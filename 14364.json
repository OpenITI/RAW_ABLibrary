[
  {"content":"\r\n\r\nانسان از آغاز تا انجام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nعقايد : 89 ( كلام وعقايد : 159 )\r\nگروه مخاطب :\r\n- تخصصى ( طلاب ودانشجويان ، پژوهشگران واساتيد حوزه و دانشگاه )\r\nشماره انتشار كتاب ( چاپ اول ) 1612\r\nمسلسل انتشار ( چاپ و باز چاپ ) : 3990\r\nكتاب هاى علامه طباطبائى / 6\r\nطباطبائى ، محمد حسين ، 1281 - 1360 .\r\nانسان از آغاز تا انجام / سيد محمد حسين طباطبائى ؛ مترجم صادق لاريجانى ؛ به كوشش سيد هادى خسروشاهى . - قم : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم ) ، 1387 .\r\n[ 356 
  ] ص . ( مؤسسه بوستان كتاب ؛ 1612 . كتاب هاى علامه طباطبائى ؛ 6 ) ( عقايد ؛ 89 - كلام وعقايد ؛ 159 )\r\n5700 تومان : ISBN 978 - 964 - 973 - 9\r\nفهرست نويسى براساس اطلاعات فيپا .\r\nص . ع . به انگليسى : allameh seyyid muhammad - hosayn tabatabi . human beings from the beginning to the end\r\nكتاب نامه .\r\nچاپ دوم : 1388 .\r\n1 . اسلام - مجموعه ها . 2 . انسان ( اسلام ) . 3 . معاد . 4 . زندگى پس از مرگ . الف . لاريجانى ، صادق ، 1339 - مترجم . ب . خسروشاهى ، هادى ، 1317 - مصحح . ج . دفتر تبليغات اسلامى حوزه علميه قم . مؤسسه بوستان كتاب . د . عنوان . ه‍ . عنون : الانسان . فارسى . و . فروست : كتاب هاى علامه طباطبائى ؛ 6\r\n2 ك 2 ط / 6 / 4 bp\r\nش . 6\r\n08 / 297\r\n[ 8041 الف 2 ط / 2 / 226 bp 
  ]\r\n[ 466 / 297 
  ]\r\n1388\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nانسان از آغاز تا انجام\r\nعلامه سيد محمد حسين طباطبائى\r\nترجمه وتعليقات : صادق لاريجانى\r\nبه كوشش : سيد هادى خسروشاهى\r\nبوستان كتاب\r\n1388\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nانسان از آغاز تا انجام\r\nنويسنده : علامه سيد محمد حسين طباطبائى * ترجمه وتعليقات : صادق لاريجانى\r\nبه كوشش : سيد هادى خسروشاهى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم )\r\nچاپ وصحافى : چاپخانه مؤسسه بوستان كتاب * نوبت چاپ : دوم / 1388\r\nشمارگان : 2000 * بها : 5700 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7739200\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nاطلاع از تازه هاى نشر از طريق پيام كوتاه ( sms ) : 10002155 و يا ارسال درخواست به :\r\nپست الكترونيك مؤسه : e - mail : info @ bustaneketab . com\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * ويراستار : ابوالفضل طريقه دار * چكيدهء عربى : سهيله خائفى * چكيدهء انگليسى : مريم خائفى * فيپا : مصطفى محفوظى * اصلاحات حروف نگارى : عباس شكيبا * صفحه آرا : احمد مؤتمنى * نمونه خوانى : سيد كاظم رضوى ، ابوالحسن مسبب نژاد وبيژن سهرابى * كنترل نمونه خوانى : محمد جواد مصطفوى * كنترل فنى صفحه آرايى : سيد رضا موسوى منش * طراح جلد : مسعود نجابتى * مدير توليد : عبدالهادى اشرفى * آماده سازى : حميد رضا تيمورى * سفارشات چاپ : امير حسين مقدم منش و ساير همكاران * امور چاپ : على عليزاده ، مجيد مهدوى و ساير همكاران ليتوگرافى ، چاپ وصحافى * سيد محمود خسروشاهى و ساير همكاران مركز بررسى هاى اسلامى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه\r\nبسم اللّه الرحمن الرحيم\r\nو الصلاة و السلام على محمّد و آله الطاهرين .\r\n1 . اثر حاضر ترجمه‌اى است از كتاب الانسان به قلم فيلسوف و مفسر بزرگ قرآن علّامه فقيد سيد محمد حسين طباطبائى قدس سره .\r\nكتاب الانسان خود مشتمل بر سه رسالهء كوچك‌تر است :\r\n1 . الانسان قبل الدنيا ،\r\n2 . الانسان فى الدنيا ،\r\n3 . الانسان بعد الدنيا .\r\nاين رسالهء سوم كه از حيات پس از مرگ بحث مىكند ، از همه مفصل‌تر است . اين سه رساله من حيث المجموع مكتوبى است بسيار نفيس و در حقيقت دريايى است مالامال از گوهرهاى معارف قرآنى . انديشهء بلند حضرت علامه قدس سره ، در اين حركت فكرى لطايف قرآنى بسيارى از خود به جاى گذاشته كه هر يك به نوبهء خود افكار ناب ديگرى را مىطلبد . « تفسير قرآن با قرآن » همّ اصلى ايشان در اين رساله‌هاست .\r\nاين شيوهء تفسيرى گاه معانى بديع و جالبى براى آيات قرآنى مىيابد ، معانىاى كه در عين بلندى ، از حدود ظواهر آن تجاوز نمىكند و درواقع مشكل اصلى در تفسير نيز همين است كه معانى تفسيرى ، من عندى نبوده و از بطن قرآن جوشيده باشد و همين\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاعضال و اشكال است كه تفسير بزرگ الميزان و نيز اين رسائل مختصر را ارزش‌مند مىسازد . بسيارى از مفسران ، مباحث دقيق عقلى يا معارف تجربى را به قرآن نسبت مىدهند درحالىكه از ظواهر آن بسيار به‌دور است و بنابراين ، هيچ حجّتى در انتساب آن به قرآن ندارند . البته اين بدان معنا نيست كه مباحث دقيق عقلى و فلسفى يا تجربى به كار فهم قرآن نمىآيد ، بلكه بايد گفت ، در بسيارى از موارد در فهم ظواهر قرآنى دخيل است . به عنوان مثال ، گاه تأملات عقلانى با اثبات امكان مطلبى از قول به مجاز در آن كلام مانع مىشوند ؛ در اين آيهء شريفه  « هُوَ مَعَكُمْ أَيْنَ ما كُنْتُمْ »  مباحث دقيق عقلى معنايى بس زيبا براى آن ترسيم مىكنند كه درواقع موجب بقاى آن به همان ظهور خويش و اثبات معيّت به حق با همهء موجودات است و نظاير اين موارد هم كم نيست . دخالت معرفت‌هاى عقلى و تجربى در فهم قرآن - و روايات - خود مسئلهء زنده و پرجوانبى است كه تنقيح آن محتاج به عنوان مستقلى است و غرض در اين‌جا فقط اشاره به اين نكته بود كه يكى از مشخصات اصلى رسائل فعلى ، تفسير قرآن با قرآن است و در عين حال اين مطلب منافاتى با به كار گرفتن معرفت‌هاى عقلى ندارد ، كه اين حقيقت با پيش‌روى در متن كتاب كاملًا روشن خواهد شد .\r\n2 . سبك مرحوم علامه در اين رسائل ، سبك خاصى است . بناى اصلى هر سه رساله بر اختصار و ايجاز تامّ است . لذا گاه ديده مىشود كه تقريب بسيارى از مطالب و نحوهء استفاده‌هاى قرآنى به عهدهء خواننده گذاشته مىشود . اين سبك به وضوح دقت و صبر بيشترى را مىطلبد و نمىتوان آن را با بسيارى كتاب‌هاى ديگر در اين زمينه قياس كرد .\r\nمترجم گرچه به قصور خود در كار ترجمه مذعن است و لكن انصاف بايد داد كه دشوارى اين ترجمه نه به اين جهت راجع است ، كه عمدتاً ناشى از سبك خاص مصنف آن است . حق آن است كه در بعضى موارد ايجاز به حدّى است كه بايد آن را مخل دانست . مترجم كه در حد بضاعت خود به جست‌وجو از فهم مطالب كتاب\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو تحليل مضامين آن برآمده بود ، اگر مىخواست آنچه را كه دخيل در فهم عبارات كتاب مىداند به متن بيفزايد ، متن حاضر از صورت ترجمه خارج مىشد و استناد آن به مصنف كتاب دشوار . لذا مترجم تصميم بر آن گرفت كه در حدّ وسع توضيحاتى را به صورت تعليقه به متن بيفزايد ، تا شايد بعضى را ممدّى باشد و در بعضى موارد هم كه انتقاداتى به ذهن قاصر وى رسيده بود ، در تعليقات متذكر شد و حاصل همان است كه به محضر خوانندگان ارج‌مند تقديم مىشود .\r\n3 . در كتابى هم‌چون رسائل حاضر كه مشتمل بر آيات و روايات بسيار است ، بديهى است كه بايد ترجمهء آيات و روايت آورده شود . و از طرفى گمان مىرفت كه آوردن متن و ترجمه با هم تاحدّى مملّ باشد ، لذا درمورد روايات ، به صرف آوردن ترجمه بسنده شد و متن اصلى روايات را همه به تعليقات محوّل ساختيم ( و از آوردن متن چند روايت مفصل هم خوددارى كرديم ) . درمورد آيات ، كار را عكس نموده ، آيات را در متن و ترجمه را در پاورقى قرار داديم . ترجمهء آيات عمدتاً برگرفته از ترجمه مرحوم الهى قمشه‌اى است ، مگر در چند مورد كه به تناسب متن در آن تغييرى صورت گرفت .\r\n4 . يكى از مشكلات متن عربى كتاب ، عدم ذكر مراجع روايات و نشانى آيات است . براى كتابى كه مشحون از آيات و روايات مختلفه است ، اين جهت فىالواقع نوعى نقص است . مترجم بعد از اتمام ترجمه به فكر جبران اين نقيصه برآمد . درمورد آيات ، با وجود معجم‌هاى قرآنى مختلف اين مشكل مرتفع بود و لذا كار به سرعت انجام گرفت .\r\nاما يافتن مراجع روايات ، با توجه به كثرتشان ، وقت و صبر بيشترى طلب مىكرد .\r\nسبك مرحوم علامه در ذكر روايات اين است كه فقط به ذكر نام كتابى كه روايت موردنظر از آن اخذ شده ، بسنده مىكنند ، مثلًا و فى تفسير القمّى و فى العلل . . . و هكذا .\r\nدر بسيارى از موارد به قرائن آيات مورد بحث ، حدس به توفيق مشفوع مىشد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو مشكل حل مىگشت . اما درمواردى هم حديث بسيار ديرياب بود . گاه شده است كه مترجم براى يافتن روايتى ، كلّ تفسير قمّى را چندين بار تورّق كرده است و همين‌طور علل الشرايع شيخ صدوق يا محاسن برقى را . درمواردى هم در نهايت روايت را در مأخذ ذكر شده نيافتيم و به ذكر نشانى آن در كتاب‌هاى ديگر روايى اكتفا كرديم .\r\nفىالمجموع گمان مىرود كه اين زحمات به هدر نرفته و آن كمبود ياد شده تا حدود زيادى مرتفع شده است .\r\n5 . از اشكالات ديگر متن عربى كتاب ، فقدان عناوين مناسب است . به جز چند سرفصل كلّى ، تقريباً هيچ عنوان ديگرى در متن كتاب مذكور نبود . در حالىكه مطالب مورد بحث نسبتاً متعدد ، و نكات پراكنده در آن بسيار به چشم مىخورد . لذا مترجم به تناسب ، عناوينى را براى متن برگزيده است ، تا هم يك‌دستى مملّ كتاب بر طرف شود و هم مطالب آن سريع‌تر قابل دست‌يابى باشد .\r\n6 . ترجمهء نيمى از رسالهء سوم ( هفت فصل اول ) چندين سال قبل ، توسط اين‌جانب صورت گرفته بود كه در يادنامهء شهيد مرتضى مطهرى قدس سره با عنوان « حيات پس از مرگ » به چاپ رسيد . دو فصل ديگر آن ( فصل 8 و 9 ) نيز توسط فاضل بزرگوار حجةالاسلام آقاى سيد مهدى نبوى به انجام رسيده بود . ترجمهء اين‌جانب به خاطر تعجيلى كه از ناحيهء دست‌اندركاران يادنامه اعمال مىشد ، تا حدّى نامطلوب بود . به ويژه آن‌كه اغلاط بسيار در چاپ آن راه يافته و در چند مورد هم ترجمه ناقص يا نادرست بود . در اين چاپ ، ترجمهء مذكور كلًاّ بازبينى شد و اصلاحات فراوانى از حيث عبارات در آن صورت گرفت و نواقص آن در حدّ مقدور بر طرف شد و با كسب اجازه از محضر آقاى نبوى ، در ترجمهء ايشان هم به تناسب اصلاحاتى به عمل آمد تا ترجمه تاحدّى يك‌دست شود .\r\n7 . مترجم با اذعان به قلّت بضاعت خويش ، خشنود است كه در كار ترجمه از هيچ كوششى فروگذار نكرده و آنچه در توان داشته در مطابقت ترجمه با متن و تسهيل فهم\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمطالب و يافتن مراجع روايات ، اعمال نموده است و اين چيزى است كه صادقانه مىتواند ادّعا كند . لذا اميدوار است كه خطايى به ترجمه راه نيافته باشد . در عين حال عصمت فقط از آن خدا و بندگان خاصّ اوست « و السهو و النسيان كالطبيعة الثانية للإنسان » . از اين جهت از خوانندگان گرامى انتظار مىرود كه اگر به خطا يا نقصانى در اين اثر برخوردند ، مترجم را مرهون الطاف خود قرار داده ، اصلاحات و پيشنهادات خويش را از طريق ناشر مطرح سازند ، تا درصورت لزوم در چاپ‌هاى بعدى ملحوظ گردد .\r\n8 . در خاتمه ، بر خود فرض مىدانم از همهء كسانى كه به نحوى راقم اين سطور را در صورت بخشيدن به اين اثر ، يارى رسانده‌اند ، تشكر كنم ، خصوصاً حضرت آيةاللّه جوادى آملى كه با بزرگوارى خاص خويش ، بر اين‌جانب منّت نهاده و در فهم بعضى مغلقات كتاب ، اعانت فرمودند . درعين حال تأكيدى لازم نيست كه ساحت ايشان از هرگونه خطاى احتمالى اين اثر ، برى است .\r\nفاضل محترم جناب آقاى شيروانى نيز كه نام ترجمه را پيشنهاد نموده‌اند و در پاره‌اى از تعليقات هم نكاتى را متذكر شده‌اند ، اين‌جانب را مرهون الطاف خويش داشته‌اند سعيشان مشكور .\r\nاز خداوند متعال مىخواهيم كه اعمال ما را خالصاً لوجهه ، گرداند و از آنچه در اين ايام ساخته‌ايم ، توشهء سفرى همراه نمايد و ذخيرهء عقبايى عنايت فرمايد كه از  « هَباءً مَنْثُوراً »  شدن اعمال سخت بيمناكيم و به چيزى جز شفاعت اولياى كرامش : محمد و آل او عليهم السلام ، اميدى نبسته‌ايم .\r\nمن اللّه التوفيق و عليه التكلان\r\n15 / 9 / 69\r\n17 جمادى الاولى 1411\r\nصادق لاريجانى\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nرسالهء انسان قبل از دُنيا « اولين رساله از كتاب انسان »\r\nبسم اللّه الرحمن الرحيم\r\nالحمد للّه ربّ العالمين و الصلاة و السلام على اوليائه المقربين سيّما محمّد و آله الطاهرين .\r\nآنچه به محضر خوانندگان تقديم مىشود رسالهء « انسان قبل از دنيا » است . در اين رساله به اطوار عارض بر انسان قبل از هبوط به دنيا ، كه قلم تدبير الهى آن را رقم زده ، خواهيم پرداخت . راهنماى ما در اين بحث برهان و ظواهر سنت و قرآن خواهد بود .\r\nو اللّه المعين .\r\n\r\nفصل 1 : انسان در عوالم سه‌گانهء وجود : مادّه ، مثال ، عقل\r\nدر فلسفه به برهان ثابت است كه عليّت مقتضى قيام معلول به علت است چه از جهت وجود و چه از جهت كمالات اوليّه و ثانويّه ؛ و آنچه از مقام علت تنزّل و تعيّن مىيابد همين امور است نه نواقص و جهات عدميّه . 1 « 1 » و نيز ثابت است كه عالم مادّه از جهت وجود مسبوق به عالم ديگرى است كه مادّى نيست اگرچه احكام مادّه در آن يافت مىشود و درواقع اين عالم ، علت عالم مادّى است و نيز عالم مادّه مسبوق\r\n\r\n\r\n","description":"","footnote":"\r\n( 1 ) . اين شماره‌ها مربوط به تعليقات مترجم در آخر كتاب مىباشد\r\n","page_name":" 19 ","page_number":19},
  {"content":"\r\n\r\nبه عالم ديگرى است كه از مادّه و احكام آن هر دو مجرّد است كه درحقيقت علّتِ علّت عالم مادّى است . اين دو عالم ، عالم مثال و عقل يا عالم برزخ و روح ناميده مىشود . 2 از اين بيان نتيجه مىشود كه انسان با جميع خصوصيات ذات و صفات و افعالش در عالم مثال موجود است بدون آن‌كه اوصاف رذيله و افعال سيّئه و لوازم نقصى و جهات عدمى با وى همراه باشند . به اين ترتيب ، انسان در عالم مثال در زمرهء پاكيزگان و ملائكه پاك زندگى نيك و مسرّت‌بخش دارد و به مشاهدهء نور پروردگار و نورانيّت ذات خويش مبتهج است و از مرافقت نيكان و مسامرت پاكان در التذاذ . در آن‌جا نه رنجى است و نه دردى : از كدورات نقايص و عيوب منزّه و از وصول به مرادات و مشتهيات بهره‌مند . 3\r\n\r\nفصل 2 : اثبات عالم امر\r\nآنچه در فصل پيش گفتيم قابل تأييد به ظواهر كتاب و سنت نيز هست . خداى تعالى مىفرمايد :  « أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ »  « 1 » و با اين بيان ميان « خلق » و « امر » فرق مىنهد ، پس مىيابيم كه خلق به وجهى غير از امر است و مراد از « امر » خصوص آثار اعيان موجودات نتواند بود تا نتيجه شود كه خلق همان اعيان موجودات و « امر » آثار آنهاست 4 چون در آيهء شريفهء  « قُلِ الرُّوحُ مِنْ أَمْرِ رَبِّي »  « 2 » روح كه از اعيان موجودات است به « امر » منسوب گشته ، و نيز از آيهء شريفهء  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  « 3 » استفاده مىشود كه امر خداى سبحان همان ايجاد به كلمهء « كن » است و فرقى نمىكند موجود عين باشد يا اثر عين و چون وجود شىء همان نفس شىء است پس ثابت مىشود در هر شيئى « امرى » الهى وجود دارد .\r\n\r\n\r\n","description":"","footnote":"\r\n( 1 ) . اعراف ، آيه 54 ؛ ( اى بندگان ) آگاه باشيد كه خلق و امر براى خداست كه بلندمرتبه و آفرينندهء جهان است\r\n( 2 ) . اسراء ، آيه 85 ؛ ( اى پيغمبر ) بگو كه روح از امر پروردگار من است\r\n( 3 ) . يس ، آيه 82 ؛ به تحقيق كه امر خداوند در هنگام ارادهء شيئى همان گفتن « كن » ( باش ) است كه بلافاصله موجودخواهد شد\r\n","page_name":" 20 ","page_number":20},
  {"content":"\r\n\r\n\r\nتدريجى بودن عالم خلق و دفعى بودن عالم امر\r\nنكتهء ديگر اين‌كه از بعضى آيات مثل  « إِنَّا خَلَقْناهُمْ مِنْ طِينٍ لازِبٍ »  « 1 » و  « إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ »  « 2 » و غير اينها مىتوان استفاده نمود كه خلق به تدريج صورت مىگيرد در حالىكه به مقتضاى آياتِ  « وَ ما أَمْرُنا إِلَّا واحِدَةٌ كَلَمْحٍ بِالْبَصَرِ »  « 3 » و  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ »  « 4 » 5 و  « وَ ما أَمْرُ السَّاعَةِ إِلَّا كَلَمْحِ الْبَصَرِ »  « 5 » امر تدريجى نيست .\r\nاز مجموع اين آيات ظاهر شد كه امر حقيقتى است غيرتدريجى ، به خلاف خلق ؛ گرچه خلق گاهى درمورد امر نيز به كار مىرود . خلاصه ، همهء موجودات جسمانيّه و آثار آنها كه به تدريج متكوّن مىشوند در وجودشان كه از حضرت حق افاضه مىشود داراى دو وجه هستند : وجه امرىِ غيرتدريجى و وجه خلقىِ تدريجى ؛ و ظاهر لفظ خلق كه دلالت بر جمعِ بعد از تفرقه مىكند ، نيز همين تدريج است .\r\n\r\nمتفرع بودن عالم خلق بر عالم امر\r\nاز سوى ديگر خداوند سبحان مىفرمايد :  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  « 6 » كه ظاهر آن تقدّم امر بر خلق و تأخر خلق از امر و تفرّع بر آن است و همين معنا را مىتوان از آيهء شريفهء   « بَلْ عِبادٌ مُكْرَمُونَ * لا يَسْبِقُونَهُ بِالْقَوْلِ وَ هُمْ بِأَمْرِهِ  \r\n\r\n\r\n","description":"","footnote":"\r\n( 1 ) . صافات ، آيه 11 ؛ به درستى كه ما اينان را از گل سرشته آفريديم\r\n( 2 ) . دهر ، آيه 2 ؛ ما انسان را از آب نطفهء مختلط ( بىحسّ و شعور ) خلق كرديم [ و او را داراى دو چشم و گوش ( مشاعر و عقل و هوش ) گردانيديم 
  ]\r\n( 3 ) . قمر ، آيه 50 ؛ امر ما در عالم يكى است و هم‌چون چشم بر هم زدن انجام مىگيرد\r\n( 4 ) . لقمان ، آيه 28 ؛ خلقت و بعثت همهء شما ( در آسانى بر خدا ) جز مثل يك تن واحد نيست\r\n( 5 ) . نحل ، آيه 77 ؛ امر قيامت مانند چشم بر هم زدن است\r\n( 6 ) . يس ، آيه 82 ؛ به تحقيق كه امر خداوند در هنگام ارادهء شيئى همان گفتن « كن » ( باش ) است كه بلافاصله موجودخواهد شد\r\n","page_name":" 21 ","page_number":21},
  {"content":"\r\n\r\n  يَعْمَلُونَ »   « 1 » نيز استفاده نمود كه دلالت مىكند عمل ملائكه - كه از وسائط حوادث و خلقتند - به واسطهء امر است . از مجموع آنچه گذشت فهميده مىشود كه فوق عالم اجسام كه مشتمل بر نظام تدريج است ، عالم ديگرى است مشتمل بر موجودات غيرتدريجى ( يعنى غيرزمانى ) و هر موجود زمانى از نظام تدريج ، قائم و متفرّع بر موجودات امريّهء آن عالم است و به عبارت ديگر ؛ موجودات امرى با موجودات نظام تدريج همراه و بدانها محيطند . اين معنا را مىتوان از مضامين بعضى آيات ديگر نيز استفاده نمود :\r\n « ثُمَّ اسْتَوى عَلَى الْعَرْشِ يُدَبِّرُ الْأَمْرَ »  « 2 » و   « ثُمَّ اسْتَوى عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ * يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ . . . »   « 3 » و  « ثُمَّ اسْتَوى إِلَى السَّماءِ . . .   فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها »  « 4 » و  « خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ »  « 5 »\r\n\r\nمعناى تدبير در عالم امر\r\nاز اين آيات شريفه استفاده مىشود تدبير كه همان آوردن امر به دنبال امر است ، نخست از عرش صادر مىگردد و سپس امر از آسمانى به آسمان ديگر نزول مىكند :\r\n\r\n\r\n","description":"","footnote":"\r\n( 1 ) . انبياء ، آيه‌هاى 26 و 27 ؛ بندگان مقرّب خدا هستند كه هرگز پيش از امر خدا كارى نخواهند كرد و هر چه كنند به‌فرمان او كنند\r\n( 2 ) . يونس ، آيه 3 ؛ آن‌گاه با كمال قدرت عرش را در خلقت بياراست ( خداست كه ) تدبير امر مىكند\r\n( 3 ) . سجده ، آيه‌هاى 4 - 5 ؛ آن‌گاه به خلقت عرش باعظمت پرداخت . شما را جز او هيچ يار و ياور و شفيع و مددكارىنيست . آيا متذكّر قدرت خدا نمىشويد ؟ ( خداست كه ) امر را از آسمان تا زمين تدبير مىكند ؛ سپس ( امر ) در طىّ روزى كه مقدارش به حساب شما بندگان هزار سال است ، به سوى او بالا مىرود\r\n( 4 ) . فصّلت ، آيه‌هاى 11 و 12 ؛ آن‌گاه به خلقت آسمان‌ها پرداخت . . . پس هفت آسمان را در دو روز استوار فرمود و در هر آسمانى امرش را وحى نمود\r\n( 5 ) . طلاق ، آيه 12 ؛ . . . هفت آسمان آفريد و مانند آن از ( هفت طبقه ) زمين خلق فرمود كه امر در ميان آنها نازل مىشود\r\n","page_name":" 22 ","page_number":22},
  {"content":"\r\n\r\nكه به هر آسمانى امر مختص به آن را وحى نمود ؛ و اطلاق وحى بر انزال امر از آن جهت است كه امر كلمهء وجودى حقّ سبحان است و القاى اين كلمهء وجودى بر شيئى همان وحى خداوند به اوست و به اين ترتيب امر هميشه از آسمانى به آسمانى ديگر نزول مىيابد تا اين‌كه به زمين برسد و از آن‌جا آغاز به عروج نمايد . 6 اين محصّل آيات است .\r\n\r\nدر مراتب امر\r\nاز اين آيات نكتهء ديگرى نيز مىتوان استفاده نمود : اين‌كه امر در تنزّل خويش ذو مراتب است ؛ چون خداوند سبحان خبر از تنزّل امر در بين سماوات داده است كه مستلزم تحقّق نسبتى ميان تنزّل و هر يك از آنهاست ، چه تنزّل امر از آسمان عالى به سافل صورت مىگيرد تا اين‌كه منتهى به آخرين آسمان شود و بعد از آن به زمين مىرسد كه آيهء شريفهء  « يُدَبِّرُ الْأَمْرَ مِنَ السَّماءِ إِلَى الْأَرْضِ »  بر آن دلالت مىكند و اين در واقع حال امر است بعد از تقدير به مقادير و محدوديّت به حدود و نهايات كه مطابق است با مفاد  « وَ كانَ أَمْرُ اللَّهِ قَدَراً مَقْدُوراً »  « 1 » . و لكن براى امر وجودى غيرمحدود نيز ثابت است كه آيهء شريفهء  « وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ »  « 2 » از آن خبر مىدهد ؛ زيرا دلالت مىكند كه براى هر شيئى در نزد خداى سبحان منبع و مخزنى است كه تنزّل از آن به حدّى معلوم صورت مىگيرد و چون ظاهر آيهء شريفه ، ملازمهء ميان « تنزّل » و « تقدير به مقدار و حدود » است ، مىتوان فهميد خزائن اشيا كه در نزد خداى سبحان ثابتند وجوداتى غيرمحدود و غيرمقدور از عالم امرِ قبل از خلقند و چون لفظ جمعِ « خزائن » واقع در آيه ، مشعر به كثرت است ، ناچار\r\n\r\n\r\n","description":"","footnote":"\r\n( 1 ) . احزاب ، آيه 38 ؛ امر خداوند مقدّر و معيّن است\r\n( 2 ) . حجر ، آيه 21 ؛ هيچ شيئى نيست مگر آن‌كه خزائن آن در نزد ماست و از آن خزائن جز به حدّى معين نازل‌نمىكنيم\r\n","page_name":" 23 ","page_number":23},
  {"content":"\r\n\r\nامتياز بين افراد مختلفهء آن به شدت و ضعفِ وجود برمىگردد كه درواقع امتياز و كثرت رُتبى است نه امتياز فردى به مشخّصات فرديّه ، هم‌چون افراد نوع واحد ، و الّا مستلزم وقوع حدّ و تقدير خاصّ در خزائن خواهد بود كه منافى با مفاد آيهء مذكور است كه دلالت بر نفى حدّ و تقدير قبل از نزول مىنمايد . 7 پس در اين قِسم از موجود امرىِ غيرمحدود نيز مراتبى وجود دارد و شكّى نيست كه تنزّل امر از اين خزائن به نحو تجافى و تخليه از مكان سابق به مكان لاحق نيست ، چون خداوند سبحان فرمود :  « ما عِنْدَكُمْ يَنْفَدُ وَ ما عِنْدَ اللَّهِ باقٍ »  « 1 » . و اين موجودات غيرمحدود چون حدّى ندارند همگى - با وجود كثرتشان - به وجودى واحد موجود بوده و جميع كمالات آن عالم را واجدند و از اعدام و نقايص كه از لوازم عالم مادّه و امكان است منزه‌اند . امر هميشه از مرتبه‌اى به مرتبهء ديگر تنزّل مىكند تا اين‌كه مشرف به عالم اجسام مىگردد و در عين حال در جميع مراتب و مراحل بر همگى كمالات مشتمل ، و از نواقص مبرّاست ؛ در نتيجه اين وجدانِ كمالات در هر مرتبه‌اى دائر مدار مقتضاى همان مرتبه از قوّت وجود و ضعف آن است و در اين مراتب مختلفه حجاب و غيبوبتى نيست ، بلكه اشعهء كلّ از كلّ بر كلّ واقع است و از كلّ بر كلّ منعكس گشته است . 8\r\n\r\nطهارت و قدس موجودات عالم امر\r\nپس موجودات عالم امر انوارى پاكند و از همين‌جاست كه خداوند سبحان روح را كه از عالم امر است - به طهارت و قدس وصف نموده :  « وَ أَيَّدْناهُ بِرُوحِ الْقُدُسِ »  « 2 » و  « قُلْ نَزَّلَهُ رُوحُ الْقُدُسِ »  « 3 » . و در آيهء ديگر خداوند سبحان اين معنا را از زبان ملائكه\r\n\r\n\r\n","description":"","footnote":"\r\n( 1 ) . نحل ، آيه 96 ؛ آنچه در نزد شماست فناپذير و تمام‌شدنى است و آنچه در نزد خداست باقى و پايدار\r\n( 2 ) . بقره ، آيه 87 ؛ و او ( عيسى عليه السلام ) را به روح‌القدس مؤيّد نموديم\r\n( 3 ) . نحل ، آيه 102 ؛ بگو اين آيات را روح‌القدس نازل كرد\r\n","page_name":" 24 ","page_number":24},
  {"content":"\r\n\r\nحكايت مىفرمايد : « وَ إِذ قالَ رَبُّكَ لِلْمَلائِكَةِ إِنِّى جاعِلٌ فِى الْأَرضِ خَلِيفَةً قالُوا أتَجْعَلُ فِيها مَنْ يُفْسِدُ فِيها وَيَسْفِكُ الدِّماءَ وَنَحْنُ نُسَبِّحُ بِحَمْدِكَ وَنُقَدِّسُ لَكَ » « 1 » و مراد از « نقدّس لك » يعنى از آن‌جا كه ذوات ما و افعال ذوات ما به امر توست ، قدس و طهارت حضرتت از نواقص را ، به ذوات و افعال خويش ظاهر مىسازيم .\r\nو آيهء « بَلْ عِبادٌ مُكْرَمُونَ * لا يَسْبِقُونَهُ بِالْقَوْلِ وَهُمْ بِأَمْرِهِ يَعْمَلُونَ » « 2 » خالى از اشاره به هر دو مرحله نيست و چون آيهء دوم يعنى « لا يسبقونه » فرع آيهء اول است پس مفاد آن اكرامى ذاتى براى آنهاست . 9 و نكتهء قابل توجّه آن‌كه مراد از « هم بامره يعملون » بيان اشتمال اعمال اين « عباد مكرمون » بر خصوص جهت امرى و خلوّ از جهت خلقى است . چون مصحّح ثناى حضرت حق و اكرام وى نسبت به ايشان فقط همين نكته است و الّا در هر فعلى از هر فاعلى امرى از خداى سبحان مقرّر است كما اين‌كه از آيات « ذ لِكُم اللَّهُ رَبُّكُمْ لا إِلهَ إِلّا هُوَ خالِقُ كُلِّ شَىءٍ » « 3 » و « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ » استفاده مىشود و بنابراين ، وجه تخصيص ملائكه به بيانِ اين نكته كه اعمالشان به امر خداوند سبحان است جز اين نيست كه جهت اعمالشان منحصر در جهت امرى است و همين‌طور ذواتشان . 10 و اين نكته - يعنى طهارت ذوات و خلو آن از جهت خلقى - را از آيات ديگرى نيز مىتوان استفاده نمود مثل :\r\n« قُلْ كُلٌّ يَعْمَلُ عَلى شاكِلَتِهِ » « 4 » و « كَما بَدَأْنا أَوَّلَ خَلْقٍ نُعِيدُهُ » « 5 » و « وَالبَلَدُ الطَّيِّبُ\r\n\r\n\r\n","description":"","footnote":"\r\n( 1 ) . بقره ، آيه 30 ؛ به ياد آر آن زمان را كه خداوند به ملائكه فرمود : در زمين خليفه‌اى قرار خواهم داد ، گفتند آياكسى را در زمين خلق مىنمايى كه به فساد در آن و خونريزى مىپردازد در حالىكه ما تو را تسبيح و تقديس مىكنيم .\r\n( 2 ) . انبياء ، آيه‌هاى 26 - 27 ؛ بندگان مقرّب خدا هستند . كه هرگز پيش از امر خدا كارى نخواهند كرد و هرچه كنند به فرمان او كنند .\r\n( 3 ) . مؤمن ، آيه 62 ؛ اوست پروردگار يكتا كه خالق شما و هر چيزى است .\r\n( 4 ) . اسراء ، آيه 84 ؛ به خلق بگو هر كس برطبق ذات و طبيعت خويش عمل مىكند .\r\n( 5 ) . انبياء ، آيه 104 ؛ همان‌گونه كه اول خلق نموديم ، به همان حال برگردانيم .\r\n","page_name":" 25 ","page_number":25},
  {"content":"\r\n\r\nيَخْرُجُ نَباتُهُ بِإِذنِ رَبِّهِ وَالَّذِى خَبُثَ لا يَخْرُجُ إِلّا نَكِداً » « 1 » 11 و غير آنها .\r\n\r\nاثبات طهارت و قدس موجودات عالم امر به طريقى ديگر\r\nمعنايى را كه گذشت به طريق ديگرى هم مىتوان از آيات استفاده نمود ، چه قول ملائكه در مقام خطاب كه گفتند : « أتَجْعَلُ فِيها مَنْ يُفْسِدُ فِيها وَيَسْفِكُ الدِّماءَ » و اين‌كه از آدم عليه السلام معاصى صادر مىشود ، مأخذى جز كلام خداى سبحان نداشته است كه « إِنِّى جاعِلٌ فِى الْأَرضِ خَلِيفَةً » در حالىكه خلافت كه به معناى قيام شيئى مقام شىء ديگر ، و نيابت از اوست مقتضى اتصاف خليفه به اوصاف حق سبحان است كه جز اوصاف محمود و مقدّس چيزى نيست و لذا صحيح نيست در قبال آن دعوى شود كه « نَحْنُ نُسَبِّحُ بِحَمْدِكَ وَنُقَدِّسُ لَكَ » و بنابراين ، مأخذى براى ملائكه در استناد به كلام خداى سبحان باقى نمىماند مگر جهت « جعل فى الارض ؛ قرار دادن در زمين » كه از آن فهميدند ارضيّت به زودى در افعال وى ( آدم و خليفه ) تأثير مىگذارد و ذات وى را متلوّن به كدورات زمينى و تاريكىهاى خاكى مىسازد و به اين جهت ( يعنى تغيّر ذات ) از خليفه تعبير به موصول و صله كردند و گفتند : « مَنْ يُفْسِدُ فِيها وَيَسْفِكُ الدِّماءَ » كه همان اسم ( يعنى ذات ملحوظ مع الوصف ) است و بنابراين ، مقابلهء دعواى « نَحْنُ نُسَبِّحُ بِحَمْدِكَ وَنُقَدِّسُ لَكَ » با اين جهت ، در واقع مقابلهء با اسم است . پس ملائكه در اسماى خويش كه همان ذوات [ ملحوظ مع الوصف 
  ] آنهاست طاهر و مقدسند [ نه از جهت خصوص فعل 
  ] و هوالمطلوب . فافهم .\r\n\r\nاشارهء مجدّد به خصوصيّات عالم امر\r\nحال به مقصد اصلى باز گرديم . خلاصه اين‌كه عالم امر عالم قدس و طهارت است و تسميهء به امر از اين جهت است كه در وجودش زايد بر كلمهء « كن » به مقدمهء ديگرى\r\n\r\n\r\n","description":"","footnote":"\r\n( 1 ) . اعراف ، آيه 58 ؛ زمين پاك را گياه به اذن خدا نيكو برآيد و زمين ناپاك بيرون نياورد جز گياه اندك و كم‌ثمر\r\n","page_name":" 26 ","page_number":26},
  {"content":"\r\n\r\nنياز ندارد و لذا حقّ سبحان گاهى از امر به كلمه تعبير مىكند مثل « وَكَلِمَتُهُ أَلْقاها إِلى مَرْيَمَ وَرُوحٌ مِنْهُ » « 1 » . كما اين‌كه گاهى از قضاى محتوم به كلمه تعبير مىشود مثل « وَكَذَلِكَ حَقَّتْ كَلِمَةُ رَبِّكَ عَلَى الَّذِينَ كَفَرُوا أَنَّهُمْ أَصْحَابُ النَّارِ » « 2 » و « وَلَقْد سَبَقَتْ كَلِمَتُنا لِعِبادِنا المُرْسَلِينَ * إِنَّهُمْ لَهُمُ المَنْصُورُونَ * وَ إِنَّ جُنْدَنا لَهُمُ الغالِبُونَ » « 3 » و قضا از عالم امر است و در كثيرى از آيات بر آن اطلاق « امر » شده است مثل اين موارد : « أَتى أَمْرُ اللَّهِ » « 4 » ؛ و « كانَ أَمْرُ اللَّهِ مَفْعُولًا » « 5 » و « وَاللَّهُ غالِبٌ عَلى أَمْرِهِ » « 6 » و غير ذلك . از سوى ديگر در آيهء شريفه آمده است : « لا تَبْدِيلَ لِكَلِماتِ اللَّهِ » « 7 » زيرا تبديل فرع قبول تغيّر است و قبول تغيّر از لوازم مادّه و قوّه ( استعداد ) است و حال آن‌كه ديديم عالم امر مبرّاى از آنهاست . خداوند سبحان مىفرمايد : « وَلَوْ أَنَّ ما فِى الأَرْضِ مِنْ شَجَرَةٍ أَقْلامٌ وَالبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ » « 8 » و نيز مىفرمايد : « قُلْ لَوْ كانَ البَحْرُ مِداداً لِكَلِماتِ رَبِّى لَنَفِدَ البَحْرُ قَبْلَ أَنْ تَنْفَدَ كَلِماتُ رَبِّى وَلَوْ جِئْنا بِمِثْلِهِ مَدَداً » « 9 » . 12\r\n\r\n\r\n","description":"","footnote":"\r\n( 1 ) . نساء ، آيه 171 ؛ عيسى عليه السلام كلمهء خداوند و روحى الهى است كه به مريم عليها السلام القاء نمود\r\n( 2 ) . مؤمن ، آيه 6 ؛ و همين‌گونه وعدهء خداى تو بر عقاب و كيفر كافران محقّق و حتم است كه آنها همه اهل دوزخ‌هستند\r\n( 3 ) . صافات ، آيه‌هاى 171 - 173 ؛ همانا عهد ما دربارهء بندگانى كه به رسالت فرستاديم سبقت گرفته است كه البته بركافران پيروزى يابند و هميشه سپاه ما بر دشمن غالبند\r\n( 4 ) . نحل ، آيه 1 ؛ فرمان خدا به زودى فرا مىرسد : [ امر خدا قطعى شد 
  ]\r\n( 5 ) . نساء ، آيه 47 ؛ امر خدا محقّق و حتمى است\r\n( 6 ) . يوسف ، آيه 21 ؛ خداوند بر امر خود غالب است [ همه در مقابل قدرت او ناتوانند 
  ]\r\n( 7 ) . يونس ، آيه 64 ؛ كلمات خداوند را تبديلى نيست\r\n( 8 ) . لقمان ، آيه 27 ؛ و اگر هر درخت روى زمين [ در كف نويسندگان عالم 
  ] قلم شود و آب دريا به اضافهء هفت درياىديگر مداد گردد باز نگارش كلمات خدا ناتمام بماند\r\n( 9 ) . كهف ، آيه 109 ؛ [ اى رسول ما به امّت 
  ] بگو اگر دريا براى نوشتن كلمات پروردگار من مركّب شود ، پيش از آنكه كلمات الهى به آخر رسد آب دريا خشك خواهد شد هر چند دريايى ديگر به آن ضميمه كنند ( يعنى عوالم وجود كه كلمات تكوينى الهىاند بىحدّ و نامتناهى است )\r\n","page_name":" 27 ","page_number":27},
  {"content":"\r\n\r\nاز مجموع آنچه گفتيم ظاهر شد كه عالم امر مؤلّف از عوالم كثيرهء مترتّبه است .\r\nبعضى از اين عوالم مشتمل بر موجودات غيرمحدودى است كه غير از جهت معلوليّت نسبت به خداى سبحان حدّ و تقدير ديگرى ندارند و لذا از دوام و طهارت و نورانيّت برخوردارند و از شوائب نقص و نابودى و محدوديّت مبرّا و بعضى ديگر از اين عوالم مشتمل بر موجوداتى نورى ، هميشگى و طاهرند كه در عين حال محدود به بعضى حدودند و با وجود اين اختلاف در حدّ ، همهء موجودات عالم امر واجد جميع كمالات و لذايذ و مزاياى اين نشأه جسمانى به نحو اشرف و اعلى هستند و از آميزش به نواقص مادّه و اعدام و كدورات آن به دورند و لذا هيچ حجابى خداى سبحان را از آنها محتجب نمىسازد ، در نتيجه اين حقيقت براى هر ذاتى به حسب وجود و مرتبهء وى مقرّر است .\r\n\r\nروح از عالم امر است\r\nاز اين‌جا به نكتهء ظريف ديگرى هم مىتوان پىبرد و آن اين‌كه روح از وجودات عالم امر است ، چه آن‌كه خداى سبحان مىفرمايد : « وَيَسْأَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّىوَما أُوتِيتُمْ مِنَ العِلْمِ إِلّا قَلِيلًا » « 1 » ولذا با توجّه به مطالب سابق درمىيابيم تعبير « قُلِ الرُّوحُ مِنْ أَمْرِ رَبِّى » واقعاً بيان حقيقت روح است و استنكاف از جواب و بيان حقيقت نيست . 13 چون در اين آيهء شريفه خداوند سبحان روح را موجودى امرى و غيرخلقى معرفى مىنمايد . و آيهء « ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الخالِقِينَ » « 2 » نيز به همين نكته اشاره دارد . از\r\n\r\n\r\n","description":"","footnote":"\r\n( 1 ) . اسراء ، آيه 85 ؛ [ اى رسول 
  ] تو را از حقيقت روح مىپرسند جواب ده كه روح از امر خداست آنچه از علم به شماداده‌اند اندك است\r\n( 2 ) . مؤمنون ، آيه 14 ؛ پس از آن [ به دميدن روح پاك مجرّد 
  ] خلقى ديگر انشاء نموديم آفرين بر قدرت كامل بهترين آفرينندگان\r\n","page_name":" 28 ","page_number":28},
  {"content":"\r\n\r\nاين‌جا معلوم شد كه روح با ساير موجودات عالم امر ، در شئونات و اوصاف و اطوار وجودى مشترك است . در آيهء ديگرى آمده است : « فَإِذا سَوَّيْتُهُ وَنَفَخْتُ فِيهِ مِنْ رُوحِى » « 1 » كه از آن فهميده مىشود روح غير بدن است و به « نفخى ربّانى » ساكن اين منزل گشته و از مقام علوى خويش هبوط نموده است و باز در آيهء ديگر مىفرمايد : « كَما بَدَأْنا أَوَّلَ خَلْقٍ نُعِيدُهُ » « 2 » كه از آن استفاده مىشود اين طاير قدسى به زودى اين منزل تاريك را به جذبى ربّانى ترك خواهد گفت به همان‌گونه كه اول بار به نفخى ربّانى در آن سكنا گزيده بود . خداوند سبحان فرمود : بَلْ هُمْ بِلِقاءِ رَبِّهِمْ كافِرُونَ « ما خَلَقْنا السَّمواتِ وَالأَرْضَ وَما بَيْنَهُما إِلّا بِالْحَقِّ وَأَجَلٍ مُسَمّىً » « 3 » و نيز « وَقالُوا أَ إِذا ضَلَلْنا فِى الأَرْضِ أَ إِنّا لَفِى خَلْقٍ جَدِيدٍ بَلْ هُمْ بِلِقاءِ رَبِّهِمْ كافِرُونَ » « 4 » كه اين سخن كفّار و منكرين معاد ناشى از توهّم اتّحاد حقيقت ذاتشان با همان بدن‌هايى است كه بعد از موت متلاشى و در زمين گم مىشود . خداوند سبحان فرمود :\r\n« قُلْ يَتَوَفّاكُمْ مَلَكُ المَوْتِ الَّذِى وُكِّلَ بِكُمْ ثُمَّ إِلى رَبِّكُمْ تُرْجَعُونَ » « 5 » كه از آن استفاده مىشود آن موجودى كه ملاقات با خداوند مىكند و ملك‌الموت وى را « توفّى » يعنى اخذ و قبض مىنمايد همان روح و نفس ايشان است كه با لفظ « كُم » از آن تعبير مىشود . پس آنچه انسان از آن به لفظ « من » تعبير مىكند روح اوست و هم اوست كه خداوند وى را قبض و اخذ مىنمايد بعد از آن‌كه نفخ نمود و حقيقتش با بدن مغاير است .\r\n\r\n\r\n","description":"","footnote":"\r\n( 1 ) . ص ، آيه 72 ؛ پس آن‌گاه كه او را با خلقت كامل بياراستم و از روح خود در او بدميدم . . .\r\n( 2 ) . انبياء ، آيه 104 ؛ همان‌گونه كه اول خلق نموديم ، به همان‌حال برگردانيم\r\n( 3 ) . احقاف ، آيه 3 ؛ آسمان‌ها و زمين و ما بين آنها را جز به حق و اجل مسمّى نيافريديم\r\n( 4 ) . سجده ، آيه 10 ؛ گفتند ( منكرين ) آيا آن‌گاه كه در زمين ناپديد شويم باز در كار خلقى نو خواهيم بود ؟ بلكه آنان به‌ديدار پروردگار خويش كافر گشته‌اند\r\n( 5 ) . همان ، آيه 11 ؛ [ اى پيامبر 
  ] بگو شما را ملك‌الموتى كه نگهبان شما است توفّى خواهد نمود سپس به سوىپروردگار خويش باز خواهيد گشت\r\n","page_name":" 29 ","page_number":29},
  {"content":"\r\n\r\n\r\nدر اتّحاد روح با بدن\r\nدر عين حال خداوند سبحان فرموده است : « مِنْها خَلَقْناكُمْ وَفِيها نُعِيدُكُمْ وَمِنْها نُخْرِجُكُمْ تارَةً أُخْرى » « 1 » و نيز « فِيها تَحْيَوْنَ وَفِيها تَمُوتُونَ وَمِنْها تُخْرَجُونَ » « 2 » كه از آن فهميده مىشود 14 روح با وجود مغايرت با بدن در اين نشئهء دنيايى به نحوى با آن متّحد است كه هوهويّت ميان آن دو صدق مىكند و روايتى كه در علل الشرايع مسنداً از عبدالرحمن از ابىعبداللّه عليه السلام نقل نموده مشعر به همين معناست . راوى مىگويد : « به امام عرض كردم به چه علت هنگامى كه روح از بدن خارج مىشود انسان آن را احساس مىكند در حالىكه در هنگام ورود روح به بدن چنين احساسى نيست ؟ امام فرمود : زيرا بدن با همين روح رشد و تكامل يافته است . » 15\r\nخداوند سبحان فرموده است : « ثُمَّ سَوّاهُ وَنَفَخَ فِيهِ مِنْ رُوحِهِ وَجَعَلَ لَكُم السَّمْعَ وَالأَبْصارَ وَالأَفْئِدَةَ » « 3 » و « قُلْ هُوَ الَّذِى أَنْشَأَكُمْ وَجَعَلَ لَكُمُ السَّمْعَ وَالأَبْصارَ وَالأَفْئِدَةَ » « 4 » كه از آن استفاده مىشود روح بعد از اتّحاد با بدن و واجديّت اعضا و جوارح بدن ، صاحب قوّهء سامعه و باصره و متفكرهء عاقله مىگردد و اين جهات در وى تمام مىگردد . چه اين امور همگى از افعال جسمانيّه‌اى هستند كه روح بدون واجديّت اعضا و جوارح بدنى قادر به انجام آنها نيست و خداوند سبحان جميع تصرّفات جسمانيّه در عالم اختيار را براى وى ميسّر ساخت و شب و روز و خورشيد و ماه گردان و آنچه در زمين و آسمان است مسخّر وى نمود و آيهء « مُسَخَّراتٍ بِأَمْرِهِ »\r\n\r\n\r\n","description":"","footnote":"\r\n( 1 ) . طه ، آيه 55 ؛ ما شما را از خاك آفريديم و هم به اين خاك باز مىگردانيم و هم بار ديگر [ در روز قيامت 
  ] از اين‌خاك بيرون مىآوريم\r\n( 2 ) . اعراف ، آيه 25 ؛ خداوند فرمود : در اين زمين زندگى مىكنيد و در آن مىميريد و هم از آن برانگيخته مىگرديد\r\n( 3 ) . سجده ، آيه 9 ؛ سپس آن را پرداخت و در وى از روح خويش دميد و براى شما چشم و گوش و قلب قرار داد\r\n( 4 ) . ملك ، آيه 23 ؛ بگو اوست كه شما را آفريد ( از عدم ) [ و 
  ] براى شما چشم و گوش و قلب قرار داد\r\n","page_name":" 30 ","page_number":30},
  {"content":"\r\n\r\nدلالت مىكند براين‌كه تسخير و تدبير متعلق به امر است نه به خلق ؛ بلكه شأن خلق - كه همان عالم اجسام است - عبارت از آليّت و اداتيّت است . خداوند سبحان فرموده است :  « وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها »  « 1 »\r\n\r\nاوّلين امتياز ميان روح و ملائكه\r\nاين نكته‌اى كه در اتّحاد روح با بدن بيان نموديم اوّلين وجه امتياز روح از ملائكه است ، با وجود اين‌كه هر دو از عالم امرند : روح موجودى است مجرّد كه به همهء كمالات حقيقيّه مزيّن گشته و از نقايص و اعدام و قوّه استعداد مبرّا و از احتجاب به حجاب زمان و مكان منزّه ، در مراتب مختلف عالم امر در سير و با همهء اين احوال مىتواند از عالم خويش تنزّل نموده و با اجسام به نحوى اتحاد يافته و بدون واسطه در جميع انحاى جسميّت و جهات استعدادى تصرّف نمايد ، به خلاف ملائكه كه وجودشان محدود به عالم امر است و از افق عالم مثال پا فراتر نمىنهند .\r\n\r\nدر بيان سعادت و شقاوت\r\nاز طرف ديگر خداوند سبحان فرمود :   « قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ * وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ »   « 2 » از اين آيهء شريفه\r\n\r\n\r\n","description":"","footnote":"\r\n( 1 ) . ابراهيم ، آيه 34 ؛ و هر آنچه طلب كرديد ، عطا فرمود و اگر نعمت‌هاى خدا را شماره كنيد هرگز حساب آن نتوانيد كرد\r\n( 2 ) . بقره ، آيه‌هاى 38 - 39 ؛ گفتيم همه از بهشت فرود آييد تا آن‌گاه كه از جانب من راهنمايى براى شما آيد پس هركس پيروى او كند هرگز ( در دنيا و آخرت ) بيمناك و اندوهگين نخواهد شد و آنان كه كافر شدند و تكذيب آيات ما كردند البته اهل دوزخند و در آتش آن هميشه معذّب\r\n","page_name":" 31 ","page_number":31},
  {"content":"\r\n\r\nاستفاده مىشود كه هبوط ارواح به زمين و عالم جسميّت ، موجب انشعاب راه به دو شعبه مىگردد : طريق سعادت و طريق شقاوت و به دنبال آن انسان‌ها به دو گروه تقسيم مىشوند : گروهى در بهشت و گروهى در جهنّم و از آيهء  « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ »  « 1 » استفاده مىشود كه طريق شقاوت در واقع نوعى نيستى و نابودى است و لذا اين نيستى براى آنان منتهاى سفر از عالم قدس خواهد بود .\r\nبه خلاف سعادت كه در واقع حيات هميشگى است كه خداوند سبحان فرمود :\r\n « أَنَّ لَهُمْ قَدَمَ صِدْقٍ عِنْدَ رَبِّهِمْ »  « 2 » و  « ما عِنْدَكُمْ يَنْفَدُ وَ ما عِنْدَ اللَّهِ باقٍ »  « 3 » و  « وَ إِنَّ الدَّارَ الْآخِرَةَ لَهِيَ الْحَيَوانُ »  « 4 » و   « كَما بَدَأَكُمْ تَعُودُونَ * فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ »   « 5 » . از اين‌جا روشن مىشود كه هر دو گروه به همان حال قبل از نزول و هبوط برمىگردند و لكن اشقيا بعد از رجوع ، زندگى و حياتى به صورت مرگ و نيستى خواهند داشت :  « ثُمَّ لا يَمُوتُ فِيها وَ لا يَحْيى »  « 6 » و اما سعدا به همان حيات طيّبه‌اى كه قبل از هبوط و نزول داشتند رجوع خواهند نمود 16  « فَلَنُحْيِيَنَّهُ حَياةً طَيِّبَةً »  « 7 » . اين « حيوة طيّبه » درواقع اجرى است بر اعمال نيكوى ايشان كه از ذوات پاكشان سرچشمه گرفته است و خداوند هم به فضل خويش بر اين پاداش مىافزايد تا اين‌كه\r\n\r\n\r\n","description":"","footnote":"\r\n( 1 ) . ابراهيم ، آيه 28 ؛ هيچ نديدى حال مردمى را كه نعمت خدا را به كفر مبدّل ساخته و خود و قوم خود را را به ديارهلاكت رهسپار كردند\r\n( 2 ) . يونس ، آيه 2 ؛ به راستى مقامشان در نزد پروردگارشان رفيع است\r\n( 3 ) . نحل ، آيه 96 ؛ آنچه نزد شماست فناپذير و آنچه نزد خداست باقى است\r\n( 4 ) . عنكبوت ، آيه 64 ؛ به درستىكه دار آخرت حياتش جاويد است [ دار حيات و بقاء است 
  ]\r\n( 5 ) . اعراف ، آيه‌هاى 29 - 30 ؛ همان‌گونه كه شما را خلق نمود ، بازگردانيده مىشويد : گروهى راه سعادت يافته‌هدايت شدند و گروهى ضلالت و شقاوت بر خود خريدند\r\n( 6 ) . اعلى ، آيه 13 ؛ و در آن دوزخ نه بميرد [ تا راحت شود 
  ] و نه زنده‌اى برخوردار از زندگانى باشد\r\n( 7 ) . نحل ، آيه 97 ؛ او را به زندگى خوش و باسعادت ، زندهء ابدى سازيم\r\n","page_name":" 32 ","page_number":32},
  {"content":"\r\n\r\nجزايشان بهتر از آنچه عمل كرده‌اند باشد و خداوند هر كه را خواهد روزى و پاداش بىحدّ و نهايت ارزانى خواهد داشت . از اين‌جا روشن مىشود كه منتهاى سير ارواح و هبوط و نزول آنها ، براى بعضى هلاك در دنيا و براى بعضى رجوع به همان مقام شامخ اول با مزايايى است كه كسب نموده‌اند . خداوند مىفرمايد :   « قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ * أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ كَذلِكَ يَضْرِبُ اللَّهُ الْحَقَّ وَ الْباطِلَ فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ كَذلِكَ يَضْرِبُ اللَّهُ الْأَمْثالَ »   « 1 »\r\n\r\nامتياز دوم ميان ملائكه و روح\r\nاز اين‌جا وجه امتياز دوم ميان روح و ملائكه ظاهر مىگردد : روح به واسطهء نزول به اين دنيا و اقامت در آن بر دو راهى واقع مىگردد : راهى كه غايتش نيستى و نابودى و راهى كه غايتش اقامت در بهشت جاودان و مقام قرب و مدارج عليا است به خلاف ملائكه كه برايشان جز مسيرى واحد كه همان مسير سعادت است متصوّر نيست و مخفى نماند كه در « رسالهء افعال » در باب سعادت و شقاوت به تفصيل اين نكته را باز گفته‌ايم كه انشعاب طريق به طريق سعادت و شقاوت مربوط به قبل از نشئهء مادّه است نه بعد . 17\r\n\r\n\r\n","description":"","footnote":"\r\n( 1 ) . رعد ، آيه‌هاى 16 - 17 ؛ ( اى پيغمبر ) بگو تنها خدا خالق هر چيز است و او خداى يكتايى است كه همهء عالم مقهور ارادهء اوست . از آسمان آبى نازل كرد كه در هر رودى به قدر وسعت و ظرفيتش سيل آب جارى شد و بر روى سيل كفى برآمد چنانچه فلزاتى را نيز كه براى تجمّل و زينت ( مانند طلا و نقره ) يا براى اثاث و ظروف ( مانند آهن و مس ) در آتش ذوب كنند مثل آب كفى برآورد . خدا به مثل اين ( آب و فلزات و كف بر روى آنها ) براى حقّ و باطل مثل مىزند كه ( باطل آن ) چون كف به زودى نابود مىشود و اما آن آب و فلز كه به خير و سود مردم است ، در زمين مدّتى باقى مىماند خدا مَثَل آنها را براى فهم بدين روشنى بيان مىكند\r\n","page_name":" 33 ","page_number":33},
  {"content":"\r\n\r\n\r\nدر بيان تعداد ارواح و مراتب آن\r\n\r\nروح ايمان\r\nحال نوبت به مطلب ديگرى مىرسد . از بعضى آيات استفاده مىشود علاوه بر روحى كه همهء انسان‌ها در آن مشتركند روح ديگرى هم هست كه مختصّ به مؤمنان است و روح ايمان ناميده مىشود . خداوند سبحان در وصف مؤمنان فرمود :  « أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ »  « 1 » و در آيهء ديگرى از اين روح به كلمهء تقوا تعبير شده كه از آن فهميده مىشود اين روح با تقوا ملازم است :  « فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى »  « 2 » . در كافى روايتى است مسنداً از ابىبصير از ابىعبداللّه عليه السلام كه فرمود : هر قلبى را دو سمع ( گوش ) است و هنگامىكه بنده‌اى روى به گناه آورد روح ايمان به وى مىگويد كه « بپرهيز » و شيطان به وى گويد :\r\n« در كار شو » و هنگامىكه ( مثلًا ) بر زن زناكار واقع شد روح ايمان از وى سلب مىگردد . 18\r\nدر آيات ديگرى از روح مذكور به نور تعبير شده مثل آيهء شريفهء  « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ »  « 3 »\r\n\r\nروح قدس\r\nاز طرف ديگر از بعضى آيات فهميده مىشود كه انبيا و رسل الهى عليهم السلام مختصّ به روحى ديگرند غير از روح ايمان كه نور هدايتگر ديگران است كما اين‌كه روح ايمان\r\n\r\n\r\n","description":"","footnote":"\r\n( 1 ) . مجادله ، آيه 22 ؛ اينان را خدا بر دل‌هاشان نور ايمان نگاشته و به روح قدس الهى مؤيّد و منصور گردانيده\r\n( 2 ) . فتح ، آيه 26 ؛ خدا اطمينان خاطر بر رسول خود و بر مؤمنان نازل كرد و آنان را با كلمهء تقوى ملازم كرد\r\n( 3 ) . حديد ، آيه 28 ؛ اى كسانى كه به حق گرويديد اينك خداترس و متّقى شويد و به رسولش ايمان آوريد تا خدا شما را از رحمتش دو بهره نصيب گرداند [ يكى در دنياى فانى و ديگرى در آخرت ابدى 
  ] و نورى از پرتو ايمان به قرآن شما را عطا كند كه بدان نور راه [ بهشت ابد 
  ] بپيماييد\r\n","page_name":" 34 ","page_number":34},
  {"content":"\r\n\r\nنور هدايتگر نفس انسان است . به اين آيات توجه كنيد :  « يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ لِيُنْذِرَ يَوْمَ التَّلاقِ »  « 1 » و  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ »  « 2 » . و تعبير « ما كنت تدرى » مىرساند كه اين روح با افادهء علم كتاب و نور ايمان ، بر روح ايمان مسيطر و حاكم است و بنابراين بايد اختلاف اين دو روح به شدت و ضعف باشد نه اختلاف به شخص . و تعبير  « وَ إِنَّكَ لَتَهْدِي إِلى صِراطٍ مُسْتَقِيمٍ »  مىرساند كه اين روح با روح انسانى نيز اتّحادى دارد 19 پس اختلاف آن دو نيز به شدت و ضعف است نه اختلاف به شخص . و از اين‌جا معلوم مىشود كه درواقع حقيقت روح واحد است و اختلاف به درجات ضعف و شدّت خواهد بود .\r\n\r\nسيطرهء روح بر ملائكه\r\nخداوند سبحان در جاى ديگرى مىفرمايد :  « يُنَزِّلُ الْمَلائِكَةَ بِالرُّوحِ مِنْ أَمْرِهِ »  « 3 » و  « وَ هُمْ بِأَمْرِهِ يَعْمَلُونَ »  « 4 » كه از آن درمىيابيم روح ، منزلتى والاتر از ملائكه داشته و در عين اتّحاد با آنها به نحوى قائم و مسيطر بر آنهاست كما اين‌كه اين نكته را از آيات ديگرى نيز مىتوان استفاده نمود :  « قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ »  « 5 »\r\n\r\n\r\n","description":"","footnote":"\r\n( 1 ) . مؤمن ، آيه 15 ؛ روح از امر خويش را بر هر كه خواهد بفرستد تا خلق را از روز قيامت بترساند\r\n( 2 ) . شورى ، آيه 52 ؛ و همين‌گونه ما روح خود را براى وحى به تو فرستاديم و از آن پيش كه وحى رسد ندانستىكتاب خدا چيست و نفهميدى كه راه ايمان و شرع كدام است و لكن ما آن كتاب و شرع را نور گردانيديم كه هر كس از بندگان خود را بخواهيم به آن نور هدايت كنيم و اينك تو خلق را هدايت خواهى كرد به راه راست\r\n( 3 ) . نحل ، آيه 2 ؛ ملائكه را به روح كه از امر اوست ، نازل مىكند\r\n( 4 ) . انبياء ، آيه 27 ؛ ايشان به امر او عمل مىكنند\r\n( 5 ) . بقره ، آيه 97 ؛ بگو هر كس كه دشمن جبرئيل است پس او به درستى كه قرآن [ و وحى 
  ] را بر قلب تو نازل كرد\r\n","page_name":" 35 ","page_number":35},
  {"content":"\r\n\r\nو   « نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ مِنَ الْمُنْذِرِينَ »   « 1 » و  « نَزَّلَهُ رُوحُ الْقُدُسِ »  « 2 » . در اين آيات گاهى به روح تعبير شده و گاهى به جبرئيل عليه السلام كه مفيد نوعى اتّحاد بين آن دو است و اين نكته هم واضح است كه اين اتّحاد غير از اتّحادِ حلولى است كه ساحت وجود از آن به‌دور و مبرّاست .\r\n\r\nروايات ارواح پنج‌گانه\r\nدر بصائر الدرجات مسنداً از حسن بن ابراهيم از امام صادق عليه السلام نقل شده كه ايشان درجواب سؤال از علم امام عليه السلام فرمودند : « در انبيا و اوصيا پنج روح وجود دارد : روح بدن ، روح قدس ، روح قوّت ، روح شهوت و روح ايمان و در مؤمنان چهار روح وجود دارد و فقط روح‌القدس را فاقدند : روح بدن ، روح قوّت ، روح شهوت و روح ايمان . در كفّار سه روح است : روح بدن ، روح قوّت و روح شهوت » . سپس امام فرمود : « و جسد مادامى كه مرتكب گناه كبيره‌اى نشده است روح ايمان وى را همراهى خواهد كرد و همين كه مرتكب آن گردد ، وى را ترك خواهد گفت و اما روح‌القدس اگر در كسى سكنا و مقام گيرد هيچ‌گاه مرتكب كبيره نخواهد گشت » . 20\r\nو در تفسير عيّاشى در ذيل آيهء شريفهء  « يَسْئَلُونَكَ عَنِ الرُّوحِ »  « 3 » از امام باقر و صادق عليهما السلام نقل كرده : « به درستى كه روح ، خلقى از مخلوقات خداوند است كه وى را ديد و قوت و تأييدى است كه در قلوب مؤمنان و رسل قرار مىدهد . » 21 از اين\r\n\r\n\r\n","description":"","footnote":"\r\n( 1 ) . شعراء ، آيه‌هاى 193 - 194 ؛ روح‌الامين قرآن را بر قلبت نازل كرد تا خلق را انذار دهى\r\n( 2 ) . نحل ، آيه 102 ؛ قرآن را روح‌القدس نازل كرد\r\n( 3 ) . اسراء ، آيه 85 ؛ از تو دربارهء روح مىپرسند\r\n","page_name":" 36 ","page_number":36},
  {"content":"\r\n\r\nروايت مىتوان اشعارى به اتّحاد دو روح استفاده نمود . 22 در همان تفسير عيّاشى در ذيل آيهء مذكور روايتى در جواب سؤال از روح نقل مىكند كه امام فرمود : « همان حقيقتى است كه در مردم و جنبندگان وجود دارد » . پرسيدند آن چيست ؟ امام جواب فرمود : « از ملكوت ، از قدرت است » . 23\r\nدر تفسير قمّى از امام صادق عليه السلام در پاسخ سؤال از آيهء مذكور نقل كرده كه امام فرمود : « روح مخلوقى است اعظم از جبرئيل و ميكائيل ، و اين روح با رسول اللّه صلى الله عليه و آله همراه بود و با ائمه عليهم السلام نيز هست و از عالم ملكوت است » . 24\r\nدر تفسير عيّاشى از امام صادق عليه السلام در پاسخ سؤال از روح آمده است : « روح مخلوقى عظيم است كه از جبرئيل و ميكائيل برتر و با احدى از گذشتگان جز محمّد صلى الله عليه و آله نبوده و اكنون با ائمه است و ايشان را تسديد مىكند و هر آنچه آرزو گردد ، يافت نشود » . 25 از اين روايت استفاده مىشود كه همان روحِ مؤيّد پيامبران عليهم السلام هم ذومراتب است . 26\r\nو در تفسير قمّى از امام صادق عليه السلام منقول است كه « روح اعظم از جبرئيل و جبرئيل خود از ملائكه است و روح مخلوقى است اعظم از ملائكه ، مگر خداوند تبارك و تعالى نفرمود :  « تَنَزَّلُ الْمَلائِكَةُ وَ الرُّوحُ »  « 1 » ؟ 27 و در تفسير قمّى از امام صادق عليه السلام و در كافى از امام كاظم عليه السلام نقل شده كه فرموده‌اند : « به خدا قسم ما همان مأذونين ( اجازه‌يافتگان ) روز قيامتيم ؛ ما همان حق‌گويان روز حشريم » پرسيدند : اگر تكلّم نماييد چه خواهيد فرمود ؟ گفتند : « تمجيد خداى سبحان نماييم و بر پيغمبرمان درود فرستيم و شفيع شيعيان خويش گرديم و پروردگار ما اين مسئلت را ردّ نخواهد فرمود » . 28 اين حديث شريف اشاره به آيه‌اى دارد كه مىفرمايد :  « يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً »  « 2 » و در ضمن اشارهء اين آيهء شريفه به اتّحاد ارواح پوشيده نيست . 29\r\n\r\n\r\n","description":"","footnote":"\r\n( 1 ) . قدر ، آيه 4 ؛ ملائكه و روح نازل مىشوند\r\n( 2 ) . نباء ، آيه 38 ؛ روزى كه روح و ملائكه به صف بايستند و هيچ كس را ياراى تكلّم نيست مگر آن‌كه از ناحيهء حق‌مأذون باشد و سخن صواب گويد\r\n","page_name":" 37 ","page_number":37},
  {"content":"\r\n\r\n\r\nامتياز سوم ملائكه از روح\r\nاز اين مطالب ، فرق سوم ملائكه و روح نيز روشن مىشود : روح از عالم امر است و از ملائكه بالاتر است و نوعى سلطه و قيام بر آنها دارد ، و اللّه اعلم .\r\nو از آيهء  « وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا »  « 1 » با در نظر گرفتن قيام ملائكه به روح و اتّحادشان با وى ذاتاً و فعلًا مىتوان استفاده نمود كه ملائكه انوارى الهىاند و نيز تا حدّى مراد اين آيات روشن مىشود كه  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  « 2 » و نيز  « لَهُمْ أَجْرُهُمْ وَ نُورُهُمْ »  « 3 » و  « مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ . . . »  « 4 » 30 در اين‌جا به همين مقدار بسنده مىكنيم ، و اللّه الهادى .\r\n\r\n\r\n","description":"","footnote":"\r\n( 1 ) . شورى ، آيه 52 ؛ و لكن ما آن كتاب و شرع را نور گردانيديم كه هر كس از بندگان خود را بخواهيم به آن نورهدايت كنيم\r\n( 2 ) . بقره ، آيه 257 ؛ خداوند ولى مؤمنان است و آنان را از ظلمات به عالم نور هدايت مىكند\r\n( 3 ) . حديد ، آيه 19 ؛ براى آنان [ مؤمنان 
  ] هم ثواب و پاداش است و هم نور خاصّشان\r\n( 4 ) . نور ، آيه 35 ؛ نور حق به مشكوتى ماند كه در آن چراغى روشن باشد و آن چراغ در ميان شيشه‌اى كه تلألؤ آن‌گويى ستاره است . . .\r\n","page_name":" 38 ","page_number":38},
  {"content":"\r\n\r\n\r\nخاتمه‌در بعضى از مباحث مربوط به تحقيقات گذشته\r\n\r\nدر گفت‌وگوى ملائكه در خلافت انسان\r\nخداوند سبحان فرمود :     « وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ * وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ * قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ * قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ »     « 1 »\r\n\r\n\r\n","description":"","footnote":"\r\n( 1 ) . بقره ، آيه‌هاى 30 - 33 ؛ به ياد آر آنگه كه پروردگارت فرشتگان را فرمود من در زمين خليفه خواهم گماشت . گفتند : پروردگارا آيا كسانى خواهى گماشت كه در زمين فساد كنند و خون‌ها ريزند و حال آن‌كه ما خود تو را تسبيح و تقديس كنيم . خدا فرمود : من چيزى [ از اسرار خلقت بشر 
  ] مىدانم كه شما نمىدانيد . و خداى عالم همهء اسماء را به آدم تعليم داد و سپس آنها را بر ملائكه عرضه كرد و فرمود : اگر شما در دعوى خود صادقيد اسماء اينان را بيان كنيد . فرشتگان عرضه داشتند : اى خداى پاك و منزه ما نمىدانيم جز آنچه خود به ما تعليم فرموده‌اى ، تو اى دانا و حكيم . خداوند فرمود : اى آدم ، ملائكه را به حقايق اين اسماء آگاه ساز ، چون آنان را آگاه ساخت خدا فرمود : اى فرشتگان ، اكنون دانستيد كه من بر غيب آسمان‌ها و زمين دانا و بر آنچه آشكار و پنهان داريد آگاهم ؟\r\n","page_name":" 39 ","page_number":39},
  {"content":"\r\n\r\nظاهر تعبير « أ تجعل فيها . . . » آن است كه ملائكه خلافت خليفهء زمينى را با خلافت آسمانى خويش مقايسه نموده و گفته‌اند خلافت آسمانى خلافتى تامّ است كه مظهر تنزّه و قدس خداى سبحان بوده به‌خلاف خلافت زمينى كه در آن فساد و خونريزى و زشتىها - كه خداوند در كتاب خويش خبر از عدم انتساب آنها به خويش داده - ظهور مىيابد و اين جهت درواقع موجب تغيّر حقيقت خلافت و عدم بقاى خليفه بر قدس خويش خواهد گشت و درنتيجه نمىتواند از كمال خداى سبحان آن‌طور كه شايستهء قدس اوست حكايت نمايد و بنابراين ، اين گفتهء ملائكه نوعى پرسش از چگونگى تحقّق اين خلافت - با وجود نواقص مذكور - است نه تخطئهء خداى سبحان و اعتراض بر او . 31 و شاهد اين مدّعا اين كلام ملائكه است كه  « أَنْتَ الْعَلِيمُ الْحَكِيمُ »  و از اين بيان روشن مىشود اين كلام خداى سبحان در پاسخ آنها كه  « قالَ إِنِّي أَعْلَمُ ما لا تَعْلَمُونَ »  بيان نقص خلافت ملائكه است به جهت عدم تماميّت ظهور اسم عليم در ايشان نه اسكاتشان آن‌طور كه بعضى از ما در مقابل نافى و منكر فعلى از خويش مىگوييم : « من چيزى مىدانم كه تو نمىدانى » . و مؤيد اين دعوا اين تعبير خداى سبحان است كه  « وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ » .  32\r\n\r\nدر بيان اسماء\r\nاز سياق اين آيه استفاده مىشود كه همهء اين اسما موجوداتى زنده ، باشعور و عالمند 33 و همين موجودات عالمند كه خداى سبحان تعليم آدم عليه السلام فرمود . كما اين‌كه اسم عين مسمّى است و آنچه كه تعليم آدم فرمود جميع اسماست كه موجوداتى زنده و عالمند . بنابراين مراد از « اسماء » قطعاً الفاظ نبوده بلكه ذوات از حيث اتصاف به كمالات است - كمالاتى كه درواقع ظهورات اين ذواتند - و قول خداى سبحان  « أَنْبِئُونِي بِأَسْماءِ هؤُلاءِ  و  فَلَمَّا أَنْبَأَهُمْ بِأَسْمائِهِمْ »  بر اين مطلب دلالت مىكند . 34\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبه اين بيان مفاد اين آيهء شريفه منطبق با آيهء ديگرى مىگردد « 1 » كه مىفرمايد :  « وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ »  « 2 » پس اين اسما در واقع خزائن غيبند كه همهء اشيا در آن موجود و به هيچ حدّى محدود نيستند . 35\r\nو از اين‌جا روشن مىشود ملائكه‌اى كه از سرّ خلافت آدم پرسش نمودند درواقع خود گرفتار نقص وجودى بوده و وجودشان از عالم تقدير و حدود ترقّى ننموده بود ؛ كلام خداى سبحان  « إِنِّي أَعْلَمُ ما لا تَعْلَمُونَ »  و  « إِنِّي أَعْلَمُ غَيْبَ السَّماواتِ وَ الْأَرْضِ »  شاهد اين نكته است .\r\nو از اين‌جا معناى بعضى از روايات روشن مىگردد كه مىگويد : خداى سبحان را ملائكه‌اى است كه از خلقت آدم و عالم آنان را خبرى نيست . 36 و نيز آنچه كه در بعضى اخبار ديگر آمده كه ملائكه هنگامى كه به خطاى خويش پى بردند به عرش پناهنده شدند . 37\r\nخداى سبحان در موضعى ديگر از قرآن فرموده :  « وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ »  « 3 » و مراد از مفاتح يا خود خزائن است و يا كليدهاى آن و بنابراين علم آدم همان علم خداست 38 كه از ملائكه محجوب مانده است و همان‌گونه كه در محلّ خود به اثبات رسيده اين علم متحقّق نمىگردد مگر به ولايت . پس فعل خداى سبحان در اين مقام آن بود كه ولايت و تخلّق به جميع اسما و صفات را در ذات آدم و جبلّت وى به وديعت نهاد ، در حالىكه ملائكه از آن محجوبند و حتّى بعد از آن‌كه آدم خبرى از اسماء به ايشان داد ، هم‌چون خود آدم احاطهء به اسما نيافتند و الّا به وضوح پاسخ\r\n\r\n\r\n","description":"","footnote":"\r\n( 1 ) . شاهد بر اين مطلب اين نكته است كه خداوند سبحان تعبير  « إِنِّي أَعْلَمُ ما لا تَعْلَمُونَ »  را به  « إِنِّي أَعْلَمُ غَيْبَ السَّماواتِ وَ الْأَرْضِ »  تبديل نمود . پس درمىيابيم كه براى آسمان‌ها و زمين غيبى است ، همان‌طور كه شهادتى است و اسمائى كه خداوند سبحان تعليم آدم عليه السلام نمود همان غيب آسمان‌ها و زمين است ، پس در اين نكته تدبّر نما . ( مؤلف )\r\n( 2 ) . حجر ، آيه 21 ؛ و هيچ شيئى نيست مگر آن‌كه خزائن آن در نزد ماست و جز به حدى معين آن را نازل نمىكنيم\r\n( 3 ) . انعام ، آيه 59 ؛ و به دست اوست كليدهاى عوالم غيب كه هيچ‌كس جز او راهى بدان ندارد\r\n","page_name":" 41 ","page_number":41},
  {"content":"\r\n\r\nخداى سبحان به ايشان صحيح نبود . 39\r\nنكتهء ديگرى كه در اين‌جا قابل تذكّر است آن‌كه قضيهء اين مخاطبه و گفت‌وگو در قرآن مجيد به جز يك موضع و آن هم در سورهء بقره ، در جاى ديگرى تكرار نگشته است ؛ بلكه به جاى اين تفصيل ، مطلب به نحو ديگرى بيان شده مثل اين آيهء شريفه :\r\n  « إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ * فَإِذا سَوَّيْتُهُ وَ نَفَخْتُ فِيهِ مِنْ رُوحِي . . . »   « 1 » كه از آن ظاهر مىشود مفاد  « نَفَخْتُ فِيهِ مِنْ رُوحِي » *  همان اجمال مفاد  « عَلَّمَ آدَمَ الْأَسْماءَ »  است ، كما اين‌كه ظاهر مىشود حقيقت اين روحى كه خداوند در آدم دميده و وجه تخصيص آن به خويش در تعبير « من روحى » چيست . 40 در قرآن به جز در قصّهء آدم در هيچ موضعى اضافهء روح به خداى سبحان نشده و بقيهء تعابير به‌گونه‌اى ديگر است . هم‌چون اين كلام خداوند سبحان :  « فَأَرْسَلْنا إِلَيْها رُوحَنا »  « 2 » ؛  « نَزَلَ بِهِ الرُّوحُ الْأَمِينُ »  « 3 » و  « وَ أَيَّدْناهُ بِرُوحِ الْقُدُسِ » *  « 4 »\r\n\r\nدر بيان امر مكتوم\r\nاما فقرهء ديگر آيهء شريفه يعنى  « أَعْلَمُ ما تُبْدُونَ وَ ما كُنْتُمْ تَكْتُمُونَ »  مشعر به آن است كه امر مكتومى وجود داشته و كلام بعدى كه مىفرمايد :  « وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ »  « 5 » به لحاظ تعبير به  « كانَ مِنَ الْكافِرِينَ »  41 درواقع نوعى بيان براى آن امر مكتوم\r\n\r\n\r\n","description":"","footnote":"\r\n( 1 ) . ص ، آيه‌هاى 71 - 72 ؛ و به ياد آر آن زمان را كه خدا به ملائكه فرمود : من بشرى از گل خلق خواهم نمود . و آن‌هنگام كه آن را پرداختم و در آن از روح خويش دميدم . . .\r\n( 2 ) . مريم ، آيه 17 ؛ پس روح خويش را بر وى نازل ساختيم\r\n( 3 ) . شعراء ، آيه 193 ؛ روح‌الامين قرآن را نازل كرد\r\n( 4 ) . بقره ، آيه 87 ؛ و او را به روح‌القدس مؤيد ساختيم\r\n( 5 ) . همان ، آيه 34 ؛ و آن هنگام كه به ملائكه گفتيم براى آدم سجده كنيد ، پس همه كردند مگر ابليس كه ابا كردو استكبار ورزيد و او همانا از كافرين بود\r\n","page_name":" 42 ","page_number":42},
  {"content":"\r\n\r\nاست و لذا در بعضى روايات وارده در تفسير قمّى و غير آن آمده است كه مراد از آنچه كه كتمان نموده‌اند همان عدم سجدهء ابليس نسبت به آدم است كه در باطن خويش پنهان داشته بود 42 و در « رسالهء وسائط » بيان نموديم كه در اين نشئهء قبل از دنيا بين سعادت و شقاوت تمايزى نيست و مبدأ و موطن تمايز دنياست و بنابراين ، حال ابليس در اين نشئهء قبل از دنيا با حال ساير ملائكه فرقى ندارد و لذا با توجّه به ظهور استثنا مشمول خطاب به سجود گشت و به دنبال آن از ملائكه متمايز شد و مطرود گشت . 43 اين مطلب را از اين آيات شريفه نيز مىتوان استشعار نمود :   « وَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ * فَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيهِ وَ قُلْنَا اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ     قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ * وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ »   « 1 » 44\r\n\r\nدر معناى عصيان آدم\r\nو گاه در اين فقره از آيه كه  « قُلْنَا اهْبِطُوا مِنْها . . . »  اشكالى به‌نظر مىرسد 45 چه آن‌كه خداى سبحان در محلّ ديگرى فرموده است :  « قُلْنَا اهْبِطُوا »  نيز در\r\n\r\n\r\n","description":"","footnote":"\r\n( 1 ) . بقره ، آيه‌هاى 35 - 39 ؛ و گفتيم اى آدم با زوج خويش در بهشت جاى گزين و در آن‌جا از هر نعمت كه بخواهيد بىهيچ زحمت برخوردار شويد ولى به اين درخت ( گندم يا سيب ) نزديك نشويد كه از ستمكاران خواهيد بود . پس شيطان آدم و حوّا را به لغزش افكند تا از آن درخت خوردند و بدين عصيان آنان را از آن مقام بيرون آورد . پس گفتيم كه از بهشت فرود آييد كه برخى از شما برخى را دشمنند . و شما را بر روى زمين تا روز مرگ قرار و آرامگاه خواهد بود . . . گفتيم همه از بهشت فرود آييد تا آن‌گاه كه از جانب من رهنمايى براى شما آيد پس هر كس پيروى او كند هرگز بيمناك و اندوهگين نخواهد گشت و آنان كه كافر شدند و تكذيب آيات ما كردند آنها البته اهل دوزخند و در آتش آن هميشه معذّب خواهند بود\r\n","page_name":" 43 ","page_number":43},
  {"content":"\r\n\r\nروايت قمّى از امام صادق عليه السلام مذكور است كه ابليس داخل بهشت نگشته و در آيهء شريفه وارد است كه  « قالَ فَاخْرُجْ مِنْها فَإِنَّكَ رَجِيمٌ »  « 1 » . با توجّه به اين آيات چگونه مىشود ابليس - لعنه اللَّه - موجب وسوسهء آدم در بهشت گردد با اين‌كه از ورود به آن ممنوع بود ؟ و چگونه آدم مورد وسوسهء وى قرار گرفته با اين‌كه معصوم بود ؟ حلّ اشكال به نكته‌اى است كه پيش‌تر يادآور شديم كه قبل از هبوط سعادت از شقاوت متميّز نيست ، 46 پس تدبّر نما .\r\nو از اين‌جا ظاهر مىشود كه عصيان آدم عصيانى نبود كه منافى با عصمت وى باشد ، بلكه عصيانى ذاتى بود و حقيقت آن انتخاب هبوط به دنيا و ترك عالم نور و طهارت و انتخاب ظلمت و كدورت است و آيهء  « فَتَكُونا مِنَ الظَّالِمِينَ » *  اشاره بدان دارد و معنى اين كلام قرآنى  « وَ عَصى آدَمُ رَبَّهُ فَغَوى »  « 2 » به شهادت  « ثُمَّ اجْتَباهُ رَبُّهُ فَتابَ عَلَيْهِ وَ هَدى »  « 3 » نيز همين است . چه خداوند سبحان فرمود :  « وَ اللَّهُ لا يَهْدِي الْقَوْمَ الظَّالِمِينَ »  « 4 » و اگر معصيت آدم عليه السلام معصيتى از سرِ فسق و مخالفت بود مىبايد بهشت وى منزلگه اختيار بود كه مستلزم مادّه و ظلمت است و لازمهء آن تحقّق در زمين بود نه در آسمان ، كما اين‌كه بحثش خواهد آمد . 47\r\n\r\nدر كيفيّت هبوط\r\nاز سياق آيهء شريفهء  « قُلْنَا اهْبِطُوا مِنْها . . . »  و  « وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ » *  فهميده مىشود كه هبوط از آسمان به زمين بوده است و ظاهر آيهء  « فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ »  « 5 » نيز همين است . حضرت امير عليه السلام در پاسخ آن مرد\r\n\r\n\r\n","description":"","footnote":"\r\n( 1 ) . ص ، آيه 77 ؛ خدا فرمود از بهشت خارج شو كه به درستى كه مطرودى\r\n( 2 ) . طه ، آيه 121 ؛ و آدم معصيت پروردگار خويش نمود و گمراه شد\r\n( 3 ) . همان ، آيه 122 ؛ پس خدا وى را برگزيد و او را بخشيد و هدايت نمود\r\n( 4 ) . جمعه ، آيه 5 ؛ خداوند ظالمان را هدايت نمىكند\r\n( 5 ) . اعراف ، آيه 25 ؛ در زمين زندگى مىكنيد و در آن مىميريد و از آن دوباره برانگيخته مىشويد\r\n","page_name":" 44 ","page_number":44},
  {"content":"\r\n\r\nشامى كه پرسيده بود بر روى زمين كدام مكان از همه جا پرارج‌تر است ؟ فرمود :\r\n« مكانى به نام سرانديب كه آدم از آسمان به آن نقطه هبوط نمود » . اين كلام دلالت مىكند كه هبوط آدم از آسمان به زمين بوده است و در نهج‌البلاغه در خطبه‌اى كه قصهء آدم عليه السلام را شرح مىدهد مىفرمايد : « پس خداوند توبهء خويش را بر وى گسترانيد و كلمهء رحمت خويش را بر وى القا نمود و بازگشت به بهشت را به وى وعده فرمود ، سپس او را به منزلگه بلايا و توليد نسل فرود آورد » . 48 امام عليه السلام در تعبير « و بازگشت به بهشت را به وى وعده فرمود » اشاره به كلام خداى سبحان دارد كه  « فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ . . . »  و نيز  « ثُمَّ اجْتَباهُ رَبُّهُ فَتابَ عَلَيْهِ وَ هَدى » . \r\nمطلب قابل تأمّل ديگر آن‌كه تعبير قرآنى  « قُلْنَا اهْبِطُوا مِنْها جَمِيعاً »  احتمالًا اشاره به آن دارد كه نسل آدم در خروج از بهشت بعد از ورود به آن با آدم ، سهيمند و اين كلام خداى سبحان  « فَإِمَّا يَأْتِيَنَّكُمْ مِنِّي . . . » *  مؤيد آن است ، چه آن‌كه ابليس از رحمت خدا مأيوس است و لذا خداوند درمورد وى فرموده :   « قالَ فَالْحَقُّ وَ الْحَقَّ أَقُولُ * لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ »   « 1 » و بنابراين درخطاب  « فَإِمَّا يَأْتِيَنَّكُمْ . . . » *  جز آدم و همسرش باقى نخواهند ماند و ظاهر است كه خطاب به آن دو بايد به نحو تثنيه باشد نه جمع .\r\nو اما آنچه كه در بعضى روايات وارد شده كه در ميان كسانى كه هبوط كردند مارى بود و ابليس وسوسهء خويش را به واسطهء آن مار بر آدم و همسرش القا نمود ، مصحّح خطاب به نحو جمع نخواهد بود ، چه آن‌كه « مار » مكلّف به تكاليف آدم و حوّا نبوده و لذا از مصبّ خطاب قطعاً خارج است . بنابراين قهراً خطاب مذكور متوجّه آدم و همسرش و فرزندان آن دو خواهد بود و در موضعى از قرآن آمده است :\r\n\r\n\r\n","description":"","footnote":"\r\n( 1 ) . ص ، آيه‌هاى 84 - 85 ؛ خدا فرمود به حق سوگند ، و كلام من حق و حقيقت است ، كه جهنّم را از [ جنس 
  ] توو پيروانت تمام پر خواهم كرد\r\n","page_name":" 45 ","page_number":45},
  {"content":"\r\n\r\n « وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ . . . »  « 1 » كه خالى از اشاره به مدّعى نيست . 49\r\nو به هر ترتيب ظاهر سياق آيات اين است كه ورود آدم و همسرش به بهشت بعد از تسويه ( پرداختن گِل آدم ) و نفخ ( دميدن ) و سجود بوده است و متحصّل از روايات و بلكه صريح آنها دلالت بر همين معنا مىكند .\r\nدر بعضى روايات ( دو يا سه روايت ) آمده است كه پروردگار سبحان در روز جمعه در گل آدم دميد و بعد از ظهر همان روز وى را وارد بهشت ساخت و در بهشت بيش از شش يا هفت ساعت از روز نماند كه از آن خارج گشت . 50\r\nاز جميع اين آيات و روايات ظاهر مىشود كه امور مذكور « حالى برزخى » براى آدم عليه السلام و همسرش بوده است 51 و درخت ممنوع براى ايشان متمثّل گشته كه با خوردن از آن به نفس خويش ظلم نموده‌اند و اين جهت بعينه هبوط آنان به زمين و زندگى در آن و ظهور قبايح آنان بوده است .\r\nدر بعضى اخبار آمده است كه اين درخت بوتهء گندم بود 52 و در بعضى نيز آمده كه اين درخت هم‌چون ساير درختان بهشت همه نوع ميوه دربرداشته . 53 و در بعضى ديگر از اخبار آمده كه اين درخت ، درخت علم محمد صلى الله عليه و آله و آل‌محمد بوده است . 54 در نزد كسانى كه با تعبيرات متشابههء وارد در شرع ممارست و انسى دارند همهء اين تعبيرات صحيح و واضح است . و به هر حال اين درخت درختى بود كه اصلش موجب هبوط به دنياست و چون آن گونه كه آيات سابق دلالت مىنمود غايت آن تحقّق علم به همهء اسما ، يعنى ولايت است ، به اين جهت از اين درخت گاهى به بوتهء گندم و گاهى به درختى كه همهء ميوه‌ها را دربردارد و گاهى به درخت علم محمّد صلى الله عليه و آله و آل او عليهم السلام تعبير شده است و نيز ممكن است مراد از بوتهء گندم با عنايت به\r\n\r\n\r\n","description":"","footnote":"\r\n( 1 ) . اعراف ، آيه 11 ؛ به درستى كه شما را خلق نموديم سپس صورت شما را پرداختيم و به ملائكه گفتيم كه براى آدم‌سجده كنيد\r\n","page_name":" 46 ","page_number":46},
  {"content":"\r\n\r\nوابستگى زندگى انسان به آن ، تمثّل زندگى دنيايى براى آدم عليه السلام بوده باشد و قضيّهء ظهور قبايح و پوشانيدن آن نيز مؤيّد اين نكته است . و اللّه العالم .\r\n\r\nدر معناى عرض امانت بر انسان\r\nو ممكن است اين آيهء شريفه كه  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا . . . . »  « 1 » اشاره به همان نكته‌اى باشد كه كمى قبل بيان كرديم ( اين‌كه تمثّل شجرهء ممنوعه و خوردن از آن در حالى برزخى رخ داده و لذا ظلم ناشى از اين عصيان از علل هبوط به زمين بوده است ) ، چون اين كلام خداوند كه  « إِنَّهُ كانَ ظَلُوماً جَهُولًا »  حكايت از ظلمى و جهالتى سابق بر تحمّل امانت مىنمايد . بنابراين اگر موطن اين عرض امانت وجود دنيايى باشد بايد ظلم در نشئهء سابق متحقّق باشد و مراد از امانت در اين صورت همان تكليف است ، كما اين‌كه در بعضى روايات تفسير گشته ؛ و اگر موطن اين عرض امانت قبل از وجود دنيوى باشد بايد ظلم به طريق اولى در نشئه‌اى قبل از دنيا محقّق شده باشد و در اين صورت امانت همان ولايت خواهد بود ، كما اين‌كه در بعضى از روايات ديگر وارد شده و هر دو تفسير صحيح است چه آن‌كه دنيا بر همان اساسى از سعادت و شقاوت سير مىكند كه عالم قبل از دنيا بر آن اساس نهاده شده است . 55\r\nو كلام بعدى خداى سبحان كه  « لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً »  « 2 » بيان\r\n\r\n\r\n","description":"","footnote":"\r\n( 1 ) . احزاب ، آيه 72 ؛ ما بر آسمان‌ها و زمين و كوه‌هاى عالم [ و قواى عالى و دانى ممكنات 
  ] عرض امانت كرديم همه ازتحمل آن امتناع ورزيده ، انديشه كردند تا انسان [ ناتوان 
  ] پذيرفت و انسان هم [ در مقام آزمايش و اداى امانت 
  ] بسيار ستمكار و نادان بود\r\n( 2 ) . احزاب ، آيه 73 ؛ اين عرض امانت براى اين بود كه خدا مرد و زن منافق و مرد و زن مشرك همه را به قهر و عذاب‌گرفتار كند و از مرد و زن مؤمن [ به رحمت 
  ] درگذرد كه خدا بسيار آمرزنده و مهربان است\r\n","page_name":" 47 ","page_number":47},
  {"content":"\r\n\r\nغايت و مقصد عرض امانت است . در اين آيه انسان به دو قسم مؤمن و منافق تقسيم گشته كه مشعر به حمل امانت از جانب همه است ؛ غايت‌الامر بعضى ظاهراً و باطناً آن را حمل مىكنند و بعضى فقط در ظاهر و نه در باطن و معلوم است كه ظاهر آن نشئه ، در اين نشئهء دنيايى ، باطن محسوب مىشود و برعكس . بنابراين كافر در اين نشئه در ظاهر كافر است و لكن در باطن معترف است به فطرت و ذاتى كه خداوند وى را بر آن داشته و تبديل و تغييرى بر آن نيست : « و دين قيم » هم همين است . و خلاصه آن كه مضمون اين دو آيه با قضيهء اخذ ميثاق منطبق مىگردد كه تا حدّى در « رسالهء افعال » كه رسالهء سوم كتاب توحيد است به تشريح آن پرداختيم . 56 كلام در اين‌جا به پايان مىرسد و للّه الحمد و على رسوله و آله الصلاة و السلام .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nرسالهء انسان در دنيا « دومين رساله از كتاب انسان »\r\nبسم اللّه الرحمن الرحيم\r\nالحمد للّه رب العالمين و الصلاة و السلام على أوليائه المقرّبين سيّما محمّد و آله الطاهرين .\r\nبعد از آن‌كه موقعيّت انسان را در مرحلهء قبل از دنيا به طور اجمال بررسى كرديم ، حال نوبت به تحقيق در موقعيّت وى در ظرف حيات دنيوى مىرسد ، و اللّه سبحانه هو المستعان .\r\n\r\nفصل 1 : معانى حقيقى و معانى اعتبارى 57\r\nمعانى موجود در نزد ما كه همان صور ذهنيه‌اند بر دو گونه‌اند :\r\nاول ، معانيى كه بر موجودات خارجيّه فى حدّ نفسها واقع مىشوند و بر آنها انطباق مىيابند به نحوى كه اين موجودات ذاتاً مطابق اين معانىاند ، چه اين معانى را انتزاع كنيم و تعقّل نماييم و بر آنها منطبق سازيم و چه نه ؛ مثل معناى « زمين » ، « آسمان » ، « ستارگان » و « انسان » كه مطابق اين معانى فى حدّ نفسها در خارج موجود است بدون اين‌كه انتزاع و تعقّل و انطباق معانى مذكور و يا عدم آنها تأثيرى درواقع اين امور داشته باشد ؛ اين‌گونه معانى را حقايق مىناميم .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدوم ، معانيى كه بر امور خارجيّه منطبق مىسازيم و لكن اگر از تعقّل و تصور آنها صرف‌نظر كنيم براى آنها در خارج تحقّق و وقوعى نيست مثل معناى « مِلْك » كه معنايى است كه به‌وسيلهء آن مالك مىتواند در عين مملوكه ، انحاى تصرّفات را بدون مزاحمت ديگر افراد نوع به‌عمل آورد ؛ مثل معناى « رياست » كه به‌وسيلهء آن رئيس مىتواند امور مربوط به حوزهء رياست خويش را اداره نمايد و اطاعت مرئوسين را جلب نمايد و لكن اگر درمورد اين دو معنا قدرى تأمّل كنيم مىيابيم كه در خارج واقعيّتى جز انسان و عين خارجى وجود ندارد و اگر تعقّل و تصور ما نباشد از مفهوم ملك و مالك و مملوك و يا رياست و رئيس و مرئوس در خارج ، عين و اثرى نيست و لذا بالبداهه مىيابيم كه در اين‌گونه معانى به‌حسب اختلاف انظار عقلا اختلاف و تغيير و تبدّل بسيارى روى مىدهد ، به خلاف حقايق . مثلًا مىبينيم اجتماعى بنا بر ملكيّت شيئى مىگذارند و اجتماعى ديگر چنين بنايى ندارند ، اجتماعى به رياست انسانى اذعان مىكنند و اجتماعى ديگر چنين اذعانى ندارند ؛ در حالىكه حقايق بدين‌سان نيستند همواره و در نزد همه ، انسان انسان است چه معنى انسان تعقّل شود و چه تعقّل نشود . 58\r\n\r\nمعانى اعتبارى از معانى حقيقى گرفته مىشود\r\nاين معانى غيرحقيقى چون در خارج واقعيتى ندارند قهراً بايد در ذهن متحقّق باشند و لكن اين‌طور نيست كه ذهن از پيش خود بدون استعانت از خارج اين معانى را خلق و ايجاد نمايد ؛ زيرا ذهن ، اين معانى را به توهّم اين‌كه در خارج موجودند بر خارجيّات منطبق مىسازد و اين انطباق بر خارجيّات به نحو واحدى است و لذا در آن از اين حيثيت اختلافى نيست . مثلًا كلام كه صوت مؤلَّفى است كه به وضع دلالت بر معنا مىكند كلام است و مفهوم « ملك » و « رياست » و غيره بر آن صادق نيست و اگر بنا بود اين معانى غيرحقيقى را ذهن از پيش خود بدون استعانت از خارج خلق نمايد يا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمىبايد اصلًا بر خارج صادق نباشد و يا اين‌كه به لحاظ عدم تحقق رابطه‌اى ميان آن و خارجيات و تساوى نسبت با همه ، بر همهء خارجيّات صادق باشد .\r\nبه اين ترتيب ثابت شد انتزاع اين معانى توسط ذهن به كمك خارج است ، يعنى به كمك معانى حقيقيّه‌اى كه در نزد ذهن محقّق است و چون اين ارتباط برفرض ارتباط حقيقى نيست پس ارتباطى وهمى است ؛ به اين معنا كه ذهن توهم مىكند اين معنا از معانى حقيقيّه است و به عبارت ديگر حدّ امور خارجيّه را به وى مىدهد . پس به‌طور كلّى مىتوان گفت نشئت اين معانى از اين باب است كه ذهن حدّ امور حقيقيّه را به آنچه كه فاقد آن است اعطا مىكند و معانى حقيقيّه را در محلّى كه عادم آن است مىنهد . پس اين معانى ، معانى سرابى و وهمىاند و حالشان نسبت به معانى حقيقى حال سراب در ميان حقايق و اعيان است . اين قسم از معانى را اعتباريّات و وهميّات مىناميم ، در قبال قسم اوّل كه خارجيّات حقيقيّه را تشكيل مىدهد و واضح است كه اين قسم معانى ، ذهنى و وهمىاند نه حقيقى . 59\r\n\r\nتعريف نظام جزئى و نظام كلّى\r\nحال اگر در موجودات خارجيّهء حقيقيّه تأمل كنيم و دايرهء وجودى خاصّ هر فردى را از زمانى كه در عالم وجود به منصهء ظهور مىرسد ( و در طول بقائش در عالم ) تا انتهاى به عدم و حدّ خاصش را مدّ نظر قرار دهيم و تمام امورى را كه به اين وجود مرتبط است به لحاظ ارتباطش در اين دايره قرار دهيم به نحوى كه هيچ ذىارتباطى از دايره خارج نباشد و هيچ غيرى هم در نگنجد ، در اين صورت خواهيم ديد كه اين مجموع در عالم وجود ، امر واحد حقيقى را تشكيل مىدهد و موجودى متفرّد است كه هر جزء از مجموع با ديگر اجزاء به لحاظ وحدت حقيقى آن به نحو خاصّى مرتبط است و در اين مقدار شك و ترديدى راه ندارد .\r\nحال اگر اين موجود واحد را با همگى وسعت دائرهء وجودش مورد تحليل قرار\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدهيم خواهيم ديد كه اين موجود در عين اين‌كه اجزا و جهات متكثّره‌اى دارد ، به امر ثابت فى حد نفسه كه هم‌چون ريشه است و امور ديگرى كه قائم به اين امر ثابتند و هم‌چون شاخهء متفرّع بر ريشه‌اند ، تحليل مىگردد . اين اصل و ريشه همان چيزى است كه آن را ذات مىناميم در قبال آن شاخه‌ها و توابع كه آن را عوارض و لواحق مىناميم و اين تحليل در جميع موجودات در وعاء وجوديشان جارى است : مثلًا در انسان امر ثابتى محقق است كه از آن به « من » تعبير مىكنيم و هر معناى ديگرى به اين معنا مرتبط و متفرّع بر آن است . اين مجموع مؤلَّف از ذات و عوارض را در موجود جزئى ، نظام جزئى و مجموع مؤلّف از همهء اين نظامات جزئيه در كل هستى را نظام كلّ مىناميم .\r\n\r\nدر كيفيّت لحوق عوارض به ذات\r\nبعد از طىّ اين مقدمات مىگوييم : براى هر موجود حقيقى نظامى حقيقى و خارجى كه از اجزاى حقيقيّه تشكيل شده وجود دارد و ذات آن از زمانى كه در عالم وجود ظاهر مىگردد با خود عده‌اى از عوارض لازمه و غيرلازمه به دنبال دارد و سپس سلسله‌اى از عوارض يكى بعد از ديگرى بر وى وارد مىگردند و دائماً اين ذات بدان‌ها مستكمل مىگردد تا اين‌كه اگر مانعى پيش نيايد ذات از حيث عوارض داراى تماميّت و كمال مىگردد و لذا دايرهء وجودى مختصّ به وى كه همان حيات اوست ختم مىگردد ، و به رسيدن اجلش منعدم مىشود . بنابراين ، چنين موجودى همانند خورشيدى است كه از افق مىدمد و در طىّ حركت خود نقطه نقطهء خط سير خويش را طىّ مىكند تا اين‌كه در افقى ديگر غروب كند .\r\nخلاصه اين‌كه لحوق عوارض به ذات ، به واسطهء نوعى اقتضاى ذات نسبت بدان‌هاست ؛ به اين معنا كه اگر ذات از موانع لواحق خالى باشد عوارض در اثر ارتباطى كه با وى دارند به دنبالش موجود مىشوند . آنچه در اين‌جا بيان داشتيم از\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاصول كليّه‌اى است كه يا بديهىاند و يا قريب به بداهت .\r\nحال مىگوييم اين اقتضاى ذات نسبت به عوارض كه هم اكنون برشمرديم در انسان مقرون به علم است ؛ يعنى اين نوع ( انسان ) بين ملائم و غيرملائم ، با علم و ادراك تميز مىدهد و سپس به سوى ملائم حركت مىكند و از منافر دورى مىجويد . بعضى از انواع ديگر حيوانات نيز به شكل انسان عمل مىكنند و لكن از تساوى همهء موجودات جسمانيّه با انسان در اين جهت اطّلاعى نداريم ، چه آن‌كه محسوسات و تجارب ما از اثبات اين جهت كوتاه است ؛ گو اين‌كه در علم الهى بعضى براهين در سريان علم در جميع موجودات اقامه گشته است .\r\n\r\nاعتبار بايد و وجوب\r\nخلاصه اين‌كه چون تميز ملائم از غيرملائم به علم است و ذات نسبت به ملائم « اقتضا » دارد و نسبت به غيرملائم « ابا » ، و حركت به‌سوى ملائم با علم و اراده صورت مىگيرد كما اين‌كه عدم حركت و انزجار از غيرملائم هم با علم و اراده صورت مىپذيرد ، بنابراين قهراً نسبت به ملائم ، صورت علميّهء خاصّى در ذهن نقش مىبندد و نسبت به غيرملائم ، صورت مخصوصهء ديگرى كه درواقع همان صورتِ « اقتضا » ى ذات نسبت به شيئى و صورت اباء از آن است . و وقتى مىگوييم « اين فعل واجب است » مراد از « وجوب فعل » همان صورت « اقتضاى ذات نسبت به امرى » است كه اين صورت را نفس از ضرورت در قضاياى حقيقيّهء خارجيّه انتزاع مىكند و همين‌طور وقتى مىگوييم « اين فعل حرام است » يا « ترك اين فعل واجب است » مراد از « حرمت » يا « وجوبِ ترك » همان صورت « عدم اقتضا » يا « ابا » ى ذات نسبت به شيئى است كه نفس اين صورت را از نسبت امتناع واقع در قضاياى حقيقيّهء خارجيّه انتزاع نموده است . 60 و به اين ترتيب براى « مقتضا » و « عدم‌مقتضا » هر يك صورتى است خاصّ ، و ظاهراً نفس اين دو صورت را از نسبت بعضى اجزاى شخص به وى يا\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nخود شخص نسبت به خودش و همين‌طور از نسبت عدم شخص يا عدم بعضى اجزائش به خودش انتزاع مىكند و اين انتزاع است كه موجب حركت به‌سوى فعل ملائم و يا فرار از آن مىگردد ، پس تأمّل نما .\r\nاين مقدار از اعتبار كه بيان كرديم هم‌چون مادهء اولى نسبت به همهء اعتبارات بعدى است و بنابه حوائج انسان و نواقصى كه با آن روبه‌رو مىشود اين‌گونه اعتبارات متكثّر مىگردد و اقسام گوناگونى به خود مىپذيرد . تدبّر در حال طفل انسانى و كيفيت تكاملش و هم‌چنين ملاحظهء حال بعضى حيوانات كه جهت اجتماعىشان محدود و بسيط و تميز تصورات وهميشان آسان است ، مىتواند به تأييد آنچه گفتيم كمك نمايد .\r\n\r\nاشارهء مختصر به منشأ بعضى اعتبارات ديگر\r\nپس از روشن شدن اين جهات به امر ديگرى مىپردازيم . براى افراد انسان به تنهايى تحصيل همهء كمالات ملائم با ذاتش ممكن نيست ؛ زيرا در جميع جهات ذاتش ، محتاج به تكامل است و احتياجات زندگىاش نيز بسيار گوناگون است و در عين حال در مقابل تحصيل بسيارى از كمالات موانع متعدّدى وجود دارد و بنابراين مجموع اين جهات ، انسان را مجبور به اجتماع و تعاون و تمدّن ( شهرنشينى ) ساخته است تا اين‌كه هر فردى به جهت يا جهات معدودى در حدّ طاقت و وسعش بپردازد و به نحو اشتراك و اجتماع زندگى نمايد ؛ و از اين‌جا احتياج به تفهيم و تفهّم روى نمود و بشر براى تأمين اين جهت ابتدا از اشاره شروع نمود و سپس از اصوات كمك گرفت و از آن پس كاربرد اصوات ، با تميّز آنها از يك‌ديگر درمورد مقاصد مختلف ، تكامل يافت . آنچه درمورد حيوانات گنگ ، از كاربرد اصوات در دلالت بر مقاصد ، مشاهده مىكنيم مؤيّد تحليلى است كه بيان نموديم ، هم‌چون اصواتى كه در هنگام تنازع يا جفت‌گيرى و يا تربيت و يا ابراز شفقت و دوستى در ميان حيوانات بروز\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمىكند ( تعداد اين اصوات به اختلاف كميّت اجتماعات مختلف است ) و اين كاربرد الفاظ به تدريج تكامل مىيابد تا اين‌كه لفظ وجود لفظى معنا مىگردد به نحوى كه در هنگام شنيدن لفظ جز به معنا توجهى نمىشود و لذا حسن و قبح معنا به لفظ سرايت مىكند و بالعكس .\r\nاز طرف ديگر اشتراك مساعى در امور زندگى و اختصاص هر فردى به آنچه كه توليد مىكند موجب اعتبار ملكيّت در مختصّات هر شخص مىگردد و لذا اصل اين اعتبار اختصاص است و همين‌طور اعتبار زوجيّت ؛ و احتياج همهء افراد اجتماع به آنچه كه در تملّك ديگرى است موجب اعتبار تبديل در ملك و معاملات گوناگون از خريد و فروش و اجاره و غير آن گشته است .\r\nو همين‌طور حفظ نسبت بين اشياى قابل براى تبديل ، از حيث قلّت و كثرت ، موجب اعتبار واحدهاى پولى از دينار و غيره شده است . در طىّ اين تبديل و تبدّلات رفتار انسان‌ها مختلف است : گاهى وقايع جزئيّه به نحو صحيح و عادلانه واقع مىشود و گاه در آن ظلم و تعدّى صورت مىگيرد و از آن‌جا كه افراد به لحاظ جهات اخلاقى متفاوتند و طبايع را نيز بر تعدّى و مزاحمت به ديگران و اختصاص منافع به خود سرشته‌اند ، احتياج به قوانينى كه اعتدال در اجتماع را حفظ نمايد نمايانگر مىشود و بالتبع افرادى نيز براى حفظ اين قوانين و پشتوانهء آنها لازم است و از اين‌جا اعتبارات ديگرى منشعب مىشود مثل اعتبار رياست و رئيس و مرئوس و قانون و غير ذلك و بر اين اعتبارات ، اعتبارات ديگرى متفرّع مىگردد تا اين‌كه منتهى به امور بعيده مىگردد كه مقام ، اجازهء تفصيل آنها را نمىدهد و لذا از بحث درمورد آنها صرف‌نظر نموده‌ايم ، چه آن‌كه در كتاب اعتباريات به تفصيل پيرامون انواع و اقسام آن سخن رانده‌ايم .\r\nبالجمله اين اعتبارات دائماً به لحاظ كثرت احتياجات ، دامنهء وسيع‌ترى مىيابد تا اين‌كه در جميع شئون كلّى و جزئى مربوط به انسان اجتماعى سرايت مىنمايد و لذا\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nجميع اين امور به رنگ وهميّات ، رنگ‌آميزى مىگردد و لباس خيال بر آنها پوشانيده مىشود به نحوى كه انسانى كه به واسطهء ادراك و شعور در دامن اين افعال و امور به فعاليّت مىپردازد و درمورد آنها اراده مىكند يا ترك ، دوست مىدارد يا كراهت ، رغبت مىورزد يا تنفّر ، اميد مىبندد يا يأس ، شاد مىشود يا متألّم ، انتخاب مىكند يا ترك در همهء اين امور به عناوين حسن و قبح ، وجوب و حرمت ، نفع و ضرر ، خير و شرّ به‌واسطه علم و اراده استعانت مىجويد و از اين اعمال جز اين معانى خياليّه مشاهده نمىكند . به اين ترتيب زندگى انسان - كه زندگيى اجتماعى است و وابستهء به اين اسباب و محدود به اين جهات - اگر احياناً در خارج از اين حيطه واقع گردد هم‌چون ماهى از آب خارج شده به تباهى و نيستى كشيده مىشود . در مقابل اگر به زندگى بعضى از موجودات مثل مركبات نباتيّه و نظام طبيعى آنها نظر كنيم خواهيم ديد كه مدار زندگى و بقاى آنها براساس تغذيه و رشد و توليد مثل بوده و اين امور را به اقتضاى ذاتش بدون استعانت از خارج انجام مىدهد و لذا در استكمال و اتمام اين جهات جز به فعل و انفعالات ذاتى طبيعى خويش از جذب و دفع به امر ديگرى نياز ندارد و به اين منوال بقاى حيات مىيابد تا اين‌كه به منتهاى سير وجودى خويش كه بطلان و نيستى است برسد . اين يك نحوه نظام طبيعى است كه در سير و جريان آن غيرى دخالت نمىكند . اما اگر به زندگى انسان برگرديم اين نظام طبيعى وى را ، محفوف به معانى وهميّه و باطلى مىبينيم كه حقيقتى در خارج ندارند و انسان نظام طبيعى خويش را جز از مجرا و حجاب اين معانى رؤيت نمىكند و بنابراين ، انسان در زندگى خويش هميشه همين معانى اعتباريه را دنبال مىكند و آنها را مىجويد و زندگى خويش را براساس آن قرار مىدهد و لكن آنچه در خارج واقع مىگردد همان امور حقيقيّهء خارجيّه است . پس حال انسان در نشئهء طبيعت و مادّه ، تعلّق تامّ به معانى سرابيّه و وهميّه‌اى دارد كه متوسط بين ذات خالى از كمال وى و بين كمالات لاحقه‌اند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nفصل 2 : اشارهء اجمالى به هدايت عمومى\r\nآيهء شريفهء  « الَّذِي أَعْطى كُلَّ شَيْءٍ خَلْقَهُ ثُمَّ هَدى »  « 1 » بيان مىكند كه خداوند سبحان بعد از اتمام ذات هر شيئى آن را به سوى كمال مختصّ به خودش هدايت مىكند و اين هدايت به لحاظ اين‌كه حقيقتش همان اقتضاى ذاتى شىء نسبت به كمالات لاحقه است نوعى تفرّع بر ذات شىء دارد . تفصيل اين نكته در كلام حقّ مذكور است :   « الَّذِي خَلَقَ فَسَوَّى * وَ الَّذِي قَدَّرَ فَهَدى »   « 2 » . پس خداى سبحان بعد از خلقت اشيا و پرداختن آنها براى آنها تقديرى معيّن فرموده كه درواقع اين تقدير همان تفصيل خصوصياتِ وجودى آنهاست همان‌گونه كه فرموده :  « وَ كُلَّ شَيْءٍ فَصَّلْناهُ تَفْصِيلًا »  « 3 » ، و پس از اين تقدير و تفصيل ، آنها را به خصوصيات مقدّره هدايت مىكند و اين هدايت درواقع به اين نحو است كه در شىء اقتضايى ذاتى نسبت به همهء لوازم و كمالات وجودىاش كه متمّم ذات اوست ، قرار مىدهد و اين همان نظام حقيقى است كه هم در هر شيئى منفرداً و هم در مجموع موجودات و من جمله انسان ، محقّق است .\r\n\r\nرجوع انسان به اسفل سافلين : دنيا\r\nاز طرف ديگر خداوند سبحان مىفرمايد :    « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ * ثُمَّ رَدَدْناهُ أَسْفَلَ سافِلِينَ * إِلَّا الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ »    « 4 » .\r\n\r\n\r\n","description":"","footnote":"\r\n( 1 ) . طه ، آيه 50 ؛ [ خداى ما 
  ] آن كسى است كه همهء موجودات عالم را نعمت وجود بخشيده سپس به راه كمالش‌هدايت كرده است\r\n( 2 ) . اعلى ، آيه‌هاى 2 - 3 ؛ آن خدايى كه عالم را خلق كرد و همهء موجودات را به حدّ كمال رسانيد . و آن خدايى كه هرچيز را قدر و اندازه‌اى داد و به راه كمالش هدايت كرد\r\n( 3 ) . اسراء ، آيه 12 ؛ هر چيزى را مفصّل بيان كرديم\r\n( 4 ) . تين ، آيه‌هاى 4 - 7 ؛ به درستى كه ما انسان را در [ مقام 
  ] احسن تقويم بيافريديم سپس به اسفل سافلين [ جهنم‌و پست‌ترين رتبهء امكان 
  ] برگردانيديم مگر آنان كه به خدا ايمان آورده و نيكوكار شدند كه به آنها پاداش دائمى و بهشت ابد عطا كرديم\r\n","page_name":" 57 ","page_number":57},
  {"content":"\r\n\r\nانسان بعد از تكميل خلقتش به اسفل سافلين بازگشت داده مىشود و از آن‌جا كه استثناى « مؤمنين صالحين » معقّب به كلام « فلهم اجر غير ممنون » است و ظاهر « اجر » اين است كه در دنيا محقّق نمىشود پس اين استثناى منقطع خواهد بود و درنتيجه مؤمنين بعد از ردّ و بازگشت به اسفل سافلين ، رفع و تعالى خواهند يافت . 61\r\nخداى سبحان فرموده است :  « مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  « 1 » و نيز   « وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا * ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا »   « 2 » و  « يَرْفَعِ اللَّهُ الَّذِينَ آمَنُوا مِنْكُمْ »  « 3 » و  « وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ »  « 4 » . به اين ترتيب فهميده مىشود كه حكم « ردّ » و « بازگشت » شامل همهء افراد نوع انسان است و كسى را از اين حكم سرپيچى نيست . در آيهء ديگرى مىفرمايد :  « قُلْنَا اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ »  « 5 » و به دنبال آن به نحو تفسير فرمود :  « فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ »  « 6 » و  « إِنَّما هذِهِ الْحَياةُ الدُّنْيا \r\n\r\n\r\n","description":"","footnote":"\r\n( 1 ) . فاطر ، آيه 10 ؛ هر كس طالب عزّت است [ بداند كه 
  ] همانا عزّت مخصوص خداست . كلمهء نيكوى توحيد به‌سوى خدا بالا رود و عمل نيك و خالص آن را بالا برد\r\n( 2 ) . مريم ، آيه‌هاى 71 - 72 ؛ و هيچ يك از شما باقى نماند جز آن‌كه به دوزخ وارد شود و اين حكم حتمى پروردگاراست . سپس افرادى را كه خداترس بوده‌اند از جهنم نجات خواهيم داد و ستمكاران را فرو گذاريم تا در آن آتش به زانو درافتند\r\n( 3 ) . مجادله ، آيه 11 ؛ خداوند مقام اهل ايمان را رفيع مىگرداند\r\n( 4 ) . اعراف ، آيه 176 ؛ اگر به مشيّت نافذ خود مىخواستيم به آن آيات او را رفعت مىبخشيديم و لكن او به زمين ( تن ) فرو ماند و پيرو هواى نفس گرديد\r\n( 5 ) . بقره ، آيه 36 ؛ پس گفتيم كه از بهشت فرود آييد كه برخى از شما برخى را دشمنند . و شما را بر روى زمين تا روزمرگ قرار و آرامگاه خواهد بود\r\n( 6 ) . اعراف ، آيه 25 ؛ خداوند فرمود در اين زمين زندگى مىكنيد و در آن مىميريد و هم از آن برانگيخته مىگرديد\r\n","page_name":" 58 ","page_number":58},
  {"content":"\r\n\r\n مَتاعٌ »  « 1 » . بنابراين ثابت مىشود آن شيئى كه انسان بدان ردّ ( بازگردانيده ) شده ، همان زندگى دنيايى است و همان نيز اسفل سافلين است .\r\n\r\nلهو و لعب بودن حيات دنيوى\r\nخداى سبحان در آيهء ديگرى به توصيف زندگى دنيايى پرداخته و فرمود :  « إِنَّمَا الْحَياةُ الدُّنْيا لَعِبٌ وَ لَهْوٌ »  « 2 » . « لَعِب » فعلى است كه غايتى جز خيال ندارد و « لهو » هر چيزى است كه انسان را به خود مشغول سازد و موجب فراموشى ديگران گردد .\r\nبنابراين آيهء شريفه اشاره بدان دارد كه زندگى دنيايى كه همان تعلّق نفس به بدن و توسيط بدن در طريقِ تحصيل كمالات است ، انسان را به خويش مشغول مىدارد و موجب فراموشى ديگران مىشود ؛ و منشأ اين فراموشى آن است كه زندگى دنيايى روح را چنان مىفريبد كه خود را با بدن متّحد مىپندارد و بعد از اين پندار از عالم غيرجسم منقطع مىگردد و تمام آنچه از جلال و جمال و بها و سنا و نور و سرور كه در نشئه قبل از مادّه داشت ، را به فراموشى مىسپارد و مقامات قرب و همنشينان پاك و فضاى انس و قدسى را كه پشت سر نهاده ، هيچ به ياد نمىآورد و به اين ترتيب طول عمرش را به سرگرمى و بازى سپرى مىسازد و به هر شيئى كه روى مىنمايد جز به مقاصد خياليّه و آرزوهاى وهميّه نيست و وقتى هم كه به آنها و اصل مىشود واقعيّتى نمىيابد . خداوند سبحان فرمود :  « وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً »  « 3 » و مراد از عمل آن فعلى است كه انسان انجام مىدهد . و نيز فرمود :  « وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ \r\n\r\n\r\n","description":"","footnote":"\r\n( 1 ) . مؤمن ، آيه 39 ؛ به درستى كه حيات دنيا متاعى ناچيز بيش نيست\r\n( 2 ) . محمّد ، آيه 36 ؛ به درستى كه حيات دنيا لهو و لعب است\r\n( 3 ) . فرقان ، آيه 23 ؛ و ما توجّه به اعمال فاسد بىخلوص و نيّت و حقيقت آنها كرده همه را باطل و نابودگردانيديم\r\n","page_name":" 59 ","page_number":59},
  {"content":"\r\n\r\n اللَّهَ عِنْدَهُ فَوَفَّاهُ حِسابَهُ »  « 1 » خداوند اعمال كفّار و غايات موردنظر آنان را به سرابى در بيابان تشبيه مىكند كه انسان تشنه به دنبال آن مىرود و هنگامى كه به آن رسيد مقصود خويش را باز نمىيابد ، بلكه چيزى مىيابد كه مقصودش نبوده و بنابراين بر وى روشن مىگردد آنچه كه به دنبالش بوده مقصود اصلى وى را محقق نساخته  « وَ اللَّهُ غالِبٌ عَلى أَمْرِهِ »  « 2 »\r\n\r\nزينت بودن امور دنيا\r\nو به اين معنا اشاره مىكند خداوند سبحان آن‌جا كه مىفرمايد :   « إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا * وَ إِنَّا لَجاعِلُونَ ما عَلَيْها صَعِيداً جُرُزاً »   « 3 » ؛ چه آن‌كه زينت به معناى شىء زيبايى است كه به نفسه و به ذاته محبوب است و شىء ديگرى آن را همراه خود مىسازد تا از آن كسب حسن نمايد و به عبارت ديگر هنگامى كه « زينت » مورد عنايت و توجه قلب واقع مىگردد ، ملازم آن نيز مورد عنايت واقع گردد و جلب رغبت ديگران نمايد ، به‌طورى كه اين همراه مقصود و محلّ رغبت واقع شود ولو اين‌كه واقعاً آن شىء زينتى مقصود است . به اين بيان آنچه كه بر روى زمين است زينت زمين قرار داده شده تا اين‌كه انسان‌ها زمين را هدف و مقصد خويش قرار دهند و به همين زمين هم و اصل شوند با اين‌كه مقصود اصلى آن زينت بوده است . 62 خداوند سبحان فرمود :  « أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ \r\n\r\n\r\n","description":"","footnote":"\r\n( 1 ) . نور ، آيه 39 ؛ آنان كه كافرند اعمالشان در مثل به سرابى ماند در بيابان هموار بىآب كه شخص تشنه آن را آب‌پندارد و به جانب آن شتابد چون بدان‌جا رسد هيچ آب نيابد و آن كافر خدا را حاضر و ناظر اعمال خويش بيند كه حساب كارش تمام كامل برسد\r\n( 2 ) . يوسف ، آيه 21 ؛ خداوند بر كار خود غالب است\r\n( 3 ) . كهف ، آيه‌هاى 7 - 8 ؛ آنچه در زمين جلوه‌گر است زينت و آرايش زمين قرار داديم تا مردم را به آن امتحان كنيم كه‌كدام يك در طاعت خدا عملشان نيكوتر خواهد بود و آنچه را زينت زمين گردانيديم همه را به دست ويرانى و فنا مىدهيم\r\n","page_name":" 60 ","page_number":60},
  {"content":"\r\n\r\n بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً »  « 1 » كه بيان مىكند حيات دنيا از امور خياليى - كه وراى آن حقايقى است - تشكيل شده و انسان بعد از تماميّت خلقتش به تكميل جهات زندگى دنيايى مىپردازد و دائماً از مقصدى به‌مقصدى سير مىكند و در اين سير تحصيل آنچه را كه كمال مىپندارد دنبال مىكند و لكن كمال‌پندارى او را لهو و لعب و زينت و تفاخر و تكاثر و غيره تشكيل مىدهد كه امورى وهمىاند و لذا وقتى هم كه آنها را تحصيل كرد در هنگام موت و وداع حيات دنيا ، پوچى و بطلان آنها بر وى ظاهر و آشكار مىگردد .\r\n\r\nاحتمالى ديگر در معناى آيه\r\nاز طرف ديگر ممكن است كلام خداوند سبحان در ذيل آيه ، يعنى :  « وَ فِي الْآخِرَةِ عَذابٌ شَدِيدٌ وَ مَغْفِرَةٌ مِنَ اللَّهِ وَ رِضْوانٌ »  « 2 » معطوف به كلامِ مذكور درصدر يعنى « لعب و لهو و . . . » باشد ، يعنى نسبت به  « إِنَّمَا الْحَياةُ الدُّنْيا . . . » *  خبر بعد از خبر باشد 63 كه آيهء بعد از آن تاحدّى مؤيّد اين معناست . « 3 » خلاصه اين‌كه از آيهء شريفه استفاده مىشود كه حيات دنيوى با تمام جهات مقصوده‌اش از لهو و لعب و زينت و غيره ،\r\n\r\n\r\n","description":"","footnote":"\r\n( 1 ) . حديد : 20 ؛ زندگى دنيا به حقيقت بازيچه‌اى است طفلانه و لهو و عيّاشى و آرايش [ زنانه 
  ] و تفاخر و خودستايى بايك‌ديگر و حرص افزودن مال و فرزندان ، اين حقيقت كار دنياست و در مثل مانند بارانى است كه به موقع ببارد و گياهى در پى آن از زمين برويد كه برزگر يا دنياپرست را به شگفت آورد سپس بنگرى كه زود خشك شود و بپوسد\r\n( 2 ) . همان ؛ و در عالم آخرت [ دنياطلبان را 
  ] عذاب سخت جهنّم [ و مؤمنان را 
  ] آمرزش و خشنودى حق نصيب است\r\n( 3 ) . در معناى اين آيه از شيخ بهايى قدس سره نقل شده كه امور مذكورهء در آيه ، به حسب مدارج عمر انسان مرتب شده‌اند ، چه آن‌كه انسان در اوان كودكى به بازى و سرگرمى مشغول است ، و در اوايل بلوغ به كارهاى بيهودهء مشغول‌كننده ، و در هنگامى كه جوانى به كمال خود مىرسد ، به زينت‌هاى دنيوى مىپردازد و در نيمهء عمر به تفاخر و به هنگام پيرى و كهولت به تكاثر در اموال و اولاد . ( مؤلّف )\r\n","page_name":" 61 ","page_number":61},
  {"content":"\r\n\r\nامرى موهوم و سرابى خيالى است و همين دنيا بعينه در باطن امر و واقع ، عذاب و مغفرت و رضوان است و ظهور اين جهات باطنى به ظهور اين حقيقت است كه جهات حيات دنيوى همگى باطل و موهوم بوده است . و آنچه بيان كرديم درواقع مفاد اين آيات شريفه است :   « وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ * وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ »   « 1 » . اين دو آيه همان‌طور كه پيداست ، در واقعهء موت است و آنچه كه انسان را از حيات دنيوى منفصل مىسازد . خداى سبحان در طى آن مىفرمايد انسان به زودى تنها به سوى او بازخواهد گشت همان‌گونه كه اول بار خلقتش بدين‌گونه بود و همهء اعضا و قوا و اسبابى كه آنها را براى خويش اركانى قابل اعتماد و اسبابى مطمئن مىدانست كه وى را به سرمنزل مقصود مىرسانند ، همه را ترك مىگويد و آن همه روابط اعتباريّه و وهميّه‌اى كه به گمان خويش ، ما بين خود و مايه‌هاى راحت و مباهات ، قائل بود همگى به پوچى و نابودى مىگرايد و به عيان مشاهده مىكند كه بدانها مغرور و مفتون گشته بود . خداى سبحان فرمود :  « فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ »  « 2 » و نيز فرموده :\r\n\r\n\r\n","description":"","footnote":"\r\n( 1 ) . انعام ، آيه‌هاى 93 - 94 ؛ اگر سختى حال ستمكاران را در سكرات موت ببينى و [ آن‌گاه كه 
  ] فرشتگان براى قبض‌روح آنها دست قهر و قدرت برآورند و گويند كه جان از تن به در كنيد ، امروز كيفر عذاب و خوارى مىكشيد ، چون بر خدا سخن به ناحق مىگفتيد و از حكم و آيات او گردن‌كشى و تكبّر مىكرديد [ پس به ميزان تيره‌روزى تبهكاران پى خواهيد برد 
  ] . و محقّقاً شما يكايك [ براى حساب 
  ] به سوى ما بازآييد بدان‌گونه كه اول بار شما را آفريديم و آنچه از مال و جاه به شما داده بوديم [ كه سبب غرور شما بود 
  ] همه را پشت سر افكنيد و آن شفيعان كه به خيال باطل به سود خود مىپنداشتيد همه نابود شوند و ميان شما و آنها جدايى افتد\r\n( 2 ) . لقمان ، آيه 33 ؛ پس زنهار زندگى دنيا شما را فريب ندهد و شيطان از عقاب خدا ، به عفو و كرم او مغرورتان‌نگرداند\r\n","page_name":" 62 ","page_number":62},
  {"content":"\r\n\r\n « إِنَّما هذِهِ الْحَياةُ الدُّنْيا مَتاعٌ وَ إِنَّ الْآخِرَةَ هِيَ دارُ الْقَرارِ »  « 1 » و  « مَا الْحَياةُ الدُّنْيا إِلَّا مَتاعُ الْغُرُورِ »  « 2 » . متاع چيزى است كه از آن براى رسيدن به امر آخرى استفاده و بهره‌بردارى مىشود ، پس حيات دنيا وسيله‌اى است براى غرور و گمراهى انسان تا به‌وسيلهء آن از كمال اقصى كه جهات مبدأ و معاد اوست غافل و منصرف گردد . خداى سبحان فرمود :  « إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ »  « 3 »\r\n\r\nكلامى از اميرالمؤمنين عليه السلام در نهج‌البلاغه\r\nرواياتى كه بر اين مضامين دلالت كنند ، بسيارند و در اين‌جا فقط به ذكر بعضى كلمات اميرالمؤمنين على عليه السلام اكتفا مىكنيم . آن‌طور كه در نهج‌البلاغه آمده ، امام عليه السلام در بعضى از خطب خويش فرمودند : « اى بندگان خدا ، دنيا با ماندگان همان خواهد كرد كه با گذشتگان . . . پس هر كس نفس خويش را به غير خويش مشغول ساخت در تاريكىها سرگردان خواهد گشت و در وادى هلاكت درخواهد افتاد و شياطينِ باطن در سركشى وى فزونى كنند و اعمال قبيح وى را در نظرش بيارايند . پس سبقت‌گيرندگان به نيكىها بهشت را در پيش روى دارند و عقب‌ماندگان ( مفرطين ) دوزخ را . . . گويى صيحهء قيامت در رسيده و قيامت شما را درگرفته و براى داورى\r\n\r\n\r\n","description":"","footnote":"\r\n( 1 ) . مؤمن ، آيه 39 ؛ به درستى كه حيات دنيا متاع ناچيزى است و حيات آخرت منزلگاه ابدى و حيات جاودانى است\r\n( 2 ) . حديد ، آيه 20 ؛ دنيا جز متاع فريب و غرور چيزى نيست\r\n( 3 ) . يونس ، آيه 24 ؛ محقّقاً در مَثَل زندگى دنيا به آبى ماند كه از آسمان فرو فرستاديم تا به آن باران انواع مختلف گياه زمين از آنچه آدميان و حيوانات تغذيه كنند برويد تا آن‌گاه كه زمين را از خرّمى و سبزى به خود زيور بسته آرايش كند و مردمش خود را بر آن قادر و متصرّف پندارند كه ناگهان فرمان ما به شب يا روز در رسد و آن همه زيور زمين را درو كند و چنان خشك كند كه گويى ديروز در آن هيچ نبوده است [ اين حقيقت حال فناى دنياست 
  ] . . .\r\n","page_name":" 63 ","page_number":63},
  {"content":"\r\n\r\nدقيق حضور يافته در حالىكه همهء خيالات واهيه از شما دور شده‌اند و اسباب و علل‌پندارى نابود گشته و حقايق به كرسى ثبوت و تحقق نشسته‌اند . . . » . 64 اين كلام امير عليه السلام كه « هر كس از نفس خويش به غير خويش مشغول شود . . . » اشاره به اين آيهء شريفه دارد كه :  « يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ »  « 1 » و نيز :  « وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ »  « 2 » و   « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ * وَ إِنَّهُمْ لَيَصُدُّونَهُمْ عَنِ السَّبِيلِ وَ يَحْسَبُونَ أَنَّهُمْ مُهْتَدُونَ »   « 3 »\r\nپس انسان حياتى در غير ظرف نفس خويش و وعاى وجودى خود ندارد .\r\nبنابراين اگر نفس خويش را به فراموشى بسپارد و به غير بپردازد در هلاكت و گمراهى محض درافتاده و اعمال و افعال و قواى وى همگى به پوچى گراييده و گوش و چشم و زبان وى از فعاليّت واقعى خويش بازمانده و چنين كسى در حقيقت در ظلمتى فرو رفته كه خروجى از آن متصوّر نيست و آنچه كه خواسته و مطلوب وى بوده ، همگى به سرابى مبدّل و آنچه كه از اعمال و افعال انجام داده ، نيست و نابود خواهد گشت و هنگامى كه به قيامت - ميعاد حق - خوانده شود ، دستش تهى و توشه‌اش از اعمال ناچيز : و قد زاحت عنه أباطيله و استحقّت حقايقه . « 4 » و اللّه ولي الأمر كلّه .\r\n\r\n\r\n","description":"","footnote":"\r\n( 1 ) . مائده ، آيه 105 ؛ اى اهل ايمان خود را بپاييد كه اگر همهء عالم گمراه شوند و شما به راه هدايت باشيد زيانى از كفرآنها به شما نخواهد رسيد\r\n( 2 ) . انعام ، آيه 39 ؛ و آنان كه آيات خدا را تكذيب كردند كر و گنگ در تاريكى نادانى به سر مىبرند ، مشيّت خدا هر كه‌را خواهد گمراه مىسازد [ يعنى پس از اتمام حجّت او را به خود واگذارد تا گمراه شود 
  ] و هر كه را خواهد به راه راست هدايت كند\r\n( 3 ) . زخرف ، آيه 36 ؛ و هر كه از ياد خدا رخ بتابد شيطان را برانگيزيم تا يار و همنشين هميشگى وى باشد و آن شياطين هميشه آن مردم غافل را از راه خدا بازدارند و به ضلالت افكنند و آنها پندارند كه هدايت يافته‌اند\r\n( 4 ) . خيالات واهيه و امور غيرواقعى از وى دور گشته و حقايق [ مربوط به وى 
  ] به كرسى ثبوت و تحقّق نشسته‌اند\r\n","page_name":" 64 ","page_number":64},
  {"content":"\r\n\r\nاين بحث توابع و متفرّعات بسيارى دارد كه ترجيح اختصار - كه بناى اصلى اين رساله و رسائل پيشين است - مانع از اطناب و تعرّض به مطالب به بيش از اشاره و تلويح است .\r\nفالحقّ سبحانه خير دليل و هو الهادي إلى سواء السبيل و الحمد للّه و الصلاة على محمّد و آله الطاهرين .\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nرسالهء انسان بعد از دنيا « سومين رساله از كتاب انسان »\r\nبسم اللّه الرحمن الرحيم\r\nالحمد للّه رب العالمين و الصلاة\r\nو السلام على أوليائه المقرّبين سيّما محمّد و آله الطاهرين .\r\n\r\nاشاره به موضوع و روش بحث\r\nرسالهء حاضر بحثى است پيرامون معاد ، كه به يارى خداى سبحان ، در آن به بررسى وضع انسان پس از حيات دنيا ، مىپردازيم . البته برطبق آنچه كه برهان بدان رهنمون شود و يا از كتاب و سنت استخراج گردد .\r\nما در اين موضوع ، اختصار و اقتصار به معانى كلّيّه را ترجيح داده‌ايم ، زيرا روشى كه به كار مىگيريم ؛ يعنى تفسير آيه با آيه و تفسير روايت با روايت ، روشى است بس عميق كه به اين زودىها به حريم آن نتوان رسيد و در رساله‌اى كه تنها به ذكر نمونه‌اى از ميان نظاير گوناگون اكتفا مىكند ، بهرهء تمامى نتوان از آن برگرفت . ان‌شاءاللّه خوانندگان به زودى به صحّت اين ادّعاى ما واقف خواهند گشت .\r\nانصافاً بايد اعتراف كرد كه شارحان اخبار و مفسّران گذشته ، به كار گرفتن چنين روشى را براى استنباط معانى و مقاصد آيات و روايات ، ناديده گرفتند و در نتيجه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبراى ما در اين امر آثارى هر چند ناچيز نيز به جاى نگذاشتند . بنابراين ، كسى كه عزم چنين اهداف و غاياتى كند ، با وجود اين‌كه رسيدن به آنها دشوار است و گام زدن در طريقشان بس دقيق و ظريف ، هم‌چون كسى ماند كه بدون سلاح به ميدان جنگ بشتابد . و اللّه المستعان .\r\n\r\nفصل 1 : « موت » و « اجل »\r\nخداوند سبحان فرمود :  « ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى »  « 1 » 65 بنابراين هر موجودى از آسمان و زمين گرفته تا همهء آنچه كه درميان آنهاست ، وجودشان محدود به « أجلى » است كه خداوند آن را « تسميه » يعنى تعيين و برآورد نموده به‌طورى كه هيچ وجودى از اجل خويش فراتر نخواهد رفت ، همان‌گونه كه فرمود :  « وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ »  « 2 » و  « ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ »  « 3 » . و آيات بسيار ديگرى كه به همين مضمون وجود دارد .\r\n« اجلِ شىء » يعنى زمانى كه بدان زمان ختم مىيابد و در آن مستقر مىگردد . 66 و از همين معناست اجل و تسميهء دَيْن . به هر حال اجل شىء ظرفى است كه شىء بدان خاتمه مىيابد و به همين دليل در آيهء شريفهء  « قُلْ لَكُمْ مِيعادُ يَوْمٍ لا تَسْتَأْخِرُونَ عَنْهُ ساعَةً وَ لا تَسْتَقْدِمُونَ »  « 4 » از آن به « روز » تعبير شده است . 67\r\nدر آيهء  « الَّذِي خَلَقَكُمْ مِنْ طِينٍ ثُمَّ قَضى أَجَلًا وَ أَجَلٌ مُسَمًّى عِنْدَهُ »  « 5 » خداوند بيان\r\n\r\n\r\n","description":"","footnote":"\r\n( 1 ) . روم ، آيه 8 ؛ خداوند آسمان‌ها و زمين و آنچه در بين آنهاست همه را جز به حق و اجل مسمّى نيافريده است\r\n( 2 ) . اعراف ، آيه 34 ؛ براى هر امّتى اجلى است كه آن هنگام كه در رسد لحظه‌اى از آن مقدم يا مؤخّر نشوند\r\n( 3 ) . حجر ، آيه 5 ؛ هيچ امّتى از اجل خويش پيشى نگيرد و از آن مؤخّر نيز نگردد\r\n( 4 ) . سبأ ، آيه 30 ؛ بگو شما را روزى فرا رسد كه نتوانيد لحظه‌اى از آن مقدّم يا مؤخّر گرديد\r\n( 5 ) . انعام ، آيه 2 ؛ اوست خدايى كه شما را از خاك بيافريد سپس براى هر كسى اجلى قرار داد و « اجل مسمّى » نزداوست\r\n","page_name":" 68 ","page_number":68},
  {"content":"\r\n\r\nمىدارد كه « اجل مسمى » نزد اوست و اين در حالى است كه در جاى ديگر فرمود :  « ما عِنْدَكُمْ يَنْفَدُ وَ ما عِنْدَ اللَّهِ باقٍ »  « 1 » . يعنى آنچه كه نزد او موجود و حاضر است ، هيچ‌گونه تمامى ، تغيير و كون و فساد عارضش نخواهد شد و در نتيجه از گزند زمان و حوادث شب و روز درامان خواهد بود .\r\nبنابراين « اجل مسمى » ظرف محفوظ ثابتى است كه مظروفى بدون هيچ‌گونه تغيير و نيستى در آن مستقر مىگردد . خداوند مىفرمايد :  « إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ »  « 2 » . بنابراين خبر از « اجلى » داده كه براى زينت زمين قرار داده شده و خبر از اين‌كه اين موضوع به امر الهى محقّق مىگردد . حيات دنيا نيز همين‌طور است ؛ يعنى امرى الهى وجود دارد كه اجل دنيوى بدان محقّق مىشود . پس اجل همان‌طور كه آيهء  « ثُمَّ قَضى أَجَلًا وَ أَجَلٌ مُسَمًّى عِنْدَهُ »  به آن اشاره دارد بر دو نوع است و يا حداقل يك نوع دووجهى : اجل زمانى دنيوى و امر الهى .\r\nاز همين جا مىتوان فهميد كه « اجَل مُسمى » از عالم امر است و نزد اوست و همان‌گونه كه لفظ « عند » مىرساند اصلًا حاجب و مانعى در آن‌جا در كار نيست . 68 آيهء  « مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ »  « 3 » نيز مفيد همين معناست . 69 و از همين روى در آيات بسيارى از « اجل مسمى » به « بازگشت به خدا » و « رفتن به سوى او » تعبير شده است .\r\n\r\nمرگ انعدام نيست بلكه انتقالى است از دنيايى به دنياى ديگر\r\nمرگى كه خداى سبحان آن را به « حق » وصف نموده نه آن بىحسى و بىحركتى\r\n\r\n\r\n","description":"","footnote":"\r\n( 1 ) . نحل ، آيه 96 ؛ آنچه در نزد شما است فانى است و آنچه در نزد خداست پايدار و باقى\r\n( 2 ) . يونس ، آيه 24 ؛ ر . ك : ص 63\r\n( 3 ) . عنكبوت ، آيه 5 ؛ هر كس به لقاء خدا اميدوار و مشتاق است [ بداند كه 
  ] اجل خداوند البته فرا رسد\r\n","page_name":" 69 ","page_number":69},
  {"content":"\r\n\r\nو زوال زندگىاى است كه به ديد ظاهرى ما درآيد ، بلكه بازگشتى است به سوى او كه به خروج از نشئهء دنيا و ورود به نشئهء ديگر ( آخرت ) محقّق مىگردد .\r\nخداى سبحان فرمود :  « وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ »  « 1 » و « موت » را به « حق » وصف نمود كه بنابراين بطلان و عدم نخواهد بود . و نيز فرمود :\r\n « كَلَّا إِذا بَلَغَتِ التَّراقِيَ »  تا آن‌جا كه   « وَ الْتَفَّتِ السَّاقُ بِالسَّاقِ * إِلى رَبِّكَ يَوْمَئِذٍ الْمَساقُ »   « 2 » . بنابراين روز مرگ ، روز بازگشت به خدا و سوق به سوى اوست .\r\nشيخ صدوق رحمه الله و ديگران روايتى از پيغمبر صلى الله عليه و آله نقل كرده‌اند كه مؤيّد همين حقيقت است : « براى بقا خلق شده‌ايد نه براى نابودى و فنا . و با مرگ تنها از دنيايى به دنياى ديگر منتقل مىشويد » . 70\r\nدر علل الشرايع از امام صادق عليه السلام در حديثى آمده است : « و به اين ترتيب انسان از دو شأن دنيا و آخرت خلق شده و آن هنگام كه خداوند اين دو شأن را با هم گرد آورد ، حيات انسان در زمين مستقر مىگردد ، زيرا حيات از شأن آسمان به شأن دنيا نزول كرده است . و هنگامى كه خداوند بين آن دو شأن مفارقت ايجاد كند ، آن مفارقت موت است و در آن حال ، شأن آخرت به آسمان بازخواهد گشت . بنابراين حيات در زمين است و موت در آسمان . چون موت بين روح و جسد جدايى مىافكند روح و نور به قدس اولى بازگردانيده مىشود و جسد در همان زمين باقى مىماند زيرا كه از شأن دنياست » . 71\r\nدر معانى الاخبار از حسن بن على عليهما السلام نقل شده كه « على بن محمّد عليهما السلام بر بيمارى از اصحابش وارد مىشود در حالىكه بيمار از خوف مرگ مىگريست و جزع مىنمود .\r\nعلى بن محمّد عليهما السلام به او فرمود : اى بندهء خدا ، چون مرگ را نمىشناسى از آن\r\n\r\n\r\n","description":"","footnote":"\r\n( 1 ) . ق ، آيه 19 ؛ هنگام بيهوشى و سختى مرگ به حق و حقيقت فرا رسيد همان مرگى كه از آن دورى مىجستيد\r\n( 2 ) . قيامت ، آيه 30 ؛ و ساق‌هاى پا [ از غم دنيا 
  ] به‌هم درپيچد . در آن روز خلق را به سوى خدا خواهند كشيد\r\n","page_name":" 70 ","page_number":70},
  {"content":"\r\n\r\nمىهراسى . بگو ببينم ، اگر بدنت چرك شود و از كثرت چرك و ناپاكى در اذيّت باشى و مبتلا به جرب و جراحت گردى و بدانى كه شست‌وشوى حمام همهء اين‌ها را از بين خواهد برد ، با اين حال آيا مىخواهى كه به حمام روى و ناپاكىها را از خود بزدايى و يا اين‌كه از چنين كارى اكراه دارى و مىخواهى كه به همان حال بمانى ؟ بيمار پاسخ داد : آرى حمام را ترجيح مىدهم ، اى پسر پيغمبر خدا . در اين هنگام حضرت فرمود :\r\nپس بدان كه آن موت همان حمام است و همانا آخرين امرى است كه موجب زدودن گناهان و زشتىها از تو خواهد شد . حال اگر بر موت وارد شوى و از آن بگذرى مسلّماً از هرگونه همّ و غم و ناراحتى نجات خواهى يافت و به هرگونه فرح و شادى خواهى رسيد .\r\nپس از اين كلام ، بيمار آرامش خود را بازيافت ، حالت سرورى به وى دست داد و تسليم مرگ شد ؛ چشم‌هايش را بست و اين جهان را وداع گفت » . 72\r\nدر معانى الاخبار از امام جواد عليه السلام از امام على بن حسين عليهما السلام نقل كرده كه فرمود :\r\n« هنگامى كه امر بر حسين بن على بن ابىطالب عليهما السلام دشوار گرديد ، كسانى كه همراه ايشان بودند به ايشان مىنگريستند كه ناگهان وى را در حالى غير حال خويش يافتند .\r\nهر بار كه امر بر اصحاب سخت مىگشت رنگ‌هايشان مىپريد ، زانوانشان مىلرزيد و قلب‌هايشان را خوف فرا مىگرفت ، در حالىكه حسين عليه السلام و بعضى از خواصى كه همراهش بودند ، رنگ‌هاشان برافروخته‌تر مىشد ، اعضايشان را سكون و قلب‌هاشان را آرامش و اطمينان فرا مىگرفت . در اين هنگام اصحاب به هم مىگفتند : ببينيد اصلًا از مرگ نمىهراسند . و به دنبال آن حسين عليه السلام مىفرمود : اى بزرگواران صبر پيشه سازيد ، زيرا كه موت هيچ نيست مگر پلى كه شما را از سختىها و دشوارىها به بهشت‌هاى پهناور و نعمت‌هاى دائمى عبور مىدهد پس كدام‌يك از شما اكراه دارد كه از زندان به قصر منتقل شود ؟ بدانيد كه وضع براى دشمنانتان جز اين نيست كه از قصر به زندان و عذاب منتقل شوند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nپدرم از رسول اكرم صلى الله عليه و آله برايم نقل فرموده است كه : « دنيا زندانِ مؤمن و بهشتِ كافر است و موت مؤمنان را پلى است براى رسيدن به بهشت و مرگ كافران را پلى براى وصولشان به جهنم . در اين نقل نه پدرم و نه من هيچ كدام خلاف واقع حكايت نكرده‌ايم » . 73\r\nامام جواد محمد بن على عليهما السلام فرمود : « از امام على بن حسين عليهما السلام سؤال شد مرگ چيست ؟ در پاسخ فرمود : مرگ براى شخص مؤمن هم‌چون دور افكندن لباس چركين و برداشتن بندها و زنجيرهاى سنگين و تبديل آنها به بهترين و خوشبوترين لباس‌ها و راحت‌ترين مَركَب‌ْها و بىترس‌ترين خانه‌هاست و مرگ براى شخص كافر هم‌چون دور افكندن لباس‌هاى فاخر و نقل مكان نمودن از منازل نزديك و بىترس و تبديل آنها به چركين‌ترين و خشن‌ترين لباس‌ها و دورافتاده‌ترين خانه‌ها و بزرگ‌ترين عذاب‌ها است » . 74\r\nبه امام جواد محمد بن على عليهما السلام عرض شد مرگ چيست ؟ پاسخ فرمود : « همان خوابى است كه هر شب به سراغتان مىآيد الّا اين‌كه طولانىتر است و شخص از آن بيدار نمىگردد مگر روز قيامت . حال براى كسى كه در خواب خويش شادىهاى وصف‌ناپذير و ترس‌هاى بىاندازه مىبيند ، اين حالت شادى و ترس چگونه است ؟\r\nمرگ نيز همين‌طور است ، پس خود را براى آن مهيّا سازيد » . 75\r\n\r\nآنچه با موت منتقل مىشود ، همانا روح است\r\nبرشمردن موت به عنوان نوعى « خواب » در كلام امام ، مطلبى است كه از آيهء ذيل مىتوان فهميد :  « اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى »  « 1 » چون خداوند هر دو امر را « توفّى » خوانده\r\n\r\n\r\n","description":"","footnote":"\r\n( 1 ) . زمر ، آيه 42 ؛ خداست كه هنگام مرگ ارواح خلق را مىگيرد و آن را كه هنوز مرگش فرا نرسيده در حال خواب‌روحش را قبض مىكند پس آن را كه حكم به مرگش كرده نگاه مىدارد و ديگرى را به بدنش مىفرستد\r\n","page_name":" 72 ","page_number":72},
  {"content":"\r\n\r\nو سپس به « امساك » تعبير نموده نه به « قبض » . 76\r\nهم‌چنين برشمردن موت به عنوان وصفى براى روح - در كلام امام و در ديگر احاديث - و اين‌كه روح به‌وسيلهء موت جسد را ترك نموده و « وفات » مىكند ، مستفاد از اين سخن خداوند است كه  « اللَّهُ يَتَوَفَّى الْأَنْفُسَ حِينَ مَوْتِها »  . چه آن‌كه خداوند « توفّى » را كه عبارت است از استيفاى تمام و كمال حق از مطلوب ، به « انفس » نسبت داده ؛ هم‌چنان‌كه در  « وَ هُوَ الَّذِي يَتَوَفَّاكُمْ »  « 1 » ، « توفى » را به « كُم » نسبت داده و اين لفظ « كم » همان چيزى است كه انسان از آن به « خود » يا « من » تعبير مىكند و ما اين مطلب را در رسالهء « انسان قبل از دنيا » شرح داده‌ايم .\r\nبارى آنچه كه از انسان به « نشئهء ديگر » وارد مىشود ، همانا روح و نفس است و آيهء  « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  « 2 » به همين مطلب دلالت دارد . 77 « كدح » يعنى سعى به جانب چيزى . و انسان ساعى به جانب ربّ است ؛ زيرا كه همواره از ابتداى خلقتش به‌سوى او در حركت بوده و به همين جهت ، در بسيارى از آيات از اقامت او در دنيا به « لبث » و يا « مكث » تعبير گرديده است . خداوند سبحان مىفرمايد :  « قالَ كَمْ لَبِثْتُمْ فِي الْأَرْضِ عَدَدَ سِنِينَ »  « 3 »\r\n\r\nتوفّىكننده ، خدا يا ملك الموت و يا دستياران او هستند\r\nخداى سبحان مىفرمايد :  « اللَّهُ يَتَوَفَّى الْأَنْفُسَ حِينَ مَوْتِها »  و در آن « توفّى » را به خود نسبت داده و در آيهء  « قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ »  « 4 » ، « توفّى » را به\r\n\r\n\r\n","description":"","footnote":"\r\n( 1 ) . انعام ، آيه 60 ؛ اوست كه شما را توفّى مىكند\r\n( 2 ) . انشقاق ، آيه 6 ؛ اى انسان تو به‌سوى پروردگار خود در سعى و تلاشى و عاقبت به ملاقات او نائل‌مىشوى\r\n( 3 ) . مؤمنون ، آيه 112 ؛ خداوند خطاب مىكند : آيا مىدانيد چند سال در زمين درنگ كرده‌ايد\r\n( 4 ) . سجده ، آيه 11 ؛ بگو روح شما را ملكى كه موكّل شما است ، قبض مىكند\r\n","page_name":" 73 ","page_number":73},
  {"content":"\r\n\r\nملك الموت و در آيهء  « حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ »  « 1 » ، « توفّى » را به « ملائكه فرستاده شده » نسبت داده است . البته همان‌طور كه در محلّش روشن شده مرجع همهء اينها يكى است ، همهء افعال از آن خداست و با اين حال اين افعال داراى مراتبى هستند كه نسبت به هر مرتبه‌اى ، طائفه‌اى از موجودات برحسب مراتب وجودشان ، اقدام به انجام آن مىكنند .\r\nروايات و اخبار نيز مؤيّد همين مطلبند : در توحيد از امام صادق عليه السلام نقل شده كه فرمود : « از ملك الموت پرسيده شد چگونه در يك لحظه ارواح را قبض مىكنى ، در حالى كه بعضى از آنها در مغربند و بعضى در مشرق ؟ پاسخ داد : اين ارواح را به خود مىخوانم و آنها اجابت مىكنند . . . دنيا در ميان دستان من هم‌چون ظرفى است در ميان دستان شما ، هر آنچه كه مىخواهيد از آن مىخوريد و نيز دنيا پيش من هم‌چون درهمى است نزد شما ، هرگونه كه مىخواهيد آن را به گردش درمىآوريد » . [ 78\r\nدر من لا يحضره الفقيه آمده است كه از امام صادق عليه السلام راجع به اين آيات سؤال شد :\r\n « اللَّهُ يَتَوَفَّى الْأَنْفُسَ حِينَ مَوْتِها »  و  « قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ »  و  « الَّذِينَ تَتَوَفَّاهُمُ الْمَلائِكَةُ طَيِّبِينَ »  و  « الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ »  و  « تَوَفَّتْهُ رُسُلُنا »  و  « وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ »  چگونه ممكن است اين آيات صحيح باشد در حالى كه مىدانيم گاهى در سرتاسر دنيا ، در يك لحظهء واحد آن‌قدر مىميرند كه شمارش آنها به جز از جانب خود خدا ، ممكن نيست ؟ امام پاسخ داد : خداوند تبارك و تعالى براى ملك الموت ، دستيارانى از ملائكه قرار داده است كه آنان ارواح را قبض مىكنند همان‌گونه كه رئيس نگهبانان براى خود دستيارانى دارد و آنان را براى حوائج مختلف به‌كار مىگيرد . بنابراين ملائكه اين اشخاص مختلف را توفّى مىكنند و ملك الموت علاوه بر آنهايى كه خود قبض مىكند ، افرادى را كه\r\n\r\n\r\n","description":"","footnote":"\r\n( 1 ) . انعام ، آيه 61 ؛ و آن زمان كه كسى از شما را موت دررسد ، فرستادگان ما وى را توفّى مىكنند و در اين كار هيچ‌كوتاهى نكنند\r\n","page_name":" 74 ","page_number":74},
  {"content":"\r\n\r\nملائكه دستيارش توفّى كرده بودند ، تحويل مىگيرد و خداوند عزّ و جلّ نيز آنها را از ملك الموت « توفّى » مىكند . 79\r\nدر توحيد از اميرالمؤمنين عليه السلام همين مطلب عيناً نقل شده منتهى با اين زياده : « چنين نيست كه هر عالمى تواند كه علم خويش را بر همگان عرضه دارد ؛ بعضى نفوس قوىاند و بعضى ضعيف . علم را نيز گونه‌اى واحد نيست : بعضى علوم را مىتوان حمل كرد و بعضى ديگر را نه ، مگر اين‌كه خداوند آن را بر اولياى خاصّش سهل گرداند و او را در تحصيل چنان علمى يارى رساند . براى تو كافى است كه بدانى خداوندى كه مُحيى است ، مُميت هم هست و هم اوست كه جان‌ها را به دست هر كه خواهد ، ملائكه و غيرملائكه « توفّى » خواهد كرد » . 80\r\nاز ظاهر عبارت « غيرملائكه » در كلام امام عليه السلام ، برمىآيد كه خداوند سبحان ، گاهى نفوس را به دست غيرملائكه « توفّى » مىكند . چنين معنايى غريب به نظر مىرسد ، ممكن است مراد از « غيرملائكه » بعضى از اولياى مقرّب باشد كه از لحاظ رتبه از ملائكه نيز بالاترند . و هم ممكن است مراد آن باشد كه خداوند ، گاه بعضى نفوس را خود بدون هيچ‌گونه واسطه‌اى از ملائك ، توفّى مىنمايد ، گرچه مرجع هر دو احتمال يكى است .\r\nدر كافى از امام باقر عليه السلام نقل مىكند كه « على بن الحسين عليهما السلام همواره مىفرمود : اين كلام خداوند  « أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها »  « 1 » كه مراد رفتن علما است ، نفس ما را در سرعتِ موت و قتل‌مان سخى مىسازد » . 81\r\nهمان‌طور كه بعضى از علما گفته‌اند ، ظاهراً امام عليه السلام « اطراف » را جمع « طَرْف » معنا نموده كه عبارت است از علما و اشراف همان‌گونه كه مؤلّف كتاب الغريبين نيز گفته است . 82\r\n\r\n\r\n","description":"","footnote":"\r\n( 1 ) . رعد ، آيه 41 ؛ آيا مردم نديدند كه ما [ با فرستادن رسولان 
  ] عزم سرزمين [ كافران جاهل 
  ] كرده و از هر طرف‌مىكاهيم\r\n","page_name":" 75 ","page_number":75},
  {"content":"\r\n\r\nبالجمله همان‌گونه كه نفوس را از جهت قرب به حقّ مراتبى حقيقى است متوفّيان آنها را نيز به حسب اين مراتب ، تفاوتى است : بعضى نفوس را خداوند تعالى خود « توفّى » مىكند و لذا غيرى را مشاهده نمىكند و بعضى ديگر را ملك الموت « توفّى » مىكند و لذا ملائكهء پايين‌تر را درك نمىكند ، همان‌گونه كه امام صادق عليه السلام در ضمن كلام گذشته يعنى : « علاوه بر آنهايى كه خود قبض مىنمايد » بدان اشاره مىكند و سرانجام بعضى ديگر را ملائكه‌اى كه دستياران ملك الموت هستند « توفّى » مىكنند .\r\nدر هر حال چنان كه گذشت ، حقيقتى كه « متوفّى » مىشود همانا نَفس است نه بدن .\r\nخداوند به نَفس از خود نفس ، نزديك‌تر است ، و فرشتگان او نيز از عالم امرند و به امر او انجام وظيفه مىكنند . نفس نيز از عالم امر است و عالم امر را هيچ‌گونه حجابى از زمان و مكان نيست . بنابراين « توفّى » از درون و باطن نفس صورت مىگيرد ، نه از خارج نفس يا بدن ؛ خداوند سبحان فرمود :  « إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ »  « 1 » و    « فَلَوْ لا إِذا بَلَغَتِ الْحُلْقُومَ * وَ أَنْتُمْ حِينَئِذٍ تَنْظُرُونَ * وَ نَحْنُ أَقْرَبُ إِلَيْهِ مِنْكُمْ     وَ لكِنْ لا تُبْصِرُونَ »  « 2 »\r\n\r\nبا موت ، حقيقت امر بر انسان آشكار مىگردد\r\nچون نفسِ متوفّى كه انسان در حقيقت هم اوست ، با موت از ميان نخواهد رفت و با توجّه به اين‌كه در دنيا سكونت گزيده و بدان آرامش يافته ، در منزلگه غرور زندگى و بدان خو كرده است ، بنابراين اوّلين واقعيتى كه در هنگام مرگ بر وى آشكار مىشود همانا بطلان دنيا و مافيهاست ، بطلان تمام رسوماتى كه بر آن در جريان است ،\r\n\r\n\r\n","description":"","footnote":"\r\n( 1 ) . سبأ ، آيه 51 ؛ و اگر تو اى رسول سختى حال مجرمان را مشاهده كنى هنگامى كه ترسان و هراسانند و هيچ ازعذاب آنها فوت نشود و از مكانى نزديك دستگير شوند\r\n( 2 ) . واقعه ، آيه‌هاى 83 - 85 ؛ پس چگونه خواهد بود هنگامى كه جانشان به گلو رسد . و شما وقت مرگ بر بالين آن مرده حاضريد و مىنگريد . و ما به او از شما نزديك‌تريم ليكن شما معرفت و بصيرت نداريد\r\n","page_name":" 76 ","page_number":76},
  {"content":"\r\n\r\nو با از هم گسستن اسباب و روابط ظاهرى ، همهء اعمال و غايات اين سويى به سرابى بدل مىگردد . خداى سبحان فرمود :   « وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ * وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ »   « 1 »\r\nامورى كه انسان در اين دنيا با آن سروكارى دارد دو گونه است : اول آنچه از زندگى دنيوى و تجمّلات آن كه مىپندارد مالك آنهاست و در رسيدن به آمال و آرزوها و اغراض خويش از آنها كمك مىخواهد . دوم امورى كه به عنوان شفيع و واسطه تلقى مىشوند و انسان مىپندارد كه بدون تأثير و كمك آنها نمىتواند احتياجات خويش را بر طرف سازد ؛ مانند همسر و اولاد و نزديكان و دوستان و سرشناسانى كه داراى مكنت و هيبتىاند .\r\nخداى سبحان در اين بخش از آيه :  « وَ لَقَدْ جِئْتُمُونا فُرادى . . . »  اجمالًا اشاره به بطلان هر دو مىكند . در فقرهء  « وَ تَرَكْتُمْ ما خَوَّلْناكُمْ . . . »  اشاره به زوال نوع اول و در فقره «  وَ ما نَرى مَعَكُمْ شُفَعاءَكُمُ  . . . » اشاره به زوال نوع دوم و نيز با  « لَقَدْ تَقَطَّعَ بَيْنَكُمْ . . . »  به سبب بطلان و زوال آنها و با  « ضَلَّ عَنْكُمْ . . . »  به حاصل چنين بطلان و زوالى اشاره شده است .\r\nبه هر حال ، آنچه كه از دنياست ، در دنيا باقى ماند و براى انسان از لحظهء مرگ ، حيات ديگرى آغاز مىشود كه از دنيا و دنيايى عارى و تهى است . از همين روى ، موت « قيامتى صغرا » محسوب مىشود . از اميرالمؤمنين عليه السلام روايت است كه : « هر كس اين جهان را وداع گفت قيامتش برپا گرديد » . 83\r\n\r\n\r\n","description":"","footnote":"\r\n( 1 ) . انعام ، آيه‌هاى 93 - 94 ؛ ر . ك : ص 62\r\n","page_name":" 77 ","page_number":77},
  {"content":"\r\n\r\n\r\nبشارت سعادت و شقاوت بعد از موت\r\nبا ترك روح از بدن ، انسان اختيار و توانايى خويش را از دست مىدهد و لذا موضوع تكليف مرتفع مىگردد . خداى سبحان مىفرمايد :  « يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً »  « 1 »\r\nدر چنان وضعيّتى انسان در يكى از دو طريق سعادت و شقاوت قرار مىگيرد ؛ يعنى يكى از اين دو واقعيت سعادت و شقاوت نسبت به او متعيّن مىگردد : يا بشارت سعادت را دريافت مىدارد يا وعيد شقاوت . خداوند سبحان مىفرمايد :  « وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ »  و  « الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ فَأَلْقَوُا السَّلَمَ ما كُنَّا نَعْمَلُ مِنْ سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ »  « 2 » و  « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ »  « 3 »\r\nعبارت  « كُنْتُمْ تُوعَدُونَ »  مُشعر به اين است كه بشارت ، بعد از دنيا ، يعنى در آخرت محقّق مىگردد و اين هم معلوم است كه بشارت دادن به امرى ، هميشه قبل از فرا رسيدن آن صورت مىگيرد ، بنابراين بشارت دادن به بهشت بايد قبل از ورود بدان باشد ، از سوى ديگر تنها به امر قطعىالوقوع مىتوان بشارت داد ، و چون تا زمان موت ، اختيار انسان باقى است و امكان انتقال انسان از يكى از دو راه شقاوت\r\n\r\n\r\n","description":"","footnote":"\r\n( 1 ) . انعام ، آيه 158 ؛ روزى كه بعض آيات قهر و غضب خداى تو بر آنها رسد ، آن روز هيچ كس را ايمان سودى نبخشد ، اگر از آن پيش ايمان نياورده يا در ايمان كسب خير و سعادت نكرده باشد\r\n( 2 ) . نحل ، آيه 28 ؛ همان كسانى كه فرشتگان به سوىشان آيند يا فرمان پروردگارت دررسد همانان كه فرشتگان‌جانشان را مىگيرند ، در حالى كه بر خود ستم‌كار بودند ، پس از درِ تسليم بر مىآيند . و [ مىگويند 
  ] ما هيچ كار بدى نمىكرديم . آرى ، خدا به آنچه مىكرديد داناست\r\n( 3 ) . فصلت ، آيه 30 ؛ آنان كه گفتند : پروردگار ما محقّقاً خداى يكتاست و بر اين ايمان پايدار ماندند فرشتگان رحمت بر آنها نازل شوند [ و مژده دهند 
  ] كه ديگر هيچ ترسى [ از آينده 
  ] و اندوهى [ از گذشته 
  ] نداريد و شما را به آن بهشتى كه [ انبياء 
  ] وعده دادند بشارت باد\r\n","page_name":" 78 ","page_number":78},
  {"content":"\r\n\r\nو سعادت به ديگرى هنوز وجود دارد ، لذا بشارت بهشت هيچ‌گاه در دنيا محقّق نمىگردد .\r\n\r\nولايت و بشارت سعادت در دنيا\r\nبه همين دليل [ بشارت سعادت با ولايت 
  ] هم هست كه ملاحظه مىكنيم در آيهء    « أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ * الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ »    « 1 » . خداى سبحان قبل از آن‌كه از مؤمنان نفى حزن و هراس نمايد و آنان را در همين حيات دنيا بشارت بهشت دهد ، ولايت خداوندى را در حق ايشان اثبات مىنمايد ، يعنى خود ، تدبير امور مؤمنان را بدون هيچ گونه دخالت و اختيارى از جانب آنان ، به‌عهده مىگيرد و در چنين زمانى بشارت در همين دنيا ، امرى است كاملًا معقول ؛ چون مادام كه چنين تدبيرى در حق ايشان ثابت است شقاوتى متصور نيست و به همين دليل هم خداوند در هنگام وصف تقواى آنان ، سياق آيه را تغيير مىدهد و مىفرمايد  « وَ كانُوا يَتَّقُونَ »  در حالىكه حق ظاهر عبارت آن بود كه بفرمايد « آمنوا و اتقوا » . چنين تغيير سياقى ، مشعر به اين معناست كه اين ايمان مؤمنان ، بعد از ايمان اوليه‌شان ، مكتسب از تقواست و حقيقت آن پاكى ايمان است از هرگونه شائبهء شركِ معنوى كه معلول اعتماد به غير خداست .\r\nو به همين معناست 84 آيهء  « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ »  « 2 » و اين همان موهبتى است كه خداوند از جهت آن ، بر مؤمنان منت نهاد و آن را نعمت ناميد و سپس فرمود :\r\n « الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا \r\n\r\n\r\n","description":"","footnote":"\r\n( 1 ) . يونس ، آيه‌هاى 62 - 64 ؛ ر . ك : ص 34\r\n( 2 ) . حديد ، آيه 28 ؛ ر . ك : ص 34\r\n","page_name":" 79 ","page_number":79},
  {"content":"\r\n\r\n اللَّهُ وَ نِعْمَ الْوَكِيلُ »  « 1 » . بنابراين مؤمنان امرشان را به خداوند رجوع داده و هرگونه تدبير و اختيارى را از خود سلب نموده‌اند و به دنبال آن خداى سبحان فرمود :  « فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ »  « 2 » . پس با نعمتى كه بر مؤمنان ارزانى داشته ، رسيدن هرگونه آسيب و ناراحتى را از آنان نفى نموده است و اين چيزى نيست مگر همان ولايت خداوندى كه به آن امور مؤمنين را متولّى مىگردد و ناراحتى و گزند را با تدبير و كفايت خويش از آنان دور مىسازد .\r\nاز همين باب است آيهء   « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ * أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً »   « 3 » كه از ولايت به نعمت تعبير نموده است . خداى سبحان مىفرمايد به زودى « مطيعين » را به اولياى خويش كه به نعمتِ مذكور ، منعم‌اند ملحق خواهد ساخت :  « وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  « 4 » . مطيع را اراده‌اى جز ارادهء مطاع نيست و در نتيجه اين مطاع است كه در افعال و اراده ، جانشين نفس و روانِ مطيع مىگردد و به اين مناسبت مطاع ، ولىّ شخص مطيع است و هر كس هم كه جز نفس آن مطاع ، نفس ديگرى نداشته باشد او نيزولىّ شخصِ مطيع خواهد بود ، زيرا كه در آن‌جا جز نفس مطاع وجودى نيست و از همين روى خداوند متعال بعضى از اولياى خويش را ولىّ ديگران قرار مىدهد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا \r\n\r\n\r\n","description":"","footnote":"\r\n( 1 ) . آل‌عمران ، آيه 173 ؛ آن مؤمنانى كه چون مردمى به آنها گفتند لشكر بسيارى عليه شما مؤمنان فراهم شده‌اند ازآنان در انديشه و برحذر باشيد [ اين تبليغات به جاى ترس 
  ] بر ايمانشان افزود و گفتند تنها خدا ما را كفايت است و نيكو ياورى است\r\n( 2 ) . آل‌عمران ، آيه 174 ؛ پس آن مؤمنان كه به فضل و رحمت خداى روى آوردند برايشان هيچ الم و رنجى نيامد\r\n( 3 ) . ابراهيم ، آيه‌هاى 27 - 28 ؛ ر . ك : ص 32\r\n( 4 ) . نساء ، آيه 69 ؛ آنان كه خدا و رسول را اطاعت كنند البته با كسانى كه خدا به آنها لطف و عنايت كامل فرموده ، يعنىبا پيامبران و صديقان و شهيدان و نيكوكاران محشور خواهند شد و اينان [ در بهشت 
  ] چقدر رفيقان نيكويى هستند\r\n","page_name":" 80 ","page_number":80},
  {"content":"\r\n\r\n الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 1 » كه در شأن اميرالمؤمنين عليه السلام نازل شده است . مراد از « ولايت » قطعاً محبّت نيست ؛ زيرا اوّلًا در آيه ، لفظِ « انّما » وجود دارد 85 و ثانياً به دليل عبارت  « وَلِيُّكُمُ اللَّهُ . . . »  ، آيه درمقام بيان واقع است به خلاف آيات :  « وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ »  « 2 » و  « وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ »  « 3 » 86\r\nبارى با توجه به اين مطالب ، سرّ اين حقيقت كه خداوند مطيعين را به اوليائشان ملحق مىسازد ، واضح مىگردد : او ولىّ همهء آنهاست و بعضى اوليا مقرب‌تر نيز ولىّ بعضى مراتب پايين‌ترند ، و در هر حال بر هيچ يك نه خوفى است و نه حزنى و همگى به بهشت و همنشينان صالح ، بشارت داده مىشوند . روايات متعددى نيز مؤيّد همين نكات است .\r\n\r\nروايات مربوط به موت\r\nدر كافى از قول سدير الصيرفى آمده است : « به ابىعبداللّه عليه السلام عرض كردم : اى پسر رسول خدا صلى الله عليه و آله فدايت شوم آيا مؤمن از قبض روحش اكراه دارد ؟ حضرت فرمود : به خدا قسم نه . آن هنگام كه ملك الموت براى قبض روحش درمىرسد [ ابتداءً 
  ] اظهار ناراحتى مىكند . ملك الموت به وى مىگويد : اى ولىّ خدا ناراحت نباش ، قسم به خدايى كه مبعوث‌كنندهء محمّد صلى الله عليه و آله است ، ما براى تو از پدرى مهربان نيز مهربان‌تريم .\r\nديدگانت را بگشاى و بنگر . سپس حضرت رسول ، اميرالمؤمنين ، حسن و حسين\r\n\r\n\r\n","description":"","footnote":"\r\n( 1 ) . مائده ، آيه 55 ؛ تنها ولىّ شما خدا و پيامبرش و كسانى هستند كه ايمان آورده‌اند و نماز به‌پا داشته‌اند و فقيران را درحال ركوع زكات مىدهند\r\n( 2 ) . مائده ، آيه 56 ؛ و هر كس كه ولىّ و فرمانفرماى او خدا و رسول و اهل ايمانند [ پيروز است 
  ] كه تنها لشكر خدا فاتح‌و غالب خواهند بود\r\n( 3 ) . توبه ، آيه 71 ؛ مؤمنين و مؤمنات بعضى بعض ديگر را ولىّاند\r\n","page_name":" 81 ","page_number":81},
  {"content":"\r\n\r\nو فرزندانِ امام آنان ، براى شخص مجسم مىگردند . در اين هنگام ملك الموت مىگويد : اين رسول خدا ، اميرالمؤمنين ، حسن و حسين و ائمه هستند كه همنشينان تواند . محتضر ديدگانش را مىگشايد و نداگرى از جانب حق او را مىخواند و مىگويد : اى نفسى كه به محمد و اهل‌بيتش آرامش يافتى ، بازگرد به‌سوى پروردگارت در حالىكه ولايت ائمه را پذيرفته و بدان خرسندى و مرضىّ خداى سبحانى ، پس داخل شو در زمرهء بندگانم و داخل شو در بهشتى كه مهيّا ساخته‌ام :\r\n  « فَادْخُلِي فِي عِبادِي * وَ ادْخُلِي جَنَّتِي »   در اين لحظه براى مؤمن هيچ امرى دوست‌داشتنىتر از خلاصى روح و لحوق به منادى نيست » . 87\r\nعيّاشى در تفسير ش از عبدالرحيم اقصر نقل مىكند كه : « ابوجعفر عليه السلام فرمود : هرگاه روح فردى از شما به حلقومش مىرسد ، ملك الموت بر او نازل مىگردد و مىگويد :\r\nهر آنچه كه آرزو نمايى ، برايت فراهم خواهد شد و هر آنچه از آن مىهراسى نسبت بدان ايمن خواهى گشت و بعد براى وى درى به‌سوى منزلش در بهشت مىگشايد و به دو مىگويد : به مسكن خويش در بهشت بنگر و نيز بنگر به همنشينانت : رسول خدا ، حسن و حسين و اين همان سخن خداوند است كه   « الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ »   « 1 » 88\r\nشيخ مفيد در مجالس خويش ، گفت‌وگوى حارث همدانى با حضرت امير عليه السلام را از اصبغ بن نباته نقل نموده كه در ضمن آن چنين آمده است : « حضرت امير عليه السلام فرمود :\r\nاى حارث به تو بشارت مىدهم كه در هنگام مرگ و صراط و حوض و مقاسمه مرا بشناسى . حارث پرسيد : مقاسمه چيست ؟ حضرت پاسخ داد : مقاسمهء آتش . من با آتش مقاسمهء برحقى مىكنم : به او مىگويم اين دوست من است وى را رها كن و اين دشمن است او را برگير » . 89\r\n\r\n\r\n","description":"","footnote":"\r\n( 1 ) . يونس ، آيه‌هاى 63 - 64 ؛ . . . آنها اهل ايمان و خداترسند . آنها را از خدا پيوسته بشارت است هم در حيات دنيا [ به مكاشفات در عالم خواب 
  ] و هم در آخرت [ به نعمت‌هاى بهشت 
  ]\r\n","page_name":" 82 ","page_number":82},
  {"content":"\r\n\r\nاين حديث از احاديث بسيار مشهور است كه عده‌اى از راويان آن را نقل كرده و بعضى از ائمه نيز آن را تصديق نموده‌اند .\r\nدر غيبت نعمانى ، در حديثى از اميرالمؤمنين عليه السلام نقل شده : « هان هيچ يك از دوستداران من نخواهد مُرد مگر اين‌كه مرا در جايى كه بدان شوق دارد بيابد ، و هيچ يك از دشمنان من نخواهد مُرد مگر اين كه مرا در جايى كه از آن اكراه دارد ، بيابد » . 90\r\nدر كافى از امام صادق عليه السلام نقل شده كه : « هرگاه مرگ كسى فرا رسد ، ابليس از ميان شياطين دستيارش افرادى را برانگيزد تا او را به كفر فرمان دهند و در دينش به ترديد اندازند تا زمانى كه روحش از بدن جدا گردد و اگر كسى مؤمن بود ، آن شياطين بر او چيره نتوانند شد . پس آن دم كه نزد محتضر حاضر مىشويد ، شهادت « ان لا إله الّا اللّه و انّ محمّداً رسول اللّه » را به وى تلقين كنيد تا اين كه دار فانى را ترك گويد » . 91\r\nمضمون اين روايت را مىتوان از آيات ذيل فهميد :  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ »  « 1 » و  « كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ »  « 2 » . ظاهر آيهء اخير اين است كه اين دو كلام شيطان « اكفر » و « انّى برىء » در يك زمان و از يك نوع واحدند . حال با توجه به اين كه در آيه ، صحبت از « خطاب » است ، اين الفاظ هيچ گاه نمىتوانند زبان حال شيطان باشند . 92\r\nدر تفسير عيّاشى از ابىعبداللّه عليه السلام نقل شده است كه : « هرگاه مرگ دوستداران ما فرا رسد ، شيطان از چپ و راست بر او حاضر مىگردد تا اين‌كه او را از آنچه بر آن است ، بازدارد و خداوند مانع آن شود . اين همان گفتهء خداست كه :  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ » .  93\r\n\r\n\r\n","description":"","footnote":"\r\n( 1 ) . ابراهيم ، آيه 27 ؛ ر . ك : ص 88\r\n( 2 ) . حشر ، آيه 16 ؛ اين منافقان در مثل مانند شيطانند كه انسان را گفت كافر شو ، پس از آن‌كه آدمى به طاعت او كافرشد آن‌گاه به دو گويد من از تو بيزارم كه من از عقاب خدا بسيار مىترسم\r\n","page_name":" 83 ","page_number":83},
  {"content":"\r\n\r\nرواياتى كه از ائمه دين عليهم السلام در اين معنا نقل گشته بسيار زياد و جمع كثيرى از روات در نقل آن شركت جسته‌اند .\r\nآنچه گذشت حقايقى بود مستكشف از كتاب و سنت و البته براهين تجرّد نفس و عدم بطلان روح در پى گسستن از بدن در اين جهت موافق و مؤيد كتاب و سنت است و ان‌شاءاللّه به زودى در فصلى كه در پى است بدان اشاره خواهد رفت .\r\n\r\nفصل 2 : برزخ\r\nدر فلسفه ثابت شده است كه ميان عالم جسم و جسمانيت و عالم اسماى خداوندى ، دو عالم ديگر وجود دارد : عالم عقل و عالم مثال ، و هر موجودى ضرورتاً به مبدأ خويش باز مىگردد . هم‌چنين ثابت شده كه عوالم از جسمانيات گرفته تا مبدأ اول و مبدع كلّ ، از نظر نقص و كمال ، مراتب مختلفى دارند ، ولى در نفسِ وجود متطابق‌اند ، يعنى عالى به رتبهء سافل نزول مىكند و سافل هم‌چون آينه‌اى ، صورت هر آنچه را كه از رنگ‌ها و نورها در مقابلش قرار گيرد ، منعكس مىسازد و در نتيجه از عالى آن‌قدر ظاهر مىگردد كه اين آينه قبول نمايد و تحمّل آن كند و نيز عالى برحسب كيفيّات ناقص يا كاملِ آينه ، كيفيت مىيابد .\r\nاز ديگر مطالب اثبات شده آن‌كه عالم مثال هم‌چون برزخى است ميان عقل مجرّد و موجودات مادّى ، بنابراين عالم مثال ، موجودى است كه مادّه نيست لكن بعضى لوازم مادّه هم‌چون مقدار ، شكل و عَرَض فعلى را داراست .\r\nبا اين مقدمات ، وضع انسان در انتقالش از اين دنيا به دنياى پس از مرگ روشن مىگردد .\r\nدر اين‌جا كاملًا بجاست كه معناى « مادّه » به نحو صحيحى تصور شود و در اين نكته تأمّل كافى به عمل آيد كه مادّه جوهرى است با قابليت پذيرفتن آثار جسمى و مصحّح تغيير و تحوّلاتى كه در جسم روى مىدهد و بالاخره بايد توجه شود كه\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمادّه نه جسم است و نه محسوس . نبايد تصور كرد مادّه همان جسميتى است كه در موجودات جسمانى وجود دارد . اين مطلبى است كه از ذهن بعضى علماء سطحى دور مانده و نتيجتاً آنچه را كه متألّهينِ از اصحاب برهان ، بيان داشته‌اند ، بر غير وجه صحيحش حمل نموده و پنداشته‌اند وقتى گفته مىشود برزخ ماده ندارد ، لذائذ برزخ خيالى است و لذائذ عقلانى وجود دارد ، مراد اين است كه آنها وهم و سرابى بيش نيستند و جز در وهم و خيال ، هيچ گونه وجودى در خارج ندارند . اين پندار هم فى نفسه باطل است و هم انحرافى است در درك مقصود . 94\r\nبه هر حال ، وضع برزخ همان است كه گذشت و كتاب و سنت نيز بدان دلالت مىكند . لكن چون اخبار باب ، بيشترِ آيات مربوطه را نيز شامل است ، بحث را تنها در قسمت اخبار بنا نهاديم و در ضمن آن متعرّض آيات نيز خواهيم گشت .\r\nدر تفسير نعمانى از اميرالمؤمنين عليه السلام منقول است كه : « براى ردّ منكرين ثواب و عقاب پس از مرگ و قبل از قيامت ( در همين دنيا ) اين كلام حق كافى است كه :     « يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ * فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ * خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ * وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ »     « 1 » كه منظور همان آسمان‌ها و زمين‌هايى است كه قبل از قيامت وجود دارد و هنگامى كه قيامت فرا رسد به آسمان‌ها و زمين‌هاى ديگرى تبديل خواهند گشت . و مانند اين سخن خداوند كه  « وَ مِنْ وَرائِهِمْ بَرْزَخٌ إِلى يَوْمِ \r\n\r\n\r\n","description":"","footnote":"\r\n( 1 ) . هود ، آيه‌هاى 105 - 108 ؛ در آن روز هيچ كس جز به فرمان خدا سخن نگويد پس خلق بر دو فرقه شوند برخىشقى و بدروزگارند و بعضى سعيد و خوشوقت . اما اهل شقاوت همه را در آتش دوزخ در حالى كه آه و نالهء حسرت مىكشند درافكنند آنها در آتش دوزخ تا آسمان‌ها و زمين باقى است مخلّدند ، مگر آن‌كه مشيّت خدا بخواهد نجاتشان دهد كه البته خدا [ به قدرت و حكمت خويش 
  ] هر چه خواهد مىكند . و اما اهل سعادت تمام در بهشت ابد تا آسمان و زمين باقى است مخلّدند ، مگر آنچه مشيّت پروردگار باشد\r\n","page_name":" 85 ","page_number":85},
  {"content":"\r\n\r\n يُبْعَثُونَ »  « 1 » كه در آن مراد از برزخ همانا ثواب و عقاب بين دنيا و آخرت است و به همان‌گونه است اين آيه كه  « النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ »  « 2 » .\r\nدر قيامت ، سراى جاويدان ، صبح و شبى نيست : صبح و شب تنها از آن اين دنياست .\r\nخداوند تبارك و تعالى درمورد بهشتيان فرموده است :  « وَ لَهُمْ رِزْقُهُمْ فِيها بُكْرَةً وَ عَشِيًّا »  « 3 » و اين واضح است كه پگاه و شامگاه تنها متعلّق به شب و روزهاى بهشتِ قبل از قيامت تواند بود . چه آن‌كه خداوند مىفرمايد :  « لا يَرَوْنَ فِيها شَمْساً وَ لا زَمْهَرِيراً »  « 4 » . و به همين منوال است آيهء :   « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ »   « 5 » . » 95\r\nدر عبارت  « النَّارُ يُعْرَضُونَ عَلَيْها »  مراد از آتش همان آتش آخرت است لكن شخصى كه بر آتش عرضه مىگردد در برزخ است . ذيل آيه نيز به همين مطلب دلالت مىكند :  « وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ »  « 6 » 96 نظير چنين مطلبى در رواياتى كه خواهد آمد ، به چشم مىخورد ، مثلًا اين‌كه درى از آتش به قبر شخص ، باز مىشود كه از آن لهيب‌ها و شراره‌هاى آتش به داخل زبانه مىكشند . بنابراين ، آتشِ دوزخ نمونهء آتشِ آخرت ، و عذاب آن نيز نمونهء عذاب آخرت است .\r\nاما مراد از آتش در عبارت  « فَأَمَّا الَّذِينَ شَقُوا فَفِي النَّارِ »  آتش برزخ است .\r\nاز اين توضيحات سازگار بودن دو امرِ : « در آتش بودن » و « بر آتش عرضه گشتن » واضح مىگردد . 97\r\n\r\n\r\n","description":"","footnote":"\r\n( 1 ) . مؤمنون ، آيه 100 ؛ و در وراى آنها برزخى است تا آن زمان كه ( در قيامت ) برانگيخته شوند\r\n( 2 ) . مؤمن ، آيه 46 ؛ آنان هر صبح و شام و روز قيامت بر آتش عرضه مىشوند\r\n( 3 ) . مريم ، آيه 62 ؛ در آن ( بهشت ) هر صبح و شام آنان را رزق خاصّى است\r\n( 4 ) . انسان ، آيه 13 ؛ در آن‌جا نه آفتابى ( سوزان ) بينند و نه سرماى زمهرير\r\n( 5 ) . آل‌عمران ، آيه‌هاى 169 - 170 ؛ مپنداريد كه شهيدان راه خدا مردند ، بلكه زنده به حيات ابدى شدند و در نزد پروردگارشان متنعّم خواهند بود\r\n( 6 ) . مؤمن ، آيه 46 ؛ چون روز قيامت شود خطاب آيد كه فرعونيان را به سخت‌ترين عذاب وارد جهنّم كنيد\r\n","page_name":" 86 ","page_number":86},
  {"content":"\r\n\r\nاين آيه نيز همانند آيهء قبل است :   « إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ * فِي الْحَمِيمِ ثُمَّ فِي النَّارِ يُسْجَرُونَ »   « 1 » 98 طبق اين آيه ، كشيده شدن در « حميم » كه عبارت از آب جوشان است ، مقدمهء گداخته شدن در آتش است كه مسلماً در قيامت ، وقوع مىيابد .\r\nمضامين ياد شده ، در تفسير عيّاشى نيز روايت شده است . 99\r\n\r\nتجسّم عمل\r\nقمّى و عيّاشى در تفسيرشان ، كلينى در كافى و مفيد در امالى ، هركدام با سندهاى خويش ، از سويد بن غفلة از اميرالمؤمنين عليه السلام نقل كرده‌اند كه : « آن هنگام كه آخرين روز حيات و اولين روز آخرت انسان فرا مىرسد همسر و مال و فرزند و عمل وى در مقابلش مجسّم مىگردند . در اين حال رو به سوى مال كند و گويد : به خدا قسم بر تو حريص بودم ، حال بگوى از من چه چيزى نزد توست ؟ مال پاسخ گويد : كفنت را از من بستان و ببر . پس از آن رو به فرزندانش كند و گويد : به خدا قسم دوستدار و حامى شما بودم ، چه چيزى از من نزد شماست ؟ پاسخ دهند : ما تو را به قبرت رسانيم و در آن بپوشانيم . بالاخره رو به عملش كند و گويد : به خدا قسم از تو روگردان بوده و تو را بر خود دشوار و سنگين مىيافتم ، پس بگوى كه چه چيز از من نزد توست ؟ عملش جواب دهد : من با تو در قبر و در روز رستاخيز قرين و همدم خواهم بود تا اين‌كه بر پروردگارت عرضه گرديم .\r\nحال اگر او از اولياى خدا باشد ، كسى نزد او آيد كه خوش‌چهره‌ترين و خوش‌بوترين و خوش‌جامه‌ترين افراد است و به او گويد : بشارت ده به آسايشى از هر همّ و غم و رزقى از ارزاق بهشتى و سرايى جاودان كه حقيقتاً به بهترين منزل‌ها\r\n\r\n\r\n","description":"","footnote":"\r\n( 1 ) . مؤمن ، آيه‌هاى 71 - 72 ؛ چون گردن‌هاشان با غل و زنجيرهاى آتش كشيده شود ، تا به حميم دوزخ درافكنندسپس در آتش افروخته شوند\r\n","page_name":" 87 ","page_number":87},
  {"content":"\r\n\r\nوارد گشته‌اى .\r\nآن ولىّ خدا پرسد : تو كيستى ؟ پاسخ دهد : من عمل صالح توام . و آن‌گاه در حالىكه شخص را مخاطب قرار داده مىگويد : پس تو از دنيا به بهشت رخت بربند و بعد هم از غسل دهنده و حمل كننده وى خواهد كه در كارش تسريع كنند .\r\nو آن هنگام كه ميّت در قبر قرار مىگيرد دو ملك نزد او آيند . اينها بازرسان قبرند ، موهاشان را به دنبال خويش همىكشند و با دندان‌هاشان زمين را بكاوند . صداهاشان هم‌چون رعد و چشمانشان چون برق است . از او پرسند بگو پروردگارت كيست ؟\r\nپيغمبرت كيست و دينت چيست ؟ او گويد : اللّه پروردگار من است و محمد صلى الله عليه و آله پيغمبرم و اسلام نيز دينم . پس آن دو ملك وى را دعا كنند كه خداوندا ، او را در هر چه دوست مىدارد ، ثابت گردان ، و اين همان گفتهء خداست كه  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا »  « 1 » . سپس فضاى قبر او را تا آن‌جا كه چشمانش يارى دهد فراخ كنند و براى او درى به بهشت گشايند و به دو گويند : با خاطرى آسوده بياساى ؛ چون جوانى غرق در نعمت ! و اين همان سخن خداست كه  « أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا » . \r\nو اگر ميّت نسبت به پروردگار خويش دشمن بود ، كسى نزد او آيد كه از بدلباس‌ترين و بدبوترين خلق خداست و به او گويد : بشارت ده به دوزخ و آتش آن و از غسل دهنده و حمل كننده او خواهد كه او را معطّل سازند . و آن هنگام كه وارد قبر شود ، بازرسان قبر در رسند و كفن‌ها از وى بازگيرند و خطاب كنند : بگو پروردگارت كيست ، و دينت چيست ؟ پاسخ دهد : نمىدانم . به دنبال آن بازرسان به دو گويند :\r\nندانسته‌اى و هدايت نگشته‌اى ، با گرزى آهنين چنان بر وى زنند كه همهء جنبندگان زمين از آن بهراسند مگر جن و انس . سپس درى از آتش به رويش گشايند و گويند :\r\n\r\n\r\n","description":"","footnote":"\r\n( 1 ) . ابراهيم ، آيه 27\r\n","page_name":" 88 ","page_number":88},
  {"content":"\r\n\r\nبخواب به بدترين حال ؛ حالى كه از شدّت ضيقى و تنگى وى را به وضع نيزه و سرنيزه درافكند ! تا بدانجا كه مغزش از ميان ناخن‌ها و گوشتش بيرون زند ! مار و عقرب و حشرات زمين بر وى مسلّط گردند و بدنش را از نيش خويش به عذاب دارند . ميّت به همين حال بماند تا اين‌كه خداوندش از قبر برانگيزد ، در حالى كه از شدتش دمادم طلب قيامت كند » . 100\r\nمؤلّف گويد عبارت « و اين همان گفتهء خداست كه  « يُثَبِّتُ اللَّهُ الَّذِينَ آمَنُوا . . . »  كه در حديث فوق آمده بود ، اشاره به اين آيه از قرآن دارد :     « أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ * تُؤْتِي أُكُلَها كُلَّ حِينٍ بِإِذْنِ رَبِّها وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ * وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ * يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ »     « 1 »\r\nدر اين آيات خداوند بيان مىدارد كه نوعى از كلمات داراى اصل و ريشهء محكم و ثابتند و در هر زمانى ثمرات خويش را عرضه مىدارند . خدا چنين كلماتى را به « پاك » وصف نموده و در جاى ديگر نيز فرمود اين كلمات به‌سوى او بالا مىروند و عمل صالح هم آنها را صعود مىدهد تا اين‌كه به آسمان رسند .\r\nهم‌چنين فرموده است :  « مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً »  « 2 » و سپس\r\n\r\n\r\n","description":"","footnote":"\r\n( 1 ) . ابراهيم ، آيه‌هاى 24 - 27 ؛ اى رسول ما ندانستى كه چگونه خدا كلمهء پاكيزه و روح پاك را به درخت زيبايى مثل زده كه اصل ساقهء آن برقرار باشد و شاخهء آن به آسمان بر شود . و آن درخت زيبا به اذن خدا همه اوقات ميوه‌هاى مأكول و خوش دهد [ مَثَل جان پاك با دانش و معرفت و افكار و كردار نيكو در منفعت دائم براى خود و ديگران بدان درخت پرثمر ماند 
  ] خداى اين گونه مثل‌هاى واضح براى تذكّر مردم مىآورد . و مَثَل كلمهء كفر [ و روح پليد 
  ] مانند درخت پليدى است كه ريشه‌اش به قلب زمين فرو نرود و بلكه بالاى زمين افتد [ و زود خشك شود 
  ] و هيچ ثبات و بقايى نخواهد يافت . خدا اهل ايمان را به عقيدهء ثابت در دنيا و آخرت پايدار مىدارد و ستمكاران را گمراه مىگرداند [ به حال گمراهى پس از اتمام حجّت وامىگذارد 
  ] و هر چه بخواهد با اختيار مطلق مىكند\r\n( 2 ) . فاطر ، آيه 10 ؛ هر كس كه عزّت خواهد ، پس عزّت همه در نزد خداست\r\n","page_name":" 89 ","page_number":89},
  {"content":"\r\n\r\nطريق وصول بدان را ذكر نموده :  « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  « 1 »\r\nخداى سبحان در طىّ آيات فوق روشن مىسازد كه مؤمنين را در دنيا و آخرت به اين كلماتِ پاكِ محكم ، ثابت مىگرداند . قول و كلام ، به اعتبار « نيّت » و « اعتقاد » شخص ، به ثبات و افادهء ثبات متّصف مىگردد . در آخرت وضع طورى است كه يا انسان به واسطهء « قول ثابت » تثبيت مىگردد و يا به خاطر « عدم قول ثابت » مىلغزد و گمراه مىشود و چون در آن‌جا اختيار و يا تساوى دو شق سعادت و شقاوت وجود ندارد ، در نتيجه ثبات و تثبيت كلام تنها با سؤال و مؤاخذه مورد پيدا مىكند كه اين مطلب با تأمل و فكر كردن واضح است . 101\r\nاز طرف ديگر خداى سبحان خبر مىدهد اين قول ثابت و پاك ، ثمرات و منافع خويش را در همه حال به اذن پروردگار ، ظاهر مىسازد ، پس از آيه مىتوان فهميد كه در هر زمان و مكانى چنين منافعى از آن برگرفته مىشود و بنابراين در هر زمان و مكانى سؤال وجود دارد . 102\r\nدر اين آيهء شريفه ، معانى بسيار ديگرى نهفته است .\r\nاز اين‌كه امام صادق عليه السلام به آيهء فوق تمسك نمود ، مىتوان چنين استنباط كرد كه خداوند برزخ را تتمهء حيات دنيا قرار داده است . حقيقت امر نيز ، اين است كه از جهتى مىتوان برزخ را تتمهء حيات دنيوى دانست .\r\nعبارتِ « و اين همان سخن خداست كه  أَصْحابُ الْجَنَّةِ *  . . . » كه در حديث آمده بود ، اشاره به اين آيه از قرآن دارد :    « وَ قالَ الَّذِينَ لا يَرْجُونَ لِقاءَنا لَوْ لا أُنْزِلَ عَلَيْنَا الْمَلائِكَةُ أَوْ نَرى رَبَّنا لَقَدِ اسْتَكْبَرُوا فِي أَنْفُسِهِمْ وَ عَتَوْا عُتُوًّا كَبِيراً * يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ وَ يَقُولُونَ حِجْراً مَحْجُوراً * وَ قَدِمْنا إِلى ما عَمِلُوا مِنْ   \r\n\r\n\r\n","description":"","footnote":"\r\n( 1 ) . همان ؛ ر . ك : ص 58\r\n","page_name":" 90 ","page_number":90},
  {"content":"\r\n\r\n  عَمَلٍ فَجَعَلْناهُ هَباءً مَنْثُوراً * أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا »   « 1 »\r\nاين آيات راجع به برزخند كه در ضمن ، صريح‌ترين آيات نيز هستند و مراد از « مقيل » در آيهء فوق همان خواب قبل از ظهر است . البته پرواضح است كه در بهشتِ قيامت خوابى وجود ندارد و برزخ با اين‌كه در آن از خواب‌هاى دنيوى سراغى نيست ، با اين حال نسبت به قيامت هم‌چون خواب است به بيدارى . و به همين دليل خداوند درمورد روز رستاخيز مردم را به « قيام » وصف نمود . و نيز به همين دليل است كه امام در حديث فوق ، وضع را به اين ترتيب وصف كرده بود كه براى ميّت درى به بهشت باز مىشود و خطاب مىرسد كه به آسودگى بخواب ، و يا درى به جهنم و خطابى كه در بدترين شرايط بخواب . اين مضمون با وجود اين‌كه در بسيارى از روايات موجود است با اين حال هيچ‌كدام با صراحت نگفته‌اند كه ميّت وارد بهشت مىگردد ، بلكه همگى متفقند كه درى از بهشت بر وى گشوده مىشود و او منزل خويش را در آن مىبيند و از آن‌جا نسيم شادى بر وى مىوزد و به او گفته مىشود كه به آسودگى بخواب ، خوابى هم‌چون عروس !\r\nاگر خواننده به ياد داشته باشد ، اين حديث از امام باقر عليه السلام پيش‌تر گذشت كه وقتى درمورد « موت » از ايشان سؤال شد ، امام پاسخ داد : « مرگ همان خوابى است كه هر شب به سراغتان مىآيد ، با اين تفاوت كه مدّت آن طويل‌تر است و شخص از آن بيدار نخواهد شد مگر در روز قيامت » .\r\n\r\n\r\n","description":"","footnote":"\r\n( 1 ) . فرقان ، آيه‌هاى 21 - 24 ؛ و آنان كه اميد لقاى ما را نداشتند [ و به قيامت معتقد نبودند 
  ] گفتند : چرا فرشتگان بر ما نازل نشدند يا چرا ما خدا را به چشم نمىبينيم ؟ همانا آنان در حقّ خويش راه تكبّر و نخوت پيش گرفته و به سركشى و طغيان شديد شتافتند . روزى كه فرشتگان را ببينند مجرمان بشارتى از فرشته نيافته بلكه به آنها گويند محروم و ممنوع [ از لقاى رحمت و جنّت خدا 
  ] باشيد و ما توجّه به اعمال فاسد بىخلوص نيّت آنها كرده همه را باطل و نابود گردانيم . و به هر حال اهل بهشت در آن روز مسكن و مقرّى بهتر و آرامش و خوابگاهى نيكوتر [ از اين دوزخيان 
  ] خواهند داشت\r\n","page_name":" 91 ","page_number":91},
  {"content":"\r\n\r\nبنابراين برزخ درواقع نمونه و مثالى از قيامت است و اين گفتهء امام عليه السلام كه فضاى قبر او تا آن‌جا كه بينايىاش يارى دهد ، گسترده مىشود ، تلميح زيبا و ظريفى است به همين مطلب ؛ چه آن‌كه مثال چيزى نيست مگر همان حدّى از ممثّل كه انسان درك مىكند و ماوراى بينايى چشم ، شىء قابل دركى وجود ندارد .\r\nمراد از اين كلام خداى سبحان كه  « يَوْمَ يَرَوْنَ الْمَلائِكَةَ لا بُشْرى . . . »  اولين روزى است كه آنها ملائكه را مىبينند ، به قرينهء اين گفته‌شان كه  « لَوْ لا أُنْزِلَ عَلَيْنَا الْمَلائِكَةُ »  و هم‌چنين اين ديدار در برزخ صورت مىگيرد و هم آن‌جاست كه بشارت و عدم‌بشارت تحقّق مىيابد .\r\n\r\nاز « متوسّطين » مؤاخذه به عمل نمىآيد\r\nتا آن‌جا كه آيهء فوق دلالت مىكند ، تنها مؤمنان و ظالمان هستند كه مورد مؤاخذه و سؤال قرار مىگيرند ، و آيه نسبت به وضع مستضعفان و متوسطان ، سكوت اختيار كرده است . از روايات نيز مطلبى در همين حد استفاده مىشود .\r\nدر كافى از ابوبكر حضرمى نقل كرده كه ابوعبداللّه عليه السلام فرمود : « در قبر تنها از كسانى سؤال و مؤاخذه خواهد شد كه داراى ايمانى محض و يا كفرى محض باشند و ديگران به حال خود رها خواهند گشت » . 103\r\nاخبار ديگرى كه به اين مضمون باشند ، بسيار زياد و به حد استفاضه است . مثلًا در تفسير قمّى به‌طور مستند از ضريس الكناسى نقل شده كه : « به ابىجعفر عليه السلام عرض كردم : فدايت گردم كسانى كه موحّدند و به پيامبرى محمد صلى الله عليه و آله اقرار دارند ، لكن گناهكارند و امامى ندارند و ولايت شما را نمىشناسند ، وضعشان چگونه است ؟\r\nفرمود : در قبر باقى خواهند ماند : اگر عمل صالحى داشته‌اند و عداوتى [ نسبت به ما اهل‌بيت 
  ] ابراز نكرده‌اند ، براى آنها راهى به بهشتى كه در مغرب است ، گشوده خواهد شد و از آن‌جا برايشان نسيم فرح خواهد وزيد تا اين‌كه در روز قيامت خداوند\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nخويش را ملاقات كنند و خداوند آنها را به خاطر نيكيها و بدىهايشان مورد حساب و مؤاخذه قرار دهد . اينان كسانى هستند كه وضعشان موقوف به امر خداست .\r\nمستضعفان ، ابلهان ، اطفال و فرزند مسلمانان كه به حد بلوغ نرسيده‌اند ، نيز چنين وضعى دارند » . 104\r\nامام عليه السلام با عبارت « . . . موقوف به امر خداست » اشاره به اين كلام خداى سبحان دارد كه  « وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ »  « 1 »\r\nخلاصه همهء انسان‌ها مگر مستضعفين و كسانى كه بدانان ملحقند ، به خاطر اعمالشان مورد سؤال و مؤاخذه قرار مىگيرند و به دنبال آن يا منعّم مىگردند و يا معذّب . در آينده به همين مطلب باز خواهيم گشت .\r\n\r\nتجسّم ارواح در برزخ\r\nمفيد در امالى خود از امام صادق عليه السلام نقل مىكند : « هنگامى كه خدا روحى را قبض مىنمايد ، آن روح را به شكلى همانند آنچه كه در دنيا داشته ، به بهشت مىفرستد . اين ارواح در آن‌جا مىخورند و مىآشامند و هنگامى كه شخصى بر آنان وارد مىشود ، آنها را به همان شكلى كه در دنيا داشته‌اند ، مىشناسد » . 105\r\nو در كافى از « ابىولّاد خياط » نقل مىكند كه به امام صادق عليه السلام عرض كردم : « فدايت گردم ، مردم چنين روايت مىكنند كه ارواح مؤمنين در چينه‌دان پرندگان سبزرنگى است كه در اطراف عرش الهىاند . امام فرمود : نه مؤمن نزد خدا محترم‌تر از آن است كه روحش را در چينه‌دان پرنده‌اى قرار دهد و لكن آن را در بدنى هم‌چون بدن‌هاى خودشان قرار مىدهد » . 106\r\nدر كافى همچنين از امام صادق عليه السلام نقل شده كه « ارواح به همان شكل جسدهاشان\r\n\r\n\r\n","description":"","footnote":"\r\n( 1 ) . توبه ، آيه 106 ؛ برخى ديگر آنهايى هستند كه كارشان بر مشيّت موقوف است يا به عدل آنان را عذاب كند يا به كرم از گناهانشان درگذرد و خدا ( به صلاح خلق ) آگاه است\r\n","page_name":" 93 ","page_number":93},
  {"content":"\r\n\r\nبر درختى در بهشت قرار مىگيرند ، همديگر را مىشناسند و از يك‌ديگر راجع به افراد مىپرسند و هر زمان كه روحى از ارواح نزدشان مىآيد به هم مىگويند : رهايش كنيد چه او اكنون از نزد هول و هراسى عظيم سر رسيده است . سپس از او مىپرسند فلانى چه كرد ؟ اگر پاسخ گويد او را زنده ترك گفته‌ام ، اميدى به دو بندند و اگر پاسخ دهد كه او مرده است ، گويند : ها ! فرو افتاد ، فرو افتاد ( يعنى در جهنم ) » . 107\r\nچنين معنايى در اخبار بسيارى آمده كه البته همگى فقط دربارهء مؤمنان است . اما وضع كافر ، به زودى روايات مربوط به آن خواهد آمد .\r\n\r\nديدار مُردگان با خانواده‌هاشان\r\nدر كافى از امام صادق عليه السلام نقل شده كه : « مؤمن پس از مرگ با خانوادهء خود ديدار مىكند و درمورد وضع آنها ، آنچه را كه از آن مسرور مىگردد ، مىبيند و آنچه را كه از آن اندوهناك شود ، بر او مخفى ماند » . 108\r\nو نيز در كافى از امام صادق عليه السلام نقل شده كه : « هيچ مؤمن و كافرى نيست كه در هنگام ظهر نزد خانوادهء خويش حاضر نگردد ، وقتى مؤمن خانواده‌اش را در حال انجام اعمال صالح مىبيند ، خداوند را حمد گويد و وقتى كافر خانواده خويش را در حال انجام اعمال صالح بيند ، بر آنان غبطه خورد » . 109\r\nدر كافى از اسحاق بن عمّار منقول است كه : « از ابىالحسن اول عليه السلام پرسيدم آيا شخصى كه از دنيا رفته خانوادهء خويش را ديدار مىكند يا نه ؟ حضرت فرمود : آرى .\r\nسپس پرسيدم هر چند گاه ؟ فرمود : بنابه منزلتى كه نزد خدا دارد ، هر هفته ، هر ماه يا هر سال . بعد پرسيدم به چه شكلى نزد خانواده‌اش حضور مىيابد ؟ پاسخ داد : به‌صورت پرنده‌اى لطيف كه بر ديوار خانه‌شان فرود آيد و بر آنان مشرف گردد و هر گاه كه آنان را در خير و خوبى بيند ، در شادى و سرور شود و هرگاه كه آنان را در سختى و حاجتى بيند ، غمگين و اندوهناك گردد » . 110\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nرواياتى با چنين مضمون بسيار است و مؤلّف معتقد است كه تصور نمودن شخص به صورت پرنده‌اى لطيف ، از باب تجسّم ارواح است .\r\nمفاد روايت فوق را مىتوان به نحوى از اين آيات شريفه فهميد :    « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ * يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ »    « 1 »\r\nمراد از « استبشار » دريافت بشارت و شادمان گشتن به آن است . و عبارت  « يَسْتَبْشِرُونَ بِنِعْمَةٍ . . . »  توضيح و بيان همان عبارت  « وَ يَسْتَبْشِرُونَ بِالَّذِينَ لَمْ يَلْحَقُوا . . . »  است . بنابراين ، اين آيات مىرسانند كه شهيدان راه خدا از اين‌كه مؤمنان در قيد حيات ( كه هنوز به ايشان نپيوسته‌اند ) را در نعمت و فضل و انتفا خوف و حزن كه همان ولايت است ، مىبينند ، خوشحال و شادند و نيز مسرورند كه ايشان عمل صالح انجام مىدهند و خداوند اجر مؤمنان را ضايع نمىگرداند ، نيكىهاى آنان را به حساب مىآورد و از بدىهايشان درمىگذرد و بركات خويش را بر آنان افاضه مىنمايد .\r\nشهدا همهء اينها را مىبينند ، فافهم . 111\r\nاين آيه نيز در معنا شبيه آيهء فوق است :  « وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ »  « 2 » 112\r\n\r\nمصاحبت شيطان با دوستانش در قبر\r\nكافى از ابىبصير و او نيز از امام صادق عليه السلام - در مورد مؤاخذه بازرسان قبر - نقل\r\n\r\n\r\n","description":"","footnote":"\r\n( 1 ) . آل‌عمران ، آيه‌هاى 169 - 171 ؛ مپنداريد كه شهيدان راه خدا مردند ، بلكه زنده به حيات ابدى شدند و در نزد پروردگار خويش متنعّم خواهند بود . آنان به فضل و رحمتى كه از خدا نصيبشان گرديده شادمانند و از آن كه مؤمنانى كه هنوز به آنها نپيوسته‌اند و بعداً در پى آنها به راه آخرت خواهند شتافت خوف و حزنى نخواهند داشت ، مسرورند و به فضل و نعمت خداوند بشارت مىيابند و اين‌كه خداوند اجر اهل ايمان را ضايع نگرداند\r\n( 2 ) . توبه ، آيه 105 ؛ ر . ك : ص 163\r\n","page_name":" 95 ","page_number":95},
  {"content":"\r\n\r\nكرده است : « اگر ميّت كافر باشد ، اين دو ملك بازرس به او خطاب كنند : اين شخصى كه در ميان شما بود كيست ؟ و كافر پاسخ مىدهد : نمىدانم . در اين هنگام او را با شيطان تنها مىگذارند » . 113\r\nدر حديث ديگرى از بشير الدّهان ، همين معنا آمده است . 114 هم‌چنين عيّاشى در تفسيرش از محمّد بن مسلم و او نيز از حضرت باقر عليه السلام اين روايت را نقل كرده است .\r\nدر حقيقت اين همان سخن خداست كه :  « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ . . . »  - تا آن‌جا كه -  « حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ »  « 1 »\r\nبايد دانست عالم برزخ از عالم دنيا به مراتب وسيع‌تر است ، زيرا « مثال » گسترده‌تر و بزرگ‌تر از جسم مادّى است و حتماً خواننده معنايى از « مادّه » را كه قبلًا گذشت ، به ياد دارد . بنابراين آنچه كه در كتاب و سنت درمورد برزخ آمده است ، تنها كليّاتى است كه براى نمونه آورده شده‌اند نه توضيح و تشريح كامل مطلب .\r\nنكتهء ديگر آن‌كه در برخى روايات ، زمين به عنوان محلّى براى بهشت و دوزخِ برزخ و نيز محلّى براى ديدار اموات با خانواده‌هاشان و غيره ، تعيين گشته است . اين چنين تعيينى حمل بر اين مىشود كه علقهء مادّى عالم ارواح به‌طور كامل قطع نمىگردد ، و حقيقت امر نيز چنين است ، همان‌طور كه گذشت .\r\nدر برخى از اخبار آمده است كه بهشتِ برزخ در وادى السلام و دوزخ آن در وادى برهوت و صخرهء بيت‌المقدس محل اجتماع ارواح است . 115\r\nدر روايات ديگرى آمده است كه ائمه ، ارواح را در مكان‌هاى مختلفى مشاهده كرده‌اند . 116 چنين مطلبى درمورد كرامات اولياى صالح بيش از حد حصر نقل گشته است . همهء اين مطالب امور ممكنه‌اى هستند كه كاشف از نوعى علقهء ارواح به خاطر\r\n\r\n\r\n","description":"","footnote":"\r\n( 1 ) . زخرف ، آيه 36 - 38 ؛ تا وقتى كه ازدنيا به‌سوى ما باز آيد آن‌گاه با نهايت حسرت گويد اى كاش ميان من و آن شيطان فاصله‌اى به دورى مغرب و مشرق بود كه او بر من بسيار همنشين و يار بدى بود\r\n","page_name":" 96 ","page_number":96},
  {"content":"\r\n\r\nشرافت مكان يا زمان يا حال است .\r\n\r\nفصل سوم : نَفخ صُور\r\nخداوند متعال فرمود :  « وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ »  « 1 » و  « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ »  « 2 »\r\nبنابراين دو نفخه وجود دارد : نفخهء اول براى ميراندن و نفخهء دوم براى زنده ساختن . در آيات ، قرائنى كه با آن بتوان « صور » را از لحاظ لفظى تفسير نمود ، نيامده است . اما معناى لغوى آن يعنى « شاخ » و گاهى نيز آن را سوراخ مىكرده‌اند و درآن مىدميده‌اند ( همانند شيپور ) .\r\nراجع به نفخهء اول تنها در دو آيه از سوره‌هاى « نمل » و « زمر » صحبت به ميان آمده است . لكن در مواضع مختلف قرآن از آن به « صيحه » ، « زجره » ( صيحه ) ، « صاخّه » ( صيحهء شديد ) و « نقر » تعبير گشته است :  « إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ »  « 3 » ؛   « فَإِنَّما هِيَ زَجْرَةٌ واحِدَةٌ * فَإِذا هُمْ بِالسَّاهِرَةِ »   « 4 » ؛   « فَإِذا جاءَتِ الصَّاخَّةُ * يَوْمَ يَفِرُّ الْمَرْءُ مِنْ أَخِيهِ »   « 5 » ؛   « فَإِذا نُقِرَ فِي النَّاقُورِ * فَذلِكَ يَوْمَئِذٍ يَوْمٌ  \r\n\r\n\r\n","description":"","footnote":"\r\n( 1 ) . نمل ، آيه 87 ؛ به امّت يادآور شو روزى را كه صور دميده شود آن روز هر كه در آسمان‌ها و زمين است جز آن راكه خدا خواسته هراسان و ترسان باشند\r\n( 2 ) . زمر ، آيه 68 ؛ در صور دميده شد پس هر كه در آسمان‌ها و زمين بود جز آن‌كه خدا خواسته مدهوش مرگ شود . آن‌گاه دگربار در آن دميده شود كه ناگاه خلايق از خواب مرگ برخيزند\r\n( 3 ) . يس ، آيه 53 ؛ و جز يك صيحه بيش نباشد كه ناگاه خلايق محشر به پيشگاه ما حاضر خواهند شد\r\n( 4 ) . نازعات ، آيه‌هاى 13 - 14 ؛ جز يك صداى مهيب [ كه در صور اسرافيل كنند 
  ] نيست كه ناگاه بدان صدا همه از خاك برشوند\r\n( 5 ) . عبس ، آيه‌هاى 33 - 34 ؛ آنگاه كه صداى بلند [ و نداى قيامت 
  ] به گوش همهء خلق رسد . روزى كه از وحشت آن‌هر كس از برادرش مىگريزد\r\n","page_name":" 97 ","page_number":97},
  {"content":"\r\n\r\n  عَسِيرٌ * عَلَى الْكافِرِينَ غَيْرُ يَسِيرٍ »   « 1 » . و نيز فرموده است :   « وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ * يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ »   « 2 »\r\nاز اين‌جا مىتوان فهميد كه حكايت « صور » و دو « نفخه‌اش » ، حكايت همان شيپورى است كه در لشكرها براى كارزار به‌كار مىبرده‌اند : بار اول در « صور » دميده مىشود كه « ساكت شويد ! » و « براى حركت آماده گرديد ! » و سپس براى بار دوم در « صور » دميده مىشود كه « برخيزيد ! » « به پيش ! » .\r\nبنابراين « صور » حقيقتى است موجود كه داراى دو گونه صيحه است : صيحهء ميراننده و صيحهء زنده‌كننده .\r\nاگرچه براى كلمهء « صيحة » در قرآن تفسير كاملى وجود ندارد لكن در دوازده مورد يا بيشتر به همين لفظ آمده است و بنابراين ناچار صيحه بايد داراى معنايى حقيقى و اصيل باشد .\r\nخداى سبحان از آن به « نداء » نيز تعبير فرموده و اين واضح است كه « نداء » نمىتواند بىمعنا باشد .\r\nاز آن‌جايى كه خداوند مردم را به « شنيدن صيحه به حق » وصف نموده و اين نيز مسلّم است كه تنها موجود زنده شنوايى دارد و با توجّه به اين‌كه خداى سبحان خود خبر به « صَعْق » آنان داده ، مىفهميم كه حيات و وجود آنان عين استماع و شنيدن صيحه است ، ازآن‌رو كه شنيدن « صيحهء زنده سازنده » بعد از وصف ايشان به زندگى امرى غيرمعقول است . بنابراين صيحه و يا نفخه چيزى جز كلمه‌اى الهى نيست كه آنان را مىميراند و زنده مىسازد ؛ خداوند خود فرموده :  « فَإِذا قَضى أَمْراً فَإِنَّما يَقُولُ لَهُ \r\n\r\n\r\n","description":"","footnote":"\r\n( 1 ) مدثّر ، آيه‌هاى 8 - 10 ؛ آن‌گاه كه [ هنگامهء قيامت برپا شود و 
  ] صور اسرافيل را بدمند آن روز بسيار روز سختىاست ، كافران را هيچ‌گونه در آن راحت و آسايش نيست\r\n( 2 ) . ق ، آيه‌هاى 41 - 42 ؛ و به نداى روزى كه منادى حق از مكان نزديك ندا كند گوش فرا دار . روزى كه خلق آن صيحه را به حق بشنوند آن روز هنگام خروج از قبرهاست\r\n","page_name":" 98 ","page_number":98},
  {"content":"\r\n\r\n كُنْ فَيَكُونُ »  « 1 » . در نتيجه اين دو نفخه دو كلمهء الهى هستند : كلمه‌اى ميراننده و كلمه‌اى زنده سازنده .\r\nنكتهء قابل توجّه اين است كه خداوند درمورد ميراندن لفظ « صَعْق » را به كار برده نه « موت » . شايد از اين باب باشد كه « موت » لفظى است كه بر خروج روح از بدن اطلاق مىگردد ، در حالىكه حكم نفخ ، همهء موجودات آسمان و زمين ، از جمله ملائكه و ارواح را نيز شامل مىگردد . و در اين كلام خدا :  « لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى »  « 2 » كه در وصف اهل بهشت است ، تلميحى به همين مطلب مىتوان يافت . 117 بله در جايى خداوند لفظ « موت » را بر همان « صعقه » اطلاق نموده است و آن هنگامى است كه به عنوان حكايت از جانب دوزخيان ، مىفرمايد :  « رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ »  « 3 » البته اين استظهار مبتنى بر آن است كه مراد از « دوبار » « تكرار » و يا « تغليب » نباشد . 118\r\nخداى سبحان فرمود :  « وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ »  كه برطبق آن حكم برزخ شامل حالِ همه مىگردد . بنابراين مراد از «  مَنْ فِي الْأَرْضِ » *  كه در دو آيهء « فزع » و « صعقه » آمده بود ، كسانى نيست كه در قيد حياتند و قبل از برزخ ، بر روى زمين به زندگى خود ادامه مىدهند ، بلكه مراد كسانى است كه خداوند درمورد آنها فرموده است :   « وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ * وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ »   « 4 »\r\n\r\n\r\n","description":"","footnote":"\r\n( 1 ) . مؤمن ، آيه 68 ؛ او خدايى است كه زنده مىكند و مىميراند و آن هنگام كه قضاى حتم وى به امرى تعلّق گيرد فقطبه آن خواهد گفت « باش » و او خواهد بود\r\n( 2 ) . دخان ، آيه 56 ؛ و در آن جز همان مرگ اول ، مرگى ديگر نچشند\r\n( 3 ) . مؤمن ، آيه 11 ؛ گويند بار خدايا ما را دو بار مرگ چشاندى و دو بار حيات ، پس به گناهان خود معترفيم . حال آيا مارا راهى است كه از اين عذاب دوزخ بازآييم\r\n( 4 ) . روم ، آيه‌هاى 55 - 56 ؛ و روزى كه ساعت قيامت برپا شود بدكاران قسم ياد كنند كه [ در دنيا قبر و برزخ 
  ] ساعتىبيش درنگ نكرده‌اند ، همين‌گونه از راستى و حقيقت به ناراستى و دروغ بپردازند و آنان كه به مقام علم و ايمان رسيده‌اند به آن فرقهء بدكار گويند : شما تا روز قيامت كه هم امروز است در عالم علم خدا مهلت يافتيد و لكن از جهل بر آن آگاه نبوديد\r\n","page_name":" 99 ","page_number":99},
  {"content":"\r\n\r\nو    « قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ »    « 1 » و  « إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ »  « 2 » - تا آن‌جا كه -  « بَيْنَهُما حِجابٌ »  . بنابراين اينان « اهل زمينند » اگرچه كه به برزخ وارد شده باشند . 119\r\nو اما مراد از «  مَنْ فِي السَّماواتِ » *  ملائكه و ارواح سعداست ، چه آن‌كه خداوند مىفرمايد :  « وَ فِي السَّماءِ رِزْقُكُمْ وَ ما تُوعَدُونَ »  « 3 » و  « لَكُمْ مِيعادُ يَوْمٍ »  « 4 » و « وعد الله الذين آمنوا و عملوا الصالحات » « 5 » 120 و  « وَ أَجَلٌ مُسَمًّى عِنْدَهُ »  و  « إِلَيْهِ يَصْعَدُ الْكَلِمُ الطَّيِّبُ »  و  « يَرْفَعِ اللَّهُ الَّذِينَ آمَنُوا »  و  « تَعْرُجُ الْمَلائِكَةُ وَ الرُّوحُ إِلَيْهِ »  « 6 » و ديگر آيات .\r\nبنابراين آياتى كه دال بر وقوع صيحه بر اهل زمين و فنا و نابودى آن است ، همگى حمل بر درهم پيچيده شدن نشئهء دنيا و نابودى آن و اهلش مىشود ، همانند اين سخن خدا :   « ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ * فَلا يَسْتَطِيعُونَ تَوْصِيَةً وَ لا  \r\n\r\n\r\n","description":"","footnote":"\r\n( 1 ) . مؤمنون ، آيه‌هاى 112 - 114 ؛ آن‌گاه خدا به كافران گويد كه مىدانيد شما چند سال در زمين درنگ كرديد ؟ آنهاپاسخ دهند كه تمام زيست ما يك روز بود يا يك جزء از روز [ اگر ما خطا گوييم 
  ] از فرشتگانى كه حساب عمر خلق دانند بازپرس . خدا فرمايد شما اگر [ از حال زندگانى خود آگاه بوديد 
  ] مىدانستيد كه مدّت درنگتان در دنيا [ با آن‌كه چند سال بود 
  ] باز بسيار اندك بود\r\n( 2 ) . اعراف ، آيه 40 ؛ همانا آنان كه آيات خدا را تكذيب كنند و از كبر و نخوت سر به آن فرود نيارند هرگز درهاىآسمان براى آنان باز نشود و به بهشت درنيايند تا آن‌كه شتر در چشمهء سوزن درآيد [ يعنى محال است 
  ] اين‌گونه گناهكاران را مجازات سخت كنيم\r\n( 3 ) . ذاريات ، آيه 22 ؛ روزى شما با همهء وعده‌ها كه به شما داده‌اند در آسمان و به امر خدا مقرّر است\r\n( 4 ) . سبأ ، آيه 30 ؛ و شما را ديدار آن روز فرا رسد\r\n( 5 ) . آيه به اين صورت نيست به تعليقه مراجعه شود\r\n( 6 ) . معارج ، آيه 4 ؛ ملائكه و روح به سوى او بالا مىروند\r\n","page_name":" 100 ","page_number":100},
  {"content":"\r\n\r\n إِلى أَهْلِهِمْ يَرْجِعُونَ »  « 1 » و يا  « كُلُّ مَنْ عَلَيْها فانٍ »  « 2 »\r\nنتيجه اين كه : ابتدا صيحه‌اى خواهد بود كه بدان بساط دنيا در هم پيچيده خواهد شد و اهل آن فانى خواهند گشت و سپس نفخى كه بدان تمامى اهل برزخ درمىگذرند و سپس نفخى ديگر كه بدان قيامت برپا مىگردد و مردم برانگيخته مىشوند .\r\nآرى اين نكته هست كه دو عبارت  « ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى »  و  « وَ أَجَلٌ مُسَمًّى عِنْدَهُ »  همهء موجودات را زير پوشش « اجل » آورده است و بنابراين ، هيچ مرگى خودبه‌خودى صورت نمىگيرد و حتى صيحه و نفخ نيز موجب مرگ نمىگردد مگر اين‌كه اجل فرا رسيده باشد .\r\n\r\nكسانى كه از حكم نفخ صور ، استثنا شده‌اند\r\nو اما راجع به عبارت  « إِلَّا مَنْ شاءَ اللَّهُ » *  كه در هر دو آيهء نفخ آمده بود [ بايد گفت 
  ] :\r\nاستثنايى كه در آيهء  « وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ »  وجود دارد ، آيات بعدى آن را تفسير مىنمايد :   « مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ * وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ »   « 3 » . البته مراد از « حسنه » به قرينه لفظ « أمن » و نيز به قرينه اين كه در مقابل « سيئه » و وعيد بر آن ، واقع شده است ، « حسنهء مطلق » است ( نه مشوب به سيّئه ) و بنابراين اگر در عمل شخصى حسنه و سيّئه به هم آميخته باشد ، به علت وجود سيّئه از « فزع » در امان نخواهد بود . لذا شخصى از « فزع » در امان است كه ذاتش پاك و اعمالش از بدىها پيراسته باشد .\r\n\r\n\r\n","description":"","footnote":"\r\n( 1 ) . يس ، آيه‌هاى 49 - 50 ؛ اين منكران قيامت انتظار نكشند جز يك صيحهء اسرافيل كه آنها را فرا گيرد در حالىكه با هم به جدل و بحث مشغولند و در آن لحظهء مرگ نه توانايى سفارش دارند و نه به اهل‌بيت خود رجوع توانند كرد\r\n( 2 ) . رحمن ، آيه 26 ؛ هر كس كه بر روى زمين است فانى است\r\n( 3 ) . نمل ، آيه‌هاى 89 - 90 ؛ كسانى كه نيكوكار آيند پاداش بهتر از آن يابند و نيز از هول و هراس قيامت ايمن باشندو كسانى كه بدكردار آيند در آن روز به رو در جهنّم افتند آيا اين جز جزاى اعمال آنهاست ؟\r\n","page_name":" 101 ","page_number":101},
  {"content":"\r\n\r\nخداوند متعال گاه‌گاهى ، اعمال بد را « خبائث » شمرده و فرموده است :  « وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ »  « 1 » و نيز  « الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ »  « 2 » . هم‌چنين خداوند ، كفر و نفاق و شرك را در زمرهء پليدىها و ناپاكىها خوانده است و فرموده :\r\n « وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ »  « 3 » و  « إِنَّمَا الْمُشْرِكُونَ نَجَسٌ »  « 4 » . و بعضى از مراتب ايمان را شرك شمرده است :  « وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ »  « 5 » . بنابراين كسى ذاتش از شرك پيراسته است كه ايمان به غير خدا نداشته باشد و به كسى جز او آرامش نيابد ؛ يعنى هيچ شريكى براى خداوند نبيند : نه در وجودش ، نه در صفاتش و نه در افعالش هيچ يك . اين همان ولايت است و اين سخن خدا نيز بدان برمىگردد :  « الَّذِينَ تَتَوَفَّاهُمُ الْمَلائِكَةُ طَيِّبِينَ »  يعنى به سبب ولايت ذاتاً پيراسته‌اند ،  « يَقُولُونَ سَلامٌ عَلَيْكُمْ »  كه مراد از « سلام » همان امن است .\r\nبنابراين از توجيهى كه به عمل آورديم ظاهر مىگردد كه « حسنه » همان ولايت است و آيهء ذيل نيز به همين مطلب اشاره دارد :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ »  « 6 »\r\n\r\n\r\n","description":"","footnote":"\r\n( 1 ) . انفال ، آيه 37 ؛ و پليدان بعضى را با بعض ديگر درآميزد و با هم گرد آورد و آنها همه را در آتش دوزخ افكند\r\n( 2 ) . نور ، آيه 26 ؛ زنان بدكار و ناپاك شايستهء مردانى بدين وصفند و مردان زشتكار و ناپاك نيز شايستهء زنانى بدين‌وصفند و بالعكس زنان پاكيزهء نيكو لايق مردانى چنين و مردان پاكيزهء نيكو لايق زنان همين‌گونه‌اند\r\n( 3 ) . توبه ، آيه 125 ؛ و اما آنان كه دل‌هاشان به مرض ( شك و نفاق ) مبتلاست هم بر خبث ذاتى آنها خباثتى افزود تا به‌حال كفر جان دادند\r\n( 4 ) . توبه ، آيه 28 ؛ و به تحقيق كه مشركين نجسند\r\n( 5 ) . يوسف ، آيه 106 ؛ و اكثر خلق ايمان نمىآورند مگر آن‌كه مشرك شوند [ و جز خدا امور ديگر را نيز در نظام عالم‌مؤثّر مىدانند 
  ]\r\n( 6 ) . شورى ، آيه 23 ؛ [ اى رسول ما به امّت 
  ] بگو من از شما اجر رسالت جز اين نمىخواهم كه مودّت و محبّت مرا در حقّ خويشاوندان منظور داريد و هر كه كار نيكو انجام دهد ما بر نيكىاش بيفزاييم كه خدا بسيار آمرزندهء گناهان و پذيرندهء شكر بندگان است\r\n","page_name":" 102 ","page_number":102},
  {"content":"\r\n\r\nدر تفسير قمّى درمورد  « مَنْ جاءَ بِالْحَسَنَةِ فَلَهُ خَيْرٌ مِنْها » *  از قول امام عليه السلام آمده است :\r\n« به خدا قسم « حسنه » همان ولايت اميرالمؤمنين عليه السلام است و « سيئه » همان پيروى از دشمنان او » . 121\r\nو در كافى از امام صادق عليه السلام و ايشان هم از پدرش از اميرالمؤمنين عليه السلام نقل مىكند :\r\n« حسنه همانا معرفت ولايت و حبّ ما اهل‌بيت است و سيّئه انكارِ ولايت و بغض نسبت به ما اهل‌بيت » . سپس حضرت آيهء مزبور را تلاوت نمود . 122\r\nاز آنچه گذشت وضع آيهء ديگر نيز روشن مىگردد :  « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ »  . آن‌طور كه از ظاهر آيه پيداست ، همان كسانى كه از نفخهء اول در « صعق » اند هم آنان نيز « قيام » مىكنند ، آن روز كه همهء مردم براى خداى جهانيان قيام مىنمايند و به دليل آيهء :  « إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ »  « 1 » هم اينان هستند كه نزد خداوند احضار مىگردند . خداوند بندگان مخلص خويش را از اين احضارشوندگان ، استثنا مىنمايد هنگامى كه مىفرمايد :   « فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ »   . سپس اين بندگان مخلص خويش را ، از قول ابليس كه طردشده بود ، چنين مىشناساند :   « فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ »   « 2 » . و بدين‌وسيله خداوند روشن مىسازد كه شيطان را نسبت به آنان ، راهى نيست و اغواء او در اين بندگان مخلص ، تحقّق نمىيابد . اصلًا اغواء شيطان به صورت « وعده » است :  « وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ \r\n\r\n\r\n","description":"","footnote":"\r\n( 1 ) . يس ، آيه 53 ؛ ر . ك : ص 97\r\n( 2 ) . ص ، آيه‌هاى 82 - 83 ؛ شيطان گفت به عزّت تو قسم خلق را تمام گمراه خواهم كرد مگر خاصّان و بندگانت كه‌براى تو خالص گشته‌اند\r\n","page_name":" 103 ","page_number":103},
  {"content":"\r\n\r\n فَأَخْلَفْتُكُمْ  - تا آن‌جا كه -  فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ »  « 1 »\r\nهمان‌طور كه ملاحظه مىكنيد شيطان چنين استنتاج كرده است كه سرزنش گمراهان به خودشان بايد برگردد و گناه آنان ريشه در شركشان دارد و به مقتضاى شقاوت ذاتى خويش ، ظالمند و ظالمين را نيز عذابى دردناك است .\r\nبنابراين ، مخلصان همانا كسانى هستند كه ذاتاً از شرك ، پاك و پيراسته‌اند . براى غير خدا وجودى نمىبينند و نام و نشانى جز براى او نمىيابند ؛ نه اختيار نفع خويش را دارند و نه ضرر ، نه مرگ و نه حيات . اين همان ولايت است .\r\nبارى تنها اولياءاللّه هستند كه از حكم صعقه و فزع استثنا مىگردند و در حالىكه همهء كسانى كه در زمين و آسمانند ، با نفخه درمىگذرند ، آنان به حيات خود ادامه مىدهند . خداوند سبحان فرموده است :  « يَوْمَ نَطْوِي السَّماءَ كَطَيِّ السِّجِلِّ لِلْكُتُبِ »  « 2 » و  « وَ السَّماواتُ مَطْوِيَّاتٌ بِيَمِينِهِ »  . پس بيان نمود كه در آن زمان ، آسمان‌ها با همهء كسانى كه در آنند ، اجلشان فرا خواهد رسيد و در هم خواهند پيچيد . با چنين بيانى آشكار مىگردد مخلصينى كه استثنا شده بودند در آسمان‌ها نيستند ، بلكه جايگاهشان در وراى آسمان‌ها و زمين است و با اين حال در همه جا حاضرند . خدا مىفرمايد :\r\n « كُلُّ شَيْءٍ هالِكٌ إِلَّا وَجْهَهُ »  « 3 » بنابراين آنان از همين « وجه » هستند . و نيز فرموده :\r\n\r\n\r\n","description":"","footnote":"\r\n( 1 ) . ابراهيم ، آيه 22 ؛ و چون حكم به پايان رسيد [ و اهل بهشت از اهل دوزخ جدا شدند 
  ] در آن حال شيطان [ براى نكوهش و تمسخر كافران 
  ] گويد خدا به شما به حقّ و راستى وعده داد و من به خلاف حقيقت ، بر شما هيچ حجّت و دليلى نياوردم و تنها شما را به وعده‌هاى دروغى فريفتم پس امروز شما ابلهان كه سخن بىدليل مرا پذيرفتيد مرا ملامت مكنيد بلكه نفس پرطمع خود را ملامت كنيد كه امروز نه من فريادرس شما توانم بود نه شما فريادرس من ، من به شركى كه شما به اغواى من آورديد معتقد نيستم . آرى در اين روز ستمكاران عالم را عذابى دردناك خواهد بود\r\n( 2 ) . انبياء ، آيه 104 ؛ روزى كه آسمان‌ها را مانند طومار درهم پيچيم\r\n( 3 ) . زمر ، آيه 88 ؛ هر شيئى جز وجه اللّه نيست و نابود است\r\n","page_name":" 104 ","page_number":104},
  {"content":"\r\n\r\n « فَأَيْنَما تُوَلُّوا فَثَمَّ وَجْهُ اللَّهِ »  . بنابراين به واسطه احاطهء خداوند بر اين عالم ، آنان نيز بر اين عالم محيطند .\r\nخداوند در آيهء ديگرى ، پس از اين‌كه بيان مىدارد اهل بهشت در آسمانند و اهل آتش در آتش ، همين مطلب را به نحو ديگرى روشن مىسازد :  « وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ »  « 1 » 123 در محل ديگرى بحث اين مطلب خواهد آمد .\r\nاز همين‌جا آشكار مىگردد كه مخلَصين ، از شدايد و اهوال و ديگر امورى كه در بين دو نفخه واقع مىگردد ، در امان و آسايش هستند :    « فَإِذا نُفِخَ فِي الصُّورِ نَفْخَةٌ واحِدَةٌ * وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً * فَيَوْمَئِذٍ وَقَعَتِ الْواقِعَةُ »    « 2 » . « دكّ » يعنى خُرد شدن و هنگامى كه مىگويى : « دككتُ الشىء » يعنى آن را خُرد ساخته و با زمين يكسان نموده‌اى .\r\nخداوند مىفرمايد :   « يَوْمَ تَرْجُفُ الرَّاجِفَةُ * تَتْبَعُهَا الرَّادِفَةُ »   « 3 » و  « يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلًا »  « 4 » و    « إِنَّ زَلْزَلَةَ السَّاعَةِ شَيْءٌ عَظِيمٌ * يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ »    « 5 » و  « وَ إِذَا الْجِبالُ سُيِّرَتْ »  « 6 » و  « وَ تَكُونُ الْجِبالُ \r\n\r\n\r\n","description":"","footnote":"\r\n( 1 ) . اعراف ، آيه 46 ؛ ميان اين دو گروه ( بهشتيان و دوزخيان ) پرده‌اى است و بر اعراف مردانى هستند كه هر كس را به سيمايش مىشناسند .\r\n( 2 ) حاقه ، آيه‌هاى 13 - 15 ؛ چون در صور ( اسرافيل ) يك بار بدمند ، زمين و كوه‌ها را برگيرند و يك مرتبه همه را خرد و متلاشى سازند ، آن‌گاه روز موعود قيامت واقع‌گردد .\r\n( 3 ) . نازعات ، آيه‌هاى 6 - 7 ؛ روزى كه ( نفخهء صور الهى ) جهان را بلرزاند و نفخهء ديگر به دنبال آن آيد .\r\n( 4 ) . مزمّل ، آيه 14 ؛ آن روزى كه زمين و كوه‌ها به لرزه درآيد و تلّ ريگى شود و چون موج روان گردد .\r\n( 5 ) . حج ، آيه‌هاى 1 - 2 ؛ زلزلهء روز قيامت حادثه‌اى بسيار بزرگ و سخت خواهد بود ، چون هنگامهء آن روز بزرگ را مشاهده كنيد هر زن شيرده طفل خود را از هول فراموش كند و هر آبستن بار رحم را بيفكند و مردم را در آن روز بى خود و مست بنگرى در صورتى كه مست نيستند و ليك عذاب خدا سخت است .\r\n( 6 ) . تكوير ، آيه 3 ؛ آن هنگام كه كوه‌ها به حركت درآيند .\r\n","page_name":" 105 ","page_number":105},
  {"content":"\r\n\r\n كَالْعِهْنِ الْمَنْفُوشِ »  « 1 » و    « فَإِذا بَرِقَ الْبَصَرُ * وَ خَسَفَ الْقَمَرُ * وَ جُمِعَ الشَّمْسُ وَ الْقَمَرُ »    « 2 » و   « إِذَا الشَّمْسُ كُوِّرَتْ »   « 3 » و  « وَ إِذَا الْكَواكِبُ انْتَثَرَتْ »  « 4 » و  « وَ إِذَا الْعِشارُ عُطِّلَتْ »  « 5 » و  « وَ إِذَا الْبِحارُ سُجِّرَتْ »  « 6 »\r\nظاهر اين آيات تاحد زيادى بر مقدمات « ساعة » و « قيامت » و نابودى دنيا و هلاكت ساكنان آن ، منطبق است .\r\n\r\nمعناى اين كه قيامت بعد از دنياست\r\nنكته‌اى كه در اين‌جا بايد بدان توجه كرد اين است كه همين ( نابودى دنيا قبل از قيامت ) به ما اجازه خواهد داد تا قيامت را « بعد از » دنيا بدانيم ؛ همان‌گونه كه « مرگ » به ما اجازه مىدهد تا برزخ را « بعد از » دنيا بدانيم و الّا همانطور كه عالم مثال محيط بر عالم ماده يعنى دنياست ، « نشئهء بعث » نيز طبق برهان ، محيط بر دنيا و برزخ خواهد بود .\r\nحتى با چشم‌پوشى از مسئلهء احاطه ، خودِ در هم پيچيده شدن بساط زمان و از ميان رفتن حركات در فاصلهء بين دو نشئهء مذكور ، موجب باطل گشتن نسبت زمانى خواهد بود كه با آن « بعد » و « قبل » نيز ديگر وجود نخواهد داشت .\r\n\r\nآياتى كه بر احوال قيامت دلالت مىكند\r\n\r\n\r\n","description":"","footnote":"\r\n( 1 ) . قارعه ، آيه 5 ؛ و كوه‌ها هم‌چون پشم زده متلاشى گردند\r\n( 2 ) . قيامت ، آيه‌هاى 7 - 9 ؛ روزى كه چشم‌هاى مردم از وحشت و هول خيره بماند و ماه ( تابان ) تاريك شود و ميان خورشيد و ماه جمع گردد [ هر دو بىنور شوند 
  ]\r\n( 3 ) تكوير ، آيه 1 ؛ آن هنگام كه خورشيد تابان تاريك شود\r\n( 4 ) . انفطار ، آيه 2 ؛ هنگامى كه ستارگان آسمان فرو ريزند\r\n( 5 ) . تكوير ، آيه 4 ؛ آن هنگام كه شتران عشار ( ده ماهه آبستن را كه نزد عرب بسيار عزير است ) به كلّى رها سازند\r\n( 6 ) . همان ، آيه 6 ؛ هنگامى كه درياها چون آتش شعله‌ور گردند\r\n","page_name":" 106 ","page_number":106},
  {"content":"\r\n\r\nآياتى وجود دارد كه در سياق ، خيلى شبيه به آياتى هستند كه كمى قبل گذشت ، لكن گونه‌اى ديگر از معنا را مىرسانند مثلًا :  « وَ سُيِّرَتِ الْجِبالُ فَكانَتْ سَراباً »  « 1 » . اين واضح است كه حركت كوه‌ها و پراكنده گشتن آن هم‌چون سنگ‌هاى ريزه و متلاشى گشتنش تا آن‌جا كه به صورت پنبه‌هاى زده شده درآيد ، هيچ‌كدام موجب « سراب گشتن » نمىشوند .\r\nنيز خداوند فرموده است :  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ »  « 2 » . اين « ديدن » ( ترى ) يا در زمان خطاب وقوع مىيابد و يا در زمان « نفخ » ، همان‌طور كه واقع شدن اين آيه بعد از آيهء نفخ ، آن ( احتمال دوم ) را تأييد مىكند . و بنابراين ، آيهء فوق منطبق با همان زلزلهء « ساعة » مىگردد كه  « تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى » . \r\nالبته چيزى كه هست ، اين چنين معنايى با عبارت  « تَحْسَبُها جامِدَةً وَ هِيَ تَمُرُّ مَرَّ السَّحابِ »  سازگار نيست ، چه عبارت اخير مىرساند كه كوه‌ها به همان كيفيّات ظاهرى خود ؛ مانند عظمت و ابهّت و استوارى ، باقى مىمانند ، اگرچه در واقع غيرمستقر و متحرّكند . و عبارت  « صُنْعَ اللَّهِ الَّذِي أَتْقَنَ كُلَّ شَيْءٍ »  نيز به همين مطلب دلالت مىكند ، چه معناى آن نمىتواند با فناى كوه‌ها و اندكاك آنها ، سازگار باشد ، بلكه مىرساند كوه‌ها ذاتاً فسادناپذير و اندكاك آنها به اين آسانىها انجام نمىگيرد .\r\nبنابراين ، حركتِ كوه‌ها ، حركتى است كه با استحكام بنيان آنها و پابرجايى وجودشان منافاتى ندارد و بنابراين اندكاك آنها به گونه‌اى است كه در همان حال استحكامشان انجام مىگيرد و در نتيجه سراب بودن كوه‌ها مىتواند با بقاى وجود و اتقان صُنعشان سازگار باشد . 124\r\n\r\n\r\n","description":"","footnote":"\r\n( 1 ) . نبأ ، آيه 20 ؛ كوه‌ها به حركت درآيند تا چون سرابى گردند [ و خودبينىها نابود شود 
  ]\r\n( 2 ) . نمل ، آيه 88 ؛ كوه‌ها را بنگرى و جامد و ساكن تصور كنى در صورتى كه مانند ابر [ تندسير 
  ] در حركتند\r\n","page_name":" 107 ","page_number":107},
  {"content":"\r\n\r\n\r\nفصل 4 : صفات روز قيامت\r\nخداى تعالى فرمود :  « يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ »  « 1 » و  « يَوْمَ تُوَلُّونَ مُدْبِرِينَ ما لَكُمْ مِنَ اللَّهِ مِنْ عاصِمٍ »  « 2 » و  « ما لَكُمْ مِنْ مَلْجَإٍ يَوْمَئِذٍ وَ ما لَكُمْ مِنْ نَكِيرٍ »  « 3 » و  « يَوْمَ لا يُغْنِي مَوْلًى عَنْ مَوْلًى شَيْئاً »  « 4 » و  « وَ لا يَكْتُمُونَ اللَّهَ حَدِيثاً »  « 5 » و  « وَ الْأَمْرُ يَوْمَئِذٍ لِلَّهِ »  « 6 » و آيات ديگر .\r\nاين آيات روز قيامت را به صفاتى توصيف نموده‌اند كه در ظاهر امر مختص به قيامت نيستند ، چه « مُلك » و « امر » و « قدرت » همواره از آن خداست و موجودات نيز هميشه در مقابل خداوند آشكار و غير پنهانند ، و هيچ‌گاه در برابر او نه پناهگاهى است و نه ملجأى .\r\nلكن خداوند فرمود :   « وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ * إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ »   « 7 » اسباب و روابط در آن هنگام تماماً از ميان مىرود و كليّهء ارتباطات\r\n\r\n\r\n","description":"","footnote":"\r\n( 1 ) . مؤمن ، آيه 16 ؛ آن روز همه ( نيك و بد ) خلق پديد آيد و هيچ كردهء آنها بر خدا پنهان نباشد . در آن روز سلطنت‌عالم با كيست ؟ با خداى قاهر منتقم يكتاست\r\n( 2 ) . مؤمن ، آيه 33 ؛ روزى كه از عذاب آن از هر سو بگريزند و هيچ از قهر خدا پناهى نيابند\r\n( 3 ) . شورى ، آيه 47 ؛ آن روز ملجأ و پناهى نداريد و نه از عذابى كه به كردهء خود مستحق آن شديد كسى از شما دفاع‌و انكارى تواند كرد\r\n( 4 ) . دخان ، آيه 41 ؛ روزى كه هيچ حمايت خويشى و يار و ياورى كسى را از عذاب نرهاند\r\n( 5 ) . نساء ، آيه 42 ؛ و از خدا چيزى را پنهان نتواند كرد\r\n( 6 ) . انفطار ، آيه 19 ؛ امر در آن روز براى خداست\r\n( 7 ) . بقره ، آيه‌هاى 165 - 166 ؛ و اگر فرقهء مشركان ستمكار بدانند وقتى كه عذاب خدا را مشاهده كنند كه قدرت‌و توانايى خاصّ خداست [ از شرك خود پشيمان شوند 
  ] و عذاب خدا مشركان را بسيار سخت است . هنگامى كه بيزارى جويند رؤسا و پيشوايان باطل از پيروان خود و عذاب خدا را مشاهده كنند و هرگونه وسيله و اسباب از آنها قطع شده و هيچ روابط باطل بجا نماند\r\n","page_name":" 108 ","page_number":108},
  {"content":"\r\n\r\nو تأثيراتى كه موجودات در نظام موجودشان در عالم جسم و جسمانيات و نيز در عالمى كه به دنبال آن مىآيد ، دارند ، به زودى از بين خواهند رفت و در نتيجه نه شيئى در شىء ديگر تأثير خواهد نمود و نه شيئى از شيئى ديگر تأثير خواهد پذيرفت . نه از شيئى نفع مىرسد و نه زيانى . اگر شرايط همان شرايطِ اسباب و روابط بود و روز قيامت نيز چنين روزى بود ، هيچ حكمى از احكامِ موجودات ، از وضع كنونىاش تخلّف نمىنمود و زائل نمىگشت ، مگر با بطلان ذواتِ موجودات و انقلاب ماهيات .\r\nو چون كلمات خداوند تغييرناپذير است ، اين امر نيز محال است . بنابراين ، آنچه كه زائل مىگردد و برداشته مىشود همانا وجودهاى سرابى اين موجودات است ؛ وجودهايى كه به خداوند سبحان قائم و ثابتند و إلّافى نفسه باطل و هيچند . نتيجتاً تنها نسبت آنها با خداوند باقى مىماند و ديگر نسبت‌ها همگى باطل مىگردند . و از آن‌جايى كه در نفس خويش باطل بوده‌اند ، بنابراين تنها بطلانشان منكشف « آشكار » مىگردد ، نه اين كه ( وجود داشته باشند و ) باطل گردند : تنها حقيقتِ امر ، ظاهر مىگردد ، يعنى اين حقيقت كه نه وجودى براى غير اوست و نه تأثيرى ، نه كسى جز او مالك است و نه كسى جز او صاحب ملك است و اين همان گفتهء اوست كه  « مالِكِ يَوْمِ الدِّينِ »  « 1 » و  « يَوْمَ لا تَمْلِكُ نَفْسٌ لِنَفْسٍ شَيْئاً وَ الْأَمْرُ يَوْمَئِذٍ لِلَّهِ »  « 2 » و  « لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ »  « 3 » 125\r\nبر آنچه گفتيم ؛ يعنى انكشاف بطلان موجودات سرابى و اسباب ظاهرى نه خود بطلان آنها ، اين سخن خداوند دلالت مىكند ؛  « وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ »  « 4 » - تا آن‌جا كه -  « لَقَدْ تَقَطَّعَ بَيْنَكُمْ \r\n\r\n\r\n","description":"","footnote":"\r\n( 1 ) . فاتحه ، آيه 3 ؛ مالك روز جزا\r\n( 2 ) . انفطار ، آيه 19 ؛ آن روز هيچ كس را قدرت تصرّفى نيست و فرمان تنها از آن خداست\r\n( 3 ) . مؤمن ، آيه 16\r\n( 4 ) . انعام ، آيه 93 ؛ ر . ك : ص 62\r\n","page_name":" 109 ","page_number":109},
  {"content":"\r\n\r\n وَ ضَلَّ عَنْكُمْ ما كُنْتُمْ تَزْعُمُونَ »  « 1 » زيرا با وجودى كه در هنگام مرگ ، هنوز اسباب و روابط در دنيا باقى است ، اين آيه آنها را باطل شمرده است . بنابراين تنها بطلان آنها منكشف مىگردد [ چون از ابتدا باطل بوده‌اند 
  ] .\r\nدر نهج البلاغه ، در خطبه‌اى امام عليه السلام مىفرمايد : « و بعد از فناى دنيا خداوند تنها مىگردد و هيچ شيئى همراه او نيست . و همان‌طور كه قبل از خلق عالم تنها بود ، همان‌گونه هم بعد از فناى آن تنهاست : نه زمانى وجود دارد نه مكانى ، اجل‌ها و زمان‌ها معدوم مىگردند و سال‌ها و لحظه‌ها ناپديد مىگردند و هيچ شيئى جز خداوند واحد قهّار كه برگشت همهء امور به سوى اوست ، باقى نمىماند » . 126\r\nدر احتجاج از هشام بن حكم نقل شده است كه در ضمن سؤال‌هايى كه زنديق از امام صادق عليه السلام مىنمود ، آمده است ؛ « آيا روح بعد از خروج از قالب خويش ، متلاشى مىگردد و يا اين كه باقى مىماند ؟ حضرت پاسخ داد : آرى روح باقى خواهد ماند تا اين كه در صور دميده شود و در آن زمان همهء اشيا باطل خواهند گشت ؛ نه حسى خواهد ماند و نه محسوسى . سپس همهء اشيا به وجودشان باز خواهند گشت همان‌گونه كه مدبّرشان آنها را خلق نموده بود . اين عمل بعد از چهارصد سال كه در آن هيچ خلقى وجود ندارد ، رخ مىدهد ، و اين چهارصد سال فاصلهء بين همان دو نفخه است » . 127\r\nدر تفسير قمّى از امام صادق عليه السلام در حديثى نقل است : « سپس خداوند عزّوجل مىگويد : امروز ملك از آنِ كيست ؟ و به خود پاسخ مىدهد : از آنِ خداى يكتاى قهّار » . 128\r\nدر توحيد از اميرالمؤمنين عليه السلام در حديثى آمده است : « خداوند مىفرمايد امروز ملك از آن كيست ؟ به دنبال آن ارواح انبيا و فرستادگان و حُججش به سخن آمده\r\n\r\n\r\n","description":"","footnote":"\r\n( 1 ) . همان ، آيه 94 ؛ ر . ك : ص 62\r\n","page_name":" 110 ","page_number":110},
  {"content":"\r\n\r\nو گويند : از آن خداى واحد قهّار » . 129\r\nدر تفسير قمّى از امام سجّاد عليه السلام در حديثى آمده است : « در آن هنگام خداوند قهّار با صداى بلند و رسايى كه همهء اطراف آسمان و زمين بشنوند ، ندا در مىدهد كه امروز ملك از آن كيست ؟ و چون كسى پاسخ نگويد ، خود ندا دهد : از آن خداى واحد قهّار » . 130\r\nدر بيانات ائمه عليهم السلام كه همگى يك زبانند ، دقّت كنيد كه چگونه بين فناى آسمان‌ها و زمين و وجودشان ، بين زوال سال‌ها و لحظه‌ها و ثبوتشان ، فقدان پاسخ‌گوى نداى خداوندى و وجود آن ، چگونه بين همهء اينها جمع نموده‌اند . سپس به پاسخ خداوند به خويشتن دقت كنيد :  « اللَّهُ الْواحِدُ الْقَهَّارُ » *  به هر يك از اسما « واحد » و « قهّار » توجه كنيد و جوانب امر را در نظر بگيريد تا صحّت آنچه را كه كمى قبل استنباط نموده بوديم ، دريابيد . 131\r\n\r\nبطلان اسباب در روز قيامت\r\nآن زمان كه وجود مستقل از اشيا زائل گردد ، همه ثبوتات به يك سرى تحقّقات سرابى و وهمى باز خواهد گشت و همهء اسباب و مسبّبات باطل خواهد شد كه همان سخن الهى است :  « ما لَهُمْ مِنَ اللَّهِ مِنْ عاصِمٍ »  « 1 » و  « ما لَكُمْ مِنْ مَلْجَإٍ يَوْمَئِذٍ وَ ما لَكُمْ مِنْ نَكِيرٍ »  « 2 » و   « ما أَغْنى عَنِّي مالِيَهْ * هَلَكَ عَنِّي سُلْطانِيَهْ »   « 3 » و  « يَوْمَ لا يُغْنِي مَوْلًى عَنْ مَوْلًى شَيْئاً »  « 4 » و  « يَوْمٌ لا بَيْعٌ فِيهِ وَ لا خِلالٌ »  « 5 » و  « وَ لا تَنْفَعُها شَفاعَةٌ »  « 6 » و  « ثُمَّ قِيلَ لَهُمْ \r\n\r\n\r\n","description":"","footnote":"\r\n( 1 ) . يونس ، آيه 27\r\n( 2 ) . شورى ، آيه 47\r\n( 3 ) . حاقه ، آيه‌هاى 28 - 29 ؛ ( واى بر من ) كه مال و ثروتم امروز به فريادم نرسيد . و همهء قدرت و حشمتم محو و نابود گرديد\r\n( 4 ) . دخان ، آيه 41\r\n( 5 ) . ابراهيم ، آيه 31\r\n( 6 ) . بقره ، آيه 123\r\n","page_name":" 111 ","page_number":111},
  {"content":"\r\n\r\n  أَيْنَ ما كُنْتُمْ تُشْرِكُونَ * مِنْ دُونِ اللَّهِ قالُوا ضَلُّوا عَنَّا بَلْ لَمْ نَكُنْ نَدْعُوا مِنْ قَبْلُ شَيْئاً كَذلِكَ يُضِلُّ اللَّهُ الْكافِرِينَ »   « 1 »\r\nاين گفتهء آنان  « بَلْ لَمْ نَكُنْ نَدْعُوا . . . »  - كه مرادشان اين است كه ما قبل از قيامت غير خدا را نمىخوانديم و شريكى را نمىپرستيديم - نشانهء فريب خوردگى آنان به سراب و بازىِ دنياست كه در حقيقت باطل و پوچ بوده است . خداى سبحان در اين‌جا مىفرمايد كه بدين‌گونه كافرين را گمراه مىسازد . و نزديك به همين معناست اين سخن خداوند كه  « ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ »  « 2 » و  « تَبَرَّأْنا إِلَيْكَ ما كانُوا إِيَّانا يَعْبُدُونَ »  « 3 » و همهء اينها به اين كلام الهى برمىگردد كه  « ما تَعْبُدُونَ مِنْ دُونِهِ إِلَّا أَسْماءً سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ »  « 4 » و  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  « 5 » 132\r\n\r\nبر طرف شدن حجاب‌ها و آشكار گشتن پنهان‌ها در روز قيامت\r\nهنگامى كه سبب‌ها ، يعنى همان مراتب مترتّبه‌اى كه داراى وجود معيّن و مقدرى هستند و نيز تأثيرات ميان آنها ، باطل گشتند ، در اين صورت حكمِ باطن ، ظاهر مىگردد . و اين واضح است كه « ظاهر » به واسطهء « باطن » ، ظاهر مىگردد . بنابراين ، در\r\n\r\n\r\n","description":"","footnote":"\r\n( 1 ) . مؤمن ، آيه 73 - 74 ؛ آن‌گاه به آنها گويند كجاست معبودان باطلى كه شريك خدا مىشمرديد . مشركان جواب گويند : آن بت‌ها همه از نظر ما محو و نابود شدند ، بلكه ما از اين پيش چيزى را به خدايى نپرستيديم . خدا اين‌گونه كافران را گمراه گرداند\r\n( 2 ) . يونس ، آيه 28 ؛ آن‌گاه به مشركان با قهر و عتاب گوييم : شما و بت‌هايتان در مكان خود بايستيد سپس ميانشان‌جدايى افكنيم ، بتان و معبودان باطل زبان گشوده گويند : شما مشركان هرگز ما را پرستش نكرديد [ يعنى پرستش شما جماد بىاثر را باطل بود 
  ]\r\n( 3 ) . قصص ، آيه 63 ؛ امروز از پيروان خود به سوى تو بيزارى مىجوييم كه آنها ما را نمىپرستيدند\r\n( 4 ) . يوسف ، آيه 40 ؛ [ بدانيد 
  ] كه آنچه از غير خدا مىپرستيد اسماى بىحقيقت و الفاظ بىمعناست كه شما خودتان و پدرانتان ساخته‌ايد هيچ نشان خالقيّت و كمترين اثر الهيت در آن خدايان باطل ننهاده است\r\n( 5 ) . ذاريات ، آيه 56 ؛ من جنّ و انس را نيافريدم مگر براى اين‌كه مرا به يكتايى پرستش كنند\r\n","page_name":" 112 ","page_number":112},
  {"content":"\r\n\r\nاين هنگام غيب و شهادت متّحد مىشوند . زيرا هر شيئى فى نفسه شهادت است و « غيب » معنايى نسبى است كه با فقدان شيئى نسبت به شىء ديگر و ناپديد گشتن يكى از ديگرى ، متحقّق مىگردد . حال مىخواهد اين عدم درك از جانب حسّ باشد يا سبب ديگر ، فرقى نمىكند . با از بين رفتن اسباب ، هرگونه حجابى كه اشيا را از يك‌ديگر پنهان مىسازد ، از ميان خواهد رفت . و اين همان سخن خداوند است كه  « يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ »  « 1 » و  « وَ بَرَزُوا لِلَّهِ جَمِيعاً »  « 2 » و  « فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ »  « 3 » و نيز از همين باب است :  « يَوْمَ تُبْلَى السَّرائِرُ »  « 4 » و    « أَ فَلا يَعْلَمُ إِذا بُعْثِرَ ما فِي الْقُبُورِ * وَ حُصِّلَ ما فِي الصُّدُورِ * إِنَّ رَبَّهُمْ بِهِمْ يَوْمَئِذٍ لَخَبِيرٌ »    « 5 » و   « يَوْمَ لا يَنْفَعُ مالٌ وَ لا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ »   « 6 »\r\nشايد بتوان آيات و رواياتى را كه دربارهء « بروز ارض » آمده است ، بر همين آيات بالا حمل نمود . در كافى از امام صادق عليه السلام درمورد آيهء  « يَوْمَ لا يَنْفَعُ مالٌ . . . »  نقل شده است كه : « مراد قلب سليمى است كه خدايش را در حالى ملاقات كند كه هيچ‌كس جز او در آن نيست . و سپس فرمود : و هر قلبى كه در آن شرك و يا شكى باشد ، ساقط و بىثمر است . و مراد آنان ( پيغمبران و اولياء ) از زهد در دنيا ، همانا اين بوده است كه قلب‌هاشان از غير آخرت فارغ شود و تنها بدان توجه داشته باشد » . 133\r\nالبته اين گفتهء خداوند  « كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ »  منافاتى با آنچه كه\r\n\r\n\r\n","description":"","footnote":"\r\n( 1 ) . مؤمن ، آيه 16 ؛ هيچ كردهء آنها بر خدا پنهان نباشد\r\n( 2 ) . ابراهيم ، آيه 21 ؛ و روزى كه مردم از قبرها برانگيخته و به پيشگاه خدا حاضر شوند\r\n( 3 ) . ق ، آيه 22 ؛ تا آن‌كه حجاب از تو برگرفتيم و چشم بصيرتت بينا شد\r\n( 4 ) . طارق ، آيه 9 ؛ روزى كه سرائر و نهان‌ها آشكار شود\r\n( 5 ) . عاديات ، آيه‌هاى 9 - 11 ؛ آيا انسان نمىداند آن هنگام كه از قبرها برانگيخته شود و آنچه در دل‌هاست آشكار شود ، محقّقاً آن روز پروردگار بر كردارشان كاملًا آگاه است ؟ !\r\n( 6 ) . شعراء ، آيه‌هاى 88 - 89 ؛ روزى كه مال و فرزند هيچ سود به حال انسان نبخشد و تنها آن كس سود برد كه با دل پاك به درگاه خدا آيد\r\n","page_name":" 113 ","page_number":113},
  {"content":"\r\n\r\nبيان كرده‌ايم ، ندارد ؛ زيرا همان‌طور كه خواهد آمد ، اين آيه تكريمى را كه تنها از آنِ مؤمنان است ، از غير آنان نفى مىنمايد . در حقيقت اين آيه تصديقى است براى اين قانون خداوندى كه مىگويد : « جزا در گرو اعمال است و نفس هر چه از خوبىها كسب نمايد به نفع او خواهد بود و هر چه از بدىها ، به ضرر خويش » و چون اين گروه در دنيا در مقابل خداوند بر خويشتن حجابى افكندند ناچار در روز قيامت نيز بايد مصداقش آشكار گردد و اين همانند آن سخن خداست كه :   « يَوْمَ يُكْشَفُ عَنْ ساقٍ وَ يُدْعَوْنَ إِلَى السُّجُودِ فَلا يَسْتَطِيعُونَ * خاشِعَةً أَبْصارُهُمْ تَرْهَقُهُمْ ذِلَّةٌ وَ قَدْ كانُوا يُدْعَوْنَ إِلَى السُّجُودِ وَ هُمْ سالِمُونَ »   « 1 » 134\r\n\r\n« قيامت » محيط است بر دنيا و برزخ\r\nبطلان اسباب و زائل‌گشتن حجاب‌ها و آشكارشدنِ باطنى كه محيط به ظاهر و مقوّم آن است ، همه شاهدند كه « قيامت » محيط بر اين نشئه است ، محيط بر آنچه در آن موجود است و يا به دنبال آن خواهد آمد .\r\nباطن ، ظاهر را داراست و ظاهر نزد او حاضر است لكن عكس آن صحيح نيست .\r\nو اين همان گفتهء خداست كه :  « وَ يَقُولُونَ مَتى هُوَ قُلْ عَسى أَنْ يَكُونَ قَرِيباً »  « 2 » و  « فَلَمَّا رَأَوْهُ زُلْفَةً سِيئَتْ وُجُوهُ الَّذِينَ كَفَرُوا »  « 3 » و  « وَ أُخِذُوا مِنْ مَكانٍ قَرِيبٍ »  « 4 » و  « وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ »  « 5 » و  « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً \r\n\r\n\r\n","description":"","footnote":"\r\n( 1 ) . قلم ، آيه‌هاى 42 - 43 ؛ [ ياد كنند 
  ] روز سختى را كه دامن به كمر زنند [ و با كمال جهد بر نجات خود بكوشند و سودى نبرند 
  ] و به سجده خوانده شوند و نتوانند . چشمانشان ذليل و ترسان و ذلّت و حسرت آنها را فرا گرفته و از اين پيش [ در دنيا 
  ] با تن سالم به طاعت خدا خوانده شوند [ و اجابت نكردند 
  ]\r\n( 2 ) . بنىاسرائيل ، آيه 51 ؛ باز گويند كه اين وعده كى خواهد بود ، بگو باشد كه ديرى نپايد\r\n( 3 ) . ملك ، آيه 27 ؛ چون كافران آن عذاب سخت را نزديك خود به چشم خود مشاهده كنند ، رخسار آنها [ از خوف 
  ] زشت و سياه شود\r\n( 4 ) . سبأ ، آيه 51 ؛ ر . ك : ص 76\r\n( 5 ) . نحل ، آيه 77 ؛ ر . ك : ص 21\r\n","page_name":" 114 ","page_number":114},
  {"content":"\r\n\r\n وَ ما عَمِلَتْ مِنْ سُوءٍ »  « 1 »\r\nو از همين باب است  « وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ »  « 2 » « سبق » نسبت به شىء معيّن ، موجب حائل گشتن يا « حيلولت » مىشود . اگر بگوييم « سبقت الى مكان كذا » معنايش اين است كه شىء ديگرى وجود دارد كه شما بين آن شىء و مكان مورد نظر حائل شده‌ايد قبل از آن‌كه آن شىء بتواند به آن‌جا برسد . بنابراين ، سبقت كلمهء خداوندى نسبت به « اجل مسمى » كه همان  « وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ »  « 3 » است ، مىرساند كه « قيامت » به آنان ( مردم ) محيط و نزديك است و اگر سدّى كه خداوند در مقابلشان قرار داده نباشد ، قضاوت قاطعانهء قيامت همهء آنان را دربرخواهد گرفت . 135\r\nآيات زير نيز از همين بابند :  « كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها »  « 4 » و  « كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ »  « 5 » و    « قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ »    « 6 » و  « وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ »  « 7 »\r\n\r\n\r\n","description":"","footnote":"\r\n( 1 ) . آل عمران ، آيه 30 ؛ روزى كه هر كس هر كار نيكو كرده همه را پيش‌روى خود حاضر بيند و هر آنچه از بد كرده است .\r\n( 2 ) . شورى ، آيه 14 ؛ و اگر كلمهء رحمت خدا سبقت نگرفته بود كه تا وقت معين تعجيل در عذاب نكند البته ميان مردم [ ستمكار 
  ] حكم [ به هلاك 
  ] مىشد .\r\n( 3 ) . بقره ، آيه 36 ؛ ر . ك : ص 58 .\r\n( 4 ) . نازعات ، آيه 46 ؛ چون آن روز بر مردم پديدار شود گويى همه عمر دنيا ، شبى تا صبح يا روزى تا شام بيش نبوده است .\r\n( 5 ) . احقاف ، آيه 35 ؛ روزى كه آنچه وعده داده شد به چشم بينند ، پندارند كه ( در دنيا ) به جز ساعتى از روز درنگ نداشتند .\r\n( 6 ) . مؤمنون ، آيه‌هاى 112 - 114 ؛ ر . ك : ص 100 .\r\n( 7 ) . روم ، آيه 56 ؛ ر . ك : ص 99 .\r\n","page_name":" 115 ","page_number":115},
  {"content":"\r\n\r\n\r\nظهور خداوند سبحان در آن روز\r\nآنچه از آشكارگشتن « باطن » و بطلان « ظاهر » بيان داشتيم ، مستلزم آن است كه در آن روز خداوند سبحان ظاهر شود ، حجاب ماهيّات مرتفع گردد و ستر هويّات درهم دَرَد . همه در مسيرشان به غايت غايات رسند و در كوشش و رجوعشان به منتهاى نهايات . اين همان سخن الهى است كه :    « يَسْئَلُونَكَ عَنِ السَّاعَةِ أَيَّانَ مُرْساها * فِيمَ أَنْتَ مِنْ ذِكْراها * إِلى رَبِّكَ مُنْتَهاها »    « 1 » و  « وَ أَنَّ إِلى رَبِّكَ الْمُنْتَهى »  « 2 » و  « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  « 3 » و  « إِلَيْهِ تُرْجَعُونَ » *  و  « إِلَيْهِ تُقْلَبُونَ »  و  « إِلَيْهِ الْمَصِيرُ » *  و  « أَلا إِلَى اللَّهِ تَصِيرُ الْأُمُورُ »  « 4 » و   « يَقُولُونَ مَتى هذَا الْوَعْدُ إِنْ كُنْتُمْ صادِقِينَ * قُلْ إِنَّمَا الْعِلْمُ عِنْدَ اللَّهِ »   و  « يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ وَ لكِنَّ أَكْثَرَ النَّاسِ لا يَعْلَمُونَ »  « 5 » .\r\nسؤال‌كنندگان چون پنداشته‌اند كه قيامت امرى زمانى است كه در رشته‌اى متّصل به زمان آنان قرار دارد ، پرسيده‌اند كه چه هنگام است ؟ خداوند كلام را از اين مطلب به مطلب ديگرى كه در خور فهم ايشان باشد ، منصرف ساخته است . و چون آنان در اين\r\n\r\n\r\n","description":"","footnote":"\r\n( 1 ) . نازعات ، آيه‌هاى 41 - 44 ؛ [ اى رسول ما 
  ] از تو سؤال مىكنند كه قيامت كى برپا مىشود . تو را چه كار است ديگركه از آن به ياد آورى [ منكران كه آن را نمىپذيرند 
  ] . كار آن ساعت [ ساعات محشر 
  ] به خدا منتهى شود\r\n( 2 ) . نجم ، آيه 42 ؛ و كار خلق عالم به سوى او منتهى مىشود\r\n( 3 ) . انشقاق ، آيه 6 ؛ ر . ك : ص 73\r\n( 4 ) . شورى ، آيه 53 ؛ هان ، رجوع تمام امور [ عالم آفرينش 
  ] به سوى اوست\r\n( 5 ) . اعراف ، آيه 187 ؛ [ اى رسول ما 
  ] از تو احوال ساعت قيامت را خواهند پرسيد كه چه وقت فرا رسد ، پاسخ ده كه‌علم آن نزد ربّ من است ، كسى جز او آن ساعت را ظاهر و روشن نتواند كرد [ شأن 
  ] آن ساعت در آسمان‌ها و زمين بس سنگين و عظيم است ، نيايد مگر شما را ناگهان . از تو مىپرسند كه گويى كاملًا بر آن آگاهى بگو علم آن ساعت محقّقاً نزد خداست و لكن اكثر مردم بر اين حقيقت آگاه نيستند\r\n","page_name":" 116 ","page_number":116},
  {"content":"\r\n\r\nمطلب اصرار ورزيدند پاسخ فرمود كه علم بدان ، از نزد او بروز و ظهور نخواهد يافت و اصلًا علمِ به قيامت بذاته براى غير خدا ، آشكارنشدنى است ، نه آن‌كه هم‌چون معلومات ما چنين علمى براى غير ، ممكن الحصول بوده و فقط بنا به مصلحتى پنهان شده است . به همين دليل هم خداوند به دنبال كلام ايشان ، عبارت «  وَ لكِنَّ أَكْثَرَ النَّاسِ لا يَعْلَمُونَ » *  را آورده است . 136\r\n\r\nبر طرف شدن ظلمت در روز قيامت\r\nهنگامى كه در روز قيامت حجاب « مراتب » و « هويّات » برداشته شد و هيچ شيئى شىء ديگر را پنهان نساخت ، در آن زمان فضا ، فضاى نور خواهد بود چه هويّات همگى تغيير يافته و نورانى شده‌اند . اين همان گفتهء خداست كه  « وَ فُتِحَتِ السَّماءُ فَكانَتْ أَبْواباً »  « 1 » و  « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ »  و  « وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ »  - تا آن‌جا كه -  « وَ أَشْرَقَتِ الْأَرْضُ بِنُورِ رَبِّها »  « 2 » و  « وَ إِنَّ الدَّارَ الْآخِرَةَ لَهِيَ الْحَيَوانُ »  « 3 » و   « وَ إِذَا الْأَرْضُ مُدَّتْ * وَ أَلْقَتْ ما فِيها وَ تَخَلَّتْ »   « 4 » و  « وَ أَخْرَجَتِ الْأَرْضُ أَثْقالَها »  « 5 »\r\nدر تفسير قمّى در حديثى از امام سجّاد عليه السلام راجع به  « تُبَدَّلُ الْأَرْضُ غَيْرَ الْأَرْضِ »  آمده است : مراد از « غير الارض » زمينى است كه بر آن گناهى صورت نگيرد ، زمينى كه آشكار و ظاهر است و بر آن هيچ كوهى و هيچ نباتى يافت نمىشود ، همان‌طور كه در\r\n\r\n\r\n","description":"","footnote":"\r\n( 1 ) . نبأ ، آيه 19 ؛ و در آسمان ابواب مختلف گشوده شود\r\n( 2 ) . زمر ، آيه‌هاى 67 - 69 ؛ و اوست خدايى كه زمين در روز قيامت در قبضهء قدرت اوست و آسمان‌ها پيچيده به‌دست سلطنت او . . . زمين ( محشر ) به نور پروردگار روشن گردد\r\n( 3 ) . عنكبوت ، آيه 64 ؛ به درستىكه حيات حقيقى از آن آخرت است\r\n( 4 ) . انشقاق ، آيه‌هاى 3 - 4 ؛ و هنگامى كه زمين منبسط شود و آنچه در دل پنهان داشته [ از مردگان و غير آن 
  ] همه را به كلّى بيرون افكند\r\n( 5 ) . زلزله ، آيه 2 ؛ و زمين بارهاى سنگين ( اسرار ) درون خويش را همه از دل خاك بيرون افكند\r\n","page_name":" 117 ","page_number":117},
  {"content":"\r\n\r\nاول خداوند آن را هموار ساخته بود . و عرشش را بر آب استوار خواهد كرد همانطور كه اول بار « عرش » تنها با تكيه بر عظمت و قدرت خداوندى چنين بود » . 137\r\nآنچه كه ما از آيات درمورد نورانى گشتن موجودات ، استفاده نموديم ، با آياتى كه نور را از كافر نفى مىكند منافاتى ندارد ، هم‌چون آيهء :  « وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ »  « 1 » و  « وَ نَحْشُرُهُ يَوْمَ الْقِيامَةِ أَعْمى »  « 2 » و  « يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ »  « 3 » از اين آيهء اخير «  نَقْتَبِسْ مِنْ نُورِكُمْ »  فهميده مىشود كه مؤمنان را در آخرت نورى است . خداوند درمورد مؤمنين فرموده است :\r\n « يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ »  « 4 » و  « لَهُمْ أَجْرُهُمْ وَ نُورُهُمْ »  « 5 » و  « كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها »  « 6 » و  « أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ »  « 7 »\r\nاينها همه ظهور ظلماتى است كه خود در دنيا خريده‌اند و ناگزير در آخرت بايد آشكار گردد . بنابراين در آن‌جا دو چيز وجود دارد : ظلمت و نورى كه خداوند نصيب مؤمنان ساخته و مشركان از آن بىبهره‌اند .\r\nنظير همين مطلب درمورد برداشته‌شدن حجاب ميان انسان و پروردگارش ، گذشت .\r\nعبارات ديگرى از قرآن در همين باب وجود دارد :  « فَأَلْقَوُا السَّلَمَ ما كُنَّا نَعْمَلُ مِنْ \r\n\r\n\r\n","description":"","footnote":"\r\n( 1 ) . نور ، آيه 40 ؛ و هر كس كه خداى براى او نورى قرار نداده پس هيچ نورى نخواهد داشت\r\n( 2 ) . طه ، آيه 124 ؛ و روز قيامت او را نابينا محشور كنيم\r\n( 3 ) . حديد ، آيه 13 ؛ و باز آن روز مردان و زنان منافق به اهل ايمان گويند : مشتابيد تا ما هم از نور شما روشنايى بگيريم\r\n( 4 ) . همان ، آيه 12 ؛ نورشان [ مؤمنين 
  ] از سمت راست و در پيشاپيش در حركت است\r\n( 5 ) . همان ، آيه 19 ؛ براى آنان اجر و نور خاصّ ايشان است\r\n( 6 ) . انعام ، آيه 122 ؛ هم‌چون كسى كه در ظلمات است و هيچ‌گاه از آن خارج نشود\r\n( 7 ) . بقره ، آيه 257 ؛ اولياى آنان ( كفّار ) طاغوت است كه ايشان را از نور به ظلمات برد\r\n","page_name":" 118 ","page_number":118},
  {"content":"\r\n\r\n سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ »  « 1 » و  « فَيَحْلِفُونَ لَهُ كَما يَحْلِفُونَ لَكُمْ »  « 2 » : در اين‌جا رواياتى هست كه مىگويد مشركين در روز قيامت دروغ مىگويند . اين امر ، همان‌طور كه در جاى ديگر نيز گفته‌ايم ، ظهور معصيتى است كه در دنيا بدان اقدام نموده‌اند . و در نتيجه با اين مطلب كه روز قيامت قابليت كذب ندارد ، ناسازگار نيست ، زيرا هر كارى كه انسان انجام مىدهد و يا هر فضيلت و رذيلتى كه كسب مىكند ، ناچار بايد روز قيامت آشكار گردد ، چون خداوند فرمود :  « وَ لا يَكْتُمُونَ اللَّهَ حَدِيثاً »  « 3 » 138\r\n\r\nفصل 5 : برانگيخته‌شدن انسان براى قضاوت قاطعانه\r\nاز آن‌جايى كه معاد ، بازگشت اشيا با تمام وجودشان ، به حقيقتى است كه از آن وجود يافته‌اند ، و همان‌طور كه گذشت اين بازگشت امرى ضرورى است ، در نتيجه وجودى كه داراى مراتب و جهات مختلفى است كه بعضى از آنها با هم متحدند ، مىيابد كه با تمام وجودش به آن‌جا باز گردد . پس ملحق گشتن « بدن » به « نفس » در معاد امرى است ضرورى ، الّا اين كه نشئهء دنيا به نشئهء ديگرى در نهايت كمال و حيات تبديل مىگردد و بدن هم‌چون نفسى زنده ، زنده و نورانى مىشود .\r\nفرمايش امام صادق عليه السلام در گفت‌وگو با زنديق معروف ، كه در احتجاج نقل گشته ، به همين مطلب اشاره دارد : « روح در مكان خويش سكنا دارد : روح شخص نيكوكار در نور و آسايش و روح شخص بدكار در مشقت و ظلمت . اما بدن به صورت همان خاكى درآيد كه از آن خلق شده و آنچه را كه حيوانات درنده و حشرات از بدن انسان خورده و دفع نموده‌اند همگى در خاك خواهد ماند ، و نزد كسى كه مثقالى از ظلماتِ\r\n\r\n\r\n","description":"","footnote":"\r\n( 1 ) . نحل ، آيه 28 ؛ ( ستمكاران به اجبار ) سر تسليم فرود آورند و گويند ما بد نكرديم [ فرشتگان پاسخ دهند 
  ] آرى خدابه هر چه كرده‌ايد آگاه است\r\n( 2 ) . مجادله ، آيه 18 ؛ همان‌طور كه براى شما قسم ياد كرده‌اند ، براى خدا هم به دروغ سوگند مىخورند\r\n( 3 ) . نساء ، آيه 42 ؛ و از خداوند هيچ گفتارى را پنهان نمىكنند\r\n","page_name":" 119 ","page_number":119},
  {"content":"\r\n\r\nزمين بر او پوشيده نيست و به عدد و وزن همهء اشياى عالم است ، محفوظ خواهد بود .\r\nخاكِ موجودات ذى روح در ميان خاك‌هاى ديگر هم‌چون طلايى است كه در خاك نهاده شده . چون زمان بعث فرا رسد ، آسمان باريدن خواهد گرفت ؛ باريدنى كه براى برانگيختن است . به دنبال آن زمين برآمده و به شدّت مىلرزد چون مشكى كه به لرزه افتد . در اين حال ، خاك بشر ، نسبت به بقيهء خاك‌ها ، هم‌چون طلايى گردد كه با آب شسته شود . . . . و به دنبال آن خاك هر قالبى جمع مىگردد و به اذن خداوندِ قادر ، به جايى كه روح در آن است منتقل مىشود و با اذن مصوّر ( خداوند ) صورت‌ها به شكل خويش بازگشته و روح در آن حلول مىكند و هنگامى كه وجودش تمام گرديد ، در خود هيچ شىء غريبى نمىيابد » . 139\r\nهمين مطلب را مىتوان از تمثيل‌هايى از قرآن فهميد كه در آنها خداوند بعث و احيا را به زنده‌گشتن زمين تشبيه مىكند :  « وَ أَحْيَيْنا بِهِ بَلْدَةً مَيْتاً كَذلِكَ الْخُرُوجُ »  « 1 » و    « وَ تَرَى الْأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ * ذلِكَ بِأَنَّ اللَّهَ هُوَ الْحَقُّ وَ أَنَّهُ يُحْيِ الْمَوْتى وَ أَنَّهُ عَلى كُلِّ شَيْءٍ قَدِيرٌ * وَ أَنَّ السَّاعَةَ آتِيَةٌ لا رَيْبَ فِيها وَ أَنَّ اللَّهَ يَبْعَثُ مَنْ فِي الْقُبُورِ »    « 2 » . همان‌طور كه ملاحظه مىكنيد ، اين آيات مىرسانند كه تغيير و تبديلاتى انجام مىگيرد تا انسان مادّى و يا تنها بدن او به غايتى كه خداوند تعيين فرموده و اصل شود و به همين ترتيب اين كلام خدا كه :    « وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ * قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ * الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ   \r\n\r\n\r\n","description":"","footnote":"\r\n( 1 ) . ق ، آيه 11 ؛ و به باران زمين مرده را زنده ساختيم [ و خلق نيز 
  ] هم‌چنين پس از مرگ سر از خاك بيرون كنند\r\n( 2 ) . حج ، آيه‌هاى 5 - 7 ؛ زمين را بنگرى وقتى كه خشك و بىگياه باشد آن‌گاه باران بر آن فرو باريم تا سبز و خرّم شودو ( تخم‌ها در آن ) نموّ كند و از هر نوع گياه زيبا برويد . اين [ آثار قدرت 
  ] دليل است كه خداى قادر حقّ است و او البته مردگان را زنده خواهد كرد و او محقّقاً بر هر چيز تواناست . و محقّقاً ساعت قيامت بىهيچ شكّ و ترديد بيايد و خدا به يقين مردگان را از قبرها برانگيزد\r\n","page_name":" 120 ","page_number":120},
  {"content":"\r\n\r\n مِنْهُ تُوقِدُونَ »  « 1 »\r\nاز اين آيه فهميده مىشود : كسى كه درختِ سبز را به تدريج به آتشى تبديل نموده كه با « سبزبودن » در تضاد است ، همان كس قادر است كه استخوان‌هاى پوسيده را زنده سازد . به همين مضمون در قرآن آمده است :   « نَحْنُ قَدَّرْنا بَيْنَكُمُ الْمَوْتَ وَ ما نَحْنُ بِمَسْبُوقِينَ * عَلى أَنْ نُبَدِّلَ أَمْثالَكُمْ وَ نُنْشِئَكُمْ فِي ما لا تَعْلَمُونَ »   « 2 » و  « نَحْنُ خَلَقْناهُمْ وَ شَدَدْنا أَسْرَهُمْ وَ إِذا شِئْنا بَدَّلْنا أَمْثالَهُمْ تَبْدِيلًا »  « 3 »\r\nالبته مراد از « تبديل امثال » همانا خلق‌هاى پىدرپى است . خداوند مىفرمايد :  « بَلْ هُمْ فِي لَبْسٍ مِنْ خَلْقٍ جَدِيدٍ »  « 4 » و  « كُلَّ يَوْمٍ هُوَ فِي شَأْنٍ »  « 5 » مراد از « امثال » همان اصطلاح رايج در علوم عقلى يعنى « اتحاد نوعى » و « اختلاف شخصى » نيست ، چه در اين صورت « مثل شىء » غير از خود شىء است و در نتيجه نمىتوان با استدلال‌هايى نظير آيهء  « أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلَّاقُ الْعَلِيمُ »  « 6 » حجت را بر منكرين حشر تمام نمود ، چون خلق نمودنِ « مثل آنان » معنايش برگرداندنِ خود آنان نيست . بنابراين مراد از « خلق مثل » و يا « تبديل امثال »\r\n\r\n\r\n","description":"","footnote":"\r\n( 1 ) . يس ، آيه‌هاى 78 - 80 ؛ و براى ما مَثَلى [ جاهلانه 
  ] زد و آفرينش خود را فراموش كرد و گفت : اين استخوان‌هاى پوسيده را باز كه زنده مىكند ؟ [ اى رسول ما 
  ] بگو خدايى زنده مىكند كه اول‌بار به آنها زندگى بخشيد و او به هر خلقت داناست . آن خدايى كه از درخت سبز [ و تر 
  ] براى شما آتش قرار داده است تا وقتى كه خواهيد برافروزيد\r\n( 2 ) . واقعه ، آيه‌هاى 59 - 61 ؛ ما مرگ را بر همهء خلق مقدّر ساختيم و هيچ‌كس بر قدرت ما سبق نتواند برد . اگربخواهيم شما را فانى كرده و خلقى ديگر مثل شما بيافرينيم و شما را به صورتى ( در جهان ديگر ) كه اكنون از آن بىخبريد برمىانگيزيم\r\n( 3 ) . انسان ، آيه 28 ؛ ما اينان را آفريديم و محكم بنيان ساختيم و هرگاه بخواهيم همه را فانى ساخته مانندشان قومى ديگر خلق مىكنيم\r\n( 4 ) . ق ، آيه 15 ؛ بلكه ومنكران از خلقت نو در شكّ و ريبند\r\n( 5 ) . رحمن ، آيه 29 ؛ هر روزى او ( خدا ) در كارى است\r\n( 6 ) . يس ، آيه 81 ؛ مگر نه آن است كه خدايى كه آسمان‌ها و زمين را خلق كرده بر خلق امثال آنها ( منكران ) تواناست . آرى البته كه قادر است كه او آفرينندهء [ همهء اشيا 
  ] و دانا [ بر همهء موجودات 
  ] است\r\n","page_name":" 121 ","page_number":121},
  {"content":"\r\n\r\nتبدلاتى است كه در آنها انجام مىپذيرد به‌طورى كه از خود آنان خارج نمىگردد .\r\nهمان‌گونه كه خداوند در چنين سياقى « مثل » را به « عين » تبديل فرموده است :\r\n « أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى »  « 1 » و  « لَيْسَ كَمِثْلِهِ شَيْءٌ »  « 2 » . بنابراين مراد از مثل شىء ، خود همان شىء است و اين يك نوع ظرافت در كلام است . بنابراين ، از همهء اين آيات فهميده مىشود كه بدن‌ها پيوسته در دگرگونى و تغييرند و از گونه‌اى به گونهء ديگر درآيند تا اين‌كه به لحظهء قيامت برسند و به نفس‌هاى خويش ملحق شوند . خداوند مىفرمايد :  « وَ إِذَا الْقُبُورُ بُعْثِرَتْ »  « 3 » و  « أَ فَلا يَعْلَمُ إِذا بُعْثِرَ ما فِي الْقُبُورِ »  « 4 » كه در آن از بدن‌هاى برانگيخته شده به « ما » ( آنچه ) تعبير فرموده است . 140 و نيز فرمود   « فَإِنَّما هِيَ زَجْرَةٌ واحِدَةٌ * فَإِذا هُمْ بِالسَّاهِرَةِ »   « 5 » : و همان‌طور كه ملاحظه مىكنيد اين لحوق بدن‌ها به ارواح است . 141\r\n\r\nسير ارواح به سوى پروردگار\r\nبا وجود اين ، روح نيز براى خود سيرى و حركتى دارد . خدا مىفرمايد :   « مِنَ اللَّهِ ذِي الْمَعارِجِ * تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »   « 6 » .\r\nبنابراين ، روح هم مانند ملائكه با نردبان‌هاى خداوندى به سوى او اوج مىگيرند .\r\nو همين‌طور است اين سخن خدا كه  « رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ »  « 7 »\r\n\r\n\r\n","description":"","footnote":"\r\n( 1 ) . احقاف ، آيه 33 ؛ آيا كافران نديدند خدايى كه آسمان‌ها و زمين را آفريد و هيچ فرو نماند البته هم او قادر است كه‌مردگان را باز زنده كند كه البته او بر هر چيز قادر است\r\n( 2 ) . شورى ، آيه 11 ؛ هيچ شيئى همانند او ( خدا ) نيست\r\n( 3 ) . انفطار ، آيه 4 ؛ هنگامى كه خلايق از قبرها برانگيخته شوند\r\n( 4 ) . عاديات ، آيه 9 ؛ ر . ك 113\r\n( 5 ) . نازعات ، آيه‌هاى 13 و 14 ؛ ر . ك : ص 97\r\n( 6 ) . معارج ، آيه‌هاى 3 و 4 ؛ ر . ك : ص 100\r\n( 7 ) . مؤمن ، آيه 15 ؛ ر . ك : ص 35\r\n","page_name":" 122 ","page_number":122},
  {"content":"\r\n\r\nدر موضع ديگر خداوند اهل سعادت و شقاوت را به يك تعبير آورده :  « وَ لِكُلٍّ دَرَجاتٌ مِمَّا عَمِلُوا »  « 1 » و  « وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا »  « 2 » . دربارهء اهل بهشت فرمود :  « كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً »  « 3 » و درمورد اهل جهنم فرمود :  « مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً »  « 4 » چنين تحوّلى در مورد اهل جهنم تحقّق مىيابد ؛ زيرا خداى سبحان خود بيان فرمود كه براى جهنم هيزمى جز اهل آن وجود ندارد . بنابراين ، خاموشى و سكون جهنم همانا تمام‌شدن اهل آن در اثر سوختن است . 142\r\n\r\nفصل 6 : صراط\r\nخداوند سبحان فرمود :   « إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً * إِلَّا طَرِيقَ جَهَنَّمَ »   « 5 » و     « احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ * مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ * وَ قِفُوهُمْ إِنَّهُمْ مَسْؤُلُونَ * ما لَكُمْ لا تَناصَرُونَ »     « 6 » . پس جهنم را راهى است كه ظالمين و ازواج‌شان ( شياطين ) را بدان هدايت خواهد كرد . اين‌كه مراد از « زوج » همان شيطان است ، از اين سخن الهى\r\n\r\n\r\n","description":"","footnote":"\r\n( 1 ) . احقاف ، آيه 19 ؛ و براى هر كس درجاتى است از آنچه انجام داده است\r\n( 2 ) . بنىاسرائيل ، آيه 21 ؛ مراتب آخرت نيز بسيار بيشتر از درجات دنياست و برترى خلايق بر يك‌ديگر به مراتب فزون از حدّ تصور است\r\n( 3 ) . بقره ، آيه 25 ؛ و چون از ميوه‌هاى گوناگون بهره‌مند شوند گويند : اين مانند همان ميوه‌هايى است كه پيش از اين مارا نصيب بود و از نعمت‌هاى مانند يك‌ديگر ملتذ شوند\r\n( 4 ) . بنىاسرائيل ، آيه 97 ؛ مأواى آنان جهنم است . هرگاه كه رو به خاموشى رود ، بر شعله‌هاى آن بيفزاييم\r\n( 5 ) . نساء ، آيه 168 - 169 ؛ آنان كه كافر و ستمكار شدند هيچ‌گاه خدايشان نخواهد آمرزيد و براهى هدايت ننمايد ، مگر راه دوزخ\r\n( 6 ) . صافّات ، آيه‌هاى 22 - 25 ؛ اينك ستمكاران را حاضر كنيد با همسران و آنچه معبود ايشان بودند . و هر چه را كه‌جز خدا مىپرستيدند بياوريد و همه را به راه دوزخ كشانيد و در موقف حساب نگه‌داريدشان كه در كار خود سخت مسئولند . [ از اينان بايد پرسيد 
  ] كه چرا شما [ در راه دين 
  ] به يك‌ديگر يارى نكرديد\r\n","page_name":" 123 ","page_number":123},
  {"content":"\r\n\r\nفهميده مىشود :  « فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا  - تا آن‌جا كه -   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا * ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا »   « 1 » . بنابراين ، همان‌طور كه اين آيات دلالت مىكنند ، منظور از « صراط » راهى است كه بر روى جهنم و يا در داخل آن كشيده شده ، زيرا در اين آيات خداى سبحان به « ورود » بدان و « ترك » و « نجات » خبر مىدهد ، و در موضعى ديگر خبر از « پرشدن حتمى » جهنم :  « وَ لَوْ شِئْنا لَآتَيْنا كُلَّ نَفْسٍ هُداها وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ »  « 2 »\r\nراهى كه بر سرتاسر جهنم كشيده شده ، ممرّ همهء خلايق از بد و خوب خواهد بود كه البته كسانى كه پرهيزكارند نجات مىيابند و ظالمين در آن رها مىشوند . بايد توجه داشت كه در اين آيات ، لفظ ظلم تكرار شده و همين‌طور معناى ظلم با الفاظى ديگر در قرآن مكرر آمده است مثل :  « الَّذِينَ طَغَوْا فِي الْبِلادِ »  « 3 » كه طغيان يعنى افراط در ظلم و استكبار .    « فَأَكْثَرُوا فِيهَا الْفَسادَ * فَصَبَّ عَلَيْهِمْ رَبُّكَ سَوْطَ عَذابٍ * إِنَّ رَبَّكَ لَبِالْمِرْصادِ »    « 4 » و  « إِنَّ جَهَنَّمَ كانَتْ مِرْصاداً » . \r\nظلم يا تفريط در حق مردم است يا تفريط در حق نفس و يا تفريط در حق خداوند كه واقع آن حق ، همان ولايت اولياى خداوند است . همهء اين امور در اثر پيروى از شيطان و هواى نفسانى ، حاصل مىگردد و ريشهء آن فريفتگى انسان به زينت حيات دنيا و دل‌بستن به اوهامى است كه مجموعاً نظام تمدّن ناميده مىشود ؛ يعنى هميارى\r\n\r\n\r\n","description":"","footnote":"\r\n( 1 ) . مريم ، آيه‌هاى 68 - 72 ؛ قسم به پروردگارت كه آنان را با شياطين محشور سازيم آن‌گاه همه را احضار خواهيم‌كرد تا گرد آتش جهنم به زانو درآيند\r\n( 2 ) . سجده ، آيه 13 ؛ و اگر ما با مشيت ازلى مىخواستيم هر نفسى را [ به جبر و الزام 
  ] به كمال هدايتش مىرسانديم و لكن وعدهء حقّ و حتمى من است كه دوزخ را البته [ از كافران 
  ] جنّ و انس پر سازم\r\n( 3 ) . فجر ، آيه 11 ؛ كسانى كه در شهرها به طغيان و سركشى پرداختند\r\n( 4 ) . همان ، آيه‌هاى 12 - 14 ؛ پس در آنها ( شهرها ) بسيار فتنه و فساد برانگيختند تا آن‌كه خداى تو بر آنها عذاب پىدرپى فرستاد . [ اى رسول 
  ] خداى تو البته در كمين‌گاه ستمكاران است\r\n","page_name":" 124 ","page_number":124},
  {"content":"\r\n\r\n( تناصر ) با اوهامى كه رنگى از حقيقت به خود ندارند . و شايد هم مطلب مورد سؤال در عبارت    « وَ قِفُوهُمْ إِنَّهُمْ مَسْؤُلُونَ * ما لَكُمْ لا تَناصَرُونَ * بَلْ هُمُ الْيَوْمَ مُسْتَسْلِمُونَ »    همين باشد .\r\nاز آنچه گذشت معناى روايات باب روشن مىگردد . از جمله رواياتى كه در تفسير قمّى در ذيل آيهء شريفه  « وَ جِيءَ يَوْمَئِذٍ بِجَهَنَّمَ »  از امام باقر عليه السلام نقل مىكند كه فرمود :\r\n« هنگامى كه اين آيه  « وَ جِيءَ يَوْمَئِذٍ بِجَهَنَّمَ »  نازل گشت ، از رسول خدا صلى الله عليه و آله درمورد آن استفسار شد . رسول خدا صلى الله عليه و آله فرمود : روح‌الامين ( جبرئيل ) خبرم داد كه آن‌گاه كه خداوند يكتا ( كه جز او خدايى نيست ) همهء خلايق را در روز حشر گرد آورد ، و اوّلين و آخرين را مجتمع ساخت ، جهنم را در حالى كه با هزار زمام ( لگام ) كشيده مىشود حاضر مىسازد : هر زمامى از آن را صد هزار ملائكه از فرشتگان غلاظ و شداد گرفته‌اند . جهنم را چنان حركت و فرياد و غضبى است كه اگر خداوند ، خلايق را براى حساب نگاه نمىداشت ، همه از شدت آن اهوال به هلاكت مىرسيدند . سپس جهنم بر همه ، از برّ و فاجر ظاهر مىگردد [ گردنى از آن بيرون آيد كه بر همهء خلايق محيط شود 
  ] . در اين حال ، خلقى از خلايق خدا باقى نخواهد ماند ؛ نه ملكى نه پيامبرى مگر آن‌كه گويد : بارالها به فريادم رس ! و تو اى پيامبر خداى مىگويى : [ اى پروردگار 
  ] به فرياد امّت من رس ! به فرياد امت من رس !\r\nسپس صراط را بر جهنم قرار دهند كه از موى باريك‌تر و از شمشير تيزتر است و بر روى آن سه پل است : بر يكى از آن سه پل امانت و رحم ( خويشاوندى ) است و بر ديگرى نماز و بر سومى [ عدل 
  ] خداى جهانيان كه جز او خدايى نيست . در اين حال خلايق را مكلّف كنند كه از صراط بگذرند . پس امانت و رحم آنها را باز دارد كه اگر از آن نجات يابند ، نماز ايشان را نگه دارد و اگر از آن هم رهايى جستند ، پايان كار با خداوند عالميان است و اين معناى سخن خداست كه  « إِنَّ رَبَّكَ لَبِالْمِرْصادِ »  . خلايق كه بر صراط مىلغزند با دست و پا مستمسكى مىجويند و ملائك در اطراف آن\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nپروردگار خويش را ندا كنند : كه اى خداوند حليم ، ناديده گير و درگذر و به فضل و رحمت خود بازگرد و سلامت خود را بفرست . خلايق هم‌چون پروانگان به آتش درافتند ، و چون كسى به رحمت خدا رهايى يابد بر آن مرور مىكند و گويد : حمد خدايى را كه به نعمت او اعمال صالح پايان پذيرد و اعمال نيك ، پاك از كار درآيد و حمد خدايى را كه بعد يأس و نوميدى مرا به فضل و كرم خويش از دست تو رهانيد .\r\nبه درستى كه پروردگار ما غفور و شكور است . 143\r\nكلينى در كافى و شيخ صدوق در امالى خويش به همين معنا روايتى نقل كرده‌اند .\r\nدر علل از امام صادق عليه السلام درمورد تفسير  « إِنَّهُمْ مَسْؤُلُونَ »  روايت شده است كه :\r\n[ در روز قيامت 
  ] هيچ عبدى گام از گام برنمىدارد مگر اين كه درمورد چهار مطلب مؤاخذه گردد : درمورد جوانىاش كه چگونه آن را كهنه ساخته ، درمورد عمرش كه چگونه آن را گذرانده ، درمورد مالش كه چگونه جمع و چگونه صرف نموده ، درمورد دوستى ما اهل بيت » . 144\r\nقمّى در تفسير ش از امام صادق عليه السلام و صدوق در امالى و عيون از پيغمبر صلى الله عليه و آله روايت كرده‌اند كه : « مسئول عنه همانا ولايت اميرالمؤمنين عليه السلام است » . 145\r\nدر مجمع از پيغمبر صلى الله عليه و آله نقل شده است كه : « مردم همگى وارد آتش مىگردند سپس به نسبت اعمالشان از آن خارج مىگردند : نخستين‌شان هم‌چون درخشيدن برق ، بعدى هم‌چون وزيدن باد و بعدى هم‌چون دويدن اسب و بالاخره آخرى هم‌چون راه‌رفتن پياده » . 146\r\nهم‌چنين از پيغمبر صلى الله عليه و آله نقل شده است كه : « آتش در روز قيامت به مؤمن خطاب مىكند : زودتر بگذر كه نورت لهيب‌هاى مرا فرو خوابانده است » . 147\r\nهنگامى كه از پيغمبر صلى الله عليه و آله راجع به آيهء  « إِنْ مِنْكُمْ إِلَّا وارِدُها . . . »  سؤال شد ، فرمود :\r\n« وقتى بهشتيان به بهشت وارد مىشوند ، گروهى از گروه ديگر مىپرسند ، مگر پروردگارمان به ما وعده نداده بود كه همگى وارد آتش شويم ؟ گروه ديگر پاسخ دهند\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nكه شما وارد شده‌ايد لكن آتش سرد شده بود » . 148\r\nبا تأمّل در آنچه گذشت و آنچه به زودى در فصل شفاعت خواهد آمد ، معانى اين احاديث آشكار مىگردد . و اللّه الهادى .\r\n\r\nفصل 7 : ميزان\r\nخداى سبحان فرمود :   « وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ * وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ »   « 1 » . در اين آيات خداوند بيان مىفرمايد كه در روز قيامت « وزن » حقيقتى است ثابت . 149 شايد جمع‌بودن « موازين » در عبارت  « فَمَنْ ثَقُلَتْ مَوازِينُهُ » *  و  « وَ مَنْ خَفَّتْ مَوازِينُهُ » *  باعتبار تعداد وزن‌ها ( توزين‌ها ) باشد .\r\nهم‌چنين در اين آيات بيان شده است كه سنگينى در نيكىها و سبكى در بدىهاست ، با وجود اين‌كه ظاهرِ امر مقتضى خلاف اين مطلب است ، چه آن‌كه خداى متعال مىفرمايد  « وَ الْعَمَلُ الصَّالِحُ يَرْفَعُهُ »  « 2 » و  « يَرْفَعِ اللَّهُ الَّذِينَ آمَنُوا »  « 3 » و  « ثُمَّ رَدَدْناهُ أَسْفَلَ سافِلِينَ »  « 4 »\r\nاين سنگينى نيكىها و سبكى بدىها ، همان‌طور كه از قرآن ظاهر مىشود ، به خاطر بقاى نيكىها و نابودى بدىهاست :  « فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ »  « 5 » . بنابراين سنگينى در نيكىهاست نه در\r\n\r\n\r\n","description":"","footnote":"\r\n( 1 ) . اعراف ، آيه‌هاى 8 - 9 ؛ روز محشر حقّاً روز سنجيدن اعمال است پس آنان كه در آن ميزان حق وزين و نيكوكاربودند البته رستگار خواهند بود و آنان كه در آن ميزان حق سبك وزن بودند ( يعنى بىايمان و بدعمل‌اند ) آنان كسانى هستند كه چون به آيات و رسل خدا ستم كردند بر خود در حقيقت زيان رسانيده‌اند\r\n( 2 ) . فاطر ، آيه 10 ؛ و عمل صالح آن را [ كلمات پاك 
  ] بالا مىرود\r\n( 3 ) . مجادله ، آيه 11 ؛ خداوند مؤمنان را بالا مىبرد\r\n( 4 ) . تين ، آيه 5 ؛ سپس او را به اسفل سافلين برگردانديم\r\n( 5 ) . رعد ، آيه 17 ؛ آن كف به زودى نابود مىشود و اما آن آب و فلز كه به خير و سود مردم است در زمين مدّتى باقىمىماند\r\n","page_name":" 127 ","page_number":127},
  {"content":"\r\n\r\nبدىها . در عبارت  « فَأُولئِكَ الَّذِينَ خَسِرُوا أَنْفُسَهُمْ » *  اشاره‌اى به همين مطلب وجود دارد . 150\r\nدر جاى ديگر مىفرمايد :  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ »  « 1 » و در آن موازين را به « قسط » كه همان عدل است ، تفسير نموده و وجه سنگينى در نيكىها و سبكى در بدىها را نيز بيان فرموده است .\r\nدر توحيد از اميرالمؤمنين عليه السلام راجع به  « فَمَنْ ثَقُلَتْ مَوازِينُهُ » *  روايت شده است كه « منظور از آن حساب است . حسنات و سيئات هر دو وزن مىشوند : حسنات سنگينى ترازو و سيئات سبكى آن هستند » . 151\r\nو در احتجاج نيز از امام عليه السلام نقل مىكند كه : « مراد همان كمى يا زيادى نيكىهاست » . 152\r\nبا آن‌چه گذشت معناى آيهء زير واضح مىگردد :  « أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً »  « 2 » چه با از ميان رفتن و حبط اعمال ، جايى براى ميزان عدل الهى و اندازه‌گيرى نمىماند و با اين مطلب آشكار مىگردد كه اندازه‌گيرى با ترازوى عدل ، در روز قيامت ، تنها مختص به اعمالى است كه حبط نشده ؛ يعنى از ميان نرفته باشند و به همين خاطر هم هست كه آيهء فوق با اين آيه منافاتى نمىيابد      « فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ * وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ * تَلْفَحُ وُجُوهَهُمُ النَّارُ وَ هُمْ فِيها كالِحُونَ * أَ لَمْ تَكُنْ آياتِي تُتْلى عَلَيْكُمْ فَكُنْتُمْ بِها تُكَذِّبُونَ * قالُوا رَبَّنا غَلَبَتْ     \r\n\r\n\r\n","description":"","footnote":"\r\n( 1 ) . انبياء ، آيه 47 ؛ و ما ترازوهاى عدل را براى روز قيامت خواهيم نهاد و ستمى بر هيچ نفسى نخواهد شد و اگرعملى به قدر دانهء خردلى باشد در حساب آريم و تنها علم ما از همهء حسابگردان كفايت خواهد كرد\r\n( 2 ) . كهف ، آيه 105 ؛ اينان كسانى هستند كه به آيات پروردگار خويش و لقاى او كفر ورزيدند تا اين‌كه اعمالشان‌همگى حبط گرديد پس در روز قيامت براى آنان ميزانى اقامه نخواهيم كرد\r\n","page_name":" 128 ","page_number":128},
  {"content":"\r\n\r\n عَلَيْنا شِقْوَتُنا وَ كُنَّا قَوْماً ضالِّينَ »  « 1 » 153\r\nاز مباحث قبلى ، معانى رواياتى كه در اين باب وارد شده روشن مىگردد :\r\nدر احتجاج آمده است : « هنگامى كه زنديق مشهور از امام صادق عليه السلام پرسيد كه آيا اعمال وزن مىشوند ؟ پاسخ فرمود : خير ، اعمال را كه جسمى نيست . و نيز كسى را احتياج به وزن اشيا افتد كه عدد اشيا و سبك سنگينى آنها را نداند و بر خداوند هيچ امرى پوشيده نيست . زنديق پرسيد معناى « ميزان » چيست ؟ فرمود : يعنى عدل . زنديق دوباره پرسيد پس عبارت  « فَمَنْ ثَقُلَتْ مَوازِينُهُ » *  كه در قرآن آمده است يعنى چه ؟ امام فرمود : يعنى كسى كه عملش راجح باشد » . 154\r\nدر توحيد از اميرالمؤمنين عليه السلام نقل شده : « اما اين گفتهء خداى سبحان كه  « وَ نَضَعُ الْمَوازِينَ الْقِسْطَ »  يعنى ترازوى عدل كه همهء خلايق در روز قيامت بدان سنجش مىگردند . و خداوند با گرفتن حق مردم از يك‌ديگر ، آنها را با ترازوى عدل به جزا مىرساند » . 155\r\nدر كافى و معانى نقل شده است كه : « از حضرت صادق عليه السلام راجع به  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ »  سؤال شد ، حضرت پاسخ داد : مراد از موازين همان انبيا و اوصيااند » . 156 دليل چنين پاسخى از آنچه گذشت روشن مىگردد .\r\nدر كافى از امام سجّاد عليه السلام در كلامى راجع به زهد ، نقل شده است : « اى بندگان خدا ، بدانيد كه براى مشركين ترازوى عدل الهى نصب نمىگردد و نامه‌هاى اعمال ايشان ، گشوده نمىشود ، بلكه همگى بر جهنم گرد آورده مىشوند . نصب ترازوى عدل الهى\r\n\r\n\r\n","description":"","footnote":"\r\n( 1 ) . مؤمنون : آيه‌هاى 102 - 106 ؛ پس در آن روز هر كس اعمالش وزين است آنان رستگارند . و هر آن‌كه اعمالش سبك‌وزن است آنان كسانى هستند كه نفس خويش را در زيان افكنده‌اند و به دوزخ مخلّد خواهند بود . آتش دوزخ صورت‌هاى آنها را مىسوزاند و در جهنم زشت منظر خواهند زيست . [ و به آنها خطاب شود 
  ] آيا آيات من بر شما تلاوت نشد ؟ و شما از جهل تكذيب آيات ما نكرديد ؟ آن گاه كافران در جواب گويند : بارالها ( رحم كن ) شقاوت بر ما غلبه كرد و كار ما به گمراهى كشيد\r\n","page_name":" 129 ","page_number":129},
  {"content":"\r\n\r\nو گشودن نامه‌هاى اعمال ، تنها از آنِ مسلمانان است . اى بندگان خدا از او بترسيد » . 157\r\n\r\nفصل 8 : نامه اعمال\r\nخداى متعال مىفرمايد :   « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً * اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً »   « 1 » . خداى متعال در اين آيه بيان مىدارد كه « طائر » انسان را ، ملازم او قرار داده است . طائر ، يعنى همان عملى كه انسان آن را به فال نيك يا بد مىگيرد . بنابراين طائرِ انسان ، همان عمل اوست كه گريبان‌گيرش مىشود و از اين رو طائر در آيه ، به « فى عنقه » ( بر گردن‌بودن ) توصيف شده است .\r\nاعمال انسان كه به نفع يا زيان او ضبط و حفظ مىشوند ، در دنيا براى او محسوس نيستند ؛ زيرا كه « حواس » تنها با سطح و ظاهر اشيا تماس پيدا مىكنند و عمق و باطن امور را تنها از راه آثار و نشانه‌ها درك مىكند ، ولى نشئه ( جهان ) ديگر جهانى است كه همه نهان‌ها در آن آشكار مىگردد و همه چيز ظاهر و بارز مىشود  « وَ بَرَزُوا لِلَّهِ جَمِيعاً »  از اين‌رو طائر را به كتاب و نامه‌اى وصف كرده است كه شخص آن را گشوده و آشكار مىيابد .\r\n\r\nنامهء اعمال متضمّن خود اعمال و حقايق آنها است\r\nخداى متعال مىفرمايد :  « أَحْصاهُ اللَّهُ وَ نَسُوهُ »  « 2 » و نيز فرمود :  « بَلْ بَدا لَهُمْ ما كانُوا \r\n\r\n\r\n","description":"","footnote":"\r\n( 1 ) . بنىاسرائيل ، آيه‌هاى 13 - 14 ؛ ما مقدّرات و نتيجهء اعمال نيك و بد هر انسانى را طوق گردن او ساختيم [ كه ملازم‌و قرين هميشگى او باشد 
  ] و در روز قيامت كتابى كه [ نامهء عمل اوست 
  ] بر او بيرون آريم در حالى كه آن نامه چنان باز باشد كه همهء اوراق آن را يك مرتبه ملاحظه كند [ و به او خطاب رسد 
  ] كه خودت كتاب اعمالت را بخوان كه خود تنها براى رسيدگى به حساب خود كافى هستى\r\n( 2 ) . مجادله ، آيه 6 ؛ خداوند به حساب آورد و آنان فراموش كردند\r\n","page_name":" 130 ","page_number":130},
  {"content":"\r\n\r\n يُخْفُونَ مِنْ قَبْلُ »  « 1 » و در آن « احصاء » ( شماره‌كردن ) و « بداء » ( آشكارشدن ) و « لزوم » ( ملازم‌بودن ) را به نفس اعمال نسبت داده است ، زيرا كه كتاب ( نامه اعمال ) خود اعمال و يا حقيقت آنها را دربر دارد ، نه خطها و نوشته‌هايى كه طبق قرارداد و اصطلاح ، بر مفاهيم معينى دلالت دارند .\r\nخداوند متعال در اين‌باره مىفرمايد :    « يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ * فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ »    « 2 » و نيز مىفرمايد :\r\n « وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ »  « 3 » و چند آيه ديگر كه مضمونى شبيه به مضمون آيه‌هاى ياد شده دارند مانند :  « يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى »  « 4 » و  « يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ »  « 5 »\r\nپيش از اين ، به اين حقيقت اشاره كرديم كه آن روز ( رستاخيز ) محيط به جميع مراتب وجود است و همه آن مراتب را داراست و لذا همان‌طور كه خود اعمال ، حاضر و ظاهر مىشوند ، حقايق اعمال و واقعيتشان نيز حضور مىيابند .\r\nخداوند متعال در اين‌باره مىفرمايد :  « وَ تَرى كُلَّ أُمَّةٍ جاثِيَةً كُلُّ أُمَّةٍ تُدْعى إِلى كِتابِهَا الْيَوْمَ تُجْزَوْنَ ما كُنْتُمْ تَعْمَلُونَ »  « 6 » و اين كتاب كه در اين آيه آمده است ، همان كتاب\r\n\r\n\r\n","description":"","footnote":"\r\n( 1 ) . انعام ، آيه 28 ؛ بلكه براى آنان روشن شد آنچه كه قبلًا پنهان مىنمودند\r\n( 2 ) . زلزله ، آيه‌هاى 6 - 8 ؛ در آن روز مردم از قبرها پراكنده بيرون آيند تا پاداش نيك و بد اعمال خود را ببينند . پس هركس به قدر ذره‌اى كار نيك كرده پاداش آن را خواهد ديد و هر كس به قدر ذرّه‌اى كار زشت مرتكب شده آن هم به كيفرش خواهد رسيد\r\n( 3 ) . احقاف ، آيه 19 ؛ همه به پاداش اعمال خود كاملًا مىرسند و هيچ ستمى بر آنها نخواهد شد\r\n( 4 ) . فجر : آيه 23 ؛ در آن روز انسان متذكّر شود [ از خواب غفلت برخيزد 
  ] اما آن تذكّر چه سود به حال وىبخشد\r\n( 5 ) . قيامت : آيه 13 ؛ انسان در آن روز به آنچه در مقدّم و مؤخر حياتش انجام داده آگاه شود\r\n( 6 ) . جاثيه ، آيه 28 ؛ و در آن روز گروهى را بنگرى كه به زانو درآمده و هر فرقه به سوى كتاب [ نامهء عمل خويش 
  ] خوانده شود [ و ندا شود كه 
  ] همه امروز به پاداش اعمال خود مىرسيد\r\n","page_name":" 131 ","page_number":131},
  {"content":"\r\n\r\nمخصوصى است كه خود اعمال را در بردارد و نيز مىفرمايد :  « هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ »  « 1 » و اين كتاب همان  « كِتابٍ مَكْنُونٍ »  است كه در آن ، آنچه كه در گذشته واقع شده و يا اكنون واقع مىشود و يا در آينده واقع خواهد شد ، همگى نوشته و ثبت گرديده است ، چنان كه در اخبار آمده است كه تمام نسخه‌ها ( رونوشت‌ها ) از روى اين كتاب برداشته مىشوند و اعمال نيز از روى آن استنساخ مىگردند و اين كتاب در برگيرنده حقيقت و واقعيت اعمال و حجت ( مرجع و مدرك ) ديگر كتاب‌هاست و شايد مقصود از كتاب در آيهء  « وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ »  « 2 » همين كتاب باشد .\r\nدر كافى از حضرت صادق عليه السلام ضمن حديثى كه دربارهء لوح آمده ، روايت شده است كه « و آن كتاب مكنون است كه مبدأ تمام نسخه‌هاست . مگر شما عرب نيستيد ؟\r\nپس چرا با وجودى كه به يك‌ديگر مىگوييد انسخ ( نسخه بردار ) معناى كلام را درك نكرده‌ايد . آيا چنين نيست كه از روى كتاب ديگرى كه « اصل » است ، نسخه‌بردارى مىكنيد ؟ اين همان معناى سخن خداوند متعال است كه مىفرمايد :  « إِنَّا كُنَّا نَسْتَنْسِخُ ما كُنْتُمْ تَعْمَلُونَ » »  . 158\r\nو نيز تفسير عيّاشى از امام صادق عليه السلام روايت كرده است كه « هنگامى كه روز قيامت شود ، كتاب ( نامه اعمال ) انسان را به او دهند و گويند : بخوان . راوى از امام عليه السلام سؤال كرد : آيا آنچه را كه در نامه هست مىداند ؟ امام عليه السلام پاسخ داد : خداوند متعال به ياد او مىآورد و علىهذا هيچ چشم برهم زدن و گام برداشتن و سخن گفتن و عملى نيست كه به ياد نياورد ، چنان كه گويى در همان لحظه انجام داده است و از اين‌رو مىگويند :\r\n « يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها »  « 3 » » . 159\r\n\r\n\r\n","description":"","footnote":"\r\n( 1 ) . همان ، آيه 29 ؛ اين كتاب ضبط ما به حق بر شما سخن مىگويد كه ما هر چه به دنيا كرده‌ايد همه را درست‌نگاشته‌ايم\r\n( 2 ) . زمر ، آيه 69 ؛ و زمين به نور پروردگار خويش روشن شد و كتاب نهاده شود\r\n( 3 ) . كهف ، آيه 49 ؛ واى بر ما اين چگونه كتابى است اعمال كوچك و بزرگ ما را سر مويى فرو نگذاشته جز آن كه همه را احصا كرده است\r\n","page_name":" 132 ","page_number":132},
  {"content":"\r\n\r\nتفسير عيّاشى روايت ديگرى از امام صادق عليه السلام نقل مىكند كه با روايت ياد شده ، قريب‌المضمون است . لازم به تذكر است كه در اين روايت ، امام عليه السلام « قراءت » را به « ذكر / يادآورى » تفسير فرمودند و ما در دو رسالهء « افعال » و « وسائط » به طور مبسوطترى در اين‌باره سخن گفته‌ايم .\r\n\r\nضبط آثار و نتايج اعمال\r\nموضوع ديگر اين كه خداى متعال مىفرمايد :  « إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ »  « 1 » بنابراين ، نگاشتن اعمال و ضبط آنها هم شامل افعالى مىشود كه انسان به طور مستقيم انجام مىدهد و هم شامل آثار و نتايجى كه در اين افعال مترتب مىگردد و در نتيجه همگى مورد محاسبه و بازخواست قرار مىگيرند . با توجه به اين حقيقت معنى اين آيه  « يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ »  « 2 » نيز روشن مىشود .\r\nدر تفسير على بن ابراهيم قمّى از حضرت باقر عليه السلام راجع به عبارت « قدّم » و « أخّر » كه در آيه آمده است ، روايت شده كه حضرت چنين فرمودند : « آنچه از خير و شر كه از پيش فرستد و يا به دنبال هر سنت و روشى كه ابداع مىكند ، اگر شر و ناپسند باشد ، تبعهء همهء عاملين به آن بر گردن اوست در عين اين‌كه تبعات عاملين نيز به جاى خود باقى است و اگر خير باشد ، اجر و پاداشى نظير اجر تابعين به او داده مىشود ، بدون آن‌كه از اجر خود آنها نيز كاسته شود » . 160\r\nخداوند به دنبال  « وَ نَكْتُبُ ما قَدَّمُوا وَ آثارَهُمْ »  فرموده است :  « وَ كُلَّ شَيْءٍ أَحْصَيْناهُ فِي إِمامٍ مُبِينٍ »  « 3 » و از اين‌جا روشن مىشود لوح محفوظ - كه در اين‌جا به عنوان\r\n\r\n\r\n","description":"","footnote":"\r\n( 1 ) . يس ، آيه 12 ؛ ما مردگان را زنده گردانيم و كردار گذشته و آثار وجودى آينده‌شان همه را در نامهء اعمال آنها ثبت‌گردانيم\r\n( 2 ) . قيامت ، آيه 13 ؛ در آن روز انسان به آنچه در مقدّم و مؤخّر حياتش انجام داده آگاه مىشود\r\n( 3 ) . يس ، آيه 12 ؛ و هر شيئى را در « امام مبين » ( قلب امام خليفة اللّه ) به شمار آورده‌ايم\r\n","page_name":" 133 ","page_number":133},
  {"content":"\r\n\r\nامام‌مبين از آن ياد شده - نيز مرجع و مدرك حساب‌رسى بندگان قرار مىگيرد ، هم‌چنان كه كتاب و نامهء اعمال يك‌يك افراد نيز مرجع بازخواست واقع مىشود و نيز روشن مىشود كه مقصود از كتاب در آيه  « هذا كِتابُنا يَنْطِقُ عَلَيْكُمْ بِالْحَقِّ »  « 1 » همان لوح محفوظ است ، چرا كه در اين‌جا كتاب را به امامت كه به معناى متبوعيت است توصيف فرمود و در آيه پيش به مبدأ استنساخ ( نسخه‌بردارى ) اعمال ، بنابراين مرجع هر دو معنا ، يكى است .\r\n\r\nدريافت سعادت‌مندانه يا شقاوت‌مندانهء نامهء اعمال\r\nعلاوه بر بيان برخى از خصوصيات كتاب ، اين حقيقت نيز بيان شده است كه بندگان ، به دو نحو كتاب و نامه اعمالشان را دريافت مىدارند : سعادت‌مندانه و شقاوت‌مندانه و در اين‌باره آمده است :    « يَوْمَئِذٍ تُعْرَضُونَ لا تَخْفى مِنْكُمْ خافِيَةٌ * فَأَمَّا مَنْ أُوتِيَ كِتابَهُ بِيَمِينِهِ فَيَقُولُ هاؤُمُ اقْرَؤُا كِتابِيَهْ * إِنِّي ظَنَنْتُ أَنِّي مُلاقٍ حِسابِيَهْ »    « 2 » - تا آنجا كه -   « وَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ * وَ لَمْ أَدْرِ ما حِسابِيَهْ »   « 3 » مقصود از يمين و شمال ( راست و چپ ) دو جنبه قوى و ضعيف انسان يا دو دست مرتبط با آن دو جنبه و يا دو جنبهء سعادت و شقاوت است و مسلم اين است كه صرف دو دست راست و چپ مقصود نيست چنان كه برخى از محدثين ظاهربين و ديگران تصور كرده‌اند ؛ زيرا كه خداى تعالى نفرمود : « أُوتِىَ كِتَابَهُ لِيَمِينِهِ يا لِشِمَالِهِ » بلكه فرمود : «  بِيَمِينِهِ *  و  بِشِمالِهِ »  كه « باء » در اين‌جا مفيدِ وساطت\r\n\r\n\r\n","description":"","footnote":"\r\n( 1 ) . جاثيه ، آيه 29 ؛ اين كتاب ضبط ما بر حق با شما سخن مىگويد\r\n( 2 ) . حاقه ، آيه‌هاى 18 - 20 ؛ آن روز كه در پيشگاه حساب شما را حاضر كنند ، هيچ كار از اسرار مخفى شما هم پنهان‌نخواهد ماند . اما كسى كه نامهء اعمال او را به دست راستش دهند [ با شادمانى و سربلندى به اهل محشر 
  ] گويد : بياييد و نامهء مرا بخوانيد . من ملاقات اين روز حساب را اعتقاد داشتم [ و در دنيا به گناه نپرداختم 
  ]\r\n( 3 ) . همان ، آيه‌هاى 25 - 26 ؛ و اما آن كس كه كتاب عملش به دست چپ دهند [ با اندوه 
  ] گويد : اى كاش نامهء مرا به من‌نمىدادند و من هرگز از حساب اعمالم آگاه نمىشدم\r\n","page_name":" 134 ","page_number":134},
  {"content":"\r\n\r\nو سببيت است و شاهد بر اين مطلب ، اين آيه شريفه است :      « فَأَمَّا مَنْ أُوتِيَ كِتابَهُ بِيَمِينِهِ * فَسَوْفَ يُحاسَبُ حِساباً يَسِيراً * وَ يَنْقَلِبُ إِلى أَهْلِهِ مَسْرُوراً * وَ أَمَّا مَنْ أُوتِيَ كِتابَهُ وَراءَ ظَهْرِهِ * فَسَوْفَ يَدْعُوا ثُبُوراً »      « 1 » كه در اين‌جا به جاى « شمال » ، « وراء ظهره » به كار برده است و اين دليل بر اين است كه دست چپ مقصود نيست ، چرا كه در اين صورت « وراء ظهره » نمىتوانست اين معنا را برساند .\r\nشاهد ديگر ، اين آيه شريفه است :   « يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا * وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »   « 2 » زيرا در اين آيه فرموده است : آنها را « بامامهم » مىخواند نه « إلى إمامهم » در صورتى كه در موارد ديگر كه وساطت مقصود نبود « إلى » به كار برده و فرمود :  « كُلُّ أُمَّةٍ تُدْعى إِلى كِتابِهَا »  و نفرمود : « بكتابها » ، بنابراين « الدعوة بالامام » ( فراخواندن به توسط امام ) غير از « الدعوة الى الكتاب » ( فراخواندن به سوى كتاب ) است .\r\n[ پس از آن كه خداى متعال به‌طور اجمال ، فراخوانده‌شدن همه مردم را به توسط امامشان ذكر نمود 
  ] تفصيل آن را نيز بيان كرده است : گروهى از آنان كتابشان را از جانب « يمين » دريافت مىدارند ، پس اين يمين همان امام حق آنهاست كه به توسط او فرا خوانده مىشوند  « يَوْمَ نَدْعُوا كُلَّ أُناسٍ بِإِمامِهِمْ »  و به جاى آن كه بفرمايد : گروه ديگرى به توسط « شمال » كتابشان را دريافت مىدارند ، فرمود :  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى \r\n\r\n\r\n","description":"","footnote":"\r\n( 1 ) . انشقاق ، آيه‌هاى 7 - 11 ؛ پس هر كس را در آن روز نامهء اعمال به دست راست دهند . آن كس [ خوشا به حالش كه 
  ] حسابش بسيار آسان كنند ، و او به سوى كسان و خويشانش [ در بهشت 
  ] مسرور و شادمان خواهد رفت . و اما آن كس كه نامهء اعمالش از پشت سر [ به دست چپ 
  ] بدهند ، به زودى بر هلاك خود آه و فرياد بسيار كند\r\n( 2 ) . بنىاسرائيل ، آيه‌هاى 71 - 72 ؛ اى رسول ما ! به ياد آر روزى را كه ما هر گروهى از مردم را با پيشوايشان [ درپيشگاه حقيقت 
  ] دعوت مىكنيم پس هر كس كه نامهء عملش را به دست راست دهند آنها نامهء خود را قرائت كنند و كمترين ستمى به آنها نخواهد شد . هر كس در اين جهان نابينا [ ى كفر و ضلالت 
  ] است در عالم آخرت نيز نابينا و گمراه‌تر خواهد بود\r\n","page_name":" 135 ","page_number":135},
  {"content":"\r\n\r\n وَ أَضَلُّ سَبِيلًا » *  و از اين تغيير سياق مىتوان فهميد كه دريافت كتاب به توسط « يمين » در آخرت همانا نور و روشنايى و راه‌يابى است ، چنان كه فرموده است :  « يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ »  « 1 » و  « وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ لَهُمْ أَجْرُهُمْ وَ نُورُهُمْ »  « 2 » و از اين‌جا روشن مىشود كه نور همان امام است و مراد از خوانده‌شدن به توسط او ملحق‌شدن هر گروه به امام خودشان است .\r\nسخن در اين‌باره ، زياد است كه در اين‌جا مجال ذكر آن نيست .\r\n\r\nخلاصهء كلام در تفسير « يمين » و « شمال »\r\nكوتاه سخن اين كه مراد از « يمين » و « شمال » مىتواند همان مباركى و ميمنت و نامباركى و شومى و سعادت و شقاوت باشد ، نه دو دست راست و چپ و شاهد اين مدعا اين كه در سوره واقعه از دو گروه ، يك بار به  « وَ أَصْحابُ الْيَمِينِ ما أَصْحابُ الْيَمِينِ »  « 3 » و  « وَ أَصْحابُ الشِّمالِ ما أَصْحابُ الشِّمالِ »  « 4 » تعبير شده و بار ديگر به   « فَأَصْحابُ الْمَيْمَنَةِ ما أَصْحابُ الْمَيْمَنَةِ * وَ أَصْحابُ الْمَشْئَمَةِ ما أَصْحابُ الْمَشْئَمَةِ »   « 5 » تعبير شده است و بار سوم ، عبارت ديگرى به كار رفته و چنين آمده است :\r\n    « وَ أَمَّا إِنْ كانَ مِنْ أَصْحابِ الْيَمِينِ * فَسَلامٌ لَكَ مِنْ أَصْحابِ الْيَمِينِ * وَ أَمَّا إِنْ كانَ مِنَ الْمُكَذِّبِينَ الضَّالِّينَ * فَنُزُلٌ مِنْ حَمِيمٍ »     « 6 » و به جاى « اصحاب الشمال » ، « المكذبين الضالين » را قرار داد ، بنابراين اصحاب شمال ، اهل شقاوت و تكذيب حق\r\n\r\n\r\n","description":"","footnote":"\r\n( 1 ) . حديد ، آيه 12 ؛ نورشان ( مؤمنين ) از پيش رو و سمت راست آنها بتابد\r\n( 2 ) . همان ، آيه 19 ؛ كسانى كه به خدا و رسولانش ايمان آوردند آنها به حقيقت راستگويان عالمند و از شهداى نزدپروردگار و از پاداش و نور خاصّ خود برخوردارند\r\n( 3 ) . واقعه ، آيه 27 ؛ گروه راستان كه چه قدر حالشان نكوست\r\n( 4 ) . همان ، آيه 41 ؛ گروه ناراستان كه چقدر حالشان فضيع و سخت است\r\n( 5 ) . همان ، آيه‌هاى 8 - 9\r\n( 6 ) . همان ، آيه‌هاى 90 - 93\r\n","page_name":" 136 ","page_number":136},
  {"content":"\r\n\r\nو گمراهى مىباشند و گويى كه اين آيه اشاره به آيهء  « وَ مَنْ خَفَّتْ مَوازِينُهُ . . .    أَ لَمْ تَكُنْ آياتِي تُتْلى عَلَيْكُمْ فَكُنْتُمْ بِها تُكَذِّبُونَ * قالُوا رَبَّنا غَلَبَتْ عَلَيْنا شِقْوَتُنا وَ كُنَّا قَوْماً ضالِّينَ »   « 1 » است كه در آن نيز گروهى را به تكذيب و شقاوت و ضلالت ياد مىكند .\r\nپيشتر گفتيم كه اين آيه دربارهء اهل شقاوتى است كه از پيروان گمراه اديان و يا نقض‌كنندگان پيمان ائمه حق باشند ، و اما كفار منكر خدا و اديان مشمول اين آيه نيستند ؛ زيرا خداى متعال هيچ‌گونه ميزان و معيارى براى سنجش اعمال آنها اقامه نمىكند و لذا هيچ‌گونه كتاب و حسابى براى آنها وجود ندارد [ بدون حساب و كتاب ، معاقب خواهند بود 
  ] . خلاصه اين‌كه اصحاب شمال ( گروه چپ ) عبارتند از شقاوت‌مندان و گمراهان و از اين‌رو در ضمن سخنى كه خداى متعال از ايشان نقل مىكند - مىگويند :   « ما أَغْنى عَنِّي مالِيَهْ * هَلَكَ عَنِّي سُلْطانِيَهْ »   و همين امور هم بوده است كه آنان را از پيروى حق در عين اعتراف و اقرار به آن ، بازداشته است .\r\nبنابراين ، هر كدام از دو گروه سعادت‌مندان و شقاوت‌مندان به وسيله امامشان فرا خوانده مىشوند و به امامشان مىپيوندند و به او ملحق مىشوند و از راه او كتابشان را دريافت مىدارند و اين پيوستن به امام و ملحق‌شدن به وى همان معنايى است كه در اخبار طينت و سعادت و شقاوت ذاتى آمده است و در آينده به آنها اشاره مىشود ، ان‌شاءاللّه .\r\nبه همين علت اهل شقاوت ، كتاب ( نامه اعمال ) شان را از سوى چپ و از پشت سر دريافت مىدارند ، چون امامان آنها در روبه‌روى آنها هستند در حالىكه صورت‌هاى آنها رو به پشت و وارونه و درهم شده است . خداى متعال درباره فرعون مىفرمايد :\r\n « يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ »  « 2 » و نيز مىفرمايد :  « يا أَيُّهَا الَّذِينَ أُوتُوا الْكِتابَ \r\n\r\n\r\n","description":"","footnote":"\r\n( 1 ) . مؤمنون ، آيه‌هاى 105 - 106 ؛ [ به آنها خطاب شود 
  ] آيا آيات من بر شما تلاوت نشد و شما از جهل تكذيب آيات ما نكرديد ؟ كافران در جواب گويند : بارالها [ رحم كن كه 
  ] شقاوت بر ما غلبه كرد و كار ما به گمراهى كشيد\r\n( 2 ) . هود ، آيه 98 ؛ فرعون پيروان خود را در روز قيامت به آتش دوزخ افكند\r\n","page_name":" 137 ","page_number":137},
  {"content":"\r\n\r\n آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها »  « 1 » و نيز مىفرمايد :  « قِيلَ ارْجِعُوا وَراءَكُمْ فَالْتَمِسُوا نُوراً »  و در سابق گفتيم كه نور همان امام حق است .\r\nتأمّلات عقلانى نيز ، اين معنا را تأييد مىكند ، زيرا كه انسان ، با هستى دنيايىاش ، يعنى بدن و جسمش ، قوا و احساساتش ، به همان نحو كه از نزد خداى حكيم و خبير نازل شده و پروردگار عليم و قدير او را تدبير نموده است ، رو به سوى جلو وجانب راست دارد و دو جانب چپ و پشت ، در واقع نقطه پايان قوا و از بين‌رفتن احساسند . 161\r\nانسان هنگامى كه راه شقاوت پيشه كند و به زمين و عالم مادى بچسبد و از هوا و هوس خويش پيروى كند در حقيقت رو از حق برتافته و روى خويش را به زمين دوخته است و وقتى در روز قيامت ، نزد پروردگارش بايستد و براى حسابرسى احضار شود ، در حالى است كه صورتش به طرف پشت برگردانده شده و وضع نابينايى دارد كه هماره گيج و مدهوش و حيران به سوى مقصدى در حركت است كه نمىداند كجاست و چه كارى انجام مىدهد و يا چگونه رفتارى با او خواهند كرد .\r\n\r\nامام حق محيط بر همه است\r\nبايد دانست كه امامِ حق و كسانى كه به وسيله او فراخوانده مىشوند ، بر امام باطل و گروهش ، مشرف و قاهرند . خداى متعال مىفرمايد :  « إِنَّا نَحْنُ نُحْيِ الْمَوْتى وَ نَكْتُبُ \r\n\r\n\r\n","description":"","footnote":"\r\n( 1 ) . نساء ، آيه 47 ؛ اى كسانى كه براى شما كتاب آسمانى فرستاده شده است ، به قرآنى كه فرستاده‌ايم ايمان آوريد كه‌مصدّق تورات و انجيل شماست پيش از آن‌كه به رويتان از اثر ضلالت خط محو و خذلان كشيم يا گونه‌ها را واژگون كنيم [ و روح انسانى شما را مسخ كنيم 
  ]\r\n","page_name":" 138 ","page_number":138},
  {"content":"\r\n\r\n ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ »  « 1 » در اين آيه كتاب را كه در برگيرنده تمام امور چه سعادت و چه شقاوت است به امامت توصيف فرمود و نيز خداى متعال مىفرمايد :  « هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ »  « 2 » و طبق اين آيه « امام » كه همان « كتاب » است ، درمورد هر دو گروه - سعيد و شقى - قضاوت مىكند و بر آنها مشرف و غالب است . اين سخن منافاتى با آنچه كه سابقاً گفتيم ندارد كه : « دعوت به سوى كتاب » با « دعوت به وسيله امام » فرق دارد ، زيرا كه خداى متعال ، نامه‌هاى اعمال را به امامت توصيف نفرمود ، بلكه صفت الزام ( ملازم قراردادن ) و تابعيت را براى آنها آورده است و فرمود :  « وَ كُلَّ إِنسانٍ أَلْزَمْناهُ طائِرَهُ »  « 3 » و تنها « لوح محفوظ » را كه اعمال از روى آن استنساخ مىشوند به امامت توصيف فرمود : و اين « لوح محفوظ » است كه نامه‌هاى اعمال از روى آن صورت‌بردارى مىشوند و امام مقتدا و محور تمام امور جهان است .\r\nشايان ذكر است كه خداى متعال در آيات زيادى امامت را به ولايت تفسير نموده ، لكن درباره خود ، تنها ولايت به كار برده است نه امامت . چرا كه مقتضاى امامت ، نوعى سنخيّت و همگونى بين امام و مأموم است و خلاصه اين كه : امامِ حق ، ولىّ مؤمنان است و ائمه باطل ، اولياى كافران . البته وجه تمام اينها واضح و روشن است و با توجه به اين حقايق گره از بسيارى از احاديث كه متضمن قضاوت صاحبان ولايت در روز قيامت است گشوده مىشود و در آينده برخى از آنها را خواهيم آورد .\r\nان‌شاءاللّه .\r\n\r\n\r\n","description":"","footnote":"\r\n( 1 ) . يس ، آيه 12 ؛ ما به تحقيق مردگان را زنده كنيم و كردار گذشته و آثار وجودى آينده‌شان همه در نامهء اعمال آنهاثبت گردانيم و در لوح محفوظ ( با قلب امام خليفة اللّه ) آشكار همه را به شمار آورده‌ايم\r\n( 2 ) . جاثيه ، آيه 29 ؛ اين كتاب ضبط ما به حق بر شما سخن مىگويد كه ما هر چه را به دنيا كرده‌ايد همه را درست‌نگاشته‌ايم\r\n( 3 ) . بنىاسرائيل ، آيه 13 ؛ و ما مقدّرات و نتيجهء اعمال هر انسانى را طوق گردن او ساختيم\r\n","page_name":" 139 ","page_number":139},
  {"content":"\r\n\r\n\r\nاستثناى مخلصين از ايتاء كتاب\r\nبايد توجه داشت كه كتاب ( نامه اعمال ) فقط به دو گروه از مردم داده مىشود ، گروه سومى هم هستند كه از دو گروه فوق خارجند ، يعنى همان « السابقون المقربون » .\r\nخداى متعال مىفرمايد :      « وَ كُنْتُمْ أَزْواجاً ثَلاثَةً * فَأَصْحابُ الْمَيْمَنَةِ ما أَصْحابُ الْمَيْمَنَةِ * وَ أَصْحابُ الْمَشْئَمَةِ ما أَصْحابُ الْمَشْئَمَةِ * وَ السَّابِقُونَ السَّابِقُونَ * أُولئِكَ الْمُقَرَّبُونَ »      « 1 » و اين « سابقون المقربون » همان « مخلَصون » بندگان خالص خداوندند كه از جرياناتِ « نفخ صور » و « احضار » و « ميزان » و مانند آنها مستثنا مىباشند و هم‌چنين از موضوع « دادن كتاب » نيز استثنا شده‌اند و به زودى خصوصيات ديگرى از احوال و اعمالشان در روز قيامت ، خواهد آمد .\r\nبنابراين ، كتاب و نامهء اعمال فقط درمورد ديگر گروه‌هايى كه مرتكب اعمال نيك يا بد شده‌اند ، جريان مىيابد ، مگر معاندان و منكران كه آنها نيز مستثنا شده‌اند ، البته به آن صورت كه قبلًا گفتيم .\r\nخداى متعال مىفرمايد :  « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ »  و اين درمورد كسانى است كه داراى اعمال نيك و بد هستند و اما كسانى هم‌چون مخلصين كه از سطح عمل فراتر رفته‌اند و جز خدا هيچ ندارند و نيز كسانى كه اعمالشان حبط ( تباه و نابود ) شده است هم‌چون تكذيب‌كنندگانِ انبيا و منكران لقاءاللّه ، اين دو گروه هر يك به صورتى ، اساساً حساب و كتابى ندارند .\r\n\r\n\r\n","description":"","footnote":"\r\n( 1 ) . واقعه ، آيه‌هاى 7 - 11 ؛ [ در آن روز 
  ] شما خلايق به سه دسته تقسيم مىشويد : گروهى راستان اصحاب يمين‌باشند كه چقدر حالشان در بهشت نيكوست و گروهى ناراستان اصحاب شومى و شقاوتند كه چقدر روزگارشان در دوزخ سخت است و گروه سوم آنان كه در ايمان بر همه پيشى گرفتند آنان به حقيقت مقرّبان درگاهند\r\n","page_name":" 140 ","page_number":140},
  {"content":"\r\n\r\n\r\nفرق بين « كتاب » و « طائر »\r\nخداوند تعالى فرموده است :  « وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً »  « 1 » و محتملًا اين كتاب چيزى است غير از « طائر » ى كه بر گردن انسان آويخته مىگردد [ گريبان‌گير او مىشود 
  ] ، زيرا اگر اين كتاب ، همان طائر بود ، مناسب بود كه بفرمايد :\r\n« و نخرجه كتابا » در حالى كه فرمود : «  وَ نُخْرِجُ لَهُ يَوْمَ الْقِيامَةِ كِتاباً » .  162 بنابراين ، اين آيه هم سياق با آياتى مانند :  « وَ إِذَا الصُّحُفُ نُشِرَتْ »  « 2 » مىباشد ، و به دنبال آن فرموده است :  « اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً »  « 3 » و از اين آيه چنين به دست مىآيد كه وضع كتاب و كيفيت خواندن آن ، با وضع و كيفيت آن در دنيا فرق دارد و تنها نوعى يادآورى است .\r\nخداى تعالى مىفرمايد :  « يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ »  « 4 » اين آيه درباره جزئيات اعمالى است كه آن روز ، به ياد انسان آورده مىشوند . از طرف ديگر خداى تعالى فرموده است :  « بَلِ الْإِنْسانُ عَلى نَفْسِهِ بَصِيرَةٌ »  « 5 » كه اين آيه درباره آگاهى انسان به وضع خويش به‌طور اجمال و سربسته است و در گذشته ، روايتى كه كيفيت خواندن كتاب را بيان مىكرد ، آورديم ، واللّه العالم .\r\n\r\nفصل 9 : شهدا در روز رستاخيز\r\nخداوند متعال درباره شهدا مىفرمايد :  « وَ أَشْرَقَتِ الْأَرْضُ بِنُورِ رَبِّها وَ وُضِعَ \r\n\r\n\r\n","description":"","footnote":"\r\n( 1 ) . بنىاسرائيل ، آيه 13 ؛ و در روز قيامت براى او كتابى آشكار مىسازيم كه آن را باز ( و ورق - ورق ) مشاهده كند\r\n( 2 ) . تكوير ، آيه 10 ؛ و آن هنگام كه نامه‌ها گشوده و پراكنده شود\r\n( 3 ) . بنىاسرائيل ، آيه 14 ؛ ( امروز ) كتاب ( نامهء عمل ) خويش را بخوان كه خود تنها براى رسيدگى به حساب خويش‌كافى هستى\r\n( 4 ) . قيامت ، آيه 13 ؛ آن روز آدمى به هر نيك و بدى كه در مقدّم و مؤخّر عمر كرده آگاه خواهد شد\r\n( 5 ) . همان ، آيه 14 ؛ بلكه انسان به نفس خويش دانا و آگاه است\r\n","page_name":" 141 ","page_number":141},
  {"content":"\r\n\r\n الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ »  « 1 » و به طور كلى در قرآن مجيد از چندين گروه به عنوان شهدا ( گواهان ) بر اعمال در روز قيامت ، ياد شده است .\r\n\r\nحقيقت شهادت\r\n« شهادت بر شىء » عبارت است از تلقى و دريافت آن از راه حضور و رؤيت .\r\nشهادت ، هم به مرحلهء تحمّل و دريافت آن اطلاق مىشود و هم به مرحلهء حكايت و اداء ، واضح است كه شهادت بر اعمال ( در روز قيامت ) تنها گواهى بر صورت ظاهرى اعمال نيست ، بلكه شهادت بر باطن اعمال و وضعيت آنها از نظر اطاعت و معصيت و يا سعادت و شقاوت نيز هست ، چرا كه مقتضاى حكم و قضاوت بر اساس گواهى شهدا ، آن هم از سوى « احكم الحاكمين » همين است كه شهادت بر حقيقت و باطن اعمال باشد .\r\nدرك و تلقى اوصاف حقيقى اعمال غيرممكن است ، مگر براى شاهدانى كه از ريشه و منشأ آنها مطلع باشند و بر ضماير و نيّات واقف باشند . از اين‌رو شهادت در روز قيامت ، در عين اين‌كه نوعى تكريم و ارج نهادن به مقام شاهد به شمار مىرود  « لا تَكَلَّمُ نَفْسٌ إِلَّا بِإِذْنِهِ »  در عين حال تنها به كسانى اختصاص دارد كه در دنيا چنين مقامى ( آگاهى از ضمائر ) به آنها ارزانى شده باشد ، خداوند متعال مىفرمايد :\r\n « لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً »  « 2 » و صواب ، ضد خطاست و نيز مىفرمايد :  « إِلَّا مَنْ شَهِدَ بِالْحَقِّ وَ هُمْ يَعْلَمُونَ »  « 3 » بنابراين ، شهادت در آن روز تنها براى\r\n\r\n\r\n","description":"","footnote":"\r\n( 1 ) . زمر ، آيه 69 ؛ و زمين به نور پروردگار خويش روشن شد و نامه [ اعمال در پيشگاه حق 
  ] نهاده شود و انبيا و شهدااحضار شوند و ميان خلق به حق حكم كنند و بر كسى ابداً ستم نخواهد شد\r\n( 2 ) . نبأ ، آيه 38 ؛ سخن نمىگويد مگر كسى كه از ناحيهء خداى سبحان مأذون باشد و سخن حق گويد\r\n( 3 ) . زخرف ، آيه 86 ؛ جز كسانى كه بدانند و بر حق گواهى دهند\r\n","page_name":" 142 ","page_number":142},
  {"content":"\r\n\r\nكسانى ممكن خواهد بود كه اعمال عاملين را به طور دقيق و بدون هيچ‌گونه خطا و اشتباه حفظ و ضبط نمايند .\r\nاز سوى ديگر ، وقتى شناخت قوا و حواس ظاهرى انسان را مورد تأمل و دقت قرار مىدهيم ، مىبينيم كه چنين شهادتى [ شهادت بر باطن اعمال 
  ] و دريافتى ، حتى نسبت به اعمال حاضرين و با فرض حضور شاهد ممتنع است ، چه رسد به غائبين و يا فرض غيبت شاهد . از اين‌جا به روشنى به اين نتيجه مىرسيم كه اطلاع و آگاهى از باطن اعمال از راهى ديگر و با نيرويى ماوراى نيرو و حواس ظاهرى انسان حاصل مىشود ؛ نيرويى كه باطن و ضمير انسان را چون ظاهرش لمس مىكند و از غايب همانند حاضر آگاه است . اين نيرو در حقيقت نورى است غيرجسمانى كه به آنچه كه امور جسمانى در تأثيراتشان به آن نياز دارند مانند زمان و مكان و حال ، نيازمند نيست ، بلكه نورى است كه به وسيلهء آن باطن و نهان افراد را مىتوان ديد و « طيب » و « خبيث » و « پاك » و « ناپاك » را از هم باز شناخت .\r\n\r\nعرضهء اعمال بر پيامبر و اولياى خاص\r\nخداى متعال مىفرمايد :     « كَلَّا إِنَّ كِتابَ الْأَبْرارِ لَفِي عِلِّيِّينَ * وَ ما أَدْراكَ ما عِلِّيُّونَ * كِتابٌ مَرْقُومٌ * يَشْهَدُهُ الْمُقَرَّبُونَ »     « 1 » و نيز مىفرمايد :     « كَلَّا إِنَّ كِتابَ الفُجَّارِ لَفِي سِجِّينٍ * وَ ما أَدْراكَ ما سِجِّينٌ * كِتابٌ مَرْقُومٌ * وَيْلٌ يَوْمَئِذٍ لِلْمُكَذِّبِينَ »     « 2 » و در فصل پيش ، اين مطلب بيان شد كه « اصحاب يمين » و « اصحاب شمال » كتاب و نامهء اعمالشان را از راه امامشان دريافت مىدارند . خداى تعالى مىفرمايد :  وَ قُلِ \r\n\r\n\r\n","description":"","footnote":"\r\n( 1 ) . مطفّفين ، آيه‌هاى 18 - 21 ؛ چنين نيست [ كه كافران پندارند 
  ] ، امروز نيكوكاران عالم با نامهء اعمالشان در بهشت‌عليّين روند و تو چگونه بر حقيقت عليّين آگاه توانى شد ، كتابى است [ كه به قلم حق 
  ] نوشته شده است و مقرّبان درگاه حق به مشاهدهء آن مقام نائل شوند\r\n( 2 ) . همان ، آيه‌هاى 7 - 10 ؛ چنين نيست [ كه كافران پندارند 
  ] البته در روز قيامت بدكاران با نامهء عمل سياهشان درعذاب سجّينند و چگونه به حقيقت سجّين آگاه توانى شد ؟ كتابى است [ كه به قلم حق 
  ] نوشته شده است ، واى آن‌روز به حال منكران\r\n","page_name":" 143 ","page_number":143},
  {"content":"\r\n\r\n اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ »  « 1 »\r\nو اين آيهء شريفه خطاب به تمام مردم است و اختصاص به گروه منافقان ندارد و بدين لحاظ اعمال مؤمنان نيز ديده خواهد شد و از اين‌رو آن مؤمنانى كه در كنار خداى متعال و پيامبر صلى الله عليه و آله به عنوان بيننده اعمال نام برده شده‌اند حتماً گروه خاصى از مؤمنينند و نيز در آيهء شريفه تلويحاً به اين حقيقت اشاره شده است كه رؤيت اعمال مردم از جانب پيامبر صلى الله عليه و آله و مؤمنان ، ضمن آنچه كه خداوند به مردم از اعمالشان خبر مىدهد قرار دارد .\r\nعلى بن ابراهيم قمّى در تفسيرش از حضرت صادق عليه السلام روايت كرده است كه « نيك و بد اعمال بندگان ، هر بامداد ، بر رسول اللّه صلى الله عليه و آله عرضه مىشود ، پس حذر كنيد و شرم داشته باشيد از اين كه اعمال قبيحتان بر پيامبرتان عرضه شود » . 163\r\nو نيز عيّاشى در تفسيرش روايت كرده است كه از امام صادق عليه السلام درباره آيهء  « وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ »  سؤال شد ، حضرت فرمود كه مقصود از « و المؤمنون » ، ائمه هستند . 164\r\nاحاديثى كه در اين باره در كافى و امالى و مناقب و بصائر و تفسير قمّى و تفسير عيّاشى نقل شده بيش از حد است .\r\nخلاصه اين‌كه دريافت و تحمل اين نوع شهادت مبتنى بر حضور نفس اعمال بندگان در نزد شاهد است و اين نكته در مرحلهء اداى شهادت نيز ثابت است و بلكه مسئلهء كيفر و پاداش اعمال نيز از همين باب است . خداى تعالى مىفرمايد :   « وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ * وَ وُفِّيَتْ كُلُّ نَفْسٍ ما عَمِلَتْ وَ هُوَ  \r\n\r\n\r\n","description":"","footnote":"\r\n( 1 ) . توبه ، آيه 105 ؛ اى رسول ما بگو به خلق كه هر عمل كنيد ( نيك يا بد ) خدا آن عمل را به شما بنمايد و هم رسول و مؤمنان بر آن آگاه مىشوند ، آن‌گاه به سوى خدا كه داناى عوالم غيب و شهود است باز خواهيد گشت تا شما را به جزاى اعمالتان برساند\r\n","page_name":" 144 ","page_number":144},
  {"content":"\r\n\r\n أَعْلَمُ بِما يَفْعَلُونَ »  « 1 »\r\n\r\nگروه‌هاى مختلف شهدا ، انبيا و صالحين شاهدند\r\nيك گروه از شهدا همان اوليا انسان‌هاى مقرّبند ، مانند انبيا و صالحين ، خداوند مىفرمايد :  « وَ جِيءَ بِالنَّبِيِّينَ وَ الشُّهَداءِ »  و جداساختن « نبيّين » از شهدا محتملًا به عنوان نوعى تكريم و ارج نهادن به مقام انبيا است . و نيز فرمود :  « وَ يَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا وَ لا هُمْ يُسْتَعْتَبُونَ »  « 2 » امت به معناى گروهى از مردم است و هرگاه به پيامبرى يا زمانى يا مكانى اضافه شود به سبب اين اضافه از گروه‌هاى ديگر متمايز و مشخص مىشود و از آن‌جا كه امت در آيهء شريفه به عنوانى اضافه نشده ، آيه همهء گروه‌ها را شامل مىشود و ولى و شهيد ، هر گروهى را در برمىگيرد هر چند در ميان امتِ پيامبر واحد ، اولياى متعددى وجود داشته باشند ، خداى تعالى فرموده :  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  « 3 » و با توجه به مطالبى كه در معناى شهيد گفته شد كاملًا واضح است كه اين مقام ( مقام شهادت ) به همه افراد امت محمد صلى الله عليه و آله ارزانى نشده است ، بلكه مقصود بعضى از افراد امت هستند ، هر چند كه در ظاهر ، تمام امت مخاطب قرار گرفته‌اند اين بدان خاطر است كه آن گروه خاصِ مورد نظر ، از ميان اين امت برخاسته‌اند .\r\nاين شيوه در سخن گفتن امرى طبيعى و متداول است ، خداوند متعال در آيه\r\n\r\n\r\n","description":"","footnote":"\r\n( 1 ) . زمر ، آيه‌هاى 69 - 70 ؛ و انبيا و شهدا [ براى گواهى 
  ] احضار شوند و ميان خلق به حق حكم كنند و بر كسى هرگز ستم نخواهد شد . و هر كس به پاداش عملش تمام برسد و خدا از هر كس به افعال خلق آگاه‌تر است\r\n( 2 ) . نحل ، آيه 84 ؛ اى رسول ما به ياد آور آن روز را كه ( در قيامت ) از هر امّتى رسول و شاهدى برانگيزيم آن‌گاه نه به‌كافران اجازهء سخن و اعتذار داده مىشود و نه توبه و انابه و عذرى از آنان بپذيرند\r\n( 3 ) . بقره ، آيه 143 ؛ و هم‌چنان شما مسلمين را به آيين اسلام هدايت كرديم و به اخلاق معتدل بياراستيم تا گواه مردم‌باشيد . . .\r\n","page_name":" 145 ","page_number":145},
  {"content":"\r\n\r\nديگرى مىفرمايد :  « مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ »  « 1 » و اين وصفِ « اشدّاء » را براى كسانى كه با رسول‌اللّه صلى الله عليه و آله هستند ، ذكر مىكند ، در صورتى كه مسلماً مقصود بعضى از ياران ايشان است ؛ چرا كه به اجماع امت ، عده‌اى از كسانى كه با حضرت بودند منافق و فاسق بودند و چنين وصفى ( اشداء . . . ) درباره آنها صادق نبود و نظاير اين آيه ( كه خطاب به جمع باشد و مقصود گروهى خاص ) زياد است .\r\n\r\nرسول‌اللّه صلى الله عليه و آله شاهد شاهدان است\r\nبنابراين ، شهداى امت گروه خاصى هستند كه شهيد و گواه بر خلقند و رسول اللّه شهيد بر آنهاست و آن گروه شهيد ، واسطه بين پيامبر صلى الله عليه و آله و مردم هستند ، چنان كه در اين آيه ذكر شده است . همچنين در آيه ديگرى مىفرمايد :  « هُوَ اجْتَباكُمْ وَ ما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ مِنْ قَبْلُ وَ فِي هذا لِيَكُونَ الرَّسُولُ شَهِيداً عَلَيْكُمْ وَ تَكُونُوا شُهَداءَ عَلَى النَّاسِ »  « 2 » و اين آيه در بيان اين حقيقت كه شهداى اين امت گروه خاصى هستند ، از آيه سابق صريح‌تر و گوياتر است . اين قسمت از آيه كه فرمود :  « هُوَ سَمَّاكُمُ الْمُسْلِمِينَ »  اشاره‌اى است به دعاى حضرت ابراهيم عليه السلام و فرزندش اسماعيل عليه السلام هنگام ساختن كعبه   « رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ * رَبَّنا وَ ابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ  \r\n\r\n\r\n","description":"","footnote":"\r\n( 1 ) . فتح ، آيه 29 ؛ محمّد صلى الله عليه و آله فرستادهء خداست و ياران و همراهانش بر كفّار بسيار سخت‌دل و با يك‌ديگر بسيارمشفق و مهربانند\r\n( 2 ) . حج ، آيه 78 ؛ خدا شما را به دين خود سرافراز كرد و در مقام تكليف بر شما مشقّت و رنج ننهاده [ و اين آيين‌اسلام 
  ] مانند آيين پدر شما ابراهيم خليل است كه خدا از اين پيش شما امت را در صحف او و در اين قرآن مسلمان ناميده تا رسول براى شما و شما براى ساير خلق گواه [ خداپرستى 
  ] باشيد\r\n","page_name":" 146 ","page_number":146},
  {"content":"\r\n\r\n وَ الْحِكْمَةَ وَ يُزَكِّيهِمْ إِنَّكَ أَنْتَ الْعَزِيزُ الْحَكِيمُ »  و نظر به اين كه دعاى آن حضرت در حق فرزندان خود و اسماعيل و به طور كلى اهل مكه بود ، قهراً دعايى در حق قريش به شمار مىرود ولى از آن‌جا كه حضرت عليه السلام از خداى متعال خواست كه آنها را مسلمان قرار دهد و مناسك و وظايف دينى آنها را به ايشان بياموزد و آنها را ببخشايد و نيز از درگاه خداوند مسئلت نمود كه پيامبرى در ميان آنها برانگيزد و مبعوث فرمايد كه آنها را پاك گرداند و تزكيه نمايد ، از مجموع اين خواسته‌ها مىتوان فهميد كه ، مقصود آن حضرت تمام قريش نيست ، بلكه گروه خاصى است كه پاكى ذات و هدايت و راه‌يابى به عهدها و پيمان‌هاى الهى و ايمان به پيامبر صلى الله عليه و آله و تطهير و تزكيه به وسيلهء او را يك جا دارا باشند ، پس آنها اشخاص معينى هستند كه از ميان امت مورد لطف و عنايت خاص خداى متعال قرار گرفته‌اند .\r\nآنچه كه در معناى اين آيهء شريفه گفته شد ، همان تفسيرى است كه در اخبار منقول از اهل‌بيت عليهم السلام نيز آمده است . در كافى و تفسير عيّاشى از حضرت باقر عليه السلام نقل شده است كه « ما امت وسط هستيم و ما شهدا ( گواهان ) خدا بر بندگان و حجّت‌هاى او در زمين و آسمانيم . » 165\r\nو نيز در شواهد التنزيل از اميرالمؤمنين عليه السلام نقل شده است كه مقصود خداى تعالى در آيه  « لِتَكُونُوا شُهَداءَ عَلَى النَّاسِ »  تنها ما هستيم . رسول اللّه صلى الله عليه و آله شاهد بر ماست و ما شهداى خدا بر بندگان و حجّت او در زمين ، خداى متعال درباره ما فرمود :  « وَ كَذلِكَ جَعَلْناكُمْ أُمَّةً وَسَطاً »  « 1 » 166\r\nدر مناقب نيز از حضرت باقر عليه السلام ضمن حديثى نقل شده است كه « هيچ گروهى نمىتوانند شهداى بر مردم باشند مگر ائمه و پيامبران عليهم السلام ، و اما خود امت نمىتواند از\r\n\r\n\r\n","description":"","footnote":"\r\n( 1 ) . بقره ، آيه 143 ؛ و هم‌چنان شما مسلمين را به آيين اسلام هدايت كرديم و به اخلاق معتدل و سيرت نيكو بياراستيم . . .\r\n","page_name":" 147 ","page_number":147},
  {"content":"\r\n\r\nسوى خداى تعالى شاهد قرار گيرد ؛ زيرا در ميان امت كسانى هستند كه شهادت آنها در دنيا حتى بر [ امور بىارزش چون 
  ] دسته‌اى سبزى پذيرفته نيست » . 167\r\nدر تفسير عيّاشى از حضرت صادق عليه السلام روايت شده است كه « آيا گمان مىكنى كه خداى تعالى در آيه  « لِتَكُونُوا شُهَداءَ عَلَى النَّاسِ »  تمام اهل قبله ( مسلمانان ) را مخاطب قرار داده است ؟ آيا فكر مىكنى كسى كه شهادتش در دنيا درمورد صاعى از خرما پذيرفته نيست ، خداوند در روز قيامت از او مىخواهد در حضور تمامى امت‌ها [ بر اعمال بندگان 
  ] شهادت دهد ؟ هرگز خداوند چنين امرى را از امثال اينها نخواسته است ، مقصود اين آيه ائمه هستند كه دعاى حضرت ابراهيم درمورد آنها مستجاب شده است و آنها « امت وسط » و خير امة اخرجت للنّاس مىباشند » . 168 اخبار و احاديث دراين باره بسيار است .\r\nبدين ترتيب معناى اين آيه شريفه  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  « 1 » روشن مىشود و از آن‌جا كه رسول‌اللّه صلى الله عليه و آله مستقيماً و بلاواسطه شاهد بر آحاد امتش نيست ، بلكه شاهد بر شهيدان امت است به خوبى مىتوان دريافت كه « مشارٌ اليه » در آيه  « وَ جِئْنا بِكَ عَلى هؤُلاءِ شَهِيداً »  شهداى امت‌ها هستند ، نه خود امت‌ها ( يعنى اين شهداى امت‌ها هستند كه رسول اللّه صلى الله عليه و آله شاهد بر آنهاست ) .\r\nآيهء ديگرى كه با صراحت بيشتر ، اين حقيقت را بازگو مىكند آيهء  « وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً عَلى هؤُلاءِ »  « 2 » است اين آيه از آيات سابق صراحت بيشترى در اين معنا دارد ؛ زيرا از آوردن شهيدانِ امت‌هاى ديگر براى شهادت در روز قيامت به « نبعث » تعبير فرمود در صورتى كه درمورد رسول اللّه صلى الله عليه و آله « و جئنا بك » به كار برده و هم‌چنين براى شهيدان امت‌هاى ديگر وصفِ\r\n\r\n\r\n","description":"","footnote":"\r\n( 1 ) . نساء ، آيه 41 ؛ چگونه است حال آن‌گاه كه از هر طائفه‌اى گواهى آوريم و تو را ( اى پيغمبر ) بر اين امّت گواه‌خواهيم\r\n( 2 ) . نحل ، آيه 89 ؛ روزى كه ما بر هر امّتى از خودشان گواهى برانگيزيم و تو را ( اى محمّد ) بر اين امّت گواه گيريم\r\n","page_name":" 148 ","page_number":148},
  {"content":"\r\n\r\n« من انفسهم » آورده است ( اين قرائن همه دلالت بر اين معنا دارد كه رسول اللّه صلى الله عليه و آله شاهد بر شهيدان است نه بر تمام امت ) و رسول خدا صلى الله عليه و آله همان‌گونه كه شهيد بر شهداى امت خويش است ، شهيد بر شهيدان امت‌هاى ديگر نيز هست .\r\nعلى بن ابراهيم قمّى در تفسير  « شَهِيداً عَلى هؤُلاءِ »  روايت كرده است كه مقصود از « هؤلاء » ائمه هستند و رسول اللّه صلى الله عليه و آله شاهد بر ائمه است و آنها شواهد بر مردم . 169\r\nدر احتجاج از اميرالمؤمنين عليه السلام ( ضمن حديثى كه اوضاع و احوال اهل محشر را بيان مىكند ) روايت شده است كه ( در آن روز ) پيامبران را برپا مىدارند و آن‌گاه از آنان در اداى رسالت‌هايى كه بر عهده داشته‌اند ، سؤال مىشود ، آنها پاسخ خواهند داد كه پيام الهى را به امت‌هايشان ابلاغ كرده‌اند و رسالت خويش را ادا نموده‌اند . هم‌چنين از امت‌ها درباره رسالت انبيا سؤال مىشود و آنها منكر ( ابلاغ رسالت ) مىشوند . چنان كه خداى تعالى فرمود :  « فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ »  « 1 » و مىگويند :  « ما جاءَنا مِنْ بَشِيرٍ وَ لا نَذِيرٍ »  بشارت‌دهنده و اخطار كننده‌اى نزد ما نيامد ، در اين هنگام پيامبران ، رسول اللّه صلى الله عليه و آله را به گواهى مىطلبند و آن حضرت هم به صدق آنها گواهى مىدهد و گفته كسانى را كه منكر رسالت انبيا شده بودند ، تكذيب مىفرمايد و به هر امتى از آنها مىگويد : آرى ، بشير و نذيرى نزد شما آمدند [ و رسالت الهى را ابلاغ نمودند 
  ] و خدا بر هر امرى قادر و توانا است ، يعنى قادر است كه اعضا و جوارح شما را به شهادت وا دارد تا آنها به تبليغ رسالت الهى توسط پيامبران ، گواهى دهند و به همين جهت ( كه رسول اللّه صلى الله عليه و آله گواه و شاهد پيامبران است ) خداى متعال خطاب به پيامبر مىفرمايد :  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  « 2 » . 170\r\n\r\n\r\n","description":"","footnote":"\r\n( 1 ) . اعراف ، آيه 6 ؛ البته ما هم از اعمال امم و هم از پيامبران آنها پرسش خواهيم كرد\r\n( 2 ) . نساء ، آيه 41 ؛ چگونه است حال [ در روز محشر و چه اندازه نيكان سرافراز و بدان شرمنده باشند 
  ] آن‌گاه كه از هر طايفه‌اى گواهى آوريم و تو را ( اى پيغمبر ) بر اين امّت گواه خواهيم\r\n","page_name":" 149 ","page_number":149},
  {"content":"\r\n\r\nعيّاشى در تفسير خويش از اميرالمؤمنين عليه السلام در وصف روز قيامت روايت كرده است كه ( در آن روز ) همه در مكان معينى جمع مىشوند و همه خلايق مورد سؤال و استنطاق قرار مىگيرند و هيچ‌كس نمىتواند سخن بگويد مگر كسى كه خداى تعالى به او اذن دهد و سخن به حق و صواب گويد ، آن‌گاه پيامبران را به پا مىدارند و مورد سؤال قرار مىدهند و اين جريان ، همان است كه در سخن خداى تعالى خطاب به پيامبر آمده است :  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  بنابراين ، رسول اللّه شهود بر شهدا است و شهدا هم همان پيامبران هستند » . 171\r\nپيش از اين دربارهء انكار رسالت انبيا از جانب امت‌ها و سوگند يادنمودن آنها و هم‌چنين دروغ گفتنشان در اين مورد ، كه در احاديث آمده است ، توضيح داديم .\r\n\r\nگروه ديگر از شهدا : ملائكه\r\nگروه ديگر از شهدا عبارتند از ملائكه ( ثبت‌كننده اعمال ) كه خداوند در اين باره مىفرمايد :  « وَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ وَ لا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً إِذْ تُفِيضُونَ فِيهِ »  « 1 » و نيز فرمود :    « وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ * إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ * ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ . . .     وَ جاءَتْ كُلُّ نَفْسٍ مَعَها سائِقٌ وَ شَهِيدٌ »  « 2 » و هم‌چنين فرمود :    « وَ إِنَّ عَلَيْكُمْ لَحافِظِينَ * كِراماً كاتِبِينَ * يَعْلَمُونَ ما   \r\n\r\n\r\n","description":"","footnote":"\r\n( 1 ) . يونس ، آيه 61 ؛ اى رسول ما ( بدان كه تو ) در هيچ حال نباشى و هيچ آيه از قرآن تلاوت نكنى و در هيچ عملى باامت وارد نشويد جز آن‌كه همان لحظه آن را مشاهده مىكنيم\r\n( 2 ) . ق ، آيه‌هاى 16 - 21 ؛ ما انسان را خلق كرديم و از وساوس و انديشه‌هاى نفس او كاملًا آگاهيم كه از رگ گردن به اونزديك‌تريم . چون دو ملك [ رقيب و عتيد مأمور نگارش اعمال خير و شر 
  ] از طرف راست و چپ به مراقبت نشسته‌اند . . .\r\n","page_name":" 150 ","page_number":150},
  {"content":"\r\n\r\n تَفْعَلُونَ »  « 1 » و آيات ديگرى كه بر شاهدبودن ملائكه دلالت دارند .\r\n\r\nاعضا و جوارح انسان شاهدند\r\nخداى تعالى در اين‌باره مىفرمايد :  « الْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ »  « 2 » و نيز مىفرمايد :      « وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ * حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ * وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ * وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ * وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ »      « 3 » سياق اين آيات دربارهء دوزخيان است ، از اين‌رو مسئله شهادتِ اعضا و جوارح نيز به آنها اختصاص دارد و مؤمنان و اهل بهشت را در برنمىگيرد .\r\nمسئلهء شهادت اعضا و جوارح اهل دوزخ بر گناهان ، مىتواند شاهدى باشد بر مكلف‌بودن غيرمؤمنان به احكام دين و فروع آن و علت اين كه دوزخيان تنها « جلود » ( پوست‌ها ) شان را مخاطب قرار مىدهند و مىپرسند چرا عليه ما شهادت داديد ؟ اين است كه چشم و گوش ، به حيات و فهم نزديك‌تر است و از عالم ماده\r\n\r\n\r\n","description":"","footnote":"\r\n( 1 ) . انفطار ، آيه‌هاى 10 - 12 ؛ و البته براى شما نگهبانانى است ، كه نويسندهء اعمال شما و از فرشتگان مقرّبند ، شما هر چه كنيد همه را مىدانند\r\n( 2 ) . يس ، آيه 65 ؛ امروز است كه بر دهان آن كافران مهر خموشى نهيم و دست‌هايشان با ما سخن گويد و پاهايشان به‌آنچه كرده‌اند گواهى دهد\r\n( 3 ) . فصّلت ، آيه‌هاى 19 - 23 ؛ روزى كه همهء دشمنان خدا را به سوى آتش دوزخ كشانند و آن‌جا براى جمع‌آورى بازدارند . تا چون همه بر دوزخ رسند آن هنگام چشم‌ها و گوش‌ها و پوست‌هاى بدن بر جرم و گناه آنها گواهى دهند . و آنها به اعضاى بدن خود گويند [ عجبا شما كه زبان نداشتيد 
  ] چگونه بر اعمال شهادت داديد . گويند خدايى كه همهء موجودات را به نطق آورد ما را نيز گويا گردانيد . . .\r\n","page_name":" 151 ","page_number":151},
  {"content":"\r\n\r\nدور تر ؛ به خلاف « جلود » ( پوست‌ها ) كه به ماده نزديك‌تر است و شهادتشان تعجب برانگيزتر .\r\nاين قسمت از آيه كه فرمود :  « قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ »  پاسخ اعضا و جوارح است . در پاسخ آنها از به كاربردن كلمه « شهادت » عدول كرده كه كلمهء « نطق » ( سخن‌گفتن ) را به كار بردند و در اين مورد هم باز واژه « انطاق » ( به سخن‌آوردن ) را برگزيده‌اند ، تا فهميده شود كه اين امر نيز به دست خداى تعالى است و اوست كه آنها را به سخن آورده است ، از اين‌رو عتاب و سرزنش‌كردن اعضا و جوارح به عنوان يك موجود مستقلِ تام الاختيار بىمورد است ، چرا كه نطق هر ناطق و سخن‌گويى از خداى تعالى است و هيچ موجودى در افعال و شئونش مستقل نيست و به همين جهت به دنبال آن آمده است :  « وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ »  يعنى كه آغاز و انجام و بدأ و ختام همهء اشيا و همهء پديده‌ها به دست اوست و اوست كه قائم و واقف بر هر امرى است و از هيچ امرى و جريانى غايب نيست ، بلكه مراقب و نگهبان همه چيز است ، منتها به نفس شىء از شىء مراقبت مىكند و به نفس شىء از شىء محتجب مىگردد ، لذا به دنبال فراز پيش خداى سبحان فرمود :  « وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ »  يعنى شما قادر نبوديد نسبت به گناهانى كه به وسيله جوارحتان انجام داديد پرده‌پوشى كنيد ، نه از آن روى كه اعضا و جوارح را به حساب نمىآورديد و از شهادت‌دادن آنها حذر نمىكرديد ، بلكه از آن روى كه گمان كرديد اشيا از خود استقلالى دارند و از ذات حق تعالى جدا هستند و حق تعالى از آنها غايب است ، در صورتى كه اعضا و جوارح انسان ( در حقيقت ) مرصاد و كمين‌گاه الهىاند و همين تصور غلط شما باعث شد كه گمان كنيد خداى تعالى بسيارى از آنچه را كه انجام مىدهيد ، نمىداند و اين همان غفلت از حق تعالى و حضور و شهود او بر هر شيئى است . هر آنچه كه نزد كسى حاضر باشد و يا هر امرى كه كسى آن را بداند ، آن چيز به عينه نزد حق تعالى حاضر است و به عينه براى او معلوم و مكشوف است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n « وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ »  « 1 »\r\n\r\nكمالات مربوط به وسائط ، عين كمالات حق است\r\nدر اين‌جا به دو نكته بايد توجه نمود . يكى اين كه اين اصل كلى كه علم و قدرت و به طور كلى تمام كمالاتِ مربوط به وسائط ، عين علم و قدرت و كمالات حق تعالى است ، در قرآن مجيد داراى فروع زيادى است و درموارد متعددى به آن اشاره شده است . مثلًا درباره علم ، بارى تعالى مىفرمايد :  « لا يَعْزُبُ عَنْهُ مِثْقالُ ذَرَّةٍ فِي السَّماواتِ وَ لا فِي الْأَرْضِ وَ لا أَصْغَرُ مِنْ ذلِكَ وَ لا أَكْبَرُ إِلَّا فِي كِتابٍ مُبِينٍ »  « 2 » و نيز مىفرمايد :  « أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ »  « 3 » و هم‌چنين مىفرمايد :   « وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ * إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ »   « 4 » و آيات زياد ديگرى كه در اين باره وارد شده است .\r\nبه طورى كه ملاحظه مىشود ، خداى تعالى علم خود را به همهء موجودات با ثبت‌بودن همه حقايق در لوح محفوظ ، يكى دانسته و از آن دو به عنوان يك واقعيت سخن مىگويد [ اين مطلب اشاره به آن اصل است كه علم و ساير كمالات وسائط ، عين علم و كمالات ذات حق تعالى است 
  ] و با توجه به آنچه گفته شد معناى اين آيه  « ثُمَّ \r\n\r\n\r\n","description":"","footnote":"\r\n( 1 ) . فصّلت ، آيه 23 ؛ ولى همين گمان باطل شما دربارهء خدا موجب هلاك شما گرديد و امروز همه از زيانكاران شديد\r\n( 2 ) . سبأ ، آيه 3 ؛ هيچ شيئى ولو به مقدار ذرّه‌اى در آسمان‌ها و زمين از او پوشيده نيست و هيچ شيئى نيست مگر آن‌كه‌در كتاب [ علم ازلى حق 
  ] آشكار است\r\n( 3 ) . زخرف ، آيه 80 ؛ آيا گمان مىبرند كه آنچه در سر و پنهان به گوش هم مىگويند نمىشنويم ، بلى مىشنويم‌و فرشتگان ما همان دم مىنويسند\r\n( 4 ) . ق ، آيه‌هاى 16 - 17 ؛ ما انسان را خلق كرديم و از وساوس و انديشه‌هاى نفس او كاملًا آگاهيم كه از رگ گردن به اونزديك‌تريم . چون دو ملك ( رقيب و عتيد مأمور نگارش اعمال خير وشر ) از طرف راست و چپ به مراقبت نشسته‌اند\r\n","page_name":" 153 ","page_number":153},
  {"content":"\r\n\r\n تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ »  « 1 » كه مكرراً در قرآن كريم آمده است ، روشن مىشود .\r\n\r\nسريان حيات در همهء موجودات\r\nنكتهء ديگرى كه سزاوار تأمّل است ، آن كه از آيات گذشته چنين استفاده مىشود كه حيات و زندگى ، يك حقيقت سارى و جارى در تمام موجودات است ، زيرا كه در غير اين صورت ، به سخن آوردن اعضا و جوارح ، نمىتوانست شهادت باشد . چون سخن‌گفتن دربارهء كسى ، زمانى شهادت به حساب مىآيد كه « سخن » حقيقتاً از آن سخن‌گو باشد ، و اين جز با حيات ميسر نيست . از سوى ديگر با صرف افاضهء حيات به شهود در روز قيامت و خبردادن آنها از وقايعى كه در دنيا اتفاق افتاده بدون آن كه هنگام وقوع آن وقايع حياتى دارا باشند ، شهادت محقّق نمىشود چه آن‌كه شهادت متقوّم به تحمّل و حضور است ، پس ناچار هر آنچه كه در روز قيامت شهادت مىدهد مانند : سمع و بصر و جلود و زمان و مكان ، همه و همه در دنيا داراى حياتند و از اين بيان بلافاصله معناى اين آيهء شريفه روشن مىشود كه مىفرمايد :   « وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ * وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ »   « 2 » و هم‌چنين اين‌آيه كه در وصف الهه كفار مىگويد :  « أَمْواتٌ غَيْرُ أَحْياءٍ وَ ما يَشْعُرُونَ أَيَّانَ يُبْعَثُونَ »  « 3 » پس نيك تأمّل نما . 172\r\n\r\n\r\n","description":"","footnote":"\r\n( 1 ) . جمعه ، آيه 8 ؛ پس از مرگ به سوى خدايى كه داناى پيدا و نهان است باز مىگرديد و او شما را به آنچه كرده‌ايدآگاه مىسازد\r\n( 2 ) . احقاف ، آيه‌هاى 5 - 6 ؛ و كيست گمراه‌تر از آن‌كه جز خدا كسى را بپرستد كه هيچ در حوايج تا قيامت او را اجابت‌نكند و از هر چه بخوانندش خود بىخبر باشد . و چون در قيامت خلق محشور شوند آن‌جا معبودان باطل با مشركان دشمن و از پرستش آنان بيزارند\r\n( 3 ) . نحل ، آيه 21 ؛ اينها مرده و از حيات بىبهره‌اند و هيچ نمىدانند كه در چه هنگام مبعوث مىشوند\r\n","page_name":" 154 ","page_number":154},
  {"content":"\r\n\r\n\r\nذكر پاره‌اى از روايات در شهادت اعضا\r\nپيرامون مطالبى كه گفته شد ، اخبار و احاديث زيادى وارد شده است ، در كافى از امام باقر عليه السلام ضمن حديثى روايت شده است كه « اعضا و جوارح تنها عليه كسانى شهادت مىدهند كه مستحق عذاب الهى شده باشند [ اين شهادت درمورد مؤمن نيست 
  ] و مؤمن كتاب ( نامه اعمالش ) را به دست راست دريافت مىكند » . 173 اشاره حضرت در اين روايت به آيه‌اى است كه در ذيل آيات شهادت آمده است :  « وَ قَيَّضْنا لَهُمْ قُرَناءَ فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ وَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ »  « 1 »\r\nدر تفسير على بن ابراهيم قمّى و من لا يحضره الفقيه دربارهء آيه  « شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ »  « 2 » از امام صادق عليه السلام روايت شده است كه فرمود : « مقصود از « جلود » فرج‌ها و ران ها هستند » . 174\r\nو نيز در تفسير قمّى از قول امام صادق عليه السلام آمده است : « هنگامى كه خداوند متعال در روز قيامت ، خلايق را جمع كند ، نامه عمل ( كارنامه ) هر كسى را به دستش مىدهند پس هر كس به نامهء عمل خويش نظر كرده [ آن را مىخواند 
  ] و منكر مىشود كه چنين اعمالى مرتكب شده است . آن‌گاه ملائكه عليه آنان شهادت مىدهند ، سپس ( معصيت‌كاران ) سوگند ياد مىكنند كه هيچ كدام از اين اعمال را مرتكب نشده‌اند و در اين آيه به اين جريان اشاره شده است :  « يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما \r\n\r\n\r\n","description":"","footnote":"\r\n( 1 ) . فصّلت ، آيه 25 ؛ و ما رفيقان و يارانى ( از شياطين ) بر آنها گماشتيم تا آنچه پيش روى آنهاست [ از نعمت و لذّت‌هاى فانى دنيا 
  ] در نظرشان جلوه دهند و آنچه از عقب دارند [ از لذّت و نعمت‌هاى ابدى آخرت 
  ] فراموش و غافلشان كنند و وعدهء عذاب الهى بر آنها حتم و لازم گرديد و چون امّتانى از جنّ و انس كه درگذشتند سخت و زبون و زيانكار شدند\r\n( 2 ) همان ، آيه 20 ؛ چشم و گوش و پوست‌هاى بدن بر جرم و گناه آنان گواهى دهند\r\n","page_name":" 155 ","page_number":155},
  {"content":"\r\n\r\n يَحْلِفُونَ لَكُمْ » *  « 1 » و وقتى چنين كنند ، خداوند بر زبانشان مُهر زند و اعضا و جوارحشان را درمورد آنچه كه مرتكب شده‌اند ، به سخن آورد » . 175\r\n\r\nشهادت زمان‌ها و مكان‌ها\r\nاز جملهء شهدا ( گواهان ) زمان و مكان است كه شامل روزهاى شريف و مقدس و ماه‌ها و اعياد و جمعه‌ها و زمين و بقاع و مساجد و غير اينها مىشود ، خداوند متعال مىفرمايد :  « وَ تِلْكَ الْأَيَّامُ نُداوِلُها بَيْنَ النَّاسِ وَ لِيَعْلَمَ اللَّهُ الَّذِينَ آمَنُوا وَ يَتَّخِذَ مِنْكُمْ شُهَداءَ وَ اللَّهُ لا يُحِبُّ الظَّالِمِينَ »  « 2 » از بيانات گذشته چگونگى شاهدبودن روزها روشن مىشود و نيز روشن مىشود كه كلمه « مِن » در جمله  « وَ يَتَّخِذَ مِنْكُمْ شُهَداءَ »  ابتدائيه است نه تبعيضيّه و مقصود از « شهدا » كه در آيه آمده است همان « ايام » ( روزها ) است . 176 و نيز خداى تعالى [ درباره شاهد بودن زمان‌ها و مكان‌ها 
  ] مىفرمايد :   « ثُمَّ إِلَيَّ مَرْجِعُكُمْ فَأُنَبِّئُكُمْ بِما كُنْتُمْ تَعْمَلُونَ * يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ »   « 3 » .\r\nتوضيحات سابق ، معناى اين آيه را نيز روشن مىسازد 177 [ و چگونگى شاهد بودن صخره‌ها و آسمانها و زمين‌ها را روشن مىكند 
  ] و نيز خداى تعالى فرموده است :\r\n    « وَ أَخْرَجَتِ الْأَرْضُ أَثْقالَها * وَ قالَ الْإِنْسانُ ما لَها * يَوْمَئِذٍ تُحَدِّثُ أَخْبارَها * بِأَنَّ رَبَّكَ    \r\n\r\n\r\n","description":"","footnote":"\r\n( 1 ) . مجادله ، آيه 18 ؛ روزى را [ به ياد آر 
  ] كه خدا آنها را [ براى انتقام 
  ] برانگيزد و چنان‌كه براى شما قسم ياد كردند براىخدا هم به دروغ سوگند مىخورند\r\n( 2 ) آل عمران ، آيه 140 ؛ اين روزگار را به اختلاف احوال [ گاهى به فتح و غلبه و گاهى به شكست 
  ] ميان خلايق‌مىگردانيم كه مقام اهل ايمان به امتحان معلوم شود تا از شما مؤمنان آن را كه ثابت در دين است گواه ديگران كند كه خداوند ستمكاران را دوست ندارد\r\n( 3 ) لقمان ، آيه‌هاى 15 - 16 ؛ پس از مرگ رجوع شما به‌سوى من است و من شما را به پاداش اعمالتان آگه خواهم‌ساخت . باز لقمان گفت : اى فرزند عزيزم بدان‌كه اعمال نيك و بدخلق را گرچه مقدار خردلى باشد در ميان سنگى يا در طبقات آسمان‌ها يا زمين پنهان باشد همه را [ در محاسبه 
  ] مىآورد كه خدا بر همه چيز دانا و آگاه است\r\n","page_name":" 156 ","page_number":156},
  {"content":"\r\n\r\n أَوْحى لَها »  « 1 »\r\nدر كافى از امام صادق عليه السلام روايت شده است كه : « هنگامى كه روز فرا مىرسد ، خطاب مىكند اى فرزند آدم ! در اين روز كارهاى نيك انجام ده تا به نفع تو نزد خداى تعالى در روز قيامت شهادت دهم . من نه در گذشته نزد تو آمده‌ام و نه در آينده خواهم آمد و هنگامى كه شب فرا مىرسد او نيز چنين سخنى را مىگويد » . 178 اين معنا ( مضمون اين حديث ) را ابن‌طاووس نيز در كتاب محاسبة النفس از امام باقر و امام صادق عليهما السلام روايت كرده است . 179\r\nشيخ صدوق در كتاب علل الشرايع از عبداللّه الزراد روايت كرده است كه « كهمس از حضرت صادق عليه السلام سؤال كرد كه آيا شخص ، همه نمازهاى نافله‌اش را يك‌جا بخواند يا آنها را در جاهاى مختلف به‌جا آورد ؟\r\nحضرت فرمود : نه ، آنها را اين‌جا و آن‌جا پراكنده سازد ، زيرا اين اماكن در روز قيامت به نفع او شهادت خواهند داد » . 180\r\nيكى ديگر از شهدا ، قرآن كريم ، اعمال و عبادت‌هاى شخص است و در آينده ، در مبحث شفاعت به‌طور فشرده در اين‌باره سخن خواهيم گفت . 181\r\n\r\nبرهانى درمورد شهادت شاهدان\r\nآنچه را كه درمورد شهادت شاهدان گفته شد از راه برهان نيز مىتوان اثبات نمود ، زيرا كه : هر رابطه و نسبتى كه بين اعمال و اشيا ، تحقق يابد عين آن رابطه و نسبت ، بين آن شىء و ذات [ عمل كننده 
  ] نيز به وجود خواهد آمد ، زيرا كه اعمال از تنزّلات ذوات و وجودشان قائم به ذوات است . بنابراين با بقاى ذات ، صادرهاى ذات نيز به حسب\r\n\r\n\r\n","description":"","footnote":"\r\n( 1 ) . زلزال ، آيه‌هاى 2 - 5 ؛ آن‌گاه كه زمين بارهاى سنگين اسرار درون خويش همه را از دل خاك بيرون افكند و در آن روز محشر آدمى گويد : [ اى عجب 
  ] زمين را چه پيش آمده ؟ ! آن هنگام زمين مردم را به حوادث بزرگ آگاه سازد كه خدا به او چنين الهام كند [ كه به سخن آيد و خلق را به اخبارش آگاه كند 
  ]\r\n","page_name":" 157 ","page_number":157},
  {"content":"\r\n\r\nنوع تحققى كه دارند ، باقى مىمانند و با بقاى « صادرها » نسبتى كه بين آنها و اشيا تحقق يافته ، بقا و دوام مىيابد و باز به علت بقاى نسبت‌ها ، اشيا نيز باقى مىمانند ؛ چون وجودِ نسبت‌ها ، وجودِ « رابط » هستند و بدون طرفين ، تحقّق نمىيابند . و با حيات ذات ، اعمال و نسب و اشيا نيز حيات خواهند داشت و با حضور آنها ( ذوات ) در پيشگاه حق تعالى به تمام ذات ، و شهادتشان نسبت به آنچه كه در نزدشان هست ، توابع ذات نيز چنين خواهند كرد [ در نزد حق حاضر شده شهادت مىدهند 
  ] و اللّه العالم ، فافهم .\r\n\r\nفصل 10 : در حساب\r\nشكى نيست كه حساب [ به معناى كشف مجهول عددى با به كار بستن طرق وصول به آن 
  ] عملى است كه در ظرف علم و جهل معنا مىيابد و الا اگر حاقّ واقع را سواى علم و جهل مدّ نظر قرار دهيم ، مفهوم حساب درمورد آن قابل تطبيق و تصور نيست ؛ زيرا آنچه كه در واقع و خارج متحقّق است ترتّب نتيجه بر مقدمات و معلول بر علت است . مثلًا براى محاسبهء 3 * [ 8 - ( 6 * 3 ) 
  ] ، با به كاربردن قواعد و عمل‌هاى حساب به نتيجه كه « 30 » است مىرسيم و لكن اين وصول به نتيجه از طريق حساب ، امرى است كه نسبت به ما ، كه در ابتداى امر جهل به نتيجه داريم ، متصوّر است و اما در خارج و عالم واقع ، فقط دو عدد متلازم با هم يا نتيجهء مترتّب بر مقدمات واقعيّه مطرح است كه هيچ فاصلهء زمانى و مكانى بين آن دو نيست .\r\n\r\nمعناى حساب در عالم واقع\r\nحال مىگوييم بنابر اصول برهانيّه ، علم خداوندِ سبحان به اشياى واقعيّه به عين همان اشيا است نه به صور منتزعهء از خارج ، به آن نحو كه درمورد علوم حصولى ما محقّق مىشود و بنابراين ، كلام در علم خداوند سبحان ، عيناً كلام در امور واقعيّه است\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nو لذا حساب حضرت حق همان حساب واقع است كه معناى آن ترتّب نتايج بر مقدمات واقعيّه خواهد بود . خداوند سبحان در كتاب خويش براى هر شيئى در دنيا ، اثرى از سعادت و شقاوت بيان نموده است كه به نحوى قهرى و ضرورى بر آن مترتّب مىگردد :  « قالَ أَنَا يُوسُفُ وَ هذا أَخِي قَدْ مَنَّ اللَّهُ عَلَيْنا إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ »  « 1 » و  « نُصِيبُ بِرَحْمَتِنا مَنْ نَشاءُ وَ لا نُضِيعُ أَجْرَ الْمُحْسِنِينَ »  « 2 » و  « وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ »  « 3 » و  « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ »  « 4 » و  « وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ فَحاسَبْناها حِساباً     شَدِيداً وَ عَذَّبْناها عَذاباً نُكْراً * فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً * أَعَدَّ اللَّهُ لَهُمْ عَذاباً شَدِيداً »    « 5 » و   « فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ »   « 6 » و  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ »  « 7 » و  « ما أَصابَ مِنْ مُصِيبَةٍ إِلَّا بِإِذْنِ اللَّهِ »  « 8 » و آيات بسيار\r\n\r\n\r\n","description":"","footnote":"\r\n( 1 ) يوسف ، آيه 90 ؛ پاسخ داد آرى من همان يوسفم و اين برادر من ( بنيامين ) است . خدا به رحمت بىحساب خودبر ما منّت نهاد كه البته هر كس صبر و تقوا پيشه كند نيكوست و خدا اجر نيكويان را ضايع نگذارد\r\n( 2 ) همان ، آيه 56 ؛ هر كس را ما بخواهيم به لطف خاصّ خود مخصوص مىگردانيم و اجر هيچ‌كس از نيكوكاران را [ در دنيا 
  ] ضايع نمىگذاريم\r\n( 3 ) اعراف ، آيه 96 ؛ و چنانچه مردم شهر و ديار همه ايمان آورده و پرهيزكار مىشدند همانا درهاى بركات آسمان‌و زمين را به روى آنها مىگشوديم\r\n( 4 ) . روم ، آيه 10 ؛ سرانجام كار آنان كه به آن اعمال زشت و كردار بد پرداختند اين شد كه كافر شده آيات خدا را تكذيب و تمسخر كردند\r\n( 5 ) طلاق ، آيه 8 ؛ و چه بسيار مردم ديارى را كه از خدا و رسولانش سرپيچيدند [ و كافر شدند 
  ] به حساب سخت‌مؤاخذه كرديم و به عذاب بسيار شديد معذّب ساختيم . تا به كيفر كردار خود رسيدند و عاقبت كارشان زيانكارى [ و حسرت 
  ] گرديد\r\n( 6 ) زلزله ، آيه‌هاى 7 - 8 ؛ ر . ك : ص 128\r\n( 7 ) شورى ، آيه 30 ؛ و آنچه از رنج و مصائب به شما مىرسد همه از دست اعمال زشت شماست در صورتى كه‌خداوند بسيارى از اعمال بد را عفو مىكند\r\n( 8 ) . تغابن ، آيه 11 ؛ هيچ درد و مصيبتى به شما نرسد مگر به اذن خدا\r\n","page_name":" 159 ","page_number":159},
  {"content":"\r\n\r\nديگرى كه به اين مضمون وجود دارد و همگى آنها اين نكته را روشن مىسازند كه ترتّب نتايجِ امور ، به نحو ضرورت و قهرى در دنيا و آخرت صورت مىگيرد و مقتضاى برهان نيز همين مطلب است .\r\n\r\nمقايسه‌اى بين حساب و رزق\r\nدر عين حال علل و معلولات يا مقدمات و نتايج هيچ يك خود به خود موجود نمىشوند و نيز اين مقدمات نيستند كه به نتايج وجود مىبخشند ، بلكه همه به افاضهء وجود از ناحيهء خداى سبحان محقّقند و بنابراين ، معناى استتباع امرى نسبت به نتيجه‌اى همان استفاضهء وجود آنها از ناحيهء حقّ است .\r\nكما اين‌كه ارتزاق مرزوقين ( دريافت روزى از ناحيهء روزىگيرندگان ) در واقع همان استفاضهء وجود از ناحيهء حقّ است تا موجود به بقاى خود ادامه دهد . بنابراين « حساب » به نحوى هم‌چون « روزى » است : ابر فيض ربّانى هميشه از درياى رحمت الهى مايه مىگيرد و باران رحمت بر درياى امكان فرو مىريزد . پس هر قطرهء لاحقى استمدادى وجودى است براى قطرهء سابق ( رزق ) و راهى براى رفع حاجتى كه مقتضاى ذاتى اوست ( حساب ) . و كما اين‌كه افاضهء رزق براى موجودات ، هميشگى و مستمر و ضرورى است آن‌گونه كه فرمود :  « إِنَّهُ لَحَقٌّ مِثْلَ ما أَنَّكُمْ تَنْطِقُونَ »  « 1 » همين‌طور حساب در ميان موجودات ، دائمى و مستمر و ضرورى است ، پس تدبّر نما . 182\r\nدر نهج‌البلاغه آمده است : « از امام عليه السلام سؤال شد چگونه خداوند خلايق را با همگى كثرتشان محاسبه مىكند . امام عليه السلام پاسخ فرمود : همان‌گونه كه با همگى كثرتشان روزى\r\n\r\n\r\n","description":"","footnote":"\r\n( 1 ) . ذاريات ، آيه 23 ؛ [ اين وعدهء رزق 
  ] به مانند تكلّمى كه با يك‌ديگر مىكنيد حقّ و حقيقت است\r\n","page_name":" 160 ","page_number":160},
  {"content":"\r\n\r\nمىدهد . دگر بار سؤال شد چگونه آنها را محاسبه مىكند در حالىكه وى را نمىبينند ؟\r\nفرمود : همان‌گونه كه روزى مىدهد و نمىبينند » . 183 اين فرمايش امام عليه السلام از پرارزش‌ترين كلمات اين باب است .\r\n\r\nدر معناى صعوبت و سهولت حساب\r\nخلاصه آن‌كه امور - كه افعال ما بخشى از آنهاست - هنگامىكه در خارج تحقّق مىيابند ، از حساب خود كمترين انفكاكى نمىپذيرند . خداوند سبحان فرمود :  « وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ »  « 1 » و  « أَلا لَهُ الْحُكْمُ وَ هُوَ أَسْرَعُ الْحاسِبِينَ »  « 2 » ، چه آن‌كه با اختصاص حكومت به خداوند سبحان و فقدان حاكم ديگرى كه با حكم خويش به مضادّه با حكم خدا برآيد و يا به نحوى از انحا دفع امر الهى نمايد ، به اين معنا كه موجب ابطال يا تعويق يا تضعيف آن گردد ، ديگر وجهى براى كندى يا تعويق و يا تأخير حكم الهى متصوّر نيست و در آن صعوبت و سهولت و غير آن معنا ندارد و لذا اگر در جاى اين معنا اطلاق شود مراد حصول آنها ( سهولت و صعوبت و . . . ) نسبت به ادراك حساب شوندگان ( محاسبين ) است نه واقع امر ، كما اين‌كه در اين آيات آمده است :  « وَ يَخافُونَ سُوءَ الْحِسابِ »  « 3 » و  « فَحاسَبْناها حِساباً شَدِيداً »  « 4 » و  « تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »  « 5 » در تفسير مجمع البيان از اباسعيد خدرى نقل شده كه به رسول اللّه صلى الله عليه و آله عرض شد كه اين روز چه طولانى است ! پس رسول خدا صلى الله عليه و آله فرمود : « قسم به كسى كه جان محمد صلى الله عليه و آله به دست اوست اين روز براى مؤمنان به حدّى سهل گردد كه از نماز فريضه‌اى كه در دنيا\r\n\r\n\r\n","description":"","footnote":"\r\n( 1 ) . رعد ، آيه 41 ؛ تنها خداست كه در جهان فرمان دهد و هيچ‌كس بر ردّ حكمش قادر نيست و اوست كه در يك‌لحظه حساب همهء خلق را مىكند\r\n( 2 ) . انعام ، آيه 62 ؛ آگاه باشيد كه حكم خلق با خداست و او زودتر از هر محاسبى به حساب خلق رسيدگى تواند كرد\r\n( 3 ) . رعد ، آيه 21 ؛ . . . و از سختى هنگام عذاب مىانديشند\r\n( 4 ) . طلاق ، آيه 8 ؛ . . . [ آن مردم را 
  ] به حساب سخت مؤاخذه كرديم\r\n( 5 ) . معارج ، آيه 4 ؛ ملائكه و روح به سوى او عروج مىكنند در روزى كه مقدار آن پنجاه هزار سال است\r\n","page_name":" 161 ","page_number":161},
  {"content":"\r\n\r\nبه جاى مىآورند آسان‌تر نمايد » . 184\r\nدر همان تفسير از امام جعفر صادق عليه السلام نقل شده كه فرمود : « اگر حساب آن روز را كسى غير از خدا به عهده داشت خلايق پنجاه هزار سال معطل مىماندند و لكن خداوندِ سبحان در لحظه‌اى از اين امر فارغ مىگردد » . 185\r\nاز اين دو خبر مراد از  « كانَ مِقْدارُهُ خَمْسِينَ أَلْفَ سَنَةٍ »  در آيهء مذكور معلوم مىشود . اما اين‌كه امر قيامت و حساب بر مؤمنان سهل مىگردد ، به خاطر آن است كه چهره‌هاى آنان در آن روز شاداب و به پروردگار خويش نگران ( ناظر ) است و بنابراين ، واقع را على ماهو عليه مشاهده مىكند  « وَ ما أَمْرُ السَّاعَةِ إِلَّا كَلَمْحِ الْبَصَرِ »  « 1 » و طول قيامت و حساب براى كافران و فاسقان هم از اين باب است كه از پروردگار خويش در حجابند . پس از اختلاف « در حساب » از جانب خلايق است نه از جانب خداوند سبحان ، كه از جانب او - تبارك و تعالى - امرى واحد و خالى از اختلاف است .\r\nخلاصه آن‌كه ، همان‌گونه كه در گذشته روشن شد ، امر حساب جريانى هميشگى دارد و اما وقوع حساب در خصوص روز قيامت كه از آيات قرآنى استفاده مىشود همانند اختصاص مُلك است در آن روز به خداوند ، و همين‌طور حضور خلايق در آن روز در محضر حقّ و يا اختصاص همهء امور در آن روز به خدا كه در ديگر آيات قرآنى وارد شده ، با وجودى كه ظاهراً اختصاصى به روز قيامت ندارد و در مباحث سابق معناى اين اختصاص روشن شد . بنابراين ، مراد از وقوع حساب در روز قيامت آن است كه نتايج امور در آن روز به تمام معنا حقيقتاً ظاهر مىگردد ، كه در واقع ظهور نتيجهء خلقت و وصول ممكنات است به غايت سير خويش در طريقى كه از پروردگار شروع و به وى ختم مىگردد . 186 خداوند سبحان مىفرمايد :  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى \r\n\r\n\r\n","description":"","footnote":"\r\n( 1 ) . نحل ، آيه 77 ؛ ر . ك : ص 21\r\n","page_name":" 162 ","page_number":162},
  {"content":"\r\n\r\n بِنا حاسِبِينَ »  « 1 » و  « أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ »  « 2 »  « وَ أَنَّ إِلى رَبِّكَ الْمُنْتَهى »  « 3 » از اين‌جا معلوم مىشود انسان هر چه به طريق سعادت نزديك‌تر شود و با صراط مستقيم همراه‌تر گردد حساب بر وى آسان‌تر شود ، از آن جهت كه به نتيجهء مقصود از خلقت نزديك‌تر گشته است : خداوند سبحان فرمود :   « فَأَمَّا مَنْ أُوتِيَ كِتابَهُ بِيَمِينِهِ * فَسَوْفَ يُحاسَبُ حِساباً يَسِيراً »   « 4 » و هر چه از حق بيشتر دور گردد و از صراط مستقيم منحرف‌تر گردد ، حساب بر وى دشوارتر شود چون از نتيجهء خلقت و غايت وجودى كه خداوند تعالى در فطرتش به وديعت نهاده دور گشته است : خداوند سبحان فرمود :   « فَذلِكَ يَوْمَئِذٍ يَوْمٌ عَسِيرٌ * عَلَى الْكافِرِينَ غَيْرُ يَسِيرٍ »   « 5 » و  « وَ يَقُولُ الْكافِرُ يا لَيْتَنِي كُنْتُ تُراباً »  « 6 » و   « وَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ * وَ لَمْ أَدْرِ ما حِسابِيَهْ »   « 7 » و امر در هر دو گروه به كسانى ختم مىشود كه ديگر حسابى ندارند : در گروه اول كسانى كه ولايت تمام اعمالشان با خداست و بنابراين از جهت خودشان عملى ندارند و لذا براى ايشان نه حسابى در كار است و نه كتابى . اين طايفه همان مخلصين و مقرّبينند كه خداوند سبحان فرمود :   « فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ »   و در گروه دوم كسانى كه هيچ مولايى ندارند پس تمامى اعمالشان باطل است و لذا نه حسابى خواهند داشت و نه كتابى و نه سنجش اعمالى .\r\nدر معانى الاخبار از امام باقر عليه السلام نقل شده كه فرمود : « رسول خدا صلى الله عليه و آله فرمود هر\r\n\r\n\r\n","description":"","footnote":"\r\n( 1 ) . انبياء ، آيه 47\r\n( 2 ) . مؤمنون ، آيه 115 ؛ آيا چنين پنداشتيد كه شما را عبث آفريديم [ و پس از مرگ 
  ] هرگز به ما رجوع نخواهيد كرد\r\n( 3 ) . نجم ، آيه 42\r\n( 4 ) . انشقاق ، آيه‌هاى 7 - 8\r\n( 5 ) . مدثّر ، آيه‌هاى 9 - 10\r\n( 6 ) . نبأ ، آيه 40 ؛ و كافر در آن روز ( از فرط عذاب ) آرزو مىكند كه‌اى كاش خاك بودمى\r\n( 7 ) . حاقه ، آيه‌هاى 25 - 26\r\n","page_name":" 163 ","page_number":163},
  {"content":"\r\n\r\nمحاسبه‌شونده‌اى در عذاب خواهد بود . كسى گفت : اى رسول خدا پس از اين كلام خدا كه « فسوف يحاسب حسابا يسيرا » چه خواهد شد ؟ فرمود : مراد مقام عَرض ( عرضه‌داشتن ) است يعنى تفحّص از اعمال » . 187 شيعه و سنّى در نقل معناى اين حديث و صحّتش اتفاق نموده‌اند .\r\nعيّاشى و ديگران به طرق متعدّده از امام صادق عليه السلام در معناى اين آيه  « وَ يَخافُونَ سُوءَ الْحِسابِ »  نقل كرده‌اند كه فرمود : « معناى آن مداقّه و برشمردن همهء اعمال است و اين‌كه « سيّئات » عليه ايشان در زمرهء اعمالشان محسوب مىشود ، ولى حسنات به نفع آنان حساب نخواهد شد » . 188\r\n\r\nرابطهء سؤال و حساب\r\nو از آنچه گذشت حال « سؤال » كه از توابع حساب است نيز روشن مىشود ، چون سؤال به معناى پرسش از حقيقت امر است و امر در آن‌روز دايرمدار ظهور تبعات و عواقبى [ از سعادت و شقاوت 
  ] است كه نفس ، خود كسب نموده و به عبارت ديگر دايرمدار باز پس‌دادن حساب وصول به نتايج آنهاست . 189 خداوند سبحان فرمود :\r\n « يَوْمَ تُبْلَى السَّرائِرُ »  كه مراد از « سرائر » همان مكامن نفوس است . و فرمود :  « بَلْ بَدا لَهُمْ ما كانُوا يُخْفُونَ مِنْ قَبْلُ »  « 1 » و  « وَ لا يَكْتُمُونَ اللَّهَ حَدِيثاً »  « 2 » و  « وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ »  « 3 » و مراد از نسخ در اخبارىكه در نسخ اين آيه به آيهء  « إِلَّا اللَّمَمَ إِنَّ رَبَّكَ واسِعُ الْمَغْفِرَةِ »  « 4 » وارد شده همان تفسير و بيان است نه بيان\r\n\r\n\r\n","description":"","footnote":"\r\n( 1 ) . انعام ، آيه 28\r\n( 2 ) . نساء ، آيه 42\r\n( 3 ) . بقره ، آيه 284 ؛ اگر آنچه [ از اغراض خير و شرّ 
  ] در دل داريد آشكار يا مخفى كنيد همه را خدا در محاسبهء شماخواهد آورد\r\n( 4 ) . نجم ، آيه 32 ؛ . . . مگر آن‌كه لَمَمى ( گناه صغيره يا تخيّل و وسوسه‌اى به غلبهء طبيعت يا عادت ) از آنها سر زند كه‌مغفرت پروردگار بسيار وسيع است\r\n","page_name":" 164 ","page_number":164},
  {"content":"\r\n\r\nغايت حكم و انقضاى آن ، چه اين معناى دوم مختصّ به شرايع و احكام است و جريان آن در حقايق ممكن نيست . 190\r\n\r\nدر عموميّت سؤال و حساب\r\nنكتهء ديگر اين‌كه خداوند سبحان فرمود :   « فَوَ رَبِّكَ لَنَسْئَلَنَّهُمْ أَجْمَعِينَ * عَمَّا كانُوا يَعْمَلُونَ »   « 1 » و نيز  « فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ »  « 2 » و  « وَ قِفُوهُمْ إِنَّهُمْ مَسْؤُلُونَ »  « 3 » . از ظاهر اين آيات مىتوان فهميد كه سؤال و حساب نسبت به همهء اعمال و نعمت‌ها عموميت دارد و مستفاد از دسته‌اى از اخبار نيز همين است .\r\nدر نوادر راوندى به اسنادش از موسى بن جعفر عليهما السلام از پدرانش عليهم السلام از رسول اللّه صلى الله عليه و آله نقل كرده كه فرمود : « در روز قيامت هر نعمتى مورد سؤال واقع مىشود مگر نعمتى كه در راه خدا به كار گرفته شده باشد » . 191\r\nدر امالى مفيد مسنداً از ابن‌عيينه از اباعبداللّه عليه السلام نقل شده كه فرمود : « هيچ بنده‌اى نيست كه خداوند را عليه او حجّتى نباشد ؛ يا در گناهى كه مرتكب شده و يا در نعمتى كه در شكرش كوتاهى نموده » . 192\r\nو در كتاب حسين بن سعيد از امام صادق عليه السلام آمده است : « دفاتر حساب روز قيامت بر سه گونه است : دفتر نعمت‌هاى الهى ، دفتر حسنات ، دفتر سيئات و آن‌گاه بين دفتر نعمت‌ها و دفتر حسنات مقابله مىشود و نعمت‌هاى الهى همهء حسنات را فرا مىگيرد و سيّئات باقى مىماند » . 193\r\n\r\n\r\n","description":"","footnote":"\r\n( 1 ) . حجر ، آيه 92 ؛ قسم به خداى تو كه از همهء آنها سخت مؤاخذه خواهيم كرد ( روزى ) از آنچه مىكنند بازخواست‌مىشوند\r\n( 2 ) . اعراف ، آيه 6\r\n( 3 ) . صافات ، آيه 24\r\n","page_name":" 165 ","page_number":165},
  {"content":"\r\n\r\nروايات بسيار ديگرى به اين مضامين وجود دارد كه از همه جامع‌تر روايتى است كه صدوق رحمه الله در كتاب توحيد از ابن‌اذينه از امام صادق عليه السلام نقل كرده . راوى مىگويد به امام صادق عليه السلام عرض كردم فدايت شوم در قضا و قدر چه مىفرماييد . امام فرمود :\r\n« مىگويم خداوند سبحان در روز قيامت هنگامىكه همهء خلايق را جمع نمود از پيمانى كه از ايشان گرفته بود سؤال مىكند و اما آنچه كه بر طبق قضا بر آنان جارى گشته است مورد سؤال واقع نمىشود » . 194\r\nالبته محدّثان شيعى از امام على و امام باقر و امام صادق و امام رضا عليهم السلام درمورد آيهء «  ثُمَّ لَتُسْئَلُنَّ يَوْمَئِذٍ عَنِ النَّعِيمِ »  نقل كرده‌اند كه مراد از نعيم همان ولايت است نه آنچه از خوراكىها و پوشاكىها و غيره كه حوايج انسان را بر طرف مىسازد .\r\nاز امام صادق عليه السلام نقل شده كه به ابوحنيفه فرمود : « شنيده‌ام كه « نعيم » را به طعام پاك و آب خنك در روز گرم تابستانى تفسير نموده‌اى ؛ گفت : آرى . امام عليه السلام فرمود : اگر كسى تو را دعوت كند و با غذايى پاك و آبى خنك پذيرايى نمايد و سپس بر تو منّت روا دارد او را به چه منسوب مىكنى ؟ گفت : بخل . امام عليه السلام فرمود : پس آيا خداى متعال بخيل است ؟ ! ابىحنيفه پرسيد : پس مراد از « نعيم » چيست ؟ امام عليه السلام فرمود : حبّ ما اهل‌بيت » . 195\r\nدر احتجاج از امام على عليه السلام آمده است كه مراد از « نعيمى » كه از آن سؤال مىشود ، رسول اللّه صلى الله عليه و آله و جانشينان وى از برگزيدگان الهىاند كه خداوند به وجودشان بر مواليان و پيروان آنان نعمت ارزانى داشت » . 196\r\nدر محاسن برقى از ابوخالد كابلى از امام باقر عليه السلام در حديثى آمده است ، امام عليه السلام بعد از ذكر آيهء مذكور فرمود : « از راه حقّى كه بر آن هستيد سؤال مىشويد » . 197\r\nتأمّلات عقلى نيز با اين معنا همراه است ؛ زيرا ولايت كه همان معرفت خدا و مشهود آن است از آن‌جا كه غايت خلقت را تشكيل مىدهد و وراى آن غايتى نيست پس هر فيضى تنها در صورتى « نعمت » ملايم با كمال و راحت انسان است كه در\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nطريق غايت واقع شود و يا به لحاظ صحّت وقوعش در طريق غايت ملاحظه گردد و الّا همين نعمت در طريق مضادّ با غايت بعينه نقمت است ؛ و اگر اصلًا در طريقى واقع نگردد لغو و باطل است . پس هر امرى از آن جهت كه در طريق ايصال انسان به ساحت ولايت قرار گرفته ، نعمت است و گرنه با صرف نظر از اين جهت نعمتى در كار نخواهد بود . پس مىتوان گفت كه نعمتِ مطلق ، خصوص توحيد و نبوت و ولايت است ، آن طور كه در بعضى روايات وارد شده و نيز مىتوان گفت نعمت نسبت به ما خصوص ولايت است ، آن طور كه در بعضى روايات ديگر آمده است ، پس تدبّر نما .\r\nو اللّه ولىّ الحقّ .\r\n\r\nفصل 11 : در جزا\r\nخداوند سبحان فرمود :  « لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى »  « 1 » پاداش نيكوكار به بهشت و مجازات بدكار به دوزخ ، امرى است كه در كثيرى از آيات قرآنى به آن اشاره شده و خداوند اين جهت را يكى از دو دليل قائم بر وقوع حشر قرار داده است ، آن‌جا كه فرمود :   « وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ * أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ »   « 2 » . چون همان‌گونه كه محال است حكيم از آن جهت كه حكيم است فعل خالى از غايت و نتيجه انجام دهد - دليل اول - همين‌طور محال است امر جماعتى را كه در آن صالح و طالح و ظالم و مظلوم هر دو يافت مىشوند ، به حال خود واگذارد و نيكوكار و بدكار\r\n\r\n\r\n","description":"","footnote":"\r\n( 1 ) . نجم ، آيه 31 ؛ . . . كه بدكاران را به كيفر مىرساند و نيكوكاران را پاداش نيكو عطا مىكند\r\n( 2 ) . ص ، آيه 28 ؛ و ما آسمان و زمين و هر چه بين آنهاست بازيچه و باطل خلق نكرده‌ايم . اين گمان كافران است . واىبر كافران از عذاب سخت آتش دوزخ . آيا آنان را كه به خدا ايمان آورده به اعمال نيكو پرداختند ، مانند مردم [ بىايمان 
  ] مفسد در زمين قرار مىدهيم . يا مردان باتقوا و خداترس را مانند فاسقان بدكار جزا خواهيم داد\r\n","page_name":" 167 ","page_number":167},
  {"content":"\r\n\r\nهر يك را به مقتضاى فعلشان پاداش و جزا ندهد .\r\n\r\nرابطهء فعل و جزا\r\nنكتهء ديگر اين‌كه خداوند سبحان در ابتدا نوعى نسبت ميان عمل و جزا اثبات مىنمايد ، به اين معنا كه احسان را به احسان پاسخ خواهد گفت و اسائت را به اسائت ، سپس مطلب را از صرفِ اين وعدهء به مطلق احسان و وعيد به مطلق اسائت ، فراتر مىبرد و بنابر خصوصياتى در افعال ، خصوصياتى در پاداش به احسان و اسائت بيان مىكند كه از آن نوعى اشاره به نسبت‌ها و ارتباطات خاص ما بين افعال و جزاى آنها فهميده مىشود و سپس از اين مرحله هم فراتر مىرود و مىفرمايد : بين عمل و جزاى آن عينيّت است ، آن‌جا كه فرمود :  « وَ لِكُلٍّ دَرَجاتٌ مِمَّا عَمِلُوا وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ »  « 1 » كه صدر آيه از نوعى نسبت خاصّ حكايت مىكند 198 و عبارت ميانى از اتّحاد بين عمل و جزاى آن و ذيل آيه از جزاى عادلانه كه در واقع سبب نسبت و اتحاد مذكور است ؛ و آنچه كه در فصل پيش در معنا و حقيقت حساب بيان كرديم اين‌جا هم صادق است . خداوند سبحان فرمود :  « وَ اتَّقُوا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ »  « 2 » و   « فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ »   « 3 » و آيات بسيار ديگرى كه دلالت مىكنند براين‌كه اعمال خير و شرّ انسان بعينه به وى برگردانده مىشوند .\r\nخداوند سبحان معناى اين عينيّت را چنين بيان فرموده :  « إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ وَ يَشْتَرُونَ بِهِ ثَمَناً قَلِيلًا أُولئِكَ ما يَأْكُلُونَ فِي بُطُونِهِمْ إِلَّا النَّارَ \r\n\r\n\r\n","description":"","footnote":"\r\n( 1 ) . احقاف ، آيه 19\r\n( 2 ) . بقره ، آيه 281 ؛ بترسيد از آن روزى كه در آن روز به سوى خدا باز خواهيد گشت پس هر كس كاملًا پاداش عمل‌خويش را دريافت خواهد كرد و به هيچ كس ستمى نكنند\r\n( 3 ) . زلزله ، آيه‌هاى 7 - 8 ؛ ر . ك : ص 149\r\n","page_name":" 168 ","page_number":168},
  {"content":"\r\n\r\n وَ لا يُكَلِّمُهُمُ اللَّهُ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ »  « 1 » و به اين ترتيب روشن ساخته كه معصيت آنان كه در اين نشئهء دنيوى به صورت كتمان آيات نازلهء الهى و وحى و فروختن آن به متاعى بىارزش است ، بعينه در نشئهء باطن به صورت خوردن آتش است ؛ كمااين‌كه مثل اين جهت در صَرف ظالمانهء اموال ايتام نيز مذكور است .\r\nخداوند سبحان به دنبال آيهء سابق فرموده :  « أُولئِكَ الَّذِينَ اشْتَرَوُا الضَّلالَةَ بِالْهُدى وَ الْعَذابَ بِالْمَغْفِرَةِ فَما أَصْبَرَهُمْ عَلَى النَّارِ »  « 2 » كه مىفهماند اين گروه هدايت و مغفرت را به ضلالت و عذاب تبديل نموده‌اند . از طرفى ديگر هدايت و مغفرت مترتّب بر استقامت و تقواست كما اين‌كه خوردن آتش و ضلالت عذاب مترتّب بر كتمان آيات الهى و فروختن آن به متاعى ناچيز است و بنابراين ، از اين‌كه خداوند سبحان در اين آيات متعرّض تبديل مغفرت و هدايت به آثار مترتبهء بر معاصى گرديده نه خود معاصى ، و نيز از اين‌كه خوردن آتش و امثالش را به معناى عامّى مثل ضلالت و عذاب تبديل نموده ، مىتوان فهميد كه تبدّل صورت افعال از نشئه‌اى به نشئهء ديگر ، هم در جانب معاصى و هم در جانب طاعات به نحوى عام ثابت است ، فافهم و تدبّر . 199\r\n\r\nپاداش مؤمنان و جزاى كافران\r\nخداوند سبحان اين معنا را در خصوص مؤمنان چنين فرمود :  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  « 3 » و  « أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ \r\n\r\n\r\n","description":"","footnote":"\r\n( 1 ) . بقره ، آيه 174 ؛ آنان كه پنهان داشتند آياتى از كتاب آسمانى را كه خدا دربارهء بعثت محمّد صلى الله عليه و آله فرستاده بود و آن‌رابه بهاى اندك فروختند جز آتش دوزخ نصيبى نخواهند داشت و در آخرت خدا از خشم با آنان سخن نگويد و از پليدى عصيان پاك نگرداند و هم آنان را در قيامت عذاب دردناك خواهد بود\r\n( 2 ) . همان ، آيه 175 ؛ آنها همان گروهند كه اختيار كردند ضلالت و گمراهى را به جاى لطف و هدايت و عذاب خدا رابه جاى آمرزش و رحمت ، چقدر بر آتش جهنّم سخت‌جان و پرطاقتند\r\n( 3 ) . همان ، آيه 257 ؛ ر . ك : ص 41\r\n","page_name":" 169 ","page_number":169},
  {"content":"\r\n\r\n بِرُوحٍ مِنْهُ »  « 1 » كه مراد روح ايمان است ، و فرمود :  « وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا »  « 2 » كه مراد از نور همان روح‌القدس است كه نور منزّل بر رسول اللّه صلى الله عليه و آله است . و نيز فرمود :  « يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ »  « 3 » و  « لَهُمْ أَجْرُهُمْ وَ نُورُهُمْ »  « 4 » و آيات ديگر . خلاصه اين‌كه صور علوم و اخلاق و اعمالشان انوار الهيهء پاكى است كه بر ايشان ارزانى گشته تا از پليدىها و تاريكىها نجات يابند و با آن ، عظمت و كبرياى خداوند و ملكوت آسمان‌ها و زمين را مشاهده نمايند :  « طُوبى لَهُمْ وَ حُسْنُ مَآبٍ » . \r\nخداوند درخصوص كافرين و فاسقين نيز فرموده :  « وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ »  « 5 » ؛  « وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ »  « 6 » ؛  « أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا »  « 7 » ؛  « وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ »  « 8 » ؛  « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ »  « 9 »  « كَذلِكَ زَيَّنَّا لِكُلِّ أُمَّةٍ عَمَلَهُمْ . . .   وَ نُقَلِّبُ أَفْئِدَتَهُمْ وَ أَبْصارَهُمْ »  « 10 »  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي \r\n\r\n\r\n","description":"","footnote":"\r\n( 1 ) . مجادله ، آيه 22 .\r\n( 2 ) . شورى ، آيه 52 .\r\n( 3 ) . حديد ، آيه 28 .\r\n( 4 ) . همان ، آيه 19 .\r\n( 5 ) . بقره ، آيه 257 .\r\n( 6 ) . انعام ، آيه 39 .\r\n( 7 ) . مريم ، آيه 83 ؛ . . . شياطين را بر سر كافران فرستاديم تا سخت آنها را آزار كنند .\r\n( 8 ) . انعام ، آيه 121 ؛ [ و بدانيد 
  ] كه اهريمنان سخت به دوستان خود وسوسه كنند تا شما به جدل و منازعه برخيزيد . . . .\r\n( 9 ) . زخرف ، آيه 36 .\r\n( 10 ) . انعام ، آيه 108 ؛ اين چنين ما عمل هر قومى را در نظرشان زينت داده‌ايم . . . .\r\n","page_name":" 170 ","page_number":170},
  {"content":"\r\n\r\n السَّماءِ كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ »  « 1 » ؛   « إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ * وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »   « 2 » و  « وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ وَ اللَّهُ سَرِيعُ الْحِسابِ »  « 3 »\r\nاز اين آيات استنباط مىشود كه شرك به خداوند و معاصى در همهء صور مختلفهء آن موجب خروج از عالم نور به عالم ظلمات مىگردد و به اين صورت است كه خداوند ايشان را گمراه مىكند و قدرت بينايى و شنوايى و تكلّم را از ايشان سلب مىنمايد و شياطين را تا روز قيامت قرين آنان مىسازد و قلوب و ابصار آنان را دگرگون نموده به نحوى كه جز سراب باطل را اراده نمىكنند و قدرت نزديك‌شدن به حق و استفادهء از آن را ندارند و كسى را مانند كه كف خويش به سوى آب برد تا آبى به دهان رساند و نتواند ، بلكه در زنجيرهاى اسارت دربندند و در ميان سدهايى كه خود در اطراف خويش بنا نهاده‌اند ، محبوسند و همهء اينها جز صور اعمال و نتيجهء حساب آنها از ثواب و عقاب نيست . اخبار بسيارى نيز به اين معنا گواه مىدهد :\r\nدر روايتى از رسول اللّه صلى الله عليه و آله نقل شده : « آن‌طور كه زندگى مىكنيد ، جان مىدهيد ؛ و آن‌طور كه جان مىدهيد برانگيخته مىشويد » 200 و اين از كلمات جامعه ( جوامع الكلم ) است و اگر روايتى ديگر از پيغمبر صلى الله عليه و آله به آن ضميمه كنيم كه مىفرمايد : « خلايق\r\n\r\n\r\n","description":"","footnote":"\r\n( 1 ) . همان ، آيه 125 ؛ پس هر كه را خدا هدايت او خواهد دلش را به نور اسلام روشن و گشاده گرداند و هر كه راخواهد گمراه سازد [ به حال گمراهى واگذارد 
  ] و دل او را از پذيرفتن ايمان تنگ و سخت كند گويى كه مىخواهد از زمين برفراز آسمان رود . اين است كه خدا كسانى را كه به حق نمىگروند مردود و پليد گرداند\r\n( 2 ) . يس ، آيه 8 ؛ [ چون كافر شدند 
  ] ما هم برگردن آنها تا زنخ زنجيره‌هاى [ عذاب 
  ] نهاديم در حالى كه [ از جهل و عنادمانند شتر 
  ] سربلند كرده چشم بربسته‌اند و [ و راه خير را 
  ] از پيش و پس بر آنها سدّ كرديم و بر چشم هوششان هم پرده افكنديم كه هيچ ( راه حق ) نبينند\r\n( 3 ) . نور ، آيه 39\r\n","page_name":" 171 ","page_number":171},
  {"content":"\r\n\r\nمعادنى هستند همانند معادن طلا و نقره » 201 مىتوان از آن دو علم مبدأ انسان و معادش را به نحو استيفا استفاده نمود .\r\n\r\nحشر انسان با عمل خويش\r\nدر كافى از امام صادق عليه السلام نقل شده كه فرمود : « هنگامىكه ميّت در قبر قرار مىگيرد شخصى براى وى متمثّل مىگردد و به وى مىگويد در مقابل تو سه چيز بوديم : رزق تو كه به انقطاع اجلت منقطع شد ، همسر و فرزندانت كه تو را پشت سر گذاشته و برگشتند و سومى من - عمل تو - هستم كه با تو باقى ماندم . هان كه من از ميانهء اين سه چيز در نزد تو از همه كم‌ارزش‌تر و كمتر مورد اعتنا بودم » . 202\r\nشيخ بهائى رحمه الله از طريق اصحاب ما از قيس بن عاصم نقل كرده كه گفت : با جماعتى از بنىتميم بر پيغمبر صلى الله عليه و آله وارد شديم در حالى كه صلصال بن الدلهمس نزد ايشان بود .\r\nگفتيم كه رسول اللّه موعظتى فرما كه ما را به كار آيد كه قومى هستيم بيابانگرد . رسول خدا فرمود : « اى قيس به تحقيق كه عزّت با ذلت همراه است و حيات با موت . با دنيا آخرتى است و براى هر شيئى حسابگرى ، و براى هر اجلى تقديرى . اى قيس ، در هر صورت قرينى خواهى داشت كه با تو مدفون مىشود و او زنده است و تو مرده ، پس اگر كريم بود تو را اكرام مىكند و اگر لئيم بود خوار و زارت مىكند و او محشور نمىشود مگر با تو و تو محشور نمىشوى مگر با او و فقط از او مؤاخذه و سؤال مىگردى ، پس او را صالح قرار ده كه اگر صالح شد به او انس خواهى گرفت و اگر فاسد شد جز از او در وحشت و هراس نخواهى بود و او عمل توست » . 203\r\nو بايد دانست رواياتى كه در تمثل روزه و نماز و زكات و ولايت و صبر و رفق و قرآن و تسبيح و تهليل و ساير عبادات و معاصى به صور خاصّى كه مطابق واقع آنهاست ، وارد شده از حدّ شمار خارج است و برهانى كه سابقاً ذكر كرديم مؤيّد همين معناست . 204 و نيز مىتوان گفت ثواب و عقاب بر طاعت و معصيت ، يعنى موافقت\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nامر خداوند و مخالفت آن ، مترتّب مىگردد و در رسالهء « انسان در دنيا » گذشت كه اطاعت و معصيت به اين معنا امرى اعتبارى و وهمى است 205 در حالىكه ثواب و عقاب از امور حقيقيّه‌اند و تحقّق رابطه بين امر اعتبارى و امر حقيقى ممتنع است مگر اين‌كه آن امر اعتبارى محفوف به امرى حقيقى باشد و از آن‌جا كه به ثبوت انسان ، طاعت و معصيت ثابت مىگردد ولو اين‌كه فرضاً هر امر ديگرى در عالم باشد و نيز به نبود انسان ، اين دو نيست مىشوند ولو اين‌كه فرضاً هر امر ديگرى در عالم باشد ، پس اين امر حقيقى كه با طاعت و معصيت همراه است و موجب ترتّب ثواب و عقاب مىگردد لامحاله با انسان خواهد بود و انسان مجموع بدن و نفس است و لكن بدن به تدريج متبدّل مىشود در حالىكه طاعت و معصيت و همين‌طور شقاوت و سعادت به حال خود باقىاند پس آنچه كه حقيقت مذكور دايرمدار آن است همان روح ، يعنى حقيقت انسان خواهد بود . بنابراين ، با انسان حقيقتى موجود است كه مصحّح ترتّب ثواب و عقاب بر طاعت و معصيت است و اين حقيقت همان معانس ( امور نفسيّهء ) خاصّه‌اى است كه خصوصيت خويش را از خصوصيات طاعات و معاصى كسب نموده است .\r\n\r\nفصل 12 : در شفاعت\r\nخداوند سبحان فرمود :  « وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَرُونَ »  « 1 » و  « وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها عَدْلٌ وَ لا تَنْفَعُها شَفاعَةٌ وَ لا هُمْ يُنْصَرُونَ »  « 2 » و نيز  « يا أَيُّهَا الَّذِينَ آمَنُوا \r\n\r\n\r\n","description":"","footnote":"\r\n( 1 ) . بقره ، آيه 48 ؛ و حذر كنيد از روزى كه در آن كسى به جاى ديگرى مجازات نبيند و هيچ شفاعت از كسى پذيرفته‌نشود و فدا و عوض قبول نكنند و يارى نشوند\r\n( 2 ) . همان ، آيه 123 ؛ و بترسيد از روزى كه هر كس جزاى عمل خود را بيند و كسى را بجاى ديگرى مجازات نكنندو از هيچ‌كس فدايى پذيرفته نشود و شفاعت كسى سودمند نبود و كسى را ياورى نباشد\r\n","page_name":" 173 ","page_number":173},
  {"content":"\r\n\r\n أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خُلَّةٌ وَ لا شَفاعَةٌ »  « 1 » . اين آيات شريفه قبول شفاعت از كسى نسبت به ديگرى را نفى مىكند و لكن آيات ديگرى وجود دارد كه عموم اين نفى را تخصيص مىزند و آن‌را تفسير مىكند ، همان‌گونه كه عموم « عدم نصرت » را تخصيص زده و تفسير مىكند . خداوند سبحان فرمود :   « يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ * إِلَّا مَنْ رَحِمَ اللَّهُ إِنَّهُ هُوَ الْعَزِيزُ الرَّحِيمُ »   « 2 » و فرمود :  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ يَعْلَمُ ما بَيْنَ أَيْدِيهِمْ وَ ما خَلْفَهُمْ »  « 3 » و  « وَ لا تَنْفَعُ الشَّفاعَةُ عِنْدَهُ إِلَّا لِمَنْ أَذِنَ لَهُ »  « 4 » به اين ترتيب روشن مىشود كه در آن روز شفاعتى واقع نمىگردد و كسى را سود نمىدهد مگر با اذن به شافع در شفاعت‌كردن و اذن به مشفوع درمورد شفاعت واقع‌شدن . و در آيهء  « يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا »  « 5 » معناى اذن به شافع را بيان و تفسير نموده است : اذن خداوند به شافع يعنى رضاى او به قولش و به عبارت ديگر يعنى قول شافع - كه همان شفاعت‌كردن اوست - مرضىّ حق باشد . خداوند سبحان فرمود :  « يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً »  « 6 » كه از اين‌جا معلوم مىشود « قول رضى » همان « قول صواب » است و در فصل « شهادت » گذشت كه برگشت اين معنا به اين واقعيت است كه اعمال عاملين به « شفيعِ مأذون » منتهى\r\n\r\n\r\n","description":"","footnote":"\r\n( 1 ) . همان ، آيه 254 ؛ اى اهل ايمان از آنچه روزى شما كرديم انفاق كنيد پيش از آن‌كه بيايد روزى كه نه كسى براىآسايش خود چيزى تواند و نه دوستى و شفاعتى به كار آيد\r\n( 2 ) . دخان ، آيه‌هاى 41 - 42 ؛ روزى است كه هيچ حمايت خويش و يار و ياورى كسى را از عذاب نرهاند و احدى رانصرت نكنند مگر آنكه خدا به او رحم كند كه او تنها بر خلق مقتدر و مهربان است\r\n( 3 ) . بقره ، آيه 255 ؛ چه كسى را جرئت است كه در پيشگاه او به شفاعت برخيزد مگر به فرمان او ، و دانش او محيطاست به آنچه پيش نظر خلق آيد و آنچه خواهد آمد\r\n( 4 ) . سبأ ، آيه 23 ؛ و شفاعت كسى هم جز آن‌كه خدا به او اذن شفاعت داده است ، سودمند نيست\r\n( 5 ) . طه ، آيه 109 ؛ در آن روز شفاعت هيچ‌كس سود نبخشد جز آن كس كه خداى رحمان به او رخصت شفاعت داده‌و سخنش پسند او گردد ( چون انبيا و ائمهء هدى و بندگان خاصّ )\r\n( 6 ) . نبأ ، آيه 38\r\n","page_name":" 174 ","page_number":174},
  {"content":"\r\n\r\nمىشود و نزد وى حاضر مىگردد 206 و شفيع در واقع واسطهء فيوضات الهيّه نسبت به مشفوع است و برگشت اين معنا نيز بالاخره به اين واقعيت است كه حق سبحان به شافع اجازهء شهادت حقايق اعمال و علم بدان‌ها را داده است همان‌طور كه در اين آيه آمده است :  « وَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ إِلَّا مَنْ شَهِدَ بِالْحَقِّ وَ هُمْ يَعْلَمُونَ »  « 1 » . « 2 »\r\n\r\nشفاعت و طهارت ذاتى شافع\r\nخلاصه اين‌كه اذن خداى سبحان در قول ، همان رضاى به آن است و واضح است كه رضا جز به كمال شىء بما هو كمال ، تعلّق نمىگيرد ؛ پس « قول مرضى » همان « كمال قول » است كه تعبيرى ديگر از « قول صواب » خواهد بود . به اين ترتيب « اذن‌يافتگان » در شفاعت كسانى هستند كه در قولشان مرضى باشند و در عملشان خطا نكنند كما اين‌كه بايد در ذاتشان مرضى باشند چه آن‌كه قول از آثار ذات است و روشن است هيچ اثرى از آثار ذات كمال نمىيابد مگر اين‌كه نفسى كه مبدأ آن اثر است كمال يافته باشد ؛ 207 گرچه عكس اين مطلب صحيح نيست ، چه تواند كه ذات به خاطر طهارت اصل و خلوص عقايدش مرضى باشد و لكن افعال و آثار وى به خاطر مانع و حاجبى مورد رضايت واقع نگردد .\r\nحاصل كلام اين‌كه شافعين كسانى هستند كه خداوند از ذاتشان و فعلشان راضى است ، يعنى بر كمالشان و كمال قولشان ، شاهد گشته كه نقص و خطايى در آن راه ندارد و به عبارت ديگر علم آنها علم خداى سبحان است كه به شبهات اوهام و خطاى اهوا در نياميخته ، چون علم درمواردى كه واقعاً احاطهء به معلوم دارد و صادق است ، از آن\r\n\r\n\r\n","description":"","footnote":"\r\n( 1 ) . زخرف ، آيه 86\r\n( 2 ) . اين آيه قدرت شافع بر شفاعت‌كردن را منوط به دو قيد دانسته : علم و اين‌كه شفاعت به حق باشد نه باطل . و ظاهر اين است كه مراد از شهادت مرحلهء تحمّل آن است نه ادا ، گرچه مرجع هر دو واحد است ( مصنّف )\r\n","page_name":" 175 ","page_number":175},
  {"content":"\r\n\r\nخداست : از آن‌جا كه فرمود :  « وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ »  « 1 » و به همين خاطر است كه پيامبران كه در ميان مرضيّين گوى سبقت جسته‌اند ، در مقام پاسخ به خطاب حقّ هرگونه علمى را از خويش نفى مىنمايند :  « يَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ »  « 2 » با وجودى كه بدون شك علم آنان از ديگران بسيار بيشتر و نيز صادق‌تر است . پس اين گروه بر طهارت اوّليهء ذات خويش باقىاند و به عهدى كه با پروردگار خويش بسته‌اند پايبندند . خداوند سبحان مىفرمايد :  « لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً »  « 3 »\r\n\r\nشفاعت و مرضىّ بودن مشفوع\r\nپس محصّل كلام آن‌كه شفاعت‌كنندگان كسانى هستند كه از ناحيهء ذات و فعلشان هر دو مورد رضاى حق باشند . اين مرضىّبودن ذات در ناحيه مشفوعين ( شفاعت شوندگان ) نيز لازم است كه فرمود :  « وَ لا يَشْفَعُونَ إِلَّا لِمَنِ ارْتَضى »  « 4 » « ارتضاء » در اين آيه مطلق است و ناظر به‌خصوص اعمال نيست ، چه آن‌كه مورد شفاعت به حسب آيه ، خود مشفوعين هستند نه افعالشان و معناى « ارتضاء از آنان » همان طهارت نفوسشان در اثر ايمان است . مؤيّد ما اين كلام حقّ است كه  « وَ لا يَرْضى لِعِبادِهِ الْكُفْرَ وَ إِنْ تَشْكُرُوا يَرْضَهُ لَكُمْ »  كه مشعر به آن است كه - ايمان مقابل كفر - مرضىّ حق است .\r\n\r\n\r\n","description":"","footnote":"\r\n( 1 ) . بقره ، آيه 255 ؛ و خلق به هيچ مرتبه علم او احاطه نتواند كرد مگر به آنچه او خواهد\r\n( 2 ) . مائده ، آيه 109 ؛ روزى كه خدا همهء پيامبران را جمع نمايد و آن‌گاه آنان را گويد كه چگونه امّت از دعوت شمااجابت كردند ؟ پيامبران گويند : خدايا ما نمىدانيم تويى كه به باطن همهء موجودات دانايى\r\n( 3 ) . مريم ، آيه 87 ؛ كه در آن روز هيچ‌كس مالك شفاعت نباشد مگر كسى كه [ به پرستش حق 
  ] از خداى مهربان عهد [ نامهء توحيد كامل 
  ] دريافته است\r\n( 4 ) . انبياء ، آيه 28 ؛ شفاعت نكنند جز آن‌كه را كه خدا از او راضى است\r\n","page_name":" 176 ","page_number":176},
  {"content":"\r\n\r\n\r\nبيان حقيقت شفاعت\r\nاز سويى ديگر خداوند سبحان فرموده :  « فَإِنَّ اللَّهَ لا يَرْضى عَنِ الْقَوْمِ الْفاسِقِينَ »  « 1 » كه معلوم مىشود فايدهء شفاعت تبدّل گناهان موجب فسق ، به حسنات است تا اين‌كه به سبب اين شفاعت رضاى پروردگار حاصل گردد و اين در حالى است كه خداوند وعده فرموده كه گناهان كبيره اگر اجتناب شوند از گناهان صغيرهء شخص درگذرند چنان‌كه آيهء زير دال بر آن است :  « إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ »  « 2 » و نيز  « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ »  « 3 » پس براى غضب پروردگار و عدم رضاى او موردى باقى نمىماند الّا در خصوص كبائر ، پس آنچه كه قابل براى شفاعت است همان كبائر است و در روايتى كه هر دو گروه سنّى و شيعه به نحو صحيح از پيامبر نقل كرده‌اند ، آمده است : « به درستىكه شفاعت من مخصوص اهل كبائر از امّت من است » « 4 » 208 ، يا مضمونى قريب به آن . پس شفاعت موجب تبدّل اين‌گونه كبائر است . خداوند سبحان فرموده :  « إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ »  « 5 » پس شفاعت در واقع جايگزين عمل صالح مىگردد . و نيز فرموده :  « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  « 6 » پس شفاعت مثل عمل صالح موجب بالا رفتن « كلم طيّب » يعنى\r\n\r\n\r\n","description":"","footnote":"\r\n( 1 ) . توبه ، آيه 96 ؛ خداوند از اهل فسوق راضى نمىشود\r\n( 2 ) . نساء ، آيه 31 ؛ اگر از كبائر اجتناب كنيد ، از گناهان ديگر شما درمىگذريم\r\n( 3 ) . نجم ، آيه 32\r\n( 4 ) . و از آنچه در باب شهادت درمورد عموميّت شفاعت پيامبر صلى الله عليه و آله گذشت معلوم شد كه مراد از شفاعت يا همان‌شفاعت خاصهء در حديث ( يعنى شفاعت درخصوص اهل كبائر ) است و يا اين‌كه عبارت « من امتى » متعلق به « شفاعتى » است . ( مصنّف )\r\n( 5 ) . فرقان ، آيه 70 ؛ مگر كسانى كه توبه كنند و ايمان آورند و عمل صالح انجام دهند كه در اين صورت خداوند گناهان‌ايشان را به حسنات تبديل خواهد كرد\r\n( 6 ) . فاطر ، آيه 10\r\n","page_name":" 177 ","page_number":177},
  {"content":"\r\n\r\nايمان ، به سوى خداى سبحان مىشود . بنابراين ، شفاعت فقط گناهكارانِ از مؤمنان را به صالحان ملحق مىسازد . پس حال شفاعت از اين جهت ، حال بدنى است كه مرض يا جراحت خطرناكى بر آن عارض شده كه اگر مزاج را قوّتى باشد و طبيعت را نيز سلامتى ، مرض‌را دفع خواهد نمود و الّا نياز به دارويى است كه با مرض به مقابله برخيزد و طبيعت بدن را در اعادهء صحّت و تبديل موادّ فاسدهء مجتمع در آن ، به مواد سازگار يارى نمايد . بنابراين ، فاعل مؤثر در صحّت در هر حال همان طبيعت است جز اين‌كه گاهى خود مستقلًا دفع امراض مىكند و گاه احتياج به مُعين و مددكارى دارد و به‌همين خاطر است كه خداوند سبحان مكرراً مىفرمايد كه براى هر نفسى از نفع و ضرر همان است كه خود كسب نموده . و از اين صريح‌تر آيهء شريفه  « وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ »  « 1 » كه در آن ابتداءً بيان شده به زودى فرزندان از حيث درجه به پدرانشان ملحق مىشوند و لكن اين لحوق در اصل رحمت نيست چه فرمود :  « وَ ما أَلَتْناهُمْ مِنْ عَمَلِهِمْ مِنْ شَيْءٍ »  و سپس به‌مقتضاى  « كُلُّ امْرِئٍ بِما كَسَبَ رَهِينٌ »  اين لحوق را كسبى دانست ، با وجودى كه اعمال فرزندان كمتر از حدى است كه موجب لحوق گردد . 209 پس مىفهميم ايمان باعث نحوى اتّصال بين دانى و عالى مىگردد و هنگامىكه حاجب و مانعى اين دو مرتبهء دانى و عالى را از تساوى در درجه باز دارد ، ايمان اين مانع را رفع مىكند و سبب بالا رفتن هر دو به درجه‌اى واحد مىگردد و حال شفاعت همين است كه ابتدا موجب لحوق مشفوع به شافع مىگردد و سپس اعمال سيئهء وى را به اعمال حسنه تبديل مىكند . در تعبير  « يُبَدِّلُ اللَّهُ سَيِّئاتِهِمْ حَسَناتٍ »  نيز به همين نكته اشاره شده ، چون اگر اصل محفوظى بين مبدل و مبدل منه موجود\r\n\r\n\r\n","description":"","footnote":"\r\n( 1 ) . طور ، آيه 21 ؛ و آنان كه به خدا ايمان آوردند و فرزندانشان هم در ايمان پيرو ايشان شدند ، ما آن فرزندان را به آنهابرسانيم و از پاداش عمل فرزندان هيچ نكاهيم . [ و بدانيد كه 
  ] هر نفسى در گرو عملى است كه بر خود اندوخته است\r\n","page_name":" 178 ","page_number":178},
  {"content":"\r\n\r\nنباشد ، تبديل در واقع اعدام مبدل و ايجاد مبدل منه خواهد بود نه تبديل يكى به ديگرى .\r\nو بايد دانست كه مغفرت در اين جهت شبيه شفاعت است و در دو فصل « اعراف » و « مغفرت » كه به زودى بدان خواهيم پرداخت ، اين معنا روشن‌تر خواهد شد .\r\n\r\nارتباط شفاعت و اذن\r\nاز اين‌جا روشن مىشود كه شفاعت از جهت تبديلى كه ذكر شده ، نوعى تصرّف در اعمال است و لذا خداوند سبحان شفاعت را در اين آيه مختصّ به خويش ساخته :  « ثُمَّ اسْتَوى عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ »  « 1 » و اين نكته مؤيّد مطلبى است كه در مقام شافع بيان نموديم كه حقيقت شفاعت تمام نمىشود مگر آن‌كه شافع را قربى تام به حضرت حق باشد كمااين‌كه همين معنا از كلام ديگرى هم ظاهر مىشود :  « وَ لا تَنْفَعُ الشَّفاعَةُ عِنْدَهُ إِلَّا لِمَنْ أَذِنَ لَهُ حَتَّى إِذا فُزِّعَ عَنْ قُلُوبِهِمْ قالُوا ما ذا قالَ رَبُّكُمْ قالُوا الْحَقَّ وَ هُوَ الْعَلِيُّ الْكَبِيرُ »  « 2 » و مراد از « تفزيع از قلب » رفع‌نمودن « فزع » ، يعنى دهشت و بىهوشى است كه باعث از خودبىخودشدن مىگردد . و آيهء شريفهء  « ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ »  « 3 » اگر به آيهء اول كه سياق هر دو يكى است منضم شود مفيد اين نكته خواهد بود كه تمليك‌نمودن شفاعت از ناحيهء حق تعالى به كسى ، تنها بعد از اذن صورت مىگيرد ؛ يعنى بعد از اذن ، قول شافع و فعلش در شفاعت ، همان قول و فعل خداوند سبحان مىگردد . و از آن صريح‌تر اين كلام حقّ تعالى است كه  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ يَعْلَمُ ما بَيْنَ أَيْدِيهِمْ وَ ما خَلْفَهُمْ »  « 4 » پس آنچه كه سبب كمال قرب و موجب اتحاد بينِ فعل شافع\r\n\r\n\r\n","description":"","footnote":"\r\n( 1 ) . سجده ، آيه 4 ؛ آن‌گاه به خلقت عرش با عظمت پرداخت . شما را غير او هيچ يار و ياور و شفيع و مددكارى نيست\r\n( 2 ) . سبأ ، آيه 23\r\n( 3 ) . يونس ، آيه 3\r\n( 4 ) . بقره ، آيه 255\r\n","page_name":" 179 ","page_number":179},
  {"content":"\r\n\r\nو فعل حق مىشود همان « اذن » است ، و پيش‌تر نيز تفسير « اذن » به « رضا » گذشت .\r\n\r\nرسول اللّه صلى الله عليه و آله شافع شافعان\r\nخداوند سبحان فرمود :   « يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ * إِلَّا مَنْ رَحِمَ اللَّهُ »   « 1 » كه بيان مىكند آنچه كه شفاعت ناميده مىشود به رحمت الهى قائم است و به‌عبارت ديگر شفاعت نوعى « رحمت » الهى است كما اين‌كه از آيهء  « وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ »  « 2 » نيز فهميده مىشود .\r\nاز سويى ديگر خداوند سبحان به رسول خويش فرمود :  « وَ ما أَرْسَلْناكَ إِلَّا رَحْمَةً لِلْعالَمِينَ »  « 3 » كه كلامى مطلق است و مىرساند رسول اللّه صلى الله عليه و آله غير از مقام شفاعت مقامى ديگر شامخ‌تر از آن داراست و آن مقام « اذن » است كه شفاعت در مرتبهء بعد از آن و به‌سبب آن حاصل مىگردد . پس رسول اللّه صلى الله عليه و آله شفيع همهء شافعين است چنان‌كه شاهد جميع شاهدان است [ كه قبلًا بدان اشاره شد 
  ] . و بايد دانست فضيلتى كه در اين آيه براى رسول اللّه صلى الله عليه و آله ثابت شده غيرفضيلتى است كه براى ديگران در آيهء  « وَ لَقَدْ آتَيْنا بَنِي إِسْرائِيلَ الْكِتابَ وَ الْحُكْمَ وَ النُّبُوَّةَ . . .   وَ فَضَّلْناهُمْ عَلَى الْعالَمِينَ »  « 4 » آمده است ، چه آن‌كه ظاهر اين آيه تفضيل بنىاسرائيل بر ديگران از جهت جمع آيات روشن الهى براى ايشان است نه از جهت قرب به حق كه ناشى از تقواست و شاهد اين دعوا نزول نقمات و عذاب‌ها بر ايشان است . و تفضيل امتى بر همهء عالمين ، مثل تفضيل شخصى\r\n\r\n\r\n","description":"","footnote":"\r\n( 1 ) . دخان ، آيه 42\r\n( 2 ) . اعراف ، آيه 156 ؛ رحمت من همهء موجودات را فرا گرفته و البته براى آنان كه راه تقوا پيش گيرند حتم و لازم خواهم كرد\r\n( 3 ) . انبياء ، آيه 107 ؛ اى رسول ، ما تو را نفرستاديم مگر آن‌كه رحمت براى اهل عالم باشى\r\n( 4 ) . جاثيه ، آيه 16 ؛ و ما بنىاسرائيل را كتاب و نبوّت عطا كرديم . . . و آنان را بر اهل دوران خود برترى داديم\r\n","page_name":" 180 ","page_number":180},
  {"content":"\r\n\r\nواحد بر همهء آنها نيست ، به خصوص تفضيل از حيث رحمت كه واسطهء تمام بين خداوند سبحان و موجودات است . رحمت در واقع هم شيئى است و هم شيئى نيست چون خداوند سبحان هر شيئى را خود بنفسه خلق مىكند و روزى مىبخشد و تدبير و اعاده مىكند و در عين حال همهء اينها را به « رحمت » انجام مىدهد . 210\r\n\r\nرسول اللّه صلى الله عليه و آله و مقام محمود\r\nو به همين مضمون خطاب الهى به رسول اللّه صلى الله عليه و آله وارد گشته :  « عَسى أَنْ يَبْعَثَكَ رَبُّكَ مَقاماً مَحْمُوداً »  « 1 » و لفظ « يبعث » گويى دربردارندهء معناى « اقامت » است و به هر حال « مقام محمود » دراين آيه معروض هيچ‌گونه تقييدى نگشته ، پس مراد مقام محمود است به هر گونه حمد و از هر حامدى ، پس مقام محمود به مقتضاى حمد ، مقام واجديّت هر جمال و كمالى است و در نتيجه هر جمال و كمالى مترشّح از آن‌جاست . از طرف ديگر خداوند سبحان فرموده :  « الْحَمْدُ لِلَّهِ رَبِّ الْعالَمِينَ » *  و هر حمدى از هر حامدى را به خويش نسبت داده ، پس مقام محمود مقامى است متوسط بين خداوند و بين حمد و لذا هم‌چون رحمت هم شيئى است و هم شيئى نيست و همين مقام است كه از آن به ولايت كبرا تعبير مىشود . خداوند سبحان فرمود :\r\n « وَ لَسَوْفَ يُعْطِيكَ رَبُّكَ فَتَرْضى »  و اين نيز كلام مطلقى است و واضح است كه عطيّهء مطلقه از خداى سبحان خصوص رحمت مطلقه است و بنابراين ، مفاد اين آيهء شريفه به دو آيهء مبحوثهء ديگر برمىگردد يعنى آيهء :  « وَ ما أَرْسَلْناكَ إِلَّا رَحْمَةً لِلْعالَمِينَ »  و آيهء  « عَسى أَنْ يَبْعَثَكَ رَبُّكَ مَقاماً مَحْمُوداً »  و فقط در جهت تذكّر رضايت ، مزيد بر آنهاست . و خداوند نفرمود « حتّى ترضى » تا مشعر به تدريج باشد ، چون عطيّه‌اى بدين‌سان ( يعنى عطيّهء مطلقه ) تدريجى نيست كه مثلى به دنبال مثلى آيد و فردى به دنبال فردى . در اين مقام نكات قابل توجّه بسيارى هست كه بيان آنها از حدّ اين رساله\r\n\r\n\r\n","description":"","footnote":"\r\n( 1 ) . اسراء ، آيه 79 ؛ باشد كه خدايت به مقام محمود ( شفاعت ) مبعوث گرداند\r\n","page_name":" 181 ","page_number":181},
  {"content":"\r\n\r\nفراتر مىرود و بنابراين چشم‌پوشى از آنها انسب است . از آنچه گذشت نتيجه مىگيريم كه رسول اللّه صلى الله عليه و آله علاوه بر آن‌كه مقام شفاعت گناهكاران امت خويش را داراست ، مقام اذن در شفاعت را نيز داراست كمااين‌كه روايات بسيارى بر آن دلالت مىكند .\r\n\r\nشفاعت رسول اللّه صلى الله عليه و آله در روايات\r\nقمّى در تفسير خويش در حديثى از امام باقر عليه السلام نقل مىكند كه فرمود : « از اولين و آخرين كسى نيست كه در روز قيامت محتاج به شفاعت محمّد صلى الله عليه و آله نباشد » . 211\r\nدر محاسن اين مضمون از امام صادق عليه السلام نقل شده است . 212\r\nعيّاشى در تفسير خويش در حديث طويلى از امام صادق عليه السلام نقل مىكند كه فرمود :\r\n« از زمان آدم تا زمان محمد صلى الله عليه و آله پيغمبرى نبوده است مگر آن‌كه تحت لواى محمد صلى الله عليه و آله باشد » . 213\r\nقمّى در تفسير خويش از سماعه نقل مىكند كه : « از امام صادق عليه السلام راجع به شفاعت پيغمبر صلى الله عليه و آله در روز قيامت پرسيدم ، امام فرمود : در روز قيامت عرق دهان‌ها را بند آورد و شدّت گرما جان‌ها را به ستوه ، پس گويند بياييد نزد آدم رويم تا شفاعت ما كند و به سوى وى روند و به وى گويند : نزد پروردگارت شفاعت ما بنما . پس آدم گويد : مرا گناه و خطايى است ، به نزد نوح رويد . پس مردم به پيش نوح درآيند و وى ايشان را به پيامبر بعد از خود ارجاع دهد و همين‌طور هر پيامبرى مردم را به پيامبر بعدى حوالت دهد تا اين‌كه به عيسى عليه السلام رسند و وى گويد : نزد محمد صلى الله عليه و آله رويد ، پس آن جماعت خود را بر پيامبر صلى الله عليه و آله عرضه دارند و از وى تقاضاى شفاعت كنند ، پس پيامبر به ايشان گويد كه به دنبال من آييد و ايشان را به درب بهشت رساند و رو سوى باب الرحمن كند و به سجده افتد و سجده را الى ماشاءاللّه طولانى كند ، پس خداوند عزّ و جلّ فرمايد : سربردار و شفاعت كن كه مقبول است و سؤال كن كه مستجاب است و اين\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nهمان كلام خداوند است كه  « عَسى أَنْ يَبْعَثَكَ رَبُّكَ مَقاماً مَحْمُوداً » .  214\r\nعيّاشى در تفسير خويش روايتى نزديك به همين مضمون آورده است . 215 و اين معنا در انجيل برنابا - در ميان بشارات مسيح عيسى بن مريم عليه السلام به محمّد صلى الله عليه و آله - به نحو مبسوطترى وارد شده است . 216\r\nفرات بن ابراهيم در تفسير خويش از بشير بن شريح روايت نموده كه گفت : « به محمد بن على عليه السلام عرض كردم كدام آيه در كتاب خدا از همه بيشتر مايهء اميد است .\r\nامام عليه السلام فرمود : قوم شما در اين باره چه مىگويند ؟ گفتم : مىگويند اين آيه :  « يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ »  « 1 » امام عليه السلام فرمود : و لكن ما اهل‌بيت اين گفته را قبول نداريم . عرض كردم : پس درمورد اين سؤال چه مىفرماييد .\r\nامام عليه السلام فرمود : مىگوييم :  « وَ لَسَوْفَ يُعْطِيكَ رَبُّكَ فَتَرْضى »  « 2 » شفاعت ، به خدا قسم شفاعت ، به خدا قسم شفاعت ! » . 217\r\n\r\nدر بيان شفاعت‌كنندگان ( شافعين )\r\nاز جملهء شفاعت‌كنندگان ، انبيا و اولياءاند كه از نوع بشرند و در بحث سابق كيفيت شفاعت آنان روشن شد .\r\n\r\nشفاعت ملائكه\r\nگروه ديگر ملائكه‌اند . خداى سبحان فرمود :  « وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى »  « 3 » و آيات ديگر .\r\n\r\n\r\n","description":"","footnote":"\r\n( 1 ) . زمر ، آيه 53 ؛ [ اى رسول 
  ] بدان بندگانم كه اسراف بر نفس خود كردند بگو : هرگز از رحمت خدا نااميد مباشيد\r\n( 2 ) . ضحى ، آيه 5 ؛ پروردگار تو به زودى تو را چندان عطا كند كه راضى شوى\r\n( 3 ) . نجم ، آيه 26 ؛ و بسيار مَلك در آسمان‌هاست كه شفاعتش سودمند نيست جز به امر خدا و بر آن كس كه خدا بخواهد و از او خشنود باشد\r\n","page_name":" 183 ","page_number":183},
  {"content":"\r\n\r\n\r\nشفاعت مؤمنين\r\nگروه ديگر مؤمنين‌اند . خداى سبحان فرمود :     « وَ ما أَضَلَّنا إِلَّا الْمُجْرِمُونَ * فَما لَنا مِنْ شافِعِينَ * وَ لا صَدِيقٍ حَمِيمٍ * فَلَوْ أَنَّ لَنا كَرَّةً فَنَكُونَ مِنَ الْمُؤْمِنِينَ »     « 1 » . از ذيل آيه روشن مىشود كه در روز قيامت مجرمان به اين نكته پى مىبرند كه براى بعضى دوست و مددكارى هست كه وى را كمك كنند و منفعت رسانند و نيز روشن مىشود كه اين فقط مؤمنانند كه از كمك شافع و مددكار برخوردارند .\r\nدر كافى از امام باقر عليه السلام روايت كرده كه « شفاعت ( مؤمنان ) مقبول است ولى درمورد ناصب قبول نمىشود و گاه مؤمن شفاعت همسايهء خود كند در حالىكه براى وى هيچ حسنه‌اى نيست و به پروردگار خويش عرض مىكند : بارالها ! همسايهء من از آزار من خوددارى كرده بود ، و به دنبال آن شفاعت وى مىكند . پس خداى سبحان مىفرمايد : من از هر كس ديگرى سزاوار به ردّ احسان از جانب توام ، و به دنبال آن او را به بهشت وارد مىسازد در حالىكه از اعمال نيك خالى است . پايين‌ترين مؤمنان كه شفاعت مىكنند ، شفاعت سى نفر است و در آن هنگام است كه اهل دوزخ مىگويند :\r\n«   فَما لَنا مِنْ شافِعِينَ * وَ لا صَدِيقٍ حَمِيمٍ »   . 218 و بايد دانست كه روايات به اين مضمون بسيار است .\r\n\r\nشفاعت قرآن ، امانت و رحم\r\nاز جملهء شفاعت‌كنندگان : قرآن و امانت و خويشاوندان ( رحم ) است ، چنان‌كه از بعضى روايات استفاده مىشود . در فردوس ديلمى از ابوهريره از پيغمبر صلى الله عليه و آله نقل شده\r\n\r\n\r\n","description":"","footnote":"\r\n( 1 ) . شعراء ، آيه‌هاى 99 - 102 ؛ و ما را گمراه نكردند مگر قوم تبهكار ، پس در اين روز سخت نه شفيعى داريم و نه‌دوستى كه از ما حمايت كند . اى كاش بار ديگر به دنيا بازمىگشتيم تا [ به خداى يگانه 
  ] ايمان مىآورديم\r\n","page_name":" 184 ","page_number":184},
  {"content":"\r\n\r\nكه فرمود : « شفاعت‌كنندگان پنج‌اند : قرآن ، امانت ، خويشاوندان ( رحم ) ، پيغمبر و اهل‌بيت » . 219\r\nمؤلف گويد : شايد بتوان شفاعت نمودن سه امر اول يعنى قرآن ، امانت و خويشاوندان را از آيات زير استفاده نمود : خداوند در وصف قرآن مىفرمايد :\r\n « وَ هُدىً وَ رَحْمَةً وَ بُشْرى لِلْمُسْلِمِينَ »  « 1 » در حالىكه فرمود :   « يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ * إِلَّا مَنْ رَحِمَ اللَّهُ »   « 2 » 220\r\nو اما شفاعت امانت را مىتوان از اين آيه استفاده نمود :   « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا * لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً »   « 3 »\r\nاز اين آيه روشن مىشود كه عرضهء امانت بر انسان و تحمّل وى آن را ، به غرض بخشيدن مؤمنان و عذاب نمودن مشركان و كفّار صورت گرفته و اين جز شفاعت نيست . سابقاً اين آيه را به ولايت تفسير نموديم و منافاتى بين اين دو تفسير نيست ، چون آنچه كه در كلام خداى سبحان آمده لفظ « امانت » است نه ولايت و لذا تفسير امانت به ولايت از قبيل اخذ خاص از عام و تطبيق عام بر خاصّ است ؛ پس تدبّر نما .\r\nو اما راجع به شفاعت خويشاوندان خداى تعالى فرمود :    « إِنَّهُ كانَ لا يُؤْمِنُ بِاللَّهِ الْعَظِيمِ * وَ لا يَحُضُّ عَلى طَعامِ الْمِسْكِينِ * فَلَيْسَ لَهُ الْيَوْمَ هاهُنا حَمِيمٌ »    « 4 » . مراد از « حميم » بستگان نزديكند كه با شخص رحامت دارند و دليل شفاعت آنان همين كلام\r\n\r\n\r\n","description":"","footnote":"\r\n( 1 ) . نحل ، آيه 89\r\n( 2 ) . دخان ، آيه 42\r\n( 3 ) . احزاب ، آيه 72\r\n( 4 ) . حاقه ، آيه‌هاى 33 - 35 ؛ او [ از كفر و عناد 
  ] به خداى بزرگ ايمان نياورده است و هرگز مسكينى را بر سفرهء طعام‌خود به رغبت نخوانده است بدين سبب امروز هيچ خويش و دوستدارى كه به فريادش رسند در اين‌جا ندارد\r\n","page_name":" 185 ","page_number":185},
  {"content":"\r\n\r\nخداست كه  « فَلَيْسَ لَهُ الْيَوْمَ هاهُنا حَمِيمٌ » .  221\r\nدر كافى از سعد خفّاف از امام باقر عليه السلام نقل شده كه فرمود : « اى سعد ، قرآن را فراگير كه قرآن در روز قيامت در بهترين صورتى كه نظر خلق بر آن افتاده ، ظاهر مىگردد . . .\r\nو بر يكايك صف مسلمانان و صف شهدا ، و صف انبيا ، و صف ملائكه مىگذرد و هر گروهى گمان مىبرد كه اين صورت متمثّل از آنهاست پس قرآن شفاعت مىكند كه قبول مىشود و امورى مىطلبد كه اجابت مىشود . . . » در آخر روايت آمده است سعد از امام عليه السلام سؤال مىكند آيا قرآن تكلم مىكند ؟ امام عليه السلام تبسّم كرد و فرمود : « خداوند ضعفا از شيعهء ما را بيامرزد كه اهل تسليمند . پس فرمود : اى سعد ، آرى قرآن تكلّم مىكند و نماز هم تكلّم مىكند و آن را صورتى و خلقى است كه امر و نهى مىكند » .\r\nسعد گفت : از اين كلام رنگ از رخسارم پريد و گفتم : اين مطلبى است كه در ميان مردم قابل گفتن نيست . امام باقر عليه السلام فرمود : « آيا مردم جز شيعيان ما هستند ؟ پس هر كس كه نماز را نشناسد حقّ ما را انكار نموده . امام اضافه كرد : اى سعد ، آيا مىخواهى كلام قرآن را بشنوى ؟ » گفتم : بلى كه خدا بر تو درود فرستد . امام فرمود :  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ وَ لَذِكْرُ اللَّهِ أَكْبَرُ »  « 1 » و « نهى » از سنخ كلام است و « فحشا و منكر » از مردمانند و « ذكر اللّه » ماييم و ما بزرگ‌تريم » . 222\r\nاين حديث شريف مشتمل بر معانى بسيارى است كه از آن استفاده‌هاى ديگرى هم مىشود و لكن آنچه كه به بحث ما مربوط مىشود آن است كه معانيى كه از حيث لفظ با معانى و احوال ثابت براى موجودات زنده مشترك است هم‌چون امر و نهى و نفع و شفاعت و امثال آن ، در عالم برزخ به صورت خود متمثل مىشوند و در عالم حشر به حقيقت خويش متجلّى مىگردند . 223 توضيح بيشتر را بايد به محلّ خود واگذاشت علاوه بر اين‌كه اين نكته از برهان سابق‌الذكر نيز استفاده مىشود و در\r\n\r\n\r\n","description":"","footnote":"\r\n( 1 ) . عنكبوت ، آيه 45 ؛ به درستى كه نماز از فحشا و منكر بازمىدارد و ذكر خدا بزرگ‌تر است\r\n","page_name":" 186 ","page_number":186},
  {"content":"\r\n\r\nاين مقام روايات ديگرى نيز هست كه در ابواب مختلف از عبادات و معارف پراكنده‌اند .\r\n\r\nشفاعت اعمال صالح\r\nاز جملهء شافعين ، اعمال صالح است . خداى سبحان فرمود :  « إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ »  « 1 » و قبلًا گذشت كه معناى شفاعت تبديل سيئهء گناهكار به حسنه است از جهت قربى كه بين شافع و مشفوع‌له محقق است و روايتى كه در شفاعت قرآن آورديم معنايى كلّى در شفاعت اعمال به دست مىدهد .\r\n\r\nفصل 13 : در اعراف\r\n\r\nدر معناى حجاب\r\nخداى سبحان مىفرمايد :  « وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ »  « 2 » . « اعراف الحجاب » به معناى بلندىهاى پرده و نيز به معناى تپه‌هاى مرتفع شنى ، اتصال « اعراف » در آيهء شريفه به « حجاب » مؤيد معناى اول است و ايستادن گروهى بر آن مؤيد معناى دوم ، و لكن درواقع مغايرتى بين دو معنا نيست ، چون حجاب آن است كه شيئى را از شىء ديگر بپوشاند و اين معنا در مقام صادق‌تر است ؛ اعرافيان در مقام بلندى ايستاده‌اند كه بر دوزخ و بهشت و اهل آنها مشرف است و اصلًا ايستادن آنها بر اعراف به همين خاطر است كه هر يك از دو گروه را به چهره بشناسند . خداى سبحان اين حقيقت را به زبان ديگرى نيز بيان فرموده ، آن‌جا كه فرمود :  « يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ \r\n\r\n\r\n","description":"","footnote":"\r\n( 1 ) . فرقان ، آيه 70\r\n( 2 ) . اعراف ، آيه 46\r\n","page_name":" 187 ","page_number":187},
  {"content":"\r\n\r\n ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ »  « 1 » . تعبير  « انْظُرُونا نَقْتَبِسْ مِنْ نُورِكُمْ »  شبيه به تعبيرى است كه در ذيل آيهء اعراف آمده كه  « وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ »  « 2 » . اما اختصاص منافقان به « باب » ( در ) كه در آيهء سابق آمده بود به جهت نفاق و اشتراك با مؤمنان در ظاهر حال است و لذا از ظاهر حجاب و از جانب « بابِ » آن معذّب مىگردند . 224\r\nخلاصه اين‌كه از اين آيات فهميده مىشود « حجاب » و « سور » ( يعنى ديوار ) شىء واحدى است و داراى ظاهر و باطنى است ؛ ظاهر آن عذاب براى شقاوت‌مندان و باطن آن رحمت براى سعادت‌مندان .\r\n\r\nاختلاف سعادتمندان و شقاوتمندان در ديد است\r\n( گويى ) اگر نظر شقاوت‌مندان از ظاهر اين حجاب مىگذشت و به باطن مىرسيد ، به نعمت مىرسيدند و رحمت آنان را فرا مىگرفت و گويى اين‌كه در مقابلِ مؤمنان و كافران جز شىء واحدى نيست و اختلاف ، از ناحيهء ادراك است كه ميان آن دو تفرقه نهاده ، همان‌گونه كه حالشان در دنيا چنين بود ؛ و آن شىء واحد راه خداست كه مؤمنان در دنيا اين راه را به حال استقامت طى كردند و غيرمؤمنين از آن منحرف گشتند و به همين جهت هم هست كه خداوند قبل از آيهء اعراف مىفرمايد :   « وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ * الَّذِينَ يَصُدُّونَ عَنْ سَبِيلِ  \r\n\r\n\r\n","description":"","footnote":"\r\n( 1 ) . حديد ، آيه 13\r\n( 2 ) . اعراف ، آيه 50 ؛ و اهل دوزخ بهشتيان را آواز كنند كه ما را از آب‌هاى گوارا و از نعمت‌هاى بهشتى كه خدا روزىشما كرده بهره‌مند سازيد آنها پاسخ دهند كه خدا اين آب و طعام را بر كافران حرام كرده است\r\n","page_name":" 188 ","page_number":188},
  {"content":"\r\n\r\n اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ »  « 1 » . پس راه فقط يكى است : از آن خدا و به‌سوى خدا ؛ سالكى راه را به استقامت طى كرد و ديگرى از آن منحرف گشت . اين معنا به كرّات تصريحاً و تلويحاً در قرآن ذكر شده است . خداى سبحان فرمود :\r\n  « يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ * أَ وَ لَمْ يَتَفَكَّرُوا فِي أَنْفُسِهِمْ ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى وَ إِنَّ كَثِيراً مِنَ النَّاسِ بِلِقاءِ رَبِّهِمْ لَكافِرُونَ »   « 2 » و نيز فرمود :  « وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ »  « 3 » . و فرمود :   « فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى »   « 4 » و نيز فرمود :   « إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ * أُولئِكَ مَأْواهُمُ النَّارُ بِما كانُوا يَكْسِبُونَ »   « 5 »\r\nآياتى كه بر اين معنا دلالت كند بسيار زياد است و لكن بناى براختصار كه در ابتداى رساله بر خود ملزم ساختيم ما را از استقصاى آنها و بيان مفادشان مانع مىگردد .\r\n\r\n\r\n","description":"","footnote":"\r\n( 1 ) . اعراف ، آيه‌هاى 44 - 45 ؛ و آن‌گاه بهشتيان ، دوزخيان را ندا كنند كه آنچه [ پيغمبران 
  ] به ما وعده دادند [ از مقامات‌بهشتى 
  ] ما به حقّ و حقيقت يافتيم ، آيا شما نيز بدانچه وعده دادند [ از عذاب و دوزخ 
  ] به حقيقت رسيديد ؟ گويند : بلى [ ما هم به سزاى خود رسيديم 
  ] آن‌گاه ميان آنها مناديى ندا كند كه لعنت خدا بر ستمكاران باد ، آنان كه بندگان خدا را از راه خدا بازمىدارند و راه كج را مىطلبند [ و به شبهه راه مردم را كج مىكنند 
  ] آنها به قيامت ايمان ندارند\r\n( 2 ) . روم ، آيه‌هاى 7 - 8 ؛ ر . ك : ص 74\r\n( 3 ) . نور ، آيه 39 ؛ ر . ك : ص 66\r\n( 4 ) . نجم ، آيه 29 ؛ تو هم اى رسول از هر كس كه از ياد ما [ و قرآن ما 
  ] رو گردانيد و جز زندگى دنياى [ فانى 
  ] رانخواست ، به كلّى اعراض كن . منتهاى علم و فهم اين مردم تا به همين حدّ است [ كه در پى دنيا و لذّات حيوانى باشند 
  ] خدا به حال آن‌كه از راه حق گمراه شد و آن‌كه هدايت يافت كاملًا آگاه است\r\n( 5 ) . يونس ، آيه 7 ؛ البته آنان كه به لقاى ما دل نبسته اميدوار نيستند ( يعنى به آخرت معتقد نشده‌اند ) و به زندگى حيوانى دنيا دل‌بسته دارند و راضىاند و آنهايى كه از آيات و نشانه‌هاى ما غافلند ، هم اينان هستند كه عاقبت به كردار زشت خود در آتش دوزخ مأوا گيرند\r\n","page_name":" 189 ","page_number":189},
  {"content":"\r\n\r\nابلغ از جميع اين آيات اين كلام خداوند سبحان است كه فرمود :  « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً »  « 1 » و در ابحاث سابقه گذشت كه معناى نعمت در اين آيه ولايت است كه همان راه خداست ، و مقابل آن كفر است :   « وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ »   « 2 » پس منتهاى سير اين گروه نيستى و نابودى است از آن جهت كه بر ظاهر جمود يافتند و از باطن اعراض نمودند در حالىكه آنچه كه نيست‌شدنى است ظاهر است و باطن ثابت و پايدار ، همان‌گونه كه اين كلام خداى سبحان بدان اشاره دارد :  « وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ »  « 3 » و نيز  « فِي مَقْعَدِ صِدْقٍ عِنْدَ مَلِيكٍ مُقْتَدِرٍ »  « 4 » و  « لا يَسْمَعُونَ فِيها لَغْواً وَ لا تَأْثِيماً »  « 5 » و  « لا يَسْمَعُونَ فِيها لَغْواً وَ لا كِذَّاباً »  « 6 » پس منتهىاليه سير مؤمنان محلّ صدق و حق است كه در آن لغو و كذبى نيست به خلاف غيرمؤمنان .\r\n\r\nاصحاب اعراف بر بهشت و دوزخ مسلّطند\r\nبه هر تقدير اصحاب اعراف كسانى هستند كه بر هر دو مكان ( بهشت و دوزخ ) و بر هر دو گروه ( بهشتيان و دوزخيان ) مسلّط و مشرفند و اين تپه‌اى كه معناى « اعراف » است از سنخ تپه‌هاى شنى زمينى نيست كه خداوند در وصف زمين فرمود :\r\n « لا تَرى فِيها عِوَجاً وَ لا أَمْتاً »  « 7 » بلكه اعراف همان مقام بلند آنهاست كه از مرتبهء اهل جمع و حشر بالاتر است و لذا از حاضرشوندگان در صحنهء قيامت نيستند و درواقع\r\n\r\n\r\n","description":"","footnote":"\r\n( 1 ) . ابراهيم ، آيه 28\r\n( 2 ) . همان\r\n( 3 ) . يونس ، آيه 2\r\n( 4 ) . قمر ، آيه 55 ؛ در منزل‌گاه صدق و حقيقت نزد خداوندِ عزّت و سلطنت جاودانى ، متنعّمند\r\n( 5 ) . واقعه ، آيه 25 ؛ نه آن‌جا حرف لغو شنوند و نه بر يك‌ديگر [ خرده‌گيرى كرده 
  ] گناهى بندند\r\n( 6 ) . نبأ ، آيه 35 ؛ در آن‌جا نه حرف لغو شنوند و نه دروغى\r\n( 7 ) . طه ، آيه 107 ؛ كه در آن ديگر ابداً هيچ پستى و بلندى [ رتبه و مقام موهومى 
  ] نخواهى ديد\r\n","page_name":" 190 ","page_number":190},
  {"content":"\r\n\r\nهمان مخلصينند كه خداوند ايشان را از صعقهء نفخ و هول قيامت در امان داشته و مقامشان همان حجاب است كه در آن هم رحمت فراگير است كه هر شيئى را برگرفته و هم آتش دامنگير كه دوزخيان را محيط گشته ؛ اين نكته را از كلام حق نيز مىتوان استفاده نمود :  « فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ »  « 1 » و نفرمود :\r\nفأذّن بينهم مؤذّن و نكته‌اش ظاهر است . 225 و حاكمان قيامت نيز هم ايشانند از آن‌جا كه فرمود :   « وَ نادى أَصْحابُ الْأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ * أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ »   « 2 » و همان‌گونه كه گذشت مراد از رحمت ، بهشت است و مؤيد آنچه گفتيم اين آيهء شريفه است كه :  « ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ »  « 3 » و به مقتضاى اين سخن الهى :  « يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً »  « 4 » . صاحبان « روح » كه در روز قيامت ، اذن در كلام و قول صواب يافته‌اند نيز ايشانند . در رسالهء « انسان قبل از دنيا » در ذيل آيهء  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ »  « 5 » به تفصيل معناى روح و ايمان و علم وى را بيان داشتيم .\r\n\r\nاشاره به اصحاب اعراف در بعضى آيات ديگر\r\nو ظاهراً مراد از « الذين آمنوا » در آيهء ذيل همان اصحاب اعرافند :  « وَ تَراهُمْ يُعْرَضُونَ \r\n\r\n\r\n","description":"","footnote":"\r\n( 1 ) . اعراف ، آيه 44\r\n( 2 ) . همان ، آيه‌هاى 48 - 49 ؛ و اهل اعراف مردانى را كه به سيمايشان مىشناسند آواز دهند و گويند [ ديديد كه 
  ] جمع‌مال و جاه و آنچه بر آن فخر و تكبّر مىكرديد به حال شما اصلًا سودمند نبود . آيا مقام آن گروه از مؤمنان راكه سوگند ياد مىكرديد خدا آنان را مشمول رحمت خود نمىگرداند ، مىبينيد ؟\r\n( 3 ) . همان ، آيه 49 ؛ [ خطاب شود 
  ] بىهيچ خوف و انديشه و بىهيچ‌گونه حزن و اندوه ( در بهشت ) داخل شويد\r\n( 4 ) . نبأ ، آيه 38\r\n( 5 ) . شورى ، آيه 52\r\n","page_name":" 191 ","page_number":191},
  {"content":"\r\n\r\n عَلَيْها خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ وَ قالَ الَّذِينَ آمَنُوا إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ »  « 1 » كه به مقتضاى اين آيه حكم به خسارت عدّهء مذكور نموده‌اند .\r\nو ظاهراً مراد از  « الَّذِينَ أُوتُوا الْعِلْمَ وَ الْإِيمانَ »  در آيهء بعد نيز همين اصحاب اعرافند آن‌جا كه فرمود :   « وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ * وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ »   « 2 » و اين گمان مجرمين كه جز لحظه‌اى در برزخ ( يا دنيا ) نبوده‌اند ناشى از تقيّد به قيود دنيوى و عدم اتّساع نظرشان بوده كه نتوانسته‌اند جز لحظه‌اى از دهرى كه در آن واقعند را دريابند و لذا از احوال خويش قبل از نزول در دنيا و بعد از ارتحال از آن بىخبرند . اين گروه در دنيا و دهر خويش به حسب سيطرهء زمان واقعند ؛ سيطرهء زمانى كه مقتضى ظهور لحظات و بطون آنها هميشگى است . لحظه‌اى به ظاهر برمىآيد و لحظه‌اى به باطن درمىافتد و از اين جهت است كه مجرمين در هنگام رستاخيز قسم ياد مىكنند كه جز ساعتى درنگ نكرده‌اند . 226 خداوند سبحان اين پندار شبيه به واقعيّت را تقرير مىنمايد آن‌جا كه فرمود :  « كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ بَلاغٌ »  « 3 » و    « قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ »    « 4 » و از اين‌جا مىفهميم كه گفتهء مجرمين و نيز سوگندشان بر آن ، از باب كم‌شمردن مدّت درنگ در دنيا نسبت به بقاى ابدى ، كه در\r\n\r\n\r\n","description":"","footnote":"\r\n( 1 ) . همان ، آيه 45 ؛ و آن ظالمان را بنگرى كه به دوزخ متوجّه‌شان گردانند و آنها با ترس و ذلّت از گوشهء چشم بر آتش‌دوزخ مىنگرند و در آن حال مؤمنان گويند آرى زيانكاران آنها هستند كه نفوس خود و اهل‌بيت خود را در امروز قيامت به زيان انداخته‌اند\r\n( 2 ) . روم ، آيه 56\r\n( 3 ) . احقاف ، آيه 35\r\n( 4 ) . مؤمنون ، آيه‌هاى 112 - 114\r\n","page_name":" 192 ","page_number":192},
  {"content":"\r\n\r\nهنگام رستاخيز مشاهده مىكنند ، نبوده است و لذا خداى سبحان به دنبال اين كلام آنان اضافه نمود :  « كَذلِكَ كانُوا يُؤْفَكُونَ » .  227\r\nاز سوى ديگر اين كلام صاحبان علم و ايمان كه  « لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ »  گويى اشاره به كلام حق دارد كه  « وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ » *  كه معناى آن در بحث « اجل » و « موت » گذشت و از آن‌جا كه درنگ و انتهاى آن نزد ايشان مسلّم و مفروغ عنه بود كلام « فهذا يوم البعث » را نيز به دنبال آوردند كه درواقع نتيجهء كلام است و گفتند : و لكن شما به اين انتها و محدوديّت آگاهى نداشتيد و نمىدانستيد كه قيامت هم‌چون چشم برهم زدن [ يا زودتر از آن 
  ] و جهنم محيط به كافرين است . 228\r\nبايد دانست صدور اين دعواى باطل از مبعوثين و سپس ظهور بطلان آن بر ايشان هم‌چون موارد ديگر ، مثل مخاصماتى كه بين ضعفا و متكبّران يا اتباع و متبوعين در روز قيامت واقع مىگردد [ آن‌گونه كه خداى سبحان حكايت فرموده 
  ] ، منافاتى با مطلب سابق ندارد كه روز قيامت روز ظهور حقايق است و حجاب‌ها در آن مرتفع مىگردد . چه ظهور ، امرى است كه از خفا برمىآيد و براى آن مراتبى است ، در نتيجه اين ظهور براى بعضى بسيار طولانى و دردناك و براى بعضى بسيار كوتاه و اندك است . 229\r\n\r\nروايات مربوط به اعراف\r\nدر اين زمينه رواياتى هست كه مطالب گذشته را تأييد مىكند .\r\nعيّاشى از سلمان روايت مىكند كه پيغمبر صلى الله عليه و آله بيش از ده بار به على عليه السلام فرمود : « تو و اوصياى بعد از تو ، اعرافِ بين بهشت و دوزخيد ؛ هيچ‌كس وارد بهشت نمىشود مگر شما را بشناسد و شما وى را بشناسيد و هيچ كس داخل دوزخ نمىگردد مگر اين‌كه شما را انكار كند و شما نيز وى را انكار كنيد » . 230\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nقمّى در تفسيرش از امام صادق عليه السلام روايت كرده كه : « هر امّتى را امام زمانش محاسبه مىكند و ائمه عليهم السلام دوستان و دشمنان خويش را از سيمايشان تشخيص مىدهند و اين مفاد آيهء شريفه است :  « وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ »  پس ائمه عليهم السلام نامهء اعمال دوستان خويش را از سمت راست به ايشان مىدهند و بدون حساب وارد بهشت مىگردند و نامهء اعمال دشمنان خويش را از سمت چپ مىدهند و بدون حساب وارد دوزخ مىگردند » . 231\r\nدر كافى راجع به آيهء  « وَ عَلَى الْأَعْرافِ رِجالٌ »  از اميرالمؤمنين عليه السلام روايت مىكند كه : « ما بر اعراف هستيم و ياران خويش را از سيمايشان مىشناسيم و ما اعراف هستيم : كسانى كه خداوند - عزّ و جلّ - شناخته نمىشود مگر از طريق ايشان . و ما اعراف هستيم كه خداوند ما را بر صراط مىايستاند ، پس كسى داخل بهشت نمىگردد مگر اين‌كه ما را بشناسد و ما نيز او را بشناسيم و كسى داخل دوزخ نمىگردد مگر اين‌كه منكر ما باشد و ما نيز وى را انكار كنيم » . 232\r\nمؤلف گويد : امام عليه السلام اين معنا از اعراف را كه مشتق از معرفت است از آيهء شريفهء  « رِجالٌ يَعْرِفُونَ كُلًّا بِسِيماهُمْ »  استفاده فرموده و محتمل است كه امام عليه السلام ضمير « هم » در « سيماهم » را به « رجال » و « كلًاّ » هر دو ارجاع داده باشد . فافهم . 233\r\nقمّى از امام باقر عليه السلام روايت مىكند كه امام در پاسخ سؤال از اصحاب اعراف فرمود :\r\n« آنها قومى هستند كه حسنات و سيئاتشان با هم برابر است و لذا عملى كه دستگيرشان شود ندارند و همان‌گونه هستند كه خداى - عزّ و جلّ - فرمود » . 234\r\nمؤلف گويد : امام عليه السلام اشاره به اين فقره از آيه نموده‌اند كه  « وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ » . \r\nدر جوامع از امام صادق عليه السلام نقل كرده كه « اعراف » تپه‌اى است بين بهشت و دوزخ كه پيغمبران و جانشينان آنان با گناهكاران اهل زمان خويش بر آن مىايستند همان‌گونه كه فرماندهء سپاهى در مقابل سربازان ضعيف خويش مىايستد و اين در\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nحالى است كه نيكوكاران در رسيدن به بهشت بر ايشان پيشى گرفته‌اند . در اين حال جانشين پيغمبر به گناهكاران مىگويد : به برادران نيكوكار خويش بنگريد كه در رسيدن به بهشت پيشى گرفته‌اند . آن‌گاه گناهكاران بر ايشان سلام كنند همان‌گونه كه خداى تعالى فرمود :  « سَلامٌ عَلَيْكُمْ » *  . ايشان به بهشت وارد نشده‌اند و لكن اميدوارند كه به شفاعت پيغمبر و امام به واردين بپيوندند . اين گروه به اهل دوزخ مىنگرند و مىگويند : خدايا ما را با ستم‌پيشگان قرار مده . پس از آن اصحاب اعراف كه همان انبيا و خلفاءاند ، رؤساى كفّار و نامداران دوزخى را به عتاب خطاب كنند كه آنچه در دنيا از مال و منال انباشتيد و بر ديگران استكبار نموديد ، اكنون به كار شما نيايد ، به بهشتيان بنگريد ، همان كسانى هستند كه قسم ياد نموديد هرگز رحمت خدا شامل حالشان نمىشود . اعرافيان ( پيامبران و خلفاى آنان ) به همان كسانى كه مورد استضعاف و تحقير رؤساى مستكبر واقع شده بودند ، خطاب كنند كه به بهشت داخل شويد ؛ و اين خطاب اعرافيان از جهت همان امر الهى به ايشان صورت مىگيرد كه : به بهشت درآييد كه هيچ‌گونه خوف بر شما نيست .  « ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ » .  235\r\nمؤلف گويد : خصوصيّات اين حديث را مىتوان از خصوصيات آيات اعراف استفاده نمود . روايات وارده در اين معانى بسيار زياد است كه در كتاب‌هاى تفسيرى و روايى هم‌چون تفسير قمّى و عيّاشى و كافى و بصائر الدرجات و مجمع البيان و احتجاج آمده است .\r\n\r\nاشاره به استفادهء موقف اعراف از برهان\r\nنكتهء ديگر اين‌كه : از برهانى كه سابقاً ذكر كرديم وجود چنين موقفى كه در روايت آمده قابل پيش‌بينى بود ، يعنى مقامى كه مقام هر دو گروه بهشتيان و دوزخيان از آن منشعب مىگردد و ضعيفان و متوسطان نيز به ايشان ملحق مىشوند . 236 از اين‌جا\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمىتوان فهميد كه اعراف را مرتبه‌اى واحد نيست بلكه درجات و مراتب مختلفه است و لذا در هيچ موضعى ، تصريحى از كلام حق سبحان نمىيابيم كه مستضعفان نيز هم‌چون اعرافيان بر اعراف ايستاده باشند ، بلكه مفاد آيات اين است كه مستضعفان در نزد اعرافيانند كه به ايشان اشاره مىكنند و مورد امر خويش قرار مىدهند و سرانجام امان مىبخشند .\r\n\r\nفصل 14 : در بهشت\r\nبحث مستوفا دربارهء بهشت و نيز شرح مضامين آيات و اخبار كثيرهء مربوط به آن از حوصلهء اين رساله خارج است ؛ چون وصف بهشت در قريب به سىصد آيه مذكور بوده و تقريباً در سرتاسر سوره‌هاى قرآنى به جز بيست سوره از آن ياد شده است [ هيجده سوره از سور قصار و سورهء ممتحنه و منافقين 
  ] . در عين حال در حدّ مقدور اوصاف كلّى آن را مورد بحث قرار مىدهيم .\r\n\r\nرابطهء بين زمين و بهشت\r\nخداوند سبحان مىفرمايد :  « وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ »  « 1 » از اين كلام استفاده مىشود كه بين زمين و بهشت ارتباط مخصوصى است ؛ و شايد اين سخن بهشتيان كه « خداوند به وعده‌اش وفا نمود » ( صدقنا وعده ) اشاره به وعدهء خداى سبحان باشد كه  « أَنَّ الْأَرْضَ يَرِثُها عِبادِيَ الصَّالِحُونَ »  « 2 » . و حقيقت وراثت آن است كه انسان شيئى را بعد از تملّك\r\n\r\n\r\n","description":"","footnote":"\r\n( 1 ) . زمر ، آيه 74 ؛ و [ مؤمنان 
  ] گويند : ستايش خداى را كه وعدهء لطف و رحمتش را بر ما محقّق فرمود و ما را وارث‌همهء سرزمين بهشت گردانيد تا هر جاى آن بخواهيم منزل گزينيم [ آن روز 
  ] پاداش نيكوكاران بسيار نيكو خواهد بود\r\n( 2 ) . انبياء ، آيه 105 ؛ به درستى كه عباد صالح من وارث زمين خواهند گشت\r\n","page_name":" 196 ","page_number":196},
  {"content":"\r\n\r\nديگرى ، تملّك كند و از آنچه كه گذشتگان وى استفاده نموده‌اند استفاده كند و بنابراين ، حقيقت ميراث متوقّف بر شيئى ثابت است كه از دستى به دست ديگر انتقال يابد و از گذشتگان به آيندگان برسد . و لذا مقتضاى ظاهر سياق در بيان صدق وعده آن بود كه مىفرمود : « و أورثنا الأرض نتبوّأ منها » يا اين‌كه « و اورثنا الجنّة نتبوّأ منها » ؛ پس عدول از اين‌دو گونه بيان به آنچه كه در آيهء شريفه مذكور است ، افادهء نوعى اتّحاد و ارتباط مخصوص بين زمين و بهشت مىكند . 237\r\nاز طرفى ديگر خداى سبحان گاه خبر از تبديل زمين به صورتى ديگر مىدهد مثل :\r\n « يَوْمَ تُبَدَّلُ الْأَرْضُ غَيْرَ الْأَرْضِ »  « 1 » و گاه خبر از روشن شدن آن به نور پروردگارش :\r\n « وَ أَشْرَقَتِ الْأَرْضُ بِنُورِ رَبِّها »  « 2 » و گاه نيز خبر از قبض ( درهم پيچيدن ) آن :  « وَ الْأَرْضُ جَمِيعاً قَبْضَتُهُ يَوْمَ الْقِيامَةِ »  « 3 » و آيهء  « وَ سَيَعْلَمُ الْكُفَّارُ لِمَنْ عُقْبَى الدَّارِ »  « 4 » نيز به آنچه گذشت اشاره دارد . از همه روشن‌تر اين كلام خداى تعالى است كه    « وَ الَّذِينَ صَبَرُوا ابْتِغاءَ وَجْهِ رَبِّهِمْ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً وَ يَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ * جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ * سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »    « 5 »\r\n\r\n\r\n","description":"","footnote":"\r\n( 1 ) . ابراهيم ، آيه 48 ؛ روزى كه زمين به گونه‌اى ديگر مبدّل شود\r\n( 2 ) . زمر ، آيه 69 ؛ ر . ك : ص 132\r\n( 3 ) . همان\r\n( 4 ) . رعد ، آيه 42 ؛ و به زودى كفّار خواهند دانست كه دار آخرت از آن كيست\r\n( 5 ) . همان ، آيه 22 ؛ كسانى كه در طلب رضاى خدا راه صبر پيش گيرند و نماز به پا مىدارند و از آنچه نصيبشان كرديم به فقرا پنهانى و آشكار انفاق كنند و در عوضِ بدىهاى مردم نيكى مىكنند ، اينان هستند كه عاقبت منزل‌گاه نيكو يافتند ، كه آن منزل بهشت‌هاى عدن است كه در آن بهشت‌ها خود و همهء پدران و زنان و فرزندان شايستهء خويش داخل مىشوند در حالى كه فرشتگان به تهنيت آنها از هر درى وارد مىشوند . [ و مىگويند 
  ] سلام بر شما [ كه در طاعت و عبادت خدا و رنج و آلام دنيا 
  ] صبر پيشه كرديد ، عاقبت منزل‌گاه نيكو يافتيد\r\n","page_name":" 197 ","page_number":197},
  {"content":"\r\n\r\nدر اين آيهء شريفه  « عُقْبَى الدَّارِ » *  به  « جَنَّاتُ عَدْنٍ يَدْخُلُونَها » *  تفسير و توصيف شده ، و واضح است كه دخول مستدعى نوعى « بيرون بودن » قبلى است و لذا حال آنها حال كسى است كه پس از مدتى سكونت در زمينى ، بر آن بنايى برپا سازد تا در آن مأوى گزيند و سپس بار ديگر گنبدى ( قبّه‌اى ) بر آن استوار كند و وارد آن گردد كه همهء اين مراحل اوج بعد از حضيض يا ارتقاى بعد از ارتقاست . 238 خداوند سبحان فرمود :  « كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً »  « 1 » آيات ديگرى نيز به همين معنا اشعار دارد مثل :  « إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ »  « 2 » و  « تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا »  « 3 » و  « وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ »  « 4 »\r\nدر مورد اين آيه در تفسير مجمع البيان از پيغمبر عليه السلام نقل نموده كه « براى هر كس هم در بهشت و هم در دوزخ منزلى است و لكن كافر وارث منزل مؤمن در دوزخ مىگردد و مؤمن وارث منزل كافر در بهشت و اين است معناى  « أُورِثْتُمُوها بِما كُنْتُمْ تَعْمَلُونَ » . *  239\r\nمؤلّف گويد : اگر اين روايت صحيح باشد ، با آنچه از وراثت زمين گفتيم منافاتى ندارد .\r\nاز جمله آيات مشعر به وراثت زمين اين آيهء شريفه است :  « قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ »  كه اشعار آن بر مدّعا ظاهر است .\r\n\r\n\r\n","description":"","footnote":"\r\n( 1 ) . بقره ، آيه 25\r\n( 2 ) . اعراف ، آيه 128 ؛ زمين ملك خداست و به هر كس از بندگانش كه خواهد واگذارد و حسن عاقبت مخصوص‌پرهيزكاران است\r\n( 3 ) . مريم ، آيه 63 ؛ و آن بهشتى است كه بندگان پرهيزكار خويش را وارث آن گردانيم\r\n( 4 ) . زخرف ، آيه 72 ؛ [ به مؤمنان گويند 
  ] اين همان بهشتى است كه از اعمال صالح خود به ارث يافتيد\r\n","page_name":" 198 ","page_number":198},
  {"content":"\r\n\r\nهم‌چنين با تأمّل در برهان سابق نيز اين وراثت استفاده مىشود .\r\n\r\nزدودن هرگونه كدورت از بهشتيان\r\nاز طرف ديگر خداى سبحان پاك نمودن بهشت و بهشتيان از كدورت و ظلمات را ، به كرّات وعده فرموده ، آن‌جا كه فرمود :  « سَلامٌ عَلَيْكُمْ طِبْتُمْ فَادْخُلُوها خالِدِينَ »  « 1 » كه تفريع با « فاء » مفيد اين نكته است كه منزل‌گاه بهشتيان هم‌چون خودشان پاك و پاكيزه گشته است و نيز آن‌جا كه فرمود :  « سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »  « 2 » در اين‌جا هم تفريع ، نويد مىدهد كه منزل‌گه بهشتيان زمين [ عالم مادّه 
  ] به سبب پاكى صاحبانش كه خود محصول صبرشان است ، پاك و پاكيزه مىگردد و فرق ميان اين دو سلام [ در اين دو آيه 
  ] آن كه اوّلى سلام شكر است و ديگرى سلامى در مقام بشارت .\r\nخداوند سبحان فرمود :  « وَ مَساكِنَ طَيِّبَةً فِي جَنَّاتِ عَدْنٍ »  « 3 » و   « وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ * لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ »   « 4 » و  « لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ »  « 5 »\r\n\r\nنفى هرگونه خوف و حزن از بهشتيان\r\nدر مقام ، آيات ديگرى هم هست كه از همه جامع‌تر اين آيهء شريفه است :  « ادْخُلُوا \r\n\r\n\r\n","description":"","footnote":"\r\n( 1 ) . زمر ، آيه 73 ؛ سلام بر شما باد كه چه عيش [ ابدى 
  ] نصيب شما گرديد . حالى در اين بهشت درآييد و جاودان متنعّم‌باشيد\r\n( 2 ) . رعد ، آيه 22\r\n( 3 ) . توبه ، آيه 72 ؛ و در عمارت‌هاى نيكوى بهشت عدن [ منزل دهيد 
  ]\r\n( 4 ) . حجر ، آيه‌هاى 47 - 48 ؛ و آيينهء دل‌هاى آنها را از كدورت كينه و حسد و هر خلق ناپسند به كلّى پاك و پاكيزه سازيم تا همه با هم برادر و دوستدار هم باشند و روبه‌روى يك‌ديگر بر تخت عزّت بنشينند در صورتى كه هيچ رنج و زحمت در آن‌جا به آنها نرسد و هرگز از آن بهشت ابد بيرونشان نكنند\r\n( 5 ) . فاطر ، آيه 35 ؛ كه در اين‌جا هيچ رنج و المى به ما نرسد و ابداً ضعف و خستگى نخواهيم يافت\r\n","page_name":" 199 ","page_number":199},
  {"content":"\r\n\r\n الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ »  « 1 » تحقّق خوف نسبت به شىء مكروهى است كه محتمل باشد و حزن نسبت به مكروهى كه واقع باشد . بنابراين ، خداى سبحان هر نقيصه و عدمى را چه فعلًا و چه احتمالًا از بهشتيان نفى مىكند و بنابراين ، بهشتيان در وجود خويش كاملند و مزاحمات دنيا در آن‌جا نيست و لذا در غايت رستگارى و امن و آسايش به سر مىبرند همان‌گونه كه فرمود :  « ادْخُلُوها بِسَلامٍ آمِنِينَ »  « 2 » و نيز   « لا يَسْمَعُونَ فِيها لَغْواً وَ لا تَأْثِيماً * إِلَّا قِيلًا سَلاماً سَلاماً »   « 3 » . از جانب ديگر خداوند سبحان بهشتيان را به هرگونه لذّت و بهجت و جمال و كمالى وعده فرمود :\r\n « لَهُمْ ما يَشاؤُنَ عِنْدَ رَبِّهِمْ »  « 4 » و نيز   « نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ * نُزُلًا مِنْ غَفُورٍ رَحِيمٍ »   « 5 » و اكثر آيات مربوط به بهشت دربارهء خصوصيات آن وارد گشته : از قصرها و حوريّه‌ها و پرندگان و درختان و ميوه‌ها و نهرها و سايه‌ها و نوشيدنىها و ساقيان و ابديّت آن ، كه بايد معانى اين امور را به‌نحو صرافت و اطلاق كه از شوب نقص و عدم به دور است ، فهميد .\r\n\r\nمقامى والاتر براى بهشتيان\r\nخداى سبحان ، بهشتيان را وراى امور مذكوره مقامى بس والاتر وعده فرموده :\r\n « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ »  « 6 » و اين عده از\r\n\r\n\r\n","description":"","footnote":"\r\n( 1 ) . اعراف ، آيه 49\r\n( 2 ) . حجر ، آيه 46 ؛ با سلام و احترام به آن ( بهشت ) داخل شويد\r\n( 3 ) . واقعه ، آيه 25\r\n( 4 ) . زمر ، آيه 34 ؛ و براى آن بندگان نزد خدا از هر نعمتى كه بخواهند مهيّاست\r\n( 5 ) . فصّلت ، آيه‌هاى 31 - 32 ؛ ما در دنيا و آخرت ياران و دوستداران شماييم و براى ابد هر چه مايل باشيد و آرزوو تقاضا كنيد همه مهيّاست . اين سفرهء احسان را خداى غفور و مهربان براى شما گسترده است\r\n( 6 ) . سجده ، آيه 17 ؛ هيچ‌كس نمىداند [ در محيط فكرش نمىگنجد 
  ] كه به پاداش نيكوكاريش چه نعمت و لذّت‌هاىبىنهايت كه روشنىبخش [ دل و 
  ] ديده است در عالم غيب بر او ذخيره شده است\r\n","page_name":" 200 ","page_number":200},
  {"content":"\r\n\r\nآن‌جا كه به‌دنبال وعدهء عطاى هرگونه صفت كمال و جمالى ذكر شده ، مىرساند كه آن شىء موعود امرى وراى افهام بشر است .\r\nقمّى در تفسير خويش از عاصم بن حميد از امام صادق عليه السلام در حديثى كه راجع به اوصاف بهشت است آورده ، امام عليه السلام در پاسخ راوى كه تقاضاى توصيف بيشتر نموده بود فرمود : « خداوند بهشتى را به‌دست خويش خلق نمود كه هيچ ديده‌اى بر آن نظر نيفكنده و هيچ مخلوقى بر آن اطلاع نيافته ، هر صبحگاهان حق تعالى آن‌را همىگشايد و گويد پاكيزه‌تر باش و خوش‌بوىتر ! و اين همان مفاد كلام خداوند سبحان است كه  « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ » »  . 240\r\nاز كلمهء « جزاء » در آيه ، استفاده مىشود كه آن موعودِ فوق فهم بشرى ، به ازاى عمل انسان و به‌عنوان پاداش وى ، در پردهء خفا نگه‌دارى شده ؛ و از طرف ديگر مىفرمايد :\r\n « لَهُمْ ما يَشاؤُنَ فِيها »  كه مىرساند در آن‌جا هر چه كه مورد خواست انسان باشد مملوك وى خواهد بود و نيز فرمود :    « وَ أَنْ لَيْسَ لِلْإِنْسانِ إِلَّا ما سَعى * وَ أَنَّ سَعْيَهُ سَوْفَ يُرى * ثُمَّ يُجْزاهُ الْجَزاءَ الْأَوْفى »    « 1 » پس هرآنچه كه به انسان در آن‌جا بخشيده شود اعم از آنچه كه در خور فهم بشر باشد يا نه ، همگى به شهادت تعبير « لهم » ، مملوك انسان و در تحت خواست مطلق انسان واقع مىگردد چون فرمود : « ما يشاؤن » ؛ در نتيجه از آيهء شريفه فهميده مىشود كه براى انسان كمالى فوق فهم نيز هست كه ممكن است با عمل آن را تحصيل كند و به تملّك خويش درآورد ، و شايد مفاد اين آيهء شريفه كه   « وُجُوهٌ يَوْمَئِذٍ ناضِرَةٌ * إِلى رَبِّها ناظِرَةٌ »   « 2 » نيز همين باشد و مراد\r\n\r\n\r\n","description":"","footnote":"\r\n( 1 ) . نجم ، آيه‌هاى 39 - 41 ؛ [ و نمىداند اين‌كه 
  ] براى آدمى جز آنچه به سعى [ و عمل 
  ] خود انجام دهد [ ثواب‌و جزائى 
  ] نخواهد بود . و البته انسان پاداش سعى و عمل خويش را به‌زودى خواهد ديد [ در دنيا 
  ] ، سپس در آخرت به پاداش كامل‌ترى خواهد رسيد\r\n( 2 ) . قيامت ، آيه‌هاى 22 و 23 ؛ آن‌روز رخسار طايفه‌اى از شادى برافروخته و نورانى است . [ و به چشم قلب 
  ] جمال‌حق را مشاهده كنند\r\n","page_name":" 201 ","page_number":201},
  {"content":"\r\n\r\nاز « نظر بر خداوند » كه در اين آيهء شريفه آمده همان مشاهدهء قلبى است كه از جهت و جسميّت و تشبيه خالى است ؛ و آيهء ديگر شاهد اين گفته است كه فرمود :  « فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  « 1 » كه در اين‌جا « لقاء » را بر علم نافع و عمل صالح مترتب ساخته است .\r\n\r\nنكته‌اى ديگر در آيهء شريفه\r\nنسبت به آيهء شريفه  « لَهُمْ ما يَشاؤُنَ فِيها وَ لَدَيْنا مَزِيدٌ »  « 2 » نكتهء ديگرى هم وجود دارد : اثبات « زياده‌اى در نزد خداى سبحان » ( لدينا مزيد ) بعد از وعده به اين‌كه هر چه بخواهند برايشان حاضر است ، مىفهماند كه اين زياده از تحت خواست و مشيّت آنان خارج است و از طرف ديگر واضح است كه اين زياده نوعى كمال است و هر كمالى هم مورد خواست انسان است ، پس لامحاله جهت عدم وقوع زيادهء مذكوره در تحت خواست و مشيّت ، آن است كه محدود به حدّى نيست ، چون هر چه كه تحت مشيّت و خواست واقع گردد به حد درخواهد آمد .\r\n\r\nنكاتى ارزش‌مند پيرامون رحمت الهى\r\nدر تفسير قمّى درمورد تعبير « لدينا مزيد » از امام عليه السلام نقل نموده كه « مراد نظر به رحمت خداست » . 241 مؤلّف گويد : شايد مضمون اين روايت را بتوان از اين آيه نيز استفاده نمود :  « لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ »  « 3 » كه بيان مىكند كه « مزيد » كه « رزق به غير حساب » است ، از « فضل »\r\n\r\n\r\n","description":"","footnote":"\r\n( 1 ) . كهف ، آيه 110 ؛ پس هر كس كه به لقاى پروردگار خويش اميد بسته است ، به اعمال صالح روى آورد و از شرك‌در عبادت ربّ خويش روى برتابد\r\n( 2 ) . ق ، آيه 35 ؛ [ در بهشت 
  ] براى آنان هرچه بخواهند حاضر است و زياده‌اى نيز در نزد ماست\r\n( 3 ) . نور ، آيه 38 ؛ تا خدا در مقابل بهترين اعمال ايشان جزا و ثواب عطا فرمايد و از فضل و احسان خويش بر آن‌بيفزايد و خدا هر كه را خواهد روزى بىحدّ و حساب بخشد\r\n","page_name":" 202 ","page_number":202},
  {"content":"\r\n\r\nاست و در جاى ديگر فرمود :  « وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً »  « 1 » كه فهميده مىشود « فضل » از رحمت و در واقع نوعى رحمت بدون استحقاق است . خداوند سبحان فرمود :  « وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ »  « 2 » پس اين رحمت مكتوبِ براى متّقين كه هيچ شيئى گنجايش آن را ندارد همان « مزيد » است ، و اگر در اين آيات تدبّر كنيم كه  « فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ »  « 3 » و  « أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ »  « 4 » و  « إِنَّ رَحْمَتَ اللَّهِ قَرِيبٌ مِنَ الْمُحْسِنِينَ »  « 5 » و  « وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ »  « 6 » درمىيابيم كه رحمت به وجهى همان بهشت است و بلكه بهشت مرتبه‌اى از مراتب رحمت است .\r\n\r\nفصل 15 : در دوزخ\r\nآيات وارده در اخبار از دوزخ و تفاصيل آن [ در حدود چهارصد آيه 
  ] بيشتر از آيات وارده دربارهء بهشت است و به جز دوازده سوره از سوره‌هاى قصار در بقيّه به نحوى از تصريح يا تلويح از آن ياد شده است . و على اىّ حال ملخّص احوال دوزخيان آن‌كه از حيات حقيقى اخروى محرومند . خداى سبحان مىفرمايد :  « قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ »  « 7 » و  « إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ »  « 8 » و  « وَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ »  « 9 » در حالى كه خداى\r\n\r\n\r\n","description":"","footnote":"\r\n( 1 ) . نور ، آيه 21 ؛ و اگر فضل و رحمت خدا شامل حال شما نبود احدى از شما [ از گناه و زشتى 
  ] پاك و پاكيزه نشدى\r\n( 2 ) . اعراف ، آيه 156\r\n( 3 ) . حديد ، آيه 13\r\n( 4 ) . اعراف ، آيه 49\r\n( 5 ) . همان ، آيه 56 ؛ به درستى كه رحمت خدا به نيكوكاران نزديك است\r\n( 6 ) . ق ، آيه 31 ؛ [ و آن روز 
  ] بهشت را براى اهل تقوا نزديك آرند تا هيچ دور از آن نباشند\r\n( 7 ) . ممتحنه ، آيه 13 ؛ [ جهودان 
  ] از عالم آخرت به‌كلّى مأيوسند ، چنان‌كه كافران از اهل گورستان نوميدند\r\n( 8 ) . يوسف ، آيه 87 ؛ به‌درستى كه جز كافر هيچ كس از رحمت خدا نوميد نيست\r\n( 9 ) . حجر ، آيه 56 ؛ [ ابراهيم گفت 
  ] آرى هرگونه به جز مردم [ نادان مادّى 
  ] گمراه ، هيچ‌كس از لطف خدا نوميد نيست\r\n","page_name":" 203 ","page_number":203},
  {"content":"\r\n\r\nسبحان در وصف آخرت فرمود :  « وَ إِنَّ الدَّارَ الْآخِرَةَ لَهِيَ الْحَيَوانُ »  « 1 »\r\n\r\nنكته‌اى در رحمت واسعه\r\nمراد از حيات حقيقى همان رحمت الهيّه‌اى است كه منبع هر كمال و جمال است همان‌گونه كه فرمود :  « وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ »  « 2 » كه از آن فهميده مىشود اهل دوزخ در عين اين‌كه در حيات حقيقى محرومند مشمول رحمت واسعهء خداوندند . و فرمود :  « وَ بَيْنَهُما حِجابٌ »  و  « فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ »  « 3 » از اين آيهء شريفه استفاده مىشود كه دوزخيان در عين اين‌كه مشمول رحمت حقّند از آن محرومند ، چون رحمت در باطنِ حجابى است كه آنان به مرتبهء ظاهر آن مقصورند و از آن تجاوز نمىكنند 242 و بيان اين نكته در فصل اعراف گذشت . پس حجاب است كه مانع اهل دوزخ از نعيم است و به ظاهر آن معذّبند . از طرف ديگر خداوند سبحان اين نكته را روشن ساخته كه دوزخيان گرفتار عذاب اعمال زشت خويشند ، پس اعمال ايشان ، انواع عذاب واردهء بر آنهاست و مبدأيى كه اين انواع عذاب از آن سرچشمه مىگيرد همان مبدأ حجاب ، يعنى « غفلت » است . خداى تعالى فرمود :  « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ »  « 4 » و فرمود :  « كَلَّا بَلْ رانَ عَلى قُلُوبِهِمْ ما \r\n\r\n\r\n","description":"","footnote":"\r\n( 1 ) . عنكبوت ، آيه 64\r\n( 2 ) . اعراف ، آيه 156\r\n( 3 ) . حديد ، آيه 13\r\n( 4 ) . اعراف ، آيه 179 ؛ و محقّقاً از جنّ و انس بسيارى را براى جهنّم واگذاريم ، چه آن‌كه آنان را دل‌هايى است‌بىادراك و معرفت ، و چشم‌هايى است بىنور بصيرت و گوش‌هايى است ناشنواى حقيقت . آنها مانند چهارپايانند بلكه بسى گمراه‌ترند . اينان همان كسانى هستند كه از خدا و قيامت و عاقبت كار خود به بازيچهء دنيا غافل شدند\r\n","page_name":" 204 ","page_number":204},
  {"content":"\r\n\r\n  كانُوا يَكْسِبُونَ * كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ »   « 1 » پس دوزخيان در حجاب اعمال خودند . خداوند سبحان فرمود :  « وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً »  « 2 » و  « أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ »  « 3 » و   « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ »   « 4 » و نيز  « وَ مَكْرُ أُولئِكَ هُوَ يَبُورُ »  « 5 »\r\n\r\nارتباط دوزخ و حيات دنيوى\r\nبه اين ترتيب روشن مىشود مقام دوزخيان سراب اوهام است نه حقيقت و ظاهر است نه باطن و نيستى و هلاكت است نه حيات و موطن . همهء اين امور دنياست كه حياتش متاع غرور دوزخيان است و لذا بين حيات دنيوى و دوزخ ارتباط خاصّى است . خداوند سبحان مىفرمايد :   « وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا * ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا »   « 6 » و در سورهء سجده فرمود :  « وَ لَوْ شِئْنا لَآتَيْنا كُلَّ نَفْسٍ هُداها وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ »  « 7 » و اين از بليغ‌ترين آياتى است كه از حال جهنّم خبر مىدهد و به‌همين جهت هم هست كه از ائمه عليهم السلام روايت شده - من جمله در ثواب الاعمال از امام‌صادق عليه السلام - كه هر كس به دانستن احوال بهشت و اوصاف آن شوقى يافت سورهء\r\n\r\n\r\n","description":"","footnote":"\r\n( 1 ) . مطفّفين ، آيه‌هاى 14 - 15 ؛ [ چنين نيست 
  ] بلكه ظلمت ظلم و بدكارىهاىشان بر دل‌هاى آنها غلبه كرده و بلكه‌آنها از معرفت پروردگارشان محجوب و محرومند\r\n( 2 ) . فرقان ، آيه 23\r\n( 3 ) . نور ، آيه 39\r\n( 4 ) . ابراهيم ، آيه‌هاى 28 - 29\r\n( 5 ) . فاطر ، آيه 10\r\n( 6 ) . مريم ، آيه‌هاى 71 - 72\r\n( 7 ) . سجده ، آيه 13\r\n","page_name":" 205 ","page_number":205},
  {"content":"\r\n\r\nواقعه را بخواند و هر كس به دانستن احوال دوزخ علاقه‌مند بود سورهء لقمان را قرائت كند . 243\r\nمضمون آيهء سابق را در اين آيه نيز مىتوان يافت :    « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ * ثُمَّ رَدَدْناهُ أَسْفَلَ سافِلِينَ * إِلَّا الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ »    « 1 »\r\nاز آنچه گذشت معناى دسته‌اى ديگر از آيات نيز روشن مىشود هم‌چون  « فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ »  « 2 » و  « قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ »  « 3 » [ مراد از سنگ به قرينهء مورد همان بت‌هايى است كه از سنگ تراشيده مىشد و به جاى خدا مورد پرستش واقع مىگشت 
  ] و نيز  « أُولئِكَ هُمْ وَقُودُ النَّارِ »  « 4 » و   « نارُ اللَّهِ الْمُوقَدَةُ * الَّتِي تَطَّلِعُ عَلَى الْأَفْئِدَةِ »   « 5 » و  « إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ »  « 6 » و لكن آيهء بعدى بندگان صالحى را كه مورد پرستش بودند از مضمون اين آيه خارج مىكند چون مىفرمايد :\r\n « إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ »  « 7 » و بنابراين استدراكى است براى آيهء سابق .\r\nآنچه گذشت كليّاتى از اوصاف دوزخ بود كه از برهان سابق نيز استفاده مىشد .\r\n\r\n\r\n","description":"","footnote":"\r\n( 1 ) . تين ، آيه‌هاى 4 - 6\r\n( 2 ) . بقره ، آيه 24 ؛ بپرهيزيد از آتشى كه هيزم آن مردم است و سنگ‌هاى خارا\r\n( 3 ) . تحريم ، آيه 6 ؛ خود و اهل خود را از آتشى دور نگه داريد كه هيزمش مردم و سنگ است\r\n( 4 ) . آل عمران ، آيه 10 ؛ اينان به‌تحقيق هيزم آتشند\r\n( 5 ) . همزه ، آيه 6 ؛ آتشى كه خدا برافروخته است و شرارهء آن بر دل‌هاى [ ناپاك كافران 
  ] شعله‌ور است\r\n( 6 ) . انبياء ، آيه 98 ؛ [ به آن كافران خطاب شود 
  ] كه البته شما و آنچه را غير خدا مىپرستيدند امروز همه آتش‌افروز دوزخيد\r\n( 7 ) . انبياء ، آيه 101 ؛ و البته مؤمنان ، آنان‌كه توفيق و وعدهء نيكوى ما [ در سرنوشت ازلى 
  ] بر آنها سبقت يافته از آن دوزخ‌به دور خواهند ماند\r\n","page_name":" 206 ","page_number":206},
  {"content":"\r\n\r\n\r\nفصل 16 : در عموميّت معاد\r\nخداوند سبحان فرمود :  « ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى »  « 1 » اين آيه مىرساند كه خلقت همهء آنچه كه در آسمان‌ها و زمين و ما بين آنهاست ، مقرون به « حق » و « اجل مسمى » است و مراد از « باء » در اين‌جا يا سببيّت است و يا مصاحبت ، و در فصل اول ديديم كه مراد از « اجل مسمّى » همان « حيات عنداللّه » است ، حياتى تام و سعادت‌مند ، دور از هرگونه فنا و زوالى و هرگونه شوب مزاحمات دنيوى و آلام اين سويى . و لذا « اجل مسمّى » در واقع همان حيات تامّى است كه وجود اشيا از آن تنزّل يافته 244 همان‌گونه كه خداى تعالى فرمود :  « وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ »  « 2 » پس منبع همه موجودات با همگى كثرتشان حيات تامّ نامحدودى است و معادشان هم به سوى همان منبعى است كه از آن سرچشمه گرفته‌اند . مفاد « خلقت به حق » كه در آيهء سابق الذكر آمده بود :  « ما خَلَقَ اللَّهُ . . . *   إِلَّا بِالْحَقِّ » *  نيز همين است . زيرا باطل فعلى است كه منتهى به غايتى كه مراد از آن فعل است نشود و محال است كه مراد و غايت از فعل يا خلق ، خود فعل يا خلق باشد مگر اين‌كه آن فعل يا خلق در اصل وجودش كامل و از ثبات و عدم تغيّر برخوردار باشد به‌نحوى كه از نقص به كمال تدرّج نداشته باشد و جميع براهين در مقام نيز همين نكته را ثابت مىكنند علاوه بر اين‌كه قضيّهء مذكوره از قضايايى است كه قياساتها معها .\r\nآيهء شريفهء  « وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا »  « 3 » هم‌چون آيهء سابق عموميّت معاد را ثابت مىكند چون خداوند متعال در اين دو سياق ، بين موجودات\r\n\r\n\r\n","description":"","footnote":"\r\n( 1 ) . روم ، آيه 8\r\n( 2 ) . حجر ، آيه 21\r\n( 3 ) . ص ، آيه 27 ؛ و ما آسمان و زمين و هرآنچه در بين آن‌دو است را باطل نيافريده‌ايم\r\n","page_name":" 207 ","page_number":207},
  {"content":"\r\n\r\nزنده [ به گمان ما 
  ] و غيرزنده و يا بين موجودات عاقل و غيرعاقل ، فرقى ننهاده است و لذا مىفهميم كه حكم معاد و حشر همهء موجودات را فرا مىگيرد .\r\n\r\nحشر حيوانات و موجودات زنده\r\nو از سويى ديگر درمورد خصوص خلايق زمينى كه ذىحياتند مىفرمايد :  « وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ »  « 1 » . ظاهر آخر آيه مىرساند كه حشر آنها به‌جهت اين نكته است كه آنها هم هم‌چون بشر اممى بوده‌اند كه خلقشان غايتى داشته كه همان بازگشت و معاد است پس « فرق » و « نشر » به جهت « جمع » و « حشر » مقصود بوده است كما اين‌كه جمع و حشر به جهت فرق و نشر مقصود بوده ، كه در آيهء  « وَ إِنْ مِنْ شَيْءٍ إِلَّا عِنْدَنا خَزائِنُهُ »  به همين جهت اشاره شده است . و بايد دانست درمورد صفات و اسما ذات حق نيز حقيقت امر از همين قرار است 245 فافهم ان كنت من أهله إن‌شاءاللّه .\r\nپس حشر جنبندگان و پرندگان به‌سوى پروردگار ، نتيجهء [ يا مثل نتيجهء 
  ] اين جهت است كه آنها هم مثل بشر « اممى » هستند و علت اين نكته را اين كلام خداى سبحان روشن مىسازد كه  « ما فَرَّطْنا فِي الْكِتابِ مِنْ شَيْءٍ »  چون مراد از « كتاب » در اين آيه ، كتاب حقّى است كه خداوند درمورد آن فرموده :  « هذا كِتابُنا يَنْطِقُ عَلَيْكُمْ بِالْحَقِّ »  « 2 » و مقتضاى حقّيّت كتاب آن است كه اختلافات موجود بين جنبندگان و پرندگان و غيره كه آنها را نوع نوع مىكند و هر نوعى با نوع ديگر در شكل و صورت و افعال و آثار مختلف ، لغو و باطل نبوده و بلكه در غايت و منتهى مؤثر باشد به‌نحوى كه اين انواع\r\n\r\n\r\n","description":"","footnote":"\r\n( 1 ) . انعام ، آيه 38 ؛ [ و محقّقاً بدانيد 
  ] كه هر جنبنده‌اى در زمين و هر پرنده‌اى كه به دو بال در هوا پرواز مىكند همگىطايفه‌اى مانند شما نوع بشر هستند ما در كتاب آفرينش بيان هيچ چيز را فروگذار نكرديم . آن‌گاه همه به سوى خدا محشور مىشوند\r\n( 2 ) . جاثيه ، آيه 29\r\n","page_name":" 208 ","page_number":208},
  {"content":"\r\n\r\nقبل از رسيدن به غايت و مقصد در ميانهء راه نيست و نابود نگردند و الّا اختلاف مزبور باطل و « تفريط در كتاب » خواهد بود و مخلّ به اتقان كتاب .\r\nبه اين ترتيب نتيجه مىگيريم كه حيوانات زمينى نيز هم‌چون بشر بين خويش داراى انواعى هستند و همسان با بشر به‌سوى پروردگار خويش رجوع مىكنند و در نزد وى حضور و اجتماع مىيابند .\r\nخداى سبحان فرموده :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  « 1 » كه در آن حكم جمع و حشر را به هر ذىروحى در آسمان‌ها و زمين تعميم داده است و همين‌طور در آيهء    « إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً * لَقَدْ أَحْصاهُمْ وَ عَدَّهُمْ عَدًّا * وَ كُلُّهُمْ آتِيهِ يَوْمَ الْقِيامَةِ فَرْداً »    « 2 » چون تعبير « عبدا » مىفهماند هر يك از موجودات مذكور به‌حسب ذات خويش عبوديت و سلوك الهى خاصى دارد كه بدان وسيله به پروردگار خويش تقرّب مىجويد ، تفسير « فرد » هم سابقاً گذشت . و بايد دانست آيهء  « وَ كُلُّهُمْ آتِيهِ يَوْمَ الْقِيامَةِ »  با توجّه به تفسير « فرد » در آيات قرآنى موجب مىگردد از آيهء  « وَ هُوَ عَلى جَمْعِهِمْ »  معنايى جز آن‌كه از لفظ « جمع » به اذهان تبادر مىكند ، بفهميم . در آيات قرآنيّه به كرّات بر « رستاخيز در قيامت » « جمع » و « حشر » اطلاق گشته است مثل  « لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ »  « 3 » و  « يَوْمَ يَجْمَعُكُمْ لِيَوْمِ الْجَمْعِ »  « 4 » و از اين‌جا معناى اين كلام خداى سبحان ظاهر مىشود كه  « وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً »  « 5 »\r\n\r\n\r\n","description":"","footnote":"\r\n( 1 ) . شورى ، آيه 29 ؛ و از آيات خداوند است خلقت آسمان‌ها و زمين و جنبندگانى كه در آنها پراكنده است ، و او برجمع آنها ، آن‌گاه كه خواهد ، قادر است\r\n( 2 ) . مريم ، آيه‌هاى 93 - 95 ؛ هيچ موجودى در آسمان‌ها و زمين نيست جز اين‌كه خدا را بندهء فرمانبردار است . او به‌شمارهء همهء موجودات كاملًا آگاه است . و تمام آنها روز قيامت منفرد و تنها به پيشگاهش حضور مىيابند\r\n( 3 ) . نساء ، آيه 87 ؛ البته همه را در روز قيامت كه هيچ شكّ در آن نيست ؛ جمع آورد\r\n( 4 ) . تغابن ، آيه 9 ؛ ياد آوريد روزى را كه خدا همهء شما را به عرصهء محشر جمع مىگرداند\r\n( 5 ) . زمر ، آيه 73 ؛ متّقيان خداترس را فوج‌فوج به سوى بهشت برند\r\n","page_name":" 209 ","page_number":209},
  {"content":"\r\n\r\nو  « لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ »  « 1 » 246\r\n\r\nآيات مشعر به رستاخيز موجودات غير ذى روح\r\nبه اصل مطلب بازگرديم . از آيات مشعر به رستاخيز موجودات غير ذىروح اين آيه است :   « وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ * وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ »   « 2 » ضمير در « كانوا » در هر دو موضع به معبودات غير خدا راجع است همان‌گونه كه آيهء ذيل بر آن دلالت دارد :   « ذلِكُمُ اللَّهُ رَبُّكُمْ لَهُ الْمُلْكُ وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ * إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ وَ يَوْمَ الْقِيامَةِ يَكْفُرُونَ بِشِرْكِكُمْ وَ لا يُنَبِّئُكَ مِثْلُ خَبِيرٍ »   « 3 » و مراد از « كفر معبودان به عبادت مشركين » همان امرى است كه خداوند سبحان خود از ايشان حكايت كرده :\r\n « تَبَرَّأْنا إِلَيْكَ ما كانُوا إِيَّانا يَعْبُدُونَ »  « 4 »\r\nخلاصه اين‌كه تعبير « من لا يستجيب له » دلالت روشنى دارد كه معبود آنان همان گياهان و جمادات از غير بشر و ملائكه بوده است و همين موجودات هم براى روز قيامت محشور مىشوند به شهادت اين فقره از آيه كه  « وَ إِذا حُشِرَ النَّاسُ كانُوا لَهُمْ أَعْداءً »  و آيهء  « أَمْواتٌ غَيْرُ أَحْياءٍ وَ ما يَشْعُرُونَ أَيَّانَ يُبْعَثُونَ »  « 5 » به صراحت بر مطلب\r\n\r\n\r\n","description":"","footnote":"\r\n( 1 ) . انفال ، آيه 37\r\n( 2 ) . احقاف ، آيه‌هاى 5 - 6\r\n( 3 ) . فاطر ، آيه‌هاى 13 - 14 ؛ او خداى آفرينندهء شماست كه همهء ملك هستى از اوست و به غير او معبودانى را كه به‌خدايى مىخوانيد در جهان داراى پوست و هستهء خرمايى نيستند . اگر آنها را بخوانيد [ چون جمادند 
  ] نشنوند و اگر بشنوند ، جواب ندهند . در روز قيامت چون آنها را شريك خدا گرفتيد شما را كافر دانند [ اى رسول واى امّت 
  ] هيچ‌كس مانند خداى دانا تو را به حقيقت حال آگاه نگرداند\r\n( 4 ) . قصص ، آيه 63\r\n( 5 ) . نحل ، آيه 21\r\n","page_name":" 210 ","page_number":210},
  {"content":"\r\n\r\nدلالت مىكند .\r\n\r\nملازمهء بين رستاخيز و حيات و علم\r\nنكتهء ديگرى كه از اين آيات استفاده مىشود ملازمهء بين رستاخيز و حيات و علم است و وضع ضماير در آيات سابق نيز اين نكته را روشن مىسازد . بنابراين ، دلالت آيهء زير بر نكتهء مذكور چقدر لطيف است آن‌جا كه فرمود :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  « 1 » 247\r\nاز طرف ديگر از مجموع روايات نيز استفادهء همين نكته مىشود كه رستاخيز نسبت به همهء موجودات آسمانى و زمينى [ و ميان آن دو 
  ] حتى از غير بشر و ملائكه ، عموميّت دارد ، در نتيجه روايات مذكور متضمّن اين نكته يك‌جا و مجتمعاً نيست .\r\nمثلًا رواياتى هست به اين مضمون كه سگ اصحاب كهف يا ناقهء صالح و يا چهارپايانى كه سه يا هفت سال در طريق حج به‌كار گرفته شده‌اند وارد بهشت مىگردند و اين‌كه سگ‌ها و حيوانات وحشى داخل دوزخ مىگردند و مجرمان را مىدرند . 248 خداى سبحان فرمود :  « وَ إِذَا الْوُحُوشُ حُشِرَتْ »  « 2 »\r\nو همين‌طور روايتى داريم به اين مضمون كه خداى تعالى در روز قيامت داد حيوان بىشاخ را از شاخ‌دار خواهد گرفت . 249 [ اين روايت را در محاسن از اميرالمؤمنين عليه السلام و در مجمع از پيغمبر صلى الله عليه و آله نقل كرده‌اند 
  ] .\r\nو مثل روايتى كه در فقيه نقل نموده كه پيامبر صلى الله عليه و آله هنگام ديدن شتر بسته‌اى كه جهازش بر پشتش بود فرمود : « صاحبش كجاست ؟ به او بگوييد كه خود را براى دادخواهى فردا ( قيامت ) آماده كند » . 250\r\n\r\n\r\n","description":"","footnote":"\r\n( 1 ) . شورى ، آيه 29\r\n( 2 ) . تكوير ، آيه 5 ؛ آن‌گاه كه حيوانات وحشى محشور شوند\r\n","page_name":" 211 ","page_number":211},
  {"content":"\r\n\r\nو نيز مثل روايتى كه از ائمه عليهم السلام درمورد كسانى كه از پرداخت زكات خوددارى مىكنند وارد شده كه هر حيوان درنده‌اى وى را مىدرد و هر سم‌دارى وى را لگدمال مىكند . 251\r\nو مثل رواياتى كه در قربانى و غيره وارد شده است .\r\n\r\nاشاره به رستاخيز موجوداتى كه وراى آسمان‌ها و زمينند\r\nو بايد دانست كه اين آيات كيفيت رستاخيز كسانى كه خداوند ايشان را در وراى آسمان‌ها و زمين آفريده بيان ننموده است . 252 كسانى كه در عين مخلوقيت وجودشان را حد و مقدارى محدود نمىسازد ، چون از حد و مقدار فراتر رفته‌اند و لذا در حقّشان اعاده و رستاخيزى جز همان اصل خلقتشان ، معنايى ندارد و به اين ترتيب صفاتى كه در روز قيامت بروز مىيابد هميشه برايشان حاصل است [ كه در فصل چهارم متذكّر اين جهت شديم 
  ] و بنابراين « بدء » و « عود » : شروع و بازگشت درمورد آنها يكى است و لذا كلامى از خداى سبحان مشعر به بعث و رستاخيز آنان نمىيابيم .\r\n\r\nرستاخيز مخلَصون\r\nاز طرف ديگر مخلَصون نيز در اين جهت به اين گروه ملحقند كه برخى از حالاتشان را در طى فصول گذشته بيان كرديم : از جمله اين‌كه به مقام « عنداللّه » ى رسيده‌اند ، هيچ حجابى آنان را از حق سبحان محجوب نمىسازد نه در آسمانند نه در زمين ، بلكه بر همه مسلّط و حاكمند و در مبدأ و معاد واسطهء بين حق و خلقند و از حكم قبض ملك الموت و اعوانش مستثنايند و از وحشت و فزع « نفخه » و « صعقه » درامانند . در عرصهء محشر احضار نمىگردند و هم ايشانند كه در حجاب ساكنند و بين خلايق حكم مىرانند . بيان بيشتر درمورد اين طائفه موكول به محلّى ديگر است .\r\nبايد دانست آنچه كه گذشت بعينه مستفاد از برهان نيز هست ، چون غايت\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبالضروره عين فاعل است و بنابراين ، آنچه كه شيئى از وى سرچشمه گرفته و ذات وى از او تعيّن يافته هم او بايد منتهىاليه وجودش نيز باشد ؛ و از اين‌جا دانسته مىشود كه براى بهشت و دوزخ مراتب و درجات مختلفه‌اى است كه مراتب بهشت از پايين شروع مىشود و به بالا مىرسد و مراتب دوزخ برعكس آن ، و از اين‌جا معلوم مىشود كه در بهشت هر درجهء بالاتر در واقع فاعلِ درجهء پايين‌تر است و اگر چنين امرى در دوزخ هم قابل تصور باشد بايد امر در آن برعكس باشد . 253\r\nاز اين‌جا سرّ لحوق و شفاعت نيز آشكار مىگردد همان‌گونه كه به كرّات به اين نكته اشارت رفته است . معناى بسيارى از آيات و روايات نيز به اين ترتيب روشن مىگردد ؛ و اللّه الهادى و هو المعين .\r\n\r\nخاتمه\r\nسابقاً بنا بر آن داشتيم در آخر رساله ، فصل مستقلّى به بحث پيرامون « مغفرت » تخصيص دهيم ، لكن تنگى فرصت و تراكم اشتغالات مانع تحقّق اين مهم گشت . از خداوند سبحان مىخواهيم كه ما را موفّق به الحاق فصلى به اين رساله نمايد تا در طىّ آن به تبيين مباحثى كه در نظر داشتيم بپردازيم و اميدواريم كه خداوند اين امر را مورد خواست خويش قرار دهد كه او بر هر كارى تواناست . 254 و بايد دانست ابحاثى كه در معاد مطرح مىشود دامنه‌اى بس وسيع دارد كه تدبّر در آيات قرآنيّه و بيانات وارده در مبدأ و معاد اين نكته را روشن مىسازد و لكن ترجيح اختصار مانع آن بود كه بيشتر از آنچه در فصول سابقه انجام گرفته ، در اطراف مطالب غورى نماييم . علاوه آن‌كه بسط بيشتر كلام در نزد جويندگان حقايق ميسّر و ميسور نيست و لذاست كه در اين سنخ مطالب ، اشارات بر عبارات غالب است و از همين روى هم ، روش اين رساله را از ديگر رسائل متقدّمه متمايز ساختيم .\r\nحمد خداى را دائماً كه توفيق اتمام عنايت فرمود و درود و سلام بىپايان بر اولياى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمقرّبش خصوصاً سيد كائنات محمّد صلى الله عليه و آله و آل او .\r\nاتمام اين رساله در دههء اول جمادىالثانى از سال 1360 هجرى قمرى در قريهء شادآباد از توابع تبريز واقع گشت و أنا العبد محمّد حسين الحسني الحسيني الطباطبائي .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nتعليقات و توضيحات مترجم\r\n( 1 ) . از نظر اوّلى و غيردقيق در رابطهء ميان علت و معلول گويى معلول را داراى وجودى جدا و مستقل از علت مىبيند كه فقط وصف احتياج بدان عارض گشته ، يعنى معلول وجودى است جداى از علت كه محتاج به علت است . اكثر مثال‌هاى عرفى و غيردقيق علت و معلول از اين قبيل است نظير علّيت بنّا براى خانه و علّيت زارع براى حصول زرع و امثال آن . و لكن نظر دقيق و ثانوى در مسئله علّيت ثابت مىكند كه اصلًا معلول در قبال علت نمىتواند وجودى مستقل و فىنفسه داشته باشد و تا از علت قطع نظر شود معلول نيست و نابود خواهد بود . اين‌طور نيست كه سه امر در ميان باشد : وجود علت ، وجود معلول و احتياج معلول به علت ، بلكه وجود معلول عين احتياج به علت است ، و به عبارت ديگر احتياج و فقر عين ذات معلول است نه اين‌كه معلول وجودى است كه احتياج بر آن عارض شده . برهان اين مطلب بعد از تأمّلى چند ظاهر است : اگر معلول در مرتبهء ذات خود فقر به علت نداشته باشد پس در مرتبهء ذات مستقل و بىنياز از علت است و اين خلف معلوليّت است و در واقع در اين صورت وصف اين شىء ، معلول بوده است نه خود آن . بنابراين معلول عين الربط به علت است و شايد تعبير « تجلّى » از هر تعبير ديگرى مناسب‌تر باشد : معلول تجلّى علت است ، ظهور علت است و به هيچ معنا قابل انفكاك از آن نيست [ معلول از خود وجودى ندارد بلكه از مراتب وجود علت است 
  ] بهترين مثال براى رابطهء علت\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nو معلول [ و شايد تنها مثال شهودى 
  ] رابطهء نفس و صور قائمهء به اوست . آنچه تصور مىكنيم يا تخيّل ، هيچ‌يك خارج از « خود » ما نيست ، بلكه نوعى ظهور و تجلّى نفس ماست ، اين نفس است كه در مرتبه‌اى به اين صور ظاهر شده ، و لذا نمىتوان گفت كه اين صور براى خود وجودى جداى از وجود نفس دارند و فقط محتاج به نفسند . اين گفته از باب مسامحه است ، چون اگر حقيقت احتياج شكافته شود در مسئلهء عليّت بازگشت به همان عين الربط و تجلّى و امثال آن خواهد كرد . از اين‌جا روشن مىشود كه چرا از معلول به تنزّل و تعيّن علت تعبير مىشود .\r\nبه هر حال اين بيانى بود اجمالى از آنچه كه در رابطهء علت و معلول بايد مدّنظر باشد و الّا درك حقيقت آن جز با مراجعهء مستقيم و شهودى به نفس و مراتب آن ميسّر نيست ، چه آن‌كه هر چه از الفاظ « عين الربط » و « تجلّى » و « ظهور » و امثال آن آورده شود ، مادام كه چنين مراجعه‌اى صورت نگيرد ، در حدّ ابراز مفاهيمى اجمالى و غيرمبيّن باقى خواهد ماند و مصداقى ملموس براى مخاطب به دست نخواهد داد .\r\n( 2 ) . مرحوم علامه قدس سره در ابتداى رسالهء « الوسائط » برهانى مختصر بر لزوم عوالم سه‌گانه و انحصار آن بيان نموده‌اند ، مراجعه شود . [ الرسائل التوحيديه ، ص 101 - 104 
  ] .\r\nاصل وجود سه عالم ، با مراجعه به نفس و شناخت مراتب آن نيز قابل اثبات است .\r\nو لكن اين نحوه استدلال فقط وجود سه عالم را اثبات مىكند اما اين‌كه براى هر وجود مادّى صورتى مثالى و صورتى عقلى وجود دارد از حيطهء اين استدلال خارج است .\r\n( 3 ) . ظاهراً تطبيق قاعدهء كليّه‌اى كه در متن مذكور است بر انسان ، احتياج به تأمّل بيشتر و تقريبى ديگر دارد . اين‌كه هر موجود مادى مسبوق به موجودى در عالم مثال و آن‌هم به موجودى اقوا و اشدّ در عالم عقل است قاعده‌اى است كه موضوع آن را اشياى مادّى تشكيل مىدهد در حالى كه « انسان » خود موجودى است منبسط و كشيده شده در عوالم سه‌گانه وجود كه هم داراى مرتبهء مادّه است [ به لحاظ واجديّت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nبدن 
  ] و هم مرتبهء مثال و هم مرتبهء عقل ، در نتيجه ممكن است مرتبهء عقل يا مثال در وى بسيار ضعيف باشد هم‌چون طفل تازه به دنيا آمده يا اكثر مردم به لحاظ مرتبهء عقل [ به اصطلاح فلسفى 
  ] و لذا گفته مىشود كه اكثر تأمّلات و افكار ما از قبيل تخيّل است نه تعقّل به معناى فلسفى آن . با توجّه به اين نكته معلوم مىشود كه قاعدهء مذكور [ لااقل به بيانى كه در متن است 
  ] قابل تطبيق بر « انسان » بما هو هو نيست . « انسان » با حفظ هويّت و تعيّن خويش داراى عوالمى تودرتو است : بدن اولين مرتبهء وجود اوست [ و لو با قدرى مسامحه 
  ] و بعد عالم مثال او [ مثال مقيّد 
  ] و بعد عالم عقل او . عالم مثال شخص نسبت به بدن ظاهرى او باطن است . و عالم عقل نسبت به عالم مثالش باطن . پس انسان را ظاهرى است و باطنى و اين باطن را نيز باطنى كه همهء اين مراتب جزء هويّت و « خود » انسان است نه خارج از او . حال چگونه مىتوان چنين موجود منبسط در عوالم را موضوع قاعدهء مذكور در متن قرار داد ؟ !\r\nظاهراً مقصود متن را مىتوان به نحو ديگرى حاصل كرد : از آن‌جا كه انسان [ نفس جزئى كه از آن به « من » تعبير مىشود 
  ] در ابتداى وجود داراى مرتبهء مثال و عقل ضعيفى است پس ضرورت اين هويّت خويش را از مرتبه‌اى اقوا و اكمل از دو عالم مثال و عقل كسب كرده است ، يعنى اين نفس جزئى ظهور و به روزى است از وجودى اكمل در دو عالم مذكور كه همان هم محلّ بازگشت نفس در معاد است [ در مراتب مختلفه آن 
  ] . پس انسان را قبل از اين ظهور و بروز يا تعيّن عالمى ديگر است كه در آن از وجودى اكمل [ و خالى از شوائب نقصانات حاصل از معلوليّت 
  ] برخوردار است و هو المطلوب .\r\n( 4 ) . به‌نظر مىرسد آنچه را كه مرحوم علامه قدس سره در اين‌جا ردّ كرده‌اند ، نظرى باشد كه طبرسى رحمه الله در مجمع البيان اختيار نموده است ، وى در آن‌جا مىگويد : « بين « خلق » و « امر » جدايى افكنده‌اند ، از آن‌جا كه معنايى كه هر يك افاده مىكنند و اثرى كه بر هر يك مترتّب است مختلف است : « له الخلق » يعنى خداوند اشيا را اختراع و ايجاد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمىكند و « له الامر » يعنى در ميان خلق خويش به آنچه كه مىخواهد حكم مىراند و آن‌طور كه خواهد عمل مىكند . . . » . [ مجمع البيان ، ج 4 ، ص 428 
  ] .\r\nظاهر اين عبارت اين است كه « خلق » مربوط است به اصل ايجاد اعيان اشيا و « امر » مربوط به شئونات ميان اين اعيان يا آثار اين اعيان : يعنى خداوند نظام ميان اعيان را آن‌گونه كه مىخواهد اداره مىكند . جالب اين است كه مرحوم علامه قدس سره در الميزان خود اين رأى را با تفصيلى مىپذيرد . در آن‌جا مىفرمايد : هرگاه كه « خلق » و « امر » منفرداً به‌كار روند ، مىتوانند به همهء اشيا [ از ذوات و اوصاف و نظامات 
  ] تعلّق يابند ، در نتيجه هر كدام به اعتبارى . و هرگاه كه مجتمعاً به‌كار روند مثل  « أَلا لَهُ الْخَلْقُ وَ الْأَمْرُ »  مناسب‌تر آن است كه « خلق » را متعلّق به ذوات بدانيم ، چون اين اشيا بعد از تقدير ذواتشان و آثار ذوات ايجاد مىشوند ، و « امر » را متعلّق به آثار ذوات و نظامات جارى ميان آنها كه با تفاعل عامّ ميان آنها پديد مىآيد ، بدانيم ، چه آن‌كه « آثار » ، همان چيزى است كه براى ذوات تقدير شده است و تقدير مقدّر هم معنايى ندارد فافهم . و به همين خاطر خداوند فرمود :  « أَلا لَهُ الْخَلْقُ وَ الْأَمْرُ »  كه در آن امر را بر خلق عطف نمود ، عطفى كه مشعر به مغايرت بين آن‌دو است . گويى مراد از « خلق » ايجاد ذوات اشياست و مراد از « امر » آنچه كه به آثار و اوضاع و نظام حاصل در ميان ذوات ، تعلّق مىيابد . . . .\r\n[ الميزان ، ج 8 ، ص 152 
  ] .\r\n( 5 ) . در نظرهء اولى چنين به نظر مىرسد كه اين آيهء شريفه بيگانه از مدعاست ، چون كلام در « امر » است نه خلق و بلكه خلاف مدعاست ، چون ثابت مىكند كه « خلق » دفعى است . و لكن حقّ آن است كه آيهء شريفه كاملًا مؤيّد مدعاست . چون مدعاى اصلى آن است كه دو جهت و دو حيثيّت واقعيه در اشيا وجود دارد : جهت امرى كه دفعى است و جهت خلقى كه تدريجى است و در اين مقام تسميهء به « امر » و « خلق » هيچ مدخليّتى ندارد . لبّ مدعا به واقع راجع است و در آيهء شريفه چون « خلق همگان » هم‌چون « خلق يك نفس » دانسته شده ، پس ضرورتاً عنوان « خلق » در آن به حيثيّتى\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nوحدانى و دفعى برمىگردد و الّا خلق نفوس در عالم مادّى خارج ، دفعى نيست و اين همان مدعاى اصلى است كه در خلقت اشيا جهت و حيثيّتى وحدانى و دفعى وجود دارد . آرى اين نكته نيز از آيهء شريفه استفاده مىشود كه لفظ « خلق » گاهگاه به‌جاى « امر » هم به كار برده مىشود و اين حقيقتى است كه مرحوم علامه قدس سره خود بدان معترف است .\r\n( 6 ) . در اين‌جا بايد توجّه نمود كه چگونه اين نكتهء به دست آمده از آيات ، ثابت مىكند كه خلق بر امر متفرّع است چون بحث اصلى تفرّع خلق بر امر بود و مرحوم علامه قدس سره فرمودند كه اين نكته از آيات مذكور قابل استفاده است . ظاهراً وجه استفاده اين است كه نزول امر از آسمانى به آسمان ديگر تا اين‌كه به زمين برسد نزولى وجودى است و به عبارت ديگر عين وجود آن آسمان يا سعهء وجودى آن است و همين‌طور درمورد زمين : نزول امر به زمين عين حيات زمين و وجود آن است نه اين‌كه زمين براى خود وجودى دارد و نزول امر هم‌چون اوصاف ديگر عارض بر آن است ، بلكه نزول امر به زمين عين تحقّق زمين است ، عالم مادّه ( زمين ) دم به دم به رسيدن « امر » مجدّد مىشود و حيات مىيابد و اين است معناى نزول . به اين بيان ، توقف و تفرّع خلق بر امر بسيار واضح و روشن مىگردد .\r\n( 7 ) . اين نكته روشن است كه كثرت رُتبى مشكلهء محدوديّت را حل نمىكند چه آن‌كه هر رتبه ، معلول رتبهء ما فوق خود است و معلوليّت ملازم با محدوديّت و تعيّن است بلكه معلوليّت منشأ هر تعيّن و تقدير است .\r\nپس لامحاله تعيّن و محدوديّت ، به خود خزائن [ به جز مرتبهء ما فوق همه 
  ] راه خواهد يافت و اين خلاف مقصود است . البته به نظر مىرسد مرحوم علامه قدس سره به اين نكته متفطّن بوده‌اند و لذا در ص 9 آن‌جا كه در مقام تلخيص مطالب برمىآيند تصريح مىكنند اين موجودات نامحدود عالم امر « غير از جهت معلوليّت نسبت به خداى سبحان حدّ و تقديرى ديگر ندارند » . و لكن تطبيق همين نكته بر همهء « خزائن » نيز\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nناتمام خواهد بود چه آن‌كه طبق فرض بعضى از خزائن معلول بعضى ديگرند پس غير از جهت معلوليّت نسبت به خداى سبحان ، جهات حدّى [ معلوليّتى 
  ] ديگرى نيز خواهند داشت .\r\nعلاوه : براين‌كه آيهء شريفهء  « وَ كانَ أَمْرُ اللَّهِ قَدَراً مَقْدُوراً »  [ ظاهراً 
  ] مطلق است ، يعنى مطلق امر ، داراى قدر و تعيّن است نه اين‌كه بعضى از مراتب امر چنين باشد و بنابراين ، مخالف استفاده‌اى است كه حضرت علامه از آيهء « خزائن » نموده‌اند .\r\nمرحوم علّامه همين بيان را در رسالهء « وسائط » نيز آورده‌اند ؛ يعنى اين‌كه خزائن از وجودات غيرمحدود و غيرمقدّر تشكيل يافته است . « 1 »\r\nدر الميزان بيان ايشان ظاهراً تا حدّى فرق دارد . در آن‌جا تصريح مىكنند كه تعدد خزائن ضرورتاً مستلزم محدودبودن آنهاست ، چه آن‌كه اگر خزائن محدود نباشند قابل تميّز از يك‌ديگر نيستند و در نتيجه خزانهء واحدى خواهند بود نه خزاين . و بعد از طىّ اين مقدمه نتيجه مىگيرند كه مراد از « عدم تقدير » مستفاد از آيهء شريفه ، « عدم تقدير » اضافى و نسبى است : يعنى هر خزانه‌اى نسبت به خزانهء مرتبهء پايين‌تر غيرمقدّر است و به عبارت ديگر هر مرتبه‌اى ، از تعيّن واردِ بر مرتبهء پايين‌ترى آزاد است . پس مراد از عدم تعين و عدم تقدير ، معناى مطلق آن نيست . بر همين سياق نتيجه مىشود كه مجموع خزائن من حيث المجموع از تعيّنات مربوط به شىء در نشئهء دنيايى [ كه آخرين مرتبه و اخسّ مراتب است 
  ] برى و آزاد است . به اين ترتيب از افادات ايشان در الميزان مىتوان دو بيان مختلف استفاده نمود :\r\n1 . هر مرتبه از خزائن نسبت به مرتبهء ديگر نسبت فاعليت و عليت دارد و در نتيجه از تعيّنات مربوط به معلول فارغ و آزاد است و بنابراين « قدر » منفى در آيه ، قدرى است كه هر مرتبه نسبت به ما فوق خود دارد . به اين بيان « قدر منفى » ، از همه خزائن\r\n\r\n\r\n","description":"","footnote":"\r\n( 1 ) . رسالهء وسائط ، ص 109\r\n","page_name":" 220 ","page_number":220},
  {"content":"\r\n\r\nمجموعاً نفى نمىشود ، بلكه از مرتبه‌اى نسبت به مرتبهء ديگر .\r\n2 . « قدر » منفى همان تعين ثابت براى شىء در مرحلهء نشئهء دنيايى است و لذا اين نحوه از تعيّن از همهء مراتب خزاين من حيث المجموع قابل نفى است .\r\nدر تفسير شريف الميزان « 1 » و نيز در كتاب حاضر در مواضع مختلفى « 2 » ، مرحوم علامه « خزائن » را بر اسماء الهى تطبيق نموده‌اند . از اين‌جا مىتوان بيان ديگرى براى تعدد خزائن يافت چه آن‌كه در تحقق هر شيئى در عالم ، اسماى مختلفى به‌كار مىآيد از اسم عليم و قادر وحى و امثال آن و اسماى الهى هيچ‌يك محدود و مقدّر نيستند ، بلكه همه از صقع ربوبىاند و از دايرهء مخلوقات خارجند و بنابراين ، از حدّى كه به مخلوقات لاحق مىشود ، مبرّا هستند . و غرض از اثبات « خزائن » براى هر شيئى ، اثبات اسمائى است كه در تحقّق يك شىء دخيلند ، چه آن‌كه هر اسمى در واقع خزانه‌اى است براى اشياى نازله و مخلوقات مقدّره . به اين بيان روشن مىشود اختلاف « خزائن » به شدّت و ضعف نيست چه آن‌كه اسماى الهى مصداقاً واحدند و لذا شدت و ضعف در آنها معنا ندارد ، بلكه به نوعى تقدّم و تأخر مفهومى است به همان معنا كه در اسما ثابت است و تعيّنى بر تعيّن ديگر مفهوماً مقدم است نه مصداقاً .\r\nبه‌نظر مىرسد اين بيان از ساير بيانات روشن‌تر و با حكم به اتحاد خزائن و اسما كه در كلام مرحوم علامه به كرّات آمده است ، سازگارتر است . « و اللّه العالم »\r\n( 8 ) . در اين‌جا اين نكته بايد روشن باشد كه مراد از عدم حجاب و عدم غيبت ، مطلق نيست چه آن‌كه محجوب‌بودن هر مرتبهء دانى نسبت به مرتبهء عالى امرى ضرورى است . هر مرتبهء دانى به همان مقدار از مرتبهء عالى علم و حضور مىيابد كه مرتبهء وى اجازه مىدهد : هر معلول به اندازهء سعهء وجودى خود مىتواند از حضور علت\r\n\r\n\r\n","description":"","footnote":"\r\n( 1 ) . الميزان ، ج 1 ، ص 118\r\n( 2 ) . الرسائل التوحيديه ، ص 181\r\n","page_name":" 221 ","page_number":221},
  {"content":"\r\n\r\nو معرفت او بهره‌مند شود و نه بيشتر و چون وجود علت اقوا از وجود معلول است پس سرانجام حقيقتى از علت باقى خواهد ماند كه معلول از او در حجاب است .\r\n( 9 ) . مراد از « هر دو مرحله » : يعنى ذات و افعال :  « بَلْ عِبادٌ مُكْرَمُونَ »  اشاره به طهارت ذات مىكند و  « لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ »  اشاره به فعل . علاوه توان گفت : وجه اشارهء آيهء شريفه به « امرى » بودن ذات و افعال ملائكه ممكن است از اين جهت باشد كه تعبير  « بِأَمْرِهِ يَعْمَلُونَ »  دلالت مىكند كه فعل ملائكه به امر الهى و ممحّض در آن است ، و با امرىبودن فعل ممكن نيست كه ذات آنها مشتمل بر جهت خلقى باشد ، چه آن‌كه خلقىبودن ذات لامحاله مستلزم آن است كه لااقل بعضى آثار و افعال آن خلقى باشد و مفروض آن‌كه همهء افعال ملائكه به « امر » صورت مىگيرد و لذا امرى و بلكه ممحض در جهت « امريّت » است . و اما « اكرام ذاتى » كه در متن از آن سخن رفته است ، ظاهراً اشاره به مطلبى دارد كه در الميزان بيان نموده‌اند و توضيح آن چنين است : در آيهء مورد بحث ملائكه متصف به عبوديت شده‌اند :  « بَلْ عِبادٌ مُكْرَمُونَ »  در حالىكه مىدانيم هر صاحب ادراك و شعورى از عباداللّه است ؛ يعنى عبوديّت درمورد وى صادق است . پس تخصيص ملائكه به  « عِبادٌ مُكْرَمُونَ »  از اين جهت است كه آنها مشاهده اين معنا را مىكنند ، يعنى از نفس خويش جز عبوديّت مشاهده نمىكنند و اين اكرامى ذاتى براى آنهاست . خداوند آنها را در ذاتشان مكرم ساخته است ، چون در ذاتشان جز عبوديّت امر ديگرى مشاهده نمىكنند . پس مراد از « اكرام » در اين‌جا افاضهء عبوديّت كامل براى ملائكه است و كمال عبوديت ، مشاهدهء آن در ذات است .\r\n( 10 ) . آنچه كه در متن تحت عنوان « نكتهء قابل توجه آن‌كه . . . » آمده است ، محتمل است تتميم استدلال به آيهء  « بَلْ عِبادٌ مُكْرَمُونَ . . . »  باشد ، نه نكته‌اى زايد بر استدلال . در اين صورت مراد علامه قدس سره از اين‌كه آيهء شريفه خالى از اشاره به هر دو مرحله نيست فقط اشاره به امرىبودن فعل ملائكه به‌طور مستقيم است و امر بودن ذات را بايد با\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nتأمّل و برهان اثبات كرد ، نظير آنچه كه در تعليقهء [ 9 
  ] آورديم . و در عين حال بيانى كه در متن از كلام ايشان آورديم ظاهرتر است .\r\n( 11 ) . 1 . وجه استفادهء مدعا از آيهء شريفهء  « قُلْ كُلٌّ يَعْمَلُ عَلى شاكِلَتِهِ »  ظاهراً اين است كه اين آيه دلالت مىكند كه هر عملى را با ذات عامل سنخيّت و مشاكلتى است و چون طبق آيهء سابق‌الذكر  « بَلْ عِبادٌ مُكْرَمُونَ . . . »   « وَ هُمْ بِأَمْرِهِ يَعْمَلُونَ »  عمل ملائكه ممحّض در جهت امريت است ، پس به لحاظ سنخيّت و مشاكلت ثابت شده توسط آيهء قبلى ، ذات ملائكه نيز بايد ممحّض در جهت امريّت باشد .\r\n2 . وجه استفادهء مدعا از دو آيهء شريفهء ديگر ، يعنى  « كَما بَدَأْنا أَوَّلَ خَلْقٍ نُعِيدُهُ »  و  « وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً »  مبتنى بر فهم همان نكته‌اى است كه در آيهء قبل گذشت : مرحوم علامه قدس سره در تفسير الميزان مىفرمايد : آيهء  « الْبَلَدُ الطَّيِّبُ »  را اگر بنفسه مورد ملاحظه قرار دهيم ، هم‌چون مَثَل عامّى است كه براى ترتّب اعمال صالحه و آثار حسنه بر ذوات طيّبهء كريمه ، زده مىشود و همين‌طور مثلى براى ترتب اعمال غيرصالح و ظهور آثار زشت از ذوات پليد . بنابراين ، مضمون اين آيه شبيه آيهء  « كَما بَدَأَكُمْ تَعُودُونَ »  خواهد بود . [ الميزان ، ج 8 ، ص 161 
  ] .\r\nحال بعد از دلالت اين آيات بر مسانخت اعمال با ذوات و مفروض بودن « جهت امرى محض » در اعمال ملائكه امرى بودن ذوات ملائكه هم‌چون نتيجه‌اى از اين قياس ، عايد مىشود .\r\n( 12 ) . ذكر اين دو آيهء اخير ظاهراً براى اثبات كثرت عوالم امر است . چون در مقدمه ثابت شد كه هر كلمهء الهى از عالم امر است ، و نيز دو آيهء اخير كثرت كلمات الهى را فراتر از تصور مىداند . بنابراين ، عوالم امر الهى نيز خود داراى كثرتند .\r\n( 13 ) . بعضى از مفسران تعبير  « قُلِ الرُّوحُ مِنْ أَمْرِ رَبِّي »  را اعراض از جواب به سؤال  « يَسْئَلُونَكَ عَنِ الرُّوحِ »  دانسته‌اند : خداوند به پيغمبر دستور مىدهد كه با گفتن اينكه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n« روح از امر پروردگار من است » از جواب حقيقى به سؤال سر باز زند . اين نظر را از ابن‌مسعود و ابن‌عباس و جماعتى ديگر نقل كرده‌اند ( مجمع البيان ، ج 6 ، ص 636 ) .\r\nمرحوم الهى قمشه‌اى در ترجمه و تفسير خويش ظاهراً همين رأى را انتخاب كرده‌اند و چنين نگاشته‌اند : « جواب ده كه روح به فرمان خداست [ و شما به حقيقت آن پىنمىبريد 
  ] . . . » .\r\nاما جمعى ديگر از مفسران تعبير فوق را پاسخى حقيقى به سؤال مذكور مىدانند .\r\nحقيقت روح از عالم امر است و همين مطلب هم در آيهء شريفه ذكر شده است پس متضمّن هيچ‌گونه اعراض از جواب نيست . مرحوم صدرالمتألهين در اسرار الآيات ( ص 105 ) به همين نظر تصريح مىكند ، چنان‌كه مرحوم علامه هم همين نظر را اختيار نموده‌اند .\r\n( 14 ) . ظاهراً وجه استفاده اتحاد روح با بدن ، از اين آيات اين است كه در آيهء اول ، خلق انسان [ كه با ضمير « كم » ( شما ) از آن تعبير شده 
  ] از زمين دانسته شده است با اين‌كه حقيقت انسان كه همان روح اوست از زمين نيست . و بنابراين ، مصحّحى براى خلق انسان از زمين باقى نمىماند جز اين‌كه اتحاد بدن و روح به حدّى باشد كه خلق بدن از زمين مصحّح تعبير خلق روح از آن شود به همين بيان دو فقرهء  « فِيها نُعِيدُكُمْ وَ مِنْها نُخْرِجُكُمْ »  دلالت بر مدعا مىكند . در آيهء دوم نيز در خطاب به انسان بيان شده است كه « شما در زمين زندگى مىكنيد . . . » در حالىكه حقيقت انسان در زمين ( مادّه ) حياتى ندارد و بلكه حيات آن در عالم ماوراى مادّه است بنابراين ، باز مصحّحى براى نسبت حيات انسان در زمين باقى نمىماند مگر اين‌كه اتحاد روح با بدن به حدّى باشد كه حيات بدن در زمين كافى در صحّت انتساب حيات به انسان در زمين شود و تعبير « شما در زمين زندگى مىكنيد » صادق آيد .\r\n( 15 ) . علل الشرايع ، شيخ صدوق ، طبع مكتبهء حيدريّه نجف ، ص 309 ، باب 261 :\r\n« . . . عن عبدالرحمن عن أبى عبداللّه عليه السلام قال : قلت لأيّ علة إذا خرج الروح من\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nالجسد و جد له مسّاً و حيث ركبت لم يعلم به ؟ قال : « لانّه نما عليه البدن » .\r\n( 16 ) . در به دو نظر در اين‌جا مشكله‌اى رخ مىنمايد : عود و بازگشت به همان حال قبل از نزول چگونه با شقاوت جمع مىشود ، چون فرض بر اين است كه حال قبل از نزول حالى است سعادت‌مندانه كه از كدورات زمينى مبرّاست [ در ابتداى اين رساله بر اين معنا تأكيد شده بود 
  ] . به‌عبارت ديگر اين مطلب مسلّمى كه از برهان و آيات شريفه استفاده مىشود كه هر معلولى به علت خود باز خواهد گشت و علل اشيا از عالم نور و قدسند ، چگونه با مطلب مسلّم ديگرى كه مىگويد در بازگشت مردم به دو گروه تقسيم مىشوند ، سعيد و شقى ، قابل جمع است ؟ عود به عالم نور و قدس مقتضى « نوربودن » و « مقدس‌بودن » است نه شقىبودن . در آيهء شريفهء   « كَما بَدَأَكُمْ تَعُودُونَ * فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ »   هر دو مطلب جمع شده است : هم حكم شده است كه هر وجودى به اوائل علل خويش بازگشت مىكند و هم اين‌كه در بازگشت ، عده‌اى به هدايتند و عده‌اى به ضلالت . و آياتى كه مردم را در بازگشت به دو گروه [ تقسيم 
  ] مىكند در سرتاسر قرآن وجود دارد ، بلكه مقتضاى برهان هم همين است ، چه آن‌كه اعمال نيك را از اعمال زشت و پليد ميزى بايد و اعمال را با ذوات مسانختى است پس بالاخره ذواتى كه باز مىگردند در اثر اعمال خويش ضرورتاً به دو گروه تقسيم مىشوند . بالجمله اصل دو مطلب يا دو كبراى مذكور ، يعنى « اتحاد عود و بدء » و نيز « عود به شقاوت يا سعادت » دو قانونى است كه هم به كمك برهان قابل اثبات است و هم به آيات و روايات مأثوره . در فصل 16 كه از عموميّت معاد بحث مىشود به برهان اتّحاد « بدء و عود » اشاره مىشود و آيات بيشترى در اين رابطه موضوع بحث واقع مىگردد . « 1 » آنچه در اين‌جا مورد نظر است جمع دو مطلب فوق بعد از فراغ از اصل آنهاست .\r\n\r\n\r\n","description":"","footnote":"\r\n( 1 ) . و نيز در رسالهء افعال از رسائل توحيديه ( ص 69 - 72 ) مطالبى در اين زمينه آمده است ، براى بحث بيشتر مراجعه‌شود\r\n","page_name":" 225 ","page_number":225},
  {"content":"\r\n\r\nبراى حل مطلب بايد به اين نكته توجّه كرد كه مراد از عود معلول به علت خويش در سلسلهء علل و معاليل ، در واقع فنا و اندكاك هر معلولى در علت خويش است تا اين‌كه به اسماى الهى ختم شود . گرچه معلول همواره در ذات علت فانى و مندك است و همان‌طور كه در تعليقهء [ 1 
  ] گذشت معلول عين الربط به علت است و لكن اين معنا براى وى ظهور ندارد . در سلسلهء عود ، اندكاك و فنا براى معلول ظهور مىيابد نه اين‌كه تازه فنا و اندكاك حاصل مىگردد . به اين نكته بايد توجّه كرد كه ظهور فنا و اندكاك بعينه ظهور علت است براى معلول . در آن زمان معلول مشاهده مىكند كه جز علت هيچ نيست و ظهور نفس فنا و اندكاك به تبع اين ظهور است و به عبارت ديگر فنا به نحو معناى حرفى مشاهده مىشود نه معناى اسمى .\r\nحال سخن در اين است كه چه مقدار از علت براى معلول آشكار و عيان مىگردد و چگونه عيانى ؟ اين ظهور و فنا بستگى به سعهء وجودى خود معلول دارد . بايد ديد معلول با وجود خود [ كه تجلّى علت است 
  ] چه كرده است آيا در صراط كمال آن گام برداشته يا در انحطاط ؛ به هر مقدار كه معلول سعهء وجودى يافته باشد به همان مقدار تجلّى علت براى او كامل‌تر است و به هر مقدار كه از كمال بازمانده باشد به همان مقدار از تجلّى كمالات علت به دور است و شقاوت هم همين است . شقاوت امرى وجودى نيست فقدان كمال است . نابينايى و ناشنوايى فقدان دو امر وجودىاند :\r\nشنوايى و بينايى . در آخرت هم همين است : هر كس از اين‌جا توشه‌اى برد به همان مقدار در آن‌جا مىبيند و مىشنود و هر كس كه نبرد در ظلمت نابينايى و ناشنوايى و . . .\r\nدرخواهد غلطيد . پس هر معلولى در علت خود فانى مىشود اما چه فنايى ؟ ! گاه فنايى است كه دائماً و پياپى تجليات جماليه حق را به‌دنبال دارد  « وَ لَهُمْ رِزْقُهُمْ فِيها بُكْرَةً وَ عَشِيًّا »  و گاه فنايى است ظلمات فوق ظلمات ،  « مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  ؛ هر كس در اين دنيا نابيناست در آن‌جا نيز نابيناست و بلكه در ظلماتى عظيم‌تر درخواهد افتاد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاز اين‌جا روشن مىشود كه چرا معلول در سلسلهء نزول از طهارت و قدس برخوردار است ؛ چون شقاوت منوط به اعمال است و اعمال در صحنهء دنيا و « نزول به ارض » سبب شقاوت و سعادتند . محلّ تميز سعادت از شقاوت دار دنياست و انسان همان‌گونه كه در دنيا زندگى مىكند همان‌گونه هم مىميرد و همان‌گونه كه مرد ، برانگيخته مىشود « كما تعيشون تموتون و كما تموتون تبعثون » . حضرت علامه قدس سره در « رسالهء افعال » به اين مشكله و پاسخ آن به نحوى بسيار مجمل و موجز اشاره كرده‌اند :\r\n. . . از اين مقدمات استنتاج مىشود كه هر شيئى در بازگشت خويش در مرتبه‌اى كه ذات وى از آن تعيّن يافته مستقر مىگردد كه فوق آن علت است . بنابراين ، هر شيئى به منشئى كه از آن نشئت گرفته باز مىگردد و لكن بين عود و بدء فرقى است : عالم عود به دو عالم سعادت و شقاوت تقسيم مىشود به خلاف عالم بدء كه فقط عالم سعادت است . منتها بايد اين نكته را ملحوظ داشت كه سعادت بدء ، سعادتى عامّ است نه سعادتى كه مقابل شقاوت است و بنابراين ، بين سعادت بدء و تعيّن ذات شقى از آن و بازگشت به همان مرتبه در حالى كه شقاوت‌مند است ، منافاتى وجود ندارد و با اين حال عود و بدء واحدند . فافهم إن كنت من اهله . . . [ الرسائل التوحيديه ، ص 71 - 72 
  ] در تعاليق آينده باز هم مطالبى خواهد آمد كه شايد به فهم اين مطلب كمك بيشترى كند و الحمدللّه .\r\n( 17 ) . ظاهراً در اين‌جا اشتباهى رخ داده است ، چه آن‌كه در مباحث بعدى و نيز در « رسالهء افعال » « 1 » تصريح مىكنند كه محل انشعاب طريق به سعادت و شقاوت ظرف حيات دنياست و الّا از حيات دنيا جز سعادت ( عامّه ) كه با شقاوت در ظرف حيات دنيا قابل جمع است وجود ندارد . گرچه مىتوان گفت كه مبادى سعادت و شقاوت در عالم قبل از دنيا موجود است ، اما فعليت و بروز آن در نشئهء دنياست كه محلّ تشريع\r\n\r\n\r\n","description":"","footnote":"\r\n( 1 ) . الرسائل التوحيديه ، ص 71\r\n","page_name":" 227 ","page_number":227},
  {"content":"\r\n\r\nاوامر و نواهى است . به اين مطلب قبلًا اشاره شده است .\r\n( 18 ) . اصول كافى ، ج 2 ، ص 276 ، ح 2 :\r\n« . . . عن أبيبصير ، عن أبيعبداللّه عليه السلام قال : إنّ للقلب أذنين فإذا هم العبد بذنب قال له روح الإيمان : لاتفعل . و قال له الشيطان : افعل ، و إذا كان على بطنها نزع منه روح الإيمان » .\r\n( 19 ) . ظاهراً اين اتخاذ از ضمير « ك » ( تو ) در « انّك لتهدى . . . » فهميده مىشود . چون ضمير مذكور حاكى از نفس انسان است ، همان حقيقتى كه از آن به « من » ، « تو » و امثال آن تعبير مىشود . در ذيل آيهء شريفه « هدايت » به اين ضمير منسوب گشته : « انّك لتهدى » در حالىكه قبل از آن به روح منسوب شده بود : « و لكن جعلناه نوراً » پس فهميده مىشود كه نفس انسانى كه از آن تعبير به ضمير من و تو و امثال آن مىشود با اين روح نوعى اتحاد دارد كه هدايت به هر دو منسوب گشته است .\r\n( 20 ) . بصائر الدرجات ، ص 447 ، ح 3 :\r\n« حدثنا عبداللّه بن محمّد عن إبراهيم بن محمّد أخبرنا يحيى بن صالح حدثنا محمّد بن خالد الأسدي عن الحسن بن جهم عن أبيعبداللّه جعفر بن محمّد عليهما السلام قال :\r\nفي الأنبياء و الأوصياء خمسة أرواح : روح البدن و روح‌القدس و روح القوّة و روح الشهوة و روح الإيمان . و فى المؤمنين أربعة أرواح ؛ أفقدها روح‌القدس ( انّما فقدوا روح‌القدس خ ) : روح البدن و روح القوّة و روح الشهوة و روح الإيمان . و في الكفّار ثلاثة أرواح : روح البدن و روح القوّة و روح الشهوة . ثم قال : روح الإيمان يلازم الجسد مالم يعمل بكبيرة فإذا عمل بكبيرة فارقه الروح و روح‌القدس من سكن فيه فإنّه لايعمل بكبيرة أبداً . »\r\n( 21 ) . تفسير عيّاشى ، ج 2 ، ص 316 ؛ ح 160 :\r\n« عن زرارة و حمران عن أبيجعفر و أبيعبداللّه عليهما السلام عن قوله تعالى :  « يَسْئَلُونَكَ عَنِ الرُّوحِ »  قالا : إنّ اللّه تبارك و تعالى أحد صمد ، و الصمد الشيء الذي ليس له جوف ،\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nفإنّما الروح خلق من خلقه ، له بصر و قوّة و تأييد ، يجعله في قلوب الرسل و المؤمنين . »\r\n( 22 ) . اشعار روايت به اتحاد دو روح ، ظاهراً از اين باب است كه مؤمنان داراى روح ايمانند نه روح قدس ، و روح قدس مختص به انبيا و اوصياست در حالىكه در اين روايت شريف آمده است كه روح در قلوب مؤمنان و انبيا نهاده مىشود . از اين‌جا مىتوان فهميد كه روح مؤمنان و روح انبيا نوعى اتحاد دارند به اين معنا كه روح ايمان مرتبه‌اى از همان روح انبيا [ يا مطلق روح 
  ] است و به اين عنايت مىتوان گفت كه روح هم در انبياست و هم در مؤمنان . از اين‌جا مراد از « دو روح » هم روشن مىشود ، يعنى روح ايمان و روح قدس .\r\n( 23 ) . تفسير عيّاشى ، ج 2 ، ص 317 ، ح 163 :\r\n« عن أبيبصير عن أحدهما قال : سألته عن قوله :  « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  ما الروح ؟ قال : « التي في الدوات و الناس » ، قلت : و ما هي قال : « هي من الملكوت من القدرة » .\r\n( 24 ) . تفسير قمّى ، ج 2 ، ص 26 :\r\n« . . . فإنّه حدّثني أبي عن ابن‌أبيعمير عن أبيبصير عن أبيعبداللّه عليه السلام قال : « هو ملك أعظم من جبرئيل و ميكائيل و كان مع رسول اللّه صلى الله عليه و آله و هو مع الأئمة » . و في خبر آخر :\r\n« هو من الملكوت » .\r\n( 25 ) . تفسير عيّاشى ، ج 2 ، ص 317 ، ح 161 :\r\n« عن أبيبصير قال : سمعت أباعبداللّه صلى الله عليه و آله يقول :  « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  قال : « خلق عظيم أعظم من جبرئيل و ميكائيل لم يكن مع أحد ممّن مضى غير محمّد - عليه و على آله السلام - و مع الأئمة يسددهم و ليس كلما طلب وجد » .\r\n( 26 ) . وجه استفاده ظاهر است . چون در روايات ديگر به صراحت آمده است كه روح‌القدس با انبيا و اوصيا همراه است و در آيات شريفه نيز به همين معنا آمده است ،\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nچه آن‌كه درمورد حضرت عيسى عليه السلام آمده است : و  « وَ أَيَّدْناهُ بِرُوحِ الْقُدُسِ »  « 1 » . وجه جمع بين رواياتى كه نفى وجود روح‌القدس با ديگر انبيا مىكند و رواياتى كه اثبات اين معنا مىكند اين خواهد بود كه روح‌القدس هم داراى مراتبى است ؛ مرتبه‌اى از آن مختصّ به پيامبر خاتم صلى الله عليه و آله و آل اوست و مراتب ديگر با ديگر انبيا متحد و مشترك است .\r\n( 27 ) . اين روايت را در تفسير قمّى در مظانّ وجود آن [ آيات مربوط به روح 
  ] نيافتيم .\r\nممكن است به مناسبت در موضع ديگرى آمده باشد . و لكن در تفسير برهان از امام صادق عليه السلام روايتى به همين مضمون نقل مىكند و مرحوم علامه قدس سره در الميزان « 2 » در ذيل سورهء قدر ، اين روايت را از تفسير برهان آورده است . حديث شريف چنين است :\r\n« سعد بن عبداللّه عن أحمد بن الحسين ، عن المختار بن زياد البصري ، عن محمّد بن سليمان عن أبيه عن أبىبصير ، قال كنت مع أبىعبداللّه عليه السلام فذكر شيئاً من أمر الإمام إذا ولد . فقال استوجب زيادة الروح في ليلة القدر . فقلت له : جعلت فداك أ ليس الروح جبرئيل ؟ فقال جبرئيل من الملائكة و الروح أعظم من الملائكة . أ ليس انّ اللّه عزّ و جلّ يقول : تنزّل الملائكة و الروح . » [ تفسير برهان ، ج 4 ، ص 481 ، ح 1 
  ] .\r\nدر تفسير نورالثقلين هم روايتى اين‌گونه آمده است :\r\n« على بن محمّد عن عبداللّه بن اسحاق العلوي عن محمّد بن زيد الزّرامي عن محمّد بن سليمان الديلمي عن علي بن أبىحمزة عن أبيبصير عن أبيعبداللّه عليه السلام و ذكر حديثاً طويلًا و فيه : قلت جعلت فداك الروح ليس هو جبرئيل ؟ قال : الروح أعظم من جبرئيل . إنّ جبرئيل عليه السلام من الملائكة و إنّ الروح هو خلق أعظم من الملائكه عليهم السلام .\r\nأ ليس يقول اللّه تبارك و تعالى :  « تَنَزَّلُ الْمَلائِكَةُ وَ الرُّوحُ » »  .\r\n[ تفسير نورالثقلين ، ج 5 ، ص 638 
  ] .\r\n\r\n\r\n","description":"","footnote":"\r\n( 1 ) . بقره ، آيه‌هاى 87 و 253\r\n( 2 ) . ج 2 ، ص 335\r\n","page_name":" 230 ","page_number":230},
  {"content":"\r\n\r\n( 28 ) . آنچه در متن آمده است جزئى از روايت مفصلى است كه در اصول كافى در زمرهء روايات تفسيرى آورده شده در تحت عنوان « باب فيه نكت و نتف من التنزيل فى الولاية » .\r\nروايت 91 ، ص 432 ، ج 1 :\r\n« على بن محمّد ، عن بعض أصحابنا ، عن ابن‌محبوب ، عن محمّد بن الفضيل ، عن أبيالحسن الماضي عليه السلام قال : . . . قلت :  « يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ . . . »  قال : نحن و اللّه المأذون لهم يوم القيامة و القائلون صواباً . قلت ما تقولون إذا تكلّمتم ؟\r\nقال : نمجّد ربّنا و نصلّي على نبيّنا و نشفع لشيعتنا فلا يردّنا ربنا . . . » .\r\nاين فقره تقريباً در اواخر حديث ص 435 مذكور است .\r\nدر محاسن برقى ج 1 ، ص 183 روايتى به همين مضمون آمده است :\r\n« عنه ، عن أبيه ، عن سعدان بن مسلم ، عن معاوية بن وهب قال سألت اباعبداللّه عليه السلام عن قول اللّه تبارك و تعالى :  « لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً »  قال :\r\n« نحن و اللّه المأذون لهم في ذلك اليوم و القائلون صواباً . قلت : جعلت فداك و ما تقولون إذا كلّمتم ؟ قال : نمجّد ربّنا و نصلّى على نبيّنا و نشفع لشيعتنا فلا يردنا ربّنا » .\r\nدر تفسير برهان هم روايات ديگرى به همين مضمون نقل شده است :\r\nر . ك . ص 422 ، ج 4 .\r\n( 29 ) . در متن ، بعد از ذكر حديث و آيهء شريفه ، مرحوم علامه فرموده‌اند : « و فيه من الإشارة إلى توحيد الأرواح ما لايخفى » . به نظر مىرسد ضمير در « فيه » را هم مىتوان به آيه ارجاع داد و هم به روايت [ البته « آيه » مؤنث است و ضمير « ه » در فيه مذكر .\r\nو لكن ظاهراً مرجع ضمير « قوله تعالى » است كه در متن آمده است 
  ] .\r\nحال بنابراين كه مراد ، استظهار « اتحاد ارواح » از آيه باشد ، وجه اين استظهار چيست ؟ ممكن است وجه استظهار تعبير « الروح » باشد كه به صيغهء مفرد است ، در حالىكه از آيات و روايات تعدّد آن ثابت شد . بنابراين ناچار حقيقت اين كثرات واحد\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاست و همه از مراتب و شئونات يك حقيقتند كه به لفظ مفرد از آن تعبير شده است .\r\nممكن است وجه استظهار تعبير « صفّاً » باشد . چه آن‌كه صفّ در عالم مادّى ما به لحاظ وضع خاصّى در مكان است و با نوعى تلطيف مىتوان صفّ زمانى هم تصور كرد . اما در عالم وراى مادّه ، زمان و مكانى نيست كه به لحاظ آن بتوان تصور صفّ نمود ، بنابراين ، بايد روح و ملائكه داراى نوعى وحدت ذاتى باشند تا طوليت آن مصحّح تعبير « صفّ » باشد . البته واضح است اين برهان زمانى مفيد است كه ارواح مختلفه را هم‌چون ملائكه مشمول « صفّ » بدانيم .\r\nو اما اگر مراد ، استظهار اتّحاد ارواح از كلّ روايت باشد ، بيان آن محتملًا اين‌طور است ؛ از ظاهر آيهء شريفه استفاده مىشود كه روح [ و ملائكه 
  ] از مأذونين در كلامند . از طرف ديگر در روايت ، امام عليه السلام فرمود : « ما مأذونين در كلاميم » از ضمّ اين دو مطلب فهميده مىشود كه « روح » با نفس امام عليه السلام به نوعى متحد است كه نسبت‌دادن « مأذون بودن در كلام » به هر دو صحيح است .\r\n( 30 ) . ظاهراً مراد اين است كه مىتوان « نورى » را كه در آيات مذكوره وارد شده بر « روح » طبيق نمود ، در نتيجه همان‌گونه كه گذشت « روح » داراى مراتبى است ، بنابراين « نور » هم داراى مراتبى است و مىتوان گفت مؤيّد اين تفسير از « نور » ، رواياتى است كه « نور » را به ائمه يا ولايت ايشان تفسير مىكند ، چون از طرف ديگر در روايات كثيره‌اى وارد است كه حضرت رسول صلى الله عليه و آله و ائمهء هداة عليهم السلام از عالىترين مرتبهء روح برخوردارند كه نمونه‌اى از آن در همين فصل گذشت . در بصائر الدرجات و نيز در اصول كافى روايات متعدّدى دال بر قيام ارواح خمسه به نفس شريف پيغمبر خاتم صلى الله عليه و آله و ائمه عليهم السلام وارد شده است . [ بصائر الدرجات را بايد منبعى عظيم از اسرار ولايت دانست . در مورد مسئلهء مبحوثهء در مقام ، علاوه بر روايات پراكنده ، پنج باب كه هر يك مشتمل بر روايات متعدّدى است در اين كتاب شريف آمده است ( صفحات :\r\n445 - 464 ) 
  ] .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nو اما رواياتى كه « نور » را به ائمه عليهم السلام و ولايت ايشان تفسير مىكند ، آن هم بسيار است كه فقط در اصول كافى - علاوه بر روايات پراكندهء ديگر - پنج روايت در بابى تحت عنوان « ائمّه عليهم السلام نور خداى عزّ و جل‌ّاند » ذكر مىكند كه از باب تبرك جستن به آن كلمات آسمانى بعضى از آنها را با حذف اسانيد نقل مىكنيم : [ اصول كافى ، ج 1 ، ص 194 
  ] .\r\n1 . ابىخالد كابلى مىگويد از امام باقر عليه السلام درمورد آيهء شريفهء  « فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا »  پرسيدم ، امام پاسخ فرمود : « يا أباخالد ، النور و اللّه نور الأئمّة من آل‌محمّد صلى الله عليه و آله إلى يوم القيامة ، و هم و اللّه الذي أنزل ، و هم و اللّه نوراللّه في السموات والأرض ، و اللّه يا أباخالد النور الإمام فى قلوب المؤمنين أنور من الشمس المضئية بالنهار ، و هم و اللّه ينوّرون قلوب المؤمنين . . . » .\r\nامام فرمود : اى اباخالد ، قسم به خدا كه مراد از نور [ در آيه 
  ] همان نور ائمّه از آل محمّد - صلوات عليهم - تا روز قيامت است . به خدا قسم كه آنان همان نور خدا هستند كه نازل گشته است . به خدا قسم آنان نور خدا در آسمان‌ها و زمينند . اى اباخالد ، به خدا قسم كه نور امام در قلوب مؤمنين از خورشيد عالم‌تاب روشن‌تر است و به خدا قسم كه آنان قلوب مؤمنين را [ به انوار خويش 
  ] منوّر مىسازند .\r\n2 . ( حديث 3 از باب ) امام باقر عليه السلام در تفسير  « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ وَ اللَّهُ غَفُورٌ رَحِيمٌ »  فرمود : « يعنى إماماً تأتمون به » : ( مراد از « نوراً تمشون به » ) يعنى امامى كه به وى اقتدا كنيد .\r\n3 . ( حديث 5 از باب ) در ضمن تفسير آيهء نور ، امام صادق عليه السلام چنين فرمود : « يهدى اللّه لنوره من يشاء يهدى اللّه للأئمّة من يشاء » .\r\nيعنى مراد از نور در اين آيه ائمّه‌اند عليهم السلام كه هدايت به نور ، هدايت به ايشان است و در دنبالهء حديث آمده است :\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nو قال في قوله :  « يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ »  : أئمّة المؤمنين يوم القيامة تسعى بين يدي المؤمنين و بأيمانهم حتّى ينزلوهم منازل أهل الجنّة » .\r\nيعنى : مراد از نور همان ائمه‌اند عليهم السلام كه پيش رو و سمت راست ( شايد مراد جهت سعادت باشد ) مؤمنين مىشتابند تا آنان را در منازل بهشتيان مسكن دهند .\r\nاينها نمونه‌اى از روايات باب است كه احصاى همهء آنها در مقام خالى از وجه است و اصل مطلب هم از همين مقدار قابل درك است .\r\n( 31 ) . مرحوم علامه قدس سره در الميزان هم همين رأى را اختيار نموده و با تفصيل بيشترى بيان كرده‌اند . و لكن ظاهر آيهء شريفه بيشتر با نوعى اعتراض و نزاع از جانب ملائكه سازگار است تا پرسشى مجرد و خالى از اعتراض . به عبارت ديگر ظاهر آيهء شريفه سؤال انكارى است و متعلّق سؤال هم اصل جعل است نه چگونگى خلافت خليفه و بنابراين ارجاع « سؤال از جعل » به « سؤال از چگونگى خلافت خليفه » خلاف ظهور آيه است .\r\nمحقّق صاحب فصوص همين نظر دوم را اختيار نموده و در فصوص چنين مىفرمايد :\r\n. . . و ليس للملائكة جمعيّة آدم و لا وقفت مع الأسماء الإلهيّة إلّاالتي تخصّها و سبحت الحق بها و قدّسته و ما علمت انّ للّه أسماءاً ما وصل علمها إليها فما سبّحته بها و لا قدّسته تقديس آدم فغلب عليها ما ذكرناه و حكم عليها هذا الحال فقالت من حيث النشأة :  « أَ تَجْعَلُ فِيها مَنْ يُفْسِدُ فِيها »  و ليس إلّاالنزاع و هو عين ما وقع منهم فما قالوه في حق آدم هو عين ما هم فيه مع الحق . . . فوصف الحق لنا ماجرى لنقف عنده و نتعلّم الأدب مع اللّه تعالى فلا ندعى ما نحن متحقّقون به وحادون عليه بالتقييد ، فكيف أن نطلق في الدعوي فنعم بها ما ليس لنا به حال و لا نحن منه على علم فنفتضح ؟ « 1 »\r\n\r\n\r\n","description":"","footnote":"\r\n( 1 ) . فصوص الحكم ، ط دارالكتاب العربى ، ص 50 - 51\r\n","page_name":" 234 ","page_number":234},
  {"content":"\r\n\r\nاز اين بيان روشن است كه كلام ملائكه را نوعى نزاع و تخاصم دانسته‌اند و در جاى ديگرى آن را خروج از دايرهء ادب مع اللّه شمرده‌اند ، و همان‌طور كه گذشت ظاهر آيهء شريفه با همين نظر موافق است و لذا محقّق قيصرى در شرح فصوص به نكته‌اى توجّه مىدهد كه مبتنى بر همين نظر است :\r\n. . . و هنا تنبيه على أنّ الملائكة التي نازعوا في آدم ليست من أهل الجبروت و لا من أهل الملكوت السماويّة فإنّهم لغلبة النوريّة عليهم و إحاطتهم بالمراتب يعرفون شرف الإنسان الكامل و رتبته عنداللّه و إن لم يعرفوا حقيقته كما هي ، بل ملائكة الأرض و الجن و الشياطين الذين غلبت عليهم الظلمة و النشأة الموجبة للحجاب . . . . « 1 »\r\nمرحوم صدرالمتألهين قدس سره در تفسير خويش « 2 » و نيز در مفاتيح الغيب « 3 » ، نظر اول را اختيار مىكند ، يعنى كلام ملائكه را حمل به سؤال محض مىكند نه اعتراض و مستند وى آيهء شريفهء   « عِبادٌ مُكْرَمُونَ * لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ »   است و لذا مىفرمايد حاشا از ملائكه‌اى كه از ناحيهء حق چنين موصوف شده‌اند ، بر حق اعتراضى داشته باشند .\r\nآنچه گذشت بنابر استظهار از نفس آيهء شريفه است و اما روايات مربوط به اين بحث ظاهر و بلكه نصّ در « اعتراض » و « حصول خطا » از ناحيهء ملائكه است :\r\n1 . در روايتى از امام صادق عليه السلام آمده است : « إنّ اللّه لمّا قال للملائكة إنّي جاعل في الأرض خليفة قالوا أتجعل فيها من يفسد فيها . . . كان ذلك من يعصى منهم فاحتجب عنهم سبع سنين فلاذوا بالعرش يلوذون يقولون لبيّك حتّى تاب عليهم . . . » . « 4 »\r\n2 . در روايت ديگرى از امام عليه السلام آمده است : إنّ اللّه تبارك و تعالى لمّا أمر الملائكة أن\r\n\r\n\r\n","description":"","footnote":"\r\n( 1 ) . شرح فصوص الحكم ، ص 77\r\n( 2 ) . تفسير القرآن ، ج 2 ، ص 308\r\n( 3 ) . مفاتيح الغيب ، ص 375\r\n( 4 ) . تفسير عيّاشى ، ج 1 ، ص 29 ، ح 5\r\n","page_name":" 235 ","page_number":235},
  {"content":"\r\n\r\nيسجدوا لآدم ردّت الملائكة أتجعل فيها من يفسد فيها و يسفك الدماء و نحن نسبّح بحمدك و نقدّس لك . . . فغضب عليهم ثم سألوه التوبة . . . » « 1 » .\r\nاين روايت شريف صريح است كه ملائكه كلام حقّ را به حال اعتراض پاسخ گفته‌اند و لذا كلامشان غضب خداوند را به‌دنبال داشته است و بعد هم از خداى تعالى مسئلت توبه نموده‌اند .\r\n3 . در روايت ديگرى از علىبن‌الحسين عليهما السلام پيرامون همين آيه آمده است : « . . . ردّوا على اللّه فقالوا : « أتجعل فيها . . . » فمنّوا على اللّه بعبادتهم فأعرض عنهم . . . فلمّا عرفت الملائكة أنّها وقعت في خطيئة لاذوا بالعرش و انّها كانت عصابة من الملائكة . . . » . « 2 »\r\nاين روايت نيز در نسبت‌دادن « اعتراض » و « منّت » و « خطا » به ملائكه صريح است .\r\nروايات ديگرى هم به اين مضمون وجود دارد كه مىتوان با مراجعه به تفاسير روايى آنها را ملاحظه كرد .\r\n( 32 ) . تأييد دعوى مذكور به آيه شريفه از اين جهت است كه ظاهراً اين آيه مىرساند كه خداوند تعالى با تعليم اسما به آدم عليه السلام و عرضهء آنها بر ملائكه نقص خلافت ملائكه و عدم تماميّت ظهور اسم عليم را در ايشان آشكار نمود . بنابراين ، اين كلام حقّ كه  « إِنِّي أَعْلَمُ ما لا تَعْلَمُونَ »  فقط براى اسكات ملائكه نبوده است و الّا احتياجى به ظاهر ساختن نقص علم ايشان نبود ؛ بلكه خود ، مُبرز و مبيّن وجه نقص ملائكه است . گويى خداوند متعال مىفرمايد : چون علم شما ( ملائكه ) ناقص است ، مخلوقى بايد كه از اين نقص مبرا باشد و او آدم است كه همهء اسما و كمالات را داراست [ و اين نقص را به نفس‌همين تعبير  « إِنِّي أَعْلَمُ ما لا تَعْلَمُونَ »  بيان مىكند 
  ]\r\n( 33 ) . وجه استفادهء مطلب مذكور ، از جهت به‌كاررفتن ضمير « هم » در مورد\r\n\r\n\r\n","description":"","footnote":"\r\n( 1 ) . همان ، ص 30 ، ح 6\r\n( 2 ) . همان ، ص 31 ، ح 7\r\n","page_name":" 236 ","page_number":236},
  {"content":"\r\n\r\nاسماست ، ضمير « هم » در « عرضهم » به اسما برمىگردد ، بنابراين معلوم مىشود اسمائى كه خداوند تعليم آدم فرمود صاحب شعور و علمند ، چه آن‌كه اگر مرجع ضمير ؛ يعنى « اسماء » از صاحبان شعور و ادراك نبودند ، مىبايد ضمير مؤنث ، مفرد يا به نحو جمع آورده شود « 1 » مثل : الكتُب نفعت أو نفعن . و الزروع أثمرت أو أثمرن . . .\r\n[ البته ضمير « هم » در مقام ، ضمير نصب است كه از جهت بحث فرقى نمىكند 
  ] .\r\n( 34 ) . علاوه بر وجهى كه در تعليقهء [ 30 
  ] درمورد « عرضهم » گذشت ، مىتوان وجه دلالت آيات مذكوره ، بر مدعى را اين‌طور بيان كرد : از سياق اين آيات فهميده مىشود كه نحوهء علم به اسماى مذكور در آيه ، غير از علمى است كه براى ما نسبت به اشيا حاصل مىشود و الّا ملائكه با إنباى آدم به اين اسما ، بدان‌ها عالم مىشدند و لذا در مرتبهء آدم قرار مىگرفتند . و بنابراين ، اين چه كرامتى براى آدم است كه اسمائى لفظى را بداند چون‌كه خداوند تعليم وى نمود . و ملائكه آنها را نمىدانند چون تعليمى در مورد آنها نبود ، و لكن به حدى از كمالند كه اگر اين الفاظ برايشان بيان شود آنها هم عالم مىشوند و واضح است كه چنين اختلافى هيچ‌گاه حجّت ملائكه را ابطال نمىكند . زمانى اين حجّت ابطال مىشود كه معلوم شود آدم ، به‌خاطر خلقت خويش قابليت اتّصاف به كمالاتى را دارد كه ملائكه فاقد آن هستند . علاوه براين‌كه ملائكه به‌خاطر احاطهء وجودى خود احتياجى به الفاظ ندارند ، چه آن‌كه الفاظ وسيله‌اى است براى اطلاع بر مقاصد و اين مقاصد بدون وساطت الفاظ براى آنها حاصل است . از اين‌جا فهميده مىشود كه مراد از اسم ، عين مسمّى است و مراد از اسما ، حقايق نوريه است كه با انباى آدم هم ، براى ملائكه به تمامه و كماله حاصل نمىشود . « 2 »\r\n( 35 ) . مراد از انطباق آيه شريفه با آيهء خزائن ، اثبات اين نكته است كه اسماى الهيه‌اى كه خداوند تعليم آدم فرمود وجوداتى نورى و در غيب آسمان‌ها و زمين مخفىاند\r\n\r\n\r\n","description":"","footnote":"\r\n( 1 ) . النحو الوافى ، ج 1 ، ص 238\r\n( 2 ) . تفسير الميزان ، ج 1 ، ص 117\r\n","page_name":" 237 ","page_number":237},
  {"content":"\r\n\r\nو محدود به هيچ حدّى نيستند و هر شيئى در آسمان‌ها و زمين تنزّل آنهاست . حال چگونه اين مطلب از آيهء خلافت استفاده مىشود . مرحوم علامه خود به حل اين نكته در حاشيهء كتاب اشاره كرده‌اند : « وجه استفاده اين نكته است كه خداوند سبحان تعبير  « إِنِّي أَعْلَمُ ما لا تَعْلَمُونَ »  را به  « إِنِّي أَعْلَمُ غَيْبَ السَّماواتِ وَ الْأَرْضِ »  تبديل نمود . پس درمىيابيم كه براى آسمان‌ها و زمين غيبى است همان‌طور كه شهادتى است و اسمائى كه خداوند سبحان تعليم آدم عليه السلام نمود همان غيب آسمان‌ها و زمين است . . . » .\r\nبا كمك اين نكته مىتوان ثابت كرد كه اين اسما محدود به هيچ حدّى نيستند ، چه آن‌كه محدوديّت به حدّ و تعيّن به مقدار ملازم معلوليّت و تنزّل است و بنابراين ضرورتاً جزئى از اجزاى سموات و ارض خواهد شد . در حالىكه مفروض آن است كه اسما از دايرهء سموات و ارض خارج و در غيب آنها كه در صقع ربوبى است ، واقعند . بنابراين « اسمائى » كه طبق ظاهر آيهء شريفه از غيب سموات و ارض هستند ضرورتاً نامحدودند و تنزّل و معلوليّت در آنها راه ندارد . و از همين‌جاست كه اسماى الهى را از صقع ربوبى مىشمرند كه جزء ماسوى اللّه نيستند و جعلى و خلقى بدان‌ها تعلق نمىگيرد . مرحوم صدرالمتألهين قدس سره در اسرار الآيات مىفرمايد :\r\n. . . أسماء اللّه تعالى بالحقيقة هي المحمولات المشتملة عليها ذاته الأحدية لا يتعلّق بها جعل و تأثير ، بل هي موجودة باللاجعل الثابت للذات و لها أحكام ثابتة و آثار لازمة هي مظاهرها و ربما يطلق عند العرفاء الاسم و يراد بها المظهر لأنّه أيضاً فرد من معنى ذلك الاسم . . . . « 1 »\r\nحال بعد از اثبات عدم محدوديّت در اسما ، اثبات تنزّل هر شيئى از آنها سهل است ، چه آن‌كه عدم تنزل مساوى با محدوديّت اسما خواهد بود كه خلف فرض است . به اين ترتيب ثابت مىشود كه مفاد آيهء مورد بحث ( آيهء خلافت ) منطبق با آيهء\r\n\r\n\r\n","description":"","footnote":"\r\n( 1 ) . ص 42 - 43\r\n","page_name":" 238 ","page_number":238},
  {"content":"\r\n\r\nخزائن است . « و اللّه العالم » .\r\n( 36 ) . در روضهء كافى دو روايت به اين مضمون وجود دارد [ ص 231 ، حديث 300 و 301 
  ] :\r\n1 . عن أبيحمزة قال : قال لي أبوجعفر عليه السلام ليلة و أنا عنده و نظر إلى السماء فقال : يا أباحمزة ! هذه قبّة أبينا آدم عليه السلام و إنّ اللّه عزّ و جلّ سواها تسعة و ثلاثين قبّة فيها خلق ماعصوا اللّه طرفة عين .\r\n2 . . . . عن عجلان أبيصالح قال : دخل رجلٌ على أبيعبداللّه عليه السلام فقال له : جعلت فداك هذه قبّة آدم عليه السلام ؟ قال : نعم و للّه قباب كثيرة ، ألا انّ خلف مغربكم هذه تسعة و ثلاثون مغرباً أرضاً بيضاء مملوّة خلقاً يستضيؤون بنوره لم يعصوا اللّه عزّ و جلّ طرفة عين ما يدرون خلق آدم أم لم يخلق ، يبرؤن من فلان و فلان .\r\nتذكّر اين نكته در اين‌جا مناسب است كه اين دو روايت علاوه بر اختلافى كه در مضمون با روايت مذكور در متن دارند ، به وضوح در مقام مدح اين دسته از خلايق ( ملائكه ) اند : گويى از فرط استغراق در جمال حق از خود بىخودند و از عالم ورا خبرى ندارند . در حالىكه ظاهر عبارات متن و سياق آنها ، اين نكته است كه عدم اطلاع آنان از خلق آدم و عالم از باب نقض مرتبهء وجودى آنهاست . و لكن مرحوم علامه قدس سره در رسالهء « الوسائط » ، به همين مضمون از اخبار براى مدح دسته‌اى از ملائكه و اثبات كمال آنها تمسّك جسته‌اند . ( به ص 142 از رسائل توحيديه مراجعه شود ) .\r\n( 37 ) . تفسير برهان ، ج 1 ، ص 74 ، حديث 4 و 6 . در ذيل تعليقهء [ 28 
  ] بخشى از اين روايات را نقل كرده‌ايم ، مراجعه شود .\r\n( 38 ) . وجه استفادهء اين نكته ، آن كه در آيهء شريفه  « وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ »  علم به اين خزائن غيبى را منحصر به خداوند نموده است و از طرفى ديگر در آيهء خلافت علم به خزائن غيبى كه همان اسماى الهيّه است ، براى آدم اثبات گشته ، پس ضرورتاً علم آدم همان علم خداست .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n( 39 ) . پاسخ خداوند همان  « أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ »  است .\r\nو همان‌طور كه گذشت اين فقره از آيهء شريفه دلالت مىكند كه غيبت سماوات و ارض از ملائكه محجوب است . حال اگر اخبار آدم اين اسما را به ايشان ، مستلزم احاطهء ملائكه به اسما بود ، چگونه غيب سماوات و ارض از ملائكه محجوب مىماند ؟\r\n( 40 ) . از آيهء شريفه استفاده مىشود كه حقيقت روحى كه خداوند در آدم دميده همان علم جمعى آدم به همهء اسماى الهيه است و وجه تخصيص اين روح به خداوند هم آن است كه علم به همهء اسماء كه خزائن غيبند منحصر به خداوند است  « وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ » . \r\n( 41 ) . تعيبر  « كانَ مِنَ الْكافِرِينَ » *  كه در اين‌جا مفيد ماضى بعيد است ، مشعر به اين نكته است كه كفر ابليس قبل از واقعهء سجده ثابت بوده است و الّا اگر مراد كفر وى به خاطر عدم سجده بود ، مناسب بود كه بدون « كان » آورده شود يعنى :  « إِلَّا إِبْلِيسَ أَبى وَ اسْتَكْبَرَ »  وَ كَفَر ؛ بنابراين  « كانَ مِنَ الْكافِرِينَ » *  كفرى سابق بر مسئلهء اباء از سجده براى ابليس ثابت مىكند و درنتيجه ظاهر آيهء شريفه آن است كه اين كفر امرى است مرتبط به « اصل خلافت انسان » و نه سجدهء او . تعبير  « كُنْتُمْ تَكْتُمُونَ » *  هم مؤيد همين معناست . چون در اين‌جا هم فعل ماضى « كنتُم » ظاهر در اين است كه كتمانى سابق وجود داشته است . نكته‌اى كه باقى مىماند اين است كه اگر كفر ابليس مستفاد از  « كانَ مِنَ الْكافِرِينَ » *  ، بيان همان امر مكتوم در نزد ملائكه  « ما كُنْتُمْ تَكْتُمُونَ » *  است ، چرا كتمان كه در اين صورت مختص به ابليس است ، به ملائكه نسبت داده شده ؟ اين سؤال را مىتوان اين‌گونه جواب گفت كه نسبت دادن امرى كه مختص به فردى است به جمع در حالى كه آن فرد متميز از جمع نيست ، امرى است عرفى و در مخاطبات عرف اين‌گونه نسبت‌ها به‌كار برده مىشود . البته وجهى ديگر براى كتمان ملائكه متصور است كه مرحوم علّامه در الميزان بيان كرده‌اند و در تعليقهء آتى بدان اشاره خواهيم كرد . پس ملخّص مقال اين است كه ابليس در همان مرحلهء جعل خلافت براى انسان ،\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكفر ورزيده و اين امر را مكتوم داشته و در زمان امر به سجود ، اين كفر را ظاهر ساخته و مراد از كتمان ملائكه همين كتمان ابليس است كه با توسّع و عنايت ، به ملائكه نسبت داده شده است . البته نكته‌اى باقى مىماند تا اين بيان تمام شود : آيا ابليس از ملائكه بوده است ؟ مرحوم علّامه اين نكته را در متن روشن ساخته‌اند ، مراجعه شود .\r\n( 42 ) . با تأمّلى چند در روايات تفسيرى مربوط به اين آيهء شريفه ، روايتى كه صراحتاً بيان كند كتمان ملائكه همان كتمان ابليس مر كفر خويش را بوده ، نيافتيم [ كه البته ممكن است اين نيافتن ناشى از قصور تتبع ما باشد 
  ] . آنچه در بعضى از اين روايات موجود است اين نكته است كه ابليس كفر خويش را پنهان داشته بود و در هنگام امر به سجود و اباى از آن ، اين كفر را ظاهر ساخت . آشكار است كه اين مضمون دلالتى ندارد كه كتمان ملائكه همين كتمان بوده است . به اصطلاح اثبات شيئى نفى ماعدا نمىكند . و از قضا در بعضى روايات كتمان ملائكه به نحوى ديگر تصوير شده كه فقط مختص به ابليس نيست و لذا نسبت كتمان به همهء آنها به نحو حقيقت است كه در ذيل به اين تصوير خاصّ اشاره خواهيم كرد . فعلًا چند روايت درمورد كتمان ابليس نقل مىكنيم تا روشن شود كه چه مقدار دلالت مىكند .\r\n1 . على بن إبراهيم ، قال : حدثني أبي عن ابن‌أبيعمير عن جميل عن أبيعبداللّه عليه السلام قال : « . . . فلمّا أمر اللّه الملائكة بالسجود لآدم اخرج ما كان في قلب إبليس من الحسد فعلمت الملائكة عند ذلك انّ إبليس لم يكن منهم . . . » . « 1 »\r\n2 . على بن إبراهيم قال : حدثني أبي عن الحسن بن محبوب عن عمرو بن أبيالمقرام عن ثابت الحذّاء عن جابر بن يزيد عن أبيجعفر محمّد بن على بن الحسين عن أبيه عن آبائه عن أميرالمؤمنين عليه السلام قال : « . . . ثم قال اللّه تبارك و تعالى للملائكة اسجدوا لآدم فسجدوا له فأخرج إبليس ما كان في قلبه من الحسد فأبى أن يسجد . . . » . « 2 »\r\n\r\n\r\n","description":"","footnote":"\r\n( 1 ) . تفسير برهان ، ج 1 ، ص 76 ، ح 4\r\n( 2 ) . همان ، ص 76 و 77 : اصل روايت بسيار طولانى است كه فقط فقرهء كوتاهى از آن را در متن نقل كرده‌ايم\r\n","page_name":" 241 ","page_number":241},
  {"content":"\r\n\r\n3 . محمّد بن يعقوب بإسناده عن أبيعبداللّه عليه السلام قال : « . . . إنّ الملائكة كانوا يحسبون انّ إبليس منهم و كان في علم اللّه إنّه ليس منهم فاستخرج ما في نفسه بالحميّة و الغضب . . . » . « 1 »\r\nاين دسته از روايات مىرساند كه ابليس در نفس خويش امرى مكتوم كرده بود كه با امر به سجود و اباى از آن ظاهر شد . در اين روايات گرچه آن امر مكتوم حسد و حميّت دانسته شده و لكن منافاتى با كتمان كفر ندارد . چه آن‌كه منشأ كفر ابليس همان حميّت او بود و ظاهراً به اين مضمون روايتى هم باشد . همان‌طور كه قبلًا اشاره شد ، در اين روايات هيچ اشاره‌اى وجود ندارد كه كتمان ملائكه درواقع همان كتمان ابليس بوده است كه با نوعى توسّع و مجاز به ملائكه نسبت داده شده و آنچه كه هرگونه شبهه را دفع مىكند روايات متعدّدى است كه صراحت دارد در كتمان ملائكه امرى را و نه فقط ابليس ، كه اينك بعضى از اين روايات را نقل مىكنيم . مرحوم علّامه قدس سره خود در الميزان به اين روايات اشاره كرده‌اند و روايتى از اين دسته را نقل كرده و بعد افزوده‌اند كه بنابراين روايات هيچ احتياجى به مجاز و توسّع در نسبت كتمان به ملائكه نيست چه آن‌كه معلوم مىشود ملائكهء ( و نه ابليس فقط ) خود امرى را كتمان كرده بودند : « 2 »\r\n1 . علي بن الحسين عليه السلام : « . . . ثم قال [ اللّه 
  ] لهم اسجدوا لآدم ؛ فسجدوا و قالوا في سجودهم في أنفسهم ما كنّا نظنّ أن يخلق اللّه خلقاً أكرم عليه منّا ، نحن خزّان اللّه و جيرانه و أقرب الخلق إليه . فلمّا رفعوا رؤسهم قال اللّه يعلم ما تبدون من ردّكم علىّ و ما تكتمون ظنّاً أن لا يخلق اللّه خلقاً أكرم عليه منّا . . . » . « 3 »\r\nاز اين روايت به‌وضوح استفاده مىشود همان ملائكهء مأمور به سجود ، در باطن\r\n\r\n\r\n","description":"","footnote":"\r\n( 1 ) . تفسير نورالثقلين ، ج 1 ، ص 57 ، ح 97\r\n( 2 ) . الميزان ، ج 1 ، ص 124\r\n( 3 ) . تفسير برهان ، ج 1 ، ص 74 ، ح 6\r\n","page_name":" 242 ","page_number":242},
  {"content":"\r\n\r\nخويش امرى مكتوم ساخته و گمان برده بودند كه خداوند خلقى اشرف از آنان خلق نكرده و نمىكند .\r\n2 . حريز عمن أخبره عن أبيعبداللّه عليه السلام قال : « لمّا انّ خلق اللّه آدم أمر الملائكة أن يسجدوا له فقالت الملائكة في أنفسها ما كنّا نظنّ انّ اللّه خلق خلقاً أكرم عليه منا فنحن جيرانه و نحن أقرب الخلق إليه فقال اللّه :  « أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ »  فيها أبدوا أمر بنىالجان و كتموا ما في أنفسهم فلاذت الملائكة الذين قالوا ما قالوا بالعرش . . . » . « 1 »\r\n3 . قال الإمام أبومحمّد العسكرى عليه السلام : « . . . قال اللّه تعالى عند ذلك :  « أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ »  ما كان يعتقده إبليس من الآباء على آدم إذا أمر بطاعته و إهلاكه أن سلط عليه و من اعتقادكم انّه لا أحد يأتي بعدكم إلّاو أنتم أفضل منه بل محمّد و آله أفضل منكم الذين أنبأكم آدم بأسمائهم . . . » . « 2 »\r\nدر اين روايت شريف كتمان هم براى ابليس ثابت شده و هم براى ملائكه : ابليس در ضمير خويش چنين تصميم داشت كه اگر امر به طاعت آدم شود ، عصيان كند و اگر بر او مسلط شود وى را هلاك كند ، اين مطلبى است كه ابليس كتمان كرده بود . ملائكه هم در نفس خويش گمان برده بودند كه خداوند هيچ خلقى اشرف و اعلى از ايشان خلق نخواهد كرد و اين مطلبى است كه ملائكه كتمان كرده بودند . اين روايت علاوه بر اين‌كه مسئلهء كتمان ملائكه را روشن مىسازد . اين نكته را ( كه وجه جمع بين روايات است ) هم روشن مىكند كه هيچ منافاتى بين كتمان ابليس و كتمان ملائكه وجود ندارد ، هر يك شيئى را كتمان كرده بودند . مرحوم علّامه هم به اين نكته در\r\n\r\n\r\n","description":"","footnote":"\r\n( 1 ) . همان ، ص 75 ، ح 12\r\n( 2 ) . همان ، ص 73 ، ح 1\r\n","page_name":" 243 ","page_number":243},
  {"content":"\r\n\r\nالميزان اشاره كرده‌اند . « 1 »\r\n( 43 ) . مراد از ظهور استثنا ظهور آن در اتصال است نه انقطاع و مراد از اتصال در استثنا ، يعنى مستثنا داخل در موضوع مستثنا منه است و فقط از حكم آن خارج شده .\r\nموضوع مستثنا منه « ملائكه‌اى هستند كه مورد خطاب به سجده واقع شده‌اند » و حكم آن سجده كردن ( خارجى ) آنهاست . بنابراين ، معناى استثناى ابليس اين است كه ابليس از زمرهء ملائكه است و مورد خطاب به سجده واقع شده و لكن از سجده كردن ابا كرده است ؛ يعنى از تحت حكمى كه براى ملائكه در خارج به نحو اخبار ذكر كرده‌اند ( سجدوا ) خارج است .\r\nگرچه اين بيان مرحوم علّامه قدس سره متين است و لكن به نظر مىرسد نتيجه‌اى كه بر آن مترتّب نموده‌اند خالى از خدشه نباشد . ايشان اين مطلب را به مسئلهء « عدم تمايز سعادت و شقاوت در مرحلهء قبل از هبوط » مرتبط ساخته‌اند . با اين‌كه ظاهر آيات شريفه حصول طرد و شقاوت براى ابليس در همان مرتبهء قبل از هبوط است ؛ يعنى به نفس عدم سجده بر آدم ، ابليس مطرود و ملعون شد و بنابراين ، شقاوت وى در مرحلهء قبل از نزول به دنيا و هبوط در آن است . الّا اين‌كه گفته شود براى شقاوت دو مرتبه است : يكى مرتبه شقاوت كه فقط با هبوط به زمين و مخالفت اوامر و نواهى تشريعى حقّ تعالى حاصل مىشود . دوم شقاوتى كه به معناى مطلق طرد و فرو افتادن از مدارج كمال و درجات آن است . شقاوت نوع اول - على الفرض - با هبوط به زمين صورت مىگيرد و آنچه كه مرحوم علّامه راجع به عدم تميّز سعادت و شقاوت قبل از هبوط به زمين گفته‌اند ، راجع به اين نوع سعادت و شقاوت است ، كه با تحقق شقاوت به معناى دوم سازگار است [ و نيز فقط شقاوت به معناى اول است كه با ورود به بهشت و همراهى ملائكه ناسازگار است 
  ] .\r\n\r\n\r\n","description":"","footnote":"\r\n( 1 ) . الميزان ، ج 1 ، ص 124\r\n","page_name":" 244 ","page_number":244},
  {"content":"\r\n\r\nبه اين ترتيب ربط مسئلهء « بودن ابليس در زمرهء ملائكه » و مسئلهء « عدم تميّز سعادت و شقاوت قبل از هبوط به زمين » ، از اين‌جاست كه : قبل از هبوط به زمين سعادت و شقاوت به معناى اول ( كه مانع دخول به بهشت و مرافقت ملائكه است ) متصوّر نيست . بنابراين ، فقط شقاوت به معناى مطلق ابتعاد و دورى از حقّ ممكن است كه علىالفرض اين معنا بعد از عدم سجود محقّق شده است ، پس شيطان قبل از اباى از سجود ، از زمرهء ملائكه بوده و تميّزى در كار نبوده است . مضامين اخبار و روايات وارده از اهل‌بيت عليهم السلام نسبت به اين مسئله متفاوت است . بيان اين اخبار و جمع ميان آنها خود مستدعى بحثى مستقل است .\r\n( 44 ) . ذيل آيهء شريفه مىرساند كه مسئلهء سعادت :  « فَلا خَوْفٌ عَلَيْهِمْ وَ لا هُمْ يَحْزَنُونَ » *  يا شقاوت :  « أُولئِكَ أَصْحابُ النَّارِ هُمْ فِيها خالِدُونَ » *  مترتّب بر هبوط است كه بعد از هبوط و رسيدن هدايت الهى ، هر كس كه متابعت اوامر الهى و هدايات او نمايد از سعادت‌مندان و آن كس كه به تكذيب آيات الهى پرداخت از شقاوت‌مندان خواهد بود .\r\n( 45 ) . ملخّص اشكال اين است كه مفاد بعضى آيات راه يافتن شيطان به بهشت است و در مقابل بعضى آيات ديگر دلالت مىكنند كه شيطان از ورود به بهشت ممنوع بود و رواياتى هم به اين مضمون هست ، چگونه مىتوان بين اين دو گروه آيات و روايات جمع كرد ؟\r\nاما از آيات گروه اول  « قُلْنَا اهْبِطُوا مِنْها . . . »  صيغهء جمع در اين آيهء شريفه مىرساند كه خطاب خروج از بهشت و هبوط به زمين به افرادى بيش از دو نفر متوجّه شده است و بنابراين ، غير از آدم و حوّا طبعاً شيطان مخاطب به اين هبوط بوده است و اين خود مىرساند كه شيطان به بهشت راه يافته بود . ضمير « منها » مؤكّد اين معناست ، چون دلالت مىكند كه هبوط از بهشت بوده است .\r\nالبته به زودى اين مطلب خواهد آمد كه جمع بودن خطاب « اهبطوا » معناى\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nديگرى مىتواند داشته باشد كه بنابر آن ، داخل بودن شيطان در زمرهء مخاطبان لازم نيست و لذا اين فقره از آيه نسبت به مدعا بيگانه خواهد بود . آيهء ديگرى كه بر مدعا دلالت مىكند آيه ( يا آيات ) ناظر به وسوسهء ابليس است . اين آيات دلالت مىكنند كه ابليس ، آدم و حوّا را در بهشت مورد وسوسه و اغواى خويش قرار داد ، پس ناچار بايد پذيرفت كه شيطان به بهشت راه يافته بود .\r\nاما از آيات گروه دوم  « قالَ فَاخْرُجْ مِنْها فَإِنَّكَ رَجِيمٌ » *  . چون اين خطاب در پى سجود ملائكه و اباى ابليس بوده است پس به طبع قبل از وسوسهء وى صورت گرفته و بنابراين ، شيطان قبل از وسوسه از مطرودان بوده و از بهشت بيرون رانده شده بود .\r\nو آيهء ديگر از اين دو گروه :  « قُلْنَا اهْبِطُوا » *  . ظاهر اين آيهء شريفه به لحاظ تثنيهء خطاب هبوط ، آن است كه هبوط فقط درمورد آدم و حوّا بوده است و ديگرى در اين امر شركت نداشته و الّا خطاب بايد به نحو جمع مىبود و روايتى كه در متن از قمّى از امام صادق عليه السلام نقل شده است كه ابليس داخل بهشت نشده بود ، بر مدعا دلالت مىكند .\r\n( 46 ) . عدم تميّز سعادت از شقاوت قبل از هبوط به زمين ، نكته‌اى است كه مشكلهء عصيان آدم را حلّ مىكند ؛ در تعليقه آتيه به تفصيل به حلّ اين مشكل خواهيم پرداخت . اما مشكلهء ورود ابليس به بهشت و اغواى آدم در آن ، ظاهراً ربطى به مسئلهء عدم تميّز سعادت از شقاوت قبل از هبوط ندارد . « 1 » چون همان‌طور كه گذشت مطرود بودن ابليس از بهشت به عين هبوط وى به زمين نبوده بلكه طرد مذكور ثمرهء عدم سجده بر آدم و بنابراين قبل از وسوسه صورت گرفته است . مرحوم علامه قدس سره در تفسير الميزان سه راه براى حلّ مشكل پيشنهاد كرده‌اند كه مسئلهء عدم تميّز سعادت از شقاوت قبل از هبوط ، هيچ يك از آنها نيست :\r\nحلّ اول : دليلى وجود ندارد كه ضمير واقع در « فأخرج منها » و « فأهبط منها » را به\r\n\r\n\r\n","description":"","footnote":"\r\n( 1 ) . مگر آن‌كه توجيه مذكور در ذيل تعليقهء 40 را بپذيريم\r\n","page_name":" 246 ","page_number":246},
  {"content":"\r\n\r\nآسمان [ يا بهشت 
  ] ارجاع دهيم تا معناى آن اخراج از بهشت يا هبوط از آسمان باشد و مشكلهء جمع آن با ورود به بهشت براى وسوسه ، روى نمايد . چون از آسمان ( بهشت ) سخنى نبود تا ضمير مذكور بدان‌ها برگردد بنابراين ، كاملًا ممكن است كه با نوعى عنايت و مجاز مراد خروج از دايرهء ملائكه و هبوط از ميان آنها ، و يا خروج و هبوط از مقام قرب و كرامت باشد .\r\nحلّ دوم : ممكن است مراد از امر به خروج و هبوط ، كنايه از منع توقّف دائمى ابليس در ميان ملائكه باشد نه منع از مطلق بودن ولو به مثل عروج و مرور از ميان آنها بدون آن‌كه هيچ استقرار و توقفى در كار باشد . آيات استراق سمع شياطين به اين امر دلالت مىكند و در روايتى وارد است كه قبل از حضرت عيسى عليه السلام شياطين تا آسمان هفتم عروج مىكردند و آن‌گاه كه عيسى عليه السلام متولد شد از آسمان چهارم و فوق آن منع شدند و سپس آن‌گاه كه پيغمبر خاتم صلى الله عليه و آله چشم به جهان گشود از همهء آسمان‌ها ممنوع و محروم شدند .\r\nحلّ سوم : دليلى از قرآن بر ورود ابليس به بهشت [ براى وسوسه 
  ] وجود ندارد تا اشكالى پيش آيد و فقط در بعضى روايات غيرمتواتر اين مطلب آمده است كه در آن احتمال نقل به معنا از ناحيهء راوى نيز مىرود و تنها آيه‌اى كه مىتوان از آن دخول ابليس به بهشت را استفاده كرد آيه‌اى است كه به عنوان حكايت كلام ابليس ، چنين مىگويد :  « قالَ ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ »  « 1 » چه آن‌كه ضمير اشارهء « هذه » براى اشاره به نزديك استفاده مىشود و بنابراين ابليس در بهشت در نزديكى درخت ممنوع حاضر بوده است كه با ضمير اشاره « هذه » به آن اشاره كرده است . و لكن بايد توجّه كرد كه اگر لفظ « هذه » در اين آيه دلالت بر نزديكى و قرب مكانى كند ، در آيهء ديگر كه مىفرمايد :  « وَ لا تَقْرَبا هذِهِ * \r\n\r\n\r\n","description":"","footnote":"\r\n( 1 ) . اعراف ، آيه 19\r\n","page_name":" 247 ","page_number":247},
  {"content":"\r\n\r\n الشَّجَرَةَ فَتَكُونا مِنَ الظَّالِمِينَ » *  نيز بايد دلالت به قرب مكانى خداوند به درخت نمايد كه بطلان آن واضح است . « 1 »\r\n( 47 ) . مشكل عصيان آدم عمدتاً از اين طريق قابل حلّ است كه عصيان منافى با عصمت ، عصيانى است كه از حيث عبوديّت صورت گيرد ، يعنى آن‌گاه كه عبد ، در عبوديت خويش سر به معصيت بردارد عملى منافى با عصمت انجام داده است و اين زمانى است كه از اوامر و نواهى مولوى ربّ خويش سر باز زند . نهى آدم از درخت ممنوع نهى مولوى نبود ، چون ظاهر آيات شريفه در اين باب آن است كه مسئلهء تشريع احكام و روشن ساختن راه هدايت و بيان اوامر و نواهى مولوى بعد از هبوط به زمين است و نيز ترتّب تبعات از سعادت و شقاوت مربوط به اعمالى است كه بعد از هبوط و رسيدن هدايت الهى صورت گرفته ، خداوند سبحان فرمود :   « قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ * وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ   . . . » .\r\nاز شواهد مولوى نبودن نهى ، اين نكته است كه خداوند در سورهء بقره و در سورهء اعراف ، ارتكاب منهى و مخالفت با نهى را ظلم شمرده است :  « لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ » *  و لكن در سورهء طه تعبير ظلم را به تعبير « فتشقى » كه به معناى رنج و تعب است تبديل نموده و آن را بر خروج از بهشت متفرع ساخته است و سپس به دنبال آن در بيانى كه هم‌چون تفسير ماسبق است ، فرمود :   « إِنَّ لَكَ أَلَّا تَجُوعَ فِيها وَ لا تَعْرى * وَ أَنَّكَ لا تَظْمَؤُا فِيها وَ لا تَضْحى »   كه از آن روشن مىشود كه مراد از « شقاء » همان رنج و زحمت دنيوى است ، همان گرسنگى و تشنگى و برهنگى و امثال آن كه از لوازم زندگى زمينى است . و بنابراين ، نهى از درخت ممنوع براى پرهيز از اين زحمات و رنج‌هاست نه جهتى مولوى . بنابراين نهى در اين‌جا ارشادى است نه\r\n\r\n\r\n","description":"","footnote":"\r\n( 1 ) . الميزان ، ج 1 ، ص 142 - 143\r\n","page_name":" 248 ","page_number":248},
  {"content":"\r\n\r\nمولوى ، و مخالفت از نهى ارشادى موجب معصيت و تعدّى از اطوار عبوديّت نيست .\r\nبنابراين ، مراد از ظلم در آياتى كه در آن تعبير به ظلم آدم شده است ، همان افتادن در رنج و كاستىهاى اين دنياست نه آن ظلم مذموم در باب عبوديّت و ربوبيّت . « 1 » از اين‌جا سرّ كلام مصنف قدس سره كه فرمود : « آيهء  « فَتَكُونا مِنَ الظَّالِمِينَ » *  اشاره بدان دارد » روشن مىشود ، چه آن‌كه روشن شد ظلم ثابت در اين آيهء شريفه ، امرى است مربوط به هبوط و اختياردار كدورات و تعبات ، نه عصيان اوامر مولوى خداى سبحان .\r\nشاهد ديگر بر مدعا همان است كه در متن آمده ، يعنى مسئله توبه و هدايت آدم .\r\nچه آن‌كه اگر ظلم آدم ظلمى بود در عبوديّت ، هيچ‌گاه هدايت نمىشد چه آن‌كه خداوند سبحان فرمود :  « وَ اللَّهُ لا يَهْدِي الْقَوْمَ الظَّالِمِينَ » *  در حالىكه در آيات شريفه آمده است :  « ثُمَّ اجْتَباهُ رَبُّهُ فَتابَ عَلَيْهِ وَ هَدى . . . »  . بقيه مطالب متن از توضيحى كه گذشت روشن مىشود .\r\n( 48 ) . نهج‌البلاغه عبده ، طبع مصر ، ج 1 ، ص 16 :\r\n« . . . ثمّ بسط اللّه سبحانه له في توبته و لقّاه كلمة رحمته و وعده المردّ إلى جنّته و اهبطه إلى دار البليّة و تناسل الذريّة . . . » .\r\n( 49 ) . شايد وجه استظهار آن باشد كه در اين روايات تعبير صبح و عصر و روز و امثال آن وارد شده ، در حالىكه در بهشت قيامت كبرا از اين امور خبرى نيست به شهادت  « لا يَرَوْنَ فِيها شَمْساً وَ لا زَمْهَرِيراً »  ، بلكه اين امور مربوط به عالم برزخ و مثال است .\r\n( 50 ) . اشارهء آيهء شريفه به مدعا بسيار واضح است . چه آن‌كه ظاهر «  خَلَقْناكُمْ *  و  صَوَّرْناكُمْ »  همهء بنىآدم است و بنابراين ، از آيه استفاده مىشود كه بعد از خلقت و صورت بخشيدن به همهء بنىآدم ، به ملائكه خطاب شده است كه آدم را سجده كنيد .\r\n( 51 ) . على بن ابراهيم قال : حدّثني أبي عن الحسن بن محبوب عن أبيجعفر عليه السلام قال :\r\n\r\n\r\n","description":"","footnote":"\r\n( 1 ) . تلخيص از الميزان ، ج 1 ، ص 136 - 137\r\n","page_name":" 249 ","page_number":249},
  {"content":"\r\n\r\nكان عمر آدم من يوم خلقه اللّه الى يوم قبضه تسعمائة سنة و دفن بمكّة و نفخ فيه يوم الجمعة بعد الزوال ثم برأ زوجته من أسفل أضلاعه و أسكنه جنّته من يومه ذلك فما استقرّ فيها إلّاستّ ساعات من يومه ذلك حتّى عصى اللّه و أخرجهما من الجنّة بعد غروب الشمس فما بات فيها . [ تفسير برهان ، ج 1 ، ص 87 ، ح 4 
  ] .\r\n( 52 ) . تفسير برهان ، ج 1 ، ص 82 و 83 ، ح 11 ، 12 و 13 .\r\n( 53 ) . همان ، ج 1 ، ص 83 ، ح 13 .\r\n( 54 ) . همان ، ج 1 ، ص 79 ، ح 1 .\r\nاين حديث طولانى منقول از تفسير منسوب به امام حسن عسكرى عليه السلام است ، كه در ضمن آن در تفسير  « لا تَقْرَبا هذِهِ الشَّجَرَةَ » *  فرموده‌اند : « . . . شجرة العلم ، شجرة علم محمّد صلى الله عليه و آله و آل‌محمّد عليهم السلام الذين آثرهم اللّه عزّ و جلّ به دون ساير خلقه فقال تعالى :  « لا تَقْرَبا هذِهِ الشَّجَرَةَ » *  ، شجرة العلم فانّها لمحمّد و آله خاصّة دون غيرهم . . . » .\r\n( 55 ) . آنچه در اين‌جا آمده است با گفتهء مرحوم علّامه كه تمايز سعادت از شقاوت در دنيا است ، قابل جمع است . تمايز فعلى كه در اين عالم حاصل مىشود ظهور و بروز تمايزى است كه در عوالم قبل به صورت اجمال و كمون و باطن وجود داشته است .\r\nدر عوالم قبل از نشئهء دنيا ، سعادت از شقاوت بالفعل متمايز نيست ، اما به نحو اجمال و بطون موجود است .\r\n( 56 ) . اشعار آيهء شريفهء « امانت » بر حمل امانت از جانب همه ، از اين باب است كه خداى متعال به دنبال آيهء امانت فرمود :  « لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً »  كه در آن از كافر ذكرى به ميان نيامده از اين‌جا استشعار مىشود كه در نشئهء قيامت فقط دو گروه متمايزند : مؤمنان و منافقان . از طرف ديگر منافق كسى است كه ظاهر حالش با باطن موافق نباشد در ظاهر مؤمن باشد و در باطن كافر . حال اگر توجه كنيم كه مراد از منافقان ، منافقان در قيامتند و ظاهر آن نشئهء باطن اين‌جاست و باطن آن\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nظاهر اين نشئه ، درمىيابيم كه منافقان در آن نشئه كسانى هستند كه در اين نشئه دنيا ظاهرشان كفر و باطنشان ايمان باشد تا اين‌كه اين ايمان در آخرت به ظهور درآيد و كفر به باطن رود و لذا شخص مصداق منافق محسوب شود . از اين‌جا معلوم مىشود كسانى كه در اين نشئه كافرند ضرورتاً بايد در باطن وجود خويش مقر و مذعن باشند و الّا اگر در باطن هم كافر باشند اين باطن در عالم آخرت به ظهور مىرسد و لذا مىبايد در عرض مؤمن و منافق كافر هم مىداشتيم در حالى كه ظاهر آيهء شريفه كه در ذيل آيهء امانت آمده است حصر است در منافق و مؤمن . از اين‌جا به روشنى نتيجه مىشود كه كافر در اين نشئه ، كافر در ظاهر است نه در باطن و بنابراين ، همه در باطن حمل امانت كرده‌اند و لذا اين آيه در معنا با آيهء ذرّ و ميثاق متحد مىشود .\r\nبايد توجه داشت كه مراد از ظاهر در اين بحث ، نه تنها ابراز لفظى است و الّا هر كافر ظاهرى به اين معنا ، حقيقتاً مؤمن است و لذا مصداق  « وَ قَلْبُهُ مُطْمَئِنٌّ بِالْإِيمانِ »  مىباشد ، بلكه مراد از ظاهر مرتبهء ظاهر از ادراك است در مقابل مراتب پنهان از ادراك ، در نفس انسان مراتبى هست كه جز با انقطاع از عالم حواس و تخيلات و تمثّلات تجلّى و ظهور نمىيابد ، مراد از باطن اين مراتب نفس است ، در مقابل مراتبى كه هر انسان عاقلى به آن مشعر و ملتفت است [ و لو به نحو بسيط نه علم به علم 
  ] . « 1 » مرحوم علّامه قدس سره بحث مربوط به عالم ذرّ و ميثاق را در « رسالهء افعال » از رسائل توحيديه ، ص 83 - 89 مطرح نموده‌اند ، مراجعه شود . اين ماحصل بيانى است كه مىتوان از كلمات مرحوم علّامه قدس سره استفاده كرد . و لكن ظاهراً اين بيان مخدوش است . سبب مخدوش بودن آن هم ، سهوى است كه در نقل آيهء شريفه رخ داده است . آيهء مورد بحث خلايق\r\n\r\n\r\n","description":"","footnote":"\r\n( 1 ) . از آنچه گفتيم حكم منافقين اين نشئه دنيا هم ظاهر مىشود چه آن‌كه منافقين اين نشئه ( دنيايى ) درواقع با كفّار دراين نشئه هيچ فرقى ندارند الّا ابراز صورى ايمان . و همان‌گونه كه گفتيم مراد از ظهور و بطون در اين بحث نمىتواند اين‌گونه ظهور صورى و لفظى باشد ، پس حكم منافق حكم كفّار است كه معلوم شد همه در باطن مقر و مذعنند\r\n","page_name":" 251 ","page_number":251},
  {"content":"\r\n\r\nرا فقط به دو قسم مؤمن و منافق تقسيم نكرده ، بلكه مشركان را نيز داخل نموده است .\r\nصورت صحيح آيه چنين است :  « لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً »  . فقرهء « المشركين و المشركات » از نقل مرحوم علّامه قدس سره ساقط شده و عجب اين است كه اين سهو در « رسالهء افعال » نيز روى نموده ، در آن‌جا در تعليقه‌اى آيهء مورد بحث را چنين شرح مىدهند :\r\n« . . . ثم ذكر غاية هذا العرض و الحمل بقوله سبحانه :  « لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً »  .\r\nقسّم اللّه تعالى الإنسان في غاية هذا العرض إلى قسمين : المنافق و المؤمن إشعاراً بأنّ لا كافر هناك لعموم الحمل فلا ردّ و هو الميثاق . . . » [ رسالهء افعال ، ص 86 
  ] همان‌طور كه مشاهده مىشود ، در اين‌جا هم فقرهء  « وَ الْمُشْرِكِينَ وَ الْمُشْرِكاتِ » *  از قلم افتاده است .\r\nاشكالى كه به بيان مرحوم علامه وارد است ، اين‌كه خداوند خلايق را در منتهاى مسير فقط به دو قسم مؤمن و منافق تقسيم ننموده ، بلكه مشركين نيز داخل اين تقسيمند . يعنى خلايق در واقع به سه طائفه تقسيم شده‌اند . و با ورود مشركين به تقسيم ، اشعارى كه مرحوم علّامه از آيهء مذكور فهميده‌اند تمام خواهد بود . چه آن‌كه در آن نشئه ( آخرت ) نه كافرى است و نه مشركى : آخرت ظرف بروز حقايق و اذعان به توحيد است مضافاً بر اين‌كه بيان متن در اين‌جا همين نكته را اثبات مىكند ، چه آن‌كه حمل امانت امرى عام است و لذا كافر هم در باطن مقر به توحيد است و اين اقرار باطنى در قيامت به ظهور مىرسد لذا كافر اين نشئهء دنيا ، در آن نشئه منافق است چون ظاهر حالش [ كه توحيد است 
  ] با باطن آن [ كه كفر اين نشئه است 
  ] سازگار نيست .\r\nاين بيان در « مشرك » هم جارى است . يعنى مشرك در دنيا ، منافق آن سراست . به اين بيان فهميده مىشود كه تقسيم مذكور در آيهء شريفه به لحاظ ظرف آخرت نيست ، بلكه به لحاظ ظرف دنياست و بنابراين عدم ذكر كافر ، دليل بر عدم ورودش در تقسيم\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nنيست و لذا اشعار مرحوم علّامه از آيه به كلّى خالى از وجه مىشود .\r\n( 57 ) . اين فصل عمدتاً به بيان حقيقت اعتبار و منشأ پيدايش آن و نيز پيدايش كثرت در اعتباريات ، اختصاص دارد . اكثر مباحث اين فصل اشارات و تنبيهات است ، تفصيل مطالب را بايد از مقالهء ادراكات اعتبارى از كتاب اصول فلسفه و روش رئاليسم جست [ ص 269 - طبع دفتر انتشارات اسلامى 
  ] . مراجعه به « رسالهء الاعتباريّات » مطبوع در ضمن رسائل سبعهء حضرت علّامه قدس سره ، نيز خالى از فايده نيست ، گرچه امّهات مطالب و گاه با تفصيلى بيشتر در همان مقالهء اعتباريات از « اصول فلسفه » آمده است .\r\n[ رسائل سبعه ، ص 122 
  ] .\r\n( 58 ) . برهانى كه در متن براى اثبات اعتبارىبودن بعضى مفاهيم ، هم‌چون ملكيت و رياست بيان شده ، خالى از خدشه نيست . مجرّد تبدّل در مفهومى ، به‌حسب اختلافات انظار ، ثابت نمىكند كه مفهوم از سنخ اعتبارات به معناى خاصّ خود است ، بلكه اين‌گونه استدلال را بايد نوعى اشتباه رايج شمرد . بسيارى از مفاهيم انتزاعى ممكن است با اختلاف انظار تبدل يابند در حالى كه انتزاعىبودن آن ، آن را مقابل « اعتبارى » قرار مىدهد . تمام مفاهيمى كه از خواست انسان‌ها و اميال آنها انتزاع مىشود همين خاصيت را واجد است . در نتيجه اختلاف و دگرگونى آن بستگى به خواستى دارد كه منشأ انتزاع است . مثلًا اگر « ماليّت » يك شىء را مورد تأمّل قرار دهيم مىبينيم از رغبت و تمايل مردم به آن شىء انتزاع مىشود و به عبارت دقيق‌تر از شيئى كه مورد رغبت و تمايل مردم است انتزاع مىگردد و واضح است كه اين ماليّت با اختلاف رغبت‌ها و انظار مردم دگرگون مىشود ، شيئى كه امروز ماليّت بسيارى داشت ، فردا ممكن است فاقد هرگونه ماليّتى شود و لكن اين اختلاف و دگرگونى در ماليّت شىء ، كاشف از اعتبارىبودن آن نتواند بود . نكتهء اصلى همين است كه مفاهيم انتزاعى نيز گاه از مناشىءاى انتزاع مىگردند كه با خواست و تمايل مردم مرتبط است و لذا با دگرگونى در آنها ، دگرگون مىشود .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nالبته حقّ مطلب اين است كه ملكيّت را نمىتوان انتزاعى دانست . چون تقريباً تمام وجوه متصوّر براى انتزاعىبودن آن با مشكلات عمده روبه رو مىشود . تفصيل اين مطالب خارج از حدّ تعليقات حاضر است . خوانندهء جست‌وجوگر مىتواند خود به رسالهء بديع و محقّقانه محقّق اصفهانى قدس سره ( شيخ محمّد حسين ) كه به عنوان رساله‌اى در حقّ و حكم در ضمن تعليقات ايشان بر مكاسب شيخ انصارى - اعلى اللّه مقامه - به چاپ رسيده ، مراجعه كند . « 1 » رسالهء مذكور شايد بهترين مرجع براى اين‌گونه مباحث است . و به ظنّ قوى مرحوم علّامهء طباطبائى اصل ايدهء اعتباريات را از ايشان اقتباس كرده است . گرچه در پاره‌اى موارد در ميان آن‌دو اختلافى هم مشاهده مىشود .\r\n( 59 ) . در مطالبى كه در اين فصل آورده شده به كرّات تعبير « مفاهيم اعتبارى » به‌كار رفته است . در ديگر مكتوباتى كه دربارهء « اعتباريات » به تحرير درآمده ، هم اين تعبير به چشم مىخورد . اما اين نكته قابل تأمّل است كه توصيف مفاهيم به « اعتبارى » صحيح است يا نه . به‌نظر مىرسد كه اعتباريّت وصف مفاهيم نيست بلكه وصف مصاديق مفاهيم است وآن‌هم به لحاظ مصداق‌بودن ، نه ذات مصاديق . توضيح آن‌كه اعتبار ، يعنىدادن حدّ يك شىء به شيئى ديگر . هر مفهومى براى خود مصاديق واقعى دارد مثل مفهوم شير كه مصداق واقعى آن حيوان درندهء معروف است . حال اگر اين مفهوم را بر غير مصداق خودش ، بر امر ديگرى منطبق سازيم ( مثلًا بر « حسن » از باب شجاعت وى ) اين عمل را اعتبار گويند . در اين عمل مفهوم « شير » هيچ تغييرى نكرده است . ذات مصداق يعنى « حسن » هم هيچ‌گونه تغييرى نيافته است ، آنچه كه بر خلاف واقع انجام گرفته يكى از دو امر است : « تطبيق مفهوم شير برحسن » ، « مصداق‌بودن حسن براى مفهوم شير » . يعنى تطبيق مفهوم « شير » بر « حسن » تطبيقى است غيرواقعى و جعلى و نيز « مصداقيت » حسن براى مفهوم شير ، مصداقيّتى است\r\n\r\n\r\n","description":"","footnote":"\r\n( 1 ) . حاشية كتاب المكاسب ، الجزء الاوّل ، ص 5\r\n","page_name":" 254 ","page_number":254},
  {"content":"\r\n\r\nغيرواقعى و جعلى . بنابراين در اين ميان آنچه كه با اعتبار تلائم و تناسبى دارد [ كه بتوان به لحاظ آن وصف نسبى « اعتبارى » را اخذ نمود 
  ] يا تطبيق مفهوم به مصداقى خاص است يا مصداقيت آن شىء براى مفهوم مذكور و بنابراين به‌نظر مىرسد كه صحيح آن است كه « تطبيق » يا « مصداقيّت » را اعتبارى بخوانيم نه مفهومى را بما هو هو .\r\n( 60 ) . عبارات متن در اين‌جا كاملًا روشن نيستند . به نظر مىرسد مقصود اصلى چنين باشد : ذات انسان نسبت به بعضى افعال [ كه آنها را ملائم خويش يافته 
  ] اقتضا دارد و نسبت به بعضى افعال ديگر [ كه آنها را غيرملائم يافته 
  ] اقتضاى عدم يا ابا . انسان از اين دو نسبت صورتى در نفس خويش مىيابد . اين صور حقيقىاند و در حكايتى كه از رابطهء انسان و فعل به‌عمل مىآورند ، هيچ‌گونه اعتباريّتى راه نمىيابد و لكن انسان به همين مقدار بسنده نمىكند و نسبت « وجوب » و « ضرورتى » را كه در ميان قضاياى حقيقيّه يافته است ، ميان خود و فعل خود قرار مىدهد ، اين يك اعتبار است . چون رابطهء انسان و فعل او [ قبل از تحقّق فعل 
  ] يك رابطهء ضرورت و وجوب نيست ، پس ضرورىشمردن فعل ، ادراكى اعتبارى است . حدّ اعتبار در اين‌جا صدق مىكند :\r\nرابطه‌اى را كه ضرورى نيست مصداق « ضرورى » شمرده‌ايم ، يا حدّ « ضرورت » را به غير مصداق خودش داده‌ايم . به اين ترتيب اين جملهء متن را « . . . وقتى مىگوييم اين فعل واجب است » مراد از « وجوب فعل » همان صورت « اقتضاى ذات نسبت به امرى است . . . » بايد اين‌طور معنا كنيم كه « وجوب فعل » صورت اعتبارى « اقتضاى ذات نسبت به امرى » است ؛ يعنى اين‌طور نيست كه « اقتضاى ذات نسبت به امرى » مصداق حقيقى صورت « وجوب » يا ضرورت باشد و اين تطبيقى اعتبارى از ناحيهء فاعل است كه اين « اقتضا » را وجوب مىبيند . و الّا اگر كلام مرحوم علّامه قدس سره را به اين معنا حمل نكنيم ، و « صورت » در كلام فوق را همان صورت واقعى بدانيم ، راه‌يافتن اعتبار به مفهوم « وجوب » متصوّر نيست . چون طبق فرض « وجوب » صورت واقعى « اقتضاى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nذات » است و اقتضاى ذات هم امرى واقعى است پس كجا « اعتبار » را بايد جست ؟\r\n( 61 ) . در اين‌جا دو بحث قابل طرح است : اول : آن‌كه مراد از استثناى منقطع چيست و چگونه بر مقام تطبيق مىكند ؟ دوم : صرف‌نظر از اصطلاح « استثناى منقطع » مراد و مقصود نهايى چيست ؟\r\nاز بحث دوم شروع مىكنيم : ظاهر بدوى استثنا در آيهء شريفه اين است كه مؤمنان يعنى « الذين آمنوا . . . » از حكم « ردّ به اسفل سافلين » مستثنا هستند .  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  شامل مؤمنان و غيرمؤمنان مىشود . حكمى كه براى انسان درصدر آيه ذكر شده همانا ردّ به اسفل سافلين است . جملهء  « إِلَّا الَّذِينَ آمَنُوا . . . » *  مؤمنين را از اين حكم استثنا مىكند [ كه طبق اين بيان ، استثنا متّصل مىشود ، چنان‌كه گفته‌اند استثنا ظهور در اتّصال دارد 
  ] . مرحوم علّامه اين نظر را نپذيرفته‌اند ، دليل ايشان چنين است :\r\nظاهر آيه شريفه اين است كه تعبير « فلهم اجر غير ممنون » بيان وجه استثناست ، يعنى آنچه كه موجب شده مؤمنين از ردّ به اسفل سافلين استثنا شوند همين جهت است كه « لهم اجر غير ممنون » از طرف ديگر ظاهر « اجر » اين است كه در دنيا حاصل نمىشود و بنابراين در ظرف دنيا مؤمنان نيز مشمول حكم ردّ به « اسفل سافلين » هستند . يعنى حكم « ردّ به اسفل سافلين » دامن همهء انسان‌ها را مىگيرد . در نتيجه عده‌اى در اين مقام باقى مىمانند هم‌چون كفّار و منافقين ، و عده‌اى ديگر باثبوت « اجر غيرممنون » از اين مقام خارج شده ، تعالى مىيابند . لذا مرحوم علّامه قدس سره آيات ديگرى كه مسئلهء رفع مؤمنان يا رفع انسان را مطرح مىكند مؤيد اين بيان مىدانند مثل :  « يَرْفَعِ اللَّهُ الَّذِينَ آمَنُوا مِنْكُمْ »  و  « وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ »  . اين ملخّص معنايى است كه در متن افاده شده است .\r\nبحث اول : استثناى منقطع در مقابل استثناى متصل است . در استثناى متصل ، مستثنا از حكمى كه براى مستثنا منه ثابت شده خارج مىشود ، گرچه در موضوع آن داخل است ، و به اصطلاح نوعى تخصيص حكمى است نه موضوعى . مثلًا در جملهء\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n« همه مدعوّين آمدند مگر حسن » حسن كه مستثناست ، در واقع در موضوع ، يعنى مدعوّين داخل است ؛ يعنى فردى از افراد مدعوّ است و لكن از حكم مذكورِ در جمله يعنى « آمدند » خارج شده است . در مقابل ، استثناى منقطع آن است كه مستثنا موضوعاً هم از تحت حكم خارج باشد و بنابراين تنها ارتباط آن با مستثنا اين است كه حكم ثابت براى مستثنا منه از آن نفى شود . و شايد براى حصول جمله‌اى عرفى عنايات ديگرى هم لازم باشد ، مثل اين‌كه مستثنا ارتباط خاصّى با مستثنا منه داشته باشد تا اين‌كه مستثنا در معرض توهم ثبوت حكم ثابت براى مستثنا منه باشد . مثلًا جملهء « همه محصلين آمدند جز فراش مدرسه » مىتواند نمايانگر استثناى منقطع باشد .\r\nفراش مدرسه كه از حكم « آمدن » خارج شده است اصلًا در موضوع آن هم داخل نبوده است . « فراش » مدرسه جزء محصلين نيست . در نتيجه ارتباط خاصى كه بين دو موضوع هست او را در معرض توهم ثبوت حكم قرار داده بود و لذا اين‌گونه استثناءات معنايى عرفى و معقول مىيابد .\r\nحال آيا اين معنا از استثناى منقطع بر مقام منطبق است ؟ به گمان ما تفسيرى كه مرحوم علّامه قدس سره درمورد آيهء مورد بحث بيان كرده‌اند مشتمل بر استثناى منقطع به معناى مذكور نيست . مؤمنان كه مورد استثنا واقع شده‌اند ( مستثنا ) خود حصّه‌اى از كلّى انسانند كه مستثنا منه است در حالىكه در استثناءات منقطع ، غير از مستثنا منه است . بنابر تفسير مرحوم علامه ، كلّى انسان داراى حكم « ردّ به اسفل سافلين » است و اين حكم حتى در مورد مؤمنان هم تخصيص نخورده است ، در نتيجه براى مؤمنان حكمى ديگر نيز ثابت است و آن رفع بعد از ردّ به اسفل سافلين است . با اين همه به نظر مىرسد استثناى منقطع معنايى وسيع‌تر از معناى مشهور و معمول آن دارد كه شامل محل بحث مىشود . بعضى از مواردى كه نحويّين آن را استثناى منقطع خوانده‌اند درست به معناى استدراك است كه با « لكنْ » يا « لكنّ » بيان مىشود . اگر اين توسع در معناى استثناى منقطع پذيرفته شود ، تفسير مرحوم علّامه قدس سره مشتمل بر\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاستثناى منقطع خواهد بود . چه آن‌كه تعالى مؤمنان بعد از « ردّ به اسفل سافلين » نوعى استدراك و توضيح نسبت به مفاد ما قبل آن است . درست مثل اين‌كه گفته شود : « إنّا خلقنا الإنسان في أحسن تقويم ثم رددناه أسفل سافلين . لكنّ الذين آمنوا و عملوا الصالحات فلهم أجر غير ممنون » .\r\nبا فحص و تتبّعى فى الجمله در كتاب‌هاى نحويّين در باب استثنا ، سخنى در مورد اين‌گونه استثناءات كه مستثنا خود بخشى از مستثنا منه است و لكن حكمى ديگرى براى آن اثبات شده ، نيافتيم . و لكن اصل اين مطلب كه استثناى منقطع به معناى استدراك است مطرح است [ النحو الوافى ، ج 2 ، ص 307 
  ] . و همان‌طور كه گفتيم استدراك در آيهء مذكور محقّق است .\r\nآنچه كه مؤيد اطلاق استثناى منقطع بر اين‌گونه استثناءات است ، كلامى است كه بسيارى از مفسران در مقام افاده كرده‌اند . در معناى آيهء شريفه قولى است كه اسفل سافلين را همان حال ضعف و فتور دوران پيرى مىداند كه در آن حواس و قوا رو به نقصان مىرود . واضح است كه اسفل سافلين به اين معنا شامل حال مؤمنان هم مىشود . لذا گفته‌اند استثنا از اين باب است كه خداوند فقط در خصوص مؤمنان در ازاى صبر به اين بلايا ، اجر غيرممنون عطا مىفرمايد . و بعد هم تصريح كرده‌اند كه استثنا بنابراين معنا ، منقطع خواهد بود . همان‌طور كه با اندك تأمّلى روشن مىشود اين تفسير گرچه با تفسير مرحوم علامه اختلاف دارد ، در كيفيت استثنا متحد است .\r\nبنابراين ، اطلاق استثناى منقطع در كلمات مفسرين بر اين‌گونه استثناءات مؤيّدى بر سعهء معناى استثناى منقطع خواهد بود خصوصاً با توجّه به اين‌كه در ميان مفسرين مذكور صاحبان ادب هم كم نبوده‌اند [ هم‌چون زمخشرى در كشّاف 
  ] .\r\nدر پايان به اين نكته اشاره مىكنيم كه بنابر اين‌كه معناى اسفل سافلين « جهنم » و دركات آن باشد ، در اين صورت استثنا در آيه متّصل است كما اين‌كه با اندك تأملى در معناى استثناى متصل روشن مىشود .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n( 62 ) . ممكن است در اين‌جا اين توهّم به ذهن خطور كند كه در زينت قراردادن آنچه كه بر روى زمين است چه مصلحت و حكمتى است ؟ چه حسنى دارد كه انسان‌ها افسون زينت شده ، و به « زمين » و اصل شوند ؟ پاسخ اين شبهه از خود آيهء شريفه قابل استفاده است  « لِيَبْلُوَكُمْ أَيُّكُمْ أَحْسَنُ عَمَلًا » *  : غرض از زينت قراردادن اشياى روى زمين ، امتحان و اختبار است . بشر هميشه مورد امتحان واقع مىشود تا ناتوان از توانمند بازشناخته شود : تا كسى كه مطيع و عبد هواست از مطيع خدا و « عباداللّه » متمايز گردد . اگر امتحانى نباشد ، نفس را جهاد و مبارزه‌اى متصوّر نيست و بدون آن هم كمال انسانى قابل حصول نخواهد بود .\r\n( 63 ) . درواقع آيهء شريفه براساس اين احتمال به اين صورت درخواهد آمد : « انَّمَا الحَيَوةِ الدُّنْيَا فِي الْآخِرَةِ عَذَابٌ شَدِيدٌ . . . » به طورىكه « فِي الْآخِرَةِ » خبر « انَّمَا الحَيَوةِ الدُّنْيَا » باشد ؛ يعنى حيات دنيا در آخرت يا عذاب شديد است و يا رضوان الهى .\r\nبنابراين مراد از « آخرت » طبعاً همان باطن دنياست .\r\n( 64 ) . شرح نهج‌البلاغه عبده ، طبع مصر ، ج 2 ، ص 68 - 66 ، خطبهء 152 .\r\n( 65 ) . مرحوم علّامه قدس سره در اين‌جا حاشيه‌اى به متن افزوده‌اند كه ذيلًا ترجمهء آن آورده مىشود :\r\n« . . . اين آيه و نظاير آن - همان‌طور كه پيداست - از بيان اجل براى موجودات خارج از آسمان و زمين و ما بين آن‌دو ، ساكت است . در كلام خداوند سبحان هم نشانه‌اى از ابتداى خلقت اين موجودات و نه پايان و فناى آنها وجود ندارد . بلكه عكس اين مطلب را مىتوان از آيات قرآنيه استفاده نمود [ نامحدودبودن آنها و خروج آنها از عالم مخلوقيّت 
  ] . خداى سبحان مىفرمايد :  « وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ »  و نيز  « ما عِنْدَكُمْ يَنْفَدُ وَ ما عِنْدَ اللَّهِ باقٍ »  . و بلكه نفس آيهء مورد بحث يعنى  « ما خَلَقْنَا السَّماواتِ وَ الْأَرْضَ . . . » *  خود دلالت مىكند كه حقّ و اجل مسمّى از حكم مذكور در آيه ( يعنى خلق به حق و اجل مسمى ) خارجند و بنابراين واسطهء\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nخلقتند و نه خود از مخلوقاتند . . . [ الرسائل التوحيديه ، ص 204 
  ] . قبلًا اين نكته گذشته است كه از آيهء شريفهء  « وَ إِنْ مِنْ شَيْءٍ إِلَّا عِنْدَنا خَزائِنُهُ . . . »  استفاده مىشود كه در خود « خزائن » هيچ‌گونه محدوديّت و تعيّنى وجود ندارد و بنابراين قهراً مراد از خزائن بايد اسماى الهى باشد كه از عالم خلق خارجند و از لواحق ذات الهىاند و به عين حق موجودند و نه به جعل و خلق حق .\r\nو اما آيهء مورد بحث  « ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى »  همان‌طور كه از ظاهر آن پيداست دلالت مىكند آسمان‌ها و زمين و ميان آن‌دو به « حقّ » و « اجل مسمّى » پديد آمده‌اند . پس « حقّ » و « اجل مسمى » وسيله و سبب پيدايش اين امورند و خود از حكم مذكور در آيه مستثنايند ، چه آن‌كه نمىتوان تصور كرد كه « حقّ » و « اجل مسمّى » خود به حقّ و اجل مسمّى خلق شده باشند .\r\n( 66 ) . درمورد « اجل » ذكر نكته‌اى لازم است كه غفلت از آن موجب تحيّر در فهم متن كتاب مىشود . « اجل شىء » به دو معنى به كار مىرود كه از هم بيگانه نيستند . اول به معناى ظرفى كه شىء در آن واقع و مستقر مىگردد « اجل » به اين معنا شامل طول حيات يك شىء مىشود . تمام عمر انسان به اين معنا ، اجل انسان است . دوم « اجل » به معناى آخر مدّت يك شىء و آخر ظرفى كه در آن مستقر مىگردد . بنابراين نقطهء پايان عمر ، اجل به اين معناى دوم است . در آيات قرآنيّه اجل به هر دو معنا به كار رفته است و بلكه بيشتر به معناى « آخر مدّت » آمده است . در آيهء شريفه :  « إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ »  « 1 » اجل به معناى آخر مدّت معيّن شده به كار رفته است و همين‌طور :  « يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ »  « 2 » و در قصّهء موسى ، و شعيب ، آن‌جا كه مىفرمايد :  « قالَ إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ عَلى أَنْ تَأْجُرَنِي ثَمانِيَ حِجَجٍ فَإِنْ أَتْمَمْتَ عَشْراً فَمِنْ عِنْدِكَ »  - تا آن‌جا كه -  « قالَ ذلِكَ بَيْنِي وَ بَيْنَكَ أَيَّمَا الْأَجَلَيْنِ \r\n\r\n\r\n","description":"","footnote":"\r\n( 1 ) . بقره ، آيه 282\r\n( 2 ) . عنكبوت ، آيه 5\r\n","page_name":" 260 ","page_number":260},
  {"content":"\r\n\r\n قَضَيْتُ فَلا عُدْوانَ عَلَيَّ »  « 1 » . در اين آيهء شريفه ، « اجل » به معناى اول : يعنى طول مدت معين شده [ و نه فقط آخر مدت 
  ] به كار رفته است . راغب در مفردات خويش مىگويد :\r\n« اجل به مدّت معيّن شده براى حيات انسان گفته مىشود . . . » همان‌طور كه از ظاهر اين عبارت پيداست « اجل » را به معناى طول حيات گرفته است نه آخرت مدت حيات .\r\n( ملخّص از الميزان ، ج 7 ، ص 8 - 9 ) .\r\nمرحوم علّامه قدس سره بعد از بيان نكات فوق در تفسير الميزان ، معتقد مىشوند كه « اجل » و « اجل مسمى » در آيات مورد بحث يعنى  « ما خَلَقْنَا السَّماواتِ وَ الْأَرْضَ » *  به معناى آخر مدت حيات به كار رفته‌اند و نه تمام مدّت حيات . به نظر مىرسد عبارات متن در تفسير « اجل » و « اجل مسمّى » را نيز مىتوان به نحوى با آنچه در الميزان اختيار نموده‌اند منطبق دانست .\r\n( 67 ) . تعبير به « روز » ( يوم ) در آيهء شريفه ظاهراً دلالت مىكند كه « اجل » به معناى پايان مدّت است . اين نكته از مجموع دو مقدمه حاصل مىشود : اول آن‌كه در آيهء شريفهء  « قُلْ لَكُمْ مِيعادُ يَوْمٍ لا تَسْتَأْخِرُونَ عَنْهُ ساعَةً وَ لا تَسْتَقْدِمُونَ »  « يوم » متعلّق ميعاد واقع شده ، پس مراد از يوم كل ظرف حيات يا عمر نيست ، بلكه نقطهء پايان يا انتهاى مدّت است .\r\nدوم آن‌كه مضمون آيهء مذكور بعينه در آيهء زير تكرار شده است  « وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ »  و فقط به جاى « يوم » اجل نهاده شده كه بنابراين ، فهميده مىشود « يوم » نوعى اجل بوده و بر انتهاى مدت ( عمر ) اطلاق گشته است .\r\n( 68 ) . همان‌گونه كه از متن پيداست مرحوم علّامه قدس سره « اجل مسمّى » را از عالم امر دانسته‌اند و شاهد بر آن را مجموع دو آيه ذكر كرده‌اند :  « وَ أَجَلٌ مُسَمًّى عِنْدَهُ   . . . ما \r\n\r\n\r\n","description":"","footnote":"\r\n( 1 ) . قصص ، آيه 28\r\n","page_name":" 261 ","page_number":261},
  {"content":"\r\n\r\n عِنْدَ اللَّهِ باقٍ  مجموع اين دو آيه مىرساند كه اجل مسمّى باقى و غيرقابل تبديل است و « عنداللّه » است پس از عالم امر است . در تفسير شريف الميزان نيز همين بيان را آورده‌اند با تفاصيلى ديگر كه ذيلًا به آن اشاره خواهيم كرد . و لكن قبل از بيان اين مطالب توجّه به نكته‌اى ضرورى است . در آيات قرآنيّه « اجل مسمّى » گاه به نحوى اطلاق مىشود كه قابل تطبيق بر موجودات عالم امر نيست . به آيات زير توجّه كنيد :\r\n1 .  « إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ »  . در اين‌جا اجل مسمّى به وضوح بر موجودات عالم امر تطبيق نمىشود و بلكه مراد اجل و مدّت دين است كه معيّن و مضبوط شده .\r\n2 .  « وَ نُقِرُّ فِي الْأَرْحامِ ما نَشاءُ إِلى أَجَلٍ مُسَمًّى . . . » \r\n3 .  « لَكُمْ فِيها مَنافِعُ إِلى أَجَلٍ مُسَمًّى ثُمَّ مَحِلُّها إِلَى الْبَيْتِ الْعَتِيقِ . . . » . \r\n4 .  « ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى . . . » . \r\nدر اين آيات و امثال آن به وضوح مشاهده مىشود كه « اجل مسمّى » نمىتواند همان موجودات امرى اجل دنيوى باشد ، بلكه همان‌گونه كه معناى لغوى تسميه هم مىرساند مراد از « اجل مسمّى » اجل معين و محتوم است در قبال مطلق « اجل » كه قابل تغيير و تبدّل است . توضيح آن‌كه :\r\nبقاى شيئى تا زمانى معين گاه به نحو اقتضاست . به اين معنا كه تركيب خاص جسمى [ يا روحى 
  ] آن شىء اقتضا مىكند كه مثلًا بيست سال عمر كند . اين اقتضا گاه به فعليت مىرسد و گاه به علت وجود موانع از فعليّت باز مىماند و بنابراين ، شىء مذكور عمر طبيعى خود را طى نمىكند . مراد از اجل همان عمرهاى طبيعى و اقتضايى است و مراد از اجل مسمّى آن عمر ( پايان عمر ) حتمى است . البته روشن است كه اجل مسمّى به اين معنا لازمهء علل لا ينفكّ يك حادثه است به‌خلاف « اجل » به معناى عمرهاى طبيعى و اقتضائى [ كه گاه به فعليت نمىرسد 
  ] كه فقط همراه با علل ناقصه و مقتضيات است نه علل تامّه . بنابراين اجل گاه با اجل مسمّى مطابق مىشود و گاه\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمخالف ، و آنچه كه در خارج واقع مىشود ضرورتاً همان اجل مسمّى است .\r\nبه اين ترتيب روشن مىشود كه اگر « اجل مسمّى » را همان اجل حتمى كه ملازم با علل لاينفك يك شىء است بدانيم آيات مختلفه « اجل مسمّى » را مىتوان با آن تفسير نمود ، و احتياجى نيست كه اجل مسمّى را از عالم امر بدانيم . فقط يك نكته باقى مىماند : چگونه « اجل مسمّى » به اين معنا متّصف به « عنداللّه » شده است و در مقابل « اجل » مطلق واقع شده :  « ثُمَّ قَضى أَجَلًا وَ أَجَلٌ مُسَمًّى عِنْدَهُ » . \r\nبه نظر مىرسد وجه توصيف « اجل مسمّى » به « عنداللّه » آن است كه اشيا و حوادث واقع در عالم عين ، همه به نحو وجود اجمالى يا تفصيلى در ام‌ّالكتاب يا لوح محفوظ ضبط و ثبت است و آنچه كه در عالم عين به منصّهء وجود مىرسد همه وجود همان صورى است كه در ام‌ّالكتاب محفوظ است . و از آن‌جا كه « اجل مسمّى » فقط درمورد علل تامّهء اشيا و حوادث اطلاق مىشود به نحوى كه توأم با تعيّن و حتميّت آنهاست ، بنابراين ضرورتاً ام‌ّالكتاب بر آنها منطبق است . بر خلاف مطلق اجل كه گاه به خارج متحقّق نمىشود و بنابراين ، نمىتواند صورتى در « ام‌الكتاب » داشته باشد .\r\nفرق اين بيان با بيان سابق كه « اجل مسمّى » را از عالم امر مىدانست در اين نكته است كه اجل مسمّى در اين بيان خود از عالم امر نيست بلكه وجودى در عالم امر دارد كما اين‌كه تمام موجودات مادّى هم داراى وجودى در عالم امرند [ محفوظ در ام‌ّالكتاب 
  ] . پس تدبّر نما .\r\n( 69 ) . در آيهء شريفهء  « مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ »  مراد از « لقاءاللّه » و « اجل اللّه » چيست ؟ و چگونه مفاد اين آيه ، آيهء سابق را تأييد مىكند ؟\r\n« لقاءاللّه » يعنى رسيدن به موقفى كه بين بنده و پروردگارش حجابى نباشد ، چنان‌كه در روز قيامت حجاب‌ها مرتفع مىگردد و حقايق منكشف مىشود و معلوم مىشود كه مُلك فقط از آن خداست ، خداى سبحان فرمود :  « وَ يَعْلَمُونَ أَنَّ اللَّهَ هُوَ الْحَقُّ الْمُبِينُ »  .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n« اجل اللّه » غايتى است كه خداوند براى لقاى خويش معيّن فرموده كه رسيدن آن حتمى است . « 1 » پس مفاد اين آيه چنين مىشود : « هر كس به لقاى پروردگار خويش اميد بسته است به‌درستى كه زمان چنين لقايى درخواهد رسيد » بنابراين معلوم مىشود كه اجلى وجود دارد كه هر كس آن را ادراك كند به لقاءاللّه رسيده است ، يعنى اين اجل ظرف لقاءاللّه است . آنچه هم كه از  « وَ أَجَلٌ مُسَمًّى عِنْدَهُ »  استفاده مىشد همين بود :\r\nيعنى « اجل مسمّى » وجهى « امرى » است و در عالم « امر » حجابى در كار نيست ، پس « اجل مسمّى » ظرف لقاء اللّه است به اين ترتيب مضمون آيهء دوم «  فَمَنْ كانَ يَرْجُوا . . . » *  با آيهء اول متّحد مىشود . « و اللّه اعلم » .\r\n( 70 ) . 1 . بحارالانوار ، علامه محمدباقر مجلسى ، ج 6 ، ص 249 ، ح 87 ، [ به نقل از اعتقادات صدوق 
  ] از پيغمبر صلى الله عليه و آله نقل مىكند :\r\n« ما خلقتم للفناء ، بل خلقتم للبقاء و إنّما تنتقلون من دار إلى دار . . . » .\r\n2 . علل الشرايع ، شيخ صدوق ، ص 11 ، ح 5 :\r\n« حدثنا أبي رحمه الله قال : حدّثنا عبداللّه بن جعفر الحميري عن هارون ابن مسلم عن مسعدة بن زياد قال : قال رجل لجعفر بن محمّد يا أباعبداللّه إنّا خلقنا للعجب ؟ قال :\r\nو ما ذاك للّه أنت ، قال : خلقنا للفناء ؟ فقال : مه يابن أخ ، خلقنا للبقاء و كيف تفنى جنّة لاتبيد و نار لا تخمد و لكن قل : إنّما نتحرك من دار إلى دار » .\r\n( 71 ) . علل الشرايع ، ط نجف ، ص 107 .\r\n( 72 ) . معانى الاخبار ، شيخ صدوق ، ص 290 ، ح 9 .\r\n( 73 ) . همان ، ص 288 - 289 ، ح 3 .\r\n( 74 ) . همان ، ص 289 ، ح 41 .\r\n« قال محمّد بن علي عليهما السلام : قيل لعلى بن الحسين عليهما السلام : ما الموت ؟ قال : للمؤمن كنزع ثياب وسخه قملة و فكّ قيود و إغلال ثقلية و الاستبدال بأفخر الثياب و أطيبها روائح\r\n\r\n\r\n","description":"","footnote":"\r\n( 1 ) . الميزان ، ج 20 ، ص 102\r\n","page_name":" 264 ","page_number":264},
  {"content":"\r\n\r\nو أوطىء المراكب و آنس المنازل . و للكافر كخلع ثياب فاخرة و النقل عن منازل أنيسة و الاستبدال بأوسخ الثياب و أخشنها و أوحش المنازل و أعظم العذاب » .\r\n( 75 ) . معانى الاخبار ، ص 289 ، ح 5 .\r\n« قيل لمحمّد بن عليّ عليهما السلام : ما الموت ؟ قال : هو النوم الذى يأتيكم كلّ ليلة إلّاأنّه طويل مدّته لاينتبه منه إلّايوم القيامة فمن رأى فى نومه من أصناف الفرح ما لايقادر قدره و من أصناف الأهوال ما لايقادر قدره فكيف حال فرح فى النوم و وجل فيه ، هذا هو الموت فاستعدّوا له » .\r\n( 76 ) . مراد از قبض روح ، قطع علاقهء روح از بدن است ؛ يعنى علاقه‌اى كه بدان تصرف و تدبير بدن مىكند . آيهء  « اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى »  از دو جهت بر اتحاد موت و خواب دلالت مىكند :\r\nاوّل آن‌كه دلالت مىكند « توفّى » نفى هم در حال موت صورت مىگيرد و هم در خواب . و « توفّى » به معناى استيفاى شىء به تمام و كمال است پس روح به تمام و كمال هم در حالت خواب و هم در حالت موت قبض مىشود و بنابراين ، خواب از اين جهت هم‌چون موت است .\r\nدوم آن‌كه در ذيل آيه به « امساك » تعبير شده نه به قبض و اين خود شاهدى است بر اين‌كه در حال خواب روح قبض شده است همان‌گونه كه در حال موت روح قبض مىشود . توضيح آن‌كه در آيهء شريفه در مورد كسانى كه روحشان در حال خواب « توفّى » شده است دو حالت تصوير گشته : 1 . آن‌كه در عالم قضاى الهى بر چنين شخصى موت [ در خواب 
  ] تقدير شده باشد كه در اين صورت روح وى نگه داشته مىشود  « فَيُمْسِكُ الَّتِي »  2 . آن‌كه در عالم قضاى الهى موت در خواب تقدير نشده باشد كه در اين صورت روح رها مىگردد و بدن خويش را باز مىيابد . از طرف ديگر مىدانيم كه هيچ موتى بدون قبض روح متصوّر نيست ، پس از چه روى در حالت اول\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nكه موت براى نائم ( خواب ) تقدير شده ، خداى سبحان نفرمود روحش را قبض مىكنيم ، بلكه فرمود روحش را نگه مىداريم ؟ ظاهراً پاسخ اين است كه روح در همان مرحلهء خواب قبض شده بود و چون موت امرى زائد بر اين قبض حاصل در حال خواب نيست ، موت براى شخص خواب ( نائم ) جز نگه‌داشتن روح مقبوض وى نيست .\r\nاز اين بيان فهميده شد كه تعبير به « امساك » به‌جاى « قبض » در حالت اول [ كه تقدير موت شده 
  ] مىرساند كه حقيقت « موت » و « خواب » يكى است .\r\n( 77 ) . ظاهراً وجه دلالت اين است كه حقيقت انسان و نيز آنچه كه به ضمير « ك » در « انّك » از آن تعبير مىشود همانا روح و نفس انسان است نه بدن . بنابراين آيهء شريفه در مورد انسان ، سعى و حركت به‌سوى پروردگار خويش و ملاقات وى را ثابت كرده است .\r\n( 78 ) . من لا يحضره الفقيه ، شيخ صدوق ، طبع انتشارات جامعهء مدرسين حوزه علميهء قم ، ج 1 ، ص 134 ، ح 354 :\r\nقال الصادق عليه السلام : « قيل لملك الموت عليه السلام كيف تقبض الأرواح و بعضها في المغرب و بعضها في المشرق في ساعة واحدة ؟ فقال : أدعوها فتجيبني . قال : فقال ملك الموت عليه السلام : إنّ الدنيا بين يديّ كالقصعة بين يدي أحدكم يتناول منها ماشاء و الدنيا عندي كالدرهم في كفّ أحدكم يقلّبه كيف يشاء . »\r\n( 79 ) . من لا يحضره الفقيه ، شيخ صدوق ، ج 1 ، ص 136 ، ح 368 .\r\nسئل الصادق عليه السلام عن قول اللّه عزّ و جلّ :  « اللَّهُ يَتَوَفَّى الْأَنْفُسَ حِينَ مَوْتِها »  و عن قول اللّه عزّ و جلّ :  « قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ »  و عن قول اللّه عزّ و جلّ :\r\n « الَّذِينَ تَتَوَفَّاهُمُ الْمَلائِكَةُ طَيِّبِينَ »  و  « الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ »  و عن قول اللّه عزّ و جلّ :  « تَوَفَّتْهُ رُسُلُنا »  و عن قوله عزّ و جلّ :  « وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ »  و قد يموت في الساعة الواحدة في جميع الآفاق ما لا يحصيه إلّااللّه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nعزّ و جلّ فكيف هذا ؟ فقال : إنّ اللّه تبارك و تعالى جعل لملك الموت أعواناً من الملائكة يقبضون الأرواح بمنزلة صاحب الشرطة له أعوان من الأنس يبعثهم في حوائجه فتتوفّاهم الملائكة و يتوفّاهم ملك الموت من الملائكة مع ما يقبض هو و يتوفّاهم اللّه من ملك الموت .\r\n( 80 ) . توحيد صدوق ، طبع مكتبة الصدوق ، ص 286 .\r\n« . . . و ليس كلّ العلم يستطيع صاحب العلم أن يفسّره لكلّ الناس لأنّ منهم القويّ و الضعيف و لأنّ منه ما يطاق حمله و منه مالا يطاق حمله إلّامن يسهّل اللّه له حمله و أعانه عليه من خاصّة أوليائه و إنّما يكفيك أن تعلم أنّ اللّه هو المحيي المميت و أنّه يتوفّى الأنفس على يدي من يشاء من خلقه من ملائكته و غيرهم . . . » .\r\n( 81 ) . اصول كافى ، ج 1 ، ص 38 ، ح 6 :\r\n« . . . عن جابر عن أبيجعفر عليه السلام قال : كان عليّ بن الحسين عليهما السلام يقول : « إنّه يسخّى نفسي في سرعة الموت و القتل فينا قول اللّه :  « أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها »  و هو ذهاب العلماء » .\r\nاين روايت شريف به وجوه متعدّدى معنا شده است به خصوص آن‌كه بحثى در مورد تطبيق آيهء شريفه با هر يك از معانى مذكور براى روايت لازم است .\r\nكلمهء « يسخى » هم با تشديد « خاء » وارد شده و هم بدون آن يعنى « تسخى » . و فاعل اين فعل در اين دو تقدير طبعاً متفاوت است . براى بحث مبسوط مراجعه كنيد به :\r\n1 . مرآة العقول ، علامه محمدباقر مجلسى قدس سره ، ج 1 ، ص 126 - 127 [ طبع دارالكتب الاسلامية 
  ] .\r\n2 . شرح ملاصالح مازندرانى بر كافى ، ج 2 ، ص 109 - 111 [ طبع مكتبة الاسلامية 
  ] .\r\n3 . شرح اصول كافى صدرالمتألهين ، ج 2 ، ص 155 - 158 [ طبع مؤسسه مطالعات و تحقيقات فرهنگى 
  ] .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمعنايى كه در اين مقام مورد نظر مرحوم علّامه بوده است « 1 » اين‌كه گويى امام عليه السلام مىفرمايد : « آنچه كه نفس ما را در سرعت موت و قتل سخى مىسازد به‌طورىكه به آن مشتاقيم و از آن نمىهراسيم و كراهتى نداريم ، اين است كه خداوند متعال خود متولّى قبض روح ماست از آن جهت كه خداوند توفّى علما را به نفس خويش نسبت داده نه به ديگرى و همين موجب گوارايى موت و قتل براى ماست » . اين معنا را بعضى از شرّاح كافى نيز ذكر نموده‌اند و لكن بر آن خدشه كرده‌اند .\r\n( 82 ) به احتمال قوى مراد از « الغريبين » كتابى است كه ابوعبيد الهروىّ ( احمد بن محمّد ) ، ( م . 401 ه ) در لغات قرآن و حديث نگاشته است و اين كتاب يكى از دو كتاب عمده‌اى است كه ابن‌اثير در تأليف كتاب خويش النهاية فى غريب الحديث و الاثر بر آن اعتماد نموده است . « 2 »\r\n[ بسيار بعيد است كه مراد از « الغريبين » دو كتاب مشهور مصنّف در غريب حديث باشد يعنى « النهاية فى غريب الحديث و الاثر » نوشته ابن‌اثير و « الفائق فى غريب الحديث » نوشته زمخشرى چه آن‌كه تعبير مرحوم علامه « ذكره فى الغريبين » است كه دلالت بر واحدبودن مصنف آن مىكند . مضافاً بر آن‌كه در نهايهء ابن‌اثير مطلب مورد بحث نيامده است . 
  ]\r\n( 83 ) . عن اميرالمؤمنين عليه السلام : « من مات فقد قامت قيامته » .\r\nقال العراقي ( ذيل إحياء العلوم 41495 ) : أخرجه ابن‌أبي الدنيا في الموت .\r\n( 84 ) . در اين آيهء شريفه به مؤمنين خطاب مىشود كه « ايمان آوريد » . پس معلوم مىشود كه مراد از « ايمان » آوردن دوم ، ايمان خاصّى است و واضح است كه در مقابل مطلق ايمان ، ايمان خاصّ بايد ايمان خالى از هرگونه شائبهء شرك و عدم خلوص باشد .\r\nايمان خالى از هرگونه شرك و عدم خلوص همان ايمان مخلصين است .\r\n\r\n\r\n","description":"","footnote":"\r\n( 1 ) . همان ، ج 11 ، ص 382\r\n( 2 ) . النهاية فى غريب الحديث و الاثر ، مقدمهء كتاب ، ص 6\r\n","page_name":" 268 ","page_number":268},
  {"content":"\r\n\r\n( 85 ) . لفظ « انّما » دالّ بر حصر است : معنايى كه در فارسى با لفظ « فقط » افاده مىشود .\r\nو حال اگر مراد از « ولايت » ، محبّت بود ، حصر در آيه شريفه معنايى صحيح نداشت ، چه آن‌كه دوستداران و محبّين مؤمنين ، منحصر در كسانى كه در آيه ذكر شده‌اند ، نيست .\r\n( 86 ) . مراد از آنچه كه طىّ دليل دوم بيان كرده‌اند اين است كه « و الذين آمنوا » در آيهء  « إِنَّما وَلِيُّكُمُ اللَّهُ . . . »  ناظر به قضيه‌اى خارجى است و براى بيان آنچه واقع شده است ، مىباشد ، نه بيان قانونى كلّى . در حالى كه در آيهء شريفهء  « وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ »  براى بيان يك قانون كلّى است و ناظر به مصداق خاصى در عالم خارج نيست . اما اين‌كه آيهء  « إِنَّما وَلِيُّكُمُ اللَّهُ  . . . » ناظر به مصاديق خارجى است و بيان واقع مىكند به لحاظ تعبير « وليّكم اللّه » است . چه آن‌كه ظاهر آن تحقّق بالفعل ولايت در خارج است و اگر در مورد ولايت خداوند ظهور خارجيّت پذيرفته شود ، وحدت سياق و بلكه وحدت لفظ مستدعى « خارجىبودن » ولايت مؤمنين مذكور در آيه خواهد بود [ چه آن‌كه وليّكم در هر سه فقره « اللّه » و « رسوله » و « الذين آمنوا » مشترك است 
  ] . بالاخره فرق روشنى بين تعبير  « إِنَّما وَلِيُّكُمُ اللَّهُ »  و  « وَ مَنْ يَتَوَلَّ اللَّهَ »  وجود دارد . تعبير اول ولايت فعلى خداوند را براى مخاطب ثابت مىكند در حالىكه تعبير دوم به نحو شرط و قضيهء كلّى بدون نظر به فعليّت آن براى مخاطب ، چنين ولايتى را ثابت مىكند [ غلبه حزب‌اللّه را مطرح مىسازد 
  ] .\r\nخارج بودن قضيه در آيهء  « إِنَّما وَلِيُّكُمُ اللَّهُ »  را به نحو ديگرى مىتوان استفاده كرد ، چه آن‌كه واضح است وصفى كه در آيهء شريفه براى مؤمنان ذكر شده يعنى  « الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  وصفى نيست كه به نحو كلّى محبوب و مستحب باشد تا اين‌كه بگوييم اين آيه بيان قانونى كلّى در مورد مؤمنان مىكند .\r\nدليلى وجود ندارد كه خصوص « پرداختن زكات در حال ركوع » داراى محبوبيّتى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاست و بلكه اين آيه راجع به يك حادثه واقع شده است چنان‌كه در تاريخ و احاديث مضبوط است كه حضرت امير عليه السلام در حال ركوع انگشترى خويش ( يا حلّه‌اى خاصّ ) را به سائل عطا فرمود .\r\nشاهد ديگرى كه ارادهء « محبّت » از ولايت را بعيد مىسازد ، آن‌كه بنابراين فهم ، لازم مىآيد آيه شريفه در بسيارى اوقات خلاف واقع باشد ، چه آن‌كه مراد از ضمير « كم » در « وليّكم » همه امّت پيغمبر است . و واضح است كه مؤمنان لازم نيست به همهء امت پيغمبر از بر و فاجر محبّت ورزند و بلكه خارجاً قطعاً اين‌طور نيست : بسيارى از امّت پيغمبر صلى الله عليه و آله مورد محبّت مؤمنان نيستند .\r\nو اين اشكال بنابر فهم ولايت خاصّ از آيهء شريفه ، وارد نمىشود . چه آن‌كه ولايت امرى است كه بر همه مردم از صالح و طالح ثابت است و اختصاصى به مؤمنان ندارد .\r\nمحتمل است كلام مرحوم علّامه در دليل دوم ناظر به همين بيان باشد . اين‌كه گفته‌اند آيهء شريفه در مقام بيان واقع است ، يعنى اخبار از واقع مىكند و اين اخبار ، با اراده محبّت از ولايت سازگار نيست .\r\n( 87 ) . فروع كافى ، ج 3 ، [ كتاب الجنائز ، باب : إنّ المؤمن لا يكره على قبض روحه 
  ] ، ص 127 ، ح 2 :\r\n« . . . عن سدير الصيرفيّ قال : قلت لأبيعبداللّه عليه السلام : جعلت فداك يا ابن‌رسول‌اللّه ، هل يكره المؤمن على قبض روحه ؟ قال : لا و اللّه إنّه إذا أتاه ملك الموت لقبض روحه جزع عند ذلك فيقول له ملك الموت : يا وليّ اللّه لا تجزع فو الّذي بعث محمّداً صلى الله عليه و آله لأنا أبرّ بك و أشفق عليك من والد رحيم لو حضرك ، افتح عينك فانظر . قال : و يمثل له رسول اللّه صلى الله عليه و آله و أميرالمؤمنين و فاطمة و الحسن و الحسين و الأئمة من ذرّيتهم عليهم السلام فيقال له : هذا رسول اللّه و أميرالمؤمنين و فاطمة و الحسن و الحسين و الأئمّة عليهم السلام رفقاؤك . قال : فيفتح عينه فينظر فينادي روحه مناد من قبل ربّ العزّة فيقول : « يا أيّتها النفس المطمئنّة إلى محمّد و أهل بيته ارجعى إلى ربّك راضية بالولاية مرضية بالثواب\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nفادخلي في عبادي يعني محمّداً و أهل بيته و ادخلي جنّتي فما شيء أحبّ إليه من استلال روحه و اللحوق بالمنادي » .\r\n( 88 ) . تفسير عيّاشى ، ج 2 ، ص 124 ، ح 32 .\r\n« عن عبدالرحيم قال : قال أبوجعفر عليه السلام : إنّما أحدكم حين يبلغ نفسه هاهنا فينزل عليه ملك الموت ، فيقول له : ما كنت ترجو فقد أعطيته ، و أما ما كنت تخافه فقد أمنت منه . و يفتح له باب إلى منزله من الجنّة و يقال له : انظر إلى مسكنك من الجنّة و انظر هذا رسول اللّه و عليّ و الحسن و الحسين عليهم السلام رفقاؤك و هو قول اللّه :   « الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ » .  \r\n( 89 ) . امالى مفيد ، طبع انتشارات جامعهء مدرسين حوزه علميهء قم ، ص 3 - 7 ، ح 3 :\r\nروايتى است طولانى ، كه در ضمن آن آمده است ( ص 6 ) :\r\n« . . . و أبشّرك يا حارث لتعرفني عند الممات و عند الصراط و عند الحوض و عند المقاسمة . قال الحارث : و ما المقاسمة ( يا مولاى ) ؟ قال : مقاسمة النار ، أقاسمها قسمة صحيحة ، أقول : هذا وليّي فاتركيه و هذا عدوّي فخذيه . . . » .\r\n( 90 ) . بعد از فحصى چند در غيبت نعمانى ، حديث را نيافتيم [ كه ممكن است از قصور فحص باشد 
  ] . و لكن در بحارالانوار احاديثى به همين مضمون از كتب مختلفه نقل شده است كه ذيلًا بعضى از آنها را مىآوريم :\r\n1 . . . . عن الرضا عن آبائه عليهم السلام قال : قال عليّ بن أبيطالب عليه السلام : « من أحبّني وجدني عند مماته بحيث يحبّ ، و من أبغضني وجدني عند مماته بحيث يكره » .\r\n[ بحارالانوار ، ج 6 ، ص 188 ، ح 25 : به نقل از صحيفهء امام رضا عليه السلام 
  ]\r\n2 . الحافظ أبونعيم بالإسناد عن هند الجمليّ عن أميرالمؤمنين عليه السلام ، و روى الشعبيّ و جماعة من أصحابنا عن الحارث الأعور عنه عليه السلام : و لا يموت عبد يحبّني إلّارآني حيث يحبّ و لا يموت عبد يبغضني إلا رآني حيث يكره .\r\n[ بحارالانوار ، ج 6 ، ص 191 ، ح 38 
  ] .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n3 . . . . عن الحارث الأعور قال : أتيت أميرالمؤمنين عليه السلام ذات ليلة فقال : يا أعور ماجاء بك ؟ قال : فقلت يا أميرالمؤمنين جاء بي و اللّه حبك . قال : أما إنّي سأحدّثك لشكرها ، أما إنّه لا يموت عبد يحبّني فتخرج نفسه حتّى يراني حيث يحبّ ، و لا يموت عبد يبغضني فتخرج نفسه حتّى يراني حيث يكره . . . » .\r\n[ بحارالانوار ، ج 6 ، ص 191 - 192 ، به نقل از امالى شيخ صدوق - عليه الرحمة - 
  ] .\r\n( 91 ) . فروع كافى ، ج 3 ، [ كتاب الجنائز ، باب تلقين الميّت 
  ] ح 6 ، ص 123 .\r\n« . . . عن أبيعبداللّه عليه السلام قال : ما من أحد يحضره الموت إلّاوكّل به إبليس من شيطانه أن يأمره بالكفر و يشكّكه في دينه حتّى تخرج نفسه فمن كان مؤمناً لم يقدر عليه ، فإذا حضرتم موتاكم فلقّنوهم شهادة أن لا إله الّااللّه و أنّ محمّداً رسول اللّه صلى الله عليه و آله حتّى يموت . . . » .\r\n( 92 ) . ظاهراً غرض مرحوم علّامه قدس سره در اين‌جا ، استفادهء « تشكيك شيطان » از آيه است .\r\nدر روايت مورد بحث آمده بود كه ابليس از ميان شياطين دستيارش عده‌اى را بر مىگزيند تا محتضر را به كفر فرمان دهند و در دينش به تشكيك اندازند و لكن اين تشكيك در مؤمنان تأثير نمىگذارد . مرحوم علّامه ثبات مؤمن و عدم تأثير تشكيك شيطان در وى را از آيهء شريفه  « يُثَبِّتُ اللَّهُ الَّذِينَ آمَنُوا  . . . » استفاده كردند ، و حال به‌نظر مىرسد كه در مقام استفاده پديدهء تشكيك شيطان از خود قرآن باشند . آيهء شريفهء  « كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ »  دلالت مىكند كه دو خطاب از شيطان متوجّه انسان است : « اكفر » ؛ كفر بورز و  « إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ »  ؛ من از تو برى هستم ، من از پروردگار خويش در ترسم .\r\nخطاب اول امر به كفر و تشكيك است . و لكن در آيه ، ابتدا نشانه‌اى وجود ندارد كه روشن كند اين تشكيك مربوط به زمان احتضار است در حالىكه مضمون روايت « تشكيك در حال احتضار » بود و مرحوم علّامه فرمودند كه مضمون اين روايت را\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمىتوان از آيات مذكور فهميد . به‌نظر مىرسد براى اثبات اين مطلب از مقدمهء ديگرى كمك گرفته‌اند و آن اين‌كه بعد از كفر شخص ، شيطان خطاب ديگرى هم به او نموده است :  « إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ »  . اين خطاب طبعاً بايد در ظرفى باشد كه ديگر امكان رجوع براى شخص نيست ، و الّا اگر امكان رجوع براى وى بود ، شيطان با اين قول خويش راه راست را به او نشان داده و شخص مهتدى مىشد ، و اين خلاف غرض و هدف شيطان است . پس خطاب مذكور در ظرفى است كه رجوع براى شخص ممكن نيست . از طرفى ديگر ظاهر آيهء مورد بحث اين است كه هر دو خطاب « اكفر » و  « إِنِّي بَرِيءٌ مِنْكَ . . . »  در يك زمان محقّق مىشود [ و لو عرفاً 
  ] پس لامحاله ظرف وقوع اين دو خطاب بايد حال احتضار شخص باشد ، تا اين‌كه ابتداءً تشكيك شيطان در وى مؤثر افتد و كافر شود و بعد از آن محتضر قدرت رجوع را از دست دهد و شيطان را خطاب « إنّي بريء منك » ممكن شود ، و اين همان مطلوب است .\r\nالبته براى انتاج مطلوب از مقدمات ، بايد مقدمهء ديگرى را هم ضميمه نمود ، بايد فرض را بر اين نهاد كه اين دو گفته شيطان به‌نحو خطاب است نه لسان حال بدون ابراز و الّا تشكيك صدق نمىكند . تشكيك آن است كه شيطان با مخاطبهء خود شخص را به ترديد اندازد و اين با صرف لسان حال حاصل نمىشود .\r\nاين محصّل استفادهء راقم اين سطور از كلام مرحوم علّامه قدس سره است و لكن انصاف بايد كه كلام ايشان مجمل است و آن‌چه ذكر كرديم توجيهى بيش نيست .\r\n( 93 ) . تفسير عيّاشى ، جلد دوم ، ص 225 ، ح 16 :\r\n« عن صفوان بن مهران ، عن أبيعبداللّه عليه السلام قال : إنّ الشيطان ليأتي الرجل من أوليائنا عند موته ، يأتيه عن يمينه و عن سياره ليصده عمّا هو عليه ، فيأبى اللّه ذلك ، و كذلك قال اللّه و  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ . . . »  .\r\n( 94 ) . جسميّت همان داراى ابعاد خاص‌بودن است و اين حقيقت اختصاصى به عالم\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمادّه ندارد ، در عالم مثال هم جسميّت هست . آنچه كه متألهين از اصحاب برهان بيان داشته‌اند نفى ماديّت است نه جسميّت ، و علماى ظاهر از آن‌جا كه ماديّت و جسميّت را متّحد دانسته‌اند گمان كرده‌اند كه نفى اوّلى همان نفى دومى است ، و اين غفلت از مراد است .\r\nاز طرف ديگر خيالىبودن لذّت يا عقلىبودن آن مساوى با سراب و باطل‌بودن آنها نيست . عالم خيال و موجودات آن بسيار عظيم‌تر از موجودات عالم مادّىاند و تنها آميختگى شديد انسان با عالم مادّه و روىگردانى از عالم غيرمادّه باعث شده است كه موجودات عالم خيال و عالم عقل را موجوداتى ضعيف و بىاثر بداند . و الّا اگر كشف غطاء شود و حجاب‌ها به كنارى روند ، عظمت آن عالم و موجودات آن بر انسان آشكار مىشود . بسيارى از افراد غيرمتدرب گمان مىكنند كه صور خيالى در ذهن و ذهن در سر مادّى است ! و اين همه ، غفلت از حقيقت عالم خيال و موجودات آن است . از اين‌جا حكم عالم عقل و موجودات عقلانى نيز روشن مىشود و بنابراين حاجتى به تكرار نيست .\r\n( 95 ) . تفسير نعمانى به تمامه در مجلّد 90 از بحارالانوار [ مجلسى 
  ] به چاپ رسيده است : ( ص 97 - 3 ) . حديث متن در ص 84 مذكور است :\r\n« و اما الرّد على من أنكر الثواب و العقاب فى الدنيا ، و بعد الموت قبل القيامة فيقول اللّه تعالى :     « يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ * فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ * خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ * وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ »     يعنى السموات و الأرض قبل القيامة ، فإذا كانت القيامة بدّلت السموات و الأرض » .\r\nو مثل قوله تعالى :  « وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ »  و هو أمر بين أمرين و هو الثواب و العقاب بين الدنيا و الآخرة .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nو مثل قوله تعالى :  « النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ »  و الغدوّ و العشى لا يكونان في القيامة الّتي هي دار الخلود و إنّما يكونان في الدنيا .\r\nو قال اللّه تعالى في أهل الجنة :  « وَ لَهُمْ رِزْقُهُمْ فِيها بُكْرَةً وَ عَشِيًّا »  و البكرة و العشى إنّما يكونان من الليل و النهار في جنّة الحيوة قبل يوم القيامة ، قال اللّه تعالى :\r\n « لا يَرَوْنَ فِيها شَمْساً وَ لا زَمْهَرِيراً » . \r\nو مثله قوله سبحانه :   « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ » .  \r\n( 96 ) . دلالت ذيل آيهء شريفه يعنى  « وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ »  بر مطلوب بسيار روشن است ، چون عطف آن بر  « النَّارُ يُعْرَضُونَ عَلَيْها غُدُوًّا وَ عَشِيًّا »  نشان مىدهد كه قيام ساعت كه همان قيامت است در مرحلهء بعد از عرضهء آنان بر آتش است . پس عرضهء بر آتش در برزخ صورت پذيرفته .\r\n( 97 ) . تنافى بدوى بين « در آتش‌بودن » و « بر آتش عرضه گشتن » از اين جهت است كه ظاهر « عرضه‌شدن بر آتش » نوعى بيرون‌ماندن از خود آتش است و واضح است كه « بيرون ماندن از آتش » و « در آتش‌بودن » ناسازگارند . حلّ اين تنافى به فرق نهادن بين دو آتش است . آتشى كه كفّار و منافقان و ديگران در برزخ بر آن عرضه مىشوند ، آتش قيامت كبراست . و آتشى كه در برزخ در آن واقع مىشوند آتش مربوط به خود مرحلهء برزخ است كه نمونه و تجلّيى از آتش قيامت كبراست .\r\n( 98 ) . تعليقه ندارد .\r\n( 99 ) . تفسير عيّاشى ، ج 2 ، ص 160 - 159 ، ح 66 .\r\n( 100 ) . روايت بسيار مفصلى است از اميرالمؤمنين على عليه السلام كه در مآخذ ذيل يافت مىشود :\r\n1 . تفسير على بن ابراهيم قمّى ، ج 1 ، سورهء ابراهيم ، ص 340 .\r\n2 . تفسير عيّاشى ، سورهء ابراهيم ، ج 2 ، ص 227 .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n3 . فروع كافى ج 3 ، كتاب الجنائز ، ص 231 - 233 .\r\n4 . امالى شيخ طوسى ، طبع مطبعهء نعمان نجف ، ج اول ، ص 357 - 359 .\r\n( 101 ) . سؤال و مؤاخذه در واقع فعلى است كه سبب تجلّى باطن و حقيقت نفوس مىگردد . چه آن‌كه حقيقت سؤال استيضاح ما عند المسئول است و در آخرت امرى كه قابل استيضاح و روشنى است مكامن ضمير و بواطن نفوس است . پس حقيقت سؤال در آن عالم به‌صورت تجلّى باطن انسان‌ها ظاهر مىشود . بنابراين ثبات و عدم ثبات در نيت و اعتقاد نيز تنها با سؤال متجلّى مىگردد . سؤال و مؤاخذه است كه روشن مىسازد كدام انسان در قول خويش ( كه همان نيت و اعتقاد پاك است ) ثابت است و كدام ثابت نيست .\r\n( 102 ) . همان‌طور كه در تعليقهء قبل گذشت ، سؤال در واقع سبب تجلّى و ظهور مكامن ضمير است . و چون طبق آيهء شريفه اين ظهور در هر حال و هر حينى است ، پس سؤال هم ، در همه حال و همه جا ثابت است .\r\n( 103 ) . كافى ( فروع ) ج 3 ، باب المسألة فى القبر ، ص 235 ، ح 1 :\r\n« . . . عن أبيبكر الحضرمي قال : قال أبوعبداللّه عليه السلام : لا يسأل في القبر إلّامن محض الإيمان محضاً أو محض الكفر محضاً و الآخرون يلهون عنهم » .\r\n( 104 ) . تفسير قمّى ، جلد 2 ، ص 260 .\r\n« . . . حدّثني أبي عن الحسن بن محبوب عن على بن رياب عن ضريس الكناني عن أبيجعفر عليه السلام قال : قلت له جعلت فداك ما حال الموحّدين المقرّين بنبوة محمّد صلى الله عليه و آله من المسلمين المذنبين الذين يموتون و ليس لهم إمام و لا يعرفون ولايتكم ؟ فقال : أمّا هؤلاء فإنّهم في حفرهم لا يخرجون منها فمن كان له عمل صالح و لم يظهر منه عداوة فإنّه يخدّ له خدّاً إلى الجنة التي خلقها اللّه بالمغرب فيدخل عليه الروح في حفرته إلى يوم القيامة حتّى يلقى اللّه فيحاسبه بحسناته و سيئاته فإمّا إلى الجنة و إمّا إلى النار ، فهؤلاء الموقوفون لأمراللّه قال : و كذلك\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nيفعل بالمستضعفين و البله و الأطفال و أولاد المسلمين الذين لم يبلغوا الحلم . . . » .\r\n( 105 ) . روايت را در امالى مفيد نيافتيم . در فروع كافى بعينه مذكور است : [ فروع كافى ، ج 3 ، ص 245 ، ح 6 
  ] :\r\n« . . . عن يونس بن ظبيان قال : كنت عند أبيعبداللّه عليه السلام . . . فقال أبوعبداللّه عليه السلام : . . . فإذا قبضه اللّه عزّ و جلّ صيّر تلك الروح فى قالب كقالبه في الدنيا فيأكلون و يشربون فاذا قدم عليهم القادم عرفوه بتلك الصورة التي كانت في الدنيا » .\r\n( 106 ) . فروع كافى ، ج 3 ، ص 244 ، ح 1 ( باب آخر في أرواح المؤمنين ) :\r\n« . . . عن أبيولّاد الحنّاط عن أبيعبداللّه عليه السلام قال : قلت له : جعلت فداك يروون أنّ أرواح المؤمنين في حواصل طيور خضر حول العرش ؟ فقال : لا ، المؤمن أكرم على اللّه من أن يجعل روحه في حوصلة طير و لكن في أبدان كأبدانهم .\r\n( 107 ) . فروع كافى ، ج 3 ، ص 244 ، ح 3 :\r\n« . . . عن أبيبصير عن أبيعبداللّه عليه السلام قال : إنّ الأرواح في صفة الأجساد في شجرة في الجنة تعارف و تسائل فإذا قدمت الروح على الأرواح يقول : دعوها فإنّها قد افلتت من هول عظيم ثمّ يسألونها ما فعل فلان و ما فعل فلان ؟ فإن قالت لهم : تركته حيّاً ارتجوه و إن قالت لهم : قد هلك ، قالوا : قد هوى هوى » .\r\n( 108 ) . فروع كافى ، ج 3 ، باب انّ الميّت يزور أهله ، ص 230 ، ح 1 .\r\n« . . . عن حفص بن البختري عن أبيعبداللّه عليه السلام قال : إنّ المؤمن ليزور أهله فيرى ما يحبّ و يستر عنه ما يكره و إنّ الكافر ليزور أهله فيرى ما يكره و يستر عنه ما يحبّ . قال : و منهم من يزور كل جمعة و منهم من يزور على قدر عمله » .\r\n( 109 ) . فروع كافى ، ج 3 ، ص 230 ، ح 2 :\r\n« . . . عن أبيبصير عن أبيعبداللّه عليه السلام قال : ما من مؤمن و لا كافر إلّاو هو يأتي أهله\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nعند زوال الشمس فإذا رأى أهله يعملون بالصالحات حمداللّه على ذلك و إذا رأى الكافر أهله يعلمون بالصالحات كانت عليه حسرة » .\r\n( 110 ) . فروع كافى ، ج 3 ، ص 230 ، ح 3 :\r\n« . . . عن إسحاق بن عمّار عن أبيالحسن الأوّل عليه السلام قال : سألته عن الميّت يزور أهله ، قال : نعم . فقلت : في كم يزور ؟ قال : في الجمعة و في الشهر و في السنة على قدر منزلته .\r\nفقلت : في أيّ صورة يأتيهم ؟ قال : في صورة طائر لطيف على جدرهم و يشرف عليهم فإن رآهم بخير فرح و إن رآهم بشر و حاجة حزن و اغتمّ » .\r\n( 111 ) . « استبشار » به معناى طلب سرور به بشارت و نيز شادمان‌شدن به آن است .\r\nبنابراين معناى  « وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ »  اين است كه شهدا از اين‌كه مىبينند مؤمنانى كه هنوز به ايشان ملحق نشده‌اند و راه آخرت پيش نگرفته‌اند ، از نعمت و فضل الهى برخوردار شده و خوف و حزن از آنان مرفوع گشته ، شادمان و مسرور مىشوند . يعنى اين امر براى ايشان بشارتى است ، پس كسى كه ( در اين فقره از آيه ) مژده دريافت مىدارد ، شهدايند نه مؤمنان .\r\nمرحوم الهى قمشه‌اى در ترجمهء اين آيه - چنان‌كه در قرآن‌هاى مطبوع با ترجمه آمده است - آورده‌اند : « . . . آنان به فضل و رحمتى كه از خدا نصيبشان گرديده شادمانند و به آن مؤمنان كه هنوز به آنها نپيوسته‌اند و بعداً در پى آنها به راه آخرت خواهند شتافت مژده دهند كه از مردن هيچ نترسيد و از فوت متاع دنياهيچ غم مخوريد . . . » .\r\nظاهراً در اين ترجمه سهوى رخ داده است ، چه آن‌كه معناى « استبشار » مژده دادن نيست تا اين‌كه گفته شود شهدا به مؤمنان در قيد حيات مژده مىدهند ، بلكه تلقّى بشارت و سرور بدان است ، يعنى دريافت مژده است لذا در آيه از « مژده‌دهنده » كلامى نيست ظاهراً مژده را از ملائكه دريافت مىدارند . و آنچه در آيهء شريفه مذكور است « مژده يافتن » است . تا آن‌جا كه به كتب لغتِ قرآن و تفاسير معتبر دست يافتيم ، احتمال\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاين‌كه « استبشار » به معناى « بشارت دادن » باشد ، نيافتيم و اللّه العالم .\r\n( 112 ) . دلالت آيهء شريفه بر مدّعا واضح است چه آن‌كه مىفرمايد : اعمال ما [ بعد از خدا 
  ] مورد رؤيت رسول اللّه صلى الله عليه و آله و مؤمنان قرار مىگيرد ، واضح است كه اين رؤيت به لحاظ حضور روح ايشان است ، پس ارواح با حضور خود بر خوب و بد اعمال ما آگاهند .\r\nو لكن اين آيه اخص از مضمون روايت سابق است كه با تأمل اندكى روشن مىشود .\r\n( 113 ) . آنچه در متن آمده بخشى از روايت است و از آن‌جا كه تاحدّى مجمل به نظر مىرسد ، تمام روايت را نقل مىكنيم :\r\nكافى ، ج 3 ( فروع ) ، ص 238 ، ح 10 :\r\n« . . . عن أبيبصير قال : سمعت أباعبداللّه عليه السلام يقول : إذا وضع الرّجل في قبره أتاه ملكان ملك عن يمينه و ملك عن يساره و أقيم الشيطان بين عينيه عيناه من نحاس فيقال له : كيف تقول في الرّجل الذي [ كان 
  ] بين ظهرانيّكم ؟ قال : فيفزع له فزعة ، فيقول إذا كان مؤمناً : أعن محمّد رسول اللّه صلى الله عليه و آله تسألاني ؟ فيقولان له : نُم نومةً لا حلم فيها ، و يفسح له في قبره تسعة أذرع و يرى مقعده من الجنّة و هو قول اللّه عزّ و جلّ :  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ »  و إذا كان كافراً قالا له : من هذا الرّجل الذي خرج بين ظهرانيّكم ؟ فيقول : لا أدري فيخلّيان بينه و بين الشيطان » .\r\nهمان‌گونه كه از سياق كلام مرحوم علّامه در متن پيداست ، استشهاد ايشان به ذيل اين روايت براى اثبات مصاحبت شيطان با كفّار ( در قبر ) بوده است و اين مقدار ، از روايت به روشنى استفاده مىشود و لكن فقرات ديگر روايت از جهاتى مجمل است .\r\n« ظَهرانيّ القوم » يعنى ميان قوم يا وسط قوم ، « ظَهرانيّكم » يعنى در ميان شما .\r\nهمان‌طور كه از صدر روايت هم استفاده مىشود مراد از « من هذا الرجل الّذي خرج\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nبين ظهرانيّكم » پيغمبر صلى الله عليه و آله است . « 1 » يعنى اين كس كه در ميان شما ظهور كرد كه بود ؟\r\nگرچه اين سؤال فى حد نفسه مجمل است و معلوم نيست كه از هويّت خود پيغمبر صلى الله عليه و آله بما هو سؤال مىكنند يا از رسالت او ، و لكن با ضميمهء اخبار ديگر باب ، روشن مىشود كه سؤال از رسالت ايشان است . در روايت ديگرى در همين مسئله آمده است :\r\n« . . . فيقولان له : ما تقول في هذا الرجل الّذي خرج بين ظهرانيّكم ؟ فيقول أعن محمّد رسول اللّه صلى الله عليه و آله تسألاني ، فيقولان له : تشهد أنه رسول اللّه ، فيقول : أشهد أنّه رسول اللّه فيقولان له نم نومة لا حلم فيها . . . » « 2 » بعد درمورد كافر همان عبارات روايت اول تقريباً تكرار شده است . از سؤال مجدّدى كه در اين روايت از مؤمن مىشود « تشهد أنّه رسول اللّه » ظاهر مىشود كه سؤال از رسالت است و يقين به آن ، و كافر چون يقينى به رسالت ندارد مورد تعذيب ملائكه واقع مىشود .\r\nدر روايت سومى آمده است : « و يقال للكافر : من ربّك ؟ فيقول اللّه ، فيقال : من نبيّك فيقول : محمّد ، فيقال : ما دينك ؟ فيقول : الإسلام ، من أين علمت ذلك ؟ فيقول : سمعت الناس يقولون . . . » « 3 » از اين روايت ظاهر مىشود كافر در آنچه پاسخ داده است يقينى نداشته و آنچه را كه از مردم شنيده بود ، بازگو كرده است .\r\nدر روايت چهارمى آمده است : « يقال للكافر : ما تقول فى فلان ابن‌فلان ؟ » كه ظاهر از « فلان بن فلان » امامى از ائمه هداة است . كافر پاسخ مىگويد : « قد سمعت به و ما أدري ما هو . . . » « 4 » .\r\n\r\n\r\n","description":"","footnote":"\r\n( 1 ) . روايت حسين بن سعيد از سليمان بن خالد از امام صادق عليه السلام كه در ذيل بحث خواهد آمد به اين نكته صراحت‌دارد\r\n( 2 ) . فروع كافى ، ج 3 ، ص 208 ، ح 7\r\n( 3 ) . همان ، ص 211 ، ح 11\r\n( 4 ) . همان ، ص 210 ، ح 8\r\n","page_name":" 280 ","page_number":280},
  {"content":"\r\n\r\nكه ظاهر اين عبارت اظهار عدم اطلاع از امامت امام است . مؤمن در پاسخ مىگويد « ذاك إمامي » : اوست امام من .\r\nنكتهء ديگر اين‌كه تعبير « من هذا الرجل الذى خرج بين ظهرانيّكم » در روايات متعدد تكرار شده است ، آيا از اشارهء قريب « هذا » تمثّل پيامبر صلى الله عليه و آله استشعار مىشود .\r\nيعنى آيا پيامبر صلى الله عليه و آله براى ميّت متمثل مىشود و درمورد شخص حاضرِ ايشان از ميت سؤال مىشود ؟ از مجموع روايات باب اين نكته بعيد به نظر مىرسد . به عنوان مثال در روايت اول و روايت دوم ، مؤمن مىپرسد : « أ عن محمّد رسول اللّه صلى الله عليه و آله تسألاني ؟ »\r\nاين سؤال با حضور مناسبتى ندارد . شاهد ديگر اين كه در بعضى روايات اين باب ، اشاره‌اى صورت نگرفته است ، مثلًا در روايتى اين‌طور آمده است : « يقال للمؤمن في قبره : من ربّك ؟ قال : فيقول : اللّه . فيقال له : ما دينك ؟ فيقول : الإسلام . فيقال له : من نبيّك ؟ فيقول محمّد . فيقال من إمامك فيقول : فلان . . . » و همين‌طور از كافر سؤال مىشود . پيداست كه در اين روايت سخن از تمثّل نيست و هيچ اشعارى هم بر اين نكته نمىتوان يافت .\r\nدر روايت ديگرى گذشت كه آمده بود : « فيقال للمؤمن : ما تقول في فلان بن فلان ؟\r\nفيقول : ذاك إمامي . . . » . حسين بن سعيد در كتاب زهد روايت روشنى در اين زمينه از سليمان بن خالد از اباعبداللّه عليه السلام نقل مىكند : « إنّ ملكين يقال لهما : منكر و نكير يأتيان صاحب القبر فيسئلانه عن رسول اللّه صلى الله عليه و آله فيقولان : ما تقول في هذا الرجل الذي خرج فيكم ؟ فيقول : من هو فيقولان الذي كان يقول : إنّه رسول اللّه ، أحقّ ذلك ؟ قال : فإذا كان من أهل الشّك قال : ما أدري قد سمعت الناس يقولون فلست أدري أحق ذلك أم كذب . . . و إذا كان متيقّناً فإنّه لا يفزع فيقول : أعن رسول اللّه تسألاني ؟ فيقولان أتعلم أنّه رسول اللّه ؟ فيقول : أشهد أنّه رسول اللّه حقّاً جاء بالهدى و دين الحق . . . » . « 1 »\r\n\r\n\r\n","description":"","footnote":"\r\n( 1 ) . كتاب الزهد ، للحسين بن سعيد الكوفى الاهوازى ، تحقيق : ميرزا غلامرضا عرفانيان ، ص 88\r\n","page_name":" 281 ","page_number":281},
  {"content":"\r\n\r\nاين روايت اخير اجمال ديگرى كه در روايات فوق بود را نيز روشن مىكند . در روايات مذكور آمده بود : « من هذا الرجل الذى خرج بين ظهرانيّكم » يا « كيف تقول فى الرجل الذي ( كان ) بين ظهرانيّكم ؟ » ميّت چگونه مىفهمد كه اشاره به چه شخصى است . در روايت اخير آمده است كه ميت از ملائكه ( بعد از سؤال فوق ) مىپرسد : « من هو ؟ » از چه كسى سخن مىگوييد ؟ ملائكه پاسخ مىدهند : « الذي كان يقول إنّه رسول اللّه أحقّ ذلك » : كسى كه خود را رسول اللّه مىخواند ، آيا به حقّ بود ؟ در اين هنگام مؤمنِ متيقّن ، به رسالت پيامبر صلى الله عليه و آله شهادت مىدهد و كافر شكّاك مىگويد : از حق و ناحقّ رسالت خبرى ندارم كه در اين هنگام مورد عذاب ملائكه واقع مىشود .\r\n( 114 ) . فروع كافى ، ج 3 ، ص 237 ، ح 7 .\r\n( 115 ) . 1 . فروع كافى ، ج 3 ، ص 243 ، ح 1 : در ذيل حديث آمده است :\r\n« . . . و ما من مؤمن يموت فى بقعة من بقاع الأرض إلّاقيل لروحه : الحقى بوادىالسلام و انّها لبقعة من جنّة عدن . . . » .\r\n2 . همان ، ص 243 ، ح 2 :\r\n« . . . أما إنّه لا يبقى مؤمن في شرق الأرض و غربها إلّاحشراللّه روحه إلى واديالسلام قلت له : و أين وادي السلام ؟ قال : ظهر الكوفة . أما إنّي كأنّى بهم حلق حلق قعود يتحدّثون » .\r\n3 . همان ، ص 246 ، ح 3 :\r\n« . . . قال أميرالمؤمنين عليه السلام : شرّ بئر في النار برهوت الذي فيه أرواح الكفّار » .\r\n4 . همان ، ص 246 ، ح 4 :\r\n« . . . عن أبيعبداللّه عليه السلام عن آبائه عليهم السلام قال : قال أميرالمؤمنين عليه السلام شرّ ماء على وجه الأرض ماء برهوت و هو الذي بحضرموت ترده هام الكفّار » .\r\n5 . همان ، ص 246 ، ح 5 :\r\n« عن أبيعبداللّه عليه السلام : قال رسول اللّه صلى الله عليه و آله : . . . خير ماء على وجه الأرض ماء زمزم\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nو شرّ ماء على وجه الأرض ماء برهوت و هو واد بحضرموت يرد عليه هام الكفّار و صداهم » .\r\n( 116 ) . در بصائر الدرجات باب مفصّلى مشتمل بر 19 حديث در اين زمينه وجود دارد با عنوان : « باب في أنّ الأئمّة عليهم السلام يزورون الموتى و أنّ الموتى يزورهم » [ ص 274 
  ] .\r\nو نيز باب بلافاصله بعد از آن : « باب في وصيّة رسول اللّه صلى الله عليه و آله أميرالمؤمنين عليه السلام أن يسئله بعد الموت » [ ص 282 
  ] .\r\n( 117 ) . اشارهء آيهء شريفه  « لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى »  به مطلوب ، ظاهراً از اين جهت است كه در آيهء شريفه فقط بر خروج « روح از بدن » كه همان « موتهء اولى » است اطلاق « موت » شده و بنابراين « صعقه » كه خود نوعى مردن است مصداق موت شمرده نشده ، از اين‌جا فهميده مىشود كه در معناى موت به نحوى خروج روح از بدن ملحوظ است و به عبارت ديگر بهشتيان كه اين آيه درمورد آنهاست ، نيز دو حادثه پشت‌سر نهاده‌اند كه هركدام درواقع نوعى « مردن » است خروج روح از بدن و صعقه و در آيهء شريفه فقط يك « مردن » براى بهشتيان ثابت گشته و آن هم به « مردن اول » تعبير شده است از اين‌جا مىتوان فهميد كه درمورد صعقه - كه در آن خروج روح از بدن مطرح نيست - اطلاق موت و مردن نمىشود .\r\n( 118 ) . اگر مراد از تثنيه ( امتنا اثنتين و احييتنا اثنتين ) واقعاً دوبار باشد ، در اين صورت ظاهر اين است كه « دو موت » و « دو حياتِ » مشاراليه در آيهء شريفه ، همان « موت بدن » و « موت صعقه » و متقابلًا « حيات بعد از خروج روح از بدن » و « حيات بعد از صعقه » باشد ؛ كه در اين صورت موت بر صعقه هم اطلاق شده است . « 1 »\r\nاما گاه مىشود كه مراد از تثنيه ، واقعاً دو بار نيست ، بلكه مطلق تكرار ولو به بيش از\r\n\r\n\r\n","description":"","footnote":"\r\n( 1 ) . بيانات ديگرى نيز براى « دو موت » و « دو حيات » وجود دارد كه در كتب قوم مذكور است من جمله ، شيخ بهائى - اعلى اللّه مقامه - در اربعين خويش بعضى از اين اقوال را نقل فرموده‌اند . [ ص 259 - 263 
  ]\r\n","page_name":" 283 ","page_number":283},
  {"content":"\r\n\r\nدو بار است و يا اين‌كه حقيقتاً دو بار هم تكرار نشده ، بلكه وضعى مشابه با موت رخ داده ، و از باب مشابهت و تغليب موت خوانده شده كه در هر دو صورت دلالتى بر اطلاق موت بر صعقه نمىكند ، چه آن‌كه مراد از موت بايد امور ديگرى باشد تا مصحّحى براى تكرار يا تغليب يافت شود .\r\n( 119 ) . « من فى الأرض » يا اهل زمين ، كسانى هستند كه با انغمار در مادّه و ماديّات و متابعت هوا و شهوات ، كمالى تحصيل نكرده‌اند كه آنان را از عالم مادّه و زمين بركند و درهاى آسمان را برايشان بگشايد . كسى كه در اين نشئه دائماً در تحصيل مشتهيات نفس اماره كوشيده و همّش همه مصروف تحصيل اغراض مادّى بوده نَفسى مىيابد كه جز با شهوات و ماديّات الفتى ندارد و در آن نشئه هم همين نفس را خواهد داشت كه طفره محال است . البته چون در عالم برزخ بساط ماده و ماديّات درهم مىپيچيد ، انسان مىماند با نفسى مأنوس با مادّه و شهوات كه دائماً در طلب آنهاست و هيچ نمىيابد و لذا پيوسته در ألم و محنت است . چنين انسانى گرچه وارد عالم برزخ شده است اما در حكم اهل زمين است .\r\nالبته احتمال ديگرى هم در آيهء « فزع » و « صعق » به‌نظر مىرسد ، و آن اين‌كه مراد از « من فى الأرض » همهء كسانى باشد كه در عالم برزخند ، نه فقط شقاوت‌مندان . برزخ را گويى استمرار همان حيات دنيوى شمرده‌اند و لذا اهل آن را اهل زمين ناميده‌اند .\r\nمرحوم علّامه در مواضعى از همين كتاب به اين نكته اشاره كرده‌اند كه از آيات و خصوصاً روايات استفادهء اين معنا مىشود .\r\n( 120 ) . آنچه در متن به صورت « وَعَدَ اللَّهُ الَّذِينَ آمَنُوا وَ عَمِلُوا الصَّالِحَاتِ جَنّات » درج شده ، ظاهراً سهو است و آيه‌اى به اين صورت در قرآن موجود نيست . آيات مشابه به اين مضمون به صورت ذيل است :\r\n1 .  « وَعَدَ اللَّهُ الْمُؤْمِنِينَ وَالْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ »  : [ توبه ، آيه 72 
  ] .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n2 .  « وَعَدَ اللَّهُ الَّذِينَ آمَنُوا وَعَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ »  : [ المائدة ، آيه 9 
  ] .\r\n3 .  « وَعَدَ اللَّهُ الَّذِينَ آمَنُوا وَعَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً »  : [ الفتح ، آيه 29 
  ] .\r\n( 121 ) . تفسير على بن ابراهيم قمّى ، ج 2 ، ص 131 :\r\nقال : « الحسنة و اللّه ولاية أميرالمؤمنين عليه السلام و السيئة و اللّه عداوته » .\r\n( 122 ) . اصول كافى ، ج 1 ، ص 185 [ باب معرفة الامام و الردّ إليه 
  ] ، ح 14 :\r\n« . . . عن عبدالرحمن بن كثير عن أبيعبداللّه عليه السلام قال : قال أبوجعفر عليه السلام : دخل أبوعبداللّه الجدليّ على أميرالمؤمنين فقال عليه السلام : يا عبداللّه ألا اخبرك بقول اللّه عزّ و جلّ :  « مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ  . . . » قال : بلى يا أميرالمؤمنين جعلت فداك . فقال : الحسنة معرفة الولاية و حبّنا أهل‌البيت و السيّئة إنكار الولاية و بغضنا أهل‌البيت ثم قرأ عليه هذه الآية » .\r\n( 123 ) . از آيهء شريفه استفاده مىشود كه اعرافيان بر مقامى شامخ ايستاده‌اند كه بر بهشت و دوزخ هر دو محيط است و بهشتيان و دوزخيان را به سيمايشان مىشناسند .\r\nتفصيل اين مطلب را از فصل اعراف از همين كتاب ، بجوييد .\r\n( 124 ) . نكته‌اى كه مرحوم علّامه قدس سره در اين‌جا بدان اشاره كرده‌اند ، نكتهء لطيف و جالبى است . آنچه راقم اين سطور از كلمات ايشان استفاده كرده چنين است : آياتى كه احوال قيامت را بيان مىكنند همگى خبر از تحولاتى عظيم در سرتاسر كائنات مىدهند :\r\nبساط زمين با همهء عظمتش درهم پيچيده مىشود ، كوه‌ها هم‌چون پشم زده شده به اطراف پراكنده مىشوند ، درياها به غليان مىآيند ، خورشيد و ماه خاموش مىشوند ، ستارگان پراكنده مىشوند و كل آسمان درهم مىپيچد و امثال اين امور . در همهء اين آيات سخن از تحوّل است نه نيستى محض .\r\nدر قبال آيات فوق آيات ديگرى وجود دارد كه از لحاظ سياق و نحوهء بيان با دستهء\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاول شباهت تامّى دارند و لكن از حيث معنا ، معنايى از سنخ ديگر افاده مىكنند ؛ مثلًا اين آيه شريفه  « وَ سُيِّرَتِ الْجِبالُ فَكانَتْ سَراباً »  دلالت مىكند كه « كوه‌ها به حركت درمىآيند و به سرابى مبدّل مىشوند » . « سراب » آب تخيّلى و پندارى است كه از دور آب به نظر مىرسد و آن‌گاه كه نزديك آن مىشوند پندارى بودن آن آشكار مىشود . با اندك تأمّلى واضح مىشود كه اين مضمون با آنچه كه در آيات دستهء اول موجود است اختلاف دارد : در آيات دستهء اول آمده است كه كوه‌ها هم‌چون پشم زده شده به اطراف پراكنده مىشوند . اين تبدّل در كوه‌ها « سراب » شدن نيست ، از صورتى به صورت ديگر مبدّل شدن است . و لذا مفاد آن نظير آيهء  « يَوْمَ تُبَدَّلُ الْأَرْضُ غَيْرَ الْأَرْضِ »  است كه مىگويد زمين به صورتى ديگر درخواهد آمد . همهء اين معانى با « سراب شدن » كه مفاد آيهء  « وَ سُيِّرَتِ الْجِبالُ فَكانَتْ سَراباً »  است ، تفاوتى اساسى دارد . بنابراين ، به‌نظر مىرسد مراد از اين « تحوّل » تحوّل در « ديد » باشد نه تحول خارجى . يعنى در نحوهء ديد انسان تغييرى رخ مىدهد كه كوه‌ها را در ذات خود مندكّ و فانى مىبيند و لذا « مىبيند » آنچه را كه مستقل و قائم به ذات مىديد تبديل به سرابى شده ، يعنى درواقع استقلالى نبوده ، قيام به ذاتى نبود و او فقط مىپنداشت كه اين كوه‌ها با آن همه عظمت و ابهت قائم به نفس و مستقلند و آن‌گاه كه حجاب از ديدگانش برگيرند از اين همه جلال و عظمت هيچ باقى نخواهد ماند و مشاهده مىكند كه آنچه مىديده جز سرابى بيش نبود . نظير اين مطلب را از آيهء  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ »  مىتوان استفاده نمود . « ديدن » در اين آيه در ابتدا با دو احتمال سازگار است : اول اين‌كه مراد ، ديدن در ظرف وقوع خطاب باشد . دوم مراد ديدن در ظرف وقوع « نفخ » و « صعق » . طبق احتمال اول مفاد آيه اين است كه همين حال كه به كوه‌ها مىنگرى و آنها را پابرجا و استوار مىبينى ، درواقع در حال سيرند . طبق احتمال دوم ، مفاد آيه به اين صورت درخواهد آمد كه در هنگام نفخ صور « كوه‌ها را مىبينى كه ايستاده و پابرجايند در حالىكه هم‌چون ابرها درحركتند » .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاين احتمال دوم درواقع با علامات وقوع قيامت كه در آيات دستهء اول مطرح بود ، منطبق مىشود . و لكن مطلبى كه اين احتمال را بعيد مىسازد تعبير « ايستاده و پا برجا بودن » است ، در قيامت كوه‌ها متلاشى مىشوند و چون پشم زده شده به اطراف پراكنده مىشوند فلذا به كار بردن تعبير « ايستاده و پا برجا » چه مناسبتى دارد ؟ بنابراين احتمال متصوّر در آيه همين است كه مراد از سير و حركت كوه‌ها ، حركتى باشد كه با پابرجا بودن آنها منافاتى نداشته باشد . برگشت اين معنا به معنايى است كه در آيهء  « وَ سُيِّرَتِ الْجِبالُ فَكانَتْ سَراباً »  ذكر كرديم . يعنى انسان در همين نشئه و در حال خطاب كوه‌ها را پابرجا و استوار مىبيند در حالىكه در باطن مندكّ و فانىاند ، استوارى كوه‌ها به لحاظ نظر خلقى است و اندكاك به لحاظ نظر فنايى ، عالم درواقع فانى در حق است گرچه ديد غيربصير چنين نمىبيند .\r\nاين محصّل كلمات مرحوم علّامه قدس سره است و لكن به‌نظر مىرسد منطبق ساختن معناى « حركت » در آيهء دوم بر « اندكاك ذاتى » اشيا حملى خلاف ظاهر باشد . اين‌كه كوه‌ها هم‌چون ابر درحركتند غير از اندكاك و فناى ذاتى آنهاست و بلكه در تعبير  « وَ هِيَ تَمُرُّ مَرَّ السَّحابِ »  اشارهء به ذات باقى است و اين با فناى ذات سازگار نيست .\r\nبه خلاف آيهء اول كه فرمود  « فَكانَتْ سَراباً »  چه آن‌كه سراب ، پندار آب است و از حقيقت خالى ، در آن آيه ، نفى واقعيت از كوه‌ها مىشود و لذا با فناى ذاتى اشيا كاملًا موافق است .\r\n( 125 ) . كلمات مرحوم علّامه در اين‌جا گرچه در نظر بدوى مبهم است ، و لكن با تأمّل در مجموع آنها و تصريحات ذيل كلام ابهام‌ها زدوده مىشود . ابهامى كه در كلام به‌نظر مىرسد آن‌كه درصدر كلام سخن از بطلان اسباب و از ميان رفتن روابط در قيامت بوده است كه از آن نوعى وجود و تحقّق براى آنها در دنيا استفاده مىشود ، درحالىكه در ذيل كلام سخن از انكشاف و ظهور اين بطلان است . يعنى اشيا و موجودات عالم اوّلًا و آخراً در ذات خود باطلند و معدوم و هيچ زمانى از خود وجودى استقلالى\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nنداشته‌اند كه در روز قيامت اين وجود را از دست دهند ، بلكه روز قيامت فقط ظرف انكشاف و ظهور اين بطلان و عدم ذاتى است ، يعنى ظاهر مىشود كه جز خدا هيچ مالك و هيچ موجود مستقلّى وجود ندارد . از مجموع كلمات مرحوم علّامه [ علاوه بر ساير مكتوبات 
  ] همين نظر اخير استفاده مىشود و بنابراين صدر كلام فقط بيانى تمهيدى است .\r\n( 126 ) . نهج‌البلاغه ، طبع عبده ، خطبهء 184 ، ص 359 - 360 :\r\n« و إنّ اللّه سبحانه يعود بعد فناء الدنيا وحده لا شيء معه ، كما كان قبل ابتدائها كذلك يكون بعد فنائها بلاوقت و لا مكان و لا حين و لا زمان . عدمت عند ذلك الآجال و الأوقات و زالت السنون و الساعات ، فلا شيء إلّاالواحد القهّار الّذي إليه مصير جميع الأمور . . . » .\r\n( 127 ) . احتجاج شيخ طبرسى ، طبع نجف ، ج 2 ، ص 97 - 98 :\r\nحديث مفصّلى است دربارهء احتجاج حضرت صادق عليه السلام با زنديق . در ضمن اين احتجاج زنديق سؤال مىكند : « أ فتتلاشى الروح بعد خروجه عن قالبه أم هو باق ؟ » قال الإمام عليه السلام : بل هو باق إلى وقت ينفخ فى الصور ، فعند ذلك تبطل الأشياء و تفنى فلا حسّ و لا محسوس ثمّ اعيدت الأشياء كما بدأها مدبّرها و ذلك أربعمأة سنة يسبت فيه الخلق و ذلك بين النفختين » .\r\n( 128 ) . تفسير قمّى ، ج 2 ، ص 257 :\r\nحديث تقريباً مفصّلى است كه در ذيل آن چنين آمده است :\r\n« . . . ثم يقول اللّه عزّ و جلّ : لمن الملك اليوم ؟ فيردّ على نفسه للّه الواحد القهّار . أين الجبّارون ؟ و أين الذين ادعوا معى إلهاً آخر ؟ أين المتكبرون و نخوتهم ؟ . . . » .\r\n( 129 ) . توحيد صدوق ، ص 232 - 234 :\r\nحديث مفصّلى است كه شيخ صدوق رحمه الله با سند متّصل خود از ابىالحسن على بن موسى الرضا عليهما السلام نقل مىكند كه در آن امام عليه السلام به تفسير حروف معجم مىپردازد . در\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاواخر اين حديث شريف چنين آمده است : « . . . فالميم ملك اللّه يوم الدين ؛ يوم لا مالك غيره و يقول اللّه عزّ و جلّ « لمن الملك اليوم » ثم تنطق أرواح أنبيائه و رسله و حججه فيقولون : للّه الواحد القهّار . . . » .\r\n( 130 ) . تفسير قمّى ، ج 2 ، ص 252 :\r\nحديث مفصّلى است كه در ضمن آن آمده است : « فعند ذلك ينادي الجبّار جلّ جلاله بصوت من قبله جمهوريّ يسمع أقطار السموات و الأرضين :  « لِمَنِ الْمُلْكُ الْيَوْمَ »  فلا يجيبه مجيب فعند ذلك يقول الجبّار مجيباً لنفسه :  « اللَّهُ الْواحِدُ الْقَهَّارُ . . . » . * \r\n( 131 ) . ظاهراً مراد همان انكشاف بطلان اشيا و روابط در روز قيامت است و اين‌كه اين امور فقط به نحو وجود ربطى غيرمستقل به حقّ قائمند و تنها يك وجود مستقلّ در سرتاسر عالم وجود در حال حكمفرمايى است و  « هُوَ اللَّهُ الْواحِدُ الْقَهَّارُ »  تجلّيات حق به خود حق موجودند نه به وجودى مستقل و خداوند متعال هيچ زمانى از تجلّى خالى نيست .\r\n( 132 ) . آنچه كه مرحوم علّامه قدس سره در اين مقام از آن به اشاره گذشته‌اند ، نظرى دقيق و ظريف است . منشأ اين نظر در كلمات عرفا مكرّراً آمده است . كسانى كه در اين دنيا در مقابل خداوند شريكى قرار داده‌اند و براى خود « بُتى » از هر قسم تراشيده‌اند و « غيرى » ( به گمان خود ) براى خداوند تصور نموده‌اند ، در روز قيامت با وضع عجيبى روبه رو مىشوند . در آن روز كه حقّ با تمام جلال و جمال تجلّى مىكند و اين امر بر همه ظاهر مىشود و نور توحيد سراپاى وجود را فرا مىگيرد و هيچ موجودى نيست مگر آن‌كه حقّ را در تجلّى مىبيند [ اعم از تجليّات جماليّه و جلاليّه 
  ] ، مشركان گويند : ما جز حقّ نپرستيده‌ايم ، چون به عين قلب مشاهده مىكنند كه جز حقّ وجودى مستقل در عالم نيست كه قابل پرستش باشد ، « بت‌ها و شركايى » كه در دنيا مورد عبادت بودند ، هم مىگويند كه ما را نپرستيده‌ايد . اين شركا و اين بت‌ها وجودى استقلالى نداشته‌اند نه در اول و نه در آخر ، نه در دنيا و نه در اخرى ، در حالىكه آنچه\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nكه مشركان مىپرستيده‌اند به زعم ايشان وجودى استقلالى داشته است ، پس مورد عبادت با حفظ اين شرط ( استقلاليّت ) بر شركا و بت‌ها منطبق نمىشده : مشركان « بت مستقل » مىپرستيده‌اند و چنين بتى در عالم ، وجود نداشته و امكان وجود هم ندارد .\r\nهر آنچه كه نام بت و شريك به آن بتوان نهاد وجودى ربطى و غيرمستقل دارد كه جز در پرتو وجود مستقل و به تبع آن قابل رؤيت و نظر نيست . پس اين كلام شركا كه « ما كنتم ايّانا تعبدون » [ شما ما را نمىپرستيديد 
  ] كلام درستى است . مشركان درواقع اسمايى كه خود خلق نموده‌اند مورد عبادت قرار داده‌اند به اين معنا كه مورد عبادت جز حق نيست و آنها نام ديگرى بر آن گذاشته‌اند .\r\nممكن است اين توهّم به بعضى اذهان غيرمجرّب روى نمايد كه پس مشركان هم درواقع موحّدند ! ! چون عبادتشان درواقع بر حقّ واقع شده است . در پاسخ گوييم اين خبطى عظيم است : مشركان گرچه عبادتشان درواقع بر غيرى واقع نمىشود و لكن عمرى را در ملاحظهء « غير » سپرى كرده‌اند . انبياى الهى براى تصحيح « ديد » مردم آمده‌اند و الّا حقّ متعال در همه جا و همه حال در تجلّى است و هيچ وجودى ظاهرتر از او نيست ، بلكه وجودى قابل ظهور غير از او وجود ندارد ، اشيا و وجودات ديگر عين الربطند و ربط را قابليت ظهور نيست الّا به ظهور وجود مستقل . عمدهء هدف انبياى الهى روشن ساختن مشعل توحيد در قلوب مردم و بيان راه آن بوده است . مراد از اين توحيد ، ديد توحيدى است و الّا حق متعال دائماً متوحّد متفرّد است كه او را دويى نيست . كفّار و مشركين در عين كفر و شرك خويش محكوم مشيّت حقّ و ظهور توحيدند . اين نكته كه حقّ در هر حال متجلّى است و او را خفايى نيست و بلكه خفا از آن چشم‌هاى ارمد ماست در سرتاسر معارف اسلامى موج مىزند . از آيات الهى همچون  « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ »  و مثل  « وَ هُوَ مَعَكُمْ أَيْنَ ما كُنْتُمْ »  و امثال آن كه بگذريم ، كلمات انبياى الهى عليهم السلام مخصوصاً خاتم رُسُل صلى الله عليه و آله و اهل‌بيت اطهار عليهم السلام مشحون از اين گوهر ارجمند است : در دعاى ابىحمزه ثمالى ، حضرت\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nسجّاد عليه السلام اين نكته را چنان روشن بيان مىكنند كه جاى هيچ‌گونه ترديد و شبهه‌اى باقى نمىگذارند :\r\n« . . . و انّ الراحل إليك قريب المسافة و أنك لا تحتجب عن خلقك إلّاأن تحجبهم الأعمال دونك . . . » و قريب به اين مضمون در دعاى امام موسى كاظم عليه السلام در روز بيست و هفتم رجب منقول است :\r\n« . . . و أنك لا تحتجب هم خلقك إلّاأن تحجبهم الأعمال دونك و قد علمت أنّ أفضل زاد الراحل إليك عزم إرادة يختارك بها » .\r\nنظير اين مضمون در روايات متعددى وارد شده است . تعبير بسيار زيبايى در دعاى احتجاب كه از حضرت رسول صلى الله عليه و آله مروى است ، وجود دارد كه دريغ است در اين مقام آورده نشود . اين دعا را سيد اهل مراقبه ابن‌طاووس رحمه الله در مهج الدعوات و مرحوم مجلسى در بحار و كفعمى در مصباح نقل كرده‌اند . در صدر اين دعا چنين آمده است : « اللّهم إنّي أسئلك يا من احتجب بشعاع نوره عن نواظر خلقه . . . » .\r\nخداوند را چنين وصف مىكند : اى كسى كه به شعاع نور خويش از ديدگان خلقش پنهان مانده ! پس در حق متعالى پنهانى وجود ندارد الّا به جهت ضعف ديدگان ما .\r\nسخن به طول انجاميد گرچه عشرى از اعشار اين باب را نياورديم ، كه بابى است ينفتح منه الف باب .\r\nكلام در اين بود كه مشركان عمرى را در خلاف واقع سير مىكنند و درواقع فريب سراب دنيا و لهو و لعب آن را مىخورند و از حقيقت نابى كه در پشت اين ظواهر متجلّى است بىخبرند ، چنين كسى كه با اين حال از دنيا مىرود در آن‌جا هم چشمش نابيناست  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا » . \r\nملخّص كلام اين‌كه هر كسى چه بخواهد و چه نخواهد نظرش بر حقّ مقصود خواهد بود و غيرى در دار وجود مستقل نيست كه ديده شود و نظر بر او افتد ، و مطلوب در اين باب به هم رسيدن علم تفصيلى و علم به علم است . كسى كه اين علم\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nتوحيدى را در اين دنيا تحصيل كرد ، در آن‌جا هم همراه او خواهد بود با تجلياتى عظيم‌تر و آن‌كه اين علم را در همين جا تحصيل نكرد در روز قيامت هم دستش تهى است :   « ثُمَّ قِيلَ لَهُمْ أَيْنَ ما كُنْتُمْ تُشْرِكُونَ * مِنْ دُونِ اللَّهِ قالُوا ضَلُّوا عَنَّا بَلْ لَمْ نَكُنْ نَدْعُوا مِنْ قَبْلُ شَيْئاً كَذلِكَ يُضِلُّ اللَّهُ الْكافِرِينَ » .  \r\n( 133 ) . اصول كافى ، ج 2 ، باب اخلاص ، ص 16 :\r\n« القلب السليم الذي يلقى ربّه و ليس فيه أحد سواه ، قال : و كلّ قلب فيه شرك أو شكّ فهو ساقط و انّما أرادوا الزهد في الدنيا لتفرغ قلوبهم للآخرة . . . » .\r\n( 134 ) . آنچه در متن آمده است براى دفع تعارض بدوى بين مفاد دو دسته از آيات قرآنيّه است : دستهء اول آياتى كه مسئلهء ظهور حقّ متعال براى همه درروز قيامت را مطرح مىكنند كه مستلزم نوعى معرفت به خداوند و عدم حجاب است . مثل آيهء شريفهء  « وَ الْأَمْرُ يَوْمَئِذٍ لِلَّهِ »  و  « لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ »  و امثال آن كه در صدر بحث معناى آنها گذشت و ثابت شد كه مراد از اين آيات ظهور و بروز قدرت و احاطه و ملك حقّ متعال براى موجودات است نه نفس تحقّق قدرت و احاطه ، چه آن‌كه اين امور در هر حال وجود دارد چه در دنيا و چه در عقبى و اختصاصى به روز قيامت ندارد . و از همه ظاهرتر آيهء شريفهء  « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  است كه لقاى خداوند را براى هر انسانى ثابت مىكند .\r\nدستهء دوم آياتى كه دلالت مىكنند كفّار و منافقين و امثالهم از معرفت خداوند محجوبند مثل :  « كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ »  و يا  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  و امثال آن كه به صراحت دلالت مىكند عده‌اى در روز قيامت از خداوند محجوبند و همان‌گونه كه در دنيا در حجاب بوده‌اند و ديدى تحصيل نكرده‌اند در آخرت نيز چنينند .\r\nاين منافات بين دو دستهء از آيات را چگونه بايد حلّ كرد ؟\r\nظاهراً حلّ اين مشكل به اين صورت است كه مراد از محجوب بودن عدّهء مذكور ،\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمحجوب بودن از تكريم‌هاى خاصّ خداوندى يا تجلّيات جماليّهء مختصّ به مؤمنان است نه محجوب بودن از مطلق تجليّات الهيّه و لذا بين اثبات حجاب به اين معنا و عدم آن به معناى مشاهدهء قهر و غلبه و احاطهء خداوند [ و مطلق تجليّات جلاليّه او 
  ] هيچ منافاتى نيست . حضرت علّامه در الميزان چنين فرموده‌اند :\r\n. . . مراد از محجوب بودن از پروردگار در روز قيامت ، محروم ماندن از كرامت قرب و منزلت است و شايد همين معنا مراد كسانى باشد كه گفته معناى آيه محجوب بودن از رحمت خداوند است . اما ارتفاع حجاب به معناى سقوط اسباب واقع در ميان خداوند و مخلوقات او و معرفت تام به حق تعالى امرى است كه براى هر كسى [ اعم از مؤمن و غيرمؤمن 
  ] حاصل است چنان‌كه خداى تعالى فرمود :  « لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ »  و نيز  « وَ يَعْلَمُونَ أَنَّ اللَّهَ هُوَ الْحَقُّ الْمُبِينُ . . . » »  . « 1 »\r\nشيخ صدوق رحمه الله در كتاب توحيد روايتى در تفسير اين آيه نقل مىكند كه مؤيّد همين معناست . راوى مىگويد : از امام على بن موسى الرضا عليهما السلام در تفسير  « كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ »  پرسيدم . امام فرمود : « إنّ اللّه تبارك و تعالى لا يوصف به مكان يحلّ فيه فيحجب عنه فيه عباده و لكنّه يعنى إنّهم عن ثواب ربّهم لمحجوبون » .\r\nيعنى : « خداوند تبارك و تعالى مكانى براى حلول برنگزيده است كه به‌واسطهء آن بندگان وى از اين محجوب بمانند و لكن مراد آيه ، حرمان از ثواب پروردگار است » .\r\nنظير اين مضمون در روايت مفصّلى كه در همان كتاب توحيد از امام على عليه السلام نقل شده آمده است : « . . . و أما قوله :  « كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ »  فانّما يعنى بذلك يوم القيامة أنّهم عن ثواب ربّهم لمحجوبون . . . » .\r\nاين دو روايت خصوصاً روايت اول در تأييد مدعا بسى ظاهر است ، چه آن‌كه از روايت اول به درستى فهميده مىشود كه خداوند در همه جا حاضر و شاهد است پس\r\n\r\n\r\n","description":"","footnote":"\r\n( 1 ) . الميزان ، ج 20 ، ص 234\r\n","page_name":" 293 ","page_number":293},
  {"content":"\r\n\r\nمحجوب بودن بندگان از او معنايى ندارد و لذا مراد از محجوب بودن را محجوب بودن از ثواب يا رحمت خاص دانسته‌اند .\r\nو اما اين‌كه چرا كفّار را چنين حجابى است ، بيانش از متن ظاهر است ، جزا در گرو اعمالى است كه نفس در اين نشئه تحصيل مىكند و بنابراين ، اگر در اين دنيا با افعال ناشايست خود از رحمت خاصّ الهى محروم ماند در آن‌جا هم به همين منوال است كه نَكِشته درو نتوان كرد .\r\n( 135 ) . غالب مردم از برزخ و قيامت [ نسبت به دنيا 
  ] نوعى بعديّت زمانى تصور مىكنند ؛ يعنى دنيا تا برهه‌اى از زمان باقى است و بعد از آن برزخ شروع مىشود و بعد هم قيامت . و لكن براهين فلسفى اقامه شده بر كيفيت عوالم و نيز آيات قرآنيّه اين نظر عرفى را تأييد نمىكنند . قيامت [ و برزخ 
  ] محيط به دنياست و فى الحال موجود است و همين تعبير « فى الحال » هم تعبيرى است از باب ضيق خناق ! و الّا قيامت در زمان واقع نمىشود . قيامت هر كسى بر او قائم است ، عمده ظهور و تجلّى آن بر نفس است .\r\nكسانى كه با مجاهدات نفسانى و رياضت‌هاى عقلانى درى به عوالم باطن گشوده‌اند عقبات را يكى پس از ديگرى به سوى قيامت طى مىكنند و آن‌گاه كه به گروه مخلصين درآيند قيامتشان برپا مىشود در حالىكه در همين دنيا و در همين نشئه با مردم محشورند . موت و گردنه‌هاى بعد از موت در همين‌جا به اختيار برايشان حاصل شده است و هر كس اين راه را به اختيار طى نكند به اضطرار وى را بدان سو خواهند كشيد .\r\nبه عبارت ديگر رفتن به سوى قيامت راهى است كه هر نفسى بايد آن را طى كند منتها بعضى اين راه را با سرعت در همين دنيا و در همين نشئه طى مىكنند و به لقاى قيامت و مواقف آن نائل مىشوند ، و عده‌اى ديگر به قسر و اضطرار كه موت براى اينان اوّلين مرحله است . پس از هشتاد سال ( مثلًا ) تازه عالم برزخشان طلوع مىكند و چه مدّت زمان در اين عالم باقى خواهند ماند تا عالم قيامتشان طلوع كند خداوند خود عالم است . اين امور از باطن صورت مىگيرد . طلوع عوالم مطلبى نيست كه از خارج بر\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nانسان عرضه شود ، بلكه اين نفس است كه اندك اندك به حركت در باطن خويش ادامه مىدهد تا آن‌جا كه تمام مراحل آن طى شود و مكامن ضمير به تمامه بروز كند .\r\nآيهء شريفهء  « وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ »  به نحوى بر اين مطلب دلالت مىكند . « اجل مسمى » در مباحث قبلى در متن كتاب به ظرف ثابت عند اللّه تفسير شده بود كه با قيامت ارتباط وثيقى مىيابد اين ظرف ثابت محيط به اين نشئه و حاضر نزد آن است . آيهء شريفه مىفرمايد كه اگر كلمهء خداوندى حائلى بين افراد و اجل مسمّاى آنان نبود ، اجل مسمّى درمىرسيد و قضاوت قاطعانه ، آنان را در مىگرفت ، چه آن‌كه اجل مسمّى ظرف ثابت اشيا و درنتيجه ظرف قضاوت قاطعانه است . پس آنچه كه مانع از تحقّق قضاوتى قطعى در اين نشئه است همانا وجود كلمه‌اى است كه از انسان سبقت گرفته است ، يعنى حائل ميان انسان و اجل مسمّى شده است . اين « كلمه » چيست ؟ اين كلمهء تكوينى همان تقدير الهى است كه انسان بايد برهه‌اى از زمان در زمين سكنى گزيند و از مواهب آن بهره‌مند شود تا آن‌كه غايتش به‌سر آيد . اين كلمه همان گفتهء خداوند است كه  « وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ » . * \r\n( 136 ) . آنچه مرحوم علّامه قدس سره در اين‌جا بيان داشته‌اند مطلب بسيار دقيقى است . از آيهء شريفهء  « يَسْئَلُونَكَ عَنِ السَّاعَةِ . . . » *  در نظرهء اولى چنين فهميده مىشود كه قيامت وقتى و زمانى مختصّ به خود دارد كه خداوند آن را بنابه مصلحتى مخفى نگه داشته است و به عبارت ديگر اكثراً علم به قيامت را هم‌چون علم به ساير امور مىدانند كه اصل امكانِ علم به وقتِ آن ثابت است و فقط بنابه مصلحتى اين امكان فعلى نشده است ، هم‌چون بسيارى امور ديگر كه امكان علم بدان‌ها هست و لكن بالفعل چنين علمى به هم نمىرسد . در اين صورت معناى  « قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ »  به معناى احالهء علمِ آنچه پيغمبر نمىداند ، به خداست . به عبارت ديگر قيامت پديده‌اى است داراى زمان خاصّ خود و پيغمبر صلى الله عليه و آله چون به آن عالم نبود به جاى آن‌كه\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدر مقابل سؤال از زمان آن بفرمايد : « نمىدانم » ، از باب حفظ ادب دينى فرمود : « علمش نزد خداست » . بنابراين غرض اصلى پيغمبر صلى الله عليه و آله از اين تعبير كه « علمش نزد خداست » بيان عدم اطلاع خويش است .\r\nدر مقابل اين فهم از آيهء شريفه ، مرحوم علّامه نظرى ديگر ابراز كرده‌اند : مراد پيغمبر صلى الله عليه و آله از تعبير « علم به قيامت نزد خداست » جدّاً همين منطوق آن است .\r\nپيغمبر صلى الله عليه و آله حقيقتى را كه بدان وقوف يافته و علم تام به هم رسانيده با اين تعبير بيان كرده است نه عدم علم و جهل خويش را . « عدم ظهور قيامت براى غير خدا » حقيقتى است كه پيغمبر صلى الله عليه و آله با تعبير مذكور درصدد بيان و توضيح آن است ، گرچه چنين فهمى براى بسيارى بلكه اكثر مردم حاصل نمىشود . غَرض اين است كه « علم به قيامت » فقط عند اللّه است و قابل براى ظهور براى ديگران نيست . پس تعبير  « إِنَّما عِلْمُها عِنْدَ رَبِّي »  بيان كنايى از اين نكته نيست كه كسى ( مثل پيامبر صلى الله عليه و آله ) به قيامت جاهل است ، بلكه بيان جدّى و غيركنايى از اين حقيقت است كه وقت قيامت جز نزد خداوند نيست . حال ببينيم چگونه علم به قيامت جز « عنداللّه » محقّق نمىشود . بيانات حضرت علّامه در الميزان بسيار رسا و روشنگر است :\r\n. . . علم به قيامت براى غير خدا حاصل نمىشود و چگونه ممكن است شيئى از اشيا بدان احاطه يابد و يا چنين علمى براى وى منكشف گردد در حالى كه تحقّق و ظهور قيامت ملازم با فناى اشياست و براى هيچ شيئى متصوّر نيست كه به فناى خويش محيط شود يا اين‌كه فناى ذاتش براى خودش ظاهر شود . نظام اسباب و مسبّبات حاكم بر جهان در هنگام وقوع قيامت متبدّل مىشود و علم به چنين نظامى نيز خود جزء نظام است . . . . « 1 »\r\nقيامت ظرف ظهور حقّ است و هيچ شيئى باقى نمىماند مگر آن‌كه حقّ بر او ظاهر\r\n\r\n\r\n","description":"","footnote":"\r\n( 1 ) . همان ، ج 9 ، ص 370\r\n","page_name":" 296 ","page_number":296},
  {"content":"\r\n\r\nمىشود به عبارت ديگر قيامت ظرف فناى انيّات و اندكاك آنهاست چه آن‌كه تا خودى و انيّت اشيا فانى نشود حق بر شيئى ظهور و تجلّى نخواهد نمود . در آن زمان خداوند خود سائل است و خود مجيب : خود مىپرسد  « لِمَنِ الْمُلْكُ »  و خود پاسخ مىدهد  « اللَّهُ الْواحِدُ الْقَهَّارُ » *  . پس قيامت قابل ظهور براى غير نيست ، يعنى تا « غير » غير است و خودى و انيت خود را حفظ مىكند قيامتش برپا نمىشود و آنگه كه قيامتش برپا شود ، خودى و انيّتى در كار نيست تا گفته شود علم به قيامت از نزد خدا به ديگرى سرايت كرده است . و الحمدللّه .\r\n( 137 ) . تفسير على بن ابراهيم قمّى ، ج 2 ، ص 252 .\r\nروايت مفصّلى از امام سجاد عليه السلام كه در ضمن آن در تفسير  « تُبَدَّلُ الْأَرْضُ غَيْرَ الْأَرْضِ »  آمده است : « يعنى بأرض لم تكسب عليها الذنوب بارزة ليس عليها جبال و لانبات كما دحاها أوّل مرّة و يعيد عرشه على الماء كما كان أوّل مرة مستقلًا بعظمته و قدرته . . . » .\r\n( 138 ) . « كذب » يا « دروغ » به عنوان فعلى از افعال شخص در ظرف دنيا و آخرت فرقى نمىكند به اين معنا كه اگر نفس اين فعل را بماهو هو ملاحظه كنيم ، در وقوع آن در روز قيامت محذورى نخواهيم ديد . « 1 » آنچه كه تصور دروغ در روز قيامت را مشكل مىسازد اين نكته است كه دروغ‌گو با دروغ خويش به دنبال ترتيب اثر و فايده‌اى است و اين فقط در ظرف جهل مخاطب محقّق مىشود و الّا اگر مخاطب خود به تمام جزئيات حوادث مطلع باشد و شخصى كه مرتكب دروغ مىشود خود هم به اين مطلب واقف باشد ، چگونه صدور دروغ از او معقول است ؟ با اين‌كه ثمرهء دروغ تنها\r\n\r\n\r\n","description":"","footnote":"\r\n( 1 ) . ممكن است محذورى به جز آن‌كه در متن اشاره كرده‌ايم ، قابل تصور باشد . اين سؤال مطرح مىشود كه درقيامت آيا تكلّم با همين الفاظ مادّى صورت مىگيرد يا اين‌كه تكلّم با امور نفسانى است و تكلّم هر كسى ، همان مقتضيات احوال و ضمير اوست . در اين صورت « دروغ » در روز قيامت كه ظرف بروز همهء سرائر است ، چه معنايى خواهد داشت . جواب همان است كه در متن اشاره كرده‌ايم\r\n","page_name":" 297 ","page_number":297},
  {"content":"\r\n\r\nتأثير در مخاطب و ايجاد علمى خلاف واقع براى اوست . ظرف قيامت ظرف ظهور حوادث است و خداوند هم به جزئيات امور عالم ، واقف است ، پس چگونه مشركان در روز قيامت و آن هم نسبت به خداوند دروغ مىگويند ؟\r\nحضرت علّامه قدس سره در پاسخ اين مشكل فرموده‌اند كه حصول كذب و دروغ در روز قيامت براى مشركان با اين‌كه به علم خداوند واقف مىشوند و بروز حقايق را نيز به عيان مىبينند و خود مشاهده مىكنند كه تمام سرائرشان آشكار و عيان است ، از جهت رذيلتى است كه در دنيا تحصيل كرده‌اند . هر فعلى كه انسان در دنيا تحصيل كند در آخرت به صورت خود متجلّى مىشود . كسى كه در دنيا به دروغ خو كرده است در آخرت همين صفت متجلّى مىشود و با وجود بروز همهء حقايق ، باز براساس تجلّى اين وصف باطنى به دروغ‌گويى مىپردازد . آن‌جا سراى اختيار نيست تا اين‌كه اگر عملى را لغو تشخيص داد از ارتكاب آن خوددارى كند ، بلكه سراى ظهور مكامن ضمير است و درو كردن كِشته‌هاى خود :  « إِنَّما تُجْزَوْنَ ما كُنْتُمْ تَعْمَلُونَ » *  و  « كُلُّ نَفْسٍ بِما كَسَبَتْ رَهِينَةٌ » . \r\n( 139 ) . احتجاج طبرسى ، طبع مؤسسهء اعلمى بيروت ، ص 350 : حديث مفصّلى از امام صادق عليه السلام كه در ضمن آن آمده است :\r\n« . . . قال : إنّ الروح مقيمة في مكانها ، روح المحسن في ضياء و فسحة و روح المسيء في ضيق و ظلمة ، و البدن يصير تراباً كما منه خلق ، و ما تقذف به السباع و الهوام من أجوافها مما أكلته و مزّقته كلّ ذلك في التراب محفوظ عند من لا يعزب عنه مثال ذرّة في ظلمات الأرض و يعلم عدد الأشياء و وزنها و إنّ تراب الروحانيّين بمنزلة الذهب في التراب ، فإذا كان حين البعث مطرت الأرض مطر النشور ، فتربو الأرض ثم تمخضوا مخض السقاء ، فيصير تراب البشر كمصير الذهب من التراب إذا غسل بالماء و الزبد من اللبن إذا مخض فيجتمع تراب كلّ قالب إلى قالبه ، فيتنقل باذن اللّه القادر إلى حيث الروح ، فتعود الصور بإذن المصوّر كهيئتها و تلج الروح فيها فإذا قد\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاستوى لا ينكر من نفسه شيئاً » .\r\n( 140 ) . ظاهراً مراد اين است كه بدن مادام كه در قبر است و از روح جداست از موجودات غير ذىشعور محسوب مىشود و لذا در آيهء شريفهء  « أَ فَلا يَعْلَمُ إِذا بُعْثِرَ ما فِي الْقُبُورِ »  درمورد ابدان از موصول « ما » كه براى موجودات غيرزنده به كار برده مىشود ، استفاده شده است نه از موصول « من » كه مربوط به موجودات ذىشعور است . علاوه از آيهء شريفه استفاده مىشود كه بدن نيز برانگيخته مىشود و الّا تعبير « ما » ( آنچه ) كه موصول براى موجودات غيرذىشعور است وجهى نداشت .\r\n( 141 ) . ص 80 .\r\nلحوق بدن‌ها به ارواح ظاهراً مستفاد از ضمير « هم » در آيهء شريفهء   « فَإِنَّما هِيَ زَجْرَةٌ واحِدَةٌ * فَإِذا هُمْ بِالسَّاهِرَةِ »   است چه آن‌كه ضمير « هم » در عربى براى غير ذوىالعقول به‌كار نمىرود ، پس آيهء شريفه كه مىفرمايد : به صداى مهيب يگانه‌اى بدن‌ها ناگهان برانگيخته مىشوند ناظر به لحوق بدن‌ها به ارواح است . و الّا ضمير جمع « هم » براى بدن‌هاى غيرزنده به كاربردن هيچ مناسبتى ندارد . « 1 » پس مجموع كلمات مرحوم علّامه را در اين‌جا مىتوان اين‌طور تلخيص كرد : در هنگامى كه بدن‌ها در روز قيامت برانگيخته مىشوند اگر نظر به بدن قبل از لحوق روح باشد بايد آن را غيرزنده دانست و آيهء شريفهء  « إِذا بُعْثِرَ ما فِي الْقُبُورِ »  ناظر به اين مرحله است . و اگر نظر به لحوق ارواح به ابدان باشد در اين صورت به خاطر اين اتحاد مىتوان براى آنچه كه برانگيخته مىشود ضمير جمع ذوىالعقول به كار برد كه آيهء  « فَإِذا هُمْ بِالسَّاهِرَةِ »  ناظر به اين مرحله است . و اللّه العالم .\r\n( 142 ) . ص 81 .\r\nآيهء شريفهء  « وَ لِكُلٍّ دَرَجاتٌ مِمَّا عَمِلُوا » *  دلالت مىكند كه براى هر فردى درجاتى\r\n\r\n\r\n","description":"","footnote":"\r\n( 1 ) . ر . ك : تعليقهء 30\r\n","page_name":" 299 ","page_number":299},
  {"content":"\r\n\r\nاست نه اين‌كه براى همه افراد به نحو عموم درجات است تا اين‌كه هر درجه‌اى مخصوص به فردى باشد . بلكه هر فردى براى خود درجاتى دارد . بنابراين ، نفس هر فرد در مسير درجات خود در حركت است : از درجه‌اى مىگذرد و به درجهء ديگرى مىرسد و در مباحث قبل گذشت كه اين درجات در باطن عالم قرار دارد و هر درجه‌اى محيط بر درجهء پايين‌تر . دلالت آيهء بعد يعنى  « كُلَّما رُزِقُوا مِنْها مِنْ ثَمَرَةٍ رِزْقاً . . . »  هم بر مدّعا روشن است . چه آن‌كه دلالت مىكند براى اهل بهشت دائماً رزقى است كه در مراتب مختلف سير نفس براى وى حاصل مىشود و لذا صدق مشابهت در رزق مىكند .\r\nاما دلالت آيهء شريفهء  « مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً »  بر مراتب سير دركات جهنم ، مستفاد از اين نكته است كه هيزم جهنم را خود انسان‌ها تشكيل مىدهند ، پس خاموشى جهنم ( كلّما خبت ) به معناى تمام شدن اهل آن در اثر سوختن است . اما اين « تمام شدن » به معناى رهايى اهل آن از جهنم نيست چه آن‌كه فرمود :\r\n«  زِدْناهُمْ سَعِيراً »  پس معلوم مىشود انسان‌هاى شقى از مرتبه‌اى از جهنم به مرتبهء ديگر [ كه شديدتر است 
  ] منتقل مىشوند و با اين انتقال صدق سكون و خبو بر مرتبهء سابق مىكند و صدق «  زِدْناهُمْ سَعِيراً »  بر مرتبهء لاحق . پس نيك تأمل كن .\r\nالبته « خبا يخبو » در لغت به معناى خاموشى مطلق نيست ، بلكه به معناى سكون آتش و فروكش كردن لهيب آن است . در مفردات راغب آمده است : « خبت النار تخبو :\r\nسكن لهبها و صار عليها خباء من رماد » . در ساير كتب لغت معنايى مشابه آمده است . از اين‌جا ممكن است اين اشكال بر بيان مرحوم علّامه وارد شود كه « كلّما خبت » دلالت بر خاموشى مطلق آتش نمىكند تا استفاده شود كه اهل آتش ( در مرتبه‌اى ) سوخته و تمام شده‌اند .\r\nو لكن اين اشكال با تأمّلى چند مندفع است ، چه آن‌كه خبوّ آتش گرچه به معناى خاموشى مطلق آتش نيست و لكن به همان مقدار كه لهيب آن فروكش كرده دلالت بر\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nتمامى مادّهء اشتعال كه همان نفوس آدميان است ، مىكند . بنابراين ، اصل مدّعا كه تمامى اهل آتش در اثر سوختن است صحيح است ولو اين‌كه آن را به لحاظ مقدار فروكش كردن لهيب آن بسنجيم . يعنى مدّعا درمورد كسانى كه سوخته‌اند ثابت است . در اين‌جا ممكن است توهّم ديگرى با قياس به آتش‌هاى مادّى رخ نمايد . از كجا مىتوان فهميد فروكش كردن لهيب آتش ناشى از سوختن اهل آن است ، بلكه محتمل است ناشى از موانع خارجى باشد . كما اين‌كه در آتش‌هاى مادّى ، فروكش كردن لهيب آن گاه به خاطر سوختن مادهء اشتعال و خاكستر شدن آن و گاه به دليل موانع خارجى مثل وصول رطوبت به مادّه اشتعال است كه مانع سوختن آن مىگردد و اگر چنين احتمالى را درمورد جهنم و « خبوّ » آتش آن تصور كنيم ، استفاده مرحوم علامه از آيهء شريفه تمام نمىشود .\r\nاين توهّم كه منشأ آن قياس با آتش‌هاى مادّى است ، هم قابل دفع است . مانع از سوختن در آخرت جز رحمت الهى نيست و حصول رحمت نسبت به كسانى كه مورد آيه را تشكيل مىدهند ، هيچ مناسبتى ندارد چه آن‌كه خداوند فرمود : «  زِدْناهُمْ سَعِيراً »  و بالجمله باقى بودن اهل جهنم و خاموش شدن آتش آنان [ به هر مقدار كه تصور كنيم 
  ] خلاف ظاهر و بلكه صريح اين آيهء شريفه است و بنابراين ، تنها احتمال صحيح اين است كه اهل جهنم از مرتبه‌اى از آن فنا مىيابند و به مرتبه‌اى ديگر كه آتش آن شعله‌ورتر است وارد مىشوند .\r\nآيات متعدّد ديگرى اين معنا را تأييد مىكنند : در سورهء نبأ مىفرمايد :           « إِنَّ جَهَنَّمَ كانَتْ مِرْصاداً * لِلطَّاغِينَ مَآباً * لابِثِينَ فِيها أَحْقاباً * لا يَذُوقُونَ فِيها بَرْداً وَ لا شَراباً * إِلَّا حَمِيماً وَ غَسَّاقاً * جَزاءً وِفاقاً * إِنَّهُمْ كانُوا لا يَرْجُونَ حِساباً * وَ كَذَّبُوا بِآياتِنا كِذَّاباً * وَ كُلَّ شَيْءٍ أَحْصَيْناهُ كِتاباً * فَذُوقُوا فَلَنْ نَزِيدَكُمْ إِلَّا عَذاباً »           . از  « لا يَذُوقُونَ فِيها بَرْداً وَ لا شَراباً »  مىتوان استفاده كرد كه آتش آنان خاموشى ندارد . و فقرهء  « فَذُوقُوا فَلَنْ نَزِيدَكُمْ إِلَّا عَذاباً »  صريح در عدم « خاموشى » با وجود بقاى ذات است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nاگر سكون لهيب آتش و « خبوّ » آن در اثر مانع خارجى بود به طورى كه با بقاى ذات آنان جمع مىشد ، در اين صورت واقعاً عذاب آنان تخفيف يافته بود نه اين‌كه  « فَلَنْ نَزِيدَكُمْ إِلَّا عَذاباً »  . و به همين صراحت آيات ذيل دلالت بر مطلوب مىكنند :\r\n « فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ »  [ بقره ، آيه 86 
  ]\r\n « خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ »  [ بقره ، آيه 162 
  ]\r\n « خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ »  [ آل‌عمران ، آيه 88 
  ]\r\n « لا يُقْضى عَلَيْهِمْ فَيَمُوتُوا وَ لا يُخَفَّفُ عَنْهُمْ مِنْ عَذابِها »  [ فاطر ، آيه 36 
  ]\r\n « وَ إِذا رَأَى الَّذِينَ ظَلَمُوا الْعَذابَ فَلا يُخَفَّفُ عَنْهُمْ وَ لا هُمْ يُنْظَرُونَ »  [ نحل ، آيه 85 
  ]\r\nدر تفسير قمّى روايتى از امام سجاد عليه السلام نقل مىنمايد كه خالى از دلالت بر مطلوب نيست :  « مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً »  أي كلّما أنطفت » . فإنّه حدّثني أبي عن ابن‌أبيعمير عن سيف بن عميرة برفعه إلى علي بن الحسين - صلوات اللّه عليهما - قال إنّ في جهنّم وادياً يقال له سعير ، إذا خبت جهنّم فتح سعيرها و هو قوله  « كُلَّما خَبَتْ زِدْناهُمْ سَعِيراً »  . [ تفسير قمّى ، ج 2 ، ص 29 
  ] .\r\n( 143 ) . روايت مفصّلى از امام باقر عليه السلام كه در تفسير قمّى ، ج 2 ، ص 421 مذكور است . اين حديث شريف در كافى ، ج 8 ( روضه ) ، ص 312 ، ح 486 نيز آمده است ، مراجعه شود .\r\n( 144 ) . علل الشرايع ، شيخ صدوق ، ج 1 ، ص 218 :\r\n« فقد روي عن النبي صلى الله عليه و آله انّه قال : . . . انّه لا يجاوز قدما عبد حتى يسئل عن أربع : عن شبابه فيما أبلاه و عن عمره فيما أفناه و عن ماله من أين جمعه و فيما أنفقه و عن حبّنا أهل‌البيت » .\r\nمضمون اين روايت در خصال شيخ صدوق رحمه الله نيز موجود است كه با سند متّصل خود از امام موسى كاظم عليه السلام و او هم از آباء اطهار خويش از اميرالمؤمنين عليه السلام نقل مىكنند كه فرمود : « قال رسول اللّه صلى الله عليه و آله : لا تزول قدما عبد يوم القيامة حتّى يسأل عن أربع : عن عمره فيما أفناه و [ عن 
  ] شبابه فيما أبلاه و عن ماله من أين اكتسبه و فيما أنفقه\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nو عن حبّنا أهل‌البيت » . ( خصال ، ج 1 ، ص 253 ) .\r\nو در تفسير على بن ابراهيم قمّى در ذيل آيهء شريفهء  « إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا »  روايتى به همين مضمون نقل مىكند :\r\n« حدثني أبي عن الحسن بن محبوب عن أبىحمزة الثمالى عن أبيجعفر عليه السلام قال :\r\nقال رسول اللّه صلى الله عليه و آله : « لا يزول قدم عبد يوم القيامة من بين يدي اللّه حتّى يسأله عن أربع خصال : عمرك فيما أفنيته و مالك من أين كسبته و أين وضعته و عن حبّنا أهل‌البيت . . . » .\r\n( تفسير قمّى ، ج 2 ، ص 19 - 20 ) .\r\n( 145 ) . تفسير قمّى ، ج 2 ، ص 222 :\r\n« . . . و قال علي بن إبراهيم في قوله  « وَ قِفُوهُمْ إِنَّهُمْ مَسْؤُلُونَ »  قال عن ولاية أميرالمؤمنين عليه السلام » .\r\nعيون اخبار الرضا ، ج 1 ، ص 313 :\r\nشيخ صدوق رحمه الله با سند متّصل خود از على بن موسى الرضا عليه السلام روايتى از پيغمبر صلى الله عليه و آله نقل مىكند كه در ذيل آن آمده است :\r\n« . . . ثم قال عليه السلام : و عزّة ربّي انّ جميع أمّتي لموقوفون يوم القيامة و مسئولون عن ولايته و ذلك قول اللّه عزّ و جلّ :  « وَ قِفُوهُمْ إِنَّهُمْ مَسْؤُلُونَ » »  .\r\n( 146 ) . مجمع البيان ، الجزء السادس ، ص 525 :\r\n« قال السدي : سألت مرة الهمداني عن هذه الآية فحدّثني انّ عبداللّه بن مسعود حدّثهم عن رسول اللّه صلى الله عليه و آله قال : « يرد الناس النار ثمّ يصدرون بأعمالهم . فأوّلهم كلمع البرق ثمّ كمرّ الريح ثمّ كحضر الفرس ثم كالراكب ثم كشدّ الرجل ثم كمشيه . . . » .\r\n( 147 ) . مجمع البيان ، الجزء السادس ، ص 526 :\r\n« . . . روى مرفوعاً عن يعلى بن منبه عن رسول اللّه صلى الله عليه و آله قال : « تقول النار للمؤمن يوم القيامة : جُز يا مؤمن فقد أطفأ نورك لهبي . . . » .\r\n( 148 ) . با مراجعه به كتب تفسير و خصوصاً تفاسير روايى در ذيل اين آيهء شريفه ،\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nحديثى كه در متن آمده ، نيافتيم . فقط در تفسير الدرّ المنثور سيوطى ، روايتى چنين آمده است :\r\n« و أخرج ابن‌أبىشيبة و هناد و عبد بن حميد و الحكيم و ابن‌الأنباري في المصاحف عن خالد بن معدان قال : إذا دخل أهل الجنة الجنة قالوا يا ربّنا ألم تعدنا ن نرد النار . قال بلى ولكنكم مررتم عليها و هى خامدة » . [ الدرّ المنثور ، ج 4 ، ص 281 
  ] .\r\n( 149 ) . در آيهء شريفهء  « وَ الْوَزْنُ يَوْمَئِذٍ الْحَقُّ »  نسبت به لفظ « وزن » دو احتمال وجود دارد : احتمال اول آن‌كه « وزن » در اين‌جا به معناى مصدر باشد ، يعنى « توزين » يا وزن كردن . و در اين صورت ظاهر اين است كه « الحقّ » وصف وزن باشد : يا به اين صورت كه يومئذٍ خبر الوزن الحقّ باشد ، كه معناى آن بالنتيجه اين است كه « وزن حق ، در آن روز است » . « 1 »\r\nو يا اين‌كه در آيه « وزن » ديگرى در تقدير باشد كه « الحق » وصف آن گردد و همان « خبر » قرارگيرد ، يعنى « وَالْوَزْنُ يَوْمَئِذٍ الْوَزْنُ الْحَقُّ » : وزن در آن روز وزن حق است و يا توزين و سنجش اعمال در آن روز سنجش حق است . و لذا گفته شده است كه حقّ در اين‌جا به معناى عدل است . مرحوم علّامه قدس سره در الميزان اين قول را از جمهور مفسرين نقل كرده‌اند . احتمال دوم درمورد « وزن » اين است كه به معناى « ثقل » باشد نه به معناى توزين مصدرى . مانند سنگى كه معيار و واحد كشيدن است . معناى آيهء شريفه بنابراين احتمال اين است كه « ميزان در روز قيامت حقّ است » و يا « معيارى كه در روز\r\n\r\n\r\n","description":"","footnote":"\r\n( 1 ) . الميزان ، ج 8 ، ص 12 . مرحوم علّامه به دنبال اين قول ، قول زمخشرى در كشّاف را نقل مىكند كه مشتمل بر كلامى مجمل است . زمخشرى مىگويد : « مرفوع بودن وزن بنا بر ابتداست و خبر آن يومئذ است و حقّ صفت وزن است يعنى : وزن در روزى كه خداوند امم و انبيايشان را مورد سؤال قرار مىدهد ، وزن حقّ است » . اجمال و غرابت كلام زمخشرى از اين جهت است كه درصدر كلام يومئذ را خبر قرار مىدهد و در ذيل در هنگام معنا كردن آيه به‌نظر مىرسد « وزن حقّ » را خبر قرار داده و يوم را ظرف . مرحوم علّامه رحمه الله در الميزان اين كلام زمخشرى را رمى به غرابت نموده‌اند . بعضى از محشين « كشّاف » هم به اين اشكال اشاره كرده‌اند ، گرچه محملى هم براى اصل كلام وى يافته‌اند . [ تفسير كشّاف ، ج 2 ، ص 88 
  ]\r\n","page_name":" 304 ","page_number":304},
  {"content":"\r\n\r\nقيامت اشيا با آن سنجيده مىشوند ، حقّ است » . « حقّ » امرى است كه هر چيزى با آن سنجيده مىشود ، روز قيامت روز تجلّى حقّ است ، و براى هر عملى « حقّى » ثابت است : نماز براى خود حقّى دارد ، يعنى « نمازى كه واجد همهء كمالات است » ، زكات براى خود حقّى دارد ، يعنى « زكاتى كه واجد همهء كمالات است » و همين‌طور ساير اعمال . بنابراين ، هر عملى با حقّ سنجيده مىشود ، گرچه اين « حقّ » نسبت به هر عملى فرق مىكند . بنابراين احتمال « حق » خود خبر وزن قرار مىگيرد نه اين‌كه خبر « يومئذٍ » و يا « وزن » مقدّر باشد و حقّ صرفاً وصف وزن قرارگيرد . مرحوم علّامه قدس سره اين احتمال را اختيار كرده‌اند و به‌نظر مىرسد ظاهر آيهء شريفه با اين احتمال موافق‌تر است .\r\nاين راجع به لفظ « وزن » و اما « موازين » در اين بخش از آيه كه فرمود :  « فَمَنْ ثَقُلَتْ مَوازِينُهُ . . . » *  موازين جمع ميزان است . معناى ميزان هم‌اكنون گذشت . كلام در اين‌جا در « جمع بودن » موازين است . بنابر احتمال دوم ، وجه جمع بودن موازين از باب تعدّد معيارها و ميزان‌هايى است كه اعمال به آن سنجيده مىشوند . همان‌طور كه گفتيم ، بنابراين احتمال براى هر عملى ميزانى است كه با آن سنجيده مىشود ، لذا براى هر شخصى « موازين » در كار است نه يك ميزان .\r\nاما بنابر احتمال اول كه مشهور مفسّران اختيار كرده‌اند مناسب‌تر آن است كه « موازين » را جمع « موزون » بدانيم ؛ يعنى عمل‌هايى كه وزن مىشوند . بنابراين ، جمع بودن موازين به‌خاطر تعدد عمل‌هايى است كه مورد سنجش واقع مىشود . [ براى بحث بيشتر : ر . ك : الميزان ، ج 9 ، ص 9 - 14 
  ] .\r\n( 150 ) . اشارهء آيهء شريفهء  « فَأُولئِكَ الَّذِينَ خَسِرُوا أَنْفُسَهُمْ » *  به اين نكته كه بدىها ناپايدار است شايد از اين جهت باشد كه « خسران » كه به معناى زيان است به از دست دادن اشيا اطلاق مىشود ، پس بدىها ناپايدارند كه با فانى شدن آنها دست انسان تهى مىماند و جز زيان چيزى عايدش نمىشود .\r\n( 151 ) . توحيد صدوق ، ص 268 .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nروايت بسيار مفصّلى است كه فقرهء مذكور در متن چنين است : « و اما قوله :  « فَمَنْ ثَقُلَتْ مَوازِينُهُ » *  و  « وَ مَنْ خَفَّتْ مَوازِينُهُ » *  فانّما يعنى الحساب ، توزن الحسنات و السيّئات و الحسنات ثقل الميزان و السيّئات خفّة الميزان » .\r\n( 152 ) . احتجاج طبرسى ، طبع مؤسسهء اعلمى بيروت ، ص 244 : حديث مفصّلى است از اميرالمؤمنين عليه السلام كه در ضمن آن آمده است : « و معنى قوله :  « فَمَنْ ثَقُلَتْ مَوازِينُهُ » *  و  « وَ مَنْ خَفَّتْ مَوازِينُهُ » *  فهو قلّة الحساب و كثرته » .\r\n( 153 ) . منافاتى كه در ابتدا بين دو آيه به‌نظر مىرسد از اين جهت است كه در آيهء اول خداوند مىفرمايد كه براى كفّار « وزنى » اقامه نمىشود ، يعنى وزن اعمال در كار نيست . در حالى كه در آيهء دوم تعبير  « وَ مَنْ خَفَّتْ مَوازِينُهُ » *  دلالت مىكند كه براى اعمال آنان « وزن » اقامه مىشود و اعمال آنان سنجيده مىشود ، در نتيجه ميزان اعمال آنان سبك است . مرحوم علّامه قدس سره دفع اين تنافى به اختلاف مورد در « وزن » كرده‌اند :\r\nنفى « وزن » ( سنجش ) درمورد اعمال حبط شده است و اثبات وزن ( سنجش ) درمورد اعمال حبط نشده .\r\nبه نظر مىرسد چنين راهى براى دفع تنافى كافى نباشد ، چه آن‌كه در آيهء دوم كه مورد اثبات وزن و سنجش است ، كسانى موردنظرند كه درمورد آنان خلود در جهنّم ثابت شده است :  « وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ . . . »  ، و خلود در جهنّم جز درمورد كفّار و منافقان ثابت نيست چه آن‌كه از روايات استفاده مىشود كه موحّدين سرانجام اهل نجاتند . بنابراين افرادى كه مورد آيهء دومند مشمول حبط اعمال كه در آيهء اول اثبات شده خواهند بود و درنتيجه وزن و سنجش اعمال ( طبق آيهء اول ) از آنان منفىّ است .\r\n( 154 ) . احتجاج طبرسى ، طبع مؤسسهء اعملى ( بيروت ) ، ص 351 :\r\nروايت بسيار مفصّلى است كه متضمّن احتجاجات امام صادق عليه السلام با زنديق مشهور است . فقرهء مذكور در متن چنين است :\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n« قال : أوليس توزن الأعمال ؟ قال عليه السلام : لا ، إنّ الأعمال ليست بأجسام و أنّما هي صفة ما عملوا ، و انّما يحتاج إلى وزن الشيء من جهل عدد الأشياء و لا يعرف ثقلها أو خفّتها و انّ اللّه لا يخفى عليه شيء . قال : فما معنى الميزان ؟ قال عليه السلام : العدل . قال فما معناه في كتابه :  « فَمَنْ ثَقُلَتْ مَوازِينُهُ » *  ؟ قال عليه السلام : فمن رجح علمه » .\r\n( 155 ) . توحيد صدوق ، ص 268 :\r\nروايت بسيار مفصّلى است از حضرت امير عليه السلام كه فقرهء مذكور در متن از آن چنين است :\r\n« . . . و أما قوله تبارك و تعالى :  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً »  فهو ميزان العدل يؤخذ به الخلايق يوم القيامة ، يدين اللّه تبارك و تعالى الخلق بعضهم من بعض بالموازين » .\r\n( 156 ) . 1 . اصول كافى ، ج 1 ، ص 419 ، ح 36 :\r\n« عن أبيعبداللّه عليه السلام في قوله تعالى :  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ »  . قال :\r\nالأنبياء و الأوصياء عليهم السلام » .\r\n2 . معانى الاخبار ، ص 31 :\r\nشيخ صدوق رحمه الله با سند متّصل خود از هشام بن سالم روايت مىكند . قال : سألت أباعبداللّه عليه السلام عن قول اللّه عزّ و جلّ :  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً »  . قال : « هم الأنبياء و الأوصياء عليهم السلام » .\r\n( 157 ) . روضهء كافى [ جلد 8 از فروع 
  ] ، ص 75 : حديثى طولانى از حضرت سجّاد عليه السلام ، فقره مذكور در متن چنين است :\r\n« إعلموا عباد اللّه أنّ أهل الشرك لا ينصب لهم الموازين و لا ينشر لهم الدواوين و انّما يحشرون إلى جهنّم زمراً و إنّما نصب الموازين و نشر الدواوين لأهل الإسلام » .\r\n( 158 ) . روايت را در كافى نيافتيم ، و لكن مضامين مذكور بعينه در تفسير على بن ابراهيم قمّى در ضمن روايت مفصّل‌ترى موجود است : تفسير قمّى ، ج 2 ، ص 380 :\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n« قال فحدّثني أبي عن ابن‌أبيعمير عن عبدالرحيم القصير عن أبيعبداللّه عليه السلام قال سألته عن   « ن وَ الْقَلَمِ »   ، قال : . . . فهو الكتاب المكنون الذي منه نسخ كلّها ، أولستم عربا فكيف لا تعرفون معنى الكلام واحدكم يقول لصاحبه « أنسخ ذلك الكتاب » أوليس ينسخ من كتاب أخذ من الأصل و هو قوله :  « إِنَّا كُنَّا نَسْتَنْسِخُ ما كُنْتُمْ تَعْمَلُونَ » »  .\r\n( 159 ) . تفسير عيّاشى ، ج 2 ، ص 328 ، ح 34 :\r\nعن خالد بن نجيح عن أبىعبداللّه عليه السلام قال : « إذا كان يوم القيامة دفع إلى الإنسان كتابه ، ثم قيل له إقرأ . قلت : فيعرف ما فيه ؟ فقال : إنّه يذكره فما من لحظة و لا كلمة و لانقل قدم و لا شيء فعله إلّاذكره ، كأنّه فعله تلك الساعة فلذلك قالوا :  « يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها »  .\r\n( 160 ) . تفسير على بن ابراهيم قمّى ، ج 2 ، ص 397 :\r\n« . . . و في رواية أبيالجارود عن أبيجعفر عليه السلام في قوله :  « يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ »  بما قدّم من خير و شرّ و ما أخّر ممّا سن من سنة ليستنّ بها من بعده ، فإن كان شرّاً كان عليه مثل وزرهم و لا ينقص من وزرهم شيء و إن كان خيراً كان له مثل اجورهم و لا ينقص من اجورهم شيء » .\r\n( 161 ) . طبعاً مراد ، قوا و احساسات به نحو كلّى و نوعى است ، نه تك‌تك احساسات و به نحو شخصى . مثلًا قوّهء باصره كه از چشم كمك مىگيرد طبعاً به سمت جلو متوجّه است و از ورا بىخبر . در اعمال بدنى ، نوعاً دست راست وسيله كار كردن است و مقدم بر دست چپ گرچه اين مطلب كليّت ندارد ، كما اين‌كه در ميان قواى احساسى مثل حسّ لامسه اختصاصى به سمت خاصّ ندارد .\r\n( 162 ) . با اتصال فقرهء  « نُخْرِجُ لَهُ يَوْمَ الْقِيامَةِ كِتاباً »  به فقرهء  « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ »  بسيار بعيد به‌نظر مىرسد كه مراد از كتاب همان طائر باشد و در عين حال ضمير مفعولى در « نخرج » آورده نشود . بلكه مناسب در اين فرض « نُخْرِجُهُ لَهُ يَوْمَ الْقِيَامَةِ كِتَاباً » مىبود نه « نخرج له » ، مهمل گذاشتن اين جهت در آيهء شريفه با وجود\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nكمال اتصال بين دو فقره ، ظهور در همان تعدّد « كتاب » و « طائر » دارد . و اللّه العالم .\r\n( 163 ) . تفسير على بن ابراهيم قمّى ، ج 1 ، ص 304 :\r\n« عن محمّد بن الحسن الصفّار عن أبيعبداللّه عليه السلام قال : إنّ أعمال العباد تعرض على رسول اللّه صلى الله عليه و آله كلّ صباح ، أبرارها و فجارها ، فاحذروا فليستحيي أحدكم أن يعرض على نبيّه العمل القبيح » .\r\n( 164 ) . تفسير عيّاشى ، ج 2 ، ص 109 ، ح 125 :\r\n« . . . و قال أبوعبداللّه « و المؤمنون » هم الأئمة » .\r\n( 165 ) . 1 . اصول كافى ، كتاب الحجّة ، ج 1 ، ص 190 ، ح 2 :\r\n« . . . عن بريد العجلي قال : سألت أباعبداللّه عليه السلام عن قول اللّه عزّ و جلّ :  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ »  . قال : نحن الأمة وسطى و نحن شهداء اللّه على خلقه و حججه في أرضه » .\r\n2 . تفسير عيّاشى ، ج 1 ، ص 62 ، ح 110 : همان روايت .\r\n( 166 ) . تفسير نورالثقلين ، ج 1 ، ص 134 ، ح 406 :\r\n« روى الحاكم أبوالقاسم الحسكانى في كتاب شواهد التنزيل لقواعد التفضيل بإسناده عن سليم بن قيس الهلالي عن علي عليه السلام : إنّ اللّه تعالى ايّانا عنى بقوله :  « لِتَكُونُوا شُهَداءَ عَلَى النَّاسِ »  فرسول اللّه صلى الله عليه و آله شاهد علينا و نحن شهداء اللّه على خلقه و حجّته في أرضه و نحن الذين قال اللّه تعالى :  « وَ كَذلِكَ جَعَلْناكُمْ أُمَّةً وَسَطاً » »  .\r\n( 167 ) . تفسير نورالثقلين ، ج 1 ، ص 135 ، ح 411 :\r\n« . . . و في رواية حمران بن أعين عنه عليه السلام ( ابيجعفر ) : إنّما أنزل اللّه  « وَ كَذلِكَ جَعَلْناكُمْ أُمَّةً وَسَطاً »  يعنى عدولًا  « لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  قال : و لا يكون شهداء على الناس إلّاالأئمة عليهم السلام و الرسل ، فأمّا الامّة فإنّه غير جايز أن يستشهدها اللّه و فيهم من لا تجوز شهادته في الدنيا على حزمة بقل » .\r\n( 168 ) . تفسير عيّاشى ، ج 1 ، ص 63 ، ح 114 :\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n« عن ابيعمر و الزبيري عن أبيعبداللّه عليه السلام قال : قال اللّه  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  فإن ظننت أنّ اللّه عنى بهذه الآية جميع أهل القبلة من الموحّدين أفترى أنّ من لا يجوز شهادته في الدنيا على صاع تمر يطلب اللّه شهادته يوم القيامة و يقبلها منه بحضرة جميع الامم الماضية ! كلّا لم يعن اللّه مثل هذا من خلقه ، يعني الامّة التي وجبت لها دعوة إبراهيم  « كُنْتُمْ خَيْرَ أُمَّةٍ أُخْرِجَتْ لِلنَّاسِ  و هم الامّة الوسطى و هم خير امّة اخرجت للناس » .\r\n( 169 ) . تفسير على بن ابراهيم قمّى ، ج 1 ، ص 388 :\r\n« و جئنا بك يا محمّد شهيداً على هؤلاء يعني على الأئمة ، فرسول اللّه شهيد على الأئمّة و هم شهداء على الناس » .\r\n( 170 ) . احتجاج طبرسى ، طبع موسسهء اعلمى ( بيروت ) ، ص 242 :\r\nحديث بسيار مفصّلى است كه حضرت امير عليه السلام در آن به دفع تناقضات متوهّم از قرآن مىپردازد . فقره‌اى كه در متن ذكر شده ، چنين است :\r\n« . . . فيقام الرسل فيسألون عن تأدية الرسالة التي حملوها إلى اممهم ، و تسئل الامم فتجحد كما قال اللّه تعالى :  « فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ »  فيقولون  « ما جاءَنا مِنْ بَشِيرٍ وَ لا نَذِيرٍ »  فتشهد الرسول رسول اللّه صلى الله عليه و آله فتشهد بصدق الرسل و تكذيب من جحدها من الامم ، فيقول لكلّ امّة منهم :  « فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ »  أي مقتدر على شهادة جوارحكم عليكم بتبليغ الرسل إليكم رسالاتهم ، كذلك قال اللّه لنبيّه :  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً » »  .\r\n( 171 ) . 1 . تفسير عيّاشى ، ج 1 ، ص 242 ، ح 132 :\r\n« عن أبيمعمّر السعدي قال : قال عليّ بن أبيطالب عليه السلام في صفة يوم القيامة يجتمعون في موطن يستنطق فيه جميع الخلق فلا يتكلّم أحد إلّامن أذن له الرحمن و قال صواباً فيقام الرسل فيسئل فذلك قوله لمحمّد صلى الله عليه و آله  « فَكَيْفَ إِذا جِئْنا مِنْ كُلِّ أُمَّةٍ \r\n\r\n","description":"","footnote":"","page_name":" 310 ","page_number":310},
  {"content":"\r\n\r\n بِشَهِيدٍ وَ جِئْنا بِكَ عَلى هؤُلاءِ شَهِيداً »  و هو الشهيد على الشهداء و الشهداء هم الرسل عليهم السلام » .\r\n2 . در توحيد صدوق رحمه الله روايت بسيار مفصّلى با سند متّصل خويش از « ابىمعمر السعدانى » نقل مىكند كه شباهت تامّى با روايت مفصّل احتجاج دارد . در ضمن آن راجع به سؤال خلائق در قيامت چنين آمده است : « فيستنطقون فلا يتكلّمون إلّامن اذن له الرحمن و قال صواباً ، فيقوم الرّسل صلّى اللّه عليهم فيشهدون في هذا الموطن فذلك قوله :\r\n « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  . [ توحيد صدوق ، ص 261 
  ] » .\r\n3 . بخشى از روايت احتجاج در تعليقهء [ 164 
  ] گذشت ، فقرهء مقدّم‌تر آن چنين است :\r\n« . . . ثم يجتمعون في موطن آخر يستنطق فيه أولياء اللّه و أصفياءه فلا يتكلّم أحد إلّا من أذن له الرحمن و قال صواباً ، فيقام الرسل فيسألون عن تأدية الرسالة . . . » كه بقيه آن گذشته است . اين چند روايت مختلف در عين شباهت تامّى كه با يك‌ديگر دارند و مخصوصاً دو روايت اول كه ظاهراً راوى در آن دو متحد است [ براى روايت احتجاج نيز سندى ذكر نشده است 
  ] در عين حال در بعضى فقرات و تعابير با يك‌ديگر اختلاف دارند كه مانع حكم به اتحاد آنها مىشود . البته ممكن است اين اختلاف ناشى از اختلاف در نقل باشد . و اللّه العالم .\r\n( 172 ) . در آيهء اول يعنى  « وَ مَنْ أَضَلُّ مِمَّنْ يَدْعُوا مِنْ دُونِ اللَّهِ . . . »  از طرفى معبود مشركان به  « مَنْ لا يَسْتَجِيبُ لَهُ إِلى يَوْمِ الْقِيامَةِ »  وصف شده كه مشعر به جماد بودن آنهاست و از طرفى ديگر براى آنها ضمير « هم » آورده شده كه طبعاً دلالت بر دارا بودن عقل و شعور مىكند « 1 » و در ذيل آيه آنها را در روز قيامت دشمن مشركين مىداند\r\n\r\n\r\n","description":"","footnote":"\r\n( 1 ) . ر . ك : تعليقهء 30\r\n","page_name":" 311 ","page_number":311},
  {"content":"\r\n\r\nو كافر به عبادتشان . اين اوصاف اخير مخصوص صاحبان حيات و علم و شعور است و بنابراين ، معلوم مىشود همان بت‌ها كه به ظاهر بىجانند ، درواقع از حيات برخوردارند و در قيامت دشمن مشركان خواهند بود ، و به عبادت آنان كافر .\r\nو همين‌طور است درمورد آيهء دوم .\r\n( 173 ) . اصول كافى ، ج 2 ، ص 28 - 33 :\r\nحديث بسيار مفصّلى است از امام باقر ابىجعفر عليه السلام . فقره‌اى كه در متن آمده است چنين است ( قريب به آخر حديث ، ص 32 ) :\r\n« و ليست تشهد الجوارح على مؤمن ، إنّما تشهد على من حقّت عليه كلمة العذاب ، فامّا المؤمن فيعطى كتابه بيمينه قال اللّه عزّ و جلّ :  « فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا »  .\r\n( 174 ) . تفسير على بن ابراهيم قمّى ، ج 2 ، ص 264 :\r\nذيل آيهء شريفهء  « وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ »  و الجلود الفروج .\r\n( 175 ) . تفسير قمّى ، ج 2 ، ص 216 :\r\n. . . قال : إذا جمع اللّه يوم القيامة دفع إلى كلّ انسان كتابه فينظرون فيه فينكرون انّهم عملوا من ذلك شيئاً فتشهد عليهم الملائكة فيقولون يا ربّ ملائكتك يشهدون لك ثم يحلفون انّهم لم يعملوا من ذلك شيئاً و هو قوله :  « يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ »  فإذا فعلوا ذلك ختم اللّه على السنتهم و تنطق جوارحهم  « بِما كانُوا يَكْسِبُونَ » » *  .\r\n( 176 ) . حرف « مِنْ » ( از ) در عربى به معانى متعددى به‌كار مىرود كه « ابتداى غايت » معناى غالب آن است مثل   « مِنَ الْمَسْجِدِ الْحَرامِ إِلَى الْمَسْجِدِ الْأَقْصَى »   . و غير از ابتدا به معناى تبعيض هم به كار مىرود مثل  « وَ مِنْهُمْ مَنْ يَنْتَظِرُ »  . « من تبعيضيّه » درواقع به معناى « بعض » است . در آيهء شريفهء  « وَ يَتَّخِذَ مِنْكُمْ شُهَداءَ »  ظاهر « مِنْ » تبعيضيه\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nاست ، يعنى خداوند از ميان شما بعضى را به عنوان شاهد و گواه اختيار و انتخاب نمايد . بنابراين ، مراد از « شهداء » عده‌اى از ميان امّت است [ يعنى مخاطبين كه با ضمير « كُم » در « مِنكم » آمده است 
  ] . مرحوم علّامه قدس سره در متن احتمال ديگرى را برگزيده‌اند :\r\nمن در آيهء شريفه براى ابتدا و مراد از شهدا همان ايام است . تطبيق اين احتمال بر آيه فى حد نفسه روشن نيست . ظاهراً مراد آن است كه « منكم » در اين‌جا مفعول به واسطه واقع شده ، يعنى خداوند نسبت به شما « ايام » را به عنوان شاهد اختيار مىكند [ ايّام بر اعمال شما گواهى مىدهند 
  ] .\r\nهمان‌گونه كه گفتيم اين احتمال كاملًا خلاف ظاهر آيهء شريفه است و به‌نظر مىرسد كه مرحوم علّامه قدس سره خود در تفسير الميزان معنايى بر خلاف آنچه در متن آمده استظهار نموده و « مِنْ » را تبعيضيّه دانسته‌اند [ الميزان ، ج 4 ، ص 29 
  ] . در تفاسير مشهور ديگر هم ديده نشده كه چنين استظهارى از آيهء شريفه را لااقل محتمل دانسته باشند .\r\n( 177 ) . استفادهء شهادت صخره‌ها و آسمان‌ها و زمين بر اعمال از اين آيهء شريفه دشوار است ، آنچه كه در آيه مطرح شده مسئله آوردن اعمال در قيامت از ناحيهء خداى متعال است :  « يَأْتِ بِهَا اللَّهُ »  و سخنى از شهادت امور مذكوره نسبت به « اعمال » در ميان نيست . مگر آن‌كه مراد از شهادت همان ارتباط خاصّى باشد كه بين مكان و بين عمل محقّق مىشود . و بنابراين ، هرگاه عمل با تمام ذات حاضر شود ، مكان نيز ضرورتاً چنين خواهد بود و مراد از شهادت هم ، همين مقدار از حضور باشد [ گرچه حقيقت حضور به اين مقدار حاصل نمىشود 
  ] . برهانى كه مرحوم علّامه قدس سره در پايان فصل بيان مىكنند قريب به همين مطلب را اثبات مىكند ، مراجعه شود .\r\n( 178 ) . اصول كافى ، ج 2 ، باب محاسبة العمل ، ص 455 ، ح 12 :\r\n« . . . عن أبيعبداللّه عليه السلام قال : إنّ النهار إذا جاء قال : يا ابن‌آدم اعمل في يومك هذا خيراً ، أشهد لك به عند ربّك يوم القيامة فإنّي لم آتك فيما مضى و لا آتيك فيما بقى و إذا جاء الليل قال : مثل ذلك » .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n( 179 ) . محاسبة النفس ، ابن‌طاووس ، ص 14 :\r\n« رويت بإسنادي إلى محمّد بن علي بن محبوب من كتابه بإسناده إلى جعفر بن محمّد الصادق عن أبيه عليهما السلام قال : ما من يوم يأتى على بن آدم إلّاقال ذلك اليوم : يابن‌آدم أنا يوم جديد و أنا عليك شهيد فافعل بى خيراً و اعمل فيّ خيراً اسهّل لك في يوم القيامة فإنّك لن تراني بعدها أبداً » . « 1 »\r\n( 180 ) . علل الشرايع ، ص 343 ، باب 46 :\r\n« . . . عن عبداللّه بن علي الزراد قال : سأل أبوكهمس أباعبداللّه عليه السلام فقال : يصلّى الرجل نوافله في موضع أو يفرّقها ؟ قال : لا ، بل هاهنا و هاهنا فإنّها تشهد له يوم القيامة » .\r\n( 181 ) . به صفحه 184 - 187 مراجعه شود .\r\n( 182 ) . درواقع طبق بيانات مرحوم علّامه قدس سره ، حقيقت رزق و حساب متّحد است و اختلاف فقط به حيثيت است : در ترتّب معلولات بر علل ، حيثيت ترتّب معلول بر علت نوعى حساب است و حيثيت استمداد معلول از علت در وجود و كمالات آن ارتزاق . بنابراين اگر رزق براى موجودات دائمى ، مستمر و ضرورى است ، پس حساب هم كه در حقيقت با رزق متّحد است ، چنين است .\r\nصرف‌نظر از اين قياس ، هرگاه خود « حساب » به معناى تكوينى آن را مدّنظر قرار دهيم ، دائمى و مستمرّ و ضرورى بودن آن روشن است چه آن‌كه نظام علل و معلولات ، نظامى است جارى و سارى در جميع مراحل گرچه مؤثر مستقلّ و حقيقى جز ذات حق تعالى نيست .\r\n( 183 ) . نهج‌البلاغه عبده ، طبع مطبعة الاستقامة مصر ، جزء سوم ، ص 226 ( قصار الحكم ، شمارهء 300 ) .\r\n\r\n\r\n","description":"","footnote":"\r\n( 1 ) . شيخ صدوق در من لا يحضره الفقيه ، باب نوادر ، اين روايت را با اختلافى در سند و متن چنين نقل مىكند :\r\nو في رواية السكونيّ قال : قال على عليه السلام : « و ما من يوم يمرّ على ابن‌آدم إلّاقال له ذلك اليوم : أنا يوم جديد و أنا عليك شهيد فقل في خيراً و اعمل في خيراً ، أشهد لك به يوم القيامة فإنّك لن تراني بعد هذا أبداً »\r\n","page_name":" 314 ","page_number":314},
  {"content":"\r\n\r\n« سئل عليه السلام : كيف يحاسب اللّه الخلق على كثرتهم ؟ فقال عليه السلام : كما يرزقهم على كثرتهم . فقيل : كيف يحاسبهم و لا يرونه ؟ فقال عليه السلام : كما يرزقهم و لا يرونه » .\r\n( 184 ) . تفسير مجمع البيان ، طبع كتابفروشى اسلاميه ، جزء دهم ، ص 353 :\r\n« روى أبوسعيد الخدري قال : قيل يا رسول اللّه ما أطول هذا اليوم ؟ فقال : و الّذي نفس محمّد بيده أنّه ليخفّ على المؤمن حتّى يكون أخفّ عليه من صلاة مكتوبة يصلّيها في الدنيا » .\r\n( 185 ) . تفسير مجمع البيان ، جزء دهم ، ص 353 .\r\n« روى عن أبيعبداللّه عليه السلام أنّه قال : لو ولّى الحساب غير اللّه لمكثوا فيه خمسين ألف سنة من قبل أن يفرغوا و اللّه سبحانه يفرغ من ذلك فى ساعة » .\r\n( 186 ) . مراد ظهور تجليّات جلاليّه و جماليّه است . هر ممكنى در غايت سير خويش به اسمى بازگشت مىكند كه از آن نشئت گرفته است . بنابراين ، كلام متن منافاتى با تفاوت نفوس از حيث شقاوت و سعادت در قيامت ندارد ، چه آن‌كه شقىّ هم از دايرهء اسماى الهى بيرون نيست و مظهر قهر و غلبهء الهى است .\r\n( 187 ) . معانى الاخبار ( شيخ صدوق ) ، ص 262 .\r\n« عن أبيجعفر عليه السلام قال : قال رسول اللّه صلى الله عليه و آله كلّ محاسب معذّب . فقال له قائل : يا رسول اللّه فأين قول اللّه عزّ و جلّ :  « فَسَوْفَ يُحاسَبُ حِساباً يَسِيراً »  ؟ قال : ذلك العرض يعنى التصفّح » .\r\n( 188 ) . تفسير عيّاشى ، ج 2 ، ص 210 ، ح 39 :\r\n« عن هشام بن سالم عن أبيعبداللّه في قوله :  « وَ يَخافُونَ سُوءَ الْحِسابِ »  قال :\r\nالاستقصاء و المداقّة . و قال : يحسب عليهم السيّئات و لا يحسب لهم الحسنات » .\r\nبه همين مضمون ، حديث 37 ، 38 ، 40 و 41 از مرجع سابق .\r\n( 189 ) . شايد مراد از تبعيّت سؤال از حساب كه در متن مطرح شده ، را بتوان اين‌طور تقرير نمود : سؤال به معناى جست‌وجو براى يافتن حقيقت امر در نزد مسئول\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n( مخاطب : سؤال شونده ) است و به عبارت ديگر به ظهور درآوردن حقيقتى كه در نزد مسئول است . مثلًا هنگامى كه از شخصى سؤال مىكنيم : « آيا ارسطو شاگرد افلاطون بوده است ؟ » درواقع در پى آن هستيم حقيقت امرى را كه درنزد مسئول موجود است به ظهور درآوريم : و اين نكته روشن شود كه آيا ارسطو شاگرد افلاطون بوده است يا نه . مسئول هم به مقتضاى علم خود [ يعنى آنچه كه در نزد او حاضر است 
  ] پاسخ خواهد داد . در روز قيامت امر اصلى ، ظهور مكامن ضمير است و رسيدن هر ذاتى به غايتى كه مقتضاى ذات اوست و نهايتى كه مستعدّ براى آن است . رسيدن ذوات به نتايج اعمال و مقتضيات آن همان حساب است و از آن جهت كه رسيدن به اين نتايج درواقع ظهور حقايقى است كه در نفوس پنهان شده بود ، سؤالى تكوينى است . چون حقيقت سؤال به ظهور درآوردن حقيقتى است كه درنزد مسئول است ، و اين حقيقت معمولًا در عالم مأنوس ما با تكلّم و مخاطبهء لفظى و كلامى صورت مىگيرد و در عوالم ديگر به صورتى ديگر . كما اين‌كه حقيقت تكلّم هم در عوالم ديگر صورتى ديگر دارد .\r\n( 190 ) . نسخ در باب احكام و شرايع به معناى انتهاى زمان حكم است . نسخ شرايع سابق به شريعت اسلام و نيز نسخ بعضى از احكام صدر اسلام به احكامى ديگر از مسلّمات است گرچه در مصاديق آن‌گاه اختلاف شده است . مرحوم علّامه قدس سره در متن نقل كرده‌اند كه بعضى اخبار ، آيهء شريفهء  « وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ »  را به آيهء  « إِلَّا اللَّمَمَ إِنَّ رَبَّكَ واسِعُ الْمَغْفِرَةِ »  منسوخ دانسته‌اند ، و بعد اضافه كرده‌اند كه نسخ در اين‌جا به معناى تفسير و بيان است نه بيان غايت حكم و انتهاى زمان آن ، چون نسخ به اين معنا در حقايق جارى نيست .\r\nوجه منسوخ بودن آيهء اول به آيهء دوم [ ولو ظاهراً 
  ] از اين جهت است كه آيهء اول مىفرمايد : همهء آنچه كه در ضمائر انسان موجود است مورد محاسبه قرار مىگيرد ، چه انسان آن را ظاهر مىسازد و چه پنهان . در حالىكه آيهء دوم « لَمَم » را استثنا مىكند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nدر معناى « لَمَم » اختلاف كرده‌اند : بعضى گفته‌اند : معناى آن گناه صغيره [ در مقابل كبيره 
  ] است . و بعضى ديگر گفته‌اند : مراد قصد معصيت است درحالى كه مرتكب آن نمىشود ، گروه سومى آن را معصيت اتّفاقى [ اعم از صغيره و كبيره 
  ] معنا كرده‌اند . لَمَم را به هر معنايى كه حساب كنيم نسبت به آيهء اول خاصّ است و بنابراين ، اگر مفاد آيهء اول ثابت بوده است ناچار بايد آيهء دوم را ناسخ آن بدانيم .\r\nمرحوم علّامه قدس سره - همان‌طور كه گذشت - نسخ به معناى رفع حكم يا انتهاى زمان آن را در اين‌جا مردود مىدانند . به گمان ما بيان ايشان در ردّ اين احتمال را بايد به نحوى اصلاح نمود چون صرف اين‌كه آيهء اول درمورد حقايق است مانع از انتهاى امد و زمان آن نمىشود . مصالح و مفاسدى كه پايه و مبناى احكام را تشكيل مىدهند و درواقع اغراض داعيهء براى جعل احكامند خود از واقعيّاتند ، پس چگونه نسخ حكم معقول است .\r\nبه نظر مىرسد غرض مرحوم علّامه قدس سره را اين‌طور مىتوان تأمين كرد كه : مصالح و مفاسدى كه مبناى احكام را تشكيل مىدهند امورى نسبىاند : به اين معنا كه خصوصيات زمان و مكان و امم مختلف [ و انحاى خصوصيات ديگر 
  ] در تحقّق آنها دخيلند و بنابراين ، كاملًا معقول و متصور است فعلى كه تا زمانى واجد مصلحت بوده است در زمانى ديگر مصلحت خود را از دست دهد و بالعكس . اما مسئلهء « حساب » و ظهور نتايج اعمال و امثال آن حقايقى نيست كه مخصوص فردى يا گروهى خاص بوده يا خصوصيّات زمان و مكان در اصل آن دخالتى داشته باشد .\r\nبنابراين ، افعال خاص يا از ابتدا شرايط ظهور و بروز را واجدند كه در اين صورت تخلّف معلول از علت محال است و يا اين‌كه از ابتدا شرايط بروز و ظهور در آنها تمام نيست ، پس مشمول  « يُحاسِبْكُمْ بِهِ اللَّهُ »  نيستند . به اين بيان آيهء  « إِلَّا اللَّمَمَ . . . »  مخصّص آيات « محاسبه » مىشود نه ناسخ و مخصّص درواقع بيان مراد جدّى از عام را مىكند [ لااقل در اين موارد كه ضرب و جعل قانون عام بلاوجه است 
  ] .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n( 191 ) . بحارالانوار ، ج 7 ، ص 261 ، ح 10 ، متن حديث چنين است :\r\n« عن موسى بن جعفر عليهما السلام عن آبائه عليهم السلام قال : قال رسول اللّه صلى الله عليه و آله كل نعيم مسئول عنه يوم القيامة إلّاما كان في سبيل اللّه » .\r\nدر تفسير نورالثقلين از من لا يحضره الفقيه روايتى قريب به اين مضمون نقل مىكند ، متن حديث چنين است :\r\n« قال رسول اللّه صلى الله عليه و آله : كلّ نعيم مسئول عنه صاحبه إلّاما كان في غزو أو حجّ » .\r\n( 192 ) . حديث را در امالى مفيد نيافتيم . در امالى شيخ طوسى - اعلى اللّه مقامه - روايت مذكور است ؛ امالى شيخ طوسى ، ج 1 ، ص 215 ، ( طبع سنگى ، ص 132 ) ، ح 16 :\r\n« عن سفيان ابن عيينة قال سمعت أباعبداللّه عليه السلام يقول : ما من عبد إلّاو للّه عليه حجّة إمّا في ذنب اقترفه و إمّا في نعمة قصّر عن شكرها » .\r\n( 193 ) . كتاب الزهد للحسين بن سعيد الأهوازى ، طبع حروفى ، ص 94 ، ح 251 :\r\n« . . . قال أبوعبداللّه عليه السلام : الدواوين يوم القيامة ثلاثة : ديوان فيه النعم و ديوان فيه الحسنات و ديوان فيه الذنوب فيقابل بين ديوان النعم و ديوان الحسنات فيستغرق عامّة الحسنات و تبقى الذنوب » .\r\n( 194 ) . توحيد صدوق ، ص 365 ، ح 2 :\r\n« عن ابن‌اذينة عن أبيعبداللّه عليه السلام قال : « قلت له : جعلت فداك ، ما تقول في القضاء و القدر ؟ قال : أقول إنّ اللّه تبارك و تعالى إذا جمع العباد يوم القيامة سألهم عمّا عهد إليهم و لم يسألهم عمّا قضى عليهم » .\r\n( 195 ) . تفسير نورالثقلين ، ج 5 ، ص 663 ، ح 15 :\r\nفي مجمع البيان : و روى العياشى بإسناده في حديث طويل قال : سأل أبوحنيفة أباعبداللّه عليه السلام عن هذه الآية فقال له : « ما النعيم عندك يا نعمان ؟ قال : القوت من الطعام و الماء البارد . فقال : لئن أوقفك اللّه يوم القيامة بين يديه حتى يسئلك عن كلّ أكلة أكلتها أو شربة شربتها ليطولنّ وقفك بين يديه . قال : فما النعيم جعلت فداك ؟ قال : نحن\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nأهل‌البيت النعيم الذي أنعم اللّه بنا على العباد » .\r\nاين حديث با آنچه كه در متن آمده است اختلافاتى دارد كه با مقايسه واضح مىشود .\r\n( 196 ) . احتجاج طبرسى ، طبع مؤسسهء اعلمى بيروت ، ص 252 :\r\nحديث مفصّلى از حضرت امير عليه السلام كه در آن با زنديق به احتجاج درآمده‌اند ، فقرهء مذكور در متن چنين است :\r\n« . . . و هم النعيم الّذي يسأل العباد عنه ، لأنّ اللّه تبارك و تعالى أنعم بهم على من أتبعهم من أوليائهم . قال السائل : من هؤلاء الحُجج ؟ قال : هم رسول اللّه و من حلّ محلّه من أصفياء اللّه الذين قرنهم اللّه بنفسه و رسوله و فرض على العباد طاعتهم مثل الذي فرض عليهم منها لنفسه و هم ولاة الأمر الذين . . . » .\r\n( 197 ) . محاسن برقى ، طبع دارالكتب الاسلاميه ، ج 2 ، ص 399 ، ح 82 :\r\n. . . عن أبيخالد الكابلي قال دخلت على أبيجعفر عليه السلام فدعا بالغداء فأكلت معه طعاماً ما أكلت قطّ طعاماً أنظف منه و لا أطيب منه ، فلمّا فرغنا من الطعام قال : يا أباخالد كيف رأيت طعامنا ؟ قلت : جعلت فداك ما رأيت أنظف منه قطّ و لا أطيب ، و لكنّي ذكرت الآية الّتي في كتاب اللّه :  « لَتُسْئَلُنَّ يَوْمَئِذٍ عَنِ النَّعِيمِ »  . فقال أبوجعفر عليه السلام : لا انّما تسئلون عمّا أنتم عليه من الحقّ » . فقرهء مذكور در متن همين عبارت اخير است .\r\n( 198 ) . صدر آيه يعنى  « وَ لِكُلٍّ دَرَجاتٌ مِمَّا عَمِلُوا » *  دلالت مىكند كه درجات ثابت شده براى هر كسى با آنچه انجام داده است ، ارتباط خاصّى دارد . من در « ممّا عملوا » ظاهراً به معناى سببيّت است ، چنان‌كه بيضاوى در تفسير خويش « ممّا عملوا » را به معناى « لاجل ما عملوا » تفسير نموده [ گرچه احتمال هم داده است كه به معناى « من جزاء ما عملوا » باشد كه ظاهراً تقدير بىدليلى است 
  ] .\r\nاين نكته روشن است كه اگر درجات حاصل براى هر فردى معلول اعمال وى باشد ، نسبت خاصّى بين اين درجات و اعمال برقرار خواهد بود ، چه آن‌كه علت\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو معلول يا سبب و مسبّب را سنخيّتى بايد . عبارت ميانى يعنى  « لِيُوَفِّيَهُمْ أَعْمالَهُمْ »  از مرحلهء اثبات نسبت خاص بين جزا و عمل فراتر رفته ، نوعى اتحاد ميان جزا و عمل ثابت مىكند . چه آن‌كه جزا را همان توفيهء اعمال دانسته است . اعمال به نفسها به انسان بازگشت مىكند . منتهى براى عمل هم در عوالم مختلفه صور مختلفى است . حقيقت عمل ، همين حركات مادّى كه به چشم ظاهر ديده مىشود نيست ، بلكه در باطن و باطن باطن انسان و غير آن به تناسب صورى حاصل مىآيد كه همان عمل ، يعنى مراتب مختلفهء آن است . تمام اين مراتب به انسان بازگردانده مىشود و به عبارت بهتر هر عملى با تمام حقيقت خويش بر انسان متجلّى مىگردد .\r\n( 199 ) . كلام مرحوم علّامه قدس سره را شايد بتوان اين‌طور توضيح داد :\r\nكتمان ما انزل اللّه و اشتراء به ثمن قليل نفس معاصى است در قبال خوردن آتش و عذاب كه آثار مترتبهء بر معاصى است . و همين‌طور تقوا و پرهيزكارى و استقامت عين طاعت است در قبال هدايت و مغفرت كه اثر اين تقوا و پرهيزكارى است . كتمان ما انزل اللّه و تقوا و به‌طور كلّى معاصى و طاعات ، عناوين صادق بر افعال مكلّفند به خلاف آثار مترتّبه بر آنها كه با اندك تأمّلى روشن مىشود .\r\nدر آيهء اوّلِ مذكور در متن يعنى  « إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ . . . »  سخن از نفس معاصى بوده است در حالىكه در آيهء بعدى  « أُولئِكَ الَّذِينَ اشْتَرَوُا الضَّلالَةَ بِالْهُدى . . . » *  سخن از تبديل هدايت به ضلالت رفته است . با توجّه به اين‌كه آيهء دوم در مقام بيان و توضيح همان آيهء اول است ، اين سؤال به ذهن مىرسد كه چرا نحوهء بيان تغيير كرد . على القاعده مىبايد به جاى « ضلالت » همان كتمان ما انزل اللّه كه در آيهء اول بود ، مطرح مىشد و به جاى « هدايت » ، نفس تقوا كه از سنخ طاعت است و در عرض كتمان ما انزل اللّه [ كه معصيت است 
  ] . چرا در سياق آيه كه بحث بر سر خود معاصى بود ، تغيير رخ داد و كلام در آثار مترتبهء بر معاصى و آثار مترتبهء بر تقوا و استقامت مطرح شد ؟ استظهار مرحوم علّامه قدس سره از اين تغيير در سياق ، اين است كه\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nيك نوع اتّحادى بين اعمال [ از معاصى و طاعات 
  ] و بين جزاى آنها محقّق است كه مصحّح اين تغيير سياق گشته : چون كتمان ما انزل اللّه درواقع عين ضلالت و عذاب است و درمقابل ، تقوا در باطن عين هدايت و مغفرت است ، لذا اين تغيير سياق موجّه مىنمايد . بنابراين تغيير سياق در آيهء شريفه مشعر به تبدّل صور اعمال در باطن است و اين تغيير در صورت ، هم در ناحيهء طاعات ثابت است و هم در ناحيهء معاصى . از طرف ديگر در آيهء دوم به جاى « خوردن آتش » كه در آيهء اول بود ، مفهوم عامّى مثل ضلالت و عذاب مطرح شده است كه از آن فهميده مىشود مسئلهء تبدّل صور اعمال مخصوص بعضى معاصى نيست ، بلكه امر عامّى است و در هر معصيتى جارى است .\r\n( 200 ) . روايت را در كتب معتبر ، با فحصى چند نيافتيم ، متن روايت چنين است :\r\n« كما تعيشون تموتون و كما تموتون تبعثون » .\r\n( 201 ) . 1 . روضهء كافى ، ص 177 ، ح 197 .\r\nعن الصادق عليه السلام : « الناس معادن كمعادن الذهب و الفضّة ، فمن كان له في الجاهليّة أصل فله في الإسلام أصل » .\r\n2 . من لا يحضره الفقيه ، ج 4 ، ص 380 ، ح 5821 : ( از كلمات موجزهء حضرت رسول صلى الله عليه و آله ) : « الناس معادن كمعادن الذهب و الفضّة » .\r\n( 202 ) . كافى ، ج 3 ( فروع ) ، ص 240 ، ح 14 :\r\n« على بن محمّد عن محمّد بن أحمد الخراسانيّ عن أبيه قال : قال أبوعبداللّه عليه السلام : إذا وضع الميّت في قبره مثّل له شخص فقال له : يا هذا كنّا ثلاثة : كان رزقك فانقطع بانقطاع أجلك و كان أهلك فخلّفوك و انصرفوا عنك و كنت عملك فبقيت معك ، أما أنّي كنت أهون الثلاثة عليك » .\r\n( 203 ) . اين روايت را شيخ صدوق قدس سره در معانى الاخبار ، ص 232 با سند متّصل ذكر نموده است كه با حذف اسانيد چنين است :\r\n« . . . قال عيس بن قاصم : وفدت مع جماعة من بنيتميم إلى النبيّ صلى الله عليه و آله فدخلت عليه\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nو عنده الصلصال بن الدلهمس ، فقلت : يا نبيّ اللّه عظنا موعظة ننتفع بها فإنّا قوم نعير بالبريّة . فقال رسول اللّه صلى الله عليه و آله : يا قيس إنّ مع العزّ ذلًاّ و إنّ مع الحيوة موتاً و إنّ مع الدنيا آخرة و إنّ لكل شيء حسيباً و على كلّ شيء رقيباً و إنّ لكلّ حسنة ثواباً و لكلّ سيّئة عقاباً و لكلّ أجل كتاباً و إنّه لابدّ لك يا قيس من قريب يدفن معك و هو حيّ و تدفن معه و أنت ميّت . فإن كان كريماً أكرمك و إن كان لئيماً أسلمك ، ثمّ لايحشر إلّامعك و لا تبعث إلّامعه و لا تسأل إلّاعنه ، فلا تجعله إلّاصالحاً ، فإنّه إن صلح آنست به و إن فسد لاتستوحش إلّامنه و هو فعلك » .\r\n( 204 ) . اگر مراد برهان عقلى باشد ، ظاهراً اشاره به برهانى است كه در اثبات عوالم سه‌گانه گذشته است كه در آن‌جا ثابت شد براى هر شيئى در اين عالم مادّى ، صورتى در دو عالم ديگر محقّق است ( الرسائل التوحيديه ، ص 101 - 104 ) و اگر مراد برهان نقلى باشد ، ممكن است اشاره به برهانى باشد كه در ص 166 - 167 همين كتاب گذشته است ، مراجعه شود .\r\n( 205 ) . اعتبارى بودن اطاعت و معصيت به معناى موافقت امر خداوند و مخالفت آن ، از جهاتى قابل خدشه است . موافقت امر يا مخالفت آن درواقع يعنى موافقت مأمور به و مخالفت با آن ، چه آن‌كه فعلى كه در خارج آورده مىشود با مأمور به كه متعلّق امر است سنجيده مىشود : اگر مطابق آن بود ، اطاعت و اگر مطابق آن نبود معصيت ناميده مىشود . مطابقت و مخالفت به اين معنا امرى واقعى است . به عبارت ديگر حيثيت « مطابقت فعل انجام شده با متعلّق امر » و مخالفت آن ، حيثيتى واقعى است گرچه انتزاعى است هم‌چون فوقيّت و تحتيّت و امثال آن .\r\nممكن است اين توهّم به ذهن خطور كند كه موافقت يا مخالفتى كه حقيقت طاعت و عصيان را تشكيل مىدهد مخالفت با ذات مأمور به [ بدون لحاظ حيثيت امر 
  ] نيست ، بلكه مخالفت با مأمور به بما هو مأمورٌ به است . به عبارت ديگر زمانى مىگوييم فعل صادر از شخص ، اطاعت امرى خاص است كه آن فعل صادر با متعلق امر از آن لحاظ\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكه متعلّق امر است ، موافق باشد و هكذا در ناحيهء مخالفت . و چون امر و نهى طبق فرض اعتبارى است پس مطابقت يا مخالفت فعل صادر با مأمور به بما هو مأمور به اعتبارى است .\r\nاين توهّم را به وجوهى مىتوان پاسخ گفت :\r\nاولًا اعتبارى بودن امر و نهى خود محلّ كلام است ، گرچه مرحوم علّامه قدس سره در اصول فلسفه « 1 » و در « رسالهء اعتباريات » « 2 » آن را اعتبارى دانسته‌اند . عمدهء نظر ايشان اين نكته است كه اراده به فعل غير حقيقتاً تعلّق نمىيابد و بنابراين ، تعلق اراده به فعل غير خود اعتبارى است . صرف‌نظر از اشكال در خود اين مبنا ، بايد گفت اين نكته مورد غفلت واقع شده است كه « امر » عين « اراده » فعل غير نيست . غايت مطلبى كه مىتوان پذيرفت آن است كه امرابراز اراده است و واضح است كه اعتبارى بودن اراده ، ابراز آن را اعتبارى نمىسازد ابراز ، امرى خارجى و تكوينى است ، علاوه بر اين‌كه بنابر مسلك ديگر در حقيقت امر ، امر حتى ابراز اراده هم نيست ، بلكه از سنخ انشاى معنايى خاص [ نظير طلب يا بعث و امثال آن 
  ] است و « انشاء » هم بنابر مسلك تحقيق نوعى فعل گفتارى است كه خود امرى تكوينى است . اينها مجمل مطالبى است كه در جاى خود بايد به تفصيل بيان شود .\r\nو ثانياً اگر اعتبارى بودن امر هم پذيرفته شود ، هنوز تا اثبات اعتبارى بودن طاعت و عصيان به معناى موافقت امر و مخالفت آن فاصله بسيار است . چه آن‌كه مىتوان گفت آنچه كه در انتزاع اطاعت و عصيان از فعل صادر شرط است معروضيّت ذات فعل براى امر است و لازم نيست كه اين حيثيت به عنوان حيثيت تقييديه در مأمور به اخذ شود ، بلكه كافى است به نحو قضيهء حينيّه ملحوظ شود ، يعنى همين كه فعل صادر خارجى با ذات فعل موافق شد در حالى كه آن ذات معروض امر است همين امر براى\r\n\r\n\r\n","description":"","footnote":"\r\n( 1 ) . اصول فلسفه ، طبع انتشارات اسلامى ، ص 338\r\n( 2 ) . رسائل سبعه ، ص 147\r\n","page_name":" 323 ","page_number":323},
  {"content":"\r\n\r\nانتزاع اطاعت كافى است [ كما اين‌كه ظاهراً علم فاعل به امر نيز در صدق طاعت شرط است و الّا صرف مطابقت اتّفاقى را اطاعت نمىنامند 
  ] .\r\nفرق بين تقييد و اخذ به نحو قضيهء حينيّه فرق دقيق و ظريفى است كه معمولًا از تصور آن غافل يا عاجزند ! در حالى كه ثمرات زيادى برآن مترتّب مىشود . بالجمله مراد انكار اين مدّعا است كه حقيقت اطاعت و عصيان از موافقت با مأمور به و مخالفت آن بماهو مأموربه به نحو تقييد انتزاع مىشود . و اگر خروج « امر » از منشأ انتزاع [ و فقط « ظرفيت » يا اخذ به نحو قضيهء حينيّه 
  ] پذيرفته شود ، ديگر وجهى براى اعتبارى بودن اطاعت و عصيان باقى نخواهد ماند .\r\nثالثاً حتّى اگر امر را قيد منشأ انتزاع در اطاعت و عصيان بدانيم به اين معنا كه اطاعت ، از فعل صادر به لحاظ مطابقت با مأمور به بما هو مأمور به انتزاع شود ، هنوز اعتبارى بودن آن دليلى ندارد ، چه آن‌كه بايد ديد آيا در انتزاع ، حيثيت اطاعت ، معناى معتبر دخيل است يا اصل اعتبار . اعتبار از آن جهت كه اعتبار است ، خود اعتبارى نيست ، آنچه اعتبارى است معناى « معتبر » است . با مثالى مىتوان اين نكته را روشن كرد : اگر اعتبار كنيم « زيد شير است » در اين‌جا دو حيثيت را مىتوان از هم جدا كرد :\r\n« شير بودن زيد » معناى « معتبر » ماست و آنچه كه اعتبارى است همين « شير بودن » زيد است اما خود اعتبار از آن جهت كه فعلى از افعال معتبر است ، اعتبارى نيست ، بلكه امرى تكوينى است . حال درمورد اطاعت و عصيان اگر پذيرفتيم كه اين دو از « موافقت با متعلق امر از آن جهت كه متعلق امر است » و از مخالفت آن انتزاع مىشود آيا امر در اين‌جا به لحاظ فعلى تكوينى از آمر مراد است و يا مضمون « معتبر » آن ؟\r\nظاهراً احتمال اول درست است . آنچه كه در اطاعت و عصيان شرط است ، بيش از اين نيست كه فعل صادر با مأمور به مطابق باشد ، مأمورٌ بهى كه مورد امر مولى واقع شده و واضح است كه مضمون « معتبر » دخلى در اين انتزاع ندارد .\r\nبه گمان ما گرچه استدلالى كه مرحوم علّامه قدس سره در اين مقام اقامه نموده‌اند ، قابل\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nخدشه است ، و لكن نتيجه ، مطلب كاملًا صحيحى است و از طرق ديگر قابل اثبات است . اين نكته كه اعمال ما آثارى در نفس دارند كه انسان با همان‌ها قرين و محشور است را مىتوان از طريق تحليل حقيقت انسان و حقيقت عمل به اثبات رساند . بايد به اين نكته توجه نمود كه حقيقت انسان صرف بدن مادّى نيست و همين‌طور « عمل » از محدودهء حركات و سكناتى كه به بدن مادّى قائم است ، فراتر مىرود عملى مثل دشنام يا غضب كه به صورت حركات و سكنات بدن يا حالات آن تجلّى مىكند ، در عوالم باطن انسان به صورتى ديگر ظاهر مىشود . به عبارت ديگر كسى كه دشنام مىدهد ، اين بدن نيست كه اصواتى از مقطع دهان وى بيرون آيد ، انسان با تمام وجود خويش با افعال مرتبط مىشود ، چه به نحو سلبى و چه به نحو ايجابى . يعنى حتّى درمواردى كه انسان قوه‌اى از قواى خويش را در فعل به‌كار نمىگيرد يا از به‌كارگيرى آن مانع مىشود اين خود خسارتى براى انسان است كه قوّه‌اى را از كمال خويش بازداشته است . به هر روى در حال دشنام دادن ( مثلًا ) امورى در باطن انسان در جريان است كه اين اصوات خاصّ و حالات خاص بروز و ظهور آنهاست و به عبارت ديگر انسان با مراتب مختلف وجود خويش درگير افعال و اعمال مىشود و اين فقط بدن نيست كه حركات و سكناتى عارض آن شود و آنچه از بواطن اعمال هم كه در باطن نفس انسان حاصل مىشود زايل‌شدنى نيست و همه از خرد و كلان در روز قيامت كه حقيقت انسان با تمام ملكات متجلّى خواهد شد ، بروز و ظهور خواهد يافت . نتيجه اين‌كه اگر در تحليل انسان و عمل وى اندكى از ديد ظاهرى فراتر رويم و بواطن انسان و اعمال وى را درنظر آوريم ، اذعان به اين نكته بسيار سهل است كه عمل ، انسان‌ساز است و از حقيقت انسان جداشدنى نيست و واضح است كه خصوصيات اين آثار درگرو خصوصيات انواع و اقسام اعمالى است كه شخص مرتكب مىشود .\r\n( 206 ) . در بحث‌هاى قبلى هم اشاره به لحوق هر گروه به امام خويش شده است كه با بحث فعلى رابطهء نزديكى دارد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n( 207 ) . با توجّه به اين‌كه اثرِ ذات ، معلول ذات است ، مطلبى كه در متن آمده امرى برهانى است . چه آن‌كه كمال معلول ناشى از كمال علت است و معقول نيست كه اثر ذات كمالى را واجد باشد كه ذات خود فاقد آن است . بنابراين ، در بعضى امثله ممكن است تطبيق اين نكته تا حدّى خفىّ باشد . به عنوان مثال ممكن است گفته شود كافرى كه به صدق سخن مىگويد قولش مرضى است گرچه ذاتش غيرمرضى است . و لكن با تأمّل در اين مثال و امثال آن ، پاسخ روشن است . كافرى كه سخن صادقانه مىگويد سخنش از اين حيث مرضىّ است اما جهات ديگر آن غيرمرضىّ است . مثلًا هر سخنى به انگيزه خاصى است كافر كه انگيزهء الهى ندارد ناچار سخنش انگيزه‌اى غيرالهى مىيابد كه اين عين ظلمت و نقصان است و ضرورتاً غيرمرضىّ . اما در عين حال صدق سخن كافر در مقابل كذب آن كمالى است و اين ريشه‌اى در ذات وى دارد كه به همان مقدار مورد رضايت است . فافهم .\r\n( 208 ) . بحارالانوار ، ج 8 ، ص 34 : حديثى از عيون اخبار الرضا و امالى شيخ صدوق رحمه الله نقل مىكند كه در ضمن آن چنين آمده است :\r\n« قال رسول اللّه صلى الله عليه و آله . . . إنّما شفاعتي لأهل الكبائر من أمّتي فأمّا المحسنون فما عليهم من سبيل » .\r\n( 209 ) . ظاهراً مراد از اصل رحمت يعنى اصل شمول رحمت الهى . يعنى اين الحاقى كه آيهء شريفه مىفرمايد : « ما فرزندان نيكوكار مؤمنين را به آنان ملحق مىسازيم » الحاق از حيث شمول رحمت الهى نيست كه چون پدران مشمول رحمتند ، فرزندان را نيز شمول رحمت قرار مىدهيم [ تا گفته شود فرزندان از حيث « شمول رحمت » به آباى خويش ملحق شده‌اند 
  ] بلكه الحاق از حيث درجات است ؛ يعنى فرزندان را به همان درجهء خاص آبايشان ملحق مىسازيم . شايد بر اين معنا ، اين فقره از آيهء شريفه است كه  « وَ ما أَلَتْناهُمْ مِنْ عَمَلِهِمْ مِنْ شَيْءٍ »  چه آن‌كه ظاهر آن امتنانى از ناحيهء حق است و دفع اين توهّم كه لحوق فرزندان به آبا موجب نقصانى در ثواب و درجهء خود آبا\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nشود . و واضح است كه مشمول رحمت بودن فرزندان از جهت ايمان خود آنهاست و بنابراين ، اگر مراد از الحاق در آيهء شريفه ، الحاق از حيث اصل رحمت مىبود جايى براى توهم نقصان ثواب پدران نبود و وجهى هم براى امتنان از ناحيهء حق تعالى باقى نمىماند . از مجموع اين مطالب فهميده مىشود كه لحوق فرزندان به آباء نه از حيث اصل رحمت است ، بلكه از حيث درجات آباء است .\r\n( 210 ) . « شىء » بودن رحمت به لحاظ وجود آن است . رحمت از آن حيث كه وجود دارد شيئى است . و « شىء نبودن » آن از آن‌جاست كه هر شيئى وجود خويش را از « رحمت » مىگيرد و به « رحمت » موجود مىشود و اگر رحمت خود شيئى باشد در عرض اشياى ديگر ، لازم مىآيد كه خود مشمول ايجاد خود شده باشد و يا به رحمتى ديگر موجود شود كه مستلزم تسلسل است .\r\nالبته با تأمل ظاهر مىشود كه اطلاق شيئيت بر رحمت به لحاظ حيثيت خاصى است و نفى آن به لحاظ حيثيت ديگرى و لذا توهّم تناقض مندفع است .\r\n( 211 ) . تفسير على بن ابراهيم قمّى ، ج 2 ، ص 202 :\r\nحديثى است از امام باقر عليه السلام كه در ضمن آن آمده است :\r\n« . . . ثم قال : ما أحد من الأولين و الآخرين إلّاو هو محتاج إلى شفاعة محمّد صلى الله عليه و آله يوم القيامة . . . » .\r\n( 212 ) . محاسن برقى ، ج 1 ، ص 184 ، ح 186 :\r\n« . . . عن علي بن أبىحمزة قال : قال رجل لأبيعبداللّه عليه السلام : إنّ لنا جاراً من الخوارج يقول : انّ محمّداً صلى الله عليه و آله يوم القيامة همّه نفسه فكيف يشفع ؟ فقال أبوعبداللّه عليه السلام : « ما أحد من الأوّلين و الآخرين إلّاو هو محتاج إلى شفاعة محمّد صلى الله عليه و آله يوم القيامة » .\r\n( 213 ) . تفسير عيّاشى ، ج 2 ، ص 311 .\r\nحديث بسيار مفصّلى است . فقرهء مذكور در متن چنين است :\r\n« . . . ثمّ قال أبوعبداللّه صلى الله عليه و آله : ما من نبيّ من ولد آدم إلى محمّد صلوات اللّه عليهم إلّا\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nو هم تحت لواء محمّد صلى الله عليه و آله . . . » .\r\n( 214 ) . تفسير على بن ابراهيم قمّى ، ج 2 ، ص 25 :\r\n« . . . عن سماعة عن أبيعبداللّه عليه السلام قال : سألته عن شفاعة النبيّ صلى الله عليه و آله يوم القيامة فقال :\r\nيلجم الناس يوم القيامة العرق فيقولون : انطلقوا بنا إلى آدم يشفع لنا عند ربّنا فيأتون آدم فيقولون : يا آدم ! اشفع لنا عند ربّك . فيقول : انّ لي ذنباً و خطيئة فعليكم بنوح . فيأتون نوحاً فيردهم إلى من يليه و يردّهم كل نبيّ إلى من يليه حتّى ينتهوا إلى عيسى ، فيقول :\r\nعليكم بمحمّد رسول اللّه فيعرضون أنفسهم عليه و يسألونه فيقول انطلقوا فينطلق بهم إلى باب الجنّة و يستقبل باب الرحمة و يخرّ ساجداً فيمكث ماشاءاللّه فيقول اللّه ارفع رأسك و اشفع تشفع و اسال تعط و ذلك قوله :  « عَسى أَنْ يَبْعَثَكَ رَبُّكَ مَقاماً مَحْمُوداً » . \r\n( 215 ) . تفسير عيّاشى ، ج 2 ، ص 310 - 312 .\r\n( 216 ) . انجيل برنابا ، ترجمهء حيدر قلىخان كابلى ، ص 125 - 128 .\r\n( 217 ) . تفسير فرات بن ابراهيم كوفى ، ص 215 :\r\n« . . . قال : قلت لمحمد بن على عليه السلام أيّ آية في كتاب اللّه أرجى ؟ قال : ما يقول فيها قومك . قال قلت يقولون :  « يا عِبادِيَ الَّذِينَ أَسْرَفُوا عَلى أَنْفُسِهِمْ »  . قال لكنّا أهل‌البيت لا نقول ذلك . قال : قلت فأيّ شيء تقولون فيها ؟ قال : نقول :  « وَ لَسَوْفَ يُعْطِيكَ رَبُّكَ فَتَرْضى »  الشفاعة و اللّه الشفاعة واللّه الشفاعة »\r\n( 218 ) . روضهء كافى ، ص 101 .\r\nبخشى از حديث است به شرح زير :\r\n« . . . و إنّ الشفاعة لمقبولة و ما تقبل في ناصب ، و إنّ المؤمن ليشفع لجاره و ما له حسنة فيقول : يا ربّ جاري كان يكفّ عنّي الأذى فيشفع فيه ، فيقول اللّه تبارك و تعالى :\r\nأنا ربّك و أنا أحقّ من كافي عنك ، فيدخله الجنّة و ما له من حسنة ، و إنّ أدنى المؤمنين شفاعة ليشفع لثلاثين إنساناً فعند ذلك يقول أهل النار : فما لنا من شافعين و لا صديق\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nحميم » .\r\n( 219 ) . بحارالانوار از فردوس ديلمى ، ج 8 ، ص 43 ، ح 39 :\r\n« فردوس ديلمى : ابوهريرة قال النبيّ صلى الله عليه و آله : الشفعاء خمسة : القرآن و الرحم و الأمانة و نبيّكم و أهل‌بيت نبيّكم » .\r\n( 220 ) . يعنى آيهء شريفهء   « يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ * إِلَّا مَنْ رَحِمَ اللَّهُ »   « رحمت الهى » را شفيع دانسته است . و از طرفى ديگر به مقتضاى  « هُدىً وَ رَحْمَةً وَ بُشْرى لِلْمُسْلِمِينَ »  كه در وصف قرآن آمده است ، قرآن رحمت الهى است .\r\nپس قرآن شفيع است .\r\nبايد توجّه داشت شفاعتِ « رحمت الهى » به اين نكته برمىگردد كه حقيقت شفاعت نوعى توسط است : توسط بين خداوند و « مشفوع له » . به اين معنا ، شفاعت درمورد صفات خداوند [ از جمله رحمت الهى 
  ] نيز صادق است به اين عنايت كه صفات علياى خداوندى بين ذات او و مخلوقاتش واسطه‌اند و اصل وجود و نيز كمالات متأخره را به مخلوقات افاضه مىكنند . پس اين صفات شفيعند . خداى تعالى فرمود :  « قُلْ لِلَّهِ الشَّفاعَةُ جَمِيعاً »  « 1 » ،  « ما لَكُمْ مِنْ دُونِهِ مِنْ وَلِيٍّ وَ لا شَفِيعٍ »  « 2 »\r\n( 221 ) . ظاهراً نظر به اين جهت است كه « نفى وجود حميم براى كفّار » زمانى معنا خواهد داشت كه بر « وجود حميم » در آن روز فايده‌اى به حال شخص مترتّب باشد و الّا اگر وجود حميم هيچ اثرى براى انسان ندارد ، فقدان آن نسبت به كفّار چه مفسده‌اى خواهد داشت . به عبارت ديگر سياق آيهء شريفهء  « فَلَيْسَ لَهُ الْيَوْمَ هاهُنا حَمِيمٌ »  در مقام بيان نوعى نقص و خسارت براى كفّار است و اين زمانى متصور است كه وجود حميم درمورد ديگران ( غيركفّار ) مفيد فايده‌اى باشد و مراد از شفاعت هم جز اين نيست .\r\n\r\n\r\n","description":"","footnote":"\r\n( 1 ) . زمر ، آيه 44\r\n( 2 ) . سجده ، آيه 4\r\n","page_name":" 329 ","page_number":329},
  {"content":"\r\n\r\n( 222 ) . اصول كافى ، ج 2 ، ص 596 - 598 .\r\nروايت بسيار مفصلى است در فضل قرآن و تجسّم آن ، كه فقرات متن بخشى از آن است . در آخر روايت ، سعد ( راوى ) از امام عليه السلام سؤال مىكند آيا قرآن تكلّم مىكند ؟\r\nامام عليه السلام تبسّم كرد و فرمود : « . . رحم اللّه الضعفاء من شيعتنا إنّهم أهل تسليم . ثمّ قال :\r\nنعم يا سعد و الصلاة تتكلّم و لها صورة و خلق تأمر و تنهى . قال سعد : فتغيّر لذلك لوني و قلت : هذا شيء لا استطيع أن أتكلّم به في الناس . فقال أبوجعفر : و هل الناس إلّا شيعتنا فمن لم يعرف الصلاة فقد أنكر حقّنا . ثمّ قال : يا سعد اسمعك كلام القرآن ؟ قال سعد : قلت : بلى صلّى اللّه عليك فقال :  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ وَ لَذِكْرُ اللَّهِ أَكْبَرُ »  فالنهي كلام و الفحشاء و المنكر رجال و نحن ذكر اللّه و نحن أكبر » .\r\n( 223 ) . عبارات متن در اين‌جا تا حدّى مجمل است . ممكن است مراد اصلى چنين باشد :\r\nالفاظى كه از امر و نهى و شفاعت و امثال آن حكايت مىكنند منحصر به معنايى كه فقط منطبق بر احوال موجودات زنده مىشود ، نيست بلكه معنايى بس وسيع‌تر را شامل مىشود و آن معناى وسيع در عالم مادّه تجلّى خاصى دارد كه همان احوال معروف براى موجودات زنده است : امر و نهى و شفاعت و امثال آن . و در عالم مثال نيز تجلّى مخصوص به خود دارد و همين‌طور در عالم حقيقت و عقل . لذا گفته‌اند كه مثلًا اطلاق لفظ « سيب » بر سيب مثالى و عقلى اطلاق مجازى نيست : مفهوم سيب معناى وسيعى را داراست كه هم بر سيب مادّى تطبيق مىكند و هم بر سيب غيرمادى ( از مثالى و عقلى ) امر و نهى و شفاعت و امثال آن هم به همين صورتند . معنايى دارند كه در لفظ معناى موجود براى موجودات زنده مشترك است ، يعنى لفظ واحدى براى افاده آن معناى وسيع و اطلاق آن بر مصاديق خود و من جمله مصداقِ مألوف و مأنوس آن ، كه همان احوال موجودات زنده باشد ، به كار گرفته مىشود و آن معناى وسيع در عالم برزخ و عالم عقل نيز متجلّى مىشود . اگر اين تقرير از كلام مرحوم\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nعلّامه قدس سره درست باشد ، معلوم مىشود در كلام ايشان مسامحه‌اى چند در اطلاق « معنى » رخ داده است و اللّه العالم .\r\n( 224 ) . كلمات مرحوم علّامه قدس سره در متن تاحدّى مجمل است و به‌نظر مىرسد مطلب را در تفسير قيّم الميزان روشن‌تر بيان نموده‌اند . « 1 » در آيهء شريفهء  « يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ »  . دو نكته قابل تأمل است : اول آن‌كه سرّ اختصاص مؤمنان به باطن سور يا حجاب و اختصاص منافقان به ظاهر آن چيست ؟ دوم وجه اختصاص منافقان به « باب » ( در ) كه در اين آيه آمده نيز چيست در حالىكه در طرف مؤمنين ، يعنى باطن سور چنين مطلبى مطرح نيست . درمورد مؤمنان تعبير قرآن چنين است :  « باطِنُهُ فِيهِ الرَّحْمَةُ »  اما درمورد منافقان مىفرمايد :  « وَ ظاهِرُهُ مِنْ قِبَلِهِ الْعَذابُ »  كه عذاب را از ناحيهء در ( باب ) سور براى منافقان ثابت مىكند .\r\nدرمورد سؤال اول مىتوان گفت : وجه اختصاص مؤمنان به رحمتى كه در باطن سور يا حجاب است و اختصاص منافقان به ظاهر آن و معذب بودن از ناحيهء آن ، مناسب با وضعيّت ايمان آنان در دنياست . ايمان براى مؤمنان در دنيا نعمتى است كه بدان مبتهجند و رحمتى است كه بدان مسرورند و لكن براى منافقين كه به ظاهر متلبس به ايمان شده‌اند عذابى دردآور است كه از آن گريزانند . و اگر تفسير « سور » در اين آيه به « حجابى » كه در آيهء اعراف آمده است پذيرفته شود ، مطلب بسيار روشن‌تر مىشود ، چه آن‌كه حقيقت آن حجاب ولايت است و ايمان محض خالى از شوب شرك هم ولايت ، پس ايمان در دنيا به عينه همان سور يا حجاب در آخرت است كه مؤمن از باطن آن مسرور و منعّم و منافق از ظاهر آن در عذاب و الم است . و اما\r\n\r\n\r\n","description":"","footnote":"\r\n( 1 ) . الميزان ، ج 19 ، ص 156\r\n","page_name":" 331 ","page_number":331},
  {"content":"\r\n\r\nاختصاص منافقان به باب [ كه در سؤال دوم مطرح شد 
  ] شايد از باب مشابهت با حال آنان در دنيا باشد ، چه آن‌كه منافقان در دنيا در عين اتصال و ارتباط با مؤمنان ، درواقع از حقيقت آنان در حجاب بوده‌اند . « در » يا « باب » در آيهء شريفه تجلّى اين ارتباط و اختصاص دنيوى است علاوه اين‌كه « در » يا باب خود راهى براى مشاهدهء اهل بهشت است و از اين طريق حسرت و ندامت اهل نفاق فزونى مىگيرد و عذابى از اين ناحيه برايشان وارد مىگردد .\r\n( 225 ) . ظاهراً فرق دو تعبير مذكور در متن ، از اين جهت است كه از تعبير  « فَأَذَّنَ مُؤَذِّنٌ بَيْنَهُمْ »  فهميده مىشود كه مؤذّن ( ندادهنده ) خود فردى از ميان اهل حشر است [ يعنى مجموع مؤمنين و منافقين و كفّار 
  ] يعنى از ميان اهل حشر كسى برمىخيزد و ندايى چنين خطاب به همه القا مىكند . اما تعبير  « فَأَذَّنَ مُؤَذِّنٌ بَيْنَهُمْ »  ظاهر در اين است كه مؤذّن خود خارج از اهل حشرى است كه با ضمير « هم » در « بينهم » به آنان اشاره شده ، و فقط نداى وى در ميان آنان القا مىشود . بنابراين « بينهم » ظرف وقوع نداست نه ظرف خود منادى ، لذا برپايهء تعبير دوم كه در قرآن وارد است ، مؤذّن بايد كسى باشد كه مقامش از اهل حشر بالاتر بوده و در عين حال محيط به مؤمنان و غيرمؤمنان همه نيز باشد تا اين‌كه ندايش در ميان همه واقع گردد و اين جز مقام مخلصين نيست .\r\n( 226 ) . مطالب متن در اين‌جا تاحدّى مجمل است و تقرير صحيح هم مشكل ! ذيلًا دو تقرير بيان مىكنيم : تقرير اول به متن نزديك‌تر و تقرير دوم به بيان تفسير الميزان قريب‌تر .\r\n1 . مجرمان به خاطر تقيّد به قيود دنيوى و تنگى نظرشان ، از عوالم قبل از دنيا و بعد آن بىخبرند . كسانى كه هميشه به مادّه و ماديّات مىانديشند و غرق در لذّات حسّىاند و به فكر مبدأ و معاد خويش نيستند ، نظرى بس تنگ و مقيد مىيابند و از عوالم خود ، فقط به همين عالم مادّه مشعرند و بنابراين محكوم زمانند ، چه آن‌كه عالم ماده همراه و مسيطَر به زمان است ، در عالم مادّه هر لحظه‌اى كه برمىآيد همراه با بطلان و زوال\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nلحظهء قبل است . « ديد » چنين اشخاصى اين‌گونه است و بنابراين ، هنگام قيامت قسم ياد مىكنند كه در دنيا جز لحظه‌اى يا ساعتى نبوده‌اند . اين‌كه مكث خود را در حيات دنيا يك لحظه دانسته‌اند نه از آن جهت است كه آن را با حيات ابدى خويش كه در قيامت ظاهر مىشود قياس نموده و بنابراين مدّت حيات دنيا را كوچك شمرده‌اند ، چه دراين صورت كلام ايشان كلام صحيحى خواهد بود : حيات دنيا در قياس با حيات اخروى واقعاً لحظه‌اى است و بنابراين ، وجهى نداشت كه گفته شود  « كَذلِكَ كانُوا يُؤْفَكُونَ »  خداوند اين نظر مجرمان را باطل دانسته و آن را انحرافى از حق مىداند كه هميشه عادت و رويهء مجرمان بوده است . پس اين نظر مجرمان نمىتواند همان نظر صحيح قياس حيات دنيا به حيات اخروى و تقليل آن باشد .\r\nپذيرفتن اين تقرير بسيار مشكل است ، چه آن‌كه مقدمات مذكور درصدر كلام ، نتيجهء مطلوب را انتاج نمىكند . اين‌كه ادراك و ديد مجرمان و دنياپرستان بسيار محدود و مقيّد است و لذا معمولًا ادراكاتشان محكوم به زمان است ، يعنى در امورى فكر مىكنند كه هر لحظه در ظهور و بطون است : لحظه‌اى ظاهر مىشود و لحظه‌اى به باطن مىرود ، از هيچ روى مستلزم آن نيست كه در هنگام قيامت كه به عقب برمىگردند و زمانى را كه پشت‌سر گذاشته‌اند ملاحظه مىكنند آن را يك لحظه بدانند .\r\nحتّى در همين حيات دنيا گاه اتفاق مىافتد كه شخص به زمان سپرى شده مىانديشد و هيچ‌گاه آن را يك لحظه نمىداند و فرض هم اين است كه اين « يك لحظه دانستن » هم از باب تقليل زمان حيات دنيا نسبت به حيات اخروى نيست .\r\n2 . آنچه از تفسير شريف الميزان استفاده مىشود اين است كه اولًا : سخن مجرمان در برههء ميان موت و قيامت است و مجرمان اين برهه را يك لحظه دانسته‌اند ، نه مدّت حيات دنيا را . ثانياً خطاى اين گروه در اين است كه فصل ميان موت و قيامت را فصلى زمانى پنداشته‌اند و لذا آن را لحظه‌اى مىخوانده‌اند ، مراد از « ساعت » يعنى زمانى اندك . مجرمان كأنّ هنوز خود را در حيات دنيا مىبينند ، چون غير از دنيا به عالمى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nديگر اعتقاد نداشته‌اند .\r\nثالثاً منشأ اين نظر خطا و ديد غيرصواب و انحرافى ، اين است كه از عالم مادّه سربرنگرفته‌اند و دائماً در ماديّات غرقند و سيرشان در لذّات حسيّه است و خلاصه از زمره كسانى هستند كه خداوند درمورد آنان فرموده :  « أَخْلَدَ إِلَى الْأَرْضِ »  : به زمين چسبيده‌اند . و بنابراين از عوالم خود قبل از دنيا و بعد آن هيچ خبرى نگرفته‌اند ، كسانى كه عمرى را چنين سپرى كرده‌اند ، درموردشان گفته شده  « كَذلِكَ كانُوا يُؤْفَكُونَ »  . « افك » يعنى انحراف از حق و روىگردانى از ادله روشن . كسانى كه از آن همه آيات و دلايل روشن در مبدأ و معادى ، روى گردانده‌اند و فقط به مادّه انديشيده‌اند همه چيز را زمانى مىپندارند و به اين ديد خو كرده‌اند و بلكه به امر غيرزمانى اعتقادى ندارند . از اين جهت آن هنگام كه قيامت برپا مىشود فصل ما بين موت و قيامت را نيز با مقياس زمان اندازه مىگيرند و آن را لحظه‌اى مىدانند ، در حالى كه اين ديد ناصواب است و اين فصل ، فصل زمانى نيست . بلكه قيامت به برزخ محيط است كما اين‌كه برزخ به دنيا محيط است . همان‌طور كه در بحث‌هاى سابق روشن شد ، برزخ در طول دنيا نيست تا يك زمانى دنيا تمام شود و بعد برزخ شروع شود قيامت و برزخ با دنيا موجودند ، ديد سبب‌سوز مىخواهد كه پرده‌هاى حجاب را دريده عوالم باطن را مشاهده كند . كسانى اين راه را با اختيار طى مىكنند و اكثراً به اضطرارو اين راه راهى است كشيده شده در باطن عالم نه در طول زمان و مكان .\r\nو رابعاً پاسخ صاحبان علم و ايمان ، به مجرمان اين است كه ميان قيامت و موت فصل زمانى نيست . و اين فصل همان امرى است كه در قرآن شريف به آن اشاره شده است :\r\n « وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ »  . اين حاصل تقرير دوم و به گمان ما مجموعاً تقرير موجّهى است و به عبارات متن هم قابل تطبيق است گرچه از ظاهر آن خارج است .\r\n( 227 ) . قبلًا نيز مطالبى در اين باره آورده‌ايم .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n( 228 ) . از آيهء شريفه استفاده نمىشود كه بطلان دعواى مجرمان بر خودشان آشكار شده باشد . و اما ظهور حقايق در قيامت ، آن هم داراى مراتب است و الّا معناى ظهور حقايق اين نيست كه همهء حقايق بر همه كس آشكار مىشود اين مطلب در ضمن تعاليق گذشته روشن شده است . آيهء شريفهء  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  شاهد متقنى بر اين مطلب است . بلكه از تقريرى كه در تعليق گذشته ، از تفسير شريف الميزان نقل كرديم استفاده مىشود كه مجرمان در قيامت هم در حجاب ديد ناصواب خودند ، و درواقع ديدِ ناصواب آن‌جا ، تجلّى عمرى روىگردانى از حقّ و صواب در اين نشئهء دنيوى است .\r\n( 229 ) . تعليقه ندارد .\r\n( 230 ) . تفسير عيّاشى ، ج 2 ، ص 18 ، ح 44 :\r\n« عن سلمان قال : سمعت رسول اللّه صلى الله عليه و آله يقول لعليّ أكثر من عشر مرات : يا عليّ إنّك و الأوصياء من بعدك أعراف بين الجنّة و النار لا يدخل الجنّة إلّامن عرفكم و عرفتموه و لايدخل النار إلّامن أنكركم و أنكرتموه » .\r\n( 231 ) . تفسير قمّى ، ج 2 ، ص 384 :\r\n« قال الصادق عليه السلام : كلّ امّة يحسابها إمام زمانها و يعرف الأئمة أوليائهم و أعدائهم بسيماهم و هو قوله تعالى :  « وَ عَلَى الْأَعْرافِ رِجالٌ »  و هم الأئمّة  « يَعْرِفُونَ كُلًّا بِسِيماهُمْ »  فيعطون أوليائهم كتابهم بيمينهم فيمرّون إلى الجنّة بلاحساب و يعطون أعدائهم كتابهم بشمالهم فيمرّون إلى النار بلاحساب فإذا نظر أوليائهم في كتابهم يقولون لإخوانهم . . . » .\r\n( 232 ) . اصول كافى ، ج 1 ، ص 184 ، ح 9 :\r\n« . . . عن مقرن قال : سمعت أباعبداللّه عليه السلام يقول : جاء ابن‌الكوّاء إلى أميرالمؤمنين عليه السلام فقال يا أميرالمؤمنين  « وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ »  فقال : نحن على الأعراف ، نعرف أنصارنا بسيماهم و نحن الأعراف الذين لا يعرف اللّه عزّ و جلّ إلا بسبيل معرفتنا و نحن الأعراف يعرفنا اللّه عزّ و جلّ يوم القيامة على الصراط فلايدخل\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nالجنّة إلّا من عرفنا و عرفناه و لايدخل النار إلّامن أنكرنا و أنكرناه » .\r\n( 233 ) . در آيهء  « رِجالٌ يَعْرِفُونَ كُلًّا بِسِيماهُمْ »  طبعاً ضمير « هم » به « كلّا » برمىگردد ، يعنى اصحاب اعراف هر كسى را از سيمايش مىشناسند . در موضع ديگر از قرآن آمده است  « يُعْرَفُ الْمُجْرِمُونَ بِسِيماهُمْ »  . ارجاع ضمير « هم » به « رجال » فى حد نفسه غيرطبيعى به‌نظر مىرسد ، چون معناى آيه در اين صورت اين است : اصحاب اعراف به سيماى خويش هر كس را مىشناسند . و واضح است كه « سيما » آن نشانه‌اى است كه با آن شخص را مىشناسند ؛ يعنى علامتى است براى « شناخته شده » نه علامتى از كسى كه مىشناسد .\r\nو از اين بعيدتر ارجاع ضمير به هر دو است : هم به « كلّا » و هم به « رجال » چه در اين‌صورت علاوه بر بعد ارجاع فى حد نفسه ، استعمال لفظ در اكثر از معنى [ يا تطبيق معناى وحدانى بر دو مطابق مستقل و از هم بيگانه 
  ] هم لازم مىآيد .\r\n( 234 ) . اصول كافى ، ج 2 ، ص 408 ، ح 1 :\r\nحديث بسيار مفصلى است از امام باقر عليه السلام درمورد اصحاب اعراف كه در ضمن آن آمده است : « . . . و لكنّهم قوم استوت حسناتهم و سيّئاتهم فقصرت بهم الأعمال و إنّهم لكما قال اللّه عزّ و جلّ . . . » .\r\n( 235 ) . تفسير جوامع الجوامع ( طبرسى ) ، طبع انتشارات دانشگاه تهران ، ج 1 ، ص 438 - 439 .\r\nتفسير على بن ابراهيم قمّى ، ج 1 ، ص 231 .\r\nآنچه كه در اين دو تفسير آمده است با متن اختلافاتى دارد كه با مقايسه آشكار مىشود .\r\n( 236 ) . شايد مراد برهانى باشد كه در ذيل فصل 10 ، بيان داشته‌اند ، كه بيانى ديگر از آن در اوائل همين فصل اعراف گذشت و در مواضع ديگرى نيز با تقريراتى مختلف گذشته است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n( 237 ) . « أرض » در آيات قرآنى گاه به معناى عالم ظاهر و عالم جسمانى نيز به‌كار مىرود هم‌چون در آيهء شريفهء  « وَ لكِنَّهُ أَخْلَدَ إِلَى الْأَرْضِ »  « 1 » و يا در آيهء شريفهء  « قُلْ لَوْ كانَ فِي الْأَرْضِ مَلائِكَةٌ »  « 2 » اما در بسيارى از آيات أرض به معناى همين زمين خاكى است [ لااقل در ظاهر آن 
  ] . مرحوم شعرانى رحمه الله در نثر طوبى معتقدند كه أرض به معناى كرهء خاك كه اطلاق نجومى آن است ، در قرآن نيامده است و در قرآن به معناى سطح خاك و خشكى آن است يا قطعات آن ، بلكه كوه‌ها نيز از مفهوم ارض خارجند چنان‌كه از اين آيات استفاده مىشود :  « يَوْمَ تَرْجُفُ الْأَرْضُ وَ الْجِبالُ »  « 3 » ،  « وَ حُمِلَتِ الْأَرْضُ وَ الْجِبالُ »  « 4 » ،  « وَ أَلْقى فِي الْأَرْضِ رَواسِيَ » *  « 5 »\r\n( 238 ) . آنچه مرحوم علّامه قدس سره در اين‌جا بيان داشته‌اند حاصل دو مقدمه است : اول آن‌كه زمين با بهشت به نوعى متحد است و دوم آن‌كه از تعبير  « جَنَّاتُ عَدْنٍ يَدْخُلُونَها » *  ظاهر مىشود صاحبان ايمان و صبر در مرحله‌اى خارج از اين جنات عدن بوده‌اند با اين‌كه جنات عدن در آيهء شريفه به عنوان بيان و تفسير عقبى الدار آمده است . از مجموع دو مقدمه فهميده مىشود كه زمين هميشه در تحوّل است و اين تحوّل به سمت باطن و صورت ملكوتى و روشن آن است . جنات عدن با اين وجههء ملكوتى زمين متحد و مرتبط است . گويى حقيقت زمين هم از لايه‌هاى تودرتو تشكيل شده است ، لايهء ظاهرى آن همين زمين است كه بر آن زندگى مىكنيم و همين زمين داراى باطنى است و باطن آن را نيز باطنى كه اين بواطن همه به نور حق روشنند . تشبيه وارد در متن هم متناسب با اين معناست . تأمل شود .\r\n\r\n\r\n","description":"","footnote":"\r\n( 1 ) . اعراف ، آيه 175\r\n( 2 ) . اسراء ، آيه 95\r\n( 3 ) . مزمل ، آيه 14\r\n( 4 ) . حاقه ، آيه 14\r\n( 5 ) . نثر طوبى ، ج 1 ، ص 16 - 17\r\n","page_name":" 337 ","page_number":337},
  {"content":"\r\n\r\n( 239 ) . تفسير مجمع البيان ( طبرسى ) ، ج 7 ، ص 99 ، ذيل صفحه :\r\n« . . . فقد روى عن النبيّ صلى الله عليه و آله انّه قال ما منكم من أحد إلّاله منزلان : منزل في الجنّة و منزل في النار فإن مات و دخل النار ورث أهل الجنة منزله » .\r\n( 240 ) . تفسير قمّى ، ج 2 ، ص 168 - 169 :\r\nحديث مفصّلى است از عاصم بن حميد عن أبىعبداللّه عليه السلام در آخر حديث چنين آمده است :\r\n« . . . قلت جعلت فداك زدني ، فقال : إنّ اللّه خلق الجنّة بيده و لم ترها عين و لم يطّلع عليها مخلوق ، يفتحها الربّ كلّ صباح فيقول ازدادي ريحاً ازدادي طيباً و هو قول اللّه تعالى  « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ » . \r\n( 241 ) . تفسير قمّى ، ج 2 ، ص 327 : از امام صادق عليه السلام روايت مىكند :  « وَ لَدَيْنا مَزِيدٌ »  قال :\r\n« النظر الى رحمة اللّه » .\r\n( 242 ) . ر . ك : ص 167 .\r\n( 243 ) . ثواب الاعمال و عقاب الاعمال ، شيخ صدوق ، طبع مكتبة الصدوق ( ص 144 ، ح 2 ) :\r\n« . . . عن محمّد بن حمزه قال : قال الصادق عليه السلام : من اشتاق إلى الجنة و إلى صفتها فليقرأ الواقعة و من أحبّ أن ينظر إلى صفة النار فليقرأ سجدة لقمان » .\r\nمراد از سجدهء لقمان ، سوره سجده‌اى است كه بلافاصله بعد از سورهء لقمان است .\r\n( 244 ) . به صفحات 61 - 63 و تعليقات مربوط به آن مراجعه شود .\r\n( 245 ) . تحقّق عالم كثرت براى رسيدن به عالم جمع و وحدت است كه در قيامت حاصل مىگردد . گرچه عالم كثرت خود از عالم جمع و وحدت اوليه تعيّن يافته كه آيهء شريفهء  « وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ »  بدين معنا دلالت مىكند . پس وحدت و جمعيّت اوليّه ، كثرت اين عالم را به دنبال داشته است و كثرت اين عالم هم رو سوى وحدتى كه در انتظار اوست .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nدر مقام اسما و صفات خداوندى هم اين صعود و نزول ثابت است ؛ يعنى اسماى جزئيّه مرتبهء نزول و تعيّن اسماى كليه‌اند و برعكس اسما و صفات كليّه مرتبهء صعود و اطلاق اسما و صفات جزئيّه . در اوائل كتاب [ و تعليقات آن 
  ] روشن شد كه مراد از « خزائن » در آيهء شريفه ، همان اسما و صفات كليّه‌اى است كه واسطهء خلقتند و خود از دايرهء مخلوقات خارجند .\r\n( 246 ) . اجمالًا معناى فرد آن است كه انسان همهء تعيّنات و تملّكات خود را از دست مىدهد و اسبابى را كه سبب رفع احتياجات خود مىدانست ، يكسره سراب مىبيند .\r\nدر قيامت هر كس خودش هست و خودش و همهء اسباب و علل ظاهرى و مالكيّت‌هاى پندارى محو مىشوند . بر اين اساس معناى « جمع » كه به كرّات در قرآن شريف آمده است ، معناى ديگرى مىيابد  « يَوْمَ يَجْمَعُكُمْ لِيَوْمِ الْجَمْعِ »  يا  « لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ » *  . معنايى كه از جمع به اذهان تبادر مىكند درواقع منافاتى با تعيّنات ندارد ، چنان‌كه در عالم مشاهد خودمان مىگوييم « جمعى » را ديدم يا « در آن‌جا عده‌اى مجتمع بودند » . در حالى كه فرديّت مذكور در آيهء شريفه مستلزم رفع اين‌گونه تعيّنات است ، پس مراد از « جمع » معنايى است غير از آنچه كه به ذهن متبادر مىشود . مراد از جمع دور شدن از كثرت وهميّه و حصول نوعى جمعيّت در نفس است . در آن‌جا جان مؤمنان به هم مىآميزد و جان كفّار و مشركان به هم ، كه آيهء شريفهء  « وَ سِيقَ الَّذِينَ كَفَرُوا إِلى جَهَنَّمَ زُمَراً »  و  « وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ »  بر آن دلالت مىكند .\r\n( 247 ) . ضمير « هم » در « جمعهم » ضمير ذوىالعقول است و مرجع ضمير ظاهراً مجموع آسمان‌ها و زمين و آنچه در ميان آن دو از جنبنده خلق شده است . بنابراين ، آيهء شريفه نوعى حيات و شعور براى همهء آسمان‌ها و زمين و جنبندگان ميان آن دو ثابت مىكند ، علاوه بر آن‌كه جمع و رستاخيز را نسبت به همه مطرح نموده است .\r\n( 248 ) . 1 . ثواب الاعمال ، شيخ صدوق ، طبع مكتبة الصدوق ، ص 74 ، بابٌ نادر :\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n« . . . عن يونس بن يعقوب عن الصادق عليه السلام قال : قال عليّ بن الحسين عليه السلام لابنه محمّد عليه السلام حين حضرته الوفاة : إنّني قد حججت على ناقتي هذه عشرين حجّة فلم أقرعها بسوط قرعة ، فإذا نفقت فادفنها ، لا تأكل لحمها السباع ، فإنّ رسول اللّه صلى الله عليه و آله قال :\r\nما من بعير يوقف عليه موقف عرفه سبع حجج إلّاجعله اللّه من نعم الجنة و بارك في نسله . . . » .\r\n2 . محاسن برقى ، ج 2 ، ص 641 ، ح 157 :\r\n« . . . قال رسول اللّه صلى الله عليه و آله : نظّفوا مرابض الغنم و امسحوا رغامهن فإنّهنّ من دوّابّ الجنّة » .\r\n3 . من لا يحضره الفقيه ، طبع انتشارات جامعهء مدرسين ، ج 2 ، ص 293 ، ح 2495 :\r\n« قال الصادق عليه السلام : أيّ بعير حج عليه ثلاث سنين يجعل من نعم الجنّة » و روى « سبع سنين » .\r\n( 249 ) . 1 . محاسن برقى ، ج 1 ، ص 7 ، ح 18 : حديث مفصّلى است كه در ضمن آن آمده است :\r\n« . . . إنّ اللّه تبارك و تعالى إذا برز لخلقه أقسم قسماً على نفسه فقال : و عزّتي و جلالى لايجوزني ظلم ظالم ولو كفٍّ بكفّ ولو مسحة بكفّ و نطحة ما بين الشاة القرناء إلى الشاة الجمّاء . . . » .\r\n2 . در اصول كافى ، ج 2 ، ص 433 ، همين روايت با سندى ديگر ذكر شده و لفظ « شاة » هم از فقرهء مذكور ساقط شده و عبارت چنين است : « . . . ولو نطحة ما بين القرناء إلى الجمّاء . . . » .\r\n( 250 ) . من لا يحضره الفقيه ، طبع انتشارات جامعه مدرسين ، ج 2 ، ص 292 ، ح 2490 :\r\n« روى السكوني بإسناده : أنّ النبيّ صلى الله عليه و آله أبصر ناقة معقولة و عليها جهازها ، فقال : أين صاحبها ، مروه فليستعدّ غدا للخصومة » .\r\n( 251 ) . من لا يحضره الفقيه ، ج 2 ، ص 10 - 9 ، ح 1583 : حديثى است درمورد كسانى كه\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاز پرداخت زكات خوددارى مىكنند ، در ضمن آن آمده است : « . . . يطأه كلّ ذات ظلف بظلفها و ينهشه كلّ ذات ناب بنابها . . . » .\r\n( 252 ) . ظاهراً مراد قسمى از ملائكه است . و اگر تعبير « مخلوقيّت » در كلام مرحوم علّامه قدس سره نبود ، تطبيق اين گروه بر « اسماى » الهى مناسب‌تر بود ، چه آن‌كه اين اسما كه خزائن اشياءاند ، از حدّ و مرز فراترند و هيچ حدّ و مقدارى آنها را محدود و مقدّر نمىسازد ، و از امورى هستند كه در وراى آسمان‌ها و زمينند .\r\n( 253 ) . يعنى مراتب شديدهء جهنم درواقع از جهت كمال دورترند و بنابراين معلول درجات ضعيف‌تر جهنم كه از جهت كمال وجودى قوىترند . پس امر در ناحيهء بهشت و دوزخ متعاكس است : درجات عالىتر بهشت علت درجات ضعيف‌تر آنند و برعكس درجات ضعيف‌تر جهنم علت درجات شديدتر آن .\r\n( 254 ) . در تفسير قيم الميزان بحث تقريباً مفصّلى پيرامون عفو و مغفرت مطرح شده است ، به جلد 6 صفحات 361 - 377 مراجعه شود .\r\nو الحمد للّه ربّ العالمين\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nنمايه\r\nاعلام\r\nكتاب ها\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\n\r\nاعلام\r\nآدم عليه السلام ، 26 ، 40 ، 41 ، 44 - 47 ، 236 ، 238 ، 239\r\nاباعبداللّه عليه السلام ، 165 ، 231 ، 279 ، 281 ، 307 ، 309 ، 314 ، 318 ، 335\r\nابراهيم عليه السلام ، 146\r\nابراهيم بن محمد ، 228\r\nابن ابى عمير ، 229 ، 302 ، 308\r\nابن اثير ، 268\r\nابن اذينه ، 166\r\nابن الانبارى ، 304\r\nابن أبى عمير ، 241\r\nابن طاووس ، 157 ، 291 ، 314\r\nابن عباس ، 224\r\nابن عيينه ، 165\r\nابن محبوب ، 231\r\nابو جعفر عليه السلام ، 82 ، 271 ، 285 ، 319\r\nابو حنيفه ، 166\r\nابوسعيد الخدرى ، 315\r\nابوعبد اللّه عليه السلام ، 92 ، 276 ، 277 ، 318 ، 321 ، 327\r\nابوكهمس ، 314\r\nابوهريره ، 184\r\nابى الجارود ، 308\r\nابى الحسن الاوّل عليه السلام ، 94 ، 278\r\nابى الحسن الماضى عليه السلام ، 231\r\nابىبصير ، 34 ، 95 ، 228 ، 229 ، 230 ، 277 ، 279\r\nابىبكر الحضرمى ، 276\r\nابىجعفر عليه السلام ، 92 ، 249 ، 267 ، 276 ، 303 ، 308 ، 312 ، 315 ، 319\r\nابىجعفر محمد بن على بن الحسين ، 241\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nابىحمزه ، 290\r\nابىحنيفه ، 166\r\nابى عمر ، 310\r\nابى معمّر السعدى ، 310\r\nابى ولّاد الحنّاط ، 93 ، 277\r\nابى ولّاد خياط ، 93\r\nاحمد بن الحسين ، 230\r\nارسطو ، 316\r\nاسحاق بن عمّار ، 278\r\nاسدى ، 228\r\nاسماعيل عليه السلام ، 146\r\nاصبغ بن نباته ، 82\r\nاصفهانى ، 254\r\nافلاطون ، 316\r\nاقصر ، 82\r\nالهى قمشه‌اى ، 15 ، 224 ، 278\r\nانصارى ، شيخ مرتضى ، 254\r\nاهوازى ، 281 ، 318\r\nبشير بن شريح ، 183\r\nثمالى ، 303\r\nجابر ، 267\r\nجابر بن يزيد ، 241\r\nجدلىّ ، 285\r\nجميل ، 241\r\nجوادى آملى ، 17\r\nحارث الاعور ، 271 ، 272\r\nحارث همدانى ، 82\r\nحافظ ابونعيم ، 271\r\nحريز ، 243\r\nحسكانى ، 309\r\nحسن بن ابراهيم ، 36\r\nحسن بن جهم ، 228\r\nحسن بن محبوب ، 241 ، 249 ، 276 ، 303\r\nحضرت امام باقر عليه السلام ( أبوجعفر ) ، 239 ، 36 ، 75 ، 91 ، 96 ، 125 ، 133 ، 147 ، 155 ، 163 ، 166 ، 182 ، 184 ، 186 ، 194 ، 233 ، 239 ، 302 ، 327 ، 336\r\nحضرت امام جواد عليه السلام ، 71\r\nحضرت امام حسن بن على عليهما السلام ، 70\r\nحضرت امام حسن عسكرى عليه السلام ، 250\r\nحضرت امام حسين عليه السلام ، 71\r\nحضرت امام سجّاد عليه السلام ، 71 ، 72 ، 75 ، 111 ، 117 ، 129 ، 242 ، 264 ، 297 ، 302 ، 340\r\nحضرت امام صادق عليه السلام ( جعفر بن محمّد عليهما السلام ، ابىعبداللّه عليه السلام ) ، 30 ، 34 ، 36 ، 37 ، 44 ، 70 ، 74 ، 76 ، 81 ، 83 ، 90 ، 93 ، 94 ، 95 ، 103 ،\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n110 ، 113 ، 119 ، 126 ، 129 ، 132 ، 144 ، 148 ، 155 ، 157 ، 164 ، 165 ، 166 ، 172 ، 182 ، 194 ، 201 ، 205 ، 224 ، 228 ، 230 ، 233 ، 235 ، 239 ، 242 ، 243 ، 246 ، 272 ، 273 ، 277 ، 280 ، 282 ، 285 ، 288 ، 298 ، 306 - 310 ، 313 ، 315 ، 318 ، 328 ، 338\r\nحضرت امام كاظم عليه السلام ، 37\r\nحضرت امام موسى بن جعفر عليهما السلام ، 165 ، 318\r\nحضرت على عليه السلام ، اميرالمؤمنين عليه السلام ، 44 ، 63 ، 70 ، 72 ، 75 ، 77 ، 81 - 83 ، 85 ، 87 ، 103 ، 110 ، 126 ، 128 ، 129 ، 147 ، 149 ، 150 ، 166 ، 183 ، 193 ، 194 ، 241 ، 268 ، 270 ، 271 ، 272 ، 275 ، 282 ، 283 ، 285 ، 293 ، 302 ، 306 ، 307 ، 309 ، 319 ، 328 ، 335\r\nحضرت عيسى عليه السلام ، 182 ، 230 ، 247\r\nحضرت فاطمه عليها السلام ، 270\r\nحضرت محمد صلى الله عليه و آله ، پيامبر صلى الله عليه و آله ، رسول اكرم صلى الله عليه و آله ، 37 ، 46 ، 70 ، 72 ، 81 ، 88 ، 125 ، 126 ، 144 - 149 ، 161 ، 163 ، 165 ، 166 ، 170 - 172 ، 177 ، 180 - 184 ، 193 ، 211 ، 214 ، 229 ، 233 ، 250 ، 264 ، 270 ، 272 ، 276 ، 279 - 283 ، 295 ، 296 ، 302 ، 303 ، 309 ، 310 ، 315 ، 318 ، 322 ، 326 - 328 ، 335 ، 340\r\nحضرمى ، 276\r\nحضرمى ، 92\r\nحفص بن البخترى ، 277\r\nحيدر قلىخان كابلى ، 328\r\nخالد بن معدان ، 304\r\nخالد بن نجيح ، 308\r\nخدرى ، 161\r\nخراسانى ، 321\r\nخفّاف ، 186\r\nديلمى ، 230\r\nديلمى ، 184 ، 329\r\nزبيرى ، 310\r\nزرّاد ، 157 ، 314\r\nزرارة ، 228\r\nزّرامى ، 230\r\nزمخشرى ، 258 ، 268 ، 304\r\nزنديق ، 110 ، 119 ، 129 ، 288 ، 306 ، 319\r\nسعد ، 186 ، 330\r\nسعدان بن مسلم ، 231\r\nسعد بن عبداللّه ، 230\r\nسفيان بن عيينة ، 318\r\nسلمان ، 193 ، 335\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nسويد بن غفلة ، 87\r\nشعرانى ، 337\r\nشيخ بهائى ، 172 ، 283\r\nشيروانى ، 17\r\nصدرالمتألهين ، 224 ، 235 ، 238 ، 267\r\nصدوق ، محمد بن على ( شيخ صدوق ) ، 16 ، 70 ، 126 ، 157 ، 264 ، 266 ، 288 ، 293 ، 302 ، 303 ، 307 ، 315 ، 321 ، 338 ، 339\r\nصفّار ، 309\r\nصلصال بن الدلهمس ، 172\r\nصيرفىّ ، 81 ، 270\r\nضريس الكناسى ، 92\r\nضريس الكنانى ، 276\r\nطباطبائى ، 13 ، 254\r\nطبرسى ، 217 ، 336\r\nعاصم بن حميد ، 201 ، 338\r\nعبدالرحمن بن كثير ، 285\r\nعبدالرحيم ، 82 ، 271 ، 308\r\nعبداللّه بن جعفر الحميرى ، 264\r\nعبداللّه بن مسعود ، 303\r\nعبد بن حميد ، 304\r\nعجلان ابىصالح ، 239\r\nعراقى ، 268\r\nعلوى ، 230\r\nعلى بن ابراهيم ، 241 ، 303\r\nعلى بن ابىحمزه ، 230 ، 327\r\nعلى بن رياب ، 276\r\nعمرو بن ابىالمقرام ، 241\r\nعيّاشى ، 82 ، 87 ، 96 ، 144 ، 150 ، 164 ، 182 ، 183 ، 193 ، 195\r\nعيس بن قاصم ، 321\r\nقصير ، 308\r\nقمّى ، 44 ، 87 ، 126 ، 144 ، 182 ، 194 ، 201 ، 246 ، 312 ، 335\r\nقيس بن عاصم ، 172\r\nكابلى ، 319\r\nكابلى ، 166 ، 233\r\nكفعمى ، 291\r\nكلينى ، 87\r\nكوفى ، 328\r\nكهمس ، 157 ، 314\r\nمجلسى ، علامه محمد باقر ، 264 ، 267 ، 274 ، 291\r\nمحمد بن الفضيل ، 231\r\nمحمد بن حمزه ، 338\r\nمحمد بن سليمان ، 230\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمحمّد بن على بن محبوب ، 314\r\nمحمد بن مسلم ، 96\r\nمحمد بن يعقوب ، 242\r\nمختار بن زياد البصرى ، 230\r\nمستوفى ، 196\r\nمسعدة بن زياد ، 264\r\nمطهرى ، 16\r\nمعاوية بن وهب ، 231\r\nمفيد ، محمد بن نعمان ، 36 ، 69 ، 82 ، 87 ، 93 ، 134 ، 165 ، 179 ، 199 ، 232 ، 240 ، 329\r\nنبوى ، 16\r\nهارون ابن مسلم ، 264\r\nهروى ، 268\r\nهشام بن حكم ، 110\r\nهشام بن سالم ، 307 ، 315\r\nهلالى ، 309\r\nهمدانى ، 303\r\nهمدانى ، 82\r\nهناد ، 304\r\nهند الجملى ، 271\r\nيحيى بن صالح ، 228\r\nيونس بن ظبيان ، 277\r\nيونس بن يعقوب ، 340\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n\r\nكتاب‌ها\r\nاحتجاج ، 110 ، 119 ، 128 ، 129 ، 149 ، 166 ، 195 ، 288 ، 311 ، 319\r\nاسرار الآيات ، 224 ، 238\r\nاصول فلسفه و روش رئاليسم ، 253\r\nاصول كافى ، 231 - 233 ، 267 ، 307 ، 309 ، 340\r\nالدرّ المنثور ، 304\r\nالرسائل التوحيديه ، 216 ، 221 ، 225 ، 227 ، 239 ، 251 ، 260 ، 322\r\nالفائق فى غريب الحديث ، 268\r\nالمكاسب ، 254\r\nالميزان ، 14 ، 218 ، 220 - 223 ، 230 ، 234 ، 237 ، 240 ، 242 ، 244 ، 246 ، 248 ، 249 ، 261 ، 262 ، 264 ، 268 ، 293 ، 296 ، 304 ، 305 ، 313 ، 331 - 333 ، 335 ، 341\r\nالنحو الوافى ، 237 ، 258\r\nالنهاية فى غريب الحديث و الاثر ، 268\r\nالوسائط ، 239\r\nامالى شيخ صدوق ، 126 ، 272 ، 326\r\nامالى شيخ طوسى ، 276 ، 318\r\nامالى شيخ مفيد ، 87 ، 93 ، 271 ، 277 ، 318\r\nانجيل برنابا ، 183\r\nبحارالانوار ، 264 ، 271 ، 272 ، 274 ، 291\r\nبصائر الدرجات ، 36 ، 195 ، 232 ، 283\r\nتفسير برهان ، 230 ، 231 ، 241 - 243 ، 250\r\nتفسير عيّاشى ، 36 ، 37 ، 83 ، 87 ، 132 ، 133 ، 144 ، 147 ، 148 ، 228 ، 229 ، 235 ، 236 ، 271 ، 273 ، 275 ، 308 - 310 ، 315 ، 327 ، 328 ، 335\r\nتفسير قمّى ، 15 ، 16 ، 37 ، 43 ، 92 ، 103 ، 110 ،\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n111 ، 117 ، 125 ، 133 ، 144 ، 149 ، 155 ، 195 ، 202 ، 229 ، 230 ، 275 ، 276 ، 285 ، 288 ، 289 ، 297 ، 302 ، 303 ، 307 - 310 ، 312 ، 327 ، 328 ، 336 ، 338\r\nتفسير نعمانى ، 85 ، 274\r\nتوحيد ، 48 ، 74 ، 75 ، 110 ، 128 ، 129 ، 166 ، 267 ، 288 ، 293 ، 305 ، 307 ، 311 ، 318\r\nثواب الاعمال و عقاب الاعمال ، 205 ، 338 ، 339\r\nجوامع الجوامع ، 194 ، 336\r\nحيات پس از مرگ ، 16\r\nرسائل سبعه ، 253 ، 323\r\nرساله افعال ، 33 ، 48 ، 225 ، 227 ، 251 ، 252\r\nرساله الاعتباريّات ، 253\r\nروضهء كافى ، 239 ، 302 ، 307 ، 321 ، 328\r\nشرح فصوص ، 235\r\nشرح ملاصالح مازندرانى بر كافى ، 267\r\nشواهد التنزيل ، 147 ، 309\r\nصحيفهء امام رضا عليه السلام ، 271\r\nطبرسى ، 338\r\nعلل الشرايع ، 16 ، 30 ، 264\r\nغيبت نعمانى ، 83 ، 271\r\nكافى ، 34 ، 75\r\nكتاب الانسان ، 13\r\nكتاب الزهد ، 281\r\nمجالس ، 82\r\nمجمع البيان ، 126 ، 161 ، 195 ، 198 ، 211 ، 217 ، 218 ، 224 ، 303 ، 315 ، 318 ، 338\r\nمحاسبة النفس ، 157\r\nمحاسن برقى ، 16 ، 166 ، 231 ، 319 ، 327 ، 340\r\nمرآة العقول ، 267\r\nمصباح ، 291\r\nمعانى الاخبار ، 70 ، 71 ، 163 ، 264 ، 265 ، 307 ، 315 ، 321\r\nمفاتيح الغيب ، 235\r\nمناقب ، 144 ، 147\r\nمن لا يحضره الفقيه ، 74 ، 155 ، 266 ، 318 ، 321 ، 340\r\nمهج الدعوات ، 291\r\nنورالثقلين ، 230 ، 242 ، 309 ، 318\r\nنهايهء ابن‌اثير ، 268\r\nنهج‌البلاغه عبده ، 45 ، 63 ، 160 ، 249 ، 259 ، 288 ، 314\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nملخص\r\nكيف خلق الإنسان ؟ و ما هي فلسفة خلقه ؟ وكيف يجب أن يكونعليه في هذهالدنيا ؟ و ما هي مراتبه في عالم ما بعد الدنيا ، القبر ، البرزخ ، يوم البعث ، كتاب الأعمال و . . . .\r\nجميع هذه المراحل هي من المواضيع العميقة وذات المعاني الفاتحة يبحثها ويكشف أغوارها المفكر الاسلامي الكبير العلامة الطباطبائي في مؤلفه \" الإنسان \" فهو يدرس الإنسان في ثلاثة مراحل : قبل الدنيا ، فيها ، وبعدها .\r\nقامت مؤسسة \" بوستان كتاب \" بنشر أعمال الحكيم الإلهي العلامة الطباطبائي في 20 عنوانا ويجهود الاستاذ السيد هادي الخسروشاهي .\r\nوستصدر أعماله لاحقا يحسب الموضوع وفي عدة مجلدات في حلة \" مجموعة أعمال \" متضمنة الآتي : القرآنفي الإسلام ، والشيعة في الإسلام ، والشيعة ، ورسالة الشيعة في العالم المعاصر ، والرسائل التوحيدية ، الإنسان من البداية إلى النهاية ، الدراسات الإسلامية ، مجلدان ، العلاقات الاجتماعية في الاسلام ، بداية الفلسفة ، نهايةالفلسفة ، مبادئ الفلسفة الواقعية ، مجموعة رسائل / ثلاث مجلدات ، تعاليم الإسلام ، سنن النبي ، المقابلات ، مقتطفات من العارف والمستدركات .\r\nبالإضافة إلى العناوين العشرين المذكورة أعلاه ، ستصدر بجهود باحثين آخرين أعمال اخرى للعلامة الطباطبائي وهي 13 عنوانا حتى الآن لتكمل بها المجموعة آملين الله أن يوفقنا لنشر جميع أعمال ذلك العلامة الكبير الذي عاش حاميا حمى الوحي والعقل .\r\nالناشر\r\nمؤسسة بوستان كتاب\r\nمركزالطباعة والنشر التابع لمكتب الإعلام الإسلامي\r\nالناشر الأفضل على المستوى الوطني\r\nعنوان المكتب المركزي : إيران ، قم أول شارع شهداء ، ص ب : 917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nالإنسان من البدأ إلى الخلق\r\nالعلامة السيد محمد حسين الطباطبائي\r\nترجمة وعلق عليه : صادق اللاريجاني\r\nباهتمام : السيد هادي خسروشاهي\r\nمؤسسة بوستان كتاب\r\n1430 / 1388\r\n\r\n","description":"","footnote":"","page_name":" 354 ","page_number":354},
  {"content":"\r\n . \r\n","description":"","footnote":"","page_name":" 355 ","page_number":355},
  {"content":"\r\n . \r\n\r\n","description":"","footnote":"","page_name":" 356 ","page_number":356}
  ]