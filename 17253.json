[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاعتكاف\r\nدر\r\nاسلام\r\nدانشمند فرزانه آيت الله\r\nحاج شيخ محمدجواد خراسانى قدس سره\r\nتحقيق : ناصر باقرى بيدهندى\r\nتابستان 1381\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nخراسانى ، محمد جواد ، 1291 - 1355 .\r\nاعتكاف در اسلام / محمد جواد خراسانى ؛ تحقيق ناصر باقرى بيدهندى . - بنياد پژوهشهاى علمى فرهنگى نور الاصفياء ، 1381 - 94 ص .\r\nكتابنامه : ص 91 - 94 ؛ همچنين به صورت زيرنويس\r\nشابك 1 - 16 - 5927 - 964\r\n1 . فقه جعفرى - رساله عمليه 2 . اعتكاف الف . باقرى بيدهندى ، ناصر ، 1337 - ب . عنوان\r\n7 الف 4 خ / 9 / 183 BP\r\n3422 / 297\r\nاعتكاف در اسلام\r\nتأليف : دانشمند فرزانه مرحوم آية الله حاج شيخ محمد جواد خراسانى ( ره )\r\nتحقيق : ناصر باقرى بيدهندى\r\nناشر : بنياد پژوهشهاى علمى فرهنگى نور الاصفياء\r\nچاپ : تابستان 1381 .\r\nقطع و صفحات : رقعى ، صفحه ، 96 ، چاپ : صدر ، تيراژ 3000 جلد\r\nمراكز پخش : تهران صندوق پستى 1657 - 14155\r\nقم ، خ صفائيه - پاساژ امام مهدى شماره 129 تلفن 732366\r\nشابك 1 - 16 - 5927 - 964\r\nISBN 964 - 5927 - 16 - 1\r\nقيمت : 350 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسخن ناشر\r\nبسم اللّه الرّحيم الرّحيم\r\nبه نام او\r\nانسان با ويژگىهاى شگفت‌انگيزى كه در خود دارد ، به عنوان گل سرسبدو برگزيده‌ى آفرينش شناخته شه است ، چرا كه بر خلاف ديگر آفريدگان كه در جايگاهى از پيش تعيين شده جاى گرفته و امكان تعالى و رشد و يا انحطاط و سقو ، ندارند ؛ او چنان است كه با نگاهى به فراتر مىتواند روى به تعالى و تكامل و فزونى آورد و از سويى ديگر با فاصله گرفتن از سرآغاز هستى و برترى به سوى سقوط و انحطاط فرو غلتد ، و اين امكان دستيابى به حق و تنظيم آن براساس اختيار و خواست ؛ در موجودى ديگر ديده نمىشود . . . .\r\nحال چگونه و از چه راهى مىتوان با خداوند نزديك گرديد و يا از او فاصله گرفت ؟\r\nآفريدگار مهربان در اين زمينه خود به يارى انسان‌ها شتافته و راه‌هايى را به واسطه رسولان و حاملان امانت\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nخويش ، معرفى و آن را فرا راه ايشان نهاده است ، كه يكى از بهترين و كوتاه‌ترين راه‌ها : بندگى كردن و نيايش به درگاه حق بردن است ، و در اين وادى نيز برترين نيايش « خالص » كردن خويش بر آستان اوست ، بر كنار نهادن همه‌ى آنچه جز اوست و با همه‌ى هستى روى آوردن به او ، و اين است اوج عبوديت و عبادت و خلوص ؛ « اعتكاف » . در اسلام شخص « معتكف » چند روزى همه‌ى جز اوها را رها مىسازد ، تا بياموزد كه در همه‌ى روزها چنين بايست بود ، چند روزى به « نيايش و بندگى » مىپردازد ، تا فراموش نكند كه هر روز بايستى بنده بود ، ولى بنده‌ى خداوند نه ديگران ؛ چند روزى دهان از طعام مىبندد ، تا درك كند رنج گرسنگان را و تمرينى عملى بر نگاهدارى دهان و شكم داشته باشد ؛ شبهايى چند خواب و راحت را به كنار مىنهند ، تا براى راحتى شب آغازين گورش توشه‌اى برچيند . . .\r\nبارى ، اعتكاف در اسلام يكى از معنىدارترين و آموزنده‌ترين عبادات مىباشد ، كه در صدر تاريخ اسلام و قرون گذشته نزد بزرگان دينى جايگاهى بس بلند داشته است و هرچند در ساليان اخير با همت و پشتكار گروهى از اخيار دوباره احياء گرديده است و مورد استقبال گرم جوانان عزيز\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nايران اسلامى قرار گرفته است ، ليكن به نظر مىرسد تلاش هرچه بيشتر در جهت شناساندن ابعاد گسترده و عميق آن براى نسل جوان ، از وظايف حوزه‌هاى علوم دينى و تلاشگران وادى فرهنگ اصيل اسلامى مىباشد .\r\nدر اين راستا يكى از آثار شايسته‌ى احياء رساله « اعتكاف در اسلام » نوشته‌ى مرحوم آية اللّه حاج شيخ جواد خراسانى « قدّس سرّه العالى » مىباشد ، كه توسط محقق ارجمند و دانشمند گرامى جناب حجة الاسلام و المسلمين حاج آقاى باقرى بيدهندى « زيد عزّه » به زيور تحقيق آراسته گرديد و افتخار چاپ و نشر آن نصيب اين بنياد علمىفرهنگى گرديده ، كه با قدردانى از تلاش‌هاى فراوان آن استاد فرزانه ، و آرزوى دوام توفيقات الهى ، اين كتاب را به عموم حق‌جويان عابد و حق‌گويان مخلص ، تقديم مىداريم . اميد كه مشمول دعاى خير آن عزيزان بوده باشيم .\r\nو السلام بنياد پژوهش‌هاى علمىفرهنگى نور الاصفياء على لسان الدين رستگار جويبارى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nبسم الله الرحمن الرحيم\r\n\r\nپيشگفتار\r\nخواه زندگى اجتماعى را براى بشر طبيعى بدانيم و خواه به قول ژان ژاك روسو نتيجهء يك قرارداد اجتماعى ، در هر صورت بشر خواه طبيعة \" و خواه مصلحة \" موجودى اجتماعى است و نمىتواند راه پرسنگلاخ زندگى را به تنهايى بپيمايد و به تنهايى تمامى نيازهاى خود را از قبيل پوشاك ، خوراك ، مسكن و ديگر مسائل علمى و عملى تأمين كند ، از اين رو او گمشدهء خود را در اجتماع جستجو مىكند و از زندگى انفرادى - هرچند در رفاه كامل باشدگريزان است .\r\nدين مبين اسلام طرفدار زندگى در اجتماع است و با رهبانيّت و انزواى اجتماعى به هر صورت كه باشد ، به مخالفت برخاسته است .\r\nاز آنجا كه دست و پا زدن در مسائل مادى زندگى و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمشاغل روزمره ، و معاشرت و آميزش با مردمان سفله و فاسد و غفلت‌زدگان جامعه ، خواه‌ناخواه ميل به دنيا و تجمل‌گرائى را در انسان افزايش مىدهد و گاه آدمى را از ياد حق و روى كرد به حقيقت و توجه به امور روحانى باز مىدارد و به خود مشغول مىسازد و مانع عبادت درست و خالصانه و مانع تفكّر در عجائب صنع پروردگار است . در اسلام ناب « اعتكاف » مقدمه‌اى است براى بيدارى از غفلت و وسيله‌اى است كه رابطه آدمى را با خداى سبحان محكم مىكند .\r\nآرى يكى از سنت‌هاى نيكو و انسان‌ساز كه داراى فضيلت بسيار والايى است ، و اكنون مورد توجه ، عمل پرفيض و بركت اعتكاف است .\r\nاعتكاف ؛ يعنى به خانه امن خدا پناه آوردن و فيض‌هاى بيشمارى نصيب خود نمودن .\r\nاعتكاف ، حركتى زيبا در جهت توجه و تقرب به خدا مىباشد .\r\nاعتكاف ، دريچهء عروج به عالم قدس و معنويت است .\r\nهجرتى است از خانهء خود به خانهء خداى عزّ و جل .\r\nاعتكاف ، نردبانى آسمانى است كه بدان وسيله به بام\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاخلاق و به عرش اعلا صعود و در اوج روحانيت پرواز كنيم .\r\nاعتكاف ، خلوت با خداوند سبحان و داخل شدن در خانه معبود و انس گرفتن با پروردگار بزرگ است .\r\nمعتكفان در پرتو اين ارتباط معنوى و الهى ، غذاى روحى دريافت مىدارند و به شخصيت انسانى مىرسند .\r\nاعتكاف ، بر روحانيّت و معنويت معتكفان مىافزايد و در پاكى درون و در نورانيّت دل ، تأثير عمده‌اى ايفا مىكند .\r\nاعتكاف ، ساحل رستگارى غرق‌شدگان در گرداب غفلت و بيراهگى است .\r\nاعتكاف ، اگر به درستى انجام ، شود سرشار از ياد خدا است و مىتواند انسان را يكسره غرق در ياد حق تعالى كند و حجاب غفلت را نابود نمايد . و معتكف را عروج دهد ، ارتباط بندگى او را مستحكم‌تر سازد ، پاىبندى به اصول و موازين عبوديت را در وجودش قوت بخشد .\r\nاعتكاف ، عاملى است ارزنده براى كنترل هوسها و تعديل شهوتها و غرائز انسانى و تجديد نشاط براى قدم نهادن به دائره مسئوليتها و تكاليف اجتماعى .\r\nاعتكاف ، برنامه‌اى است فشرده براى عبادت و ازدياد\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nايمان و تقويت روحيهء تقوا و رشد و شعور اسلامى و عطرآگين كردن فضاى زندگى و نزديك ساختن بنده با حضرت ربّ العالمين .\r\nاعتكاف ، اكسيرى دگرگون‌ساز و روح‌بخش و ارزش آفرين است .\r\nاعتكاف ، در پالايش روح و رسيدن به كمال ، و تكميل و بارور ساختن ايمان نقشى اساسى دارد .\r\nاعتكاف ، در روح معتكف اراده قوى ، و نيروى خداترسى مىآفريند و در پرتو چنين اراده و نيرويى ، آدمى در مقابل تمايلات نفسانى از خود مقاومت نشان داده ، از زشتىها و گناهان دور مىگردد ، در زندگى مصمم و مقاوم مىشود با نشاط زندگى مىكند .\r\nاعتكاف ، نوعى اظهار بندگى در برابر آفريدگار جهان هستى و از بهترين عبادات فردى است كه پاىبندى به انجام آن انسان را در درياى رحمت و زندگى جاويد قرار مىدهد .\r\nاعتكاف ، اظهار شيفتگى و عشق آدمى است به كمال مطلق و جميل على الاطلاق .\r\nايّام اعتكاف روزهايش باارزش و معنويت و شبهايش پر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nخير و بركت اس . لذا مردان خدا براى آن اهميت خاصى قائلند و درصدد جلب رضايت و خشنودى خدا و در تكاپوى عمل به خواسته‌هاى حق هستند .\r\nدر ايام اعتكاف ، اعتكاف‌كنندگان دور از بازار كار و غوغاى روزگار ، خود را از زندگى تاريك مادى و قيد و بندهاى پست حيوانى و شهوانى و عوامل فراموشى و غفلت از ياد خدا خلاصى داد ، و زمينه را براى گسستن از سرگرميهاى پوچ فراهم آورده و بسان فرشتگان با حالت خشوع و حضور قلب ، قدم به دايرهء يك زندگى روشن روحانى مىگذارند و از فيوضات و بركات عالى اين ايام بهره مىگيرند .\r\nاين حق پويان ، در ايام اعتكاف در جايگاهى كه خداوند آن را بزرگ داشته و همگان را به بزرگداشت آن فرمان داده ، گرد مىآيند و خداوند بزرگ را با احترام زياد مىخوانند ، و با همهء وجود در برابر محبوب خويش سر تسليم فرود مىآورند و در پرتو مناجاتهاى عارفانه و عاشقانه و دعاهاى طولانى و پرسوز ، چنان نشاط روحى و نورانيتى در قلب خود احساس مىكنند كه گويى در دريايى از نور و صفا شناور شده‌اند و فيوضات ربانى از هر طرف شامل حالشان شده است و اين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاحساس به آنان دست مىدهد كه در يك فضاى معنوى و ملكوتى قرار گرفته كه پيوسته ريزش رحمت و غفران الهى را دربر دارد .\r\nآنان به وسيله اعتكاف به درجه عالى و مقام و الا مىرسند و از خود بيگانه و با خدا يگانه مىگردند .\r\nسالكان الى اللّه ، اعتكاف را بستر مناسب براى انديشه و فرصت استثنائى براى تفكر در عظمت بىنهايت خالق هستى و نعمت‌هاى بىشمار خداوندى مىدانند و از آن نهايت استفاده را مىبرند . در جمع معتكفان گروهى از اولياء اللّه كه تنها هواى محبوب را در سر و نواى او را بر لب و ولاى او را در دل دارند ، حضور دارند كه با قلبى شكسته و چشمى گريان بر سجاده دعا زانو زده و دست استجابت به پيشگاه قاضى الحاجات بلند كرده و براى سربلندى امت مسلمان دعا مىكنند .\r\nبه جا آوردن اين عبادت ويژه ، اضافه بر آثار سازنده فوق ، اين اثر ارزنده را هم در پى دارد كه :\r\nبار گران گناهان را از پشت مؤمن بر مىگيرد و زنگار معاصى را از دلها چون نوزاد ، پاك مىكند و نيز آنان را در\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمقابل آفات اخلاقى حراست و نگهبانى مىكند .\r\nمعتكفان ، رهروان طريق و رهسپاران سرمنزل مقصود ، در مدت درنگ در مسجد جامع و پرداختن به روزه و نماز و تهجّد و تلاوت قرآن و تفكر در آيات آن و خواندن دعاهاى وارده و مطالعه و مذاكرهء علم و مجالست با ابرار ( معتكفان ) ، و تقويت رابطهء معنوى با وارستگان ، ميهمان مائده معنوى الهى هستند بر قامت افراشتهء خويش قباى قرب الهى را مىپوشانند و خود را از خطرات بىبندوبارى و لجام گسيختگى بر كنار و بيمه مىنمايند .\r\n* * * عالمان بزرگوار مارضوان خدا بر آنان باداز ديرباز براى تبيين و تشريح اعتكاف و احكام و اهداف آن به تأليف كتابهاى مختلف در سطوح گوناگون پرداخته‌اند .\r\nشمارى از آثار مستقل كه قبل از مؤلف ( قدّس سرّه ) به وسيله بزرگان شيعه نوشته شده ، بدين قرار است :\r\nالاعتكاف ، ابو الفضل صابونى .\r\nالاعتكاف ، ابو جعفر ابن بابويه .\r\nالاعتكافيه ، معين الدين سالم بن بدران بصرى .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nالاعتكافيه ، يا ماء الحيات و صافى الفرات . . . . ، لطف الله ميسى اصفهانى كه به كوشش احمد عابدى در : ميراث اسلامى ايران ، دفتر اول ، ص 311 به بعد منتشر شده است .\r\nالكفاف فى مسائل الاعتكاف ، مولى محمد جعفر شريعتمدار استرآبادى .\r\nالاعتكاف ، سيد محمد على شهرستانى .\r\nو اين حركت ، همچنان ادامه دارد و پيوسته شاهد نگارش آثار جديد درباره اين عبادت پر فيضيم ، سعى يكايك آنان مشكور باد .\r\nيكى از آثار ارزنده در اين زمينه ، كتاب نفيسى است كه در دست داريد .\r\nاين كتاب اثر عالم بزرگوار و پارسا حضرت حجت الاسلام و المسلمين آيت الله حاج شيح محمد جواد خراسانى « 1 »\r\n\r\n\r\n","description":"","footnote":"\r\n( 1 ) - آيت الله خراسانى فرزند محسن بن حسين در مشهد مقدس درخانواده‌اى روحانى ديده به جهان گشود و ساليان متمادى به درس وبحث و تأليف و نصنيف و خودسازى پرداخت و در اين راه زحمتهاكشيد و توفيقها يافت و به فيض‌ها رسيد .\r\nمعظم له تحصيلات ابتدائى را نزد پدر دانشمند خود و جمعى از اساتيد حوزه مشهد فرا گرفت و آن‌گاه براى تكميل دروس خويش راهى نجف\r\n","page_name":" 18 ","page_number":18},
  {"content":"\r\n\r\n-\r\n\r\n\r\n","description":"","footnote":"\r\nاشرف گشت و از محضر استادان برجسته‌اى چون حضرات آيات عظام : آقا ضياء الدين عراقى ، آقا ميرزا آقا اصطهباناتى ، سيد ابو الحسن‌اصفهانى ، سيد محمود شاهرودى ، سيد حسين اصفهانى بهره‌ها برد و به‌مراحل رفيع اجتهاد دست يافت . سپس به ايران آمد و در تهران رحل اقامت افكند و در معرفيو نشرفرهنگ اسلامى و صيانت از دژ استور قرآن و عترت از خود اهتمامىارزشمند بروز داد . ايشان در علم و ادب شخصيتى برجسته است كه‌دربارهء او و آثارش در مقالى مستقل سخن گفت ، بايد چنان كه جرقه‌اى از آن نيز در اين اثر نيز هويدا است . فهرست شمارى از آثار ايشان : كشفالآيات ؛ كشف مطالب الآيات ؛ ظواهر الآثار ؛ نخبة القصار ؛ تقريرات اصول ، مقتل الحسين عليه السّلام ؛ حاشيه برمكاسب ، منظومه عربى در رجال ، بينه رحمت ، معارف الائمة عليهم السّلام ، الامامة عند الشيعة الامامية ؛ البدعة و التحرّف ؛ مهدى منتظر ( عج ) ؛ تلخيص الصرف ، تكملة الصرف ، تلخيص النحو ؛ رساله‌اى در طلاق ، رساله‌اى در خمس ، رساله‌اى در نيز مسافر ، رساله‌اى در طلب و اراده و دفع شبههء جبر ؛ اربعينات و . . . رويكرد وسيع خوانندگان به آثار ارزنده مؤلف ، از اخلاص و دانش‌سرشار نويسنده محترم حكايت دارد . زهد و تقوا و ملكات نفسانى معظم له زبانزد بوده است . و ايشان پس ازعمرى پربار و تلاش در زمينه معرفيو نشر فرهنگ شيعى در سال 1397 ه نداى حق را لبيك گفت و به سوى معبودش شتافت . خداوند بارانهاىغفران خود را بر او فرو ريزاند و او را در بهشت برين خود جاى دهد . براى دريافت اطلاع بيشتر ، نك : جهاد اكبر ، چاپ تهران ، 1397\r\n","page_name":" 19 ","page_number":19},
  {"content":"\r\n\r\n( 1331 ه ق‌ه ق ) است كه براى تشويق فارسى زبانان يه اين سنت الهى فراهم آورده است . مؤلف ، خواننده را برمىانگيزد و تشويق مىكند كه مانند خود او به اعتكاف بپردازد و در مقام مجاهده با نفس فتح‌ها كند و آسمانى شود و حظ معنوى و اجر اخروى ببرد . به موقع است علاقه‌مندان از اين رساله فوائد كافى برگيرند .\r\nاين كتاب يك بار در زمان حيات مؤلف دانشمند در قطع جيبى در 56 صفحه به طبع رسيد ، و مورد توجه اهل معنى و رغبت عامه مردمان قرار گرفته است .\r\nاينك كه چاپ جديد كتاب پيشكش خيل معتكفان كوىدوست مىگردد ، از خداى منّان توفيق درك اين عبادت بابركت را براى عارفان و سالكان وادى معرفت و راهيان كوىسعادت خواهانيم .\r\nاز خداوند كارساز بنده‌نواز سپاسگزار و به درگاه او شاكرم‌كه توفيق تحقيق اين اثر مفيد را به اين بنده بىمقدار عنايت\r\n\r\n\r\n","description":"","footnote":"\r\nهداية الامامة الى معارف الأئمة ، ( مقدمه ) ؛ آهى سوزان براى منتظران امام زمان ( مقدمه ) ؛ يادداشتهايى از مخطوطات ؛ گنجينه دانشمندان ؛ مهدى منتظر ( عج ) ( مقدمه )\r\n","page_name":" 20 ","page_number":20},
  {"content":"\r\n\r\nفرمود . و از آستان خداوند مسألت دارم روان مؤلف عاليقدر - كه عمر با بركتش را در خدمت ، علم و دين به سر آورد - شاد گردند و با اولياء و مقربان درگاهش محشور فرمايد .\r\nو از فرزند دانشمند مؤلف ، حضرت حجت الاسلام و المسلمين حاج شيخ جعفر خراسانىدامت بركاته‌كه با چاپ اين اثر موافقت فرموند ، كمال تشكر را دارم و توفيق روز افزونش را در خدمت به فرهنگ پربار شيعه و نشر علوم و معارف قرآن از درگاه لا يزال الهى خواستارم .\r\nو از دوست فاضل و محقق و يار قديم صميم و كريم خود حضرت حجت الاسلام و المسلمين حاج شيخ مهدى انصارى قمى در ترتيب اجازهء كتاب به حكم وظيفهء دوستى و انسانيّت متشكرم .\r\nو سرانجام از مدير محترم و دانشور بنياد پژوهش‌هاى علمى ، فرهنگى نور الاصفياء حجت الاسلام و المسلمين لسان الدين رستگار جويبارى نيز كه در طبع اين اثر همت وافر داشتند عرض تشكر دارم .\r\nقم ناصر باقرى بيدهندى\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n« توجه »\r\nاگرچه اين كتاب براى استفادهء عموم به فارسى نوشته شده ، ولى گاهى در متن و گاهى در پاورقى رعايت خواص نيز شده ، و براى استفادهء بيشتر مطالبى مطابق فهم ايشان ذكر شده است ، كسانى كه در آن پايه نيستند اعتراض نكنندو براى اهلش بگذارند . « 1 »\r\n« مولف »\r\n\r\n\r\n","description":"","footnote":"\r\n( 1 ) - اين تذكر جناب مؤلف بيت زير مولانا را به ياد مىآورد كه گفت :\r\n . . . تا نماند هيچ مهمان بينوا * هر كسى يابد خوراك خويش را \r\nمثنوى ( كلام خاور ) ، دفتر سوم ، ص 167 س 24 .\r\n","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\nبسم الله الرحمن الرحيم\r\n\r\n[ مقدمه مؤلف 
  ]\r\nالحمد للّه و الصلاة و السلام على عباده الذين‌اصطفى سيّما سيّد الأنبياء محمد المصطفى ، و آله الأئمةالطاهرين ، و لعنة اللّه على اعدئهم و مخالفيهم اجمعين .\r\nاعتكاف از جمله سنّتهاى اكيدهء محبوبهء اسلام است ، ولى\r\nدر اين ازمنه مانند بسيارى از سنتها بلكه بسيارى از واجبات متروك شده ، به طورى كه حتى نامش هم از ميان رفته جز بين فقهاء و علماء ، به نحوى كه اگر كسى بخواهد به يكى از آنها عمل كند در انظار ، امر تازه و عجيب مىنمايد ، راستى مصداق فرمايش پيغمبر صلّى اللّه عليه و إله ظاهر گرديده كه فرمود : « در آخر الزمان معروف منكر شود و منكر معروف ، بدعت سنت\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nگردد و سنّت بدعت » .\r\nبرعكس اين حقير از همان زمانى كه در نجف اشرف مشرف بودم و علاقهء عجيبى به اعتكاف پيدا كرده و تا ممكن بود چنان كه معمول و مرسوم علماء و طلاب نجف است ، در ماه رمضان و رجب خود را براى اعتكاف در مسجد كوفه آماده مىساختم و چون به ايران آمدم ، مدتها اين توفيق از من سلب شد ولى به شدت آرزو داشتم ، تا اين كه به حمد اللّه چند سالى است به لطف خداوند موفق گشتم و عده‌اى از مؤمنين نيز چون بر حقيقت مطلع شدند با من شركت كرده و هر سال بر عده افزوده مىشود . از اين نظر جمعى از اهل توفيق براى مزيد تشويق و زيادى بصيرت و اطلاع بر خصوصيت اعتكاف از من خواستار شدند تا در اين باره چيزى بنويسم ، حقير هم اجابت نموده و اين مختصر را تقديم خوانندگان مىنمايم .\r\n« اعتكاف » از عكف و عكوف است به معنى حبس كردن خود بر چيزى « 1 » ، يا اقامه بر آن « 2 » ، يا مواظبت بر آن و ملازم\r\n\r\n\r\n","description":"","footnote":"\r\n( 1 ) - نك : الصحاح ، 4 / 1046 ؛ غريب القرآن ، 343 .\r\n( 2 ) - نك : لسان العرب ، 9 / 254 .\r\n","page_name":" 26 ","page_number":26},
  {"content":"\r\n\r\nبودن آن را . « 1 » « 2 » و مقصود از اين عمل مسنون ، حبس كردن خود را است در مسجد ، براى عبادت و اقامه و مواظبت و ملازم بودن آن با كيفيت و شرائط خاص .\r\nاعتكاف ، در اصل شرع از سنت‌هاى مستحبه است ، ولى اگر كسى نذر اعتكاف كند واجب مىشود « 3 » .\r\nو سنت اعتكاف براى هر مرد و زن مسلمان بالغ و عاقل ثابت است ، و اگر زن شوهر داشته باشد بايد كه به اذن شوهر باشد ، مگر اين كه به نذر واجب شده باشد بر او قبل از شوهر ، يا\r\n\r\n\r\n","description":"","footnote":"\r\n( 1 ) - الصحاح ، 4 / 1046 ؛ مجمع البحرين ، 3 / 229 .\r\n( 2 ) - و به همين معانى در قرآن استعمال شده ، سورهء فتح : آيه [ 25 
  ] « و الهدى معكوفا » يعنى محبوسا . سوره حج : آيهء [ 25 
  ] « سواء العاكف فيه والباد » يعنى المقيم بمكة و الواردين من البوادى ، سوره اعراف : [ 138 
  ] « يعكفون على اصنام لهم » اى يقيمون أو يلازمون أو يواظبون . و مثله سوره‌سه : [ 91 
  ] « قالو لن نبرح عليه عاكفين حتى يرجع الينا موسى » ، سوره‌طه : [ 97 
  ] « و انظر الى الهك الذّى ظلت عاكفا لنحرّقنّه » سوره‌انبياء : [ 52 
  ] « ما هذه التّماثيل الّتى انتم لها عاكفون » سوره شعراء [ 71 
  ] « قالوانعبد اصناما فنظلّ لها عاكفين » دو آيه ديگر كه در خصوص اعتكف‌است ، ذكر آن خواهد آمد . مولف ( ر ه )\r\n( 3 ) - نك : تذكرة الفقهاء ، ج 6 ، ص 240 ؛ بداية المجتهد ، 312 ؛ بدائع‌الصنائع ، 2 / 108 ؛ المجموع شرح المهذب ، 6 / 475 ؛ حاشية الدسوقىعلى الشرح الكبير ، 1 / 540 .\r\n","page_name":" 27 ","page_number":27},
  {"content":"\r\n\r\nبا امضاى او . و هم‌چنين از غلام و كنيز هم صحيح است اما به اذن آقاى خود ، بلكه از صغير مميز هم كه قادر بر روزه گرفتن باشد نيز به اذن ولىّ او از باب تمرين صحيح است ، مانند ساير اعمال واجبه و مستحبه مثل نماز و روزه و حج .\r\nاما پسر و دختر بالغ مانند ساير اعمال مستحبه بايد با رضايت پدر و مادر باشد .\r\nعمل اعتكاف را مىشود كه همه براى خود انجام داد و هم به نيابت‌از طرف مردگان چون پدر و مادر و غير ايشان و در نيابت از طرف زنده خلاف است و قول به صحت قوىتر است ، يعنى مىشود شخصى براى خود نايب بگيرد در عمل اعتكاف به خصوص اگر صاحب عذرى باشد مانند عدم تمكن از روزه ، يا از حضور در مساجد چون زن حائض ، يا مشكل بودن توقف چند روز به سبب بعضى امراض ، يا بعضى اشغال ، يا رسيدن مهمان ، يا ابتلائات ديگر كه در اين صورتها هيچ مانعى ندارد كه براى رسيدن به فيض ، براى خود نايب بگيرد ، بلكه به طور كلى مستحبات مانند زيارات و حج و غيرها قابل نيابت است و اجر و ثواب در همه ، هم براى نايب است و هم براى كسى كه از طرف او نايب مىشود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nاعتكاف در قرآن\r\nقرآن مشتمل است بر كليات مطالب و در هر موضوعى اشاره اجمالى به تشريع آن دارد . مانند : « أقيموا الصلاة و آتوا الزكاة » و شرح و تفصيل آن موكول به بيان پيغمبر صلّى اللّه عليه و إله و اهل بيت عليهم السّلام است .\r\nراجع به اعتكاف در قرآن دو آيه در سورهء بقره ناظر به او است اول آيه 119 : « و عهدنا الى ابراهيم و اسمعيل ان طهّرا بيتى للطائفين و العاكفين و الركّع السّجود » . يعنى پس از تمام شدن ساختمان كعبه يا هنگام ساختمان آن بر دست ابراهيم و اسماعيل ، با ايشان عهد و قرارداد بستيم كه خانهء امر پاكيزه سازيد از نجاسات و لوث شرك‌ها براى طواف كنندگان و معتكفين و ركوع و سجودگزاران .\r\nدوم آيه 183 در ذيل آيه صوم : « و لا تباشروهنّ و انتم عاكفون فى المساجد » : با زنان مباشرت نكنيد در حالى كه معتكف هستيد در مسجدها .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدر اين آيه اشاره به بعضى از شروط اعتكاف شده ، يكى حرمت مباشرت زنان در حال اعتكاف « 1 » ، دوم اختصاص اعتكاف به مسجد ، سوم تعميم در مساجد به نحو اجمال ، چهارم چون در ذيل آيهء صوم است ، شرط بودن روزه نيز از او استشمام مىشود . بقيه كيفيت و شرائط از آورندگان قانون است ، اينك به تفصيل ذكر مىشود .\r\n\r\n\r\n","description":"","footnote":"\r\n( 1 ) - نك : الميزان : ج 2 ، ص 49 .\r\n","page_name":" 30 ","page_number":30},
  {"content":"\r\n\r\n\r\n[ چگونگى اعتكاف : 
  ]\r\n\r\nوقت اعتكاف و اجر و ثواب آن\r\nاز آيهء فوق ( يعنى آيه دوم « 1 » ) نظر به اين كه در جزء احكام صوم رمضان ذكر شده ، شايد استفاده شود اختصاص وقت آن به ماه رمضان ، ولى ممكن است اين از جهت افضليت باشد ، يا از جهت اين كه اصل مشروعيت اعتكاف ابتدا در ماه رمضان شد و به همين نظر پيغمبر صلّى اللّه عليه و إله همه ساله در ماه رمضان اعتكاف مىنمود « 2 » و بعد تعميم داده شد . چنانچه روزه نيز اول در ماه رمضان فرض شد و بعد روزه‌هاى واجب ديگر .\r\nآيهء اول ظاهر است در عموم ، زيرا كه عاكفين در وسط واقع شده و معلوم است كه طواف و ركوع و سجود اختصاص به\r\n\r\n\r\n","description":"","footnote":"\r\n( 1 ) - آيه 187 سورهء بقره .\r\n( 2 ) - نك : فروع كافى ، 4 / 175 ؛ الغارات ، 1 / 249 ؛ عوالى اللئالى ، 1 / 147 ؛ صحيح بخارى ، 2 / 713 / 1922 ؛ سنن دارقطنى 2 / 201 ؛ دعائم الاسلام ، 1 / 286 .\r\n","page_name":" 31 ","page_number":31},
  {"content":"\r\n\r\nماه رمضان ندارد ، پس اعتكاف نيز چنين باشد و در اخبار قضاء حوائج برادر دينى وارد شده از حضرت زين العابدين عليه السّلام كه فرمود : به خدا قسم كه برآوردن حاجت برادر مؤمن نزد خدا محبوب‌تر است از روزه دو ماه پشت سر هم و اعتكاف دو ماه در مسجد الحرام . « 1 »\r\nو حضرت صادق عليه السّلام فرمود : كسى كه سعى كند در حاجت برادر مسلمان خود ، بنويسد خداوند براى او يك حج و يك عمره و اعتكاف دو ماه در مسجد الحرام با روزه آن . « 2 »\r\nو در حديث ديگر فرمود : دو ماه از ماه‌هاى حرام در مسجد الحرام .\r\nو آن چه از فقهاء و محدّثين ظاهر مىشود نيز تعميم است . و صاحب عروه تصريح فرموده به اين عبارت : « و يصح فى كلّ وقت يصحّ فيه الصوم » يعنى اعتكاف صحيح است در هر وقتى كه روزه صحيح است ( يعنى غير از عيدين ) . و حاشيه‌كنندگان چون آية اللّه اصفهانى و نائينى و قمى و عراقى و اصطهباناتى و بروجردى و حجت كوه‌كمرى\r\n\r\n\r\n","description":"","footnote":"\r\n( 1 ) - ثواب الاعمال ، 80 .\r\n( 2 ) - اصول كافى ، 2 / 198 .\r\n","page_name":" 32 ","page_number":32},
  {"content":"\r\n\r\nنيز مسكوت عنه گذاشته‌اند ، و ظاهر اين استكه جاى خلاف نيست .\r\nمحقق فرموده : صحيح نيست اعتكاف مگر در وقتى كه روزه صحيح باشد ، و از كسى كه روزه از او صحيح باشد ، پس اگر در عيدين باشد ، يا مسافر و حائض ، باطل است .\r\nپس در تمام سال مىتوان اعتكاف را به جا آورد ، و افضل وقات ، ماه رمضان است ، خصوص دههء آخر .\r\nحضرت صادق عليه السّلام فرمود : پيغمبر صلّى اللّه عليه و إله ، اول مرتبه اعتكاف فرمود در دهه اول و سال ديگر در دههء دوم ، و سال سوم در دههء سوم و از آن به بعد هميشه در دهه سوم اعتكاف مىفرمود « 1 » .\r\nو نيز فرمود : چون جنگ بدر در ماه رمضان اتفاق افتاد ، در آن سال پيغمبر صلّى اللّه عليه و إله نتوانست اعتكاف كند سال بعد بيست روز اعتكاف نمود ، ده روز قضاى سال گذشته و ده روز براى همان سال . « 2 »\r\n\r\n\r\n","description":"","footnote":"\r\n( 1 ) - فروع كافى ، 4 / 175 ؛ الفقيه ، 2 / 123 ؛ الوسائل 10 / 524 ؛ مستند الشيعه ، ج 10 ، ص 544 .\r\n( 2 ) - فروع كافى ، 4 / 175 ؛ عوالى اللئالى ، 3 / 147 ؛ الفقيه ، 2 / 4120 ؛ مستند الشيعه ، 10 / 544 .\r\n","page_name":" 33 ","page_number":33},
  {"content":"\r\n\r\nو نيز فرمود كه : پيغمبر صلّى اللّه عليه و إله فرمود : اعتكاف ده روز در ماه رمضان معادل با دو حج و دو عمره است . « 1 »\r\nو از جعفريات نقل شده كه آن حضرت فرمود كه حضرت رسول صلّى اللّه عليه و إله فرمود : اعتكاف در ماه رمضان معادل با دو حج و دو عمره است . « 2 »\r\nو از دعائم الاسلام نيز از آن حضرت نقل شده كه پيغمبر صلّى اللّه عليه و إله يك سال ده روز اول ماه رمضان را اعتكاف كرد و يك سال ده روز دوم و يك سال ده روز سوم . « 3 »\r\n\r\nمحل اعتكاف\r\nاز دو آيهء سابق ظاهر مىشود اختصاص اعتكاف به خصوص مساجد ، و آيهء دوم ظاهر است در عموم كه شامل هر مسجد مىشود ، ولى ما بين فقهاءرضوان اللّه عليهم -\r\n\r\n\r\n","description":"","footnote":"\r\n( 1 ) - الفقيه 2 / 122 ؛ الوسائل ، 10 / 534 .\r\n( 2 ) - در المنثور ، 1 / 202 ؛ عوالى اللئالى ، 2 / 147 .\r\nثواب حج و عمره چه واجب و چه مستحب بسيار است ، چند حديثى در آخر كتاب ذكر مىشود . مؤلف .\r\nنيز نك : الاساس فى السنة ، 6 / 2707 ؛ عروة الوثقى ، ص 399 .\r\n( 3 ) دعائم الاسلام ، 1 / 286 .\r\n","page_name":" 34 ","page_number":34},
  {"content":"\r\n\r\nاختلاف است در تعميم يا تخصيص به بعضى از مساجد ، بر حسب اختلاف روايات .\r\nبعضى مخصوص دانسته‌اند به چهار مسجد و اين قول جماعتى است ، « 1 » و مستند آن نقل شيخ مفيد است ، در مقنعه فرموده : روايت شده كه اعتكاف نيست مگر در مسجدى كه پيغمبر يا وصى پيغمبرى نماز جمعه گزارده باشد « 2 » و آن چهار مسجد است : يكى مسجد الحرام كه پيغمبر صلّى اللّه عليه و إله در او نماز جمعه گزارده ، دوم مسجد مدينه است كه پيغمبر صلّى اللّه عليه و إله و امير المؤمنين عليه السّلام هر دو در او نماز جمعه گزارده‌اند ، سوم مسجد كوفه ، چهارم مسجد بصره « 3 » كه امير المؤمنين عليه السّلام در آن نماز\r\n\r\n\r\n","description":"","footnote":"\r\n( 1 ) - نك : مستند الشيعه ، 10 / 550 ؛ المبسوط ، ج 1 ، ص 284 ؛ رسائل الشريف المرتضى ، ج 3 ، ص 60 ، من لا يحضره الفقيه ، 2 / 184 ؛ مختلف الشيعة ج 3 / 578 ؛ منتهى المطلب ، چاپ سنگى ؛ ج 2 ، ص 632 .\r\n( 2 ) - المقنعه ، 363 .\r\n( 3 ) - على بن بابويه ( پدر صدوق ( ر ه ) مسجد بصره را تبديل به مسجد مداين كرد و گفته : امام حسن عليه السّلام در او نماز كرده و صدوق هر دو را گفته . [ نك : المختلف ، 3 / 257 ؛ رياض المسائل ، 5 / 519 
  ] مؤلف ( ر ه ) .\r\nنك : المقنع ، 66 به نقل از رياض المسائل ، 5 / 519 و مدارك الاحكام ، 6 / 323 .\r\n","page_name":" 35 ","page_number":35},
  {"content":"\r\n\r\nجمعه گزارده است . « 1 » و اين روايت به اصطلاح اهل حديث مرسل است . و حديث مرسل مخصص قرآن نمىشود . به علاوه متن اين حديث خالى از اضطراب نيست ، زيرا كه عبارت صدر حديث اين است : « لا يكون الاعتكاف إلا فى مسجد جمع فيه نبى او وصى نبى » . يعنى اعتكاف نيست مگر در مسجدى كه جمعه گزارده باشد در او پيغمبرى يا وصى پيغمبرى . و معلوم است كه جمعه و جماعت هر دو از مختصات اسلام است ، در پيغمبران سابق نبوده ، پس صحيح آن است كه گفته شود : « جمع فيه النبى او وصيه » . يعنى جمعه گزارده باشد در او پيغمبر صلّى اللّه عليه و إله يا وصى او ، ولى ديگران حمل بر افضيلت كرده‌اند ، و صاحب عروه گفته است : احوط در صورت امكان يكى از اين چهار مسجد است . « 2 »\r\nقول ديگر ، جواز در هر مسجد به طور عموم ، نظر به عموم آيه « 3 » و حديث حضرت صادق عليه السّلام كه فرمود : اعتكاف نيست مگر به روزه و در مسجد شهرى كه تو در آن هستى . « 4 »\r\n\r\n\r\n","description":"","footnote":"\r\n( 1 ) - همان .\r\n( 2 ) - عروة الوثقى\r\n( 3 ) - آيه 187 سورهء بقره .\r\n( 4 ) - المعتبر ، 2 / 733 ؛ المنتهى ، 2 / 633 ، الوسائل ، كتاب الاعتكاف ، باب\r\n","page_name":" 36 ","page_number":36},
  {"content":"\r\n\r\nو اين قول ابن ابى عقيل عمانى است . « 1 »\r\nقول ديگر اختصاص به مسجدى است كه در او جمعه اقامه شود « 2 » و مستند آن روايتى است كه صدوق در مقنع مرسلا نقل كرده ، فرموده : روايت شده كه اعتكاف نيست مگر در مسجدى كه در او جمعه خوانده شود به امام و خطبه « 3 » و علامه از ابن جنيد نقل كرده كه فرموده حسين بن سعيد از حضرت صادق عليه السّلام روايتكرده جواز اعتكاف را در هر مسجدى كه در او امام عدلى جمعه گزارده باشد ، و در مسجدى كه نماز جمعه خوانده شود به امام و خطبه .\r\nاين هر دو حديث نيز مرسل است و صاحب وسائل و ديگران حمل بر افضيلت كرده‌اند ، ولى حديث دوّم فقط جواز اعتكاف را در اين‌گونه مساجد اثبات مىكند نه انحصار ، پس منافى نيست با جواز در غير آنها و حديث اول هم ممكن است همين حديث باشد و صدوق مختصر كرده و نقل به معنا\r\n\r\n\r\n","description":"","footnote":"\r\n3 ، ح 11 ؛ مستند الشيعه ، ج 10 ، ص 548 .\r\n( 1 ) - نك : جواهر الكلام ، ج 17 ؛ ص 170 ، المختلف ؛ 251 ؛ و چاپ جامعه ؛ 3 / 587 ؛ مستند الشيعه ؛ 10 / 549 ، تذكرة الفقهاء ؛ 6 / 244 .\r\n( 2 ) - المعتبر ، 2 / 732 ؛ مستند الشيعه ، 10 / 550 .\r\n( 3 ) - المقنع ، 210 ؛ كافى ، 4 / 176 ( صدر ح 1 ) .\r\n","page_name":" 37 ","page_number":37},
  {"content":"\r\n\r\nفرموده باشد .\r\nقول ديگر اختصاص به مسجد جامع است در هر بلدى و اگر مسجد جامع در بلدى متعدد باشد مخيّر است ، پس در مسجد محله و قبيله و مسجد بازار كافى نيست . و اين قول را صاحب عروه فرموده « 1 » و حاشيه‌كنندگان نامبرده شده نيز ساكتند ، جز شيخ استاد ضياء الدين عراقى كه فرموده : بلكه در هر مسجدى كه در او انعقاد جماعت شود .\r\nمستند اين قول حديثى است از حضرت صادق عليه السّلام كه فرمود : اعتكاف نيست مگر با روزه در مسجد جامع ، و حديث ديگر از آن حضرت از پدر خود كه فرمود : معتكف اعتكاف كند در مسجد جامع ، و حديث ديگر از حضرت صادق عليه السّلام كه فرمود : مامير المؤمنين عليه السّلام مىفرمايد : من نمىبينم اعتكاف را مگر در مسجد الحرام و مسجد رسول صلّى اللّه عليه و إله و مسجد جامع .\r\nقول ديگر تعميم نسبت به هر مسجدى كه در او اقامهء جماعت شود ، چنان چه از شيخ استاد ضياء الدين عراقى نقل شد . و اين قول نزد حقير اقرب است و لكن با ملاحظهء كثرت\r\n\r\n\r\n","description":"","footnote":"\r\n( 1 ) - عروة الوثقى ، 2 / 248 .\r\n","page_name":" 38 ","page_number":38},
  {"content":"\r\n\r\nاجتماع « 1 » نه صرف اقامهء جماع مگر در قريه‌اى كه اقامهء جماعتش به افراد قليلى است . خلاصه مسجدى كه مورد توجه مردم و كثرت اجتماع است براى نماز جماع و با اين قيد با قول صاحب عروه و موافقينش نزديك مىشود ، زيرا مراد از مسجد جامع كه در اخبار است مسمى به اسم جامع نيست ، بلكه اعتبار آن از جهت جامعيت و كثرت اجتماع است .\r\nمستند اين قول ، حديثى است از حضرت صادق عليه السّلام كه فرمود : صلاحيت ندارد اعتكاف در غير مكه مگر در مسجد رسول صلّى اللّه عليه و إله يا مسجدى از مساجد جماعت « 2 » . و حديث ديگر از آن حضرت كه فرمود : اعتكاف نمىباشد مگر در مسجد جماعت « 3 » .\r\nو حديث ديگر از آن حضرت كه فرمود : اعتكاف نمىباشد مگر در مسجد جماعت كه امام عدل در او نماز جماعت گزارده باشد « 4 » . صاحب وسائل و ديگران گويند امام عدل ، اعم است از\r\n\r\n\r\n","description":"","footnote":"\r\n( 1 ) - نك : جواهر الكلام ، 17 / 171 .\r\n( 2 ) - تهذيب الاحكام ، 4 / 293 ؛ وسائل الشيعه ، 7 / 41 .\r\n( 3 ) - فروع كافى ، 4 / 176 .\r\n( 4 ) - فروع كافى ، 4 / 176 .\r\n","page_name":" 39 ","page_number":39},
  {"content":"\r\n\r\nمعصوم « 1 » و اين هم دور نيست .\r\nو حديث ديگر از آن حضرت كه فرمود : صلاحيت ندارد اعتكاف مگر در مسجد الحرام ، يا مسجد رسول ، يا مسجد كوفه ، يا مسجد جماعت « 2 » ، و به خصوص قيد اخير كه اين حقير اضافه نمود ناظر است .\r\nحديث ديگر از حضرت صادق عليه السّلام كه فرمود :\r\nامير المؤمنين عليه السّلام مىفرمود : من نمىبينم اعتكاف را مگر در مسجد الحرام ، يا مسجد رسول ، يا مسجدى كه جامع جماعت باشد . « 3 » و اين حديث به منزلهء شارح و مفسر است نسبت به احاديثى كه ذكر مسجد جامع در آنها شده .\r\n\r\nشرط انعقاد اعتكاف ، روزه است\r\nاعتكاف ، محقق نمىشود مگر به روزه « 4 » ، خواه در ماه رمضان باشد يا غير رمضان ، پس كسى كه به سبب عذرى\r\n\r\n\r\n","description":"","footnote":"\r\n( 1 ) - وسائل ، كتاب اعتكاف ، باب 3 ، ذيل ح 9 .\r\n( 2 ) - الكافى ، 4 ، 176 ؛ وسائل الشيعه ، كتاب الاعتكاف ، ب 3 ، ج 7 .\r\n( 3 ) - تهذيب الاحكام ، 4 / 291 .\r\n( 4 ) - المقنع ، 209 ؛ المستدرك ، 7 / 561 ؛ الكافى ، 4 / 176 .\r\n","page_name":" 40 ","page_number":40},
  {"content":"\r\n\r\nمثل مرض يا سفر متمكّن از روزه نباشد يا متمكّن است و بدون روزه بخواهد معتكف شود ، اعتكاف نخواهد بود ( حضرت صادق عليه السّلام فرمود : اعتكاف نيست مگر به روزه « 1 » ) . و اين حديث به طرق متعدده چون حلبى « 2 » و محمد بن مسلم و عبيد بن زرارة و ابى داود و داود بن الحصين روايت شده .\r\nو نيز در حديث ديگر فرمود : هركس اعتكاف كند روزه بگيرد .\r\nو در حديث ديگر فرمود : و بايد روزه بگيرى تا مادامى كه معتكف هستى .\r\nو حضرت زين العابدين عليه السّلام فرمود : روزهء اعتكاف واجب است . « 3 » و از حضرت رضا عليه السّلام از آباء خود از امير المؤمنين عليه السّلام فرمود : اعتكاف نيست مگر به روزه « 4 » .\r\n\r\n\r\n","description":"","footnote":"\r\n( 1 ) - وسائل الشيعه ، 3 / 402 ؛ الكافى ، 4 / 176 ؛ التهذيب ، 4 / 288 .\r\n( 2 ) - الفقيه ، 2 / 119\r\n( 3 ) - مقصود وجوب شرطى است نه تكليفى و الا قطع آن در روز اول و دوم هم بايد حرام باشد و بايد از اول هم نيّت وجوب كند با اين كه چنين نيست . مؤلف ( ر ه ) .\r\n( 4 ) - وسايل الشيعه ، 2 / 402 ؛ الكافى 4 / 176 ؛ التهذيب ، 4 / 288 .\r\n","page_name":" 41 ","page_number":41},
  {"content":"\r\n\r\n\r\nحدّ اعتكاف\r\nحدّ اكثر اعتكاف محدود نيست ، يك ماه تمام و دو ماه پشت سر هم ، بلكه تمام دوره سال چنان كه گذشت مىتواند معتكف شود ، و اما حداقل آن سه روز است . « 1 » از سه روز كمتر اعتكاف منعقد نمىشود ، حضرت صادق عليه السّلام فرمود : اعتكاف سه روز است « 2 » ، يعنى سنت آن ، و نيز فرمود : اعتكاف نمىباشد كمتر از سه روز « 3 » و اين حديث به دو طريق نقل شده از ابو بصير « 4 » و عمر بن يزيد . « 5 » پس در اصل نيّت بايد كمتر از سه روز نيّت نكند و گفته‌اند كه بيش از سه روز مىتواند بماند ، يك روز و نصف روز ، اما اگر دو روز بماند روز سوم بر او واجب مىشود ، بلكه بعضى گفته‌اند به طور كلى هر دو روز كه اضافه شود روز سوم واجب مىشود .\r\n\r\n\r\n","description":"","footnote":"\r\n( 1 ) - نك : مستند الشيعه ، 10 / 546 ؛ تذكرة الفقهاء ، ج 6 ، ص 242 .\r\n( 2 ) - فروع كافى ، 4 / 178 .\r\n( 3 ) - الاستبصار ، 2 / 128 ؛ تهذيب الاحكام ، 4 / 289 .\r\n( 4 ) - الفقيه ، 2 / 121 ؛ التهذيب ، 4 / 289 ؛ الكافى ، 4 / 177 .\r\n( 5 ) - التهذيب ، 4 / 289 ؛ الاستبصار ، 2 / 129 .\r\n","page_name":" 42 ","page_number":42},
  {"content":"\r\n\r\nصاحب عروه در اين گفته تأمل كرده است ، « 1 » و سيد استاد اصفهانى ، و شيخ استاد عراقى آن را اقوى دانسته‌اند و همچنين اين مسئله در ما بين متقدمين نيز مورد اختلاف است و مستند حديثى است از حضرت باقر عليه السّلام كه فرمود : هركس سه روز اعتكاف كند ، روز چهارم مخيّر است ، اگر بخواهد سه روز ديگر بيفزايد و اگر بخواهد از مسجد بيرون رود ، ولى اگر دو رور بعد از آن سه روز بماند ؛ پس نبايد خارج شود تا سه روز را تمام كند . « 2 »\r\nحقير گويد : تأمل صاحب عروه و غير ايشان مورد ندارد ، زيرا كه خصوصيّت ندارد سه روز اول با سه روزهاى بعد ، ولى بايد دانست كه مطلب دو تا است : يكى نيّت ابتدائى و يكى نيّت حادثه كه از اول قصدش نبوده و بعد تجدد رأى براى او حاصل شده . و از صاحب عروه و محشّين ظاهر نمىشود كه مورد نزاع هر دو قسم است يا قسم اخير و آن چه در نظر قوى مىنمايد آن است كه بين اين دو بايد در حكم تفكيك شود آن چه اين حديث ناظر به اوست قسم دوم است ، زيرا كه\r\n\r\n\r\n","description":"","footnote":"\r\n( 1 ) - عروة الوثقى ، 2 / 248 .\r\n( 2 ) - الكافى ، 4 / 177 ؛ الوسائل ، كتاب الاعتكاف ، ب 4 ، ج 3 .\r\n","page_name":" 43 ","page_number":43},
  {"content":"\r\n\r\nحديث ظاهر است در تجدد نيّت بعد از سه روز .\r\nبنابراين پس حكم واجب بودن روز سوم بعد از دو روز على القاعده است ، زيرا كه اين اعتكاف اعتكاف جديد است ، نهايت متصل است به اعتكاف اول ، پس چون در نيّت اول نبوده جزء اعتكاف اول محسوب نمىشود ، پس خود اعتكافى است مستقل ، پس بايد كمتر از سه روز نباشد ، اتصال و انفصال اثرى ندارد .\r\nبنابراين هرچه اضافه شود با نيّت حادثه و تجدد رأى اگر چه صد مرتبه باشد ، بايد هر دو روزى را تكميل به روز سوم كند . زيرا كه هريك اعتكاف جددى مستقلى است .\r\nو اما قسم اول چون اين حديث هيچ به او نظر ندارد پس بر همان اصل اوّل باقى است كه جواز اعتكاف است مطلقا ، آنقدر كه مسلم است آن است كه اعتكاف كمتر از سه روز نشايد ، اما اگر زياده بر سه روز نيّت كند دليلى ندارد كه زياده يا بايد يكى باشد و يا سه تا و هم‌چنين به هر سه كه اضافه شود ، بلكه صحيح است از اول نيّت چهار روز و پنج روز و شش روز و هفت روز و هشت روز كند و هم‌چنين از عمل پيغمبر صلّى اللّه عليه و إله نيز مىتوان استفاده نمود كه هر سال ده روز و در يك سال بيست\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nروز اعتكاف فرمود و معلوم است كه بيست روز را كه طرح بر سه نمائيم يك روز كسر دارد . پس بايد بيست و يك روز اعتكاف كرده باشد .\r\nو ايضا جاى سخن نيست كه اعتكاف يك ماه و دو ماه هلالى صحيح است ، با اين كه همه ماهها تمام نيست و كسى نگفته كه اگر كسى بخواهد ماه رجب را مثلا اعتكاف كند يا نذر كند ، بايد سى روز تمام نيّت كند ، اگرچه ماه بيست و نه روز باشد .\r\n\r\nنيّت اعتكاف و وقت آن\r\nنيّت اعتكاف مانند نيّت ساير اعمال واجبه و مستحبه است ، پس در دل مىگذراند كه اعتكاف مىكنيم در فلان مسجد معيّن سه روز يا بيشتر نظر به محبوبيت و مطلوبيت آن براى درك فضيلت يا واجب « 1 » قربة الى الله .\r\nو اما وقت اعتكاف ، اگرچه نصّى بالخصوص در اين باره نيست ، ولى فقهاء به ملاحظه صدق روز شرعى روزه ، روز اول را از وقت طلوع فجر تعيين كرده‌اند و روز آخر را در عروه غروب\r\n\r\n\r\n","description":"","footnote":"\r\n( 1 ) - اگر نذر باشد ، مؤلف ( ر ه ) .\r\n","page_name":" 45 ","page_number":45},
  {"content":"\r\n\r\nحمرهء مشرقيّه گفته و مراد زوال حمره است و شايد در عبارت سقطى واقع شده و بعضى غروب گفته‌اند و شب اول را جزء ندانسته‌اند .\r\nحقير گويد : تعيين روز به روز وجهى ندارد ، ولى چون اعتكاف مشتمل بر روزه است و بايد سه روز مثلا روزه بگيرد در مسجد ، پس بايد از اول وقت روزه تا آخر وقت روزه در مسجد باشد و اگر شب اول را هم داخل كند در سه روز ، به اين كه از اول غروب آفتاب در مسجد حاضر شود ، شايد اولى و احوط باشد ، چنان كه علامه مجلسى فرموده : قطع اعتكاف پس از دو روز جايز نيست ، مگر با شرط خيار در نيّت « 1 » .\r\nاصل اعتكاف اگرچه مستحب است ولى اگر دو روز گذشت روز سوم واجب مىشود ، پس در روز اول و دوم حقّ فسخ دارد و اگر بخواهد در روز سوم هم حق فسخ براى او باقى باشد ؛ بايد مانند محرم شرط كند در حين نيّت كه اگر ضرورتى براى من رخ داد اعتكاف را قطع خواهم نمود .\r\nحضرت صادق عليه السّلام فرمود : سزاوار است براى معتكف اين كه شرط كند ( يعنى در نيّت ) چنان كه شرط مىكند شخص\r\n\r\n\r\n","description":"","footnote":"\r\n( 1 ) - نك : الرياض ، 1 / 334 ؛ مستند الشيعه ، 10 / 562 .\r\n","page_name":" 46 ","page_number":46},
  {"content":"\r\n\r\nمحرم « 1 » و به عمر بن يزيد فرمود : شرط كن در اعتكافت بر پروردگارت ، چنان كه شرط مىكنى در احرامت به اين كه ترا مجل كند از اعتكاف در نزد عروض عارضهء بر تو از علّتى كه به امر خدا بر تو نازل مىشود . « 2 » « 3 » .\r\nحضرت باقر عليه السّلام فرمود : هرگاه شخص يك روز اعتكاف كند براى او هست كه از مسجد خارج شود و قطع اعتكاف كند ( يعنى اگرچه بدون شرط ) و اگر دو روز بماند ( ) يعنى دو روز تمام ) و شرط نكرده باشد ، پس براى او نيست كه خارج شود و فسخ اعتكاف كند تا اين كه سه روز را تمام كند . « 4 »\r\nحضرت صادق عليه السّلام فرمود : هرگاه يكروز اعتكاف كند و شرط نكرده باشد ، پس براى او هست كه خارج شود و اعتكاف\r\n\r\n\r\n","description":"","footnote":"\r\n( 1 ) - فروع كافى ، 4 / 177 .\r\n( 2 ) - از جعفريات از حضرت صادق عليه السّلام نقل شده كه فرمود : پدرم فرمود :\r\nسزاوار است براى معتكف اين كه استثناء كند اعتكاف خود را پس بگويد : « اللهم انى اريد الاعتكاف فى شهرى هذا فأعنّى عليه فإن ابتليتنى فيه به مرض او خوف فأنا فى حلّ من الاعتكاف » . ( اعتكافه خ ) پس فرمود :\r\nاگر او را چيزى برسد از اين ابتلائات ، پس او در حل است مؤلف ( ر ه ) .\r\n( 3 ) - الاستبصار ، 2 / 129 ؛ التهذيب ، 4 / 289 .\r\n( 4 ) - الكافى ، 4 / 177 ؛ الفقيه ، 2 / 121 ؛ التهذيب ، 3 / 289 ؛ الاستبصار ، 2 / 129 .\r\n","page_name":" 47 ","page_number":47},
  {"content":"\r\n\r\nخود را فسخ كند و اگر دو روز بماند و شرط نكرده باشد ، پس براى او نيست كه خارج شود و اعتكاف خود را فسخ كند ، تا اين كه سه روز بگذرد .\r\nپس با شرط مىشود كه روز سوم را هم به هم زند ، ولى نه شرط مطلق دل بخواهى ، بلكه شرط خيار فسخ با عروض عارضه‌اى كه عذر موجه شرعى يا عقلائى باشد .\r\nاين حال اصل اعتكاف است و اما اگر نذر كرده باشد هر سه روز يا هر مقدار كه نذر كرده ، از همان روز اول و ساعت اول واجب مىشود و بايد قصد وجوب كند و اگر نذر معين باشد مثل اين كه چند روز معين از ماه معين نذر كرده باشد ، به هيچ وجه قطعش جايز نيست و قابل شرط هم نيست .\r\nو اگر غير معين باشد ، پس اقرب اين است كه قابل شرط است و با اشتراط مىتواند فسخ كند و تبديل به روزهاى ديگر كند ، اگرچه احوط ترك اشتراط است ، و اگر اين شرط را بخواهد در صيغه نذر ذكر كند يا نيّت كند ، در صحتش خلاف است و اقوى جواز است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nموجبات قهرى قطع اعتكاف\r\nبعضى از اسباب است كه قهرا موجب قطع اعتكاف مىشود ، چون خراب شدن مسجدى كه محل اعتكاف او است به طورى كه قابل سكونت نباشد ، و يا بيرون بردن جابرى او را به قهر و طول بكشد به قدرى كه از صورت اعتكاف خارج شود ، و يا حدوث چيزى كه مانع از روزه است و روزه بر وى حرام است ، چون مرض يا حيض و نفاس براى زن و در اين صور اگر اعتكاف مستحبى بوده بعد از رفع مانع اعاده واجب نيست و اگر واجب بوده به نذر ، پس اگر غير معين باشد اعاده كند و اگر معين باشد اقرب نيز عدم اعاده است .\r\nو اگر مسجد معينى را نذر كرده باشد و از بين برود چنان كه قابل برگشت نباشد مثل اين كه جزء جاده شود ، نذرش منحل شود ، خواه از جهت ايام معين باشد و خواه غير معين .\r\nحضرت صادق عليه السّلام فرمود : هرگاه معتكف مريض شود يا زن معتكفه حائض شود ، به خانه رود و چون برء حاصل شد ( يعنى رفع مانع شد ) برگردد و روزه گيرد و اعاده كند « 1 » .\r\n\r\n\r\n","description":"","footnote":"\r\n( 1 ) - فروع كافى ، 4 / 179 .\r\n","page_name":" 49 ","page_number":49},
  {"content":"\r\n\r\nو نيز فرمود : هرگاه زن معتكفه خون ببيند به خانه خود رو و چون پاك شو برگردد و ادا كند آن چه بر اوست .\r\nو حكم اعاده بر كسى است كه اعتكاف بر او واجب باشد ، چنانچه فرمايش آن حضرت : « آن چه بر او است » شاهد بر اين امر است و در روايتى نيز فرمود : « ليس على المريض ذلك » . يعنى اعاده بر مريض نيست . و اين محمول است بر غير واجب يا واجب معين ، چنان چه گفته شد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nآداب اعتكاف\r\nچون اعتكاف را سه حيثيت است : يكى حيثيت اصل اعتكاف كه عبارت است از حبس كردن خود را براى عبادت ، دوم حيثيت مسجد كه اين عمل در مسجد واقع مىشود ، سوم حيثيت روزه كه اعتكاف مشروط به روزه است ، پسمعتكف را سه نوع آةاب است كه بايد رعايت كند :\r\nاول آداب حرمت مسجد و حقوق نمازگزاران ، دوم آداب و مستحبات روزه و اگر ماه رمضان يا ايام متبركه ديگر باشد اعمال و ادعيهء مسنونه آن نيز ، سومّ آداب اعتكاف فى نفسه . و آن مواظب بودن بر ترك منافيات و اجتناب محرمات اعتكاف است .\r\nو اما از حيث عمل [ و 
  ] دعا ، عمل مخصوص و دعاى مخصوص ندارد . بلى از دعائم الاسلام نقل شده از حضرت صادق عليه السّلام كه حضرت رسول صلّى اللّه عليه و إله در دههء آخر خطبه خواند و\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسپس معتكف شد و شب‌ها را احياء مىداشت . تمام شب و هر شب بين مغرب و عشا غسل مىكرد « 1 » .\r\nالبته معلوم است چون معتكف خود را محبوس مىكند براى خدا ، پس مستحسن است كه اوقات خود را وقف خدا كند ، نمازهاى فريضه را با جماعت و با تعقيبات و مستحبات آن بگزارد ، و نوافل روز و شب را ترك نكند و به قرآن و دعا و ذكر مشغول باشد و از كسب علم و سئوالات علم دين نيز بهره برد و خود را از لهو و لغو و غيبت و سبّ و فحش و غيره و استماع آنها باز دارد ، تا نتيجه كامل به او برسد و به وجه أتم و أحسن بهره‌بردارى كند .\r\nحضرت صادق عليه السّلام فرمود : پيغمبر صلّى اللّه عليه و إله هرگاه دههء آخر ماه رمضان مىشد براى او در مسجد خيمهء موئى مىزدندو « 2 » دامن به كمر مىزد براى عبادت ( يعنى خود را به تمام جهت آماده براى عبادت مىكرد ) و رختخواب بر مىچيد ( يعنى كم مىخوابيد و به راحتى خوابگاه نمىپرداخت ) .\r\nو در بحار از دعائم الاسلام نقل كره از امير المؤمنين عليه السّلام كه\r\n\r\n\r\n","description":"","footnote":"\r\n( 1 ) - دعائم الاسلام ، 1 / 286 .\r\n( 2 ) چون در آن وقت مسجد پيغمبر صلّى اللّه عليه و إله مسقف نبود ، مؤلف ( ر ه ) .\r\n","page_name":" 52 ","page_number":52},
  {"content":"\r\n\r\nفرمود : معتكف بايد ملازم مسجد باشد ، و ملازم ذكر خدا و تلاوت قرآن و نماز باشد « 1 » بقيه حديث ذكر خواهد شد .\r\n\r\nتروك اعتكاف\r\nمعتكف چيزهائى را بايد اجتناب كند ، اول همه بيرون رفتن از مسجد مگر در مستثنياتى كه ذكر مىشود و چون اعتكاف حبس نفس و وقف نفس است براى عبادت ، از اين جهت شبيه به عمره است و يك نوع احرام بستن است براى خدا ، نهايت اين كه عمره مخصوص به مسجد الحرام و كعبه است و اين احرام براى همه مساجد است ، پس از اين جهت بعضى از تروك احرام در اعتكاف اعتبار دشه ، يكى مقاربت زنان چنانچه خدا فرمود : « و لا تباشروهنّ و انتم عاكفون فى المساجد « 2 » » و اين از جهت روزه نيست بلكه در شب نيز جايز نيست .\r\nحضرت باقر عليه السّلام فرمود : معتكف اگر به اهل خود نزديكى\r\n\r\n\r\n","description":"","footnote":"\r\n( 1 ) - دعائم الاسلام ، 1 / 286 ؛ بحار الانوار ، چاپ ايران ، ج 97 ، ص 130 .\r\n( 2 ) - سوره بقره ، آيه 187 .\r\n","page_name":" 53 ","page_number":53},
  {"content":"\r\n\r\nكند بر او كفاره ظهار است . « 1 »\r\nو حضرت صادق عليه السّلام فرمود : به منزله كسى است كه روزه ماه رمضان را متعمّدا افطار كرده باشد ، يا يك بنده آزاد كند ، يا دو ماه پشت سر هم روزه بگيرد و يا شصت مسكين طعام دهد « 2 » .\r\nكفّارهء ظهار و كفارهء روزهء ماه رمضان يكى است ولى در كفارهء ماه رمضان مخيّر است كه هر كدام از بنده و روزه و اطعام را كه خواهد اختيار كند . و در كفاره ظهار ترتيب است :\r\nاول بنده آزاد كردن ، اگر نشد روزه گرفتن و اگر نشد اطعام شصت مسكين ، ولى مشهور بلكه نقل اجماع شده است در اينجا نيز بر تخير .\r\nو نيز حضرت صادق عليه السّلام فرمود : معتكف نبايد با عيال خود نزديكى كند تا وقتى كه معتكف است نه در شب و نه در روز .\r\nو فرمود : اگر اين عمل در شب ماه رمضان انجام گرفت ، بر او يك كفاره است و اگر در روز ماه رمضان انجام گيرد دو\r\n\r\n\r\n","description":"","footnote":"\r\n( 1 ) - الوسائل ، كتاب الاعتكاف ، ب 6 ، ح 1 ؛ الكافى ، 4 / 179 ؛ الفقيه ، 2 / 122 ؛ التهذيب ، 4 / 291 ؛ الاستبصار ، 2 / 130 .\r\n( 2 ) - التهذيب ، 4 / 292 ؛ الاستبصار ، 2 / 130 ؛ الكافى ، 4 / 179 ؛ الفقيه ، 2 / 123 .\r\n","page_name":" 54 ","page_number":54},
  {"content":"\r\n\r\nكفاره بايد بدهد ، « 1 » يكى كفارهء روزه و يكى كفّاره اعتكاف .\r\nو اين حكم براى زن و مرد مساوى است ، پس اگر هر دو معتكف باشند ، اگر در شب باشند دو كفاره و اگر در روز باشند چهار كفاره است .\r\nاز حضرت صادق عليه السّلام پرسيدند : زنى به اذن شوهرش معتكف شده و شوهرش غايب بود و چون خبر آمدنش به آن زن رسيد ، از مسجد بيرون شد و خود را براى شوهر آماده ساخت پس با او نزديكى كرد .\r\nفرمود : اگر شرط نكرده و پيش از تمام شدن سه روز بيرون رفته ، پس بر اوست كفارهء ظهار ، يعنى روز سوّم بوده پيش از تمام شدن روز ، يا روز اول و دوم بوده و ليكن بدون نيّت و قصد قطع بيرون رفته با اين كه مىتوانسته با عدم شرط هم قطع كند .\r\nاستمناء را نيز جمعى ملحق به مباشرت زنان كرده‌اند « 2 » ولى نصّى بر او نيست . بلى خود يكى از محرّمات مطلقه است كه اختصاص به روزه يا اعتكاف ندارد . و نيز از مبطلات روزهء\r\n\r\n\r\n","description":"","footnote":"\r\n( 1 ) - الفقيه ، 2 / 122 ؛ الوسائل ، كتاب الاعتكاف ، ب 1 ، ج 4 .\r\n( 2 ) - نك : الخلاف ، 2 / 238 ؛ مستند الشيعه ، 10 / 568 .\r\n","page_name":" 55 ","page_number":55},
  {"content":"\r\n\r\nاست چه روزه اعتكاف و چه غير آن و در روزهء رمضان مستلزم كفاره است ، پس در اعتكاف اگر در شب باشد تنها حرمت است و اگر در روز باشد روزه و اعتكاف باطل است و اگر در ماه رمضان باشد كفاره نيز هست .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nسوم و چهارم و پنجم از تروك اعتكاف\r\nسوم نيز از تروك احرام است و آن بوئيدن بوى خوش است . « 1 » بلكه به ريحان هم تلذّذ نكند ( يعنى بر وجه لذّت نبويد ) .\r\nچهارم مراء است . « 2 » يعنى بحث و مجادله به قصد مغالبه و تشكيك بر خصم .\r\nپنجم خريد و فروش است . و اين مختص معتكف است .\r\nحضرت صادق عليه السّلام فرمود : معتكف نبايد بوى خوش را ببويد و نه به ريحان تلذّذ كند و نه مراء كند و نه بخرد و نه بفروشد .\r\nو ظاهر از بوى خوش و ريحان همان بوئيدن است ، اما خوردن ريحان يا مانند زعفران حرمتش معلوم نيست ، گرچه تركش بهتر است و هم‌چنين ظاهر مراء بحث بر وجه اراده\r\n\r\n\r\n","description":"","footnote":"\r\n( 1 ) - فروع كافى ، 4 / 178 .\r\n( 2 ) - همان .\r\n","page_name":" 57 ","page_number":57},
  {"content":"\r\n\r\nغلبه بر خصم و به ترديد انداختن اوست با دانستن اين كه حق با اوست ، اما اگر بر وجه بيان حق و فهماندن او باشد بىاشكال است ، ولى مشروط به اين كه به جدل نكشد كه خود جدل فى نفسه منع از او شده . و ظاهر خريد و فروش عموم است ، پس هرگونه خريد و فروش را ترك كند ، حتى امور خرودنى مگر اين كه ضرورت باشد و بهتر آن است كه اگر كسى پيدا شود كه معتكف نباشد ، به او دهد تا حوائجش را بخرد .\r\nجمعى از متقدمين و صاحب وسائل يكى از محرّمات را راه رفتن در زير سايه شمرده‌اند در هنگام بيرون رفتن ، ولى روايت نشستن در زير سايه دارد ، صاحب عروه بعد از نشستن در زير سايه فرموده : بلكه احوط اين است كه در ير سايه نيز راه نرود « 1 » . و محشّين نيز ساكتند و شايد وجه احتياط همان فتواى متقدمين و صاحب وسائل است ولى مداركى ندارد .\r\nعلامهء مجلسى نيز فرموده : بهتر آن است كه زير سقف راه نروند .\r\nدر بحار از علائم الاسلام نقل كرده از امير المؤمنين عليه السّلام كه فرمود : معتكف بايد ملازم مسجد باشد و ملازم باشد بر ذكر\r\n\r\n\r\n","description":"","footnote":"\r\n( 1 ) - عروة الوثقى ، 2 / 256 .\r\n","page_name":" 58 ","page_number":58},
  {"content":"\r\n\r\nخدا و تلاوت قرآن و نماز ، و سخن دنيا نگويد ، و شعر نخواند ، و بيع و شراء « 1 » نكند ، و به جنازه حاضر نشود ، و عيادت مريض نكند ، و با زن خلوت نكند ، و سخن از جماع نكند ، و فحش بر زبان جارى نكند ، و با كسى مراء و جدال نكند ، و هرچه زبان ببندد از سخن گفتن با مردمان براى او بهتر است . « 2 »\r\nحقير گويد : نهى تشييع جنازه و عيدت مريض شايد در غير موردى است كه لابد و ناچار است ، چنان چه حضرت صادق عليه السّلام فرمود .\r\n\r\nمواردى كه بيرون شدن از مسجد ترخيص شده :\r\nحضرت صادق عليه السّلام فرمود : معتكف بايد از مسجد خارج نشود مگر براى حاجتى « 3 » و نيز فرمود : از مسجد خارج مشو مگر براى حاجتى كه ناچارى از آن و چون خارج شوى منشين در زير سايه تا اين كه برگردى به محل خود « 4 » .\r\nيعنى طول و مكث تو در خارج مسجد بايد به مقدار حاجت\r\n\r\n\r\n","description":"","footnote":"\r\n( 1 ) - خريد و فروش .\r\n( 2 ) - دعائم الاسلام ، 1 / 286 ؛ بحار الانوار ، ج 97 / 130 .\r\n( 3 ) - تهذيب الاحكام ، 4 / 293 .\r\n( 4 ) - فروع كافى ، 4 / 178 .\r\n","page_name":" 59 ","page_number":59},
  {"content":"\r\n\r\nباشد ، نه اين كه سروپا ايستادن خصوصيتى دارد . يا در خصوص سايه نشستن خصوصيت دارد كه اگر در بيرون از سقف يا در آفتاب نشست مانعى ندارد . گرچه بهتر رعايت ترك نشستن است مطلقا در سايه و غير سايه و زير سقف و غير سقف و راه رفتن در سايه نيز نظر به موافقت فهم ديگران .\r\nو نيز فرمود : سزاوار نيست براى معتكف اين كه از مسجد خارج شود مگر براى حاجتى كه ناچار از آن است و هم ننشيند تا اين كه برگردد . و زن هم در حكم اين چنين است . « 1 »\r\nو نيز فرمود : معتكف نبايد خارج شود براى هيچ چيز مگر براى تشييع جنازه يا عيادت مريض و نشيند تا اين كه برگردد .\r\nو اعتكاف زن همچنين است .\r\nو نيز فرمود : بر معتكف نيست كه خارج شود مگر براى نماز جمعه ( يعنى در وقت وجوبش ) يا براى جنازه ، يا براى قضاى حاجت ( يعنى بول و غائط ) . « 2 »\r\nو نيز فرمود : معتكف در غير مكه نماز فريضه را بايد در\r\n\r\n\r\n","description":"","footnote":"\r\n( 1 ) - الكافى ، 4 / 176 ؛ الفقيه ، 2 / 130 ؛ التهذيب ، 4 / 290 .\r\n( 2 ) - فروع كافى ، 4 / 178 .\r\n","page_name":" 60 ","page_number":60},
  {"content":"\r\n\r\nمسجدى كه اعتكاف نموده به جا آورد و نبايد به جاى ديگر خارج شد و اما اگر در مكه اعتكاف كند در هرجا كه نماز گزارد جايز است . « 1 »\r\nحديث اطلاق دارد از حيث جماعت يا غير جماعت ، ولى صاحب عروه از موارد جواز خروج براى نماز جماعت را شمرده « 2 » و آية اللّه بروجردى فرموده : خالى از اشكال نيست در غير مكه .\r\nحقير گويد : اگر استثناء جماعت نظر به حديث است ، حديث دلالت بر آن ندارد ، بلكه اطلاق دال بر عدم ترخيص است . و اگر نظر به حديث نيست . دليلى ندارد . پس جايز نيست نه خالى از اشكال نيست .\r\nبلى ممكن است نماز جماعت را داخل در اطلاق حاجت كرد ، لكن اجت مقيّد است به آنچه لابد و ناچار است وهم مفسّر است به موارد منصوصه و الّا خصوصيّى براى نماز جماعت نيست ، بلكه بايد گفت براى هر عمل مسنون و مستحبّى جايز است بيرون رفتن و اين مشكل است جدّا .\r\n\r\n\r\n","description":"","footnote":"\r\n( 1 ) - فروع كافى ، 4 / 177 .\r\n( 2 ) - عروة الوثقى ، 2 / 255 .\r\n","page_name":" 61 ","page_number":61},
  {"content":"\r\n\r\nبلى اگر فرض شود كه نماز جماعت بر او واجب شده باشد از پيش به نذر يا شبه نذر جايز است بلكه واجب است بيرون رفتن ، اگر در آن مسجد اتفاقا اقامهء جماعت نشود ، چنان كه واجب است براى واجبات ديگر كه پيش‌آمد كند ، مانند ادارى دين ، و اگر ترك كند اعتكافش باطل نمىشود ، ولى در ترك جماعت اگر بر او به نذر واجب شده باشد نمازش باطل است ، مگر اين كه وقتى بخواند كه جماعت‌ها تمام شده باشد .\r\nديگر براى برآوردن حاجت مؤمن : شيخ صدوق از ميمون بن مهران نقل كرده كه گفت : با حسن بن على عليهما السّلام بودم كه مردى وارد شد عرض كرد : يا ابن رسول اللّه ، فلان از من مالى مىخواهد و مىخواهد كه مرا حبس كند فرمود : به خدا من چيزى ندارم كه ادا كنم .\r\nعرض كرد : پس با او سخن بگوئيد .\r\nپس حضرت نعلين « 1 » خود را پوشيد و به راه افتاد ، عرض كردم : يا ابن رسول اللّه ، اعتكاف خود را فراموش كردى ؟\r\nفرمود : نه و ليكن شنيدم از پدرم كه از جدّم رسول خدا صلّى اللّه عليه و إله نقل كرد كه فرمود : هركس سعى كند در حاجت برادر مسلمان\r\n\r\n\r\n","description":"","footnote":"\r\n( 1 ) - كفش .\r\n","page_name":" 62 ","page_number":62},
  {"content":"\r\n\r\nخود ، چنان است كه عبادت كرده خداوند را نه هزار سال . « 1 » و نظير اين از ابن عباس نقل شده گفت : با حسن بن على عليه السّلام در مسجد الحرام بودم و آن حضرت معتكف بود و مشغول طواف كعبه بود كه مردى از شيعيانش آمد تا آخر ، و لكن در آخر فرمود : هركس حاجت برادر مؤمن خود را برآورد ، مانند كسى خواهد بود كه نه هزار سال عبادت خدا كرده باشد در حالتى كه روزهايش روزه و شبهايش به عبادت ايستاده باشد . « 2 »\r\nو از جملهء حاجات ، غسل جنابت است كه واجب است ، بلكه غسلهاى مستحب نيز چون غسل جمعه ، و هم‌چنين وضوء چه واجب و چه تجديدى و بعد از اين مطلق چيزهائى كه ضرورت و ناچارى ايجاب كند و در غير آن احتياط را رعايت بايد كرد ، و چون بيرون رفتن بايد ضرورت باشد ، پس اگر براى حاجتى خارج شد هرچه زودتر حاجتش را انجام دهد و هر راهى كه نزديكتر به مقصد است آن راه را اختيار كند . و همچنين در كيفيّت برآمدن مقصود ، هر وجهى كه زودتر صورت\r\n\r\n\r\n","description":"","footnote":"\r\n( 1 ) - من لا يحضره الفقيه ، 2 / 123 ؛ وسائل الشيعه ، كتاب الاعتكاف ، ب 7 ، ح 4 ؛ مستند الشيعه ، 10 / 558 ؛ مدارك الاحكام ، 6 / 332 .\r\n( 2 ) - بحار الانوار ، ج 97 / 129 به نقل از عدة الداعى .\r\n","page_name":" 63 ","page_number":63},
  {"content":"\r\n\r\nمىگيرد ، همان را اختيار كند .\r\nبسيارى خارج شدن براى اقامه شهادت را نيز گفته‌اند و مدرك بالخصوص ندارد ، پس اگر ضرورت نباشد احتياط در ترك است ، مگر اين كه از باب برآوردن حاجت مؤمن باشد .\r\n\r\nساير تروك احرام :\r\nصاحب عروه بعد از مذكورات فرموده : اقوى عدم وجوب اجتناب است از آن چه بر محرم حرام است ، از شكار و ازالهء مو و پوشيدن لباس دوخته و امثال آن ، اگر چه احوط است ، و محشين نامبرده شده همه ساكتند .\r\nو نيز در حرمت مباشرت زنان فرموده : « 1 » حتى لمس كردن و پوشيدن از روى شهوت ، چه زن و چه مرد ، اما نظر كرن از روى شهوت به حلال خود ، اقوى عدم حرمت است ، اگرچه احوط اجتناب است . « 2 » محشين نيز ساكتند .\r\nو باز فرموده : آنچه روزه را باطل مىكند اگر در روز واقع\r\n\r\n\r\n","description":"","footnote":"\r\n( 1 ) - علامه مجلسى نيز فرموده : حرام است و احوط اجتناب است حتى بدون شهوت . مؤلف ( ر ه )\r\n( 2 ) - عروة الوثقى ، 2 / 258 - 259 .\r\n","page_name":" 64 ","page_number":64},
  {"content":"\r\n\r\nشود اعتكاف را نيز باطل مىكند زيرا اعتكاف مشروط به روزه است . « 1 » « 2 »\r\nو فرموده : همچنين باطل مىشود اعتكاف به جماع و لمس و بوسيدن ، چه در شب و چه در روز . و محشين در هر دو حكم ساكتند . « 3 »\r\nو باز فرموده : بلكه احوط بطلان اعتكاف است به همهء محرمات مذكوره بر معتكف ، از بيع و شراء و بوئيدن بوى خوش و غير اينها ، بلكه خالى از قوت نيست ، اگرچه خالى از اشكال هم نيست . « 4 »\r\nو از محشين فقط شيخ استاد عراقى فرموده : در مبطليت اين امور نظر است .\r\nو آية اللّه بروجردى فرموده : اين قوت ممنوع است . و على كل حال لازمهء بطلان ، اعاده است اگر اعتكاف واجب باشد ، ولى صاحب عروه چون در مذكورات اخيره فرموده : خالى از اسكال نيست ، لهذا فرموده : پس اولى و احسن اين است كه\r\n\r\n\r\n","description":"","footnote":"\r\n( 1 ) - عروة الوثقى ، 2 / 259 - 260 .\r\n( 2 ) - علامه مجلسى و ديگران نيز چنين فرموده‌اند . مؤلف ( ر ه )\r\n( 3 ) - عروة الوثقى ، 2 / 260 .\r\n( 4 ) - همان مصدر .\r\n","page_name":" 65 ","page_number":65},
  {"content":"\r\n\r\nدر واجب قضا كند ، « 1 » علّامه مجلسى فرموده : ساير محرّمات غير از جماع سبب بطلان اعتكاف نمىشود و كفاره واجب نمىشود .\r\nحقير گويد : امّا حرمت هر چيز كه بر محرم حرام است ، مستندى ندارد .\r\nصاحب رياض فرموده : اين قول ضعيف است . « 2 » و محقق فرموده : ثابت نشده و صاحب جواهر فرموده : شكّى نيست در ضعف او ، و سيرهء پيغمبر عليه السّلام و اصحابش بر خلاف اوست .\r\nو اما بوسيدن و لمس به شهوت ، مبنى است بر استفاده آن از نهى از مباشرت در آيهء . « و لا تباشروهنّ » . « 3 » و در دلالت ، نظر است ، لكن صاحب جواهر فرموده : خلافى در اين نمىبينم ، « 4 » و صاحب رياض فرموده : بدون خلاف است « 5 » .\r\nپس احوط اجتناب است ، ولى مبطل روزه نيست ، پس مبطل اعتكاف نيست .\r\n\r\n\r\n","description":"","footnote":"\r\n( 1 ) - همان مصدر .\r\n( 2 ) - رياض المسائل ، 5 / 539\r\n( 3 ) - سوره بقره ، آيه 187 .\r\n( 4 ) - جواهر الكلام .\r\n( 5 ) - رياض المسائل ، ج 5 ، ص 536 .\r\n","page_name":" 66 ","page_number":66},
  {"content":"\r\n\r\nو اما هرچه روزه را فاسد كند مبطل اعتكاف است ، آن هم بدون خلاف است ، چون اعتكاف مشروط به روزه است و چون شرط فاسد شود مشروط نيز فاسد شود .\r\nو امّا بطلان اعتكاف به آوردن محرّمات خاصّه معتكف ؛ آن هم وجهى ندارد جز اين كه نهى موجب فساد است ، ولى از نهى جز حرمت تكليفى استفاده نمىشود ، پس مبطل نخواهد بود ، و بر فرض بطلان و يا بطلان روزه به مفطرات آن مستلزم كفاره نيست جز كفاره روزه و كفاره در بطلان اعتكاف مخصوص است به جماع چه در شب و چه در روز از جهت نصّ .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nفوائد و آثار اعتكاف يا اسرار آن :\r\nاين منى مسلم است كه غرض از بعثت پيغمبران سوق دادن مردم است به سوى غرض خلقت « 1 » كه عبوديت و\r\n\r\n\r\n","description":"","footnote":"\r\n( 1 ) - چنان كه فرموده : « ما خلقت الجنّ و الانس الّا ليعبدون » [ الذاريات ، آيه 56 
  ] .\r\nاين آيه در تفاسير شيعه و سنى و همچنين از اهل بيت عليهم السّلام به همان عبادت تفسير شده و فقط در كتب صوفيه ديده مىشود كه « ليعبدون » را به « ليعرفون » تفسير كرده‌اند و اين از آن جهت است كه آيه را براى عرفانى كه خود وضع كرده‌اند شاهد كنند ، ما منكر نيستيم كه خلقت براى معرفت نيز هست ، چنان كه حضرت سيد الشهداء عليه السّلام نيز فرمود : خداوند بندگان را خلق فرمود تا او را بشناسند و چون بشناسند او را اطاعت كنند .\r\n[ الميزان ، 18 / 423 
  ] .\r\nو نيز منكر نيستيم كه عبادت بىمعرفت نشايد ، ولى سخن در اين آيه است كه به معنى « ليعرفون » باشد ، آن هم معرفتى كه هركس به گمان خو فرض كند ، گاهى تفسير ب « ليعرفون » نسبت داده مىشود به ابن عباس ، ولى در تفسير ابن عباس ، طبع مصروجود ندارد بلى ابو الفتوح از مجاهد نقل كرده كه گفته : أى ليعرفون . مؤلف ( ر ه )\r\n","page_name":" 68 ","page_number":68},
  {"content":"\r\n\r\nبندگى است ، و هم صفا دادن روح است از لوث معاصى و كدورات اخلاق ، تا باز به صفاى روح ميل به تقرّب به حق كند و بر عبوديت بيفزايد و شوق به معارف حقّه پيدا كند و باز از شوق او را جديّت بر خلوص بندگى حاصل آيد و معلوم است كه هر چيزى را اسبابى است ، پس عبوديت را نيز اسباب و طرقى بايد و هر صاحب عقلى كه به عقل خود مراجعه كند مىفهمد كه وضع اسباب و طرق عبوديت بر عهدهء پيغمبران است نه بر عهدهء ديگران ، زيرا كه پيغمبران موظف به اين وظيفه‌اند و فرستاده شده‌اند براى تبليغ اين مراسم شريفه و آن چه ايشان وضع كنند از خود وضع نكرده‌اند ، بلكه « ان هو الّا وحى يوحى » « 1 » است ، پس در حقيقت ايشان مبلّغند ، و وضع‌كننده خداست و مسلم است چيزى را كه خداوند طريق عبوديت و تقرّب خود قرار دهد ، نه تنها بهتر است از آن چه بشر خود وضع كند ، بلكه او حق است و هرچه غير اوست باطل ، پس در تشخيص اسباب بندگى و تركيب ادعيه و اعمال ، و اورادى كه صفادهنده روح و بخشنده معنويّات و كرامات قرب است ، تنها ديده انبياء و اوصياى گرامى ايشان\r\n\r\n\r\n","description":"","footnote":"\r\n( 1 ) - سوره النجم ، آيه 4 .\r\n","page_name":" 69 ","page_number":69},
  {"content":"\r\n\r\nبينا و محكّم است ، غير را در اين امور مدخليتى نيست و فقط بر ايشان سزاوار است كه گفته شود طبيبان روح و بر غير ايشان ، وضع شىء در غير محل است .\r\nپيغمبر گرامى صلّى اللّه عليه و إله اسلام و اوصياى گرامى او در اين باره چيزى فروگذار نكرده و مانند اطباى بدن معجون‌ها براى روح ساخته و تركيباتى مناسب با تقرب و صفاى روح در هريك به كار برده كه هر انسانى را كه قصد بندگى و صفاى باطن داشته باشد او را كافى است و همانها او را به نهايت اوج تقرّب و معنويّت مىرساند و هيچ حاجتى به فضولى ديگران و بافته‌هاى ايشان نيست .\r\n« و لكنّ اللّه يضلّ من يشاء و يهدى من يشاء » . « 1 »\r\nهمچنان كه معجون‌هاى طبى هركدام داراى اثر خاصّى است و معجون‌هاى متشابه همه داراى يك اثر متشابه مشترك ، ولى هركدام را به سبب كمى و زيادى اثر مخصوصى است و باز تأثيرات آنها در شدّت و ضعف به سبب فصول و ازمنه مختلف شود و هم‌چنين به حسب بلدان و امكنه از اختلاف طبع هواها در طبايع چهارگانه ، هم‌چنين\r\n\r\n\r\n","description":"","footnote":"\r\n( 1 ) - سوره نحل ، آيه 93 .\r\n","page_name":" 70 ","page_number":70},
  {"content":"\r\n\r\nشارع مقدس عبادات مختلف وضع كرده با تركيبات مخصوصه كه در همه جنبه تقرّب و عبوديّت و صفاى روح و معنويت حاصل است ، امّا هريك را بالخصوص اثرى است مخصوص كه در ديگرى نيست ، نماز را اثر خاصى است و روزه را اثر خاص ، و حج را اثرى ديگر ، و همچنين در مستحبات حتى نمازهاى مستحبّى هريك را به سبب اختلافى كه با يكديگر دارند ، آثار خاصّى است و لهذا علما گفته‌اند كه بايد جديت نمود و هر عمل مستحبّى را به جا آورد اگرچه در تمام عمر يك مرتبه .\r\nو به وجهى ديگر اعمال و عبادات شرعيه و ادعيه و اوراد به منزله فواكه ( ميوه‌ها ) هستند كه هريك را فايدهء خاصّى و اثر خاصّى است ، آن براى بدن ، و اين براى روح و كسى كه اقتصار بر بعضى از عبادات كند ، مانند كسى است كه ذائقه او بعضى از ميوه‌ها را نچشيده ، لا جرم بدن او خاصيّت آن را به خود نگرفته .\r\nو همچنان كه هر دارو و معجونى كه تركيبات او با شرط تناسب بيشتر باشد ؛ آثار و خواصّش بيشتر است ، هم‌چنين هر عمل شرعى كه اعمالش بيشتر است آثار روحيّه‌اش بيشتر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاست ، مانند حج مثلا .\r\nو هم بايد دانست كه همچنان كه هر دارو أعمّ از مفرد و مركّب و أعمّ از اين كه تركيبش كم يا زياد تأثيرش منوط به حصول شرائطى است كه مبتكرش از خواص آنها درك كرده ، هم‌چنين تأثير اعمال شرعيّه منوط است به شرائطى كه شارع مقدّسش نظر به بصيرتى كه بر خواص اعمال دارد مقرر فرموده ، از قبيل خلوص نيّت و اجتناب از غذاى حرام و شبهه و ساير امورى كه محقّق تقوى است و بدون اينها اثر نخواهد بخشيد .\r\nشبهه نيست كه نماز أفضل همه طاعات است از واجبات و مستحبات . و بعد از نمار ، روزه ولى اين منافى با بيانى كه عرض شد نيست ، اين أفضليت از جهت سازش و موافقت اين دو است با عموم افراد و امكان حصول آن از همه ، نظير أفضليت نان و گوشت است بر ساير غذاها ، كه در اخبار مدح بسيار از اين دو شده و تأكيد از پيغمبر عليه السّلام شده كه فرمود :\r\n« عليكم بالاحمرين » بر شما باد به دو سرخ ، ( يعنى گندم و گوشت ) چون نان و گوشت غذاى عمومى خلق است بر حسب طبيعت خلقت كه خداوند بشر را بدينسان آفريده كه هر\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمزاجى با اين دو سازش دارد ، لهذا خلّاق عالم گندم و گوشت را در همه جا مانند آب فراوان ساخته كه هر بشرى استفاده اوّليّه را در حد امكان بتواند بكند ، همچنين نماز و روزه را در امر تقرّب و صفاى روح دو غذاى روحى و معنوى است كه شارع مقدس بيناى بر چيز ، عموميت نوعى آن را ادارك فرموده و به وجه عموم بر نوع فريضه كرده ، تا تقرّب و صفاى روح و معنويّات اوّليّه براى هر كس در حد وسع و امكان باشد كه اگر متمكّن از غير آن نباشد از زكات و حج و جهاد و غيره ، بىبهره از آثار و خواص اوّليّه لازمه نباشد و هركس درخور امكانش بتواند بهره روحى و تقرّبى ببرد . پس از اين جهت اين دو افضل از همه عبادات است .\r\nآن چه گفته شد وجه افضليت و بيان حكمت بود در مقام انتخاب حق اين دو را ، ولى پس از انتخاب و تعلّق به امر و ايجاب ، ديگر چيزى برابرى با اين دو نمىكند و هيچ چيز جاى اين دو را نمىگيرد ، اگرچه عمل دهر باشد و هم‌چنين واجبات اصليّه و اوّليّه اسلام چون زكات و حج و از اين جهت تارك هر يك كافر شمرده شده و اين چهار ركن اسلام خوانده شده و فرق بين زكات و حج و بين نماز و روزه آن است كه آن دو\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبراى عموم افراد است ، و اين دو براى عموم طبقات متمكّنه .\r\nاز آنجا كه بناى دين مقدس اسلام بر عسر و حرج نيست كه فرموده : « ما جعل اللّه عليكم فى الدّين من حرج » « 1 »\r\nو فرمود : « يريد اللّه بكم اليسر و لا يريد بكم العسر » . « 2 »\r\nدر مقام ايجاب و فرض اقتصار فرموده بر چندى از اعمال و عبادات ، همان اندازه كه هيچ‌كس از فيوضات رحيميّه اوّليّه محروم نباشد ، هرچند از ساير چيزها سرپيچى كند يا تنبلى بورزد و اگر از اين مقدار كم كه سهل و آسان است و درخور امكان است سر به‌پيچد ؛ خود در حق خود ستم كرده و موجب محروميّت فراهم آورده و مستحق راندن و عقوبت باشد و آنچه زائد بر اين مقدار است از موجبات درك كمالات و فضائل و نيل به مقامات و درجات وضع آن نيز فرموده و به محبوبيّت و مطلوبيّت و جهات حسن آن تصريح نموده ، و در رحمت از اين رو بر همه گشوده واجب كرده ، ولى نه به آن اهتمام و يا مستحب فرموده و امر را به اختيار خواستار گذارده تا هركس زياده خواهد راه بدان باشد : « من شاء استقلّ و من\r\n\r\n\r\n","description":"","footnote":"\r\n( 1 ) - سوره حج ، آيه 78 .\r\n( 2 ) - سوره بقره ، آيه 185 .\r\n","page_name":" 74 ","page_number":74},
  {"content":"\r\n\r\nشاء استكثر »\r\nاز جملهء عبادات مسنونه كه مشتمل بر بسيارى از اعمال و بسيارى از فوائد و آثار است و به استحباب گذارده شده تا هر كس اهلش باشد از فيض محروم نماند « اعتكاف » است به شروطى كه ذكر شد .\r\nراستى اگر كسى با دقّت تأمل كند در شروط و كيفيتى كه در او اعتبار شده به حقيقت خواهد يافت كه چه آثارى در او نهان است و حامل چه اسرارى است كه زبان عاجز از بيان است ، ولى متأسفانه چون نام مستحب بر او نهاده شده ، حقيقتش از بصائر پنهان گشته . و همچنان كه استحبابش رسمش را گمنام كرده ، آثار و اسرارش را بىنام ساخته ، استحبابش سبب شده كه كم كسى دقت در او كند و اسرارى را از او برملا سازد ، راستى كسى سه روز يا بيشتر دل برگيرد از أشغال دنيوى و از خانه و زن و فرزند ، و در خانه‌اى از خانه‌هاى خدا جاگزيند ، و زبان را از غير ذكر خدا ببندد و چشم و گوش را از لذائذش محروم كند ، و دل را فارغ براى خدا و خود را فارغ براى عبادت و در كنج مسجدى مانند اسيرى خود را حبس « 1 »\r\n\r\n\r\n","description":"","footnote":"\r\n( 1 ) - زندانى .\r\n","page_name":" 75 ","page_number":75},
  {"content":"\r\n\r\nكند ، و چون عبد ذليل شب و روز بر درگاه ربّ جليل استغاثه كند ، و روز را به روزه بگذراند ، و هر لحظه مترقّب الطاف حق باشد ، دنيا و هوى را پشت سر افكنده و خدا را مدّ نظر آورده ، گاه در قيم و گاه در قعود و گاه در ركوع و گاه در سجود و گاه در تضرّع و مناجات و گاه در تلاوت آيات و گاه در ادعيه و اذكار ، با دل بريان و اشك‌ريزان ، دست طلب ، به سوى خالق برداشته و چشم اميد از هر طرف جز به ربّ مجيد بريده ، خود را از مخلوق بيرون كشيده و هر رشته را گسسته و يكدله به خالق پيوسته ، جز پناه خالق پناهى به خود نديده به هر طرف شتافته ملجائى نيافته ، ناچار گشته به دربار عظمت حق شتافته تا شايد در اين چند روزه مورد لطف و عنايت گردد ، تنها به حبس خود اكتفا نكرده ، بلكه به اعمال مقربه نيز پرداخته تا اگر از حبسش در روز اول مشمول عنايت نشود در روز دوم ، و اگر نه در روز سوم و همچنين مشمول عنايت شود و اگر از جنبه حبس نشد ، به خاطر مسجد مورد ترحم شود . و اگر نشد ، به خاطر روزه ، و اگر نشد ، به خاطر اذكار و عبادات . و اگر نشد ، به خاطر ترك دنيا و ترك هواى نفس ، بالاخره يكى از اينها موجب شود كه مورد عطوفت گردد ، آه آه چگونه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nخداوند رحيم و رحمان و رؤف و مهربان زنده را به اين وصف از در كرم خود براند و از عطيّات الهيّه ربانيّه محروم گرداند ؟ ! حاشا بربّنا الكريم ، ما هكذا الظنّ بك و لا المعروف من فضلك .\r\nعجب است ! با اين وصف از دو كس عجب است :\r\n\r\n[ سخنى دربارهء چله‌نشينى : 
  ]\r\nاول ؛ از صوفيه كه خود رامسلمان مىدانند و با وجود چنين دستور خلوت در اسلام از سه روز تا يك سال ، باز هم براى خود به نام خلوت « چله » را بدعت كرده‌اند « 1 » از يك چله تا چهل چله و بيشتر ، آن هم با كيفيت و آدابى كه خود جعل كرده‌اند . و در حقيقت تعجّب نه از ايشان است و اين گفته هم نه براى تذكر ايشان است ، بلكه زيرا كه از اهل بدعت و كسانى كه در مقابل اسلام و تشيع فرقه ساختند و خود را مجزّى\r\n\r\n\r\n","description":"","footnote":"\r\n( 1 ) - گويند اربعين سنت حضرت موسى عليه السّلام است و جناب پيغمبر صلّى اللّه عليه و إله ادا نفرموده‌اند . اين عمل در طريقهء نقشبنديه نيز بدعت محسوب مىشود نك : منهاج الراغبين ، ج 1 ، ص 250 .\r\n","page_name":" 77 ","page_number":77},
  {"content":"\r\n\r\nنموده‌اند ، چيزى جز بدعت انتظار نمىرود ، بلكه تعجّب از كسانى است كه خود را از آنها نمىدانند و ايشان را بزرگ مىگمارند و اهل رياضت و صاحب مقامات مىشمارند ، با اين كه رياضات ايشان جز همين كه او را چله نام كرده‌اند نيست . و مقاماتى كه براى خود ادّعا مىكنند جز از راه همين رياضات و چلّه مجعوله نيست . چگونه با اعمال بدعت و جعلى انسان داراى كمالات و مقامات مىشود ؟ معاذ اللّه اينها نيست جز امدادات شيطان « و اخوانهم يمدّونهم فى الغىّ ثمّ لا يقصرون » « 1 » .\r\nو نيست جز الهامات شياطين « انّ الشّياطين ليوحون الى اوليائهم » « 2 » .\r\nاگر فى قلوبهم مرض نيست ، چه احتياجى به چله داشتند ؟\r\nبا مشروعيت اعتكاف چرا بروند در خانقاه يا خانه‌هاى خود خلوت كنند و مسجد و جماعت را در چهل روز يا زيادتر ترك كنند ؟ اگر منظورشان ترك هواى نفس است ، متروكات اعتكاف را ترك كنند ، چرا حيوانى نخورند ، روزه بگيرند به\r\n\r\n\r\n","description":"","footnote":"\r\n( 1 ) - سوره اعراف ، آيه 202 .\r\n( 2 ) - سوره انعام ، آيه 121 .\r\n","page_name":" 78 ","page_number":78},
  {"content":"\r\n\r\nجاى ترك حيوانى ، چرا ذكر از قطب و مرشد بگيرند ، عبادتى كه گفته شد عمل كنند . مگر آن چه پيغمبر صلّى اللّه عليه و إله گفته و خود عمل نموده آنها كشف و شهود و مقامات نمىآورد ؟ و آن چه اهل بدعت و صاحبات دكان كه نام آنها « 1 » اقطاب « 2 » و بزرگان گذاشته‌اند ، عمل كرده و گفته‌اند انسان را به اين مقامات\r\n\r\n\r\n","description":"","footnote":"\r\n( 1 ) - نك : عوارف المعارف ، 99 ؛ مصباح الهداية و مفتاح الكفاية ، ص 160 ؛ مجمع البحرين ابرقوهى ، ص 225 ، آثار درويش محمد طبسى . آرى همانگونه كه بسيارى از دانشمندان ، عرفا و برخى از حتى صوفيه‌گفته‌اند چله‌نشينى ريشهء اسلامى ندارد . نمونه را : شمس تبريزى مىگويد : اين چله‌داران متابع موسى عليه السّلام شدند چون از محمد صلّى اللّه عليه و إله مزه نيافتند ، حاشا بلكه متابعت محمد صلّى اللّه عليه و إله به شرط نكردند ، از متابعت موسى اندكىمزه يافتند .\r\nنك : مقالات شمس ، تصحيح محمد على موحد ، ص 171 . چله‌نشينىنزد مولانا جلال الدين مولوى هم ممدوح نبوده است . آن‌گاه كه فرزندش‌براى چله‌نشينى اصرار مىورزد مىگويد : بهاء الدين ، محمديان را خلوت‌و چله نيست و در دين ما بدعت است اما در شريعت موسى عليه السّلام وعيسى عليه السّلام ايشان را بوده است . نك : مناقب العارفين ، ج 2 ص 793 .\r\n( 2 ) - اقطاب جمع قطب : سرآمد همه قلاشهاى هر زمان را قطب گويند . به عبارت ديگر ، « قطب » بالاترين اولياء اللّه عصر خود مىباشد ، او ولى بسيار كامل پرمايهء معماآميزى است كه به مراحل نهائى طريقت رسيده و خود را محور نظام دنيا و آخرت دانسته و مدعى شاهى ( معنوى ) و حكمفرمايى بر همه مىباشد . نك : عارف و صوفى چه مىگويند ؟ ص بط .\r\n","page_name":" 79 ","page_number":79},
  {"content":"\r\n\r\nعالياتمىرساند ! هيهات هيهات « ان انتم الا تخرصون » « 1 » ، « ام للانسان ما تمنى » « 2 » ، اگر كسى هزاران سال از غيردرى كه محمد صلّى اللّه عليه و إله و آل محمد باز كرده‌اند برود ، به جائى نخواهد رسيد جز خذلان ، و چيزى نخواهد ديد جز نوميدى ، « فأتوا البيوت من ابوابها » .\r\nبحث ما با صوفيه بسيار است ، نه تنها در چله و رياضات است ، بلكه از مبدأ گرفته تا معاد ما را با آنها بحث است و بناى اين رساله بر طرح بحث با ايشان نيست و صحبت چله هم در اينجا بالمناسبه آمد .\r\nواقعا چه شبيه است ادعاهاى ايشان با اين مثل معروف ، گويند : به شتر گفتند : از كجا مىآئى ؟ گفت : از حمام ! گفتند :\r\nراست است از پاهاى سفيد و نظيفت پيدا است . « 3 »\r\nجماعت مىگويند ما اهل كشفيم ، اسرار بر ما كشف شده ، اهل وصليم ، به حقيقت و اصل شديم ، اهل شهوديم همه\r\n\r\n\r\n","description":"","footnote":"\r\n( 1 ) - سوره انعام ، 148 .\r\n( 2 ) - سوره النجم ، آيه 24 .\r\n( 3 ) - برگرفته از اين رباعى است :\r\n يكى پرسيد اشتر را كه هى * از كجا مىآئى اى اقبال پى\r\nگفت از حمام گرم كوى تو * گفت خود پيداست از زانوى تو \r\n","page_name":" 80 ","page_number":80},
  {"content":"\r\n\r\nعوالم و حقايق بر ما شهود گشته ، واقعا راست مىگويند ، از پاهاى تر و تميزشان پيداست ، آرى از مكاشفاتى كه براى خود نقل مىكنند در ايام چله و اشعارى كه بر زبانشان در آن ايام جارى مىشود و از عزلهاى عاشقانه‌اى كه بعد مىسرايند و از عشقشان به غنا و موسيقى پيدا است كه چه چيز بر آنها كشف شده و چه چيز را شهود كرده‌اند و با كه عشقبازى كرده و مىكنند « قل هل أنبّئكم على من تنزّل الشّياطين تنزّل على كلّ افّاك اثيم . يلقون السّمع و اكثرهم كاذبون و الشّعراء يتّبعهم الغاوون الم تر انّهم فى كلّ واد يهيمون و انّهم يقولون ما لا يفعلون الّا الّذين آمنوا و عملوا الصّالحات » . « 1 »\r\nبلى تنها چيزى را كه نمىشود انكار كرد در ايشان از آثار چله و در خارج بروز دارد مانند مكاشفاتشان ، ادعاى بدون شاهد و محتاج به اثبات نيست طبع شعر است ، كه اگر شاعر نباشند شاعر مىشوند و اگر باشند ماهر مىشوند ، ولى پيغمبر صلّى اللّه عليه و إله فرمود : « و الشعر من ابليس » با اين كه هر شعر از\r\n\r\n\r\n","description":"","footnote":"\r\n( 1 ) - سوره شعرا ، 221 - 224 .\r\n","page_name":" 81 ","page_number":81},
  {"content":"\r\n\r\nابليس نيست امير المؤمنين عليه السّلام و ائمه عليهم السّلام نيز شعر داشتند « 1 » و اهل حق نيز شعر دارند ، او اين اشعار است كه از القائات شيطان است ، چنان كه آيه‌اى كه ذكر شد نيز اشاره دارد زيرا ، مقدماتش همه از غير طريق شرع است و هرچه از غير طريق شرع باشد طريق شيطان است ، پس اين طبع شعر بدون شبهه از امدادات شياطين است ، هركدام كه بيشتر با شيطان صفا كنند شعر و غزلشان در عشق و عرفانى كه خودشان عرفان ناميده‌اند ، زيباتر و دلرباتر است و اگر سرگرم شوند آب‌دارتر خواهند گفت . حافظ ايشان گويد :\r\n\r\n\r\n","description":"","footnote":"\r\n( 1 ) - نك : ديوان المعصومين ك در آن فقيه مفضال و مدرس دانا و توانا مرحوم ميرزا محمد على مدرس تبريزى خيابانى ، اشعار و كلمات منظومهء منسوبه به حضرات معصومين عليهم السّلام را گرده آورده است .\r\nنيز بنگريد : ديوان منسوب به امام على عليه السّلام ، ديوان امام حسين عليه السّلام ، روائع الاشعار من ديوان الأئمة الاطهار عليهم السّلام از محسن عقيل ، چاپ دار المحجة البيضاء و دار الرسول الأكرم صلّى اللّه عليه و إله ، ديوان فاطمة الزهرا عليها السّلام از كامل سلمان الجبورى ، چاپ مؤسسة المواهب بيروت ، ديوان فاطمة الزهراء عليها السّلام گردآورى از محمد عبد الرحيم ، دار قتيبة دمشق ، و ديوان زين العابدين عليه السّلام جمع و تحقيق از محمد عبد الرحيم ، چاپ دار قتيبة دمشق و بيروت .\r\n","page_name":" 82 ","page_number":82},
  {"content":"\r\n\r\n كى شعر تر انگيزد ، قلبى كه حزين باشد * يك نكته در اين معنى ، گفتيم و همين باشد \r\nاين اشاره بود به چله مجعلوه و آثار آن ، اگر كسى بخواهد بر تفصيلش آگاه شود مراجعه كند به اشعار ايشان و ادعاهايشان و كشف و كرامت‌هائى كه از خود و اولياء خود نقل مىكنند .\r\n« و من اللّه الهداية و التّوفيق » .\r\nدوم ؛ از طالبانحاجت كه براى قضاى حوائج خود به هر طرف مىدوند و هر درى را مىزنند و از هر شخصى مطالبهء ختم و توسل مىكنند و تميز اشخاص هم نمىدهند ، هركس هرگونه ختمى گفتم مجعول يا غير مجعول ، مىكنند و هر زن هرگونه نذرى گفت مىكنند ؛ تعجب است . چرا براى حاجات خود اين عمل مسلم مسنون را به جا نمىآورند و چرا اعتكاف را نذر نمىكنند ؟ با اين كه سه روز روزه گرفته بدون اعتكاف ، براى طلب حاجت نيز وارد شده و امير المؤمنين عليه السّلام و حضرت فاطمه عليها السّلام‌براى شفاى حسنين سه روز روزه نذز كردند - . « 1 »\r\nبراى رسيدن به حاجت‌هاى مهم چه بهتر از اين كه خود را\r\n\r\n\r\n","description":"","footnote":"\r\n( 1 ) - غاية المرام و حجة الخصام ، ج 4 ، ص 91 .\r\n","page_name":" 83 ","page_number":83},
  {"content":"\r\n\r\nدر مسجدى دخيل كنند ، سه روز يا بيشتر به درگاه قاضى الحاجات تضرع كنند ، مخصوصا در ايام ماه رمضان و مخصوصا در دههء آخر ، اگرچه وضع اين عبادت در اصل براى طلب حاجت نيست ، بلكه براى تقرّب به سوى حق و ابراز عبوديت است ، در سالى يك بار مخصوصا در دههء آخر ماه رمضان ، براى درك « ليلة القدر » چنان كه از حديثى اين معنى نيز استفاده مىشود ، لكن منافات ندارد كه عمل مسنون محبوبى را وسيلهء طلب حاجت قرار دهد كه فرموده : « و ابتغوا اليه الوسيلة » « 1 » بلكه در حقيقت وسيله نيست ، جز همانچه او خواسته و او امر كرده ، فرض كرده يا سنت كرده ، از اين رو قرآن وسيله است ، محمد و آل محمد وسيله‌اند ، اعمال و ادعيه و اوراد و اذكارى كه از ايشان رسيده است وسيله‌اند . اقامه عزا و گريه كردن بر ايشان وسيله اوست .\r\nو بالجمله ، آن چه از طريق شرع ثابت شده مطلوبيت و محبوبيت آن در درگاه عظمت پروردگار ، مىتوان آن را وسيله قرار داد و براى طلب حاجات به او توسل كرد .\r\nبنابراين اعتكاف را نيز مىتوان يكى از اسبابهاى مهمه\r\n\r\n\r\n","description":"","footnote":"\r\n( 1 ) - سوره مائده ، آيه 35 .\r\n","page_name":" 84 ","page_number":84},
  {"content":"\r\n\r\nتوسل شماره كرد و اگر معتكف جمع كند بين اعتكاف و اسباب ديگر ، اتمّ و اكمل و اسرع در قضاء حوائج خواهد بود ان شاء اللّه تعالى ، مانند بعضى از نمازهاى حاجت يا ادعيه حاجت .\r\nمعتكف كه بالاخره بايد خود را مشغول كند به عبادت از نماز و دعا و قرآن ، پس اگر مشغول شود به ادعيه حاجات و نمازهاى حاجات ، البته دو عمل انجام داده ، از طرف ديگر طالب حاجت مطابق دستورات وارده بايد توسل كند به نمازها و دعاهاى وارده ، پس اگر همان‌ها را با عمل اعتكاف به جا آورد ، نور على نور خواهد بود .\r\nپس معتكف اگر طالب حاجت باشد خوب است در ايام اعتكاف به بعضى از ادعيه متوسل شود ، مانند جوشن كبير ، يا صغير و دعاى سمات ، و دعاى يا من تحلهء از صحيفهء سّجاديه ، و امثال آن كه سند معتبر دارد و از زيارت عاشواء ، و زيارت جامعهء كبيره با حال خلوص كه هم توسل به عبادت باشد و هم به امام عليه السّلام و از نمازها ، نماز جعفر طيّار ، و نمازهاى هريك از ائمه عليهم السّلام مخصوصا نماز حضرت زهراسلام اللّه عليهاو نماز حضرت حجت عليه السّلام كه مكرر خو اين حقير به اين دو نماز در غير اعتكاف توسل جسته و به مقصود رسيده‌ام . اما اگر به\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nهمين‌ها كه خود داريم قناعت كنيم ، هم در دنيا و هم در آخرت سرافرازيم و احتياج به هيچ‌كس نداريم .\r\nو السلام على من اتبع الهدى حرره العبد الفانىمحمد جواد بن المحسن الخراسانى ليلهء چهارشنبه ، هفتم ربيع الاول سنه 1390 هجرى قمرى .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nپايان سخن\r\n\r\nدر فضيلت حج و عمره\r\nچون در ثواب اعتكاف ذكر حج و عمره شد ، اينك چند حديث در فضيلت اين دو ذكرمىشود ، گرچه فضل اين دو بسيار است ، چه واجب آن و چه مستحب آن ، حضرت رسول صلّى اللّه عليه و إله فرموده ثواب حج بهشت است ، و ثواب عمره كفاره گناهان . « 1 » و نيز در خطبه فرمود : كسى كه بيرون رود به مقصد حج يا عمره ، براى او خواهد بود به هر قدمى كه برمىدارد ، تا هنگامى كه برگردد صد هزار حسنه و محو مىشود از او صد هزار سيئه و بلند مىشود براى او صد هزار هزار درجه و به هر درهمى كه خرج كند صد هزار هزار درهم ، و به هر دينارى صد هزار هزار دينار ، و به هر حسنه‌اى كه عمل كند در اين راه صد\r\n\r\n\r\n","description":"","footnote":"\r\n( 1 ) - مستدرك الوسائل ، ج 8 / 7 ؛ وسائل الشيعه ، 14 / 2 / 3 ؛ من لا يحضره الفقيه ، ج 2 ، ص 142 ؛ الجعفريات 67 .\r\n","page_name":" 87 ","page_number":87},
  {"content":"\r\n\r\nهزار هزار حسنه تا اين كه برگردد . « 1 »\r\nو نيز فرمود : حج و عمره زايل مىكنند فقر را ، چنان كه زايل مىكند كوره زنگ من را .\r\nو نيز اعرابى نزد پيغمبر صلّى اللّه عليه و إله آمد عرض كرد : يا رسول اللّه ، من بيرون شدم براى مكّه و از من فوت شد و اينك من ثروتمند شدم ، چه امر مىفرمائى بدهم تا به جاى حج باشد ؟\r\nفرمود : نظر كن به كوه ابو قبيس اگر همه او طلاى سرخ باشد و تو در راه خدا انفاق كنى ، نخواهى رسيد به آنچه حج كننده به او مىرسد ، سپس فرمود : حج‌كننده چون شروع كند به تهيه اسباب حج ، هيچ چيزى را بلند نكند يا نگذارد ، مگر اين كه خداوند بنويسد براى او ده حسنه و محو كند از او ده سيئه و بلند كند براى او ده درجه ، پس چون شتر خود را سوار شود هيچ پا برندارد و نگذارد مگر اين كه همچنين براى او بنويسد ، پس چون طواف خانه كند از گناهان خارج شود ، و همچنين فرمود در سعى صفا ومروه و وقوف به عرفات و مشعر و منى و رمى جمرات و هر موقفى را ذكر فرمود و در هر يك\r\n\r\n\r\n","description":"","footnote":"\r\n( 1 ) - وسائل الشيعه ، چاپ آل البيت عليهم السّلام ، ج 11 ، ص 104 ، 14361 ؛ ثواب الاعمال ، 73 / 15 .\r\n","page_name":" 88 ","page_number":88},
  {"content":"\r\n\r\nفرمود : از گناهان خارج شود .\r\nسپس فرمود : كجا خواهى رسيد به آنچه حج‌كننده به آن مىرسد ؟\r\nو حضرت صادق عليه السّلام فرمود : نماز فريضه بهتر است از بيست حج و هر حجّى بهتر است از يك خانه پر از طلا كه تصدق كند به او در راه خدا ، چنان كه هيچ از طلا باقى نماند . « 1 »\r\nو نيز فرمود : كسى كه قصد اين خانه كند براى حج يا عمره ، برگردد در حالتى كه از گناهان پاك شده باشد مانند روزى كه از مادر متولد شده .\r\nو نيز فرمود : حج‌كننده و عمره‌گزار وارد دين بر خدا هستند ، اگر از او مسألت كنند به ايشان عطا كند ، و اگر بخوانند او را اجابت كند ، و اگر درباره كسى شفاعت كنند وساطت ايشان قبول كند و اگر ساكت باشند خود ابتداءا بدون مسألت به ايشان عنايت كند و به ايشان عوض داده خواهد شد به هر درهمى هزار درهم . « 2 »\r\n\r\n\r\n","description":"","footnote":"\r\n( 1 ) - التهذيب ، 5 / 21 ؛ وسائل الشيعه ، ج 11 ، ص 69 و ج 4 ، ص 40 .\r\n( 2 ) - وسائل ، ج 11 ، ص 99 ؛ كافى ، 4 / 255 .\r\n","page_name":" 89 ","page_number":89},
  {"content":"\r\n\r\nبنابراين پس در ثواب اعتكاف كه دو حج و دو عمره براى دهه آخر ماه رمضان ذكر شد ، مشتمل بر اين همه اجر ثواب خواهد بود .\r\nپايان\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nفهرست منابع و مآخذ تحقيق\r\nقرآن كريم الاساس فى السنة و فقهها ، سعيد حوى .\r\nالاستبصار فيما اختلف من الاخبار ، محمد بن حسن طوسى ( م : 460 ه ) .\r\nالاعتكافية ، لطف اللّه ميسى اصفهانى ، به كوشش احمد عابدى ، ميراث اسلامى ايران .\r\nبحار الانوار ، محمد باقر مجلسى ( م : 1111 ه ) .\r\nبدائع الصنائع ، ابو بكر بن مسعود ( م : 587 ه ) .\r\nبداية المجتهد ، ابن رشد .\r\nتذكرة الفقهاء ، حسن بن يوسف حلى .\r\nتهذيب الاحكام ، شيخ طوسى .\r\nثواب الاعمال و عقاب الاعمال ، صدوق ( م : 381 ه ) .\r\nالجعفريات ، محمد بن اشعث كوفى .\r\nجواهر الكلام فى شرح شرايع الاسلام ، محمد حسن نجفى ( م : 1266 ه ) .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nالخلاف ، شيخ طوسى .\r\nحاشية الدسوقى على الشرح الكبير\r\nدعائم الاسلام ، قاضى نعمان ، ( م : 911 ه ) .\r\nالدر المنثور ، سيوطى جلال الدين .\r\nالروضة البهية فى شرح اللمعة الدمشقية ، ( معروف به شرح لمع ) ، زين الدين جبعى عاملى ( شهيد ثانى ) .\r\nرسائل الشريف المرتضى ، شريف مرتضى : على بن حسين موسوى ( 426 ه ) .\r\nرياض المسائل ، سيد على طباطبائى ( 1231 ه ) .\r\nالسنن ، دارقطنى ( م : 385 ه ) .\r\nالصحاح ، اسماعيل بن حماد جوهرى ( م : 393 ه ) .\r\nالصحيح ، محمد بن اسماعيل بخارى ، ( م : 256 ه ) .\r\nعارف و صوفى چه مىگويند ؟ جواد تهرانى ، بنياد 1337 ه ) .\r\nعوالى اللئالى ، ابن ابى جمهور احسائى ( م : 940 ه ) .\r\nالغارات ، ابراهيم بن عمر ثقفى ( م : 283 ه )\r\nغاية المرام و حجة الخصام ، سيد هاشم بحرانى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nموسوى توبلى ، تحقيق سيد على عاشور ، مؤسسة التاريخ العربى ، بيروت لبنان .\r\nالكافى ، محمد بن يعقوب بن اسحاق كلينى ( م : 329 ه ) .\r\nلسان العرب ، محمد بن مكرم : ( ابن منظور ) مصرى ( م :\r\n711 ه ) .\r\nمختلف الشيعة ، علامه حلى : حسن بن يوسف ( 726 ه ) .\r\nمدارك الاحكام ، سيد محمد بن على موسوى عاملى ( م :\r\n1009 ه ) .\r\nمستدرك الوسائل ، حسين نورى طبرسى ( م : 1320 ه ) .\r\nمستند الشيعة ، مولى احمد نراقى ( م : 1245 ه ) .\r\nمصباح الهداية و مفتاح الكفايه ، عز الدين محمود كاشانى ( م : 735 ه ) . به تصحيح جلال الدين همايى ، مؤسسه نشر هما .\r\nالمعتبر فى شرح المختصر ، محقق حلى : جعفر بن حسن ( م : 676 ه ) .\r\nالمفردات فى غريب القرآن ، راغب اصفهانى ( م : 502 ه ) .\r\nمقتداى عارفان در نگاه خاتم پيامبران ، كوكب اعظم كاكوئى ، انتشارات سنائى .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمقالات شمس ، تصحيح محمد على موحد .\r\nالمقنع ، شيخ صدوق ( م : 381 ه ) .\r\nالمقنعة ، شيخ مفيد : محمد بن محمد بن نعمان ( م : 413 ه ) . ق\r\nمناقب العارفين ، من لا يحضره الفقيه ، محمد بن على بن بابويه قمى ( م :\r\n381 ه ) .\r\nمنتهى المطلب ، علامه حلى : حسن بن يوسف ( م : 726 ه ) .\r\nالميزان : سيد محمد حسين طباطبائى\r\nوسائل الشيعه ، شيخ حر عاملى ، ( م : 1104 ه ) .\r\n\r\n\r\n","description":"","footnote":"","page_name":" 94 ","page_number":94}
  ]