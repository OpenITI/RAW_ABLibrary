[
  {"content":"\r\n\r\nالفقه الاسلامى\r\nاحكام معاملات\r\nمطابق فتواى\r\nحضرت آية الله حاج سيد محمدتقى مدرسى\r\nچاپ دوم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : مدرسى ، محمدتقى 1945 - م\r\nmudarrsis . muhammad taqi\r\nعنوان و نام پديدآور : احكام معاملات مطابق با فتواى مرجع عاليقدر حضرت آيت الله العظمى حاج سيد محمدتقى مدرسى .\r\nمشخصات نشر : تهران : محبان الحسين ( ع ) ، 1390 .\r\nمشخصات ظاهرى : 630 ص .\r\nشابك : 0 - 109 - 427 - 964 - 978 :\r\nيادداشت : بالاى عنوان : الفقه الاسلامي .\r\nعنوان ديگر : الفقه الاسلامي .\r\nموضوع : معاملات ( فقه )\r\nرده بندى ديويى : 372 / 297\r\nرده بندى كنگره : bp / 90 / م 4 الف 3 1390\r\nشماره كتابشناسى ملى : 3486142\r\nانتشارات محبان الحسين\r\nاحكام معاملات\r\nمطابق با فتواى مرجع عاليقدر\r\nحضرت آية الله حاج سيد محمدتقي مدرسى\r\nناشر : انتشارات محبان الحسين عليه السلام\r\nچاپ اول : 1432 ه‍ / 2011 م - 3000 نسخه\r\nآدرس : تهران ، خيابان پانزده خرداد شرقى ، كوچه امامزاده يحيى\r\nكوچه حميد تين نژاد ، پلاك 42 - تلفن : 33553329\r\nمركز پخش : تهران - ناصر خسرو - كوچه حاج نايب\r\nتلفن : 33907181 - 09125446513\r\nشابك : 0 - 109 - 427 - 964 - 978\r\n0 - 109 - 427 - 964 - 978 : isbn\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nمقدمه :\r\nبسم الله الرحمن الرحيم\r\nالحمد لله رب العالمين و صلى الله على محمد وآله الطاهرين .\r\nبا توسعه علوم وپيشرفت بشر وپيچيده تر شدن مشكلات مردم ، نيازمندى به فقه بيش از پيش احساس مىشود .\r\nفقه اسلامى نيز با بهره گيرى از منابع پربار و غنى خود كه همانا وحى ( كتاب وسنت ) ، عقل وعرف است ، و با در نظر گرفتن جنبه هاى مثبت ومنفى زندگى بشرى ، بهترين راه حل ها را براى آنچه را كه انسانها از آنها رنج مى برند پيش روى آنان قرار مىدهد . . . آرى اين فقه است كه با برانگيختن عقل و تقويت ايمان ونشان دادن برنامه هاى ترقى ، انسان را در جنبه هاى مختلف ، و بدون غفلت از نقاط ضعف او ، به بالاترين درجات كمال رهنمود مى سازد .\r\nدر سالهاى گذشته خداوند متعال توفيق پژوهش در ابواب عبادات را كه همانا مهمترين نياز عامه مردم است عطا فرمود وكتاب ( احكام عبادات ) منتشر گرديد ، واكنون با پژوهش در ابواب معاملات ان شاء الله جلد دوم اين كتاب ( احكام معاملات ) نيز صادر خواهد شد كه خود حاوى مقدمه اى درباره سخنان وحى در مورد حيات طيّبه ( يا زندگانى پاك ) بشر كه خود بيان كننده اهداف تشريع اسلامى در ابواب مختلف فقه ، به ويژه در امور زندگى روز مره انسان است مى باشد .\r\nاز خداى منان مى خواهيم توفيق پژوهش در ديگر ابواب فقه مرتبط با ( احكام ولايت ) را نيز عطا فرمايد تا جلد سوم پايانى اين رساله عمليه نيز به زيور چاپ آراسته گردد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nونيز از او مسئلت مى داريم كه اين عمل را نزد خود مجزى قرار دهد و اين تلاش اندك را به فضل ومنت خود بپذيرد و آن را براى روزى كه مال و فرزند سودى نخواهند بخشيد إلّا كسى كه با قلب سليم نزد پروردگار خود حاضر شود ، ذخيره قرار دهد .\r\nمحمد تقى مدرسى\r\n27 / ربيع الثانى / 1423\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش اول : احكام شريعت پيرامون حيات طيبه يا زندگانى پاك\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\nبسم الله الرحمن الرحيم\r\n\r\nپيشگفتار\r\nالحمدلله رب العالمين ، و صلى الله على سيد المرسلين المصطفى محمد وآله الهداهء الميامين .\r\nوامّا بعد :\r\nاين بخش اصول عمومى احكام شريعت وارزشهاى دين در زمينه امنيت اجتماعى وآرامش ، رزق و روزى ، فرزندان وخويشاوندان را مورد بحث قرار مىدهد .\r\nاز هر ارزشى ، ارزشهاى ديگرى مى تراود . اين ارزشها اهداف بلند انسان ، حكمت احكام شريعت الهى ، يا همان علّتهاى قوانين موضوعه را تشكيل مى دهند .\r\nاين ارزشها ، در اصل ، موضوع بحث رساله مفصلّى « در مبانى تشريع اسلامى » « 1 » هستند ، كه نگارنده سالها پيش توفيق نگارش آن را يافته است . سالها پس از نگارش آن كتاب ، نگارنده برآن شد تا چكيده اى از آن رساله مفصل را سامان بخشد و به عنوان بخشى ازمجموعه « الوجيز فى الفقه الاسلامى » ارائه كند .\r\nاهداف وى از اين كار عبارتند از :\r\n1 - آشنايى هرچه بيشتر با پايه هاى حيات طيبه « 2 » ، كه در قرآن كريم وروايات پيامبراكرم ( ص ) و اهل بيت ( عليهم السلام ) تبيين شده اند . چرا كه شناخت مبانى اساسى حيات طيبه امكان به كار بستن بيش از پيش آموزه هاى آن را در عرصه جهان واقع براى ما فراهم مى سازد تا هرچه بيشتر از نعمتهاى دين الهى بهره مند شويم .\r\n2 - كاوش در قواعد اساسى وضع احكام در شريعت اسلام ، تا از اين رهگذر بيش از پيش به آموزه هاى فرعى شريعت آگاهى يافته ، وبيش از پيش آنها را به كار\r\n\r\n\r\n","description":"","footnote":"\r\n( 1 ) - التشريع الاسلامى ، ج 8 ، ( به زبان عربى )\r\n( 2 ) - اين عبارت به معنى ( زندگى پاك ) برگرفته شده از آيه 97 سوره نحل است . در آنجا كه خداوند مى فرمايد : « . . . فَلَنُحْيِيَنَّهُ حَيَاهءً طَيِّبَهءً . . . » ( او را به حياتى پاك زنده مى داريم ) .\r\n","page_name":" 31 ","page_number":31},
  {"content":"\r\n\r\nبنديم ، چرا كه آشنايى با حكمت احكام ، انسان را براى به كار بستن احكام مشتاق تر مى سازد .\r\n3 - شناخت حكمت احكام توسط مؤمنان ، بيش از پيش جهت گيرى عمومى حركت ايشان در زندگى وخواسته هاى شرع مقدس را برايشان روشن مىكند . چه بسا تأكيد بر حكمت شرايع در كتاب خدا وسنّت پيامبراكرم ( ص ) و احاديث اهل بيت عليهم السلام نيز از همين جهت باشد .\r\nبه عنوان نمونه اگر انسان دريابد كه يكى از اهداف شريعت ، فراهم ساختن محيطى امن و آرام است ، از نگاهى تيزبين در باب امنيت برخوردار مىشود و در هر كوى وبرزنى ، وسايل آسايش وامنيت خود و مردم را جستجو مىكند .\r\nيا اگر انسان به ارزش عدل وانصاف معرفت يابد ، در هر اقدام و يا عملكردى از ضميرى بيدار ودعوت كننده به عدل وانصاف ، بهره مند خواهد شد ، كه در اين صورت تلاش مىكند تا كمترين ستمى به مردم روا ندارد و تا مىتواند راه عدل وانصاف را پيش گيرد .\r\nيا اگر انسان با هدف فراهم آوردن رزق و روزى و يا با فلسفه خوردن و آشاميدن ، وارزش مسكن ، سلامتى وآموزش آشنايى يابد ، تلاش مىكند تا فعاليتهاى خود را همسو با آن ارزشهاى و الا سامان بخشد .\r\nهمين گونه است اگر انسان با روح آموزه هاى دينى در زمينه فرزندان وارزش صله رحم وخواست احكام دينى در زمينه روابط مؤمنين با يكديگر آشنا شود .\r\nاز اين رو از خوانندگان گرامى مى خواهيم تا بخش بخشِ اين فصل را به ديده تأمل بنگرند و از بصيرت ها وبينش هايى كه از قرآن وروايات الهام گرفته ايم و احكام استنباط شده از آنها استفاده نمايند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nفصل اول : فقه امنيت وآرامش\r\n\r\nامنيت در زندگى اسلامى\r\n\r\nدرآمد :\r\nنياز به امنيت « 1 » ، نخستين وضرورى ترين نيازى است كه هر موجود زنده اى آن را در وجود خود احساس مىكند وهدف آن ، حفظ وپاسدارى از وجود انسان ودستاوردهايش است . اين نياز در سطوح متفاوتى پديدار مىشود كه عبارتند از :\r\n1 - امنيت نيازى روانى است كه در بالاترين شكل خود به صورت آرامش « سكينه » و پاكى قلب از افتادن در تنگناها وترس واندوه و همچنين پاكى از گونه هاى مختلف شرارت و ستم ودشمنى نمايان مىشود .\r\n2 - امنيت مجموعه اى از ويژگيها و اخلاق پسنديده اى است كه بر پايه اعتدال ودورى از گناه وفحشا قوام مى يابد .\r\n3 - امنيت يك رفتار مثبت اجتماعى است كه انسان با برخوردارى از آن به حقوق ديگران در تمام ابعاد احترام مى گذارد .\r\n4 - همچنين امنيت آرمان مدنى والايى است كه مردم را به سوى جامعه اى توحيدى هدايت مىكند ، كه در آن مردم يكديگر را به خدايى بر نمى گزينند .\r\n\r\n\r\n","description":"","footnote":"\r\n( 1 ) - بايد بدانيم كه معنى واژه امنيت و يا صلح در اصطلاح امروزى خود ، به ويژه در زبان حقوق دانان وكارشناسان مسائل سياسى ، با معنى مراد شده از آن در سخنان وحى و زبان فقها متفاوت است . امروزه امنيت آن چيزى است كه سيستمهاى قانونى و سياسى از رهگذر تضمين اجراى قانون و جلوگيرى از تجاوز به حقوق مردم فراهم مى آورند ، ولى در متون دينى ، اين واژه به معناى « نبود ترس واندوه » آمده است . واضح است كه تنها با فراهم آمدن تمام عوامل صلح وآرامش مى توان به وضعيتى كه در آن ترس وجود نداشته باشد ، دست يافت .\r\n","page_name":" 33 ","page_number":33},
  {"content":"\r\n\r\n5 - به علاوه ، امنيّت گونه اى پيراستگى فرهنگى است ، كه باطل ودروغ بستن به خداوند ورويگردانى از حق در آن راه ندارد .\r\nدر واقع امنيت در اين مفهوم ، رويه برجسته ايمان را تشكيل مىدهد . از همين روست كه اين دو واژه « ايمان وامنيت » كاربرد مشابهى دارند . مؤمن كسى است كه به ديگران امان مىدهد و هر حقّى را مى شناسد . ايمان انسان را به پذيرش حقوق تمام اشياء از جمله حق خداوند متعال ، حقّ خلق خدا ، حق خويش ، حقوق ديگران و . . . فرا مى خواند و از اين رهگذر تمام اين حقوق « حرمت » نام مى گيرند . چرا كه مؤمنان آن حقوق را محترم مى شمرند و آنها را به رسميت مى شناسند و از تجاوز به آنها پرهيز مى كنند . در اين صورت اگر آزادى از سوى من فراهم آيد بدين معنى است كه از سوى شما نيز فراهم آمده است . به عبارت ديگر به رسميت شناختن حقّ شما در سخن گفتن توسّط من بدين معنى است كه من از جانب خود به شما آزادى بيان داده ام . بدينسان ، ارزشهاى والاى دينى يعنى امنيت ، عدالت و آزادى با يكديگر در مى آميزند ؛ امنيت بدون اداى حقوق محقّق نخواهد شد ، از سويى ديگر اداى حقوق ، آزادى مردم را نيز فراهم مى آورد .\r\nدر اين فصل حوزه هاى گوناگون امنيت را مورد بررسى قرار مى دهيم :\r\n\r\n1 - امنيت ؛ آرامش روانى\r\nخداوند سبحان مى فرمايد :\r\nوَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحَاتِ لَيَسْتَخْلِفَنَّهُمْ فِى الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِى ارْتَضَى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِى لَا يُشْرِكُونَ بِى شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفَاسِقُونَ « نور ، 55 »\r\n« خداوند به كسانى از شما كه ايمان آورده و كار شايسته انجام داده اند وعده مىدهد كه قطعاٌ آنان را حكمران روى زمين خواهد كرد ، همانگونه كه به پيشينيان آنها خلافت روى زمين را بخشيد ، ودين وآيينى را كه براى آنان پسنديده ، پا برجا وريشه دار خواهد كرد ، وترسشان را به امنيت وآرامش مبدل مىكند ، آنچنان كه تنها مرا مى پرستند و چيزى را شريك من نخواهند ساخت . و كسانى كه پس از آن كافر شوند ، آنها فاسقانند . »\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nرهيافت وحى :\r\nايمان به خدا و اطمينان وتوكل به او وپرهيز از سرپيچى از او وبرحذر بودن از كيفر او وپرهيز از محرّمات همه و همه موجب فراهم آمدن امنيت ، آرامش و رضايت مى شوند .\r\nبه عبارت ديگر هرگاه دل به ايمان آرامش يابد و از تعصّب جاهلى پاك گردد و با عشق ورضامندى آباد شود و از آفت گناهان قلبى همچون « كينه ورزى ، حسد وخودبزرگ بينى » دور باشد ، آرامش وامنيت بر ديگر ابعاد زندگى فردى سايه افكن خواهد شد .\r\nاحكام :\r\n1 - بايد در راه كاشتن بذر محبّت وآرامش در دلها وپرورش روح اطمينان وفروتنى وزدودن تعصّبهاى جاهلى وپليديها از روانها كوشا باشيم .\r\n2 - براى دست يا بى بدين امر بايد به اصلاح روشهاى تربيتى ، به ويژه در مدارس از جمله مدارس ابتدايى و همچنين اصلاح روشهاى فرهنگى روابط والدين با فرزندانشان بپردازيم .\r\n3 - مادران بافرهنگ بيشترين نقش را در تربيت فرزندان خود بر پايه « كلمه طيبه » ايفا مى كنند ، امّا همانگونه كه مى دانيم زنان در كشورهاى ما از مدّتها پيش و تا به امروز ناديده انگاشته شده اند ، از همين رو بايد امروزه مسايل زنان را در رأس دغدغه هاى اجتماعى خود قرار دهيم .\r\nبراى تحقق اين امر مى توان به كارهايى از قبيل ايجاد دوره هاى ويژه تربيتى زنان و يا برگزارى درسهاى ويژه روشهاى درست تربيت در دانشگاهها ومراكز آموزشى دست زد .\r\n4 - از سويى مجامع دينى ، مراكز خيريه وجنبشهاى سازمان يافته بايد با جدّيت در انديشه تربيت نسلهاى تحت پوشش خود باشند . اين مراكز بايد مصالح عمومى را بر منافع زودگذر سياسى مقدّم دارند واعضاى خود را بر پايه كينه توزى وتعصّب ومنفى نگرى تربيت نكنند ، چرا كه در غير اين صورت نه تنها\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبه اعضاى خود ستم روا داشته اند بلكه جامعه را به تباهى كشانيده وبذرهاى فتنه را در ميان مردم خواهند پاشيد .\r\n5 - همچنين بر گروهها ، مذاهب وصاحبنظران اسلامى وحوزه هاى علميه است كه مراقب جهت گيريهاى خود باشند ، آنها نبايد مسائل خاص خود را بر مسائل عمومى امّت ترجيح دهند تا از آن رهگذر فضايى از بدگمانى وتشويش به وجود آيد و در آن فضا آرامش وسكينه ايمانى از روانها رخت بربندد ، بلكه اين جوامع بايد در يگانه ساختن صفوف مؤمنين و نزديك ساختن آنها به يكديگر كوشا باشند .\r\n6 - يكى از والاترين صفات نيكو ، رضامندى و رسيدن به مقام تسليم در برابر قضا وقدر الهى است . از همين رو متولّيان امر فرهنگ و تربيت بايد به پرورش اين ويژگى در جامعه اهتمام ورزند تا آرامش به روانها راه يابد و به استقرار صلح وامنيت در جامعه هرچه بيشتر كمك شود .\r\n7 - انسان - براى برخوردار شدن از رضايت - بايد امور دنيوى خود را با امور دنيوى فرودستان خود بسنجد . چه اين امر وى را به آنچه دارد خشنودتر وسپاسگذارتر و از نظر روانى بى نيازتر مى سازد .\r\n8 - برماست كه دوست داشتن خداوند را به عنوان پايه اى بنيادين براى تربيت مردم قرار دهيم تا مردم از زندگى همراه با امنيت وآرامش بهره مند شوند . چه دست يافتن به محبّت الهى درجه اى و الا محسوب مىشود ، چرا كه حب ودوستى چنان كه به نظر مى آيد - آرمانى و الا براى روان وجذبه اى به سوى بالا وبخشش واحسان وآگاهى ژرفى از حقيقت است .\r\n\r\n2 - امنيت و روش متعادل\r\nخداوند سبحان مى فرمايد :\r\nوَ عِبَادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذَا خَاطَبَهُمُ الْجَاهِلُونَ قَالُوا سَلَاماً * وَ الَّذِينَ يَبِيتُونَ لِرَبِّهِمْ سُجَّداً وَ قِيَاماً « فرقان ، 63 - 64 »\r\n« بندگان « خاص خداوند » رحمان ، كسانى هستند كه با آرامش و بى تكبر بر زمين راه مى روند وهنگامى كه جاهلان آنها را مخاطب سازند « وسخنان نابخردانه گويند » ، به آنها\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nسلام مى گويند « و با بى اعتنايى وبزرگوارى مى گذرند ، كسانى كه شبانگاه براى پروردگارشان سجده و قيام مى كنند . »\r\nرهيافت وحى :\r\nامور مؤمنان برپايه اعتدال پايه ريزى شده است ، ولى امور غافلان برپايه افراط . از همين روست كه هوى وهوس غافلان را به حركت وا مى دارد . چه غافلان همواره يا زياده روى مى كنند يا كوتاهى ، ولى مؤمنان بر راه راست پابرجايند ، حال آنكه ديگران گاهى به راست و گاهى به چپ متمايل مى شوند . در واقع مؤمنان همواره از فرو افتادن در چاه افراط وتفريط در امانند .\r\nاحكام :\r\n1 - مؤمن بايد پيش از قدم گذاشتن در هر كارى به پيامدهاى آن اقدام فكر كند تا انديشه اش از حركتش ، بصيرتش از گام نهادنش وتدبيرش از امورش وبرنامه ريزى اش از راه درپيش گرفتنش پيشى گيرد ، چرا كه به آرامى گام نهادن « يعنى درپيش گرفتن روش متعادل در زندگى » كه مشخصه رفتار يك مؤمن است ، وسيله ايست كه وى را از سرانجام تندروى در امان مى دارد .\r\n2 - مؤمن ، هنگام بخشش ، بايد خشم ، رضايت وحب وبغض وكليّه واكنشهاى خود را مهار كند ، بنابراين نبايد بخل ورزى وى را از بخشش هرچند اندك باز دارد ، چه ، بى بهره گى ومحروميت كمتر از آن است . همچنان كه اسراف نيز نبايد وى را به بذل وبخشش بى جا سوق دهد .\r\n3 - همچنين مؤمن بايد در كارهاى خود نيكوكار باشد ، البته نيكوكارى نبايد به حال وى و كسانى كه نفقه ايشان بر وى واجب است زيان رسان باشد . از همين رو نمى توان به بهانه خدمت به جامعه ، از فرزندان خود غفلت كرد ، همچنين نبايد تنها به فرزندان بسنده كرد وجامعه را از نظر دور داشت . بلكه يك انسان مؤمن بايد با حكمت و دور انديشى ميان اين دو حالت توازن ايجاد كند تا حيات فردى واجتماعيش از سلامت كافى برخوردار شود . حال آنكه كوتاهى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدر مورد يك طرف وتوجّه بيشتر به طرف ديگر امكان دارد موجب شود تا هر دو را از دست بدهد .\r\n4 - همچنين بريك مؤمن واقعى است كه اعمال زشت را چه آشكار و چه پنهان رها كند و از نزديك شدن بدانها نيز پرهيز كند ، چرا كه اعمال زشت وى را به چاه هلاكت فرو مى افكنند . كارهاى زشت همانهايى هستند كه يا مانند « زنا » در شريعت تفصيلًا از آنها سخن رفته است و يا مانند « زياده روى در دشمنى » به گونه اى كلّى از آنها سخن به ميان آمده است .\r\nاز همين رو بر يك مؤمن واقعى است كه عملًا به موارد زير اهتمام ورزد :\r\nالف : گزينش نيكوترين سخنان ودورى جستن از زشت گويى و زياده روى وسخنان ناپسند در سخن گفتن ، به گونه اى كه حتّى در فراخواندن افراد سركش بايد دعوت كننده نيكوترين كلمات را برگزيند ، همچنانكه حضرت موسى ( ع ) در رويارويى با فرعون چنين كرد .\r\nب : برگزيدن نزديكترين راههاى ممكن به صواب ودورترين آنها از برانگيختن حساسيتها وتندرويها وپرهيز از ورود به فتنه هاى اجتماعى اى كه انسانهاى غوغاپيشه به سوى آنها جذب مى شوند . مؤمن واقعى بايد با خرد خود هر تعصّبى را فرو نشاند و با پرهيزكارى خود زمام منيّت وخودپسندى را مهار كند .\r\nج : برگزيدن ميانه ترين راه در گذراندن زندگى ومعيشت . چه ، اقتصاد وميانه روى در معيشت از ويژگيهاى پرهيزكاران است . و اين تنها با تدبير ميسّر مىشود .\r\nد : همچنانكه هر فردى بايد برنامه اقتصادى روشنى براى گذراندن زندگى خود ترسيم كند ودرآمد ساليانه خود را با هزينه ها بسنجد ، نهادها وسازمانها « از جمله جمعيتهاى سياسى وجنبشهاى اسلامى ومؤسسه هاى خيريه وشركتهاى اقتصادى و . . . » و همچنين دولتها وسازمانهاى دولتى نيز بايد مجدّانه به موازنه اقتصادى اهتمام ورزند . نبايد ليست هزينه ها از درآمدها بيشتر شود ، در واقع بايد همه و همه از اسراف وتجمّل گرايى دورى گزينند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n3 - امنيت وبيم\r\nخداوند متعال مى فرمايد :\r\nأَ فَأَمِنُوا مَكْرَ اللَّهِ فَلَا يَأْمَنُ مَكْرَ اللَّهِ إِلَّا الْقَوْمُ الْخَاسِرُونَ ( 99 ) « اعراف ، 99 »\r\n« آيا آنها خود را از مكر الهى در امان مى دانند ؟ ! در حالى كه جز زيانكاران ، خود را از مكر « ومجازات » خدا ايمن نمى دانند » .\r\nرهيافت وحى :\r\nكسى كه خشيت نداشته باشد ، تقوا پيشه نخواهد كرد وفرد بى تقوا در امان نخواهد بود . در واقع خشيت وبيم از برجسته ترين ويژگيهاى مؤمنان و از برجسته ترين پيامدهاى آن در امان بودن از خطرها است .\r\nاحكام :\r\n1 - مؤمن حقيقى بايد از مكر الهى بيمناك باشد و معصيت نكند و در صورتى كه فريب شيطان را خورد ومرتكب گناهى شد ، بايد هرچه زودتر خدا را ياد و به درگاه پروردگار توبه وپيامدهاى زيانبار گناه را اصلاح كند تا گناه زيانى به وى نرساند . در واقع زيانكاران خود را از مكر الهى در امان مى بينند ، و از همين رو پرهيزكارى پيشه نمى كنند .\r\n2 - بر مؤمنان است كه از غفلت برحذر باشند ، چرا كه غفلت ، در يك آن ، سرمستى اى به همراه مى آورد كه خرد را از ميان مى برد و انسان را در چاه خطرهاى گوناگون فرو مى افكند .\r\nاز اين رهگذر كسى كه از دزدان حذر نمى كند و در زمينه قفل كردن ورودى هاى خانه خود سهل انگارى مىكند ، راننده اى كه حوادث رانندگى وخطرهاى پيش روى خود را جدّى نمى گيرد ، بازرگانى كه به دگرگونيهاى بازار توجّه نكرده و تمام سرمايه خود را در يك كار سرمايه گذارى مىكند ، سبازى كه از يورش دشمن بيم نمى كند و از سلاح وآمادگى خود غافل مىشود ، سياستمدارى كه از تحولات زمانه غافل مى ماند و براى به روز كردن روش هاى خود فكرى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nنمى كند ، همه و همه ، امكان دارد در يك لحظه تمام چيزهايى را كه طى سالها به دست آورده اند ، از كف بدهند .\r\n\r\n4 - امنيت اجتماعى دورى از ستم و احترام به حقوق ديگران\r\nخداوند متعال مى فرمايد :\r\nقُلْ إِنَّمَا حَرَّمَ رَبِّىَ الْفَوَاحِشَ مَا ظَهَرَ مِنْهَا وَ مَا بَطَنَ وَ الْإِثْمَ وَ الْبَغْىَ بِغَيْرِ الْحَقِّ وَ أَنْ تُشْرِكُوا بِاللَّهِ مَا لَمْ يُنَزِّلْ بِهِ سُلْطَاناً وَ أَنْ تَقُولُوا عَلَى اللَّهِ مَا لَا تَعْلَمُونَ « اعراف ، 33 » .\r\n« بگو : « خداوند ، تنها اعمال زشت را ، چه آشكار باشد چه پنهان ، حرام كرده است ؛ و « همچنين » گناه و ستم به ناحق را ؛ و اين كه چيزى را كه خداوند دليلى براى آن نازل نكرده ، شريك او قرار دهيد ؛ و به خدا مطلبى نسبت دهيد كه نمى دانيد » » .\r\nرهيافت وحى :\r\nمى توان چكيده حكمت برقرارى صلح وآرامش ميان مردم « امنيت جامعه » را در دو امر - شناسايى و احترام متقابل - بيان كرد . از همين رو اگر در جامعه اى هركس ديگران را به رسميت شناسد و به حقوقشان احترام گذارد ، امنيت وصلح وآرامش برقرار خواهد شد . در واقع قوانين جارى در جوامع ، به ويژه قوانين حقوقى ، اين رويه از امنيت را مد نظر داشته اند .\r\nاحكام :\r\n1 - برترى جويى در زمين وتلاش در راه به استضعاف كشيدن ديگران وتكبّر ورزيدن بر ايشان جايز نيست . هر مسلمان بايد تا ريشه كنى كامل تكبّر وتعصّبهاى نابه جا از روان خود با نفسش به مجاهده بپردازد .\r\n2 - مسلمانان بايد در برابر كسانى كه مى خواهند با نام قوم گرايى ، نژادپرستى ، دين و يا هر نام ديگرى از اين دست به ناحق بر سرنوشت ديگران دست اندازند ، به مقابله پردازند ، چرا كه برقرارى صلح وامنيت وآرامش تنها به وسيله مقابله با ستم سياسى ميسّر مىشود .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n3 - از برجسته ترين مؤلفه هاى امنيت ، وجوب حفظ جان وآبرو وشرف و حرمت قتل و زنا است . وجوب حفظ اندامها وتوان آنها نيز در پى وجوب محافظت از جان مى آيد . از همين رو كسى نمى تواند به يك « نفس محترم » چه از راه قتل ، چه از راه زخمى كردن و چه از راه رساندن ضررهايى همچون زدن سيلى ، زدن با تازيانه يا عصا و يا حتّى ضرر رساندن از راه وارد كردن خراشى ، زيان رساند .\r\n4 - همچنين باعث بيمارى ديگران شدن چه آن بيمارى كشنده باشد ، چه خطرناك و چه يك بيمارى آزار دهنده ، حرام است . از همين رو كسانى كه به بيماريهاى واگيردار خطرناكى چون « ايدز ، طاعون و يا سل » مبتلا هستند در هر حال نبايد موجب انتشار بيمارى خود در ميان مردم شوند . همچنين انتشار گازهاى سمّى اى كه بيماريهاى خطرناكى را در ميان مردم به همراه مى آورند ، جايز نيست .\r\n5 - حرمت آبرو وناموس مردم همچون حرمت خون ايشان است ، از همين رو تجاوز جنسى به هيچ كس جايز نيست . زنا و لواط از بدترين مصاديق تجاوز جنسى محسوب مى شوند . البته گونه هاى ديگر تجاوز به حرمت ديگران از جمله نگاه پنهانى به داخل خانه مردم براى ديدن نواميس آنان وهتك حرمت ايشان « و از آن جمله ديدن عكسها وفيلمهاى خانوادگى مردم بدون اجازه آنان » نيز حرامند .\r\n6 - مؤمن واقعى بايد خود را از تجاوز به حق ديگران بازدارد و در اين راه پايدارى از خود نشان دهد . همچنين اموال مردم را به ناحق نخورد ، زيرا امنيت اقتصادى تنها زمانى برقرار خواهد شد كه مردم حقوق كوچك و بزرگ يكديگر را رعايت كنند . از اين رهگذر در مى يابيم كه :\r\nالف : بر هر مسلمانى واجب است كه از ستم به ديگرى حتّى به اندازه خوردن مال كمى از او به شيوه هايى مانند فريب ، كم فروشى و يا زيان رساندن به وى در فروش واعمالى از اين دست خوددارى كند .\r\nب : همچنين است ستم به ديگران به شكل تجاوز به حقوق شرعى كه عرف آنها را براى مردم شناسايى كرده از جمله حقّ پيشى گرفتن در مسجد و يا راه يا حقّ تقدم در\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخريد و فروش و يا حقّ برخوردارى از اولويت در گرفتن وام از بانك و يا افتتاح اعتبار مالى و يا اولويت تحصيل در دانشگاه يا حوزه و يا حتّى حقّ تقدم در عبور بر مبناى قوانين راهنمايى ورانندگى .\r\nج : همچنين تجاوز به حقوق مردم به شكل سلب آسايش كردن از آنها حرام است . ايجاد آلودگى صوتى اى كه باعث آزار رساندن به ديگران شود و يا ايجاد مزاحمت براى ديگران از طريق آلوده ساختن محيط زيست ايشان ، و يا تخريب بوستانها وباغهايى كه محلّ تفريح مردمند ، و يا قطع درختان ، كه خود موجب پاكى هوا مى شوند واعمالى از اين دست ، از مصاديق سلب آسايش مردم محسوب مى شوند . « 1 »\r\n7 - حفاظت از حقوق غير مادّى اشخاص نيز همچون حقوق مادّى واجب است . از همين رو اعمالى چون افترا بستن به ديگران ، جريحه دار كردن كرامت وحيثيت مردم و همچنين بردن آبروى ايشان و يا منتشر ساختن بديها ورسواييهاى ايشان و همچنين بدگمانى به مردم حرام است . از جمله حقوقى كه دين مبين اسلام بر آن تأكيد كرده وجوب جواب دادن به سلام ديگران است .\r\n8 - پايبندى به حقوقى كه با استقلال سياسى مردم ارتباط دارد ، از جمله حقّ انتخاب و آزادى بيان و آزادى سفر واقامت و حقوقى از اين قبيل ، نيز واجب است .\r\n9 - يكى ديگر از حقوق مؤمنان بر يكديگر ، احترام ووفاى به عهد وپيمان ووعده ها و همچنين پايبندى به وصيت است .\r\n10 - بايد با كسانى كه به اشتباه امرى را دريافته اند و از روى نادانى عجولانه قضاوت مى كنند ، رفتارى بردبارانه و همراه با گذشت واصلاح از خود نشان داد . چه اين امر يكى از عوامل ايجاد امنيت در جامعه است . از همين روست كه مؤمنان هرگاه بر سخن نابجايى گذر كنند كريمانه مى گذرند وهنگامى كه جاهلان آنها را مخاطب سازند « وسخنان نابخردانه اى گويند » به آنها سلام مى گويند « و با بى اعتنايى وبزرگوارى مى گذرند » .\r\n\r\n\r\n","description":"","footnote":"\r\n( 1 ) - حقوق طرفينى ميان مردم بسيار زياد و داراى احكام وفروع مفصلى است ، و ما در اينجا تنها به نمونه هايى از آن اشاره كرديم تا ابعاد حقوق مدنى واجب الرعايه تا حدودى روشن شود .\r\n","page_name":" 42 ","page_number":42},
  {"content":"\r\n\r\n\r\n5 - توحيد وحاكميت امنيت ، صلح وآرامش\r\nخداوند متعال مى فرمايد :\r\nوَ كَيْفَ أَخَافُ مَا أَشْرَكْتُمْ وَ لَا تَخَافُونَ أَنَّكُمْ أَشْرَكْتُمْ بِاللَّهِ مَا لَمْ يُنَزِّلْ بِهِ عَلَيْكُمْ سُلْطَاناً فَأَىُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ * الَّذِينَ آمَنُوا وَ لَمْ يَلْبِسُوا إِيمَانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ ( 82 ) « انعام ، 81 - 82 » .\r\n« چگونه من از بتهاى شما بترسم ؟ در حالى كه شما از اين نمى ترسيد كه براى خدا همتايى قرار داده ايد كه هيچ گونه دليلى درباره آن بر شما نازل نكرده است . « راست بگوييد » كدام يك از اين دو دسته « بت پرستان وخداپرستان » ، شايسته تر به ايمنى « از مجازات » هستند اگر مى دانيد ؟ ! - « آرى » ، آنها كه ايمان آوردند و ايمان خود را با شرك و ستم نيالودند ، ايمنى تنها از آن آنهاست و آنها هدايت يافتگانند . »\r\nرهيافت وحى :\r\nعليرغم ادّعاى حاكمان ستمگر وسركش مبنى بر پاسدارى از امنيت كشورها ، در واقع ايشان خطرآفرين ترين سرچشمه هاى تشنج ، ترس ، هراس ونگرانى در جوامع هستند . چرا كه ، ايشان مردم را به گروههاى مختلفى تقسيم مى كنند و دسته اى از ايشان « كه بيشتر مردم از اين دسته اند » را به استضعاف مى كشانند وحقّ استقلال ، حقّ برخوردارى از كرامت انسانى ، حقّ آزادى وحقّ برخوردارى از زندگى با آسايش را از مردم سلب مى كنند ، راه پيشرفت را بر مردم مى بندند ، عقب ماندگى را بر مردم تحميل مى كنند وتباهى و فساد را فراگير مى سازند . در واقع ايشان همان حاكمانى هستند كه اگر وارد منطقه آبادى شوند آن را به فساد وتباهى مى كشند وعزيزان آنجا را خوار مى كنند ، « 1 » وهمانهايى هستند كه اگر زمام امور را دردست گيرند تلاش مى كنند تا هرچه بيشتر در زمين فساد كنند وكشتزارها ونسلها را به نابودى كشانند وپيوندهاى خويشاوندى را بگسلند . « 2 » ايشان به جنگ افروزى مى پردازند وبدين وسيله كشتزارها ونسلها را از ميان مى برند وهم ايشانند كه به فتنه ها دامن مى زنند وداعيان به سوى خدا را به قتل مى رسانند .\r\n\r\n\r\n","description":"","footnote":"\r\n( 1 ) - اشاره به آيه 34 سوره ى نمل .\r\n( 2 ) - اشاره به آيه 205 ، سوره ى بقره .\r\n","page_name":" 43 ","page_number":43},
  {"content":"\r\n\r\nاحكام :\r\n1 - بايد ترس از سركشان را به كنارى نهاد و با عدم باور به مشروعيتشان بر ايشان شوريد ، حتى بايد بديشان كفر ورزيد ، چرا كه هركس به طاغوت كفر ورزد وخداباور باشد بيگمان به دستاويز استوارى كه نمى گسلد ، چنگ زده است . « 1 »\r\nدورى گزيدن از طاغوت وكفر بدان با توجه به نكات زير محقّق مىشود :\r\nالف : بركندن ترس از طاغوت ودوستى و احترام به او از دل وروان ، باور به ستمكارى ودوزخى بودنش تحقير و فرو افكندن روانى او .\r\nب : گسستن هرگونه پيوند با طاغوت و گوش فرا ندادن به سخنانش وتأييد نكردن كوچكترين سخن وى ، به عبارت ديگر تحريم تبليغاتى وفرهنگى طاغوت ويارانش ، اگرچه در لباس اهل علم ودين باشند .\r\nج : قطع روابط اقتصادى با طاغوت .\r\nد : قطع روابط قضايى با طاغوت وسامان دادن به يك نظام قضايى جايگزين .\r\nه - : اگر مؤمنان نتوانند در سرزمينى كه ستمگران بر آن فرمان مى رانند به واجبات ووظايف دينى خود عمل كنند واجب است از آن سرزمين مهاجرت كنند .\r\nو : ستيز با طاغوت وفروافكندن حاكميت او وبرپا ساختن حكومت الهى .\r\n2 - يكى از ابزارهاى رسيدن به امنيت ، مخالفت با قوانين حكومتهاى طاغوتى است . قانون كشتن فرزندان كه توسط مشركان و به فرمان بزرگانشان كه ايشان را بندگى مى كردند صورت مى پذيرفت ، و همچنين بسيارى از حكمهاى برگرفته از قانون سلطه و احكام ستمگران ومشركان كه هنوز بشريت از آنها رنج مى برد از اين جمله اند . در واقع مؤمنان بايد پيوندهاى خود را با اين گونه قوانين بگسلند و در راه مخالفت با آنها بكوشند ، تا اينكه از ترس وواپس ماندگى رهايى يابند .\r\n3 - پايدارى در مسير توحيد واجب است ، چرا كه توحيد به مثابه چهارچوب كلّى امنيت وصلح وآرامش تلقّى مىشود وترس در پايداران در مسير توحيد راه ندارد وايشان اندوهگين نخواهند شد .\r\nبرخى از مؤلّفه هاى اين پايدارى عبارتند از :\r\n\r\n\r\n","description":"","footnote":"\r\n( 1 ) - اشاره به آيه فَمَنْ يَكْفُرْ بِالطَّاغُوتِ وَيُؤْمِن بِاللّهِ فَقَدِ اسْتَمْسَكَ بِالْعُرْوَةِ الْوُثْقَىَ لَا انفِصَامَ لَهَا ( البقرة ، 256 ) .\r\n","page_name":" 44 ","page_number":44},
  {"content":"\r\n\r\nالف : توكل بر خدا ، شكيبايى بر آزار كفّار ، يارى جستن از خداوند بر آنچه كافران مى گويند ونهراسيدن از ملامت ملامتگران .\r\nب : پرهيزكارى واجراى اوامر الهى ومحكم كردن همبستگى ميان مؤمنان وسفارش يكديگر به حق وشكيبايى وامر به معروف و نهى از منكر .\r\n4 - چه در زمان صلح و چه در حالت جنگ با طاغوت ، مؤمنان بايد هر قدر مى توانند به اجراى آموزه هاى دينى همچون برپا داشتن نماز ، دادن زكات ، بزرگداشتن شعائر الهى وماههاى حرام ومناسك حج ، بزرگداشتن مسجدالحرام و تمام مساجد الهى بپردازند .\r\n\r\n6 - امنيت علمى و فرهنگى\r\nخداوند سبحان مى فرمايد :\r\nوَ الَّذِينَ لَا يَشْهَدُونَ الزُّورَ وَ إِذَا مَرُّوا بِاللَّغْوِ مَرُّوا كِرَاماً * وَ الَّذِينَ إِذَا ذُكِّرُوا بِآيَاتِ رَبِّهِمْ لَمْ يَخِرُّوا عَلَيْهَا صُمّاً وَ عُمْيَاناً « فرقان ، 72 - 73 » .\r\n« و كسانى كه شهادت به باطل نمى دهند « و در مجالس باطل شركت نمى كنند » ، وهنگامى كه با لغو وبيهودگى برخورد كنند ، بزرگوارانه از آن مى گذرند - و كسانى كه هرگاه كه آيات پروردگارشان به آنان گوشزد شود ، كر وكور روى آن نمى افتند »\r\nرهيافت وحى :\r\nجامعه اى كه در آن مردم براى سخن ارزشى قائل نيستند به امنيت وصلح وآرامش دست نخواهد يافت . چرا كه سخن امانتى است بر دوش انسان ، كه اگر از نهانخانه او سرچشمه گيرد ، ما فى الضميرش را آشكار سازد ، به باطل گواهى ندهد ، به ابزارى براى بيهوده گويى ولغو وسوگند دروغ تبديل نشود و حق را نپوشاند ، حقّ آن ادا شده و به ابزارى براى دست يا بى به امنيت بدل مىشود و گرنه به ابزارى براى نابودى وتباهى تبديل مىشود .\r\nاحكام :\r\n1 - بايد صلح وآرامش را به وسيله سخن « يعنى سلام كردن به يكديگر » فراگير كنيم ، زيرا سلام كردن درود بهشتيان است وشعار مسلمين در هنگام ديدار\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nيكديگر . مؤمنان حتّى در برخورد با شخص نادان بر وى درود مى فرستند و مى گويند : سلام عليكم ، نادانان را نمى خواهيم .\r\n2 - مؤمنان بايد به بيهوده گويى نپردازند ، از محافل دروغ پنداران نشانه هاى الهى روى گردانند ، و از شركت در مجالس غيبت ، تهمت وسخن چينى بپرهيزند و به منجلابى كه اهل باطل در آن غوطه مى خورند ، گرفتار نيايند .\r\n3 - برماست كه با سخنان خود براى خدا گواهى دهيم ، به باطل و براى باطل گواهى ندهيم ، و از سخنان خود براى برپايى عدل و داد و از ميان بردن ستم و باطل بهره جوييم .\r\n4 - مؤمنان بايد از سوگند دروغين دورى گزينند ، چرا كه سوگند دروغين سرزمينها را به زمينهاى بى آب و گياه بدل مىكند و از خداى متعال اطاعت كنند ، خدايى كه :\r\nالف : به ترك سوگندى كه به هدف توجيه كارهاى ناشايست انسان وتبرى جستن از آنچه « به حق » درباره انسان گفته مىشود وتظاهر به تقوى و شايستگى ياد مىشود ، امر كرده است ،\r\nب : و كسانى را كه به سوگند از زنان خود كناره مى گيرند پس از گذشت چهارماه به گزينش ميان طلاق وشكستن سوگند وتحمّل كفّاره آن دستور مىدهد .\r\n5 - برماست كه جز حق بر زبان نياوريم و حق را به هنگام گواهى دادن به درستى رسالت ودعوتهاى الهى و همچنين گواهى دادن درباره حقوق مردم كتمان نكنيم .\r\n6 - كتمان حق اگر براى مردم گمراهى درپى داشته باشد ، بر دانشمندان وعالمان نيز حرام است .\r\n7 - جايز نيست زنان آنچه را در رحم دارند . بپوشانند وكتمان كنند .\r\n8 - واجب است آن را بگوييم كه در درونمان است و جايز نيست سخنى بگوييم كه از درونمان ريشه نمى گيرد ، چه ، اين از ويژگيهاى دورويان ومنافقان است كه خداوند درباره آنان مى فرمايد :\r\nيَقُولُونَ بِأَفْوَاهِهِمْ مَا لَيْسَ فِى قُلُوبِهِمْ وَ اللَّهُ أَعْلَمُ بِمَا يَكْتُمُونَ « آل عمران ، 167 » .\r\n« به زبان خود چيزى مى گويند كه در دلهايشان نيست وخداوند از آنچه كتمان مى كنند آگاهتر است . »\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nسخن پايانى :\r\nبيگمان قرآن كتاب امنيت وصلح وآرامش است و از آنرو بايد در تمام ابعاد از آيات آن پيروى كنيم تا به نعمت امنيت دست يافته و از ترس واندوه رهايى يابيم .\r\nدر واقع مسلمانانى كه راه و روش وحى را در دنيا پيش مى گيرند ، در آخرت نيز به آرامش وسلامت دست خواهند يافت . چه خداوند متعال مى فرمايد :\r\nلَهُمْ دَارُ السَّلَامِ عِنْدَ رَبِّهِمْ وَ هُوَ وَلِيُّهُمْ بِمَا كَانُوا يَعْمَلُونَ « انعام ، 127 » .\r\n« براى آنها « در بهشت » خانه امن وامان از پروردگارشان خواهد بود ، واو ولى وياور آنهاست به خاطر اعمال « نيكى » كه انجام مى دادند » .\r\nاين جهان هيچگاه جايگاه آرامش وامنيت كامل « يا به بيان قرآن : دارالسلام » نخواهد بود ، ولى مىتواند نزديكترين نقطه به آن و يا دورترين نقطه از آن باشد . در روايات وارده از پيامبراكرم ( ص ) و اهل بيت ( عليهم السلام ) پندهايى نهفته است كه در صورت پايبندى بدانها مى توان بسيارى از سرچشمه هاى ترس و درد را از خود دور ساخت .\r\nدر اينجا سخن خود را در اين باب با حديثى از امام محمد باقر ( ع ) كه توسط ابوحمزه ثمالى نقل شده به پايان مى بريم .\r\nآن حضرت مى فرمايند : « در كتاب على ( ع ) چنين يافتم : اگر پس از من زنا پديدار شود ، مرگهاى ناگهانى نيز در پى آن پديدار خواهند شد ، و اگر از وزنها و پيمانه ها كم گذاشته شود [ وكم فروشى رواج يابد 
  ] خداوند ايشان را به زمينهايى كه گياهانشان خورده شده وكاستى دچار خواهد كرد ، و اگر از دادن زكات بازدارند ، زمين بركات خود را از كِشته و ميوه ها ومعادن ، جملگى از ايشان دريغ خواهد كرد ، و اگر در قضاوت وداورى كردن ستم كنند ، بر گناه و ستم هميارى كرده اند ، و اگر پيمانهاى خود را نقض كنند خداوند دشمنانشان را بر ايشان مسلّط مىكند ، و اگر پيوندهاى خويشاوندى را از هم بگسلند ، داراييها به دست اشرار مى افتند ، و اگر امر به معروف و نهى از منكر نكنند و از برگزيدگان اهل بيت من پيروى نكنند خداوند اشرارشان را بر ايشان مسلط خواهد كرد ، در آن زمان است كه برگزيدگانشان به دعا برمى خيزند ولى دعايشان به استجابت درنخواهد آمد . » « 1 »\r\n\r\n\r\n","description":"","footnote":"\r\n( 1 ) - بحارالانوار ، ج 97 ، ص 45 .\r\n","page_name":" 47 ","page_number":47},
  {"content":"\r\n\r\n\r\nعدالت در جامعه اسلامى\r\n\r\nدرآمد :\r\nيكى از برجسته ترين ارزشها ، عدالت است ، كه در حق باورى ريشه دارد . به ديگر سخن ايمان به هر حقّى مستلزم پايبندى بدان وداشتن عملكردى در راستاى آن ، است .\r\nدر واقع عدالت يعنى برخوردارى از يك زندگى ميانه ، متعادل و دور از زياده روى ، اسراف ، بخل ورزى ، انحراف ورهبانيت . ستمگرى و گناه كارى وارتكاب منكرات با عدالت همخوانى ندارند ، چه ارتكاب گناه و منكر ، تجاوز به حقوق خداوند ، ستمگرى وتجاوز به حقوق مردم است .\r\nعدل همان اقامه حق است ، آنگونه كه هست و بدون كوچكترين كژروى از آن و حق همان سنجه اى است كه بايد بر مبناى آن ميان مردم داورى كنيم تا عدالت محقّق شود .\r\nوسايلى كه فراگيرى عدل وبرپاداشتن حق وقسط « 1 » را فراهم مى آورند عبارتند از :\r\n1 - برانگيخته شدن پيامبران .\r\n2 - فرو فرستاده شدن كتاب آسمانى اى كه شرايع و احكام در آن تبيين شده است .\r\n3 - قراردادن « ميزان » يا سنجه اى كه مى توان صادق ترين نمونه آن را امامى دانست كه بر مبناى قسط وانصاف ميان مردم حكم مىكند .\r\n4 - فرو فرستادن آهن « جنگ افزار » كه در آن نيرو وقابليتى است براى رويارويى با سركشان و ستم پيشگان .\r\n5 - بر دوش گرفتن مسؤوليت يارى خداوند متعال وفرستادگانش به وسيله آهن « جنگ افزار » توسط مجاهدان .\r\n\r\n\r\n","description":"","footnote":"\r\n( 1 ) - ميانه روى واعتدال ودرستى را چه در زندگى فردى و چه در عرصه روابط اجتماعى « عدل » گويند ، كه « قسط » يكى از جنبه هاى با اهمّيّت آن محسوب مىشود . در واقع « قسط » به معنى پايبندى به حقوق مردم به ويژه حقوق مالى ايشان است ، و « اقساط » به معنى واگذارى حق مردم و دادن بهره ايشان از زندگى بديشان است و « قاسط » كسى است كه حقّ وبهره مردم از زندگى را از ايشان سلب كند ، از اين رو عدل شامل قسط نيز مىشود ، حال آنكه قسط خود گونه اى از عدل است .\r\n","page_name":" 48 ","page_number":48},
  {"content":"\r\n\r\n\r\n1 - برپا داشتن عدل\r\nخداى متعال مى فرمايد :\r\nلَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْميزانَ لِيَقُومَ النّاسُ بِالْقِسْطِ وَ أَنْزَلْنَا الْحَديدَ فيهِ بَأْسٌ شَديدٌ وَ مَنافِعُ لِلنّاسِ وَ لِيَعْلَمَ اللّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللّهَ قَوِىٌّ عَزيزٌ « الحديد ، 25 »\r\n« ما رسولان خود را با دلايل روشن فرستاديم و با آنها كتاب وميزان « شناسايى حق از باطل وقوانين عادلانه » نازل كرديم تا مردم قيام به عدالت كنند ، وآهن را نازل كرديم كه در آن نيروى شديد ومنافعى براى مردم است . تا خداوند بداند چه كسى او ورسولانش را يارى مىكند بى آنكه او را ببينند ، خداوند قوى وشكست ناپذير است » .\r\nرهيافت وحى :\r\nحكمت بعثت پيامبران ، برپايى قسط ، وسيله دستيابى بدان ، كتاب آسمانى ، ابزار آن ، ميزان وسنجه ، جنگ افزار آن ، آهن ، و به پا دارندگانش نيز مجاهدان هستند .\r\nهر جامعه اى رسولى دارد كه ميان مردم آن جامعه به عدل وقسط داورى مىكند .\r\nخداوند به عدل ونيكى فرمان داده و از فحشا و منكر و ستم ، نهى كرده است و همچنين مؤمنان را به قيامى هميشگى براى خدا و از روى عدالت گواهى دادن فرمان مىدهد ، همچنانكه ايشان را به قيامى كامل به عدالت و شهادت دادن براى خدا نيز دستور داده است :\r\nهمچنين از آيات الهى در مى يابيم كه حق همان امرى است كه بدان عدل به پا مىشود . پس اگر حق هر انسانى داده شود ، بيگمان عدل محقّق خواهد شد .\r\nدر واقع عدالت درونمايه رسالتهاى الهى را تشكيل مىدهد . خداوند همچنانكه به قسط وانصاف فرمان مىدهد ، به عدل نيز فرمان مىدهد . از همين رو ما بايد با تمام توان خود راههاى تحقّق عدل وقسط را بپيماييم . راههاى دست يا بى به عدل وقسط عبارتند از :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاحكام :\r\n1 - بايد عدل را جوهر رفتار خود ، محور روابط اجتماعى خويش و هدف تمدّن اسلامى مان قرار دهيم .\r\n2 - بايد اقامه قسط وبرپايى عدل را در زمره ويژگيها ومسئوليتهاى خود بگنجانيم و به آن همچون فريضه اى مانند نماز و روزه كه بايد بر انجام آنها مداومت داشته باشيم ، نگاه كنيم .\r\n3 - بايد توان كافى براى رويارويى با مخالفان قسط وعدل را فراهم آوريم .\r\n4 - در عرصه هاى گوناگون زندگى بايد قسط وعدل را برپا داريم ، پس اگر با ستمى مواجه شديم ، برماست كه به مقابله با آن برخيزيم وعدالت وقسط را جايگزين كنيم .\r\n5 - ما نبايد به تنهايى بار « اقامه قسط » را به دوش كشيم ، بلكه بايد در جهت برپايى عدل توسط خود مردم تلاش كنيم . چه ، يكى از وظايف مؤمنان به ويژه در عرصه اجتماعى ، تلاش براى انجام كارهايى است كه خشنودى پروردگار را به همراه دارند . از همين رو برماست كه براى خدمت به جامعه به پا خيزيم و در زمينه آموزش و تربيت مردم بكوشيم ، تا قسط وعدل را خود در زندگيشان به پا دارند .\r\n\r\n2 - عدالت در عرصه سياست\r\nخداوند سبحان مى فرمايد :\r\nوَ الَّذِينَ اسْتَجَابُوا لِرَبِّهِمْ وَ أَقَامُوا الصَّلَاةَ وَ أَمْرُهُمْ شُورَى بَيْنَهُمْ وَ مِمَّا رَزَقْنَاهُمْ يُنْفِقُونَ « شورى ، 38 »\r\n« و كسانى كه دعوت پروردگارشان را اجابت كرده و نماز را به پا مى دارند وكارهايشان به صورت مشورت در ميان آنهاست و از آنچه به آنها روزى داده ايم انفاق مى كنند » .\r\nو مى فرمايد :\r\nلا يَنْهاكُمُ اللّهُ عَنِ الَّذينَ لَمْ يُقاتِلُوكُمْ فِى الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللّهَ يُحِبُّ الْمُقْسِطينَ « ممتحنه ، 8 »\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n« خدا شما را از نيكى كردن و رعايت عدالت نسبت به كسانى كه در دين با شما پيكار نكردند و از خانه وديارتان بيرون نراندند نهى نمى كند ، چرا كه خداوند عدالت پيشگان را دوست مى دارد » .\r\nرهيافت وحى :\r\nشالوده حكومت اسلامى بر مبناى حقّ كه در عدالت نمايان مى گردد - وميانه روى بين هرج ومرج و استبداد استوار است . از سويى براى رهايى يافتن از وضعيت هرج ومرج بايد ولايت الهى حاكميت يابد و از سوى ديگر براى برون رفت از وضعيت استبدادى بايد نظام شورايى ايجاد شود .\r\nعدالت خداوند متعال در عرصه سياسى نيز پديدار مىشود ، بدينگونه كه همه گروهها ، حتى در هنگام وقوع جنگ بين آنها ، از حقوق عادلانه خود برخوردار شوند و ستم يكى از دو گروه متخاصم به ديگرى جايز نيست . درباره روابط مسلمانان با ديگران نيز همينگونه است ؛ به هنگام صلح با غير مسلمانان بايد بديشان نيكى كرده ، حقوق ايشان را ادا كنيم و در زمان وقوع جنگ ميان مسلمانان و غير مسلمانان نمى توان به ايشان تجاوز كرد ، مگر اينكه خود ، مسلمانان را مورد تجاوز قرار داده باشند ، كه البته در اين صورت نيز ، تجاوز متقابل ، نبايد فراتر از حدّ تجاوز غير مسلمانان برود .\r\nاحكام :\r\n1 - بر مسلمانان ، به ويژه بر رهبران آنها لازم است كه به شيوه هاى زير تمام وسايل فراهم كننده حقيقت نظام شورايى در جامعه را به كار گيرند :\r\nالف - گزينش حاكم مسلمان از طريق شورا كه بايد ويژگى هاى يك حاكم اسلامى از جمله عدالت ، فقاهت توانايى و . . . را دارا باشد .\r\nب - فراهم كردن ابزارهاى مشورت در امور كشور مانند برپايى انتخابات مجلس نمايندگان ، شوراهاى شهر ، شوراهاى قضايى ونهادهايى از اين دست .\r\nج - فراهم آوردن ابزارهاى حمايت كننده از نظام شورايى همچون ايجاد نشريات آزاد وبرگزارى تجمّعهاى آزاد وامورى از اين دست .\r\n2 - پس از اتخاذ تصميمهاى صحيح از طريق نهادهاى شورايى كه زمينه ساز قانون گذارى اسلام است ، مسلمانان بايد آن قوانين را مورد احترام قرار دهند . اين امر از رهگذر امور زير تحقق مى يابد :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nالف - اين كه حاكم ، مورد احترام ومودّت تمام هموطنان باشد .\r\nب - حكم صادره از سوى حاكم بايد در نزد همه محترم شمرده شود و كسى نبايد از حكم صادره توسط حاكم برنجد .\r\nج - حاكم بايد خود پيش از همه ، احكام را در مورد خود و ديگران به اجرا درآورد و نبايد در اجراى حكم الهى با كسى مدارا كند .\r\n3 - مسلمانان بايد در نزاعهاى درونى خود ، با توجّه به موارد زير ، عدالت اسلامى را مبناى كار خود قرار دهند :\r\nالف - همه مسلمانان ، به ويژه رهبران سياسى ومذهبى بايد تمام تلاش خود را براى خاموش كردن آتش نزاع ، بر مبناى آشتى مورد قبول دو طرف به كار بندند .\r\nب - جامعه اسلامى بايد بر رعايت بندهاى صلح دوطرف نزاع نظارت كند و با مشاهده تجاوز يكى از دو طرف متخاصم بر ديگرى به هر وسيله اى كه شده با گروه متجاوز به مقابله برخيزد .\r\nج - رهبرى امّت بايد ميان دوطرف نزاع ، به عدالت صلح وآشتى برقرار نمايد وحتّى از حقوق طرف متجاوز نيز كم نگذارد ، بلكه با اداى حقوق تمام اطراف نزاع ، قسط وعدل را محقّق سازد .\r\n4 - مسلمانان به هنگام جهاد با دشمنان نبايد از چهارچوب عدل وقسط خارج شوند كه اين امر با پايبندى به احكام اسلامى زير ميسّر مىشود :\r\nالف - مسلمانان تنها با كسانى مى توانند به جنگ بپردازند كه يا خود با مسلمانان به ستيزه برخاسته و يا با دشمنان ستيزه جوى مسلمانان هم پيمان شده باشند .\r\nب - از سويى جايز است ، به كسانى كه با ما ستيزه ندارند و ما را از شهر وديار خود بيرون نرانده اند ، نيكى كنيم وعدل وقسط را درباره ايشان به اجرا درآوريم .\r\nج - تجاوز به حقوق ديگرى ، مگر در صورت تجاوز وى به حق ما جايز نيست .\r\nد - در هنگام مقابله به مثل وپاسخ به تجاوز ، واجب است از چهارچوب تقوى خارج نشويم زيرا خروج از حد ومرز در اين هنگام جايز نيست ، و تنها به ميزان تجاوز طرف مقابل مى توان واكنش نشان داد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\n3 - عدل در مسؤوليت وپاداش\r\nخداوند متعال مى فرمايد :\r\nإِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَهَا فَإِذَا جَاءَ وَعْدُ الْآخِرَةِ لِيَسُوءُوا وُجُوهَكُمْ وَ لِيَدْخُلُوا الْمَسْجِدَ كَمَا دَخَلُوهُ أَوَّلَ مَرَّةٍ وَ لِيُتَبِّرُوا مَا عَلَوْا تَتْبِيراً\r\n« اسراء ، 7 » .\r\n« اگر نيكى كنيد ، به خودتان نيكى مى كنيد و اگر بدى كنيد باز هم به خود مى كنيد . وهنگامى كه وعده دوم فرا رسد ، « آنچنان دشمن بر شما سخت خواهد گرفت كه » آثار غم واندوه در صورتهايتان ظاهر مىشود و داخل مسجد « الاقصى » مى شوند همان گونه كه بار اول وارد شدند ، و آنچه را زير سلطه خود مى گيرند ، درهم مى كوبند » .\r\nرهيافت وحى :\r\nعدالت الهى در سنّت مسؤوليت وپاداش نيز نمود پيدا مىكند ، از اين رو هر كس مسؤول عملى است كه انجام مىدهد ومتناسب با آن پاداش دريافت مىكند . اگر عملش نيكو باشد پاداش او نيز نيكو خواهد بود ، و اگر هم عمل او شر باشد ، چيزى جز كيفرى شوم نصيب وى نخواهد شد . ولى انسان مسؤول عملكرد ديگران نيست ، مگر به ميزان تأثيرى كه بر عملكرد ديگران مى گذارد . از اين سنّت وقانون الهى احكام زير را مى توان دريافت :\r\nاحكام :\r\n1 - هيچكس مسؤول اعمال ديگرى نيست ، هرچند طرف مقابل بر گمراهى پافشارى كند . از اين رو اگر كسى در جامعه فاسدى زندگى كند و به وظيفه خود در امر به معروف و نهى ازمنكر عمل نمايد ولى مردم به سخنان او گوش فرا ندهند ، خداوند وى را بر گناه مردم آن جامعه مورد مؤاخذه قرار نخواهد داد .\r\n2 - انسان ، مسؤول اعمالى كه خارج از توان وى باشند نيست . همچنين مسؤوليت اعمالى كه انسان بدانها مجبور شده و يا از روى ناچارى واضطرار بدانها دست زده ، از گردن وى ساقط است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n3 - در واقع حدود مسؤوليت هركس نسبت به عملكرد وتلاشش ، با ميزان اراده و آزادى وى پيوند خورده و با عملكردهاى مثبت ومنفى اش همبسته است .\r\nحال به پاره اى از احكام توجه كنيد :\r\nنخست : ميزان قصاص بايد به اندازه جرم فرد گناهكار باشد ، نه بيشتر . لذا نمى توان از روى انتقام و يا به گمان اينكه شأن فرد زيان ديده بالاتر و بزرگتر از فرد گنهكار است ، از حد واندازه جرم فراتر رفت .\r\nدوم : نمى توان از حقّ كسى كم گذاشت و يا تلاش كسى را ناديده گرفت ، همچنانكه مطالبه پاداشى فراتر از سعى وكوشش نيز جايز نيست . از اين رو بايد تمام گونه هاى تصاحب به ناحقّ اموال مردم ، همچون كلاه بردارى ، دزدى ، احتكار ، ربا ، سوء استفاده و يا سرمايه گذاريهاى نامشروع را از ميان برداشت .\r\nسوم : نمى توان تلاش كسى را كه به موجب قراردادهاى فاسدى كه تنها برخى از شرايط شرع را در بردارد انجام شده ، تباه ساخت ، مثلًا اگر كسى به موجب قرار داد اجاره ، جعاله و يا مضاربه اى كارى را انجام دهد ، بايد كار وتلاش وى را به حساب آورد ، هرچند قرارداد ، فاسد باشد .\r\n\r\n4 - عدالت در عرصه اقتصاد\r\nخداى متعال مى فرمايد :\r\nوَ السَّمَاءَ رَفَعَهَا وَ وَضَعَ الْمِيزَانَ * أَلَّا تَطْغَوْا فِى الْمِيزَانِ * وَ أَقِيمُوا الْوَزْنَ بِالْقِسْطِ وَ لَا تُخْسِرُوا الْمِيزَانَ « رحمن ، 7 - 9 »\r\n« وآسمان را برافراشت ، وميزان « وقانون درآن » گذاشت - تا درميزان طغيان نكنيد « و از مسير عدالت منحرف نشويد » ، - و وزن را بر اساس عدل برپا داريد وميزان را كم نگذاريد » .\r\nرهيافت وحى :\r\nوالاترين ارزش در تمام زمينه هاى اقتصادى ، قسط وعدالت است ، از اين رو هرگاه اقتصاد از مسير عدالت خارج شود بايد بدان بازگردانده شود ، هرچند اين امر از راه گذاردن قوانين نوينى صورت پذيرد ، تا اين كه حقّ كسى ضايع نگردد ، ذرّه اى به كسى ستم روا نشود و در پى آن كسى زيان نبيند . در واقع حكمت بنيادين بسيارى از\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاحكام اقتصادى شرع مقدس ، همان ستم زدايى و اقامه عدل وقسط است ، كه مى توان از اين قاعده كلّى احكام زير را دريافت كرد :\r\n\r\nدست اندازى ناحق به دارايى هاى ديگران\r\n1 - گردش دارايى ها در ميان مردم بايد بر مبناى حق صورت پذيرد . اين امر از رهگذر داد وستدهاى مبتنى بر رضايت طرفين كه در قراردادهاى همراه با شروط كامل نمود مى يابند ، محقّق خواهد شد .\r\n2 - جايز نيست كسى به وسيله زيان رساندن به ديگران و با سوء استفاده از دارايى هاى ايشان مال اندوزى كند ، مگر با رضايت خاطر ايشان .\r\n3 - جايز نيست بدون دليل وسبب مشروعى مال اندوزى كرد و يا اموال مردم را به ناحق تصاحب نمود ، چه اين كار با آگاهى و از روى عمد باشد و چه غير آن . به عنوان نمونه : اگر كسى اتومبيل خريدارى شده اى را تعمير كند و پس از تعمير معلوم شود كه قرارداد درست نبوده ، هزينه تعمير اتومبيل به عهده فروشنده خواهد بود .\r\n- اگر شخصى در نبود همسايه اش ، حريق به وجود آمده در خانه همسايه را خاموش كند و يا دزدى را كه شبانه به خانه همسايه دستبرد زده ، از خانه همسايه دور كند و اين امر براى وى هزينه هايى را در بر داشته باشد ، به نظر مى رسد اين هزينه ها را بايد همسايه « صاحب خانه » بر عهده بگيرد ، مگر اين كه طرف مقابل اين اعمال را به قصد نيكوكارى انجام داده باشد ، كه پاداشش در نزد خدا محفوظ خواهد بود . 4 - در دست اندازى باطل به اموال مردم ، تفاوتى بين حقوق مادى يا معنوى كه عرفاً دارايى محسوب مىشود ، همچون حق تأليف ، حق اختراع ، حق تدريس ، و حق وكالت وجود ندارد .\r\n5 - يكى از گونه هاى خوردن به ناحق اموال ، غصب اموال ديگران كه خود يك نوع ستم است - و يا در اختيار گرفتن چيزى از راه اعمال قدرت وزور است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nزيان رساندن به ديگران\r\n6 - كسى كه به ديگرى زيان رسانده باشد بايد آن را جبران كند ، چه اين زيان ، همچون نابود كردن مال ، مستقيماً وارد شود ، چه اين كه به طور غير مستقيم و به سبب عملكرد شخص ، دارايى فرد زيان ديده نابود گردد .\r\n7 - زيان رساندن به ديگران شامل زيان رساندن در زمينه منافع و يا حقوق افراد ، به ويژه حقوق معنوى افراد وزيان رساندن به كار يك فرد آزاد « 1 » نيز مىشود .\r\n- از اين رو به عنوان نمونه اگر كسى كارگرى را در يك روز زندانى كند ، يك روز كارى را از وى سلب كرده است و بايد به اندازه كارمزد يك روز آن كارگر را به وى بپردازد .\r\n- همچنين در مورد توقيف تاكسى و يا يك اتومبيل شخصى مثلا به مدّت يك ماه وايجاد زيان براى مالك آن ، بايد خسارت وزيان توسط فرد توقيف كننده جبران شود .\r\n- همچنين اگر كسى حيثيّت وآوازه كسى را زير سؤال برد ، مثلًا شايع كند كه فلان بازرگان ورشكسته شده استيا فرد عادلى را فاسق جلوه دهد يا روزنامه يا مؤسسه اى را دست نشانده بخواند ، بايد زيان هاى مالى به وجود آمده در اثر سخن پراكنى هاى دروغين خود را جبران كند .\r\n\r\nبيراهه رفتن در به كارگيرى حق\r\n8 - نبايد كسى در به كار بستن حق خود و در راه تسلّط بر اموالش ، به حقوق ديگران تجاوز كند ، كه اين امر بسته به دو چيز است :\r\nالف : متعارف بودن عملكرد : به عنوان نمونه نبايد در محلّه اى كه خانه هاى آن از دوطبقه بالاتر نمى روند دست به ساخت برجى ده طبقه زد به گونه اى كه از رسيدن نور به همسايگان جلوگيرى شود ، يا نبايد مثلًا با استفاده از بلندگو در خانه موجبات آزار همسايگان را فراهم آورد ، يا خانه اى را در محلّه اى مسكونى به كارهاى ادارى و يا تجارى اختصاص داد ، به گونه اى كه براى اهالى محل مشكلاتى به بار آورد .\r\n\r\n\r\n","description":"","footnote":"\r\n( 1 ) - مراد از فرد آزاد ، در اينجا آزاد در برابر بنده است . ( مترجم )\r\n","page_name":" 56 ","page_number":56},
  {"content":"\r\n\r\nب : ضرورت : اگر كسى از روى اضطرار ناچار شود براى احقاق حق خود عملكردى غيرمتعارف داشته باشد و به ديگران زيان رساند ، اين اضطرار وناچارى ، كار وى را توجيه مىكند . با اين حال بايد زيان وارده به ديگران را ارزيابى كند . اگر ضرر وزيان مستقيماً وارد شود ، به عنوان نمونه اگر كسى براى خاموش كردن حريق خانه خود ناچار شود بر آن آتش آبى ريزد كه اين ريختن آب موجب زيان ديدن همسايه شود ، بايد زيان وارده به همسايه را جبران كند ، ولى اگر زيان رساندن مستقيماً صورت نپذيرد ، مثلًا اگر مالك يك كشتزار به هنگام وقوع سيل ، آب را بر مزرعه خود ببندد و اين كار وى ، موجب انحراف سيل به سوى زمين مجاور شود وموجبات ضرر وزيان كشتزار مجاور را فراهم آورد ، مسؤوليت آن بر عهده مالك كشتزار اول نيست ، چرا كه اين سيل است كه زيان رسانده ، نه مالك كشتزار اوّل كه تنها آب را بر مزرعه خود بسته است .\r\n\r\nاستقراض و ربا خوارى\r\n9 - احكام زير ضامن اجراى قسط و داد در امر استقراضند :\r\nالف : جايز نيست ثروتمندان از نياز تنگدستان سوء استفاده كنند و از قرض دادن به ايشان سر باز زنند وايشان را به ربادهى مجبور سازند . از سويى با توبه فرد رباخوار هم تنگدستان نمى توانند وى را از سرمايه اش محروم سازند . به ديگر سخن نه ستم به بدهكار رواست و نه ستم به بستانكار .\r\nب : براى اينكه صاحبان حق بازگشت حقّشان را تضمين كنند ، بايد براى قرض مدّتى معين كنند ، قرارداد قرض را به نگارش درآورند و « در صورتى كه خود ، قرارداد را نمى نويسند » نويسنده عادلى را براى اين كار برگزينند . نويسنده نيز نبايد از قرارداد قرض چيزى كم گذارد ، همچنين بايد بر قرارداد دو شاهد مورد رضايت ، گواهى دهند ، و نبايد هيچ چيز در نگارش قرارداد از قلم بيفتد .\r\nج : اگر سرمايه ارزش اوليّه خود را به خاطر تورم از دست بدهد ، به گونه اى كه صاحب سرمايه زيان ببيند ، بدهكار بايد خسارت وارده را جبران كند تا سرمايه تمام و كمال به صاحب سرمايه بازگردد . به عنوان نمونه اگر در زمان استقراض ، هزار دينار بهاى يك خانه باشد و در پايان مدّت قرض ، به علّت سقوط ارزش دينار ، بهاى همان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nخانه به يك ميليون دينار برسد ، بدهكار بايد يك ميليون دينار و نه همان هزار دينار را به بستانكار بازگرداند ، چرا كه پس دادن تنها هزار دينار ستم خواهد بود .\r\n\r\nبخشش و مصرف\r\n10 - نعمتهاى الهى به واسطه رفتار عادلانه كامل مى شوند و زياده روى وكوتاهى در آنها ، چه بسا نعمت را به نقمت تبديل كند . از همين رو عدالت پيشگى در امر هزينه ومصرف از نمودهاى ايمان محسوب مىشود :\r\nالف : مؤمنان بايد حكيمانه دارايى هاى خود را به مصرف رسانند ، از اين رو نه مى توان تمام داراييها را يك جا انفاق كرد وفرزندان خود را از آنچه خدا بديشان ارزانى داشته محروم ساخت و نه مى توان مردم را از بخشش خود محروم كرد ، بلكه هنگامى كه مازاد مال خود را انفاق مىكند ، بايد ميانه روى وتعادل را پيشه نمايد .\r\nب : در باب مصرف نيز اين امر صادق است ، چه مؤمنان نبايد در خورد و خوراك اسراف كنند ، همانگونه كه نبايد خوردنيها و آشاميدنيها را از خود وخانواده هايشان دريغ دارند .\r\n\r\n5 - عدالت در خانواده\r\nخداوند سبحان مى فرمايد :\r\nوَ إِنْ خِفْتُمْ أَلَّا تُقْسِطُوا فِى الْيَتَامَى فَانْكِحُوا مَا طَابَ لَكُمْ مِنَ النِّسَاءِ مَثْنَى وَ ثُلَاثَ وَ رُبَاعَ فَإِنْ خِفْتُمْ أَلَّا تَعْدِلُوا فَوَاحِدَةً أَوْ مَا مَلَكَتْ أَيْمَانُكُمْ ذلِكَ أَدْنَى أَلَّا تَعُولُوا « نساء ، 3 »\r\n« و اگر مى ترسيد كه « به هنگام ازدواج با دختران يتيم » عدالت را رعايت نكنيد ، « از ازدواج با آنان چشم پوشى كنيد و » با زنان پاك « ديگر » ازدواج نمائيد ، دو يا سه يا چهار همسر و اگر مى ترسيد عدالت را « درباره همسران متعدد » رعايت نكنيد ، تنها يك همسر بگيريد ، و يا از زنانى كه مالك آنهائيد استفاده كنيد ، اين كار از ظلم و ستم جلوگيرى مىكند » .\r\nرهيافت وحى :\r\nعدالت رنگ و بوى زندگى انسان مؤمن در ميان خويشاوندان ، و در عرصه ارتباط با والدين ، همسر وفرزندان است . قرآن مجيد دستور مىدهد تا فرزندان به نام پدرانشان خوانده شوند ، زيرا اين كار نزد خدا عادلانه تر است . همچنين به رعايت عدالت ميان\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nهمسران امر مىكند ومتذكّر مىشود كه در صورت عدم توانايى در برقرارى عدالت ميان چند همسر بايد به يك زن بسنده كرد و همچنين در قرآن از زيان رساندن به فرزندان نهى شده است . اين آيات ما را به استنباط احكامى در باب عدالت در خانواده رهنمون مى سازد كه عبارتند از :\r\nاحكام :\r\n1 - حفاظت از تبار افراد واجب است ، از اين رو نمى شود كسى از تبار خود جدا شده و يا به تبار ديگرى بپيوندد ، چرا كه تبار ونسب امرى واقعى است و نمى توان آن را به بازى گرفت . به ديگر سخن نسب وتبار افراد امرى اعتبارى نيست تا مردم بتوانند به هر نحوى كه مى خواهند در آن دست برند .\r\n2 - واجب است مردان در صورت اختيار بيش از يك همسر ، ميان ايشان به عدالت رفتار كنند ، در غير اين صورت اگر از ناتوانى خود در برقرارى عدالت ميان همسران بترسند ، بايد به يك همسر بسنده كنند .\r\n3 - مؤمنان بايد تمام حقوق را ادا كنند ، به ويژه :\r\nالف : حقوق زنان ، به ويژه مهريه .\r\nب : حقوق سفيهان « كم خردان » .\r\nج : دارايى هاى يتيمانى كه به سنّ رشد رسيده باشند .\r\nد : تقسيم ارث ميان مردان و زنان به گونه اى درست و بر مبناى شرع .\r\nه - : مردان نمى توانند از زنان به اكراه « و با ايجاد ناراحتى براى آنها » ارث برند .\r\nو : همچنين جايز نيست براى پس گرفتن مهريه زنان و يا بازگرداندن بخشى از آن زنان را تحت فشار قرار داد و يا به آزار و اذيت آنان پرداخت ، زيرا مهريه وصداق پس از عقد و دخول ، حقّ ثابت زنان محسوب مىشود .\r\n4 - بر مردان واجب است با زنان خود به گونه اى شايسته رفتار كنند ، در مقابل زنان نيز بايد به وظايف خود در قبال شوهرانشان عمل كنند .\r\n5 - ميزان ومعيار در روابط ميان زناشويى ، ايجاد توازنى عادلانه ميان وظايف و حقوق زن است ، كه چه بسا ، اين قاعده خود مبنايى باشد براى مجموعه اى از\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاحكام شرعى :\r\nالف : اگر مثلًا طلاق هاى ناموجّه رو به فزونى گذارند وموجبات زيان رسيدن به زنان را بيش از پيش فراهم آورند ، فقيه عادل مىتواند با صدور احكامى موقّت زيان ديدن زنان را كاهش دهد .\r\nمثلًا در هنگام عقد ، شرطى گذاشته شود كه بر مبناى آن مرد در صورت طلاق زن برخى از دارايى هاى خود را به زن واگذارد و يا زوجين - قبل از ايقاع طلاق - به رجوع به داورى خانوادگى ، آن گونه كه خداوند متعال در قرآن كريم امر فرموده است ، ملزم شوند .\r\nب : اگر زن بر سكونت در خانه اى مستقل پافشارى كند ، در حالى كه مرد توان فراهم كردن آن را نداشته باشد ، زن بايد در ازاى آن بيش ازپيش بار مسايل خانه را بر دوش كشد .\r\nج : اگر مرد از همسر خود بخواهد تا فرزندان بيشترى براى وى به دنيا آورد ، زن مىتواند نفقه بيشترى را براى كم كردن سنگينى امور خانه درخواست كند ، به عنوان نمونه مىتواند فراهم آوردن برخى از وسايل خانه مانند ماشين لباسشويى ، خشك كن ، و يا وسايل پخت وپز سريع ووسايلى از اين دست را از مرد درخواست كند .\r\nد : همچنين زن در صورت شيردادن به فرزندش مىتواند پاداش بيشتر و يا در برخى اوقات فراهم آوردن خدمتكارى را از شوهرش درخواست كند .\r\n6 - در شريعت اسلام برپايه سنتهاى ثابت الهى ، از جمله عدالت ، احكامى ويژه فرزندان در نظر گرفته شده است :\r\nالف : استفاده از شير مادر حقّ فرزندان است زيرا خوردن شير مادر براى رشد فرزندان فوايدى در بر دارد كه در صورت نخوردن شير مادر هيچگاه به دست نخواهند آمد . از اين رو شيردادن جزء وظايف مادران وپرداخت دستمزد براى آن جزء وظايف پدران محسوب مىشود .\r\nب : بر پدران - كه از وجود فرزندان خود سود مى برند - واجب است خوراك ، پوشاك و ديگر نيازمنديهاى اساسى فرزندان همچون آموزش را برآورده كنند ، ودستمزد شيردهى ايشان را نيز بپردازند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nج : جايز نيست از فرزند به عنوان ابزارى براى زيان رساندن به پدر و يا مادر استفاده كرد ، مثلًا يكى از آن دو از دوستى طرف مقابل نسبت به فرزندشان براى رسيدن به مقاصد خود سوء استفاده كند ، به عنوان نمونه زن نبايد به بهانه داشتن فرزند از همبستر شدن با مرد سر باز زند و يا مرد نبايد زن را به بهانه مخارج زياد فرزنددارى به كار در بيرون از خانه وادارد ، چرا كه سوء استفاده از عواطف انسانى براى بهره مند شدن از حقوق بيشتر با ارزشهاى عدل وقسط ناسازگار است .\r\nد : براى گرفتن كودك از شير مادر ، بايد والدين با هم مشورت كنند و اين كار « گرفتن كودك از شير » بر مبناى رضايت هر دو طرف صورت گيرد ، چرا كه رشد ونموّ فرزندان منوط به تلاش هر دو يعنى هم پدر وهم مادر است .\r\n\r\n6 - عدالت در عرصه قضاوت\r\nخداوند متعال مى فرمايد :\r\nفَلِذلِكَ فَادْعُ وَ اسْتَقِمْ كَما أُمِرْتَ وَ لا تَتَّبِعْ أَهْواءَهُمْ وَ قُلْ آمَنْتُ بِما أَنْزَلَ اللّهُ مِنْ كِتابٍ وَ أُمِرْتُ لأَعْدِلَ بَيْنَكُمُ اللّهُ رَبُّنا وَ رَبُّكُمْ لَنا أَعْمالُنا وَ لَكُمْ أَعْمالُكُمْ لا حُجَّةَ بَيْنَنا وَ بَيْنَكُمُ اللّهُ يَجْمَعُ بَيْنَنا وَ إِلَيْهِ الْمَصيرُ « شورى ، 15 »\r\n« پس به همين خاطر تو نيز آنان را به سوى اين آيين واحد الهى دعوت كن وآنچنان كه مأمور شده اى استقامت نما ، و از هوى وهوسهاى آنان پيروى مكن وبگو : \" به هر كتابى كه خدا نازل كرده ايمان آورده ام ومأمورم در ميان شما عدالت كنم ، خداوند پروردگار ما وشماست ، نتيجه اعمال ما از آن ما است ونتيجه اعمال شما از آن شما ، خصومت شخصى در ميان ما نيست ، وخداوند ما وشما را در يك جا جمع مىكند ، وبازگشت « همه » به سوى اوست » .\r\nرهيافت وحى :\r\nعدالت در دو برهه از حيات يك جامعه به آشكارترين شكل ممكن نمود مى يابد ؛ يك بار به هنگام وضع قانون و ديگر بار به هنگام اجراى قانون در موارد اختلاف « يعنى در امر قضاء » . حال كه واضع قوانين در اسلام شارع مقدّس است ، بى گمان عرصه قضاوت برجسته ترين نمود عدالت را از خود به نمايش خواهد گذاشت ، لذا همان گونه كه خداوند متعال امر كرده ، بايد تا تحقّق عدالت قضايى پايدارى كنيم ، كه اين امر از\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nرهگذر جلوگيرى از دخالت هوى وهوس مردم در امر قضاوت محقق خواهد شد ، چرا كه آنجا كه بيشتر مردم رأى معينى را مى پسندند « كه چه بسا صحيح هم نباشد » قاضى نمى تواند بر مبناى پسند مردم عمل كند ، همچنانكه نمى تواند بر مبناى علايق قومى و يا حزبى خود و يا هوى وهوسش حكمى را صادر كند .\r\nاز همين رو بايد از آزارها وفشارهاى مردم برحذر بود ، چه ايشان ممكن است از راه تطميع ، تهديد و يا تزوير وتقلّب ، خواسته هاى خود را بر سيستم قضايى اعمال كنند .\r\nاحكام :\r\n1 - قاضى بايد در هر حالتى در داورى ميان مردم عادلانه رفتار كند .\r\n2 - مردم نيز بايد در نزاعهاى خود از عادلان داد خواهند و از دادخواهى نزد قضات حكومت جور خوددارى كنند .\r\n3 - همچنين بر قاضى است كه به حق دور از هوى وهوس قضاوت كند .\r\n4 - همچنين نبايد در صدور حكم با كسى سازش كند و يا بدون شنيدن سخنان يكى از اطراف دعوى بر مبناى سخنان ديگرى حكم كند .\r\n5 - يكى از مهمترين نمودهاى عدالت در قضاوت ، عدالت در قصاص است . از همين رو واجب است اصل قصاص را در همه حقوق - مانند قصاص نفس ، قصاص جراحات ، وقصاص در ماه‌هاى حرام و در خانه خدا - به اجرا درآورد ، تا به خواست خداوند جامعه از آرامش كافى برخوردار گردد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nصلح وآرامش هدف مؤمنان\r\n\r\nدرآمد :\r\nقلب مؤمنان با آرامش سامان مى يابد . مگر نه اينكه مؤمنان ديگران را به رسميت مى شناسند و به حقوقشان احترام مى گذارند ؟ مگر نه اينكه صلح وآرامش « وامنيت كامل » نمودى است از شناسايى حقوق ديگران ؟\r\nزبان يك مؤمن پيام رسان صادق دلش است ، از اين رو درود او نيز ، آنگاه كه درون خانه مىشود و يا با مؤمن ديگرى ملاقات و يا خداحافظى مىكند توأم با سلام وسلامتى است . بر فرستادگان الهى وبندگان پيراسته خداوند نيز سلام ودرود مى فرستد ، وحتى هنگام برخورد با نادانان نيز سخنان خود را به سلام ودرود مى آرايد . حتّى پرداختن به جنگ وجهاد توسط مؤمنان تنها براى تحقّق صلح وآرامش واشاعه آن در جهان ، صورت مى پذيرد .\r\n\r\n1 - صلح پيش از جنگ\r\nخداوند سبحان مى فرمايد :\r\nيَا أَيُّهَا الَّذِينَ آمَنُوا إِذَا ضَرَبْتُمْ فِى سَبِيلِ اللَّهِ فَتَبَيَّنُوا وَ لَا تَقُولُوا لِمَنْ أَلْقَى إِلَيْكُمُ السَّلَامَ لَسْتَ مُؤْمِناً تَبْتَغُونَ عَرَضَ الْحَيَاةِ الدُّنْيَا فَعِنْدَ اللَّهِ مَغَانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا إِنَّ اللَّهَ كَانَ بِمَا تَعْمَلُونَ خَبِيراً « نساء ، 94 »\r\n« اى كسانى كه ايمان آورده ايد هنگامى كه در راه خدا گام مى زنيد « و به سفرى براى جهاد مى رويد » ، تحقيق كنيد و به خاطر اين كه سرمايه ناپايدار دنيا « وغنايمى » به دست آوريد ، به كسى كه اظهار صلح واسلام مىكند نگوييد : \" مسلمان نيستى \" زيرا غنيمت هاى فراوانى « براى شما » نزد خداست . شما قبلا چنين بوديد وخداوند بر شما منت نهاد « وهدايت شديد » . پس ، « به شكرانه اين نعمت بزرگ » ، تحقيق كنيد خداوند به آنچه انجام مى دهيد آگاه است » .\r\nرهيافت وحى :\r\nبالاترين هدف از جنگيدن ، تحصيل خشنودى پروردگار متعال است ، نه دستيابى به اهداف مادى . بر اين مبنا به پاره اى از احكام شرع دست مى يابيم :\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاحكام :\r\n1 - مجاهدان در راه خدا بايد پيش از هر اقدام جنگى درباره درستى يا نادرستى آن به تحقيق بپردازند .\r\n2 - اين امر ضرورت سامان بخشيدن به يك سيستم اطلاعات عملياتى در سپاه اسلام را براى مطمئن شدن از قصد جنگ افروزى دشمنان بيش از پيش نشان مىدهد ، زيرا بدون بهره مندى از چنين سيستمى امكان دارد سپاه اسلام در چنبره جنگى مبتنى بر اطلاعات نادرست گرفتار آيد .\r\n3 - بايد گفت هدف اساسى از جنگ در اسلام ، همانا انتشار صلح وآرامش در زمين است ، از همين رو اگر طرف مقابل ، صلح را بپذيرد نمى توان به خاطر دستيابى به غنايم و يا انتقام گيرى و يا نابودى دشمن و مانند اينها به جنگ با ايشان ادامه داد .\r\n\r\n2 - آرامش در خانه وخانواده\r\nخداى متعال مى فرمايد :\r\nيَا أَيُّهَا الَّذِينَ آمَنُوا لَا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلَى أَهْلِهَا ذلِكُمْ خَيْرٌ لَكُمْ لَعَلَّكُمْ تَذَكَّرُونَ « نور ، 27 »\r\n« اى كسانى كه ايمان آورده ايد در خانه هايى غير از خانه خود وارد نشويد تا اجازه بگيريد و بر اهل آن خانه سلام كنيد ، اين براى شما بهتر است ، شايد متذكر شويد » .\r\nرهيافت وحى :\r\nخانه ، حريمى دارد كه بايد حرمت آن را نگاه داشت . از سويى حق صاحب خانه است كه در خانه خود احساس امنيت كند . از متون ونصوص ، احكامى را در زمينه استحكام بخشيدن به اين حق استنباط مى كنيم ، كه عبارتند از :\r\nاحكام :\r\n1 - جايز نيست سر زده ، از پشت خانه ها و يا از روى ديوارها وحفاظها وارد خانه ها شد ، چرا كه صاحب خانه در خانه خود نيازمند احساس امنيت است\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nو نبايد اين احساس امنيت وآرامش را از وى سلب كرد . چه صاحب خانه معمولًا تنها مراقب درب خانه و يا محلّ ورودى متعارف خانه است و نمى تواند تمام منفذهاى اطراف خانه را زير نظر بگيرد .\r\n2 - پيش از وارد شدن به خانه ها به اهل خانه آشنايى داد ، به گونه اى كه اهالى خانه دريابند چه كسى بر ايشان وارد مىشود . مى توان اين كار را از راه در زدن يا زنگ زدن يا صدا كردن يا تماس تلفنى و ديگر اعمالى از اين دست انجام داد ، زيرا امكان دارد كه صاحبان خانه در شرايطى باشند كه براى پذيرايى از كسانى كه وارد مى شوند ، نياز به زمان بيشترى داشته باشند .\r\n3 - همچنين براى ورود به خانه بايد اجازه گرفت ، كه يكى از مصاديق آن سلام كردن ودرود فرستادن بر اهل خانه است . از همين رو اگر اهل خانه اجازه ورود را به كسى كه قصد وارد شدن دارد ندهند ، آن شخص بايد بى درنگ بازگردد .\r\n4 - يكى از آداب ورود به خانه درود فرستادن است ، حال چه از طريق سلام كردن و چه از راههاى ديگرى كه بزرگداشت وتكريم اهل خانه را دربر داشته باشد . حتى اگر فردى كه وارد خانه مىشود نيازمند به اجازه گرفتن نباشد ، مثلا خود از اهل خانه باشد بهتر است اين كار را انجام دهد .\r\n5 - يكى ديگر از آداب خانه اين است كه كسانى كه با اهل خانه در منزل زندگى مى كنند بايد پيش از ورود به اتاقهايى كه اهل خانه دراوقات استراحت لباسهاى خود را در آن اتاقها براى راحتى وآسايش از تن بيرون مى كنند « مانند اتاق خواب » ، اجازه بگيرند . هرچند اين حكم شامل كودكان ناآگاه به امور جنسى زنان ، تا وقتى كه به بلوغ نرسيده اند ، نمى شود .\r\n\r\n3 - سلام ، درود مؤمنان\r\nخداى متعال مى فرمايد :\r\nوَ إِذَا جَاءَكَ الَّذِينَ يُؤْمِنُونَ بِآيَاتِنَا فَقُلْ سَلَامٌ عَلَيْكُمْ كَتَبَ رَبُّكُمْ عَلَى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهَالَةٍ ثُمَّ تَابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ الأنعام ، 54\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n« هرگاه كسانى كه به آيات ما ايمان دارند نزد تو آيند ، به آنها بگو : « سلام بر شما ، پروردگارتان رحمت را برخود فرض كرده ، هركس از شما كار بدى از روى نادانى كند ، سپس توبه واصلاح « وجبران » نمايد ، « مشمول رحمت خدا مىشود چرا كه » او آمرزنده ومهربان است » » .\r\nرهيافت وحى :\r\nمؤمنان با يكديگر به يك زندگى همراه با صلح وآرامش مى پردازند ودشمنى ، كينه توزى وتعصّب در ميان ايشان ديده نمى شود . ايشان هرگاه به هم مى رسند به يكديگر سلام مى كنند وهرگاه يكديگر را بدرود گويند با سلام وسلامت خواهى از يكديگر جدا مى شوند .\r\nبلكه ايشان دربرخورد با نادانان نيز با سلام ودرود از آنان جدا مى شوند . با اينكه سلام كردن مؤمنان در اين مورد از جدايى ودورى از آنان حكايت دارد ولى فرد مسلمان هيچ نظر شومى را درباره طرف مقابل در دل نمى پروراند .\r\nاز آنچه گذشت در مى يابيم كه :\r\nاحكام :\r\n1 - مستحب است مؤمنان به هر كس كه مى رسند چه كوچك و چه بزرگ سلام كنند ، تا اين سلام نمادى باشد براى روابط مثبت وبرگرفته از احترام متقابل به حقوق يكديگر و به رسميت شناختن يكديگر وهميارى ميان مؤمنان .\r\n2 - سلام وسلامت خواهى در وقت جدايى از يكديگر نيز گونه اى سلام محسوب مىشود ، چه همانگونه كه مؤمنان وقتى با يكديگر ديدار مى كنند ، براى حاكم كردن جوّى امن و آرام براى گفتگو وهميارى نياز به سلام كردن دارند ، در هنگام جدايى نيز براى نشان دادن اطمينان واحساس آرامشى كه حتى در غياب يكديگر نسبت به هم دارند ، نيازمند سلام وسلامت خواهى هستند .\r\n3 - بايد نادانى را با سكوت پاسخ گفت تا آرامش وامنيت در جامعه فراگير شود ، چه اگر عملكرد جاهلانه ، تنها از يك طرف سرزند و از سوى طرف ديگر با واكنشى مشابه همراه نشود ، بى نتيجه خواهد ماند ، در غير اين صورت اگر\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nعملكرد جاهلانه با پاسخى از سوى طرف مقابل همراه شود اين كشمكش سرانجام به يك فتنه بدل مىشود . از همين رو سلام كردن بر نادانان در واقع ضريب احساس امنيت را در جامعه بالا مى برد . در واقع مؤمن به تعبيرى نبايد در رويارويى با يك جهت گيرى جاهلانه سوزن را با جوالدوز پاسخ گويد ، بلكه بايد با بردبارى وآرامش از آن گذر كند .\r\n4 - واضح است سلام كردن بر نادان به معنى پذيرش عملكرد او نيست ، بلكه اين سلام بايد پس از روى گردانى وبرائت جويى از عملكرد و يا گفتار جاهلانه فرد نادان وواگذارى تمام مسؤوليت سخنان بيهوده وى به وى صورت پذيرد .\r\n\r\n4 - سلام بر پيامبران\r\nخداى سبحان مى فرمايد :\r\nقُلِ الْحَمْدُ لِلَّهِ وَ سَلَامٌ عَلَى عِبَادِهِ الَّذِينَ اصْطَفَى آللَّهُ خَيْرٌ أَمَّا يُشْرِكُونَ « نمل ، 59 »\r\n« بگو : « حمد مخصوص خداست ، و سلام بر بندگان برگزيده اش » آيا خداوند بهتر است يا بتهايى كه همتاى او قرار مى دهند ؟ » .\r\nرهيافت وحى و حكم الهى :\r\nميان مؤمنان وفرستادگان واولياى الهى پيوندى نزديك برقرار است ، چه ايشان وسيله فرود آمدن رحمت الهى والگوهايى از سوى خدا وشفاعت كنندگان در روز رستاخيزند ، كه خداوند ايشان را با فروفرستادن درود بر ايشان تكريم كرده است . از همين رو خداوند احترام وبزرگداشت ايشان را بر مردم بلكه بر طبيعت نيز واجب ساخته است .\r\nاستحباب درود فرستادن بر پيامبران به ويژه پيامبراكرم ( ص ) را مى توان از مجموعه اى از آيات قرآنى استنباط كرد .\r\nاين گونه است كه يك مؤمن واقعى با درود فرستادن بر پيامبر مكرّم اسلام ( ص ) و اهل بيت پاك ومطهر ايشان و ديگر فرستادگان الهى ، ايشان را بزرگ مى دارد و احترام مىكند و از اين راه دوستى و ايمان وپيروى خود را از مسير ايمانى آنها نشان مىدهد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nحاكميّت حق\r\n\r\nدرآمد :\r\nسامان دهى به روابط اجتماعى بر پايه حق ، زيربناى ساخت آرمان شهر عدل مدار را تشكيل مىدهد . احكامى كه در كتاب خداوند آمده نيز همين خواسته را از سامان بخشى به شبكه روابط اجتماعى دنبال مى كنند . معمولًا مراد از « حكم » امر قضاوت و گاهى مراد از آن ، امر تشريع وقانونگذارى است .\r\nبنابراين هدف نهايى ، حق است ، ووسيله رسيدن جامعه به حق ، پيامبر الهى است ، كه بر اساس كتاب فرو فرستاده شده از جانب خداوند حكم مىكند .\r\nاحكام الهى را مى توان به سه بخش تقسيم كرد :\r\n1 - آنچه با درونمايه و اصل دين پيوند خورده « مانند ولايت الهى وگرايش هاى سياسى » كه برنتابيدن آنها كفر محسوب مىشود .\r\n2 - آنچه كه با حكم كردن « قضاوت » در ميان مردم پيوند خورده « مانند قصاص » كه روى گردانى از آنها ظلم و ستم محسوب مىشود .\r\n3 - آنچه كه با رفتار ، كردار و اخلاق پيوند خورده « مانند آنچه در انجيل مى يابيم » كه عمل نكردن به آنها موجب فسق مىشود .\r\nو از آنجا كه پروردگار ما حق را بيان مىكند وبهترين جدا كننده « حق از باطل » مى باشد ، حكم وفرمان تنها از آن اوست وتسليم دربرابر غير او جايز نيست .\r\n\r\n1 - حكم الهى\r\nخداى متعال مى فرمايد :\r\nأَ فَغَيْرَ اللَّهِ أَبْتَغِى حَكَماً وَ هُوَ الَّذِى أَنْزَلَ إِلَيْكُمُ الْكِتَابَ مُفَصَّلًا وَ الَّذِينَ آتَيْنَاهُمُ الْكِتَابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلَا تَكُونَنَّ مِنَ الْمُمْتَرِينَ « انعام ، 114 »\r\n« ( با اين حال ) ، آيا غير خدا را به داورى طلبم ، در حالى كه اوست كه اين كتاب آسمانى را ، كه همه چيز در آن آمده ، به سوى شما فرستاده است ، و كسانى كه به آنها كتاب آسمانى داده ايم مى دانند اين كتاب به حق از طرف پروردگارت نازل شده ، بنابراين از ترديدكنندگان مباش » .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nرهيافت وحى :\r\nحكم « چه در زمينه قانونگذارى وتشريع و چه در زمينه قضاوت » از آن خداوند است و از سوى وى فرو فرستاده مىشود . در واقع انسانها از رهگذر پيامهاى پيامبران به احكام عدل مدار پروردگار دسترسى پيدا مى كنند . عليرغم اين كه خرد بشرى شايد بتواند اصول احكام الهى را دريابد ، اما انسان نمى تواند در دريافت احكام الهى مستقل از پيامبرانى كه كتابهاى آسمانى را بر انسانها تلاوت مى كنند عمل كند . اين امر احكامى چند را بر مؤمنان واجب مىكند :\r\nاحكام :\r\n1 - واجب است در هر مسئله اى به دنبال حكم الهى آن باشيم ، و جايز نيست به اين بهانه كه مثلا فلان مسئله در حيطه احكام الهى نيست از جستجوى حكم الهى در آن باره باز بمانيم . البته امكان دارد مسئله اى مجمل باشد ، كه در اين صورت بايد حكم آن را از اصول كلّى فقه ومحكمات روشن وحى استنباط كرد و اگر حلّ آن مسئله بر ما مشتبه گرديد بايد به « اهل ذكر » در آن باره رجوع كنيم .\r\n2 - هر فردى بايد خود را چه از نظر روحى - روانى و چه از نظر عملكرد ، تسليم احكام شريعت كند و نبايد در دل خود از آن احكام احساس ناراحتى كند . در واقع ندانستن علّت وسبب احكام نبايد موجب انكار آنها شود . به عنوان نمونه بگويد : چرا شكار در حال احرام و يا درحَرَم الهى جايز نيست ؟\r\n3 - افراط وتفريط ، هر دو در احكام جايز نيست ، همچنين نمى توان احكام را متناسب با خرد به اصطلاح آزاد و بى قيد و بند بشرى و يا متناسب با عقول تنگ نظر ودرون گرا تفسير كرد . « 1 »\r\n\r\n\r\n","description":"","footnote":"\r\n( 1 ) - گاهى رويگردانى از احكام دين ، واضح وآشكار نيست و اين رويگردانى به گونه اى غير مستقيم اعمال مىشود .\r\nتأويل و يا تفسير احكامى كه به گونه اى ناهمخوان ونا متناسب با ذهنيّت فرد است ، مى توان از مصاديق رويگردانى از احكام تلقى كرد . به عنوان نمونه دسته اى از مسلمانان صدر اسلام به نوشيدن انواع مسكرات به اين بهانه كه اين شرابها از نوع حرام آن نيست ادامه دادند و نيز به قماربازى وعشق بازى با دختركان وهرآنچه در قرآن آمده بود را متناسب با هوى وهوس خود تأويل و تفسير نمودند ، وبدين دليل ، از حدود احكام الهى منحرف گشتند .\r\n","page_name":" 69 ","page_number":69},
  {"content":"\r\n\r\n4 - در اختلافات ، اگر فرد مسلمان به سوى حكم خداوند « براى حل اختلاف » دعوت شود ، جايز نيست « از ترس مخالفت حكم خداوند با منافع شخصى و يا هوى وهوسش » از آن روى برتابد ، بلكه بايد به حكم خداوند گوش فرا داده ، از آن اطاعت كند .\r\n\r\n2 - حاكم حقيقى كيست ؟\r\nخداى متعال مى فرمايد :\r\nإِنَّا أَنْزَلْنَا التَّوْرَاةَ فِيهَا هُدًى وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هَادُوا وَ الرَّبَّانِيُّونَ وَ الْأَحْبَارُ بِمَا اسْتُحْفِظُوا مِنْ كِتَابِ اللَّهِ وَ كَانُوا عَلَيْهِ شُهَدَاءَ فَلَا تَخْشَوُا النَّاسَ وَ اخْشَوْنِ وَ لَا تَشْتَرُوا بِآيَاتِى ثَمَناً قَلِيلًا وَ مَنْ لَمْ يَحْكُمْ بِمَا أَنْزَلَ اللَّهُ فَأُولئِكَ هُمُ الْكَافِرُونَ « مائده ، 44 » .\r\n« ما تورات را نازل كرديم در حالى كه در آن ، هدايت ونور بود ، وپيامبران ، كه در برابر فرمان خدا تسليم بودند ، با آن براى يهود حكم مى كردند ، و « همچنين » علما ودانشمندان به اين كتاب كه به ايشان سپرده شده وبرآن گواه بودند ، داورى مى نمودند . بنابراين « بخاطر داورى بر طبق آيات الهى » از مردم نهراسيد و از من بترسيد و آيات مرا به بهاى ناچيزى نفروشيد و آنها كه به احكامى كه خدا نازل كرده حكم نمى كنند ، كافرند » .\r\nرهيافت وحى :\r\nحكم ، حكم خداوند است ، ولى چه كسى جانشين خدا « خليفة الله » بر روى زمين است كه حكم خدا را اجرا كند ؟ هركس خداوند او را جانشين ساخته ، خليفه الله خواهد بود . اين جانشينان عبارتند از :\r\nالف : پيامبران ؛ كه به خاطر تسليم كامل در برابر خداوند به جانشينى خدا رسيده اند « همانگونه كه حضرت ابراهيم وفرزندانش عليهم السلام و همچنين حضرت داود ( ع ) وپيامبرانى كه در ميان بنى اسرائيل بر مبناى تورات حكم مى كردند ، جملگى تسليم امر الهى بودند . »\r\nب : علما ودانشمندانى كه بر مبناى چهار شرط زير بر اساس كتاب الهى داورى مى كنند :\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n1 - سپرده شدن كتاب خداوند به ايشان « كه پاسدارى از كتاب الهى ، تفقّه در دين وشناخت حرام و حلال دين را براى ايشان درپى دارد . »\r\n2 - گواه بودن ايشان بر كتاب الهى « بدينصورت كه به كتاب الهى عمل كنند وپاسدار عمل شدن به كتاب الهى در جامعه باشند وامر به معروف و نهى ازمنكر پيشه كنند . »\r\n3 - آيات الهى را به بهاى ناچيز نفروشند « وكتاب خداوند را با امور پست دنيايى معاوضه نكنند و در برابر ثروتمندان كرنش نكنند . »\r\n4 - از كسى « از صاحبان سلطه و نفوذ » جز خداوند هراس به دل راه ندهند .\r\nدر واقع اين چهار شرط در كلمه تقوى وحقايق نمود يافته آن در حاكم فراهم مى آيند .\r\n\r\n3 - فراگيرى احكام\r\nخداوند سبحان مى فرمايد :\r\nإِنَّا أَنْزَلْنَا التَّوْرَاةَ فِيهَا هُدًى وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هَادُوا وَ الرَّبَّانِيُّونَ وَ الْأَحْبَارُ بِمَا اسْتُحْفِظُوا مِنْ كِتَابِ اللَّهِ وَ كَانُوا عَلَيْهِ شُهَدَاءَ فَلَا تَخْشَوُا النَّاسَ وَ اخْشَوْنِ وَ لَا تَشْتَرُوا بِآيَاتِى ثَمَناً قَلِيلًا وَ مَنْ لَمْ يَحْكُمْ بِمَا أَنْزَلَ اللَّهُ فَأُولئِكَ هُمُ الْكَافِرُونَ « مائده ، 44 » .\r\n« ما تورات را نازل كرديم در حالى كه در آن ، هدايت ونور بود ، وپيامبران ، كه در برابر فرمان خدا تسليم بودند ، با آن براى يهود حكم مى كردند ، و « همچنين » علما ودانشمندان به اين كتاب كه به ايشان سپرده شده وبرآن گواه بودند ، داورى مى نمودند . بنابراين « بخاطر داورى بر طبق آيات الهى » از مردم نهراسيد و از من بترسيد و آيات مرا به بهاى ناچيزى نفروشيد و آنها كه به احكامى كه خدا نازل كرده حكم نمى كنند ، كافرند » .\r\nرهيافت وحى :\r\nبه نظر مى رسد مخالفت با فرمان الهى در زمينه حقوق ، ستم ، و در زمينه رفتار وكردار ، فسق و در زمينه اصول ومسايل پايه اى دين « تولّى وتبرى » ، كفر باشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاحكام :\r\n1 - بى گمان اقامه عدل و داد در جامعه مستلزم اجراى كامل احكام الهى درباب حقوق انسانى است ، برخى از اين حقوق عبارتند از :\r\nالف : احترام به مردم .\r\nب : قصاص ظالم ( هركس كه باشد ) براى مظلوم ( هركس كه باشد ) .\r\nج : عدم سازش دراحكام شرعى در زمينه حقوق كوچك و بزرگ انسانها « همچون حقّ آزادى ، حقّ مالكيت ، حقّ بخشش ستمگر براى ستمديده وحقّ برابرى در قضاوت » .\r\n2 - سامان دهى به جامعه اى سالم و دور از انحراف وكژروى و فساد ، با نهادينه كردن ورع وپرهيز از محارم الهى و به كارگيرى پندها ومواعظ پيامبران عليهم السلام و جانشينان ايشان صورت مى پذيرد .\r\n3 - بى گمان ساختن بناى باشكوه تمدّن اسلامى تنها با چنگ زدن به احكام دين در عرصه سياست ، شامل ولايت پذيرى اولياء الهى وتبرّى جستن از دشمنان خداوند امكان پذير خواهد بود .\r\n\r\n4 - حاكم پيراسته\r\nخداى متعال مى فرمايد :\r\nوَ أَنْزَلْنَا إِلَيْكَ الْكِتَابَ بِالْحَقِّ مُصَدِّقاً لِمَا بَيْنَ يَدَيْهِ مِنَ الْكِتَابِ وَ مُهَيْمِناً عَلَيْهِ فَاحْكُمْ بَيْنَهُمْ بِمَا أَنْزَلَ اللَّهُ وَ لَا تَتَّبِعْ أَهْوَاءَهُمْ عَمَّا جَاءَكَ مِنَ الْحَقِّ « مائده ، 48 »\r\n« و اين كتاب « قرآن » را به حق بر تو نازل كرديم ، در حالى كه كتب پيشين را تصديق مىكند ، وحافظ ونگهبان آنهاست ، پس بر طبق احكامى كه خدا نازل كرده ، در ميان آنها حكم كن از هوى وهوسهاى آنان پيروى نكن » .\r\nرهيافت وحى :\r\nيكى از كارهايى كه سلامت نظام اسلامى كه بايد كتاب الهى را معيارى براى حكمرانى قرار دهد - را به خطر مى اندازد ، پيروى از هوس هاى مردم ، به ويژه پيروى از هوسهاى اسرافكاران وتجمّل گرايان واعيان واشراف است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاحكام :\r\n1 - حاكم اسلامى بايد از پيروى هوى وهوسها برحذر باشد وبيم پراكندگى كسانى را كه به دنبال هوى وهوس خود هستند ، از اطراف خود به دل راه ندهد .\r\n2 - حاكم اسلامى براى پايدار ماندن در راه حق ، بايد به خدا توكّل كند ، و بايد بداند كه در صورت عدم يارى خداوند ، هرآن ممكن است در برابر هوسها سر فرود آرد و يارى خداوند را از دست بدهد و به ضعف وسستى گرايد .\r\n3 - حاكمى كه خواستار اجراى احكام الهى و سر باز زدن از پرستش غير خدا باشد ، بايد در صدد پاكسازى قانونها از جهل ، مصلحت انديشى وتعصّب برآيد و با مقاومت دربرابر تأثيرات عوامل ياد شده ، قوانين را تنها بر حق استوار سازد .\r\n4 - براى عارى شدن احكام ، داوريها ، قانونگذاريها وفتاوى از شائبه خواسته ها وهوسهايى چون جهل ، مصلحت انديشى وتعصّب ، حاكم بايد مستقل از اهرمهاى گوناگون فشار و تنها با اتكال واعتماد به خداوند يكتا عمل كند ، ومراكز فشار را مورد اعتماد قرار ندهد .\r\n5 - مؤمنان بايد با نهايت آگاهى و آزاد انديشى حكم خداوند را مورد بپذيرند ، و نبايد ضمانتهاى اجرايى مبتنى بر قدرت و ثروت را انتظار كشند ، زيرا اين دو منبع معمولًا دردست نيروهاى فشار مورد بحث در سطرهاى قبل قرار دارند و اين نيروها با تكيه بر اين دو منبع ، جهت گيريهاى نادرست خود را بر حكومت تحميل مى كنند .\r\n\r\n5 - حكم فقيهان عادل\r\nخداى متعال مى فرمايد :\r\nإِنَّا أَنْزَلْنَا إِلَيْكَ الْكِتَابَ بِالْحَقِّ لِتَحْكُمَ بَيْنَ النَّاسِ بِمَا أَرَاكَ اللَّهُ وَ لَا تَكُنْ لِلْخَائِنِينَ خَصِيماً « نساء ، 105 » .\r\n« ما اين كتاب را به حق بر تو نازل كرديم ، تا به آنچه خداوند به تو آموخته ، در ميان مردم قضاوت كنى ، و از كسانى مباش كه از خائنان حمايت نمايى » .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاحكام :\r\nالف : مهمترين ويژگيهاى حاكم اسلامى عبارتند از :\r\n1 - شناخت حكم الهى براى اينكه در ميان مردم بدان حكم كند .\r\n2 - به حق فرمان راندن و به حق داورى كردن وحمايت نكردن از خائنان و گردن نهادن به حق از طريق اجراى قسط واحقاق حقّ مردم .\r\nب : برخوردارى از اين ويژگيها و ديگر ويژگيهاى آمده در متون كتاب وسنّت و به اجرا گذاشتن آنها در عرصه جهان بيرون ما را به حكم فقيهان درستكار وعادل نزديكتر مى سازد . اما از سويى نبايد اين حكم را به نوبه خود - با افزودن پاره اى از امورى كه دليل شرعى اى براى آنها نداريم ، از نو سامان بخشيم . از اين رو مى توان مهمترين ويژگيهاى حاكم الهى را اين گونه برشمرد :\r\n1 - گسستن از خواسته هاى نفسانى .\r\n2 - فرا نخواندن مردم به خود .\r\n3 - دورى گزيدن از تمام مراتب خودمحورى ، خودخواهى وتعصّب .\r\n4 - زياده نخواستن و بلندى نطلبيدن براى خود تحت لواى حكومت الهى وتجاوز نكردن از احكام الهى و حقوق مردم . كه در غير اين صورت حاكم به طاغوتى بدل مى گردد كه به جاى خدا پرستش مىشود .\r\nج : مؤمنان بايد ميان حاكمان برحق وحاكمان به ناحق تفاوت قايل شوند و از كسى كه به پرستش خداوند فرا مى خواند پيروى كنند و از كسى كه مردم را به پرستش خودش مى خواند روى گردانند زيرا خداوند به ما فرمان داده كه از طاغوتيان وسركشان فرمان نبريم وداورى از ايشان نخواهيم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nقصاص ، امنيت و عدالت\r\n\r\nدرآمد :\r\nارزش قصاص با ارزش هاى عدالت وامنيت پيوند خورده است . زيرا براى برقرار ساختن امنيت بايد متجاوزان را از تجاوز بازداشت . البته بايد حقوق جانيان را نيز محترم شمرد وايشان را به اندازه جنايتشان ، نه بيشتر ، قصاص كرد .\r\nدر واقع قصاص زندگى اجتماعى را تضمين مىكند ، چرا كه در ارتكاب يك جنايت تنها اين قربانى مستقيم جرم نيست كه زيان مى بيند ، بلكه احساس امنيت اجتماعى نيز به شدّت آسيب مى بيند .\r\nخداوند متعال مى فرمايد :\r\nوَ لَكُمْ فِى الْقِصَاصِ حَيَاةٌ يَا أُولِى الْأَلْبَابِ لَعَلَّكُمْ تَتَّقُونَ « بقره ، 179 » .\r\n« و براى شما در قصاص ، حيات و زندگى است ، اى صاحبان خرد شايد شما تقوا پيشه كنيد » .\r\nاز سويى قصاص تنها به ارتكاب قتل محدود نمى شود ، بلكه شامل جنايت بر اعضاى بدن نيز مىشود . در واقع امر قصاص چنان گسترش مى يابد كه تمام حقوق وحرمتها را دربر مى گيرد ، به گونه اى كه هر كس حيثيّت و حرمت كسى را مورد تجاوز قرار دهد مى توان وى را قصاص كرد : الشَّهْرُ الْحَرَامُ بِالشَّهْرِ الْحَرَامِ وَ الْحُرُمَاتُ قِصَاصٌ « بقره ، 194 » .\r\n« ماه حرام ، در برابر ماه حرام « اگر دشمنان ، احترام آن را شكستند ، و در آن با شما جنگيدند ، شما نيز حق داريد مقابله به مثل كنيد » و تمام حرمت « شكنى » ها « قابل » قصاص است » .\r\n\r\n1 - قصاص نفس\r\nخداوند سبحان مى فرمايد :\r\nيَا أَيُّهَا الَّذِينَ آمَنُوا كُتِبَ عَلَيْكُمُ الْقِصَاصُ فِى الْقَتْلَى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثَى بِالْأُنْثَى فَمَنْ عُفِىَ لَهُ مِنْ أَخِيهِ شَىْءٌ فَاتِّبَاعٌ بِالْمَعْرُوفِ وَ أَدَاءٌ إِلَيْهِ بِإِحْسَانٍ ذلِكَ تَخْفِيفٌ مِنْ رَبِّكُمْ وَ رَحْمَةٌ فَمَنِ اعْتَدَى بَعْدَ ذلِكَ فَلَهُ عَذَابٌ أَلِيمٌ « بقره ، 178 »\r\n« اى افرادى كه ايمان آورده ايد حكم قصاص در مورد كشتگان ، بر شما نوشته شده است : آزاد در برابر آزاد ، وبرده در برابر برده ، وزن در برابر زن ، پس اگر كسى از سوى برادر « دينى » خود ، چيزى به او بخشيده شود « و حكم قصاص او ، تبديل به خون بها گردد » بايد از راه پسنديده پيروى كند . « و صاحب خون ، حال پرداخت كننده ديه را در نظر بگيرد » واو « قاتل » نيز ، به نيكى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nديه را « به ولى مقتول » بپردازد ، « و در آن مسامحه نكند » اين ، تخفيف ورحمتى است از ناحيه پروردگار شما و كسى كه بعد از آن ، تجاوز كند ، عذاب دردناكى خواهد داشت » .\r\nرهيافت وحى :\r\nعدالت ، بالاترين هدف جامعه است كه امنيت ابزار رسيدن بدان را فراهم مى آورد . از آيه كريمه ذكر شده درمى يابيم كه قصاص ، زندگى و همچنين پرهيزگارى را درپى خواهد داشت ، كه حيات و زندگى نيز همچون پرهيزگارى با سلامت وامنيت عمومى واجتماعى پيوند خورده است .\r\nاحكام :\r\n1 - براى اينكه قصاص به مثابه ابزارى براى رسيدن به عدالت تلقى شود ، بايد به اندازه جرم قصاص كنيم . از همين رو كشتن كس ديگرى به جز جانى جايز نيست و زياده روى در قتل محسوب مىشود .\r\n2 - در صورتى كه جمعى مشتركاً كسى را بكشند ، مى توان تمام آنها را قصاص كرد ، چرا كه تمام آنها قاتل به شمار مى آيند « البته طبق احكامى كه در باب قصاص كتب فقهى ذكر شده است » .\r\n3 - مى توان قاتل را بخشيد ، كه اين بخشش مىتواند بلاعوض و براى رضاى خداوند و از روى جوانمردى صورت پذيرد و همچنين مى توان قصاص را به ديه تبديل كرد .\r\n4 - فقها شروط زير را براى قصاص ذكر مى كنند :\r\nنخست : برابرى در آزادى ، زيرا فرد آزاد هيچگاه در قبال كشتن برده اى كشته نمى شود .\r\nدوم : برابرى در دين ، زيرا فرد مسلمان به واسطه كشتن يك كافر نبايد كشته شود ، مگر اينكه حاكم تشخيص دهد با قصاص نكردن مسلمانى كه كافرى را كشته است ، فساد وتباهى فراگير خواهد شد وامنيت از ميان خواهد رفت ، كه در اين صورت مى توان قصاص كرد . همچنين مسلمانى كه به قتل اهل ذمّه و يا بردگان خو گرفته باشد را بايد قصاص كرد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nسوم : قاتل ، پدر مقتول نباشد ، زيرا كشتن فرزند توسط پدر قصاص ندارد .\r\nچهارم : سلامت عقل ؛ از اين رو نمى توان مجانين را قصاص كرد .\r\nپنجم : بلوغ ؛ پس كودكانى كه به حدّ بلوغ نرسيده اند را نمى توان به دليل ارتكاب قتل قصاص كرد .\r\n\r\n2 - قصاص اندام ها\r\nخداوند سبحان مى فرمايد :\r\nوَ كَتَبْنَا عَلَيْهِمْ فِيهَا أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصَاصٌ فَمَنْ تَصَدَّقَ بِهِ فَهُوَ كَفَّارَةٌ لَهُ وَ مَنْ لَمْ يَحْكُمْ بِمَا أَنْزَلَ اللَّهُ فَأُولئِكَ هُمُ الظَّالِمُونَ « مائده ، 45 » .\r\n« و بر آنها « بنى اسرائيل » در آن « تورات » ، مقرر داشتيم كه جان در مقابل جان ، چشم در مقابل چشم ، و بينى در برابر بينى ، و گوش در مقابل گوش ، ودندان دربرابر دندان است ، و هر زخمى ، قصاص دارد ، و اگر كسى آن را ببخشد « و از قصاص ، صرف نظر كند » ، كفاره « گناهان » او محسوب مىشود ، و هر كس به احكامى كه خدا نازل كرده حكم نكند ، ستمگر است » .\r\nرهيافت وحى :\r\nهمچنانكه نفس قصاص دارد ، براى زخمها واندامها نيز قصاص پيش بينى شده است . به عنوان نمونه اگر دست يا پاى كسى را قطع كنند و يا سر كسى را بشكنند و يا به گونه اى ديگر وى را زخمى كنند ، فرد مجروح مىتواند فرد جانى را قصاص كند .\r\nاحكام :\r\n1 - كسى كه عمداً يكى از اندامهاى فرد ديگرى را قطع و يا فرد ديگرى را زخمى كند ، قصاص مىشود .\r\n2 - مجنى عليه « فرد زيان ديده » مىتواند بدون درنظر گرفتن هيچ شرطى ، جانى را مورد عفو قرار دهد و يا اينكه قصاص را به ديه تبديل كند .\r\n3 - شروط قصاص در اينجا همچون شروط قصاص نفس است . بنابراين مسلمان به دليل زخمى كردن يا قطع عضو ذمّى و همچنين پدر به دليل جرح يا قطع عضو فرزند ، قصاص نمى شوند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكودكى كه به حدّ بلوغ نرسيده ، مجنون و كسى كه از روى اجبار جنايت كرده باشد نيز قصاص نمى شوند .\r\n4 - مشهور در ميان فقهاى ما اين است كه نمى توان دست سالم را در برابر دست از كار افتاده وفلج قطع كرد . همچنين اگر جانى بيمارى اى داشته باشد كه قصاص موجبات مرگ او را فراهم آورد ، « به عنوان نمونه مبتلا به مرض قند باشد » نمى توان او را به واسطه جرح و يا قطع اعضاء قصاص كرد .\r\n\r\n3 - قصاص حرمت شكنى ها\r\nقرآن كريم :\r\nالشَّهْرُ الْحَرَامُ بِالشَّهْرِ الْحَرَامِ وَ الْحُرُمَاتُ قِصَاصٌ فَمَنِ اعْتَدَى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ وَ اتَّقُوا اللَّهَ وَ اعْلَمُوا أَنَّ اللَّهَ مَعَ الْمُتَّقِينَ « بقره ، 194 » .\r\n« ماه حرام ، دربرابر ماه حرام « اگر دشمنان ، احترام آن را شكستند و در آن با شما جنگيدند ، شما نيز حق داريد مقابله به مثل كنيد . » و تمام حرمت « شكنى » ها ، « قابل » قصاص است . و « به طوركلى » هر كس به شما تجاوز كرد ، همانند آن بر او تعدى كنيد و از خدا بپرهيزيد « و زياده روى ننماييد » وبدانيد خدا با پرهيزگاران است » .\r\nرهيافت وحى :\r\nهركس حقوقى دارد كه تجاوز به آنها بر ديگران حرام است . حال اگر كسى بدين حقوق تجاوز كرد صاحب حق مىتواند قصاص كند ، چرا كه براى حرمتها « يا حقوق محترم مردم » قصاص پيش بينى شده است .\r\nاحكام :\r\n1 - هر امرى كه با سلامت وامنيت فردى مردم مرتبط باشد ، حرمتى براى ايشان محسوب مىشود كه ديگران بايد آن را محترم بدارند . از اين رو نمى توان جسم ، دارايى و يا حيثيت واعتبار كسى را مورد تجاوز قرار داد .\r\n- در اين صورت اگر كسى ، از سوى فرد ديگرى مجروح شود ، او حق دارد جانى را به تفصيلى كه در كتاب « قصاص » آمده قصاص كند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n- همچنين اگر داريى هاى كسى از سوى ديگرى به ناحق مورد دست اندازى قرار گيرد ، زيان ديده مىتواند حقّ خود را از متجاوز بازپس گيرد .\r\n- و نيز اگر كس ديگرى را از حق مالى معينى « مانند حق تقدم واولويت در خريد و يا فروش » محروم كند ، او مىتواند قصاص و معامله به مثل كند يا حق از دست رفته خود را بستاند .\r\n- از سويى اگر حيثيت ، آبرو واعتبار كسى توسط ديگرى مورد تعرّض قرار گيرد و با اين كار حرمت او هتك شود ، بر نفر اوّل جايز است تا همانند او عمل كند ، البته در صورتى كه مقابله به مثل به فعل حرام ديگرى همچون اشاعه فحشا يا زيان رساندن به ديگران منجر نشود . 2 - اگر قصاص در حرمت شكنيها به زيان ديگران و يا فعل حرام ديگرى منجر شود ، آن قصاص جايز نيست . به عنوان نمونه : اگر كسى پنهانى به درون خانه ديگرى نگاه كند و به همسر و يا دختر وى نظر افكند ، نمى توان در برابر اين عمل وى مقابله به مثل كرد ، چرا كه نگاه كردن به زن نامحرم چه بدواً و چه از روى قصاص ، جايز نيست .\r\n3 - در برخورد با حقوق وحرمتهاى جوامع نيز همچون حقوق افراد عمل مىشود . لذا نمى توان از جامعه اى هتك حرمت كرد . حرمت ماه حرام در نزد عرب پيش از اسلام و همچنين حرمت بيت الحرام از اين دست حرمتهاى اجتماعى مى باشند . البته اگر خود جوامع بدواً اين حرمتها را مورد هتك قرار دهند ، مى توان در برابر ايشان به مقابله به مثل پرداخت وايشان را قصاص كرد .\r\n4 - از آيه فوق برمى آيد اگر قصاص كردن در حرمت شكنيها منجر به هتك حرمت طرف مقابل شود ، جايز است . به عنوان نمونه :\r\n- اگردولتى احترام به سفارت وكارگزاران سفارت دولت ديگرى را كه يكى از قوانين روابط سياسى است ، نقض كند ، دولت دوم مىتواند مقابله به مثل كند .\r\n- و يا اگر هواپيماهاى جنگى كشورى ديوار صوتى كشور ديگرى را بشكنند و يا ناوهاى ايشان از مرزهاى قانونى كشور دوم عبور كنند ، كشور دوم مىتواند به همين گونه عمل كند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاگر دولتى بر كالاهاى تجارى كشور ديگرى عوارض وماليات گمركى وضع كند ، دولت دوم مىتواند مقابله به مثل كند .\r\n- همچنين در صورت جعل نشان ها وعلايم تجارى كشورى توسّط كشورى ديگر ، كشور اول مىتواند به آنچه قصاص تلقّى مىشود عمل كند . اينها همه به اين خاطر است كه « تمام حرمت شكنيها قابل قصاص است » .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nحرمت جان\r\n\r\nدرآمد :\r\nحق حيات يكى از بنيادى ترين حقوق انسانها است . در واقع اين حق ، ارزشى ايمانى است كه از اصل احترام به ديگران و به رسميت شناختن تمام حقوق مردم سرچشمه مى گيرد . از اين رهگذر است كه قرآن كريم حرمت جان انسان را از بزرگترين حقوق دانسته است .\r\nدر واقع ارتكاب قتل جنايتى معمولى نيست ، چرا كه اولًا مخالف با فطرت بشرى است ، ثانياً از مصاديق ستم تلقّى مىشود . زيرا كه فرد قاتل حقّ حيات را از يك انسان سلب مىكند .\r\nاز اين رو خداوند متعال براى حفاظت از جان مردم وبزرگداشت ارزش حيات ، براى اولياى مقتولى كه به ستم كشته شده است اختياراتى قرار داده وممنوعيت قتل نفس را به عنوان پيمانى اجتماعى مقرر نموده ، همچنانكه قصاص را نيز تضمين كننده حيات اجتماعى دانسته است .\r\n\r\n1 - ارزش حيات\r\nخداى سبحان مى فرمايد :\r\nمِنْ أَجْلِ ذلِكَ كَتَبْنَا عَلَى بَنِى إِسْرَائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسَادٍ فِى الْأَرْضِ فَكَأَنَّمَا قَتَلَ النَّاسَ جَمِيعاً وَ مَنْ أَحْيَاهَا فَكَأَنَّمَا أَحْيَا النَّاسَ جَمِيعاً وَ لَقَدْ جَاءَتْهُمْ رُسُلُنَا بِالْبَيِّنَاتِ ثُمَّ إِنَّ كَثِيراً مِنْهُمْ بَعْدَ ذلِكَ فِى الْأَرْضِ لَمُسْرِفُونَ « مائده ، 32 »\r\n« به همين جهت ، بر بنى اسرائيل مقرر داشتيم كه هر كس ، انسانى را بدون ارتكاب قتل يا فساد در روى زمين بكشد ، چنان است كه گويى همه انسانها را كشته و هر كس ، انسانى را از مرگ رهايى بخشد ، چنان است كه گويى همه مردم را زنده كرده است . ورسولان ما دلايل روشن براى بنى اسرائيل آوردند ، اما بسيارى از آنها ، پس از آن در روى زمين ، تعدى واسراف كردند » .\r\nرهيافت وحى\r\nبرخوردارى از ويژگيهاى رفتارى ناپسند ، مانند خودبزرگ بينى و همچنين حسد ، در واقع حيات و زندگى انسانى را به خطر مى اندازد ، از اين رو مؤمنان بايد در جهت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nپيراستگى روان خود از اين صفات ناپسند بكوشند ، همچنانكه جامعه ايمانى نيز به نوبه خود بايد در جهت پيراستگى روانها از رسوبات اخلاقى اى چون تعصّب وخودخواهى گام بردارد ، تا ريشه هاى تباهى وجنايت در جامعه خشكانده شود . بايد گفت بنياد تربيت سالم بر پرهيزگارى بنا مىشود ، اينكه بدانيم تنها معيار پذيرش فرمانبريهاى مردم در نزد خدا و تنها سنجه بهروزى در دنيا بيگمان پرهيزگارى است ، و اين كه بدانيم هماوردى وسبقت جويى در نيكيها از رهگذر تقوى ، بهتر از نزاع وهماوردى منفى با يكديگر مى باشد .\r\nاحكام :\r\n1 - جايز نيست كسى تنها به خيال اينكه ديگرى نسبت به وى خيال شومى در سر مى پروراند ، او را بكشد و يا آزارى به وى رساند . اين در حالى است كه بسيارى از جرائم در پى چنين ترسها وخيالهايى واقع مى شوند . حال آنكه اگر جهانيان همگى به گفته فرزند حضرت آدم به برادر خود مبنى بر اينكه « هرگز به قتل برادرش دست نخواهد گشاد » پاى بندند ، بيگمان ميزان جرايم در جوامع به نسبت چشمگيرى كاهش خواهد يافت . البته بايد گفت اين امر به هيچ وجه به معنى منع دفاع از خود و يا تسليم شدن در برابر قاتلان وجنايتكاران نيست .\r\n2 - همانگونه كه دست زدن به كارهاى نيك وسبقت جويى وهماوردى در نيكيها امرى نيكو تلقّى مىشود ، بايد از دست زدن به كارهاى نادرست وشوم جلوگيرى كرد . به ديگر سخن در آستانه وقوع امر شوم وناپسند ، هيچگاه نبايد در انجام آن از ديگران سبقت جست . به عنوان نمونه اگر جنگى ناگزير از وقوع باشد نبايد آغاز كننده آن بود ، و يا اگر قتلى ناگزير به وقوع خواهد پيوست نبايد دست به آن آلوده ساخت ، زيرا قاتلان بار گناه خود و بار گناه كشتن به ناحق ديگران را تنها خود به دوش مى كشند .\r\n3 - مرحله پيش از تصميم گيرى براى ارتكاب جرم مرحله اى مهم است . از اين رو بايد تمام عزم واراده و تمام پيشينه هاى روحى - روانى ونيز تمام نيروى عقلانى خود را براى رويارويى با وسوسه هاى گمراه كننده شيطان وتلاشهاى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nپيگير نفس امّاره براى گمراه ساختن ومنقاد كردن وجدان ، در اين مرحله به كار گيريم .\r\nاز اين رو بايد به امورى چند اهتمام ورزيم كه عبارتند از :\r\nالف : اشاعه فرهنگ احترام زندگى وحيات در جوامع به هر وسيله ممكن ومقابله با هر فرهنگ جاهلانه اى كه حيات بشرى را بى ارزش تلقى نموده و براى زندگى انسانها حرمتى قائل نيست .\r\nب : برحذر داشتن مردم از پيامدهاى قتل وترساندن ايشان از زيانهايى كه در دنيا و آخرت گريبانگير قاتلان خواهد شد .\r\nج : جلوگيرى از نمايش فيلمهاى رايج جنايى كه صحنه هايى از قتل وكشتار را به نمايش مى گذارند و از اين رهگذر امر كشتن را امرى سهل وآسان و چه بسا مثبت مى نمايانند ، همچنانكه روشهاى متفاوت قتل را نيز آموزش مى دهند .\r\nد : جلوگيرى از انتشار ترانه ها ، سرودها ، شعرها و يا رمانهايى كه قتل و كشتن را تحسين مى كنند وحيات بشرى را به باد استهزاء مى گيرند .\r\nه - : آگاه ساختن مردم از ابعاد گوناگون جنايت يك قاتل ، تا اين امر يك فرهنگ عمومى جامعه شود ، تماماً بر خلاف چيزى كه امروزه در بسيارى از فيلمها وداستانهاى پليسى به نمايش در مى آيد و با مشروعيت بخشى به عملكرد قاتلان دل هر بيننده اى را نسبت به آنان به ترحم وا مى دارد .\r\n4 - از آيه 32 سوره مائده و احاديث معتبرى كه در تفسير اين آيه وجود دارد درمى يابيم كه : ارزش زندگى بسيار بزرگ است . ومؤمنان بايد از هر راهى اين ارزش را پاس دارند .\r\nحال در ذيل به پاره اى از احكام استنباط شده از اين مفاهيم توجّه كنيد :\r\nنخست : مؤمنين بايد نظام بهداشت ودرمان ممتازى را در جامعه ايجاد كنند ، نظامى كه با برنامه هايى چون واكسيناسيون فراگير دربرابر بيماريهاى واگيردار وخطرناك ، سامان دهى يك نظام كنترل مرزها براى جلوگيرى از ورود بيماريها از مناطق آلوده به داخل كشور ، ايجاد قرنطينه هايى براى بيماران مبتلا به بيماريهاى خطرناكى چون سل ، ايدز ووبا ، ايجاد نظامى براى كنترل مواد غذايى ، ايجاد نظامى براى رسيدگى به امور\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمادران وكودكان وبالاخره اهتمام به تغذيه درست وكامل ، مردم را از شيوع ويروسها وميكروبها ايمن سازد . به علاوه بايد نظام بهداشتى درمانى متكاملى كه از سويى پزشكان وداروهاى مورد نياز را به موقع فراهم مى آورد و از سوى ديگر به ايجاد درمانگاهها و بيمارستانهايى با كادر پزشكى ممتاز مى پردازد ، به وجود آيد .\r\nدوم : مؤمنان بايد نظام راهنمايى ورانندگى قاطعى را به جهت محافظت مردم از پيامدهاى حوادث راه ايجاد كنند . نظامى كه همه راههاى درون شهرى وبرون شهرى را تحت نظر وكنترل دقيق قرار داده و كليه عوامل سلامتى وآسايش مردم را فراهم نمايد .\r\nسوم : علاوه بر اين بايد سلامت مردم را از خطرات احتمالى دستاوردهاى صنعت وتكنولوژى همچون خطراتى كه كابلها واتصالات امر برق رسانى وابزارهاى برقى ، مجارى گاز ووسايل گازسوز ، شبكه مجارى آب وفاضلاب ، دربردارند ايمن ساخت وهنگامى كه خطرى جدى جان وسلامتى مردم را تهديد مىكند بايد به سرعت وقاطعانه براى از ميان بردن و يا كاهش زيانهاى احتمالى وارد عمل شد .\r\nچهارم : دولتها بايد قوانين مناسبى را به جهت ايمن ساختن امر ساخت و ساز وايمنى ساختمانها وضع كنند . قانونگذاران بايد استوار ساختن پى ساختمانها ، ضدّ زلزله كردن آنها « درمناطق زلزله خيز » وتعبيه كردن راههاى خروجى كافى براى استفاده در مواقع بروز حوادث غير مترقّبه « همچون آتش سوزى » وامورى از اين دست را كه سلامت وايمنى را ضمانت ميكنند ، در مفادّ قوانين ومقرّراتى كه تصويب مى نمايند ، مورد توجّه قرار دهند .\r\n\r\n2 - پيشگيرى از قتل\r\nخداى متعال مى فرمايد :\r\nوَ لَا تَقْتُلُوا النَّفْسَ الَّتِى حَرَّمَ اللَّهُ إِلَّا بِالْحَقِّ وَ مَنْ قُتِلَ مَظْلُوماً فَقَدْ جَعَلْنَا لِوَلِيِّهِ سُلْطَاناً فَلَا يُسْرِفْ فِى الْقَتْلِ إِنَّهُ كَانَ مَنْصُوراً « اسراء ، 33 » .\r\n« و كسى را كه خداوند خونش را حرام شمرده نكشيد ، جز به حق و آن كس كه مظلوم كشته شده ، براى ولى اش سلطه « و حق قصاص » قرار داديم ، اما در قتل اسراف نكند ، چرا كه او مورد حمايت است » .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرهيافت وحى :\r\nبراى محافظت از زندگى انسانها وپيشگيرى از ارتكاب قتل در جامعه ، بايد به مردم اعلام شود كه قتل نفس از گناهان كبيره است وكيفر كسى كه مؤمنى را مى كشد دوزخ جاويد خواهد بود . همچنين جلوگيرى از ارتكاب قتل بايد يكى از اصول ثابت پيمان جوامع بشرى باشد . وقصاص عادلانه اى براى جنايت كاران در نظر گرفته شود ، و مردم نبايد جنايت قاتل را كتمان كنند . در غير اين صورت ارتكاب قتل در ميان مردم به گونه اى پنهانى صورت خواهد پذيرفت .\r\nاحكام :\r\n1 - قتل نفس حرام است ، مگر اين كه بر جواز شرعى آن دليل قاطعى وجود داشته باشد همچون قتل در قصاص نفس ، يا قتل مفسدين فى الارض يا قتل در دفاع از خود در جنگها .\r\n2 - قتل نفس نه تنها حرام است ، بلكه از گناهان كبيره اى است كه خداوند مرتكبان آن را به آتش جهنّم بيم داده است .\r\n3 - قتل مؤمن در روايات به دو گونه تقسيم شده است :\r\nالف : كشتن مؤمن به خاطر دينش ، كه كيفر آن آتش جاودان در آخرت وكيفر دنيوى آن قصاص يا ديه است .\r\nب : كشتن از روى خشم و غضب ، بدون اينكه ديانت مقتول نقشى در قتل او داشته باشد ، كه در اين صورت كيفر قاتل تنها قصاص يا ديه خواهد بود .\r\n4 - كيفر كسى كه مؤمنى را بكشد ، در دنيا قصاص يا ديه مى باشد ، كه به خاطر منع از ارتكاب قتل وضع شده است و در آخرت عذاب وخوارى خواهد بود .\r\n5 - اسلام ، پنهان كردن قاتلان وسرپوش گذاشتن بر كار آنها را به جهت فرار از دادگرى عادلانه حرام كرده است .\r\n6 - هر جامعه خواستار عزّت و ايمان بايد در ميان فرزندان وگروههاى خود پيمانى ناگسستنى ببندد مبنى بر حمل نكردن اسلحه عليه يكديگر وتبعيد نكردن يكديگر از محل سكونت خود ، هرچند اختلافها وتضاد مصالح ميان افراد بالا\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nگيرد . زيرا استفاده از سلاح نظام را سست وتبعيد ووادار كردن افراد به ترك سرزمين ، پايه هاى تمدّن را لرزان مىكند .\r\n\r\n3 - جنايت كشتن فرزندان\r\nخداى متعال مى فرمايد :\r\nوَ كَذلِكَ زَيَّنَ لِكَثيرٍ مِنَ الْمُشْرِكينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَ لِيَلْبِسُوا عَلَيْهِمْ دينَهُمْ وَ لَوْ شاءَ اللّهُ ما فَعَلُوهُ فَذَرْهُمْ وَ ما يَفْتَرُونَ « انعام ، 137 »\r\n« همين گونه شركاى آنها « بتها » ، قتل فرزندانشان را درنظرشان جلوه دادند ، « كودكان خود را قربانى بتها مى كردند وافتخار مى نمودند » سرانجام آنها را به هلاكت افكندند ، وآيين شان را بر آنان مشتبه ساختند . و اگر خدا مى خواست ، چنين نمى كرد ، « زيرا مى توانست جلوى آنان را بگيرد ، ولى اجبار سودى ندارد . » بنابراين ، آنها وتهمتهايشان را به حال خود واگذار « و به آنها اعتنا مكن » » .\r\nرهيافت وحى :\r\nدر واقع كشتن فرزندان يكى از زشت ترين گونه هاى ارتكاب قتل به شمار مى رود ؛ نخست : از آن رو كه قاتل خود بايد در نقش حامى و ولى قربانى ايفاى نقش كند وقربانى را از هر آسيبى نگهدارى كند ، و دوم اينكه قربانى در اين گونه قتلها ضعيف است وتوان دفاع از خود را ندارد .\r\nاحكام :\r\n1 - بايد با اين فرهنگ زشت « يعنى كشتن فرزندان » كه در روزگار جاهليت نخستين درميان مردم رايج بود وتوسّط مردان وحى نابود شد ، رويارويى كرد .\r\n2 - به نظر مى رسد « سقط جنين » نيز يكى از گونه هاى كشتن فرزندان است . زيرا فرزند در رحم مادر مراحل اوليّه حيات خود را سپرى مىكند . هنوز هم در بسيارى از كشورها جنايت سقط جنين رواج دارد وحتى صورتى قانونى نيز به خود گرفته است . از همين رو ما بايد با هر وسيله ممكن به رويارويى اين جنايت بپردازيم .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nاركان گناه\r\n\r\nدرآمد :\r\nبراى فراگير ساختن امنيت در شهرهاى ايمان مدار ، بايد به هر شكل از انسانها حمايت شود و تنها در صورت اقامه دليلى قاطع ، افراد مجرم شناخته شوند . در واقع يكى از سنّتها وقوانين الهى ، اصل برائت انسان ومجرم نشمردن مردم به گناه ديگران وعدم مجازات افراد پيش از اتمام حجّت بر آنها است و اين كه بى گناهان به جرم ديگران محكوم نشوند . بايد گفت اين سنّت از نمودهاى عدل الهى است .\r\nزيرا خداوند متعال تنها در صورت اتمام حجّت ، اهالى يك شهر نافرمان را نابود مىكند ؛\r\nذلِكَ أَنْ لَمْ يَكُنْ رَبُّكَ مُهْلِكَ الْقُرَى بِظُلْمٍ وَ أَهْلُهَا غَافِلُونَ « انعام ، 131 » .\r\n« اين به خاطر آن است كه پروردگارت هيچ گاه « مردم » شهرها وآبادى ها را به خاطر ستم هايشان در حال غفلت و بى خبرى هلاك نمى كند . « بلكه قبلا رسولانى براى آنها مى فرستد . » »\r\nهمچنين خداوند كسى را به خاطر گناه ديگرى مورد مؤاخذه قرار نمى دهد . وبدعت « اقدامهاى امنيّتى بازدارنده » را كه مستلزم قصاص قبل از جنايت است ، رد مىكند .\r\n\r\n1 - آگاهى شرط مسؤوليت\r\nخداى سبحان مى فرمايد :\r\nذلِكَ أَنْ لَمْ يَكُنْ رَبُّكَ مُهْلِكَ الْقُرَى بِظُلْمٍ وَ أَهْلُهَا غَافِلُونَ « انعام ، 131 » .\r\n« اين به خاطر آن است كه پروردگارت هيچ گاه « مردم » شهرها وآباديها را به خاطر ستم هايشان در حال غفلت و بى خبرى هلاك نمى كند . « بلكه قبلا رسولانى براى آنها مى فرستد » » .\r\nرهيافت وحى :\r\nشريعت الهى همچنانكه حكيمانه است ، به رحمت ورأفت نيز آراسته است . از همين رو خداوند متعال تنها در صورت فرستادن پيامبرى هشدار دهنده ، جوامع نافرمان را كيفر مىكند و همچنين غافلان را تنها در صورت يادآورى وتذكار به كيفر مى رساند . از همين رو عذر نادان تا وقتى به مسئله آگاهى نيافته موجّه خواهد بود ، به ويژه اگر در آن آگاهى قاصر باشد نه مقصّر ، چرا كه آگاهى شرط مسؤوليت است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nجهل مردم نسبت به قانون و يا دين ، پيش از برحذر داشتن آنها وهشداردادن به ايشان ورسانيدن پيام دين به ايشان ، معذور است . امّا اين امر از سويى مسؤوليت علما ودانشمندان دينى را نيز دوچندان مىكند . از همين رو علماى دين بايد به انذار مردم ورسانيدن احكام شريعت به ايشان اقدام كنند كه در اين صورت با رسيدن هشدارهاى لازم به مردم جهل كسى بر وى بخشيده نخواهد شد .\r\n\r\n2 - اصل برائت انسان\r\nخداى متعال مى فرمايد :\r\nأَلَّا تَزِرُ وَازِرَةٌ وِزْرَ أُخْرَى * وَ أَنْ لَيْسَ لِلْإِنْسَانِ إِلَّا مَا سَعَى « نجم ، 38 - 39 » .\r\n« كه هيچ كس بار گناه ديگرى را بردوش نمى گيرد - و اين كه انسان بهره اى جز سعى وكوشش او خود ندارد » .\r\nرهيافت وحى :\r\nسخن از برائت متهم پيش از اثبات جرم وسخن از اينكه هر كس مسؤوليت عملكرد خود را تنها خود به عهده مى گيرد و اين كه نمى توان گناه كسى را بر دوش ديگرى انداخت ، مگر اينكه نفر دوم خود كوتاهى كرده باشد كه بايد گناه آن را به اندازه كوتاهى اش به گردن گيرد ، درپى سخن از مسؤوليت انسان وحد ومرز آن خواهد آمد .\r\nاحكام :\r\n1 - هيچ كس گناه ديگرى را به عهده نمى گيرد . از اين رو بايد گفت مجازات هاى دسته جمعى اى كه توسّط نظامهاى ستم پيشه صورت مى گيرد نامشروع هستند . برخى از اين مجازاتها عبارتند از :\r\nالف : تحريم اقتصادى تمام ملّت ، براى واداشتن فرزندان آن ملت بر مخالفت با نظام حاكم در آن كشور .\r\nب : تحت تعقيب قرار دادن خويشان يك متّهم به جرم نزديكى با وى .\r\n2 - تا زمانى كه جرم فرد مظنونى بر مبناى احكام قضايى درستى ثابت نشده باشد ، نمى توان جرمى را به وى نسبت داد .\r\n3 -\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاركان گناه يا جرم چيست ؟ « 1 »\r\nالف : بيگمان ، وقتى به فعلى ، گناه « يا جُرم » گفته مىشود كه از سوى شريعت گناه محسوب شده باشد ، اما انجام عملى كه از گناه بودن آن آگاهى نداريم ، گناه شمرده نمى شود . همان گونه كه پيش از اين نيز مشروط بودن گناه را به آگاهى پيشينى فاعل به گناه بودن آن فعل ، ياد آور شده بوديم . در واقع تنها در اين صورت است كه مى توانيم فاعل را گناهكار بدانيم .\r\nب : وجود قصد وخواست واراده معطوف به انجام گناه نيز يكى از شرط هاى تحقّق گناه است . آنچه از شريعت آسان ما برمى آيد اين است كه نمى توان مُكره « كسى كه به كارى مجبور شود » ، مضطر « آن كه ناچار به انجام كارى شود » وآنانكه براى قصدشان نمى توان اعتبارى قايل شد ( همچون مجنون وكودك و كسى كه در خواب بسر مى برد ) را به خاطر اعمالشان مؤاخذه كرد .\r\nج : يكى ديگر از اركان گناه آن است كه گناه از سوى خود شخص و نه كس ديگرى صادر شود . بنابراين نمى توان كسى را به سبب عملكرد فرد ديگرى گنهكار « و يا مجرم » شمرد ، هرچند دوست و يا خويش فرد گنهكار باشد .\r\nد : گناه مى بايست در جهان خارج به وقوع بپيوندد واراده كننده گناهى كه به هر دليلى به انجام گناه موفّق نشود ، گناهكار يا مجرم محسوب نمى شود ، زيرا قصد ونيّتى كه به فعليّت منجر نشود ، تأثيرى ندارد .\r\n\r\n\r\n","description":"","footnote":"\r\n( 1 ) - قوانين بشرى براى جرم سه عنصر در نظر مى گيرند : عنصر قانونى ، عنصر مادّى وعنصر روانى يا معنوى . عنصر قانونى همان ويژگى نامشروع بودن عمل است ( در اينجا حرمت شرعى ) ، عنصر روانى يا معنوى همان اراده و قصد انجام جرم است وعنصر مادّى از انجام فعل ، پيامد مجرمانه ، وپيوند سببى ميان آن دو تشكيل مىشود .\r\n","page_name":" 89 ","page_number":89},
  {"content":"\r\n\r\n\r\nحفظ وپاس دارى\r\n\r\nدرآمد :\r\nانسان بايد حرمتها و حقوق خود را پاس دارد ونفس خود را از شهوتهاى گناه آلود وتجاوز وداراييهاى خود را از ولخرجى واتلاف نگهدارد . چه بسا اوّلين چيزى كه بايد پاس داشت فرج ، به ويژه براى زنان « چرا كه آسيب پذيرترند » و پس از آن نفس و در آخر داراييها باشد .\r\nاز اين رو بايد گفت محافظت از حرمتها و حقوق هركس وظيفه اى مشترك ميان خود و ديگران است . به عبارت ديگر ، همچنانكه ديگران بايد حقوق هر فرد را پاس دارند هر كس خود نيز بايد ديگران را از تجاوز به حقوق خود باز دارد .\r\nهمچنين هركس بايد از حدود و احكام خداوند وسوگندهاى خود و همچنين از امانتها نگهدارى كند .\r\n\r\n1 - دفاع مشروع\r\nخداى متعال مى فرمايد :\r\nوَ الَّذِينَ إِذَا أَصَابَهُمُ الْبَغْىُ هُمْ يَنْتَصِرُونَ * وَ جَزَاءُ سَيِّئَةٍ سَيِّئَةٌ مِثْلُهَا فَمَنْ عَفَا وَ أَصْلَحَ فَأَجْرُهُ عَلَى اللَّهِ إِنَّهُ لَا يُحِبُّ الظَّالِمِينَ « شورى ، 39 - 40 » .\r\n« و كسانى كه هرگاه ستمى به آنها رسد ، « تسليم ظلم نمى شوند و » يارى مى طلبند - كيفر بدى ، مجازاتى است همانند آن ، و هر كس عفو واصلاح كند ، پاداش او با خداست ، خداوند ظالمان را دوست ندارد » .\r\nرهيافت وحى :\r\nزندگى ارزشمند است ، و نگهدارى ومحافظت از آن ، چه زندگى خود و چه زندگى قابل احترام ديگران باشد ، واجب است . يكى از راههاى اين محافظت و نگهدارى ، دفاع مشروع از زندگى وكرامت آن است . از اين رهگذر است كه محافظت از جان ، ناموس ، آبرو ، كرامت و ديگر حرمتهاى انسانى ، در فقه جايز و بلكه واجب شمرده شده است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاحكام :\r\n1 - دفاع از جان و ديگر حرمتهاى انسانى شامل آبرو ، ناموس ، داراييها و حقوق ، جايز است ، و اگر شخص مدافع در اثناى دفاع ، خود آسيبى ببيند در نزد خدا پاداش خواهد داشت و اگر كشته شود ، شهيد از دنيا خواهد رفت . از سويى در صورت آسيب ديدن فرد متجاوز نيز مسؤوليتى به گردن فرد مدافع نخواهد بود ، همچنين اگر متجاوز كشته شود ، گناهكار از دنيا خواهد رفت .\r\n2 - دفاع مشروع تنها يك حقّ جايز نيست ، بلكه گاهى واجب مىشود و آن در زمانى است كه به اشاعه صلح وفراگيرى آرامش كمك كند و به فراهم آمدن امنيت اجتماعى بينجامد . البته اين مسأله به موشكافى بيشترى نياز دارد كه مى توان جزئيات بيشتر آن را در ابواب قضاء وحدود فقه نگاه كرد .\r\n3 - دفاع از آبرو وناموس نيز در صورت عدم احتمال كشته شدن واجب است ، امّا در صورت امكان كشته شدن ، ادلّه اى كه به دفاع از جان ، مال وآبرو وناموس فرا مى خوانند وكشته شده در راه دفاع از جان ، مال و آبرو را شهيد محسوب مى كنند ، بر جايز بودن اين كار دلالت دارند .\r\n4 - به هنگام تجاوز به مال ودارايى ، واگذاشتن مال در صورت احتمال كشته شدن ، بهتر از دفاع است ، هر چند دفاع در اين وضعيت نيز جايز است .\r\n5 - انسان خردمند ميزان سود وزيان را مى سنجد و بر اساس حكمت عمل مىكند ، بر همين اساس گاهى ميزان ترس از كشته شدن ، كم وميزان اموال در معرض خطر زياد است ، كه در اين صورت دفاع بهتر است ، اما در شرايط معكوس ، چشم پوشى از مال بهتر مى نمايد ، مگر اينكه در چنين شرايطى دفاع از مال مصلحتى امنيتى و يا مصلحت مهمّ ديگرى را دربر داشته باشد .\r\n6 - اگر كسى ، ديگرى را در حال انجام فعل حرامى با همسر ، دختر و يا يكى ديگر از محارم خود بيابد ، حق دارد دفاع كند ، هرچند به كشته شدن طرف مقابل منجر شود ، چرا كه خون چنين فردى حلال است ، وتجاوز به ناموس ، نزد\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمسلمانان در زمره تجاوز به آبرو وشرف كه با تجاوز به جان برابرى مىكند ، به شمار مى رود .\r\n7 - اگر كسى پنهانى به گروه و يا خانواده اى نظر افكند و زنان نامحرم آنها را نظاره گر شود ، آنها حق دارند وى را از اين كار بازدارند ، و در صورت پافشارى وى بر اين كار ، حق دارند مثلًا با پرتاب چيزى به سوى او ، وى را از اين كار بازدارند ، هرچند اين پرتاب به آسيب فرد مجرم بينجامد .\r\nالبته اين نگاه بايد نگاه به نامحرم باشد تا در خور چنين كيفرى شود ، اما در صورت خالى بودن خانه و يا در امان بودن زنان از نگاه ديگران و مانند اينها ، وضع به گونه اى ديگر رقم مى خورد .\r\n8 - خانه حرمتى دارد كه بايد از آن دفاع كرد ، هرچند كه هتك حرمتهايى چون نگاه كردن به خانه و يا داخل شدن بدان ، به هتك حرمتهاى بزرگترى چون تجاوز به جان و مال وآبرو منجر نشود . حال پرسش اينجاست كه مرز دفاع از حرمت خانه وحرمتهاى مشابه آن تا به كجاست ؟ آيا مى توان دفاع را تا حدّ كشته شدن يكى از دو طرف در نظر گرفت ؟ پاسخ اين پرسش دو وجه دارد ومسأله نيازمند موشكافى بيشترى است .\r\n9 - اگر كسى در معرض دشنام كس ديگرى قرار گيرد ، مىتواند به مقتضاى آيه كريمه « 1 » ، واكنش نشان دهد . امّا در صورتى كه اين واكنش ، كار خلاف شرعى همچون اشاعه بديها و يا دشنام به كسان ديگرى همچون پدران و اجداد طرف مقابل را دربر داشته باشد ، جايز نيست .\r\n\r\n2 - دفاع از حرمت ديگران\r\nخداى متعال مى فرمايد :\r\nوَ مَا لَكُمْ لَا تُقَاتِلُونَ فِى سَبِيلِ اللَّهِ وَ الْمُسْتَضْعَفِينَ مِنَ الرِّجَالِ وَ النِّسَاءِ وَ الْوِلْدَانِ الَّذِينَ يَقُولُونَ رَبَّنَا أَخْرِجْنَا مِنْ هذِهِ الْقَرْيَةِ الظَّالِمِ أَهْلُهَا وَ اجْعَلْ لَنَا مِنْ لَدُنْكَ وَلِيّاً وَ اجْعَلْ لَنَا مِنْ لَدُنْكَ نَصِيراً « نساء ، 75 » .\r\n\r\n\r\n","description":"","footnote":"\r\n( 1 ) - اشاره به آيه 194 سوره بقره .\r\n","page_name":" 92 ","page_number":92},
  {"content":"\r\n\r\n« چرا در راه خدا ، و « در راه » مردان و زنان وكودكانى كه « به دست ستمگران » تضعيف شده اند ، پيكار نمى كنيد ؟ همان افراد « ستمديده اى » كه مى گويند : \" پروردگارا مارا از اين شهر « مكه » ، كه اهلش ستمگرند ، بيرون ببر و از طرف خود ، براى ما سرپرستى قرار ده و از جانب خود ، يار وياورى براى ما تعيين فرما \" » .\r\nرهيافت وحى :\r\nدفاع از جان ، مال وناموس و به طور كلّى حرمتها و حقوق قطعى ديگران ، همچون دفاع از حرمتها و حقوق خود جايز وحتى واجب است . آيات قرآن به برپايى قسط در جامعه ودفاع از عدالت ، امر مى كنند و بر لزوم يارى مظلومان و جلوگيرى از ظلم ظالمان به هر وسيله ممكن نيز دلالت دارند .\r\nاحكام :\r\n1 - جلوگيرى از ستم مستكبران به فرودستان هرچند به زور اسلحه باشد ، واجب است . حال ظالم ومظلوم هر كه مى خواهند باشند .\r\n2 - جان ، مال وآبرو وناموس مردم از حرمتهاى الهى هستند كه بايد بزرگشان داشت . از برجسته ترين نمودهاى اين بزرگداشت ، دفاع از اين حرمتهاست . در واقع اين حرمتها در زمره حدود الهى به شمار مى آيند كه حفظ آنها بر همگى الزامى است .\r\n3 - اسلام به نهى از منكر امر مىكند ، هرچند اين نهى از منكر « با توجه به شروط آمده در شرع » مستلزم استفاده از زور باشد . در واقع تجاوز به حرمتها و حقوق از بزرگترين منكراتى محسوب مى شوند كه بايد از آنها جلوگيرى به عمل آيد . اگر مؤمنان به اين دستور الهى درست ومخلصانه عمل كنند ، حاكميت امنيت وآرامش دركشورهاى اسلامى به سادگى ميسّر خواهد شد .\r\n\r\n3 - دژهاى استوار\r\nخداى متعال مى فرمايد :\r\nإِنَّ الْمُسْلِمِينَ وَ الْمُسْلِمَاتِ وَ الْمُؤْمِنِينَ وَ الْمُؤْمِنَاتِ وَ الْقَانِتِينَ وَ الْقَانِتَاتِ وَ الصَّادِقِينَ وَ الصَّادِقَاتِ وَ الصَّابِرِينَ وَ الصَّابِرَاتِ وَ الْخَاشِعِينَ وَ الْخَاشِعَاتِ وَ الْمُتَصَدِّقِينَ وَ الْمُتَصَدِّقَاتِ\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nوَ الصَّائِمِينَ وَ الصَّائِمَاتِ وَ الْحَافِظِينَ فُرُوجَهُمْ وَ الْحَافِظَاتِ وَ الذَّاكِرِينَ اللَّهَ كَثِيراً وَ الذَّاكِرَاتِ أَعَدَّ اللَّهُ لَهُمْ مَغْفِرَةً وَ أَجْراً عَظِيماً « احزاب ، 35 » .\r\n« به يقين ، مردان مسلمان و زنان مسلمان ، مردان با ايمان و زنان با ايمان ، مردان مطيع فرمان خدا و زنان مطيع فرمان خدا ، مردان راستگو و زنان راستگو ، مردان صابر وشكيبا و زنان صابر وشكيبا ، مردان با خشوع و زنان با خشوع ، مردان انفاق كننده و زنان انفاق كننده ، مردان روزه دار و زنان روزه دار ، مردان پاكدامن و زنان پاكدامن ومردانى كه بسيار به ياد خدا هستند وزنانى كه بسيار ياد خدا مى كنند ، خداوند براى همه آنان مغفرت وپاداش عظيمى فراهم ساخته است » .\r\nرهيافت وحى :\r\nدفاع مشروع به عنوان ارزش اجتماعى كه امني - ت وآرامش را فراهم مى آورد ، يكى از جنبه هاى مهمّ مفهوم كلّى نگاهبانى وپاسدارى و مراقبت را تشكيل مىدهد . ولى اين ، همه چيز نيست . درواقع براى برخوردارى از يك زندگى همراه با امنيت وداشتن دارايى ها واعتبار وآبرويى دور از آسيب ، بايد دژهاى استوارى براى پاس دارى از امنيت وصلح بنا كنيم ، تا اطمينان وآرامش همه گير شود .\r\nفرزندان جامعه بايد از آمادگى كافى براى پرداخت هزينه هاى امنيت برخوردار شوند ، كه اين امر با پاس دارى ايشان از جان ، مال ، حقوق وآبرو وناموس شان وحفظ حدود الهى ، به طرق مختلف ميسّر مىشود .\r\nاحكام :\r\n\r\nالف : پاس دارى از ناموس وآبرو\r\nرعايت عفّت وپاكدامنى ، حرمت خود نمايى وزينت نمايى زنان ، پايبندى به احكام وآداب رفتار زنان در زندگى وروشمند ساختن روابط ميان زنان ومردان و همچنين احكام وآداب زندگى زناشويى . جملگى پايه هاى دژ استوارى را تشكيل مى دهند كه جامعه را در برابر يورشهاى فساد وتباهى حفظ مىكند .\r\nفقه احكام زنان در شريعت اسلام از زمينه اى گسترده برخوردار است ، كه بايد آن را بياموزيم و در به كارگيرى گزاره هاى آن تلاش كنيم و بر آن شكيبا باشيم . حال به پاره اى از پركاربردترين گزاره هاى اين فقه در زندگى امروزين توجّه كنيد :\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n1 - تحوّلات زندگى اين عصر در بسيارى از كشورها زنان را به ايفاى نقش در عرصه كار وتلاش كشانيده ، حال آنكه بيشتر اوقات وظايفى چون باردارى وشيردادن به فرزندان و تربيت ايشان ، با كار زنان تعارض مى يابد . از همين رو بايد قوانين واحكامى در حمايت زنان از دشوارى هاى كار بيرون از خانه پيش بينى كرد كه در آنها فرصت بيشترى براى توجه به شؤون زنانه ، به ويژه توجّه به عفّت وظرافت ولطافت زنانه به زنان داده شود ، زيرا زنان چون گياهان خوشبويند ، نه چون مردان ، قهرمان .\r\n2 - بايد به آموزش وآگاه سازى زنان با محوريت فطرت لطيف ووظايف همسر بودن ايشان توجه كرد زيرا فرهنگ حاكم بر زنان امروز ، فرهنگى مردانه است . به عنوان نمونه اهمّيت دادن به دروسى چون رياضيات و يا جغرافيا در مدارس دخترانه بيش از اهتمام به آموزشهاى مرتبط با دوران باردارى وشيردهى و تربيت فرزندان است . در واقع اتخاذ چنين روشهايى با نقش بنيادين زن ناسازگار و چه بسا ستمى آشكار برايشان محسوب شود .\r\n3 - برانگيختن غريزه جنسى دختران بدون اشباع آن از راههاى مناسب ، يكى از بدترين منكرات شايع درجامعه مى باشد . از اين رو ما بايد از بروز انگيزشهاى اينچنينى كه از راه داستان ورمان ، فيلم و يا از رهگذر اختلاط دختران وپسران يا رفت وآمدهاى بى مورد زنان در كوى وبرزن و مانند اينها رخ مى دهند ، جلوگيرى كنيم .\r\n4 - معمارى امروزين كه يكى از پديدارهاى فرهنگ سهل انگارانه مدرن است ، آزادى زنان را در خانه خود از ايشان سلب كرده است . اين در حالى است كه خانه آخرين پناهگاه زنان به شمار مى آيد و در اسلام احكام وآداب فراوان وارزشمندى براى فراهم آمدن امنيت زنان در خانه پيش بينى شده است . احكامى چون حرمت داشتن خانه ها ، وارد شدن به خانه ها پس از گرفتن اجازه وآشنايى دادن و داخل نشدن به اتاقهاى مخصوص خواب حتّى توسط اهل خانه آن هم براى اينكه زنان در خلوت خود از آزادى كافى برخوردار شوند و رعايت حجاب شرعى ، همه و همه از جمله اين احكامند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاز اين رو بايد به طوركامل معمارى وارداتى را مورد تجديد نظر قرار داده وروشهاى معمارى مناسبى را ابداع كرد كه با ويژگى مصون بودن خانه و آزادى كامل زنان در آن همخوان باشد .\r\n5 - مدهاى لباس وارداتى اى كه تنها در آنها به جنبه آرايش وزينت زنان توجّه شده است ، اولًا از آن جهت كه با عفّت ومحفوظ بودن زنان ناسازگارند وثانياً به خاطر آنكه زن را از فعاليت و كار باز مى دارند ، زنان را در تنگنا قرار مى دهند . لذا در اين گونه مدها بايد تجديد نظر شود . در واقع بايد در پى لباسهايى باشيم كه در كنار زيبايى ، پوشيدگى وعفّت زنان را نيز تأمين كنند ، و همچنين آزادى تحرّك را براى آنان فراهم آورند .\r\n6 - همچنانكه محافظت از شخصيت وپاكدامنى خود بر زنان واجب است ، مردان نيز بايد از پاكدامنى خود محافظت كنند وشرف خود را پاس دارند . از اين رو به عنوان نمونه برتن كردن لباسهايى كه شهوت دختران را برمى انگيزد و يا دست زدن به حركات ناپسند معمول ميان جوانان هرزه و يا تعقيب وآزار دختران ، همگى با مفهوم صيانت وپاسدارى از جامعه وفراگير ساختن امنيت خانوادگى در آن مخالفند ، و بايد از آنها دورى گزيد .\r\n\r\nب : محافظت از جان ها\r\nيكى از واجبات برآمده از فطرت آدمى محافظت از جان وپاس دارى از زندگى است ، كه در شرع مقدّس براى تحقّق آن صدها حكم و دستور وضع شده است . ما در اين مجال درصدد نيستيم تمام اين احكام را از نظر بگذرانيم ، بلكه در آنچه خواهد آمد تنها به آن دسته از احكامى اشاره مى كنيم كه امكان دارد در اين موضوع از ذهنها پنهان بمانند :\r\n1 - انسان بايد به خود نظرى افكند و زندگى شخصى خود را با دقّت و بر مبناى حكمت اداره كند . هركس بايد به آنچه مى خورد و مى آشامد توجّه كند ، وزمان خواب وفعاليت خود را تنظيم كند و به نيرو وسلامتى جسمانى خود اهميت دهد وسلامت عقل وروان خود را پاس دارد وزمانى را براى استراحت\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nوتفريح جسم خود در نظر گيرد و براى دست يافتن به تمام اينها هركس بايد شناختى كلّى از به سود وزيانهاى زيستى انسان پيدا كند .\r\n2 - هركس بايد از راههايى چون اهمّيت دادن به پاكيزگى ، دورى از ميكروبها وبيماريهاى واگيردارى چون و با ، مراجعه به پزشكان در زمان مناسب ودقّت در اجراى اوامر پزشكان ، به سختى از سلامت خود مراقبت كند .\r\n3 - جامعه بايد به فرزندان خود ، به ويژه به نوباوگان توجه لازم را مبذول دارد و تمام وسايل سلامت جسمى وروانى را برايشان فراهم آورد .\r\n4 - فقها نيز بايد احكامى را در باب ضرر وزيانهاى ناشى از رعايت نكردن بهداشت عمومى از جمله آلودگى محيط زيست ، آلودگى صوتى و همچنين تشديد كنترل موادّغذايى و آب مصرفى مردم وهرآنچه با بهداشت عمومى پيوند خورده است ، از منابع عمومى دينى استنباط كنند .\r\n5 - همچنين دولتها بايد نظام مراقبتى خود را در زمينه حوادث منجر به مرگ ومير ، از حوادث عبور ومرور گرفته تا خطرهايى كه كارگران را تهديد مى كنند يا خطرات ورزشى و مانند اينها ، تقويت كنند .\r\n6 - جوامع مؤمن بايد همواره براى دفاع از امنيت ملّى خود آماده باشند . آمادگى براى جنگ ، مستحكم ساختن مواضع دفاعى كشور با استفاده از وسايل الكترونيكى اى كه از مرزهاى هوايى ، آبى وخاكى مراقبت مى كنند وبهره مند شدن از خندقها وپاسگاههاى مرزى مستحكم وفراهم آوردن اسلحه مورد نياز ، ساخت شهرهاى دفاعى ، استفاده از جنگ افزارهاى بهتر ، آماده سازى جوانان براى گونه هاى مختلف جنگ و در نهايت آموزش دفاع شخصى وساخت پناهگاههايى كه مردم را از حملات هوايى مصون مى دارند ، حال چه در اين حملات از جنگ افزارهاى معمولى استفاده شود ، چه از سلاحهاى كشتار جمعى ، همه و همه بايد فراهم آيند تا امنيت ملّى محقّق شود .\r\n\r\nج : محافظت از مال\r\nبراى اينكه دارايى هاى خود را از چشم داشت دزدان وسارقان و از فريبكاريهاى مافياى اقتصادى وبازى ثروتمندان بزرگ وغيره دور نگاه داريم ، بايد بيش از پيش به\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nتدبير در گذران زندگى ومعيشت ، توجّه كنيم . در فقه اسلام دهها توصيه و حكم با هدف اقامه قسط و اين كه كسى نه آشكارا « همچون دزدى و راه زنى » و نه پنهانى « همچون خوردن به ناحق اموال مردم و ربا خوارى » به ديگرى ستم روا ندارد ، بيان شده است .\r\nدرآنچه در پى مى آيد به احكامى كه آنها را با اهمّيت يافته ايم خواهيم پرداخت :\r\n1 - على رغم اينكه سرشت انسان ، وى را به نگهدارى از اموالش وا مى دارد ، ولى مجرمان وگروههاى مافياى اقتصادى همواره روشهاى نوينى را براى دست اندازى مستقيم يا غير مستقيم بر روزى مردم ابداع مى كنند . از اين رو انسان بايد از فرهنگى اقتصادى برخوردار شود كه نه تنها از رهگذر آن با چگونگى فراهم آوردن ثروت ، بلكه با چگونگى نگهدارى وحفظ ثروت از آسيبهايى مانند اتلاف وسرقت و در مرحله بعد با چگونگى برخوردارى از مصرفى دور از اسراف ، ولخرجى وساده لوحى نيز آشنا شود .\r\n2 - انديشمندان وعلما و همچنين رسانه هاى جمعى گوناگون بايد فرهنگ سازى اقتصادى را در برنامه هاى جهت دارى كه براى عامه مردم در نظر مى گيرند ، بگنجانند .\r\n3 - از سويى دولتهاى فهيم نيز بايد موشكافانه ، روشهاى گروههاى مافيايى در چپاول دارايى هاى مردم را براى رويارويى با آنها زير نظر گيرند و مردم را به ذخيره كردن ، به كار انداختن وسودده كردن وارتقاى سطح مصرف منابع مالى و همچنين ايجاد توازن ميان درآمدها ومصرف ترغيب كنند .\r\n\r\nد : حفاظت از كتاب الهى ومرزهاى آن\r\nكتاب الهى برترين پشتوانه روحى روانى ، تربيتى ، فرهنگى وقانونى امّت قلمداد مىشود و در آن مرزهاى الهى اى كه نبايد از آنها تجاوز كرد معين شده اند . سوگند خوردن ، يكى از اين خطوط قرمز به شمار مى رود كه خداوند دستور داده تا آن را ضايع نسازيم . حال پرسش اينجاست كه چگونه مى توان تمام اين ارزشهاى مقدّس را پاس داشت ؟\r\nدرپاسخ بايد گفت : لازم است به بندهاى زير عمل كنيم :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n1 - بايد كتاب الهى را محور دانش ، فرهنگ وتشريع وقانونگذارى خود قرار دهيم ، و اين كه چيز ديگرى را همسنگ آن ندانيم ، زيرا برترى قرآن بر ديگر سخنها همچون برترى آفريدگار بر آفريده هايش است .\r\n2 - حوزه هاى علميه بايد بيش از پيش به امر تدريس وپژوهش در قرآن كريم همّت گمارند ، ومثلًا بايد حفظ قرآن وتسلط بر زبان قرآن يعنى زبان عربى را از شرطهاى ورود به مدارس دينى قرار دهند و تنها واجدين اين شرايط را گزينش كنند . همچنين بايد دروس تفسير قرآن را در رأس واحدهاى درسى خود بگنجانند و آيات قرآن كريم را پايه دروس فقهى وعقيدتى خود قرار دهند و بيشتر وقت طلّاب را با درسهاى اضافى اى كه امروزه ، زياد مفيد نيستند ، پر نكنند .\r\n3 - همچنين بايد مردم را از رهگذر اهتمام بيشتر به زمينه هاى تربيتى وتبليغاتى ، آگاه به كتاب الهى تربيت كرد ، به گونه اى كه در آيات آن تدبّر كنند و زندگى را از دريچه رهيافتهاى آن بنگرند .\r\n\r\n4 - حفظ وپاسدارى\r\nخداى متعال مى فرمايد :\r\nالتَّائِبُونَ الْعَابِدُونَ الْحَامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحَافِظُونَ لِحُدُودِ اللَّهِ وَ بَشِّرِ الْمُؤْمِنِينَ « توبه ، 112 » .\r\n« توبه كنندگان ، عبادت كاران ، سپاسگويان ، سياحت كنندگان ، ركوع كنندگان ، سجده آوران ، آمران به معروف ، نهى كنندگان از منكر ، وحافظان حدود « ومرزهاى » الهى ، « مؤمنان حقيقى اند » ، وبشارت ده به « اينچنين » مؤمنان » .\r\nرهيافت وحى :\r\nبراى پايبند ماندن به حقوق ، بايد از صاحبان حقوق محافظت كنيم .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاز همين رو اگر بگذاريم گرد فراموشى محفوظاتمان را از كتاب الهى دربر گيرد ، يا در برابر نگاه هاى پنهانى به حريم خانه وخانواده خود بى تفاوت باشيم ، نه تنها آنچه را كه پاس داشتش واجب است پاس نداشته ايم ، بلكه تباهش نيز ساخته ايم .\r\nاز اين رهگذر مى توان گفت : حفاظت وپاس داشت ، ارزشى است پيوند خورده با ديگر حقوقى كه ايمان ، آنها را واجب ساخته است .\r\nدر واقع مؤمنان بايد كتاب الهى ودرونمايه هاى آن را شامل احكام ومرزها پاس دارند و از خطوط قرمزى كه در آن تعيين شده ، پا فراتر ننهند . مى توان نماز ، آنچه به روابط ميان همسران پيوند مى خورد ، سوگند خوردن وامانتها را از جمله اين احكام ومرزها دانست .\r\nاحكام :\r\n1 - براى اقامه حق و حاكم ساختن صلح وآرامش وفراهم آوردن نمونه هاى عدالت وامنيت بايد هركس مسؤوليت حفاظت از حرمتها و حقوق خود را خود به عهده گيرد .\r\n2 - از سويى هم كتاب خداوند به علما ودانشمندان « فقيهان عادل » سپرده شده است ، از همين رو جايز نيست ايشان از ترس مردم و يا به طمع بهاى ناچيزى ، آن را تباه سازند .\r\n3 - مجاهدان حقيقى راه خدا حافظان احكام الهى هستند كه بايد نقش پاس دارنده خود را در حفظ دين خدا ودفاع از آن به خوبى ايفا كنند .\r\n4 - همچنين مردم بايد در انجام نمازهاى خود ، به ويژه نماز ظهر ، و به جا آوردن آنها در اول وقت كوشا باشند و همچنين بايد سوگند را پاس دارند .\r\n5 - زنان صالح وشايسته نيز بايد در غياب همسرانشان از حقوق ايشان محافظت كنند .\r\n6 - همچنين مردان و زنان مؤمن بايد از فرجها وعورتهاى خود مگر در آنچه خداوند سبحان حلال كرده ، به درستى محافظت كنند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفصل دوم : فقه روزى ومعاش\r\n\r\nاحكام خوردنى ها وآشاميدنى ها\r\n\r\nدرآمد :\r\nدست يا بى به صلح وآرامش يكى از اهداف بزرگ جامعه اسلامى وفراهم آوردن روزى حلال يكى از برجسته ترين پايه هاى آن است كه خود نيز بر خوراك ، مسكن ، بهداشت وآموزش تكيه دارد .\r\nتغذيه ، نخستين نياز انسان به شمار مى رود ، از همين رو اطعام يكى از اساسى ترين وظايف هر كس در برابر ديگران محسوب مىشود . از سويى تمام خوردنيها براى انسان حلال است ، مگر آن تعداد كمى كه خداوند حرام كرده است .\r\nولى به هرحال انسان بايد پاكيزه ترين خوراك را براى خوردن برگزيند ، زيرا غذا انرژى مورد نياز انسان را كه بايد در راه پرهيزگارى ونيكوكارى مصرف شود ، توليد مىكند . از سويى بر هركس واجب است كه اندازه را در خوردن و آشاميدن حفظ كند ودرآن زياده روى نكند .\r\n\r\n1 - تغذيه وارزش زندگى\r\nخداى متعال مى فرمايد :\r\nهُوَ الَّذِى جَعَلَ لَكُمُ الْأَرْضَ ذَلُولًا فَامْشُوا فِى مَنَاكِبِهَا وَ كُلُوا مِنْ رِزْقِهِ وَ إِلَيْهِ النُّشُورُ « ملك ، 15 » .\r\n« او كسى است كه زمين را براى شما رام كرد ، بر شانه هاى آن راه برويد و از روزيهاى خداوند بخوريد ، وبازگشت همه به سوى اوست » .\r\nهمچنين مى فرمايد :\r\nوَ كُلُوا مِمَّا رَزَقَكُمُ اللَّهُ حَلَالًا طَيِّباً وَ اتَّقُوا اللَّهَ الَّذِى أَنْتُمْ بِهِ مُؤْمِنُونَ « مائده ، 88 »\r\n« و از نعمت هاى حلال و پاكيزه اى كه خداوند به شما روزى داده است ، بخوريد و از « مخالفت » خداوندى كه به او ايمان داريد ، بپرهيزيد » .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nرهيافت وحى :\r\nغذا ، يكى از نيازمندى هاى اوليه انسان است و به نظر مى رسد جستجو براى دست يا بى وكسب و همچنين خوردن آن واجب باشد . همچنين تغذيه كسى كه خود توان كسب قوت خود را ندارد نيز بر ديگران واجب است . از سويى ذخيره سازى موادّ غذايى براى روز ندارى وتنگدستى نيز مهم است ، زيرا خداوند متعال به تلاش براى كسب روزى دستور مىدهد و آيات قرآن مجيد بر وجوب خوردن و آشاميدن به اندازه اى كه از حيات بشرى حفاظت شود ، دلالت دارند . علاوه بر اين عقل نيز ما را به اين امر رهنمون مى سازد . نصوص ومتون دينى بر لزوم اطعام تهيدستان وانفاق داده هاى الهى هم دلالت دارند .\r\nاحكام :\r\n1 - بايد براى كسب روزى تلاش كرد وسربار ديگران نبود . در واقع گدايى كردن براى كسى كه بتواند كار كند و از راههاى حلال كسب روزى كند ، حرام است .\r\n2 - خوردن و آشاميدن ، به قدرى كه زندگى انسان را از نابودى حفظ و يا از زيان هاى شديدى همچون بيمارى يا ضعف مفرط جلوگيرى كند ، واجب است .\r\n3 - اگر گرسنه اى براى سدّ جوع و در امان ماندن از مرگ ، جز خوردنى ها وآشاميدنى هاى حرام ، چيزى براى خوردن پيدا نكند ، واجب است به اندازه اى كه از مرگ نجات يابد از آنها بخورد .\r\n4 - مستحب است از تمام روزى هاى پاك تناول كرد وميان هيچيك از خوردنيهاى حلال تفاوت قايل نشد ، زيرا خداوند در هر خوردنى فوايد ولذّتهاى ويژه اى قرار داده است .\r\n5 - مستحب است از ميوه هاى گوناگون براى خوردن استفاده كرد .\r\n6 - انسان نبايد انرژى به دست آمده از خوردنيها را صروف افساد وپيروى از راههاى شيطانى بكند ، بلكه بر اوست كه شكرگذار خداوند باشد و عمل صالح انجام دهد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n7 - بايد انسان احكام وحدود خوردن و آشاميدن را كاملًا رعايت كند ، پس بايد در خوردن و آشاميدن اسراف نكند و از خوردن غذاهاى ناپاك و آنچه خوردنش حرام است بپرهيزد .\r\n8 - انسان بايد حقّ غذا را با انفاق كردن ، چنان كه خواهد آمد ، ادا كند :\r\nالف : هر كس بايد برنامه هاى اقتصادى خود را بر مبناى فراهم آوردن حقوق تهيدستان سامان بخشد . لذا بايد مقدارى از مصرف شخصى به ويژه در تجمّلات كاست و بر انفاق به نيازمندان افزود .\r\nچه بسا ضايعات نانى كه در يك كشور متوسّط توليد مىشود ، براى سير كردن يك ملّت گرسنه كفايت كند و چه بسا آنچه كه ثروتمندان ، خرج سيگار يا پيش غذا ودسرهاى غير لازم يا تنوع در نوشيدنيهاى غير ضرورى مى كنند يا هزينه هاى گزافى كه براى خانه آرايى يا تعويض بى دليل اتومبيل هاى خود متقبّل مى شوند ، تمام بيكاران كشورشان را صاحب شغل كند . چه راست گفت اميرمؤمنان على ( ع ) كه :\r\n« ما رأيت نعمة موفورة إلا وبجانبها حق مضيَّع »\r\n« نعمت فراوانى را نديدم مگر اينكه در كنار فراهم آمدنش حقّى ضايع شده باشد . »\r\nب : بايد همواره جوياى حال همسايگان ، خويشان وهمشهريان باشيم تا اگر به گرسنه اى در ميان آنها برخورد كرديم ، بى درنگ سيركردن وى را در رأس امور قرار دهيم .\r\nج : دولتها بايد اقتصاد خود را در جهت از ميان بردن فقر وگرسنگى ، كاستن از شكاف طبقاتى به وجود آمده در ميان اقشار جامعه وهمبستگى اجتماعى سوق دهند .\r\nد : از آنجا كه انسانها افراد يك خانواده بزرگ اجتماعى را تشكيل مى دهند و در جهان هم مناطق محروم ومصيبت زده فراوانى نيازمند كمكهاى غذايى همنوعان خود هستند ، بر همه لازم است كمك به مردم چنين مناطقى را مورد اهتمام قرار داده و به گونه هاى مختلف در كمك رسانى به آنها سهيم شود و به سازمانهاى بشر دوستانه اى كه امروزه فعاليت مى كنند « همچون سازمان جهانى صليب سرخ وهلال احمر » اكتفا نكنند ، چه اين سازمانها تا كنون نتوانسته اند خلاء فزاينده موجود در امر كمك رسانى به چنين مناطقى را به خوبى پركنند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nه - : كارگزاران جهان اسلام بايد در سرزمينهاى خود مجدّانه به دنبال ايجاد امنيت غذايى باشند ، زيرا تأمين غذا از ضروريات اوليه زندگى است ، وسهل انگارى در آن خطرى بزرگ را متوجّه حيات بشرى و در پى آن امنيت و استقلال جوامع خواهد كرد .\r\n\r\n2 - اصل حلّيت غذاها\r\nخداى متعال مى فرمايد :\r\nقُلْ لَا أَجِدُ فِى مَا أُوحِىَ إِلَىَّ مُحَرَّماً عَلَى طَاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ بَاغٍ وَ لَا عَادٍ فَإِنَّ رَبَّكَ غَفُورٌ رَحِيمٌ « انعام ، 145 » .\r\n« بگو : \" در آنچه بر من وحى شده ، هيچ غذاى حرامى نمى يابم ، به جز اينكه مردار باشد ، يا خونى كه « از بدن حيوان » بيرون ريخته ، يا گوشت خوك - كه اينها همه پليدند - يا حيوانى كه به گناه ، هنگام سربريدن ، نام غير خدا « / نام بتها » بر آن برده شده است . \" اما كسى كه مضطر « به خوردن اين محرمات » شود ، بى آنكه خواهان لذت باشد يا زياده روى كند « گناهى بر او نيست » ، زيرا پروردگارت ، آمرزنده ومهربان است . »\r\nرهيافت وحى :\r\nشريعت اسلام ، شريعتى سهل وآسان گير است ، كه خداوند به وسيله آن خرد بشرى را از زنجيرهاى دست وپاگير رهايى بخشيده و مردم را از قيد وبندها آزاد ساخته ، وآزادگى فطرى را به ايشان باز گردانيده است . يكى از نمودهاى آسانى شريعت ، اصل حلّيت است كه بر مبناى آن هر چيزى تا زمانى كه نصّ قاطعى در حرمتش وارد نشده باشد ، حلال قلمداد مىشود و اصل طهارت كه بنا بر آن هر چيزى تا نجاستش به دليلى آشكار ثابت نشده باشد ، طاهر و پاك محسوب مىشود . اصل حلّيت موادّ غذايى اى كه خداوند به ما ارزانى داشته ، تا زمانى كه نصّ آشكارى در مورد آن وارد نشده باشد ، اصلى بسيار سودمند است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاحكام :\r\n1 - خداوند اجازه داده تا انسان هر آنچه را كه روى زمين وجود دارد مورد استفاده خود قرار دهد وانسانها نمى توانند استفاده از آنها را برخود يا ديگران حرام كنند وحركت وفعّاليت بشرى را اسير قيد و بند سازند .\r\n2 - هر غذاى پاكيزه اى ، حلال است . در واقع دين ، تنها آنچه را كه در نصوص ومتون ويژه تعيين شده يا بدان اشاره شده ، حرام مى شمرد .\r\n3 - خداوند متعال ، تنها خوردنيهايى را كه در آيات قرآن حرام شمرده شده اند ، حرام كرده و به جز آنها ، تمام خوراكيها حلال و پاكيزه اند . و اگر در احاديث وسنّت ، خوردن برخى چيزها حرام دانسته شده ، اين حرمت ، حرمتى تنزيهى است ، نه تشريعى . به عبارت ديگر از حرمت در اينجا كراهت استفاده مىشود نه حرمت ، البته فقها در اين نكته با يكديگر اختلاف نظر دارند .\r\nاكنون به تشريح اين بينشهاى سه گانه مى پردازيم :\r\n\r\nالف - بهره بردارى از آنچه در زمين قرار دارد\r\nخداى متعال مى فرمايد :\r\nالَّذِى جَعَلَ لَكُمُ الْأَرْضَ مَهْداً وَ سَلَكَ لَكُمْ فِيهَا سُبُلًا وَ أَنْزَلَ مِنَ السَّمَاءِ مَاءً فَأَخْرَجْنَا بِهِ أَزْوَاجاً مِنْ نَبَاتٍ شَتَّى « طه ، 53 » .\r\n« همان خداوندى كه زمين را براى شما محل آسايش قرار داد ، و راه هايى در آن ايجاد كرد ، و از آسمان ، آبى فرستاد كه با آن ، انواع گوناگون گياهان را « از خاك تيره » برآورديم » .\r\nرهيافت وحى :\r\nهر كسى حق دارد از نعمتهايى كه خداوند متعال در زمين براى انسان فراهم آورده ، بهره بردارى كند و به هر راهى كه خداوند بدون تفاوت گذاشتن ميان افراد بشر ، براى انسانها قرار داده ، برود وآزادانه از آنچه در دل زمين يا روى آن قرار دارد يا در زمين به بندگان روزى داده ، استفاده كند ، همچنانكه انرژى به دست آمده از آتش نيز متعلّق به تمام بشريت است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاحكام :\r\n1 - جايز نيست دولت ، جامعه ، گروه ، دسته يا شخصى از افراد بشر مانع بهره مندى مردم از نعمتهاى زمين ، شامل زمينهاى كشاورزى ، آبهاى روان ، چراگاهها يا معادن آشكار وپنهان زمين شود .\r\n2 - مردم مى توانند هر قدر كه مى خواهند از منافع زمين بهره مند شوند ، بدان شرط كه ديگران را از اين منافع محروم نسازند ، زيرا منافع خدادادى زمين متعلّق به گروه خاصّى نيست ، بلكه متعلق به همه است .\r\n3 - جامعه مىتواند براى سامان بخشى به امر بهره مندى از منابع طبيعى ، قوانينى را وضع كند ، به شرطى كه در اين قوانين حق هيچكس به دليل تأمين منافع خاص ديگران ، ضايع نشود . در واقع بايد در وضع چنين قوانينى به مقدار ضرورت بسنده كرد ، چرا كه ايجاد اخلال در آزاديهاى بنيادين انسان تنها به اندازه ضرورت ، جايز است .\r\n4 - جايز نيست راههاى حركت انسانها در زمين را چه با اهداف اقتصادى « همچون تجارت و سرمايه گذارى كشاورزى وصنعتى » صورت گيرد ، چه به قصد سياحت ، آموزش يا هدايت شدن ، بر روى ايشان بست ، مگر در مواقعى كه ضرورتى بسيار مهم در بين باشد .\r\n\r\nب - روزى حلال و پاكيزه\r\nخداى متعال مى فرمايد :\r\nيَا أَيُّهَا الَّذِينَ آمَنُوا كُلُوا مِنْ طَيِّبَاتِ مَا رَزَقْنَاكُمْ وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ « بقره ، 172 » .\r\n« اى كسانى كه ايمان آورده ايد از نعمتهاى پاكيزه اى كه به شما روزى داده ايم ، بخوريد وشكر خدا را به جا آوريد ، اگر او را پرستش مى كنيد » .\r\nرهيافت وحى :\r\nآيات كريمه قرآن به ما دستور مى دهند تا از روزى حلال و پاكيزه خداوند بخوريم و از پليديها دورى گزينيم .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاحكام :\r\n1 - خداوند متعال تنها روزى هاى پاكيزه را حلال كرده و خوردنيهاى پليد را حلال نكرده است . حال پرسش اينجاست كه چه چيز معيار تمييز ميان خوردنيهاى پاكيزه و خوردنيهاى ناپاك وپليد است ؟\r\n2 - پاره اى از خوردنيهاى پاكيزه وبرخى از خوردنيهاى ناپاك وپليد را وحى براى ما مشخّص كرده است ، پاره اى ديگر نيز بدون هيچ اختلافى نزد انسانها شناخته شده اند « مانند پليد بودن فضولات انسانى » و در پاره اى ديگر انسانها ديدگاههاى متفاوتى با يكديگر دارند ، پس :\r\nالف : در مورد آن خوردنيهايى كه شرع پاكى وناپاكيشان را معين كرده ، بايد به وحى مراجعه كرد .\r\nب : در مورد آنهايى هم كه عرف بشر معيارى در پاكى وناپاكيشان به دست مىدهد ، بايد به همان عرف عامّى كه مورد اتفاق همگان است رجوع كرد .\r\nج : در موارد اختلافى نيز صاحبان عرفهاى گوناگون ، هر يك به عرف خود بازگشته ، هر آنچه را در عرف خود پاك يافتند ، بخورند و از هر آنچه ناپاك وپليد يافتند دورى گزينند .\r\n\r\nج : آداب غذا خوردن\r\nدر احاديث وروايات پيامبراكرم ( ص ) و اهل بيت ( عليهم السلام ) توصيه هاى فراوانى درباره غذاخوردن آمده ، كه اكثرا به جهات زير بازميگردند :\r\n1 - نيت درغذا خوردن و آنچه به پرهيزكارى وتزكيه نفس مربوط مىشود .\r\n2 - هدف از غذا خوردن و آنچه با سلامت وتوان انسان مرتبط است .\r\n3 - بُعد اجتماعى تغذيه .\r\n4 - بُعد اقتصادى تغذيه .\r\nدر آنچه خواهد گذشت به گوشه اى از اين جهات ونصوصى كه درباره آنها وارد شده است اشاره اى خواهد شد :\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nنخست : تغذيه ، پرهيزگارى ونيكوكارى\r\n1 - هر خواست ونيتى عمل انسان را به رنگى درمى آورد ، رنگ عمل مؤمنان نيز نيت وخواست نيكو است . از اين رو نيت وخواست مؤمنان از غذا خوردن نيز چيزى جز پيشه كردن تقوى واطاعت اوامر الهى نيست :\r\nقُلْ إِنَّ صَلَاتِى وَ نُسُكِى وَ مَحْيَاىَ وَ مَمَاتِى لِلَّهِ رَبِّ الْعَالَمِينَ « انعام ، 162 » .\r\nبگو : \" نماز و تمام عبادات من و زندگى و مرگ من ، همه براى خداوند پروردگار جهانيان است . »\r\n2 - كتاب الهى پرهيز از غذا خوردن را نفى مىكند ، زيرا نمى توان بر غذا خوردنى كه جهت نيرو گرفتن براى پرستش خدا صورت مى گيرد ، خرده گرفت :\r\nلَيْسَ عَلَى الَّذِينَ آمَنُوا وَ عَمِلُوا الصَّالِحَاتِ جُنَاحٌ فِيمَا طَعِمُوا إِذَا مَا اتَّقَوْا وَ آمَنُوا وَ عَمِلُوا الصَّالِحَاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ « مائده ، 93 » .\r\n« بركسانى كه ايمان آورده واعمال صالح انجام داده اند ، گناهى در آنچه خورده اند نيست ، اگر تقوا پيشه كنند و ايمان بياورند واعمال صالح انجام دهند ، سپس تقوا پيشه كنند و ايمان آورند ، سپس تقوا پيشه كنند ونيكى نمايند وخداوند ، نيكوكاران را دوست مى دارد » .\r\n3 - مؤمنان خوردن غذا را با نام خدا شروع مى كنند و با حمد وسپاس الهى به پايان مى برند ، امام صادق ( ع ) در اين باره مى فرمايند :\r\n« إذا وُضِعَ الطعامُ فَسَمّوا ، فإنّ الشيطان يقول لأصحابه : أخرجوا فليس لكم فيه نصيب ، و من لم يُسمِّ على طعامه ، كان للشيطان معه فيه نصيب »\r\n« 1 »\r\n« هرگاه غذا آورده شد به نام خدا شروع كنيد ، چون « در اين هنگام » شيطان به ياران خود مى گويد : بيرون رويد ، شما را در آن « غذا » سهمى نيست وهركس بر سر غذا نام خدا را ياد نكند ، شيطان با وى در غذا خوردن سهيم خواهد شد » .\r\n4 - همچنين مؤمنان بر سرغذا وپايان آن به دعا مى پردازند . پيامبر اكرم ( ص ) هرگاه دست مباركشان را به سوى غذا مى بردند ، مى فرمودند :\r\n« بسم الله ، بارك لنا فيما رَزَقتَنا وعليك خَلَفُه »\r\n. « به نام خدا ، ما را در آنچه روزيمان كردى بركت ده وطعامى جايگزين اين طعام بفرما » .\r\n\r\n\r\n","description":"","footnote":"\r\n( 1 ) - مستدرك الوسائل ، ج 3 كتاب الاطعمه والاشربه ، ابواب آداب المائده ، ص 92 ، باب 49 ، ح 4 .\r\n","page_name":" 108 ","page_number":108},
  {"content":"\r\n\r\nاز امام صادق ( ع ) نيز نقل شده كه پس از غذا خوردن مى فرمود :\r\n« الحمدُ لله الذى أطعَمَنا فى جائعين ، وسقانا فى ظمآنين ، وكسانا فى عارين ، وهدانا فى ضالين ، وحملنا فى راجلين ، وآوانا فى ضاجعين ، واخدمنا فى عانين ، وفضّلنا على كثير من العالمين . »\r\n« 1 »\r\n« سپاس خدايى را كه ما را درميان گرسنگان روزى داد ، و در ميان تشنگان سيراب ساخت ، و در ميان برهنگان پوشانيد و در ميان گمراهان هدايت كرد و در ميان پيادگان حمل كرد و در ميان غوغاييان پناه داد و در ميان رنج كشيدگان ما را خدمتكار داد و بر بسيارى از مردم جهان برترى بخشيد . »\r\n5 - از آنجا كه خوان غذا در معرض تبديل شدن به وسيله اى براى فخر فروشى وغرور قرار دارد ، مؤمنان بر سر آن همچون بندگان مى نشينند تا غرور وتعصّب وخودخواهى را در خود بشكنند . امير مؤمنان حضرت على ( ع ) در اين باره مى فرمايند :\r\n« فَتَأسَّ بنبيك الأطهر الأطيب ( ص ) »\r\n« پس به پاكترين ونيكترين پيامبر خود كه درود خدا بر او وآلش باد تأسى جوييد » .\r\nتا اينكه فرمودند :\r\n« ولقد كان ( ص ) يأكلُ على الأرض ، ويجلس جلسةَ العبد ، ويخصف بيده نعلَه ، ويُرقِّع بيده ثوبَه ، ويركب الحمار العارى ويردف خلفه » « 2 »\r\n« پيامبر اكرم ( ص ) بر روى زمين غذا مى خوردند وچونان بندگان مى نشستند و با دست خود بركفش ولباسشان وصله مى زدند و بر الاغ بى پالان سوار مى شدند و كسى را نيز در پس خويش بر روى مركب مى نشاندند »\r\n6 - مؤمنان نعمت هاى الهى از جمله نان ، گندم و جو را احترام مى كنند و از بى احترامى به آنها پرهيز دارند . در اين باب از حضرت امام صادق ( ع ) درباره خواندن نماز بر روى خروار گندم سؤال شد ، آن حضرت از اين كار نهى كردند . پس ديگر بار پرسيده شد : اگر بر روى پشت بام دانه هاى گندم را پهن كرده باشند چه بايد كرد ؟ آن حضرت درپاسخ فرمودند :\r\n\r\n\r\n","description":"","footnote":"\r\n( 1 ) - همان ، باب 52 ، ص 593 ، ح 6 و 7 .\r\n( 2 ) - همان ، باب 8 ، ص 83 ، ح 1 .\r\n","page_name":" 109 ","page_number":109},
  {"content":"\r\n\r\n« لايُصلّى على شىء من الطعام ، فإنمّا هو رزق الله لخلقه ونعمته عليهم ، فعظّموه ولاتهاونوا به ، فإنّ قوماً ممن كان قبلكم وَسَّعَ الله عليهم فى أرزاقهم ، فاتخذوا من الخبز النقى مثل الأفهار فجعلوا يستنجون به ، فابتلاهم الله عزوجل بالسنين والجوع فجعلوا يتتبعون ما كانوا يستنجون به فياكلونه ، وفيهم نزلت هذه الآيه :\r\nوَ ضَرَبَ اللَّهُ مَثَلًا قَرْيَةً كَانَتْ آمِنَةً مُطْمَئِنَّةً يَأْتِيهَا رِزْقُهَا رَغَداً مِنْ كُلِّ مَكَانٍ فَكَفَرَتْ بِأَنْعُمِ اللَّهِ فَأَذَاقَهَا اللَّهُ لِبَاسَ الْجُوعِ وَ الْخَوْفِ بِمَا كَانُوا يَصْنَعُونَ « النحل ، 112 . »\r\n« نمى توان بر چيزى از خوراكيها نماز گزارد . ، زيرا روزى خدا براى آفريده ها ونعمت او بر ايشان است ، پس « غذاها را » بزرگ داريد و آنها را خوار نداريد ، چه خداوند به يكى از گروههايى كه پيش از شما زندگى مى كردند ، در روزى وسعت بخشيد ، « رفاه آنجا به جايى رسيد كه » اجسام كوچكى از خمير نان درست مى كردند و با آنها بدن خود را از غائط پاك مى كردند ، پس خداوند ايشان را به خشكسالى وگرسنگى دچار ساخت ، به طوريكه به جستجوى همان مواد غذايى آلوده مى پرداختند و از همانها تغذيه مى كردند و در موردشان اين آيه نازل شد : « خداوند ( براى آنان كه كفران نعمت مى كنند ) مثل زده است : منطقه آبادى كه امن و آرام ومطمئن بود وهمواره روزيش از هرجا مى رسيد ، اما به نعمتهاى خدا ناسپاسى كردند وخداوند به خاطر اعمالى كه انجام مى دادند ، لباس گرسنگى وترس را بر اندامشان پوشانيد » .\r\n7 - بدينسان روح وروان مؤمنان از طعام لذت مى برد . از همين رو ايشان نيز خداوند را پيش از خوردن ، در اثناى خوردن و پس از آن بر غذايى كه مى خورند و بر تندرستى وآرامشى كه بديشان ارزانى داشته سپاس مى گويند و همچنين نعمتهايى را كه خداوند به ايشان ارزانى داشته ، ولى براى ديگران فراهم نياورده ، به ياد مى آورند و براى آنها نيز خداوند را سپاس مى گويند .\r\n\r\nدوم : تغذيه ، لذت وتندرستى\r\nچه بسا اصطلاح « گواراى وجود » يا « نوش جان » « 1 » كه به هنگام غذا خوردن به كار مى رود ، نياز انسان به لذّت زودهنگام وتندرستى پس از آن را نشان مىدهد . در واقع هر كس بايد غذاى خود را به دقّت برگزيند ؛ نخست ، به اين دليل كه از غذا بهره اى\r\n\r\n\r\n","description":"","footnote":"\r\n( 1 ) - در زبان عربى هنيئاً مريئا - مترجم\r\n","page_name":" 110 ","page_number":110},
  {"content":"\r\n\r\nگرفته شود و غذا ، چون حيوانات ، بى هدف و تنها براى پركردن شكم و انجام وظايف فيزيولوژيكى خورده نشود و دوم ، به اين دليل كه در آينده به واسطه اين غذا تندرستى وتوان و نشاط انسان تأمين شود .\r\nبدينسان مؤمنان در انتخاب اصل غذا ، چيدمان سفره وظروف غذا بدون اينكه به ورطه تجمل گرايى يا اسراف گرفتار آيند ، تنوّع ، آراستگى وزيبايى را رعايت مى كنند :\r\n1 - مؤمنان با دست راست غذا مى خورند ، چرا كه شرف و احترام هر كس متعلق به دست راست اوست . در اين باره از امام جعفر بن محمد عليهما السلام روايت شده كه فرمودند :\r\n« لا يأكل الرجل بشماله ولايشرب بها ولايتناول بها إلا من علة . »\r\n« 1 »\r\n« انسان با دست چپ نه چيزى مى آشامد و نه چيزى مى خورد مگر اينكه بيمارى اى در ميان باشد » .\r\n2 - مؤمنان دسته جمعى با خانواده يا دوستان وبرادرانشان به خوردن غذا مى پردازند ، زيرا غذاخوردن به صورت دسته جمعى دلنشين تر وگواراتر است . پيامبر اكرم ( ص ) مى فرمايند :\r\n« أحبُ الطعام إلى الله ما كَثُرَت عليه أيدى المؤمنين . »\r\n« دوست داشتنى ترين غذا در نزد خدا آن است كه مؤمنان بيشترى در آن سهيم شوند » .\r\nو همچنين از اميرمؤمنان ( ع ) روايت شده كه فرمودند :\r\n« أكثرُ الطعام بركةً ما كَثُرَت عليه الأيدى . »\r\n« 2 »\r\n« با بركت ترين غذا آن است كه دستان بيشترى به سويش دراز شود » .\r\n3 - مؤمنان از خوردن غذا در بازارها خوددارى مى كنند ، چه ، پيامبر اكرم ( ص ) مى فرمايند :\r\n« الأكل فى السوق دناءة\r\n. » « 3 »\r\n\r\n\r\n","description":"","footnote":"\r\n( 1 ) - مستدرك الوسائل ، ج 3 ، ص 83 ، أبواب آداب المائده ، باب 10 ، ح 2 .\r\n( 2 ) - همان ، باب 12 ، ص 84 ، ح 5 و 6 .\r\n( 3 ) - همان ، باب 77 ، ص 98 ، ح 1 .\r\n","page_name":" 111 ","page_number":111},
  {"content":"\r\n\r\n« خوردن غذا در بازار ، از فرومايگى است » .\r\n4 - مؤمنان از خوردن غذاى داغ امتناع مى ورزند . از امير مؤمنان على ( ع ) روايت شده كه فرمودند :\r\n« أُتى النبى ( ص ) بطعام حار جداً ، فقال ( ص ) : ما كان الله لِيُطعمنا النار ، اقروه حتى يسكن « ظ » فإن الطعام الحار جداً ممحوق البركة ، للشيطان فيه شرك . » « 1 »\r\n« غذاى بسيار گرمى براى پيامبر ( ص ) آورده شد ، پس « پيامبراكرم » ( ص ) فرمودند : خداوند ما را از آتش اطعام نمى كند ، آن را نگه داريد تا سرد شود . ، زيرا غذاى بسيار گرم بى بركت است ، « و » شيطان در آن سهمى دارد . »\r\nهمچنين امير مؤمنان ( ع ) مى فرمايند :\r\n5 - غذا خوردن مؤمنان به نيكوترين وجه است . از امام صادق ( ع ) نقل شده كه آن حضرت به يكى از يارانشان كه با ايشان هم غذا شده بود ، فرمودند :\r\n« يُعرف مودّةُ الرجل لأخيه بجَودة أكله ، وأنه لَيُعجبنى الرجل يأكل من طعامى فَيُجيد فى الأكل ، يسرّنى بذلك . »\r\n« 2 »\r\n« دوستى كسى نسبت به برادرش از نيكويى غذا خوردنش مشخص مىشود ، مرا خوش مى آيد كه وقتى كسى از غذاى من مى خورد ، آن را به وجهى نيكو بخورد ، « زيرا » ، با اين كار مرا خوشحال خواهد كرد » .\r\nآموزه هاى ديگرى در لذّت بردن از غذاهاى پاكيزه نيز وجود دارد كه جملگى در اين گفته الهى جمع شده اند :\r\nقُلْ مَنْ حَرَّمَ زِينَةَ اللَّهِ الَّتِى أَخْرَجَ لِعِبَادِهِ وَ الطَّيِّبَاتِ مِنَ الرِّزْقِ قُلْ هِىَ لِلَّذِينَ آمَنُوا فِى الْحَيَاةِ الدُّنْيَا خَالِصَةً يَوْمَ الْقِيَامَةِ كَذلِكَ نُفَصِّلُ الْآيَاتِ لِقَوْمٍ يَعْلَمُونَ « اعراف ، 32 »\r\n« بگو : چه كسى زينتهاى الهى را كه براى بندگان خود آفريده وروزيهاى پاكيزه را حرام كرده است . « بگو » : اينها در زندگى دنيا ، براى كسانى است كه ايمان آورده اند ، « اگرچه ديگران نيز با آنها مشاركت دارند ، ولى » در قيامت ، خالص « براى مؤمنان » خواهد بود . اين گونه آيات « خود » را براى كسانى كه آگاهند ، شرح مى دهيم . »\r\n\r\n\r\n","description":"","footnote":"\r\n( 1 ) - همان ، باب 81 ، ص 98 ، ح 1 .\r\n( 2 ) - همان ، باب 22 ، ص 86 ، ح 1 .\r\n","page_name":" 112 ","page_number":112},
  {"content":"\r\n\r\nپس زينتهاى الهى وروزيهاى پاكيزه از آن مؤمنان است و آنها حق دارند تمام و كمال از آنها بهره مند شوند .\r\nو اما درباره آنچه به تندرستى انسان مربوط مىشود بايد گفت كه در دين مبين اسلام وآموزه هاى قرآن وسنّت سفارشهاى فراوانى در اين باب آمده است كه ما در اينجا تنها به پاره اى از آنها به عنوان نمونه اشاره خواهيم كرد :\r\nالف - سير شدن و زياد خوردن كراهت دارد ، همچنين خوردن غذا پس از سير شدن نيز كراهت دارد . رسول اكرم ( ص ) در اين باره مى فرمايند :\r\n« لاتمُيتوا القلوب بكثرة الطعام والشراب ، فإنّ القلوب تموت كالزرع إذا كثر عليه الماء . »\r\n« 1 »\r\n« دلهاى خود را با زياده روى در خوردن و آشاميدن نميرانيد ، زيرا دلها ، همچون نهالى كه زياد به آن آب دهند ، خواهند مرد » .\r\nهمچنين آن حضرت مى فرمايند :\r\n« إيّاكم والبِطنة ، فإنّها مفسدة البطن ومورثة للسقم ، ومكسلة عن العبادة . »\r\n« 2 »\r\n« از شكم بارگى برحذر باشيد ، چرا كه تباه كننده شكمها است ، و موجب بيمارى مىشود ، و انسان را نسبت به عبادت كسل و بى حال مىكند » .\r\nپيامبر اكرم ( ص ) همچنين مى فرمايند :\r\n« من تعوَّد كثرة الطعام والشراب قسى قلبه . »\r\n« 3 »\r\n« هركس به زياد خوردن و زياد آشاميدن عادت كند ، سنگدل مىشود » .\r\nاميرمؤمنان حضرت على ( ع ) نيز در اين باره مى فرمايند :\r\n« من كَثُرَ أكله ، قَلّت صحته ، وثَقُلَت على نفسه مؤنته . »\r\n« 4 »\r\n« هركس در غذا خوردن زياده روى كند ، از تندرستى اش كاسته مىشود ، وهزينه هايش سنگين مىشود . »\r\nب - مستحب است به غذاى صبح در اول صبح و غذاى شب در اول شب بسنده كرد .\r\n\r\n\r\n","description":"","footnote":"\r\n( 1 ) - همان ، باب 1 ، ص 80 ، ح 4 .\r\n( 2 ) - همان ، ح 6 .\r\n( 3 ) - همان ، ح 16 .\r\n( 4 ) - همان ، ح 19 .\r\n","page_name":" 113 ","page_number":113},
  {"content":"\r\n\r\nاز على بن ابى صلت ابن ابى شهاب بن عبد ربه نقل شده كه گفت : نزد ابو عبدالله ( ع ) از دردها وسوء هاضمه خود شكايت كردم ، پس فرمودند :\r\n« تَغَدَّ وتَعَشَّ ولا تأكل بينهما ، فإنّ فيه فساد البدن ، أما سمعت الله عزوجل يقول :\r\nوَ لَهُمْ رِزْقُهُمْ فِيهَا بُكْرَةً وَ عَشِيّاً « مريم ، 62 » . » « 1 »\r\n« تنها صبحانه وشام بخور و در ميان اين دو وعده غذايى ، چيزى نخور ، ، زيرا در آن تباهى بدن نهفته است ، آيا نشنيده اى كه خداوند عزوجل مى فرمايد : « و هر صبح وشام روزى آنها در بهشت مقرر است » .\r\nهمچنين نخوردن شام به ويژه براى پيران وميان سالان ، كراهت دارد . از امام صادق ( ع ) در اين باره روايت شده كه فرمودند :\r\n« وينبغى للرجل إذا سَنّ أن لايبيت إلا وجوفه مملوء طعاماً »\r\n« 2 »\r\n« هرگاه سن وسالى از انسان گذشت نمى بايست شب را بخوابد ، مگر اينكه شكمش پر از غذا باشد » .\r\nغذا خوردن پيش از ترك خانه « در صبح » مستحب است ، اگر چه به نان ونمكى بسنده شود . از امام صادق ( ع ) در اين باره روايت شده كه فرمودند :\r\n« إذا صليت الفجر فَكُل كسرة تُطيِّب به نكهتك ، وتُطفى بها حرارتك ، وتقوِّم بها أضراسك ، وتشدَّ بها لثتك ، وتجلب بها رزقك ، وتحُسن بها خلقك . »\r\n« 3 »\r\n« پس از نماز صبح ، تكه اى نان بخور تا بوى دهانت دلپذير شود ، وحرارتت خاموش شود ، ودندانهايت استوار شوند ، ولثه ات محكم شود ، وروزيت را بدين وسيله فراهم آورى ، واخلاقت را بهبود بخشى . »\r\nج - اما درباره سفره غذا ومحتويات آن روايات فراوانى وارد شده است :\r\n1 - نيكويى غذا از مستحبات است . از امام صادق ( ع ) روايت شده كه فرمودند :\r\n« لو أن رجلًا أنفق على طعام ألف درهم وأكل منه مؤمن ، لم يعد سرفاً »\r\n« 4 »\r\n« اگر مردى براى غذايى هزار درهم بدهد ومؤمنى از آن غذا بخورد ، اين كار ولخرجى محسوب نمى شود » .\r\n\r\n\r\n","description":"","footnote":"\r\n( 1 ) - همان ، باب 39 ، ص 90 . ح 1 .\r\n( 2 ) - همان ، باب 41 ، ص 90 ، ح 1 .\r\n( 3 ) - همان ، باب 54 ؛ ص 93 ، ح 1 .\r\n( 4 ) - همان ، باب 25 ، ص 87 ، ح 3 .\r\n","page_name":" 114 ","page_number":114},
  {"content":"\r\n\r\n2 - مستحب است بر سر سفره از انواع سبزى خوراكى آماده كرد . امام صادق ( ع ) در اين باره مى فرمايند :\r\n« لكل شىء حلية ، وحلية الخوان البقل »\r\n« 1 »\r\n« براى هر چيز زينتى است ، وزينت سفره سبزى هاى خوراكى است » .\r\n3 - همچنين نيكو است كه بر سر سفره گوشت آماده شود . پيامبر اكرم ( ص ) در اين باره مى فرمايند :\r\n« سيد طعام الدنيا والآخرة اللحم »\r\n« 2 »\r\n« سرور خوراكيهاى دنيا و آخرت گوشت است . »\r\n4 - مستحب است تا به جاى نان گندم از نان جو استفاده كرد . در اين باره از امام رضا ( ع ) روايت شده كه فرمودند :\r\n« فضل خبز الشعير على البرُ كفضلنا على النّاس ، ما من نبى إلا وقد دعا لأكل الشعير وبارك عليه ، و ما دخل جوفاً إلا وقد خرج كل داء فيه ، وهو قوت الأنبياء وطعام الأبرار ، أبى الله أن يجعل قوت الأنبياء للأشقياء »\r\n« 3 »\r\n« برترى نان جو بر نان گندم همچون برترى ما بر مردم است ، پيامبرى نبوده كه به خوردن جو نخوانده باشد و به آن بركت نداده باشد ، و جو به درون كسى وارد نشده مگر اينكه در پى آن هر درد وبيمارى اى از آن رخت بر بسته باشد ، جو قوت انبيا و غذاى ابرار است ، خداوند از اينكه غذاى انبيا را براى اشقيا وستمكاران قرار دهد ابا كرده است . »\r\n5 - همچنين نيكوست گوشت گوسفند را برگزيند ، چه روايت شده كه :\r\n« كُلِ اللحم النضيج من الضأن الفتى أسمنه ، لا القديد ولا الجزور ولا البقر »\r\n« 4 »\r\n« گوشت پخته چاقترين گوسفند جوان را بخور ، نه گوشت خشك شده و نه گوشت شتر و نه گوشت گاو » .\r\nهمچنين از پيامبر اكرم ( ص ) روايت شده كه فرمودند :\r\n« إن الله عزوجل اختار من كل شىء شيئاً « إلى أن قال » : واختار من الغنم الضأن »\r\n« 5 »\r\n\r\n\r\n","description":"","footnote":"\r\n( 1 ) - همان ، باب 91 ، ص 100 ، ح 1 .\r\n( 2 ) - همان ، ابواب أطعمة المباحة ، باب 7 ، ص 104 ، ح 1 .\r\n( 3 ) - همان ، باب 2 ، ص 103 ، ح 4 .\r\n( 4 ) - همان ، باب 11 ، ص 105 ، ح 1 .\r\n( 5 ) - همان ، ح 2 .\r\n","page_name":" 115 ","page_number":115},
  {"content":"\r\n\r\n« همانا خداوند عزوجل از هر چيزى ، چيزى را برگزيد « تا اينكه فرمودند » : و از رمه ها گوسفند را برگزيد » .\r\n6 - با اينكه گوشت گاو كراهت دارد ولى خوردنش اشكالى ندارد ، پيامبر اكرم ( ص ) در اين باره مى فرمايند :\r\n« من أكل لقمة سمينة نزل من الداء مثلها من جسده ولحم البقر داء وسمنها شفاء ولبنها دواء ، و ما دخل الجوف مثل السمن . »\r\n« 1 »\r\n« هركس لقمه اى چرب بخورد ، به ميزان آن ، بيمارى ودردى از بدن او خارج مىشود . در گوشت گاو بيمارى است ، و در چربيش شفا و در شيرش دوا ، و هيچ چيز مانند روغن به شكم وارد نمى شود » .\r\n7 - همچنين خوردن جوجه مستحب است . از امير مؤمنان حضرت على ( ع ) در اين باره نقل شده كه فرمودند :\r\n« أطيب اللحم ، لحم فراخ نهض أو كاد ينهض »\r\n« 2 »\r\n« پاكيزه ترين وخوشمزه ترين گوشت ، گوشت جوجه اى است كه برمى خيزد و يا به زودى برخواهد خاست » .\r\n8 - گزينش گوشت سر دست و شانه نيز مستحب است . از امام رضا ( ع ) روايت شده كه فرمودند :\r\n« اشتر لنا من اللحم المقاديم ولا تشتر المآخير ، فإن المقاديم أقرب من المرعى وأبعد من الأذى . »\r\n« 3 »\r\n« براى ما از گوشت اعضاى جلويى بخر ، نه از گوشت اعضاى انتهايى زيرا گوشت اعضاى جلويى به تندرستى نزديكتر و از زيان دور تر است » .\r\n9 - همچنين براى از ميان بردن ضعف ، خوردن كباب مستحب است ، از موسى بن بكر الواسطى نقل شده كه گفت : ابوالحسن ( ع ) كسى را نزد من فرستادند و من نيز به نزد ايشان رفتم ، پس فرمودند :\r\n« مالى أراك مصفرّاً ؟ وقال : ألم آمرك بأكل اللحم ؟ »\r\n« چرا رنگت زرد شده ؟ وفرمود : مگر تو را به خوردن گوشت امر نكرده بودم ؟ »\r\n\r\n\r\n","description":"","footnote":"\r\n( 1 ) - همان ، باب 13 ، ص 106 ، ح 1 .\r\n( 2 ) - همان ، باب 14 ، ص 106 ، ح 1 .\r\n( 3 ) - همان ، باب 18 ، ص 106 ، ح 2 .\r\n","page_name":" 116 ","page_number":116},
  {"content":"\r\n\r\nپس گفتم : از وقتى مرا به آن دستور داديد ، جز گوشت چيزى نخورده ام . پس فرمودند :\r\n« چگونه آن را مى خورى ؟ »\r\nگفتم : پخته ، پس فرمودند :\r\n« آن را به صورت كباب بخور »\r\nپس خوردم ، پس از روز جمعه نيز ديگر بار به دنبال من فرستادند ، در آن وقت خون دوباره به صورتم بازگشته بود .\r\n10 - خوردن سركه و روغن مايع نيز به همان دليل مستحب است . از امام صادق ( ع ) در اين باره نقل شده كه فرمودند :\r\n« نعم الادام الخل ، ونعم الادام الزيت ، وهو طيب الانبياء وإدامهم وهو مبارك . »\r\n« 1 »\r\n« بهترين چاشنيها سركه و روغن مايع است ، كه چاشنى وخورش پيامبرانند و خوردنيهاى با بركتى هستند . »\r\nهمچنين مستحب است خانه از سركه خالى نشود . امام صادق ( ع ) مى فرمايند :\r\n« وأدمنوا الخل والزيت فى منازلكم ، فما افتقر أهل بيت كان ذلك أدمهم . »\r\n« 2 »\r\n« از سركه و روغن مايع در خانه هايتان به عنوان چاشنى استفاده كنيد ، چرا كه اهالى خانه اى كه اين خوراك ، چاشنى غذايشان باشد هرگز به فقر نمى افتند » .\r\n11 - همچنين مستحب است پيش از صبحانه ، خرما را ناشتا خورد . پيامبر اكرم ( ص ) در اين باره مى فرمايند :\r\n« من أصبح بتمرات من عجوة ، لم يضرّه ذلك اليوم سم ولاسحر . »\r\n« 3 »\r\n« هركس در صبح از خرماى فشرده بخورد ، در آن روز نه سم و نه جادويى به او زيان نخواهد رساند » .\r\nهمچنين مى فرمايند :\r\n« كلوا التمر على الريق فإنه يقتل الدود . »\r\n« 4 »\r\n\r\n\r\n","description":"","footnote":"\r\n( 1 ) - همان ، باب 33 ، ص 108 ، ح 2 .\r\n( 2 ) - همان ، ص 109 ، ح 4 .\r\n( 3 ) - همان ، باب 57 ، ص 114 ، ح 1 .\r\n( 4 ) - همان ، ح 6 .\r\n","page_name":" 117 ","page_number":117},
  {"content":"\r\n\r\n« خرما را ناشتا بخوريد چرا كه كرمها را مى كشد . »\r\n12 - خوردن سيب ومعالجه كردن بدان نيز مستحب است ، امام صادق ( ع ) در اين باره مى فرمايند :\r\n« لو يعلم الناس ما فى التفاح ماداوو مرضاهم إلا به ، وإنه أسرع شىء منفعة للفؤاد خاصة وإنه نضوحة . »\r\n« 1 »\r\n« اگر مردم از آنچه در سيب است اطلاع يابند ، بيماران خود را تنها به آن معالجه مى كنند ، سيب از هر چيز ديگرى زودتر سود مى رساند به ويژه به قلب ، وتشنگى را فرو مى نشاند » .\r\n13 - خوردن كاسنى نيز مستحب است . اميرمؤمنان حضرت على ( ع ) مى فرمايند :\r\n« كل الهندباء ، فما من صباح إلا ويقطر عليه من قطر الجنّة »\r\n« 2 »\r\n« كاسنى بخوريد ، زيرا هيچ صبحى نيست مگر اينكه از باران بهشت بر آن ببارد » .\r\nاز امام صادق ( ع ) نيز در اين باره نقل شده :\r\n« من أكل الهندباء كُتب من الآمنين يومه ذلك وليلته »\r\n« 3 »\r\n« هركس كاسنى بخورد در آن روز و شب در زمره افراد ايمن شمار مىشود . »\r\n14 - همچنين معالجه كردن به وسيله تره مستحب است . روزى يكى از ياران ، از درد طحال خود شكايت نزد امام باقر ( ع ) برد ، حال آنكه براى بهبودى به هر دارو ودرمانى دست زده بود ، ولى هر روز دردى بر دردهاى وى افزوده مى شد ، تا اينكه در آستانه مرگ قرار گرفته بود . پس امام باقر ( ع ) فرمودند :\r\n« اشتر بقطعة فضة كراث ، واقله قلياً جيداً بسمن عربى ، وأطعم من به هذا الوجع ثلاثة أيام فإنه إذا فعل ذلك برىء إن شاء الله تعالى »\r\n« 4 »\r\n« با قطعه اى نقره تره بخر ، وخوب آن را با روغن عربى سرخ كن ، و به هر كس كه دچار اين درد است سه روز از آن غذا بده تا بخورد ، پس اگر اين كار را انجام دهد به خواست خدا از اين درد رهايى خواهد يافت . »\r\n\r\n\r\n","description":"","footnote":"\r\n( 1 ) - همان ، باب 67 ، ص 115 ، ح 1 .\r\n( 2 ) - همان ، باب 80 ، ص 118 ، ح 1 .\r\n( 3 ) - همان ، ح 3 .\r\n( 4 ) - همان ، باب 84 ، ص 119 ، ح 1 .\r\n","page_name":" 118 ","page_number":118},
  {"content":"\r\n\r\nغير از اينها ، آموزه هاى فراوان ديگرى نيز درباره طبيعت خوراكيها آمده كه بحث درباره آنها مجال وسيعترى را مى طلبد . ولى همه آنها در اين چارچوب قرار مى گيرند كه بايد جنبه بهداشت وتندرستى را در تغذيه مورد اهتمام قرار داد و از همه موارد غذايى شامل ميوه ، سبزيجات ، نان ، خورش وچاشنى در تغذيه استفاده كرد وسفره را از هر آنچه بدن انسان بدان نيازمند است و به تندرستى و نشاط انسان مى افزايد ، غنى ساخت .\r\nد - در روايات ، آموزه هاى فراوانى نيز درباره چگونه غذا خوردن آمده ، كه برخى از آنها عبارتند از :\r\n1 - شستن دستان پيش و پس از غذا . از اميرمؤمنان حضرت على ( ع ) در اين باره اين گونه روايت شده :\r\n« من غسل يديه قبل الطعام وبعده بورك له فى اول الطعام وآخره »\r\n« 1 »\r\n« هركس پيش از غذا و پس از آن دستان خود را بشويد ، در ابتدا وانتهاى غذا به او بركت داده مىشود . »\r\nپيامبر اكرم ( ص ) نيز در اين باره مى فرمايند :\r\n« غسل اليدين قبل الطعام وبعده ينفى الفقر ويجلب الرزق »\r\n« 2 »\r\n« شستن دستها پيش از غذا و پس از آن موجب از ميان رفتن فقر وتحصيل روزى مىشود » .\r\nاز امام صادق ( ع ) نيز اين حديث نقل شده :\r\n« إذا غسلت يدك من الطعام فامسح بهما وجهك من قبل أن تمسحهما بالمنديل ، و قل : اللهم إنى أسألك الزينة والمحبة وأعوذبك من المقت والمغضبة . »\r\n« 3 »\r\n« هرگاه دستانت را از غذا شستى ، پيش از آنكه آنها را با حوله خشك كنى ، آن دو را به صورتت بكش وبگو : خدايا از تو آراستگى ومحبت مى طلبم و از گناه و مورد خشم قرار گرفتن به تو پناه مى برم . »\r\n\r\n\r\n","description":"","footnote":"\r\n( 1 ) - مستدرك الوسائل ، ج 3 ، ابواب آداب المائده ، باب 42 ، ص 90 ، ح 5 .\r\n( 2 ) - همان ، باب 42 ، ص 91 ، ح 11 .\r\n( 3 ) - همان ، باب 47 ، ص 91 ، ح 4 .\r\n","page_name":" 119 ","page_number":119},
  {"content":"\r\n\r\n2 - غذا خوردن در حالت تكيه داده و همچنين در حالت درازكش مكروه است . از اميرمؤمنان ( ع ) در اين باره نقل شده كه فرمودند :\r\n« لا تأكل متكئاً كما يأكل الجبارون ، ولا تربع »\r\n« 1 »\r\n« همچون جبّاران وسركشان تكيه داده و همچنين چهار زانو غذا نخور . »\r\nهمچنين از امام صادق ( ع ) در اين باره چنين نقل شده :\r\n« لا تأكل متّكئاً ، وإن كنت منطبحاً هو شر من الإتكاء . »\r\n« 2 »\r\n« در حالت تكيه داده غذا نخور ، و اگر به رو دراز كشيده بودى ، « بدان كه اين حالت » بدتر از حالت تيكه دادن است » .\r\n3 - همچنين انداختن يك پا بر پاى ديگر در موقع غذا خوردن مكروه وناپسند است . از امام صادق ( ع ) ، از پدران بزرگوارشان ، از امير مؤمنان حضرت على ( ع ) نقل شده كه فرمودند :\r\n« إذا جلس أحدكم على الطعام فليجلس جلسة العبد ، ولايضعن أحدكم إحدى رجليه على الاخرى ، ولايتربع فإنها جلسة يبغضها الله عزوجل ، ويمقت صاحبها . »\r\n« 3 »\r\n« هرگاه كسى از شما بر سر غذا نشست ، چونان بندگان بنشينيد ، و كسى از شما يكى از پاهاى خود را بر ديگرى نيندازد ، و همچنين چهارزانو ننشيند ، زيرا خداوند از اين نوع نشستن به خشم مى آيد ، و از كسى كه اين گونه مى نشيند بيزار است . »\r\n4 - غذا خوردن در حال راه رفتن نيز ناپسند است . از امام صادق ( ع ) اين گونه روايت شده كه :\r\n« لا تأكل وأنت ماش ، إلا أن تضطر إلى ذلك »\r\n« 4 »\r\n« در حالى كه راه مى روى غذا نخور ، مگر اينكه ناچار به اين كار شوى » .\r\n5 - مستحب است پس از غذا خوردن دراز كشيده و پاى راست را بر پاى چپ بگذاريم . از امام صادق ( ع ) اين گونه روايت شده كه :\r\n« الاستلقاء بعد الشبع يسمن البدن ، ويمرئ الطعام ، ويسل الداء »\r\n« 5 »\r\n\r\n\r\n","description":"","footnote":"\r\n( 1 ) - همان ، ابواب آداب المائده ، باب 6 ، ص 82 ، ح 2 .\r\n( 2 ) - همان ، ص 83 ، ح 5 .\r\n( 3 ) - همان ، باب 9 ، ص 83 ، ح 2 .\r\n( 4 ) - همان ، باب 11 ، ص 84 ، ح 1 .\r\n( 5 ) - همان ، باب 66 ، ص 95 ، ح 1 .\r\n","page_name":" 120 ","page_number":120},
  {"content":"\r\n\r\n« دراز كشيدن پس از سيرشدن ، بدن را فربه ، و غذا را گوارا ، وبيمارى را « از بدن » خارج مى سازد » .\r\nاز امام رضا ( ع ) نيز در اين باره اين گونه نقل شده :\r\n« و من اراد أن يستمرئ طعامه فليستلق بعد الأكل على شقه الأيمن ، ثم ينقلب على شقه الأيسر حتى ينام . »\r\n« 1 »\r\n« هركس مى خواهد غذايش خوب هضم شود ، بعد از غذا روى قسمت راست بدن خود دراز بكشد ، وسپس روى سمت چپ دراز بكشد تا اين كه بخوابد . »\r\n6 - همچنين پسنديده است غذا را با نمك آغاز كنيم و با آن پايان بريم . از پيامبر ( ص ) نقل شده كه فرمود :\r\n« من افتتح طعامه بالملح وختم به عوفى من اثنين وسبعين داء ، منها الجذام »\r\n« 2 »\r\n« هركس غذاى خود را با نمك آغاز كند و با آن پايان برد از هفتادو دو مرض در امان است ، كه يكى از آنها جذام است . »\r\n7 - دميدن در غذا مكروه است . حضرت على ( ع ) مى فرمايند :\r\n« إن رسول الله ( ص ) نهى عن أربع نفخات ، فى موضع السجود ، وفى الرقا ، وفى الطعام ، والشراب . » « 3 »\r\n« همانا رسول خدا ( ص ) از چهار دميدن نهى كردند ، « يكى » در موضع سجود ، « دوم » در تعويذ ، « سوم » درغذا و « چهارم » در آشاميدنيها » .\r\nو مستحب است در موقع غذا خوردن ، فرد از نزديكترين جاى غذا و نه از بالاى آن بخورد . پيامبر اكرم ( ص ) مى فرمايند :\r\n« إذا أكلتم الثريد فكلوا من جوانبه ، فإن الذروة فيها البركة »\r\n« 4 »\r\n« اگر تريد خورديد ، از كناره هاى آن بخوريد ، چون بركت در بالاى آن است . »\r\nآن حضرت همچنين مى فرمايند :\r\n\r\n\r\n","description":"","footnote":"\r\n( 1 ) - همان ، ح 2 .\r\n( 2 ) - همان ، باب 84 ، ص 99 ، ح 1 .\r\n( 3 ) - همان ، باب 82 ، ص 99 ، ح 1 .\r\n( 4 ) - همان ، باب 57 ، ص 94 ، ح 2 .\r\n","page_name":" 121 ","page_number":121},
  {"content":"\r\n\r\n« إذا وُضعت المائدة فليأكل أحدكم مما يليه ولا يناول ذروة الطعام فإن البركة تأتيها من أعلاها ، ولا يقوم أحدكم ولايرفع يده وإن شبع حتى يرفع القوم أيديهم فإن ذلك يخجل جليسه . »\r\n« 1 »\r\n« هرگاه غذا بر سر سفره گذاشته شد ، پس هر يك از شما از آنچه به او نزديك است و نه از بالاى غذا بخورد ، چه ، بركت از بالاى غذا مى رسد ، همچنين هركس از شما در صورت سير شدن ، از سر غذا برنخيزد يا دست از غذا نكشد ، تا اينكه تمام افراد دست از غذا خوردن بردارند ، چرا كه اين كار ، هم غذايان را خجل زده خواهد كرد » .\r\n8 - همچنين بهتر است با سه انگشت غذا خورد ، پيامبراكرم ( ص ) مى فرمايند :\r\n« الأكل بإصبع واحد أكل الشيطان ، وبالاثنين أكل الجبابرة ، وبالثلاث أكل الأنبياء عليهم السلام . »\r\n« 2 »\r\n« خوردن با يك انگشت كار شيطان ، و با دو انگشت كار جباران و با سه انگشت ، خوردن پيامبران عليهم السلام است . »\r\n9 - خلال كردن دندانها پس از غذا نيز از مستحبّات است . پيامبر اكرم ( ص ) دراين باره مى فرمايند :\r\n« تخلّلوا على اثر الطعام ، فإنه صحة للنّاب والنواجذ ويجلب على العبد الرزق »\r\n« 3 »\r\n« پس از غذا دندانهاى خود را خلال كنيد ، زيرا آن موجب سلامت دندانها وجلب روزى بنده مىشود . »\r\nپيامبراكرم ( ص ) همچنين مى فرمايند :\r\n« نقّوا أفواهكم بالخلال ، فإنه مسكن الملكين الحافظين الكاتبين ، وإن مدادهما الريق وقلمهما اللسان ، وليس شىء أشد عليهما من فضل الطعام فى الفم . »\r\n« 4 »\r\n« دهانهاى خود را با خلال پاكيزه كنيد ، زيرا دهان جايگاه دو فرشته محافظ وكاتب است كه مركبشان آب دهان وقلمشان زبان است ، و هيچ چيز برايشان سخت تر از باقيمانده غذا در دهان نيست » .\r\n\r\n\r\n","description":"","footnote":"\r\n( 1 ) - همان ، باب 58 ، ص 94 ، ح 3 .\r\n( 2 ) - همان ، باب 60 ، ص 94 ، ح 3 .\r\n( 3 ) - همان ، باب 92 ، ص 100 ، ح 1 .\r\n( 4 ) - همان ، ح 3 .\r\n","page_name":" 122 ","page_number":122},
  {"content":"\r\n\r\n10 - همچنين پسنديده است پس از غذا دهان را با مشك زمين ، يا چه بسا هر عطر ديگرى شستشو داد تا خوشبو شود . از حضرت امام باقر ( ع ) نقل شده كه آن حضرت هرگاه با اشنان شستشو مى كردند ، آن را داخل دهان مزه مى كردند وسپس بيرون مى ريختند . « 1 »\r\n11 - همچنين شستشوى بيرون دهان با اشنان يا هر ماده پاك كننده ديگر نيز مستحب است .\r\n\r\nسوم : تغذيه ، پيوندى اجتماعى\r\nبه واسطه غذا ، روان انسان آرامش مى يابد همچنين غذا آدمى را از انقباض وتنگنا نجات مىدهد .\r\nبدينسان مى توان از آن براى سامان بخشى به روابط اجتماعى ، چه در چارچوب خانواده و چه در بيرون از آن ، استفاده كرد . از همين رو اسلام ، مجموعه آموزه هايى را در باب غذا به مؤمنان مى آموزد كه روابط اجتماعى ايشان را مستحكمتر مى كنند . پاره اى از آنها عبارتند از :\r\nالف - تنها غذا خوردن ناپسند و مكروه است . از پيامبر اكرم ( ص ) روايت « 2 » شده است كه ايشان سه گروه را نفرين كرده اند ، « نخست » كسى كه تنها غذا بخورد ، « دوم » كسى كه تنها بر مركب سوار شود ، « سوم » كسى كه تنها در خانه اى بخوابد . »\r\nب - دسته جمعى غذا خوردن نيز مستحب است . پيامبر اكرم ( ص ) در اين باره مى فرمايند :\r\n« أحب الطعام إلى الله ما كثرت عليه أيدى المؤمنين »\r\n« 3 »\r\n« محبوبترين غذا در نزد خدا آن است كه دستان مؤمنين بيشترى به سوى آن برده شود . » از اميرمؤمنان على ( ع ) نيز نقل شده كه فرمودند :\r\n« أكثر الطعام بركة ما كثرت عليه الأيدى »\r\n« 4 »\r\n« با بركت ترين غذا آن است كه دستان بيشترى به سويش برده شود . »\r\n\r\n\r\n","description":"","footnote":"\r\n( 1 ) - همان ، باب 95 ، ص 101 ، ح 1 .\r\n( 2 ) - مستدرك الوسائل ، ج 3 ، ابواب آداب المائده ، باب 89 ، ص 100 ، ح 1 .\r\n( 3 ) - همان ، باب 12 ، ص 84 ، ح 5 .\r\n( 4 ) - همان ، ح 6 .\r\n","page_name":" 123 ","page_number":123},
  {"content":"\r\n\r\nج - همچنين مهمان دعوت كردن وبزرگداشتن مهمان امرى مستحب شمرده مىشود . از حضرت على ( ع ) روايت شده كه فرمودند :\r\n« إنّ من مكارم الاخلاق إقراء الضيف »\r\n« 1 »\r\n« بيگمان مهمان دعوت كردن ، از مكارم اخلاق است . »\r\nد - پذيرش دعوت مؤمن نيز مستحب است . از پيامبر اكرم ( ص ) روايت شده كه فرمودند :\r\n« من لم يُجب الدعوة ، فقد عصى الله ورسوله . »\r\n« 2 »\r\n« هركس دعوت را نپذيرد ، بيگمان از خدا وپيامبرش نافرمانى كرده است . »\r\nه - - اطعام و غذا دادن به ديگران ، مستحبّ مؤكد است . از اميرمؤمنان حضرت على ( ع ) نقل شده كه فرمودند :\r\n« لَئن أجمع نفراً من إخوانى على صاع أو صاعين ، أحب إلى من أن اخرج إلى سوقكم هذه فأعتق نسمة . »\r\n« 3 »\r\n« اگر چند نفر از برادرانم را بر يك يا دو صاع « 4 » غذا دعوت كنم ، محبوبتر از آن است كه به سوى اين بازار شما بيرون آيم و يك برده را ( خريدارى و ) آزاد سازم » .\r\nامام صادق ( ع ) نيز مى فرمايند :\r\n« إطعام مؤمن يعدل عتق رقبة »\r\n« 5 »\r\n« اطعام يك مؤمن ، معادل آزاد كردن يك برده است » .\r\nو - حتى گذاشتن لقمه در دهان يك مؤمن نيز مستحب است . از پيامبر اكرم ( ص ) نقل شده كه فرمودند :\r\n« من ألقم فى فم أخيه المؤمن لقمة حلو لايرجو لها رشوة ولا يخاف بها من شره ، ولايريد إلا وجهه تعالى ، صرف الله عنه بها مرارة الموقف يوم القيامة . »\r\n« 6 »\r\n« هركس در دهان برادر مؤمن خود به نيكى لقمه بگذارد و از اين كار خود رشوه اى را قصد نكرده باشد يا از ترس آن برادر مؤمن اين كار را نكرده باشد و تنها براى خدا اين كار را بكند ، خداوند سختى ايستادن روز قيامت را از او رفع مىكند » .\r\n\r\n\r\n","description":"","footnote":"\r\n( 1 ) - همان ، باب 20 ، ص 86 ، ح 1 .\r\n( 2 ) - همان ، باب 15 ، ص 84 ، ح 5 .\r\n( 3 ) - همان ، باب 26 ، ص 87 ، ح 1 .\r\n( 4 ) - صاع پيمانه ايست معادل 4 مُدّ يا سه كيلوگرم .\r\n( 5 ) - همان ، ح 2 .\r\n( 6 ) - همان ، باب 63 ، ص 94 ، ح 2 .\r\n","page_name":" 124 ","page_number":124},
  {"content":"\r\n\r\nز - همچنين مستحب است ساكنان يك شهر ، برادران رهگذر و مسافر خود را براى غذا دعوت كنند . از پيامبر اكرم ( ص ) نقل شده كه فرمودند :\r\n« إذا دخل رجل بلدة فهو ضيف على من بها من أهل دينه حتى يرحل عنهم ، ولاينبغى للضيف أن يصوم إلّا بإذنهم لئلا يعملوا له الشىء فيفسد عليهم ، ولاينبغى لهم أن يصوموا إلا بإذنه لئلا يحتشمهم فيترك لمكانهم »\r\n« 1 »\r\n« هرگاه كسى وارد شهرى شود ، تا وقتى كه از آن شهر خارج شود مهمان برادران دينى خود در آن شهر است ، و مهمان اجازه ندارد بدون اذن ميزبان روزه بگيرد ، تا براى او كارى انجام ندهند كه او زحمت ايشان را تباه سازد . همچنين ميزبانان نيز نمى توانند روزه بگيرند مگر به اذن ميهمان ، تا اينكه مهمان از شرم ايشان را به حال خود رها سازد و برود » .\r\nح - همچنين تكريم كردن مهمان و احترام به وى مستحب مى باشد ، از رسول اكرم ( ص ) نقل شده كه فرموده اند :\r\n« من كان يؤمن بالله واليوم الآخر فليكرم ضيفه »\r\n« 2 »\r\n« هركس به خدا و روز فرجام ايمان دارد بايد مهمان خود را تكريم كند » .\r\nاز اميرمؤمنان نيز در اين باره نقل شده كه فرمودند :\r\n« أكرم الضيف وإن كان حقيراً »\r\n« 3 »\r\n« مهمان را تكريم كن هرچند خوار وحقير باشد » .\r\nدر واقع از اهل بيت ( ع ) آموزه هاى فراوانى در باب تكريم مهمان وآداب مهماندارى به دست ما رسيده كه اين آموزه ها موجب استحكام پيوندهاى برادران مؤمن با يكديگر مىشود وامر غذا خوردن را به يكى از مناسبات موفق اجتماعى تبديل مىكند .\r\n\r\nچهارم : غذا وتدبير معيشت\r\nانسان بايد راه ميانه روى را در معيشت برگيرد و به اندازه توانايى ووسعش به امر تغذيه اهتمام ورزد ، پس نبايد خود را بيش از توانايى خويش - به سختى افكند . از سويى خداوند متعال بيش از نياز بشر ، غذا فراهم آورده ، به گونه اى كه هر مؤمنى مى\r\n\r\n\r\n","description":"","footnote":"\r\n( 1 ) - همان ، باب 31 ، ص 88 ، ح 1 .\r\n( 2 ) - همان ، باب 34 ، ص 89 ، ح 1 .\r\n( 3 ) - همان ، ح 2 .\r\n","page_name":" 125 ","page_number":125},
  {"content":"\r\n\r\nتواند بدون اينكه متحمّل سختى يا زيانى شود گليم خود را از آب بيرون كشد . در ادامه به برخى آموزه هايى كه در اين باب وارد شده اشاره خواهد شد :\r\nالف - مستحب است انسان با توجه به توان ووسع خود ، ميزان غذايش را تنظيم كند . از امام صادق ( ع ) در اين باره نقل شده كه :\r\n« ليس فى الطعام سرف »\r\n« 1 » « در غذا نبايد اسراف كرد . »\r\nب - معمولا مهمانيها به ابزارى براى به سختى افتادن ميزبانان بدل شده اند ، حال آنكه اسلام از اين امر نهى مىكند و در واقع مستحب است كه مهمان ، ميزبان را به سختى نيندازد . از امام حسين ( ع ) روايت شده كه فرمودند :\r\n« دعا رجل أميرالمؤمنين على بن ابى طالب ، فقال له : أجبت على أن تضمن لى ثلاث خصال ، قال : و ما هى يا أميرالمؤمنين ؟ قال : أن لاتدخل علىّ شيئاً من خارج ، ولا تدخر عنى شيئاً فى البيت ولا تجحف بالعيال ، قال : ذلك لك ، فأجابه على\r\n( ع ) . » « 2 »\r\n« مردى اميرمؤمنان على بن ابيطالب را به منزل خود خواند ، « آن حضرت » به وى فرمودند : به شرط اين كه سه چيز را درباره اين دعوت تضمين كنى ، دعوتت را اجابت مى كنم ، مرد گفت : آن سه شرط چيستند يا اميرالمؤمنين ؟ آن حضرت فرمود : اينكه براى من چيزى از بيرون نياورى ، و چيزى از آنچه در خانه هست از من دريغ نكنى ، و اين كه به خانواده خود ستم نكنى ، آن مرد گفت : آن سه شرط را فراهم مى آورم ، پس على ( ع ) دعوت وى را پذيرفتند » .\r\nاز سويى مستحب است مهمان ، آنچه را كه ميزبان برايش آماده مىكند ، ناچيز نشمارد . از پيامبر اكرم ( ص ) در اين باره نقل شده :\r\n« و من احتقر ما يقرب إليه أخوه لم يزل فى مقت الله يومه وليلته »\r\n« 3 »\r\n« وهركس آنچه را كه برادرش به او تقديم مىكند ، كوچك شمارد ، شب و روز مورد غضب خدا خواهد بود »\r\nهمچنين مستحب است كه ميزبان از آنچه مى آورد شرمسار نشود . از رسول خدا نقل شده كه فرمودند :\r\n\r\n\r\n","description":"","footnote":"\r\n( 1 ) - همان ، باب 24 ، ص 87 ، ح 1 .\r\n( 2 ) - همان ، باب 19 ، ص 85 ، ح 1 .\r\n( 3 ) - همان ، باب 18 ، ص 85 ، ح 1 .\r\n","page_name":" 126 ","page_number":126},
  {"content":"\r\n\r\n« أكرم اخلاق النبيين والصديقين والشهداء والصالحين التزاور فى الله ، و حق على المزور أن يقرِّب إلى أخيه ما تيسَّر عنده ولو لم يكن إلا جرعة من ماء ، فمن احتشم أن يقرب إلى أخيه ما تيسَّر عنده ، لم يزل فى مقت الله يومه وليلة . »\r\n« 1 »\r\n« شريف ترين اخلاق پيامبران وصديقان وشهدا وشايستگان ، ديدار كردن با ديگران براى خداست ، وحقى است برگردن ميزبان كه براى برادرش از هر آنچه دارد چيزى آماده و به وى تقديم كند ، هرچند جرعه اى آب باشد . پس هركس از اينكه از هرآنچه دارد چيزى براى برادرش آماده كند ، شرمسار شود ، روز و شب مورد خشم خدا خواهد بود . »\r\nج - جايز نيست كسى غذايى بيش از توان خود فراهم كند تا بدان وسيله رياكارى وشهرت طلبى نمايد . پيامبر اكرم ( ص ) مى فرمايند :\r\n« من أطعم طعاماً رئاء وسعمة ، أطعمه الله من صديد جهنّم ، وجعل ذلك الطعام ناراً فى بطنه حتى يقضى بين الناس يوم القيامة . »\r\n« 2 »\r\n« هركس از روى ريا و براى كسب اعتبار اطعام كند ، خداوند او را از چرك جهنم اطعام خواهد كرد ، و آن غذا را تا روز قيامت كه ميان مردم داورى مىكند ، به آتشى در شكمش تبديل مى نمايد . »\r\nد - گاهى سهل انگارى در بهره بردن از خوراكى ها منجر به اسراف مىشود . از اين رو اسلام آموزه هايى را درباب اهميت دادن به غذا بيان مى دارد . يكى از اين آموزه ها ناپسند بودن دور انداختن ميوه « و ساير مواد غذايى » قبل از استفاده كامل از آنهاست .\r\nروايت شده كه امام صادق ( ع ) در خانه خود به ميوه اى ناتمام كه در گوشه اى افتاده بود برخوردند ، آن حضرت خشمگين شده وفرمودند :\r\n« ما هذا ؟ إن كنتم شبعتم ، فإن كثيراً من الناس لم يشبعوا ، فأطعموه من يحتاج إليه . »\r\n« 3 »\r\n« اين چيست ؟ اگر سير شده ايد ، « بدانيد » كه بسيارى از مردم هنوز سير نشده اند . پس آن را به كسى كه بدان نيازمند است بدهيد . »\r\nهمچنين مستحب است با آوردن نان بر سرسفره منتظر چيز ديگرى نمانده ، وشروع به خوردن كنيم . از اميرمؤمنان على ( ع ) روايت شده كه فرمودند :\r\n\r\n\r\n","description":"","footnote":"\r\n( 1 ) - همان ، باب 17 ، ص 85 ، ح 3 .\r\n( 2 ) - همان ، باب 30 ، ص 88 ، ح 1 .\r\n( 3 ) - همان ، باب 61 ، ص 94 ، ح 1 .\r\n","page_name":" 127 ","page_number":127},
  {"content":"\r\n\r\n« أكرموا الخبز ، فإن الله تبارك و تعالى أنزل له بركات السماء ، قيل : و ما إكرامه ؟ قال : إذا حضر لم ينتظر به غيره . »\r\n« 1 »\r\n« نان را تكريم كنيد و بزرگ داريد ، زيرا خداوند تبارك و تعالى براى آن بركاتى از آسمان فرو فرستاده است ، گفته شد : چگونه نان را تكريم كنيم ؟ امام فرمودند : هرگاه فراهم آمد منتظر چيز ديگرى نمانيد . »\r\nهمچنين مستحب است قرص نان را كوچك گرفت . از پيامبر اكرم ( ص ) در اين باره روايت شده كه :\r\n« صغروا رغافكم ، فإن مع كل رغيف بركة »\r\n« 2 »\r\n« قرصهاى نان خود را كوچك كنيد زيرا با هر قرص نان بركتى همراه است . »\r\nاحترام نان نيز از مستحبات است . از اميرمؤمنان روايت شده كه فرمودند :\r\n« من وجد كسرة خبز ملقاة على الطريق ، فأخذها فمسحها ثم جعلها فى كوّة ، كتب الله له حسنة ، والحسنة بعشر أمثالها ، فإن أكلها كتب الله له حسنتين مضاعفتين . »\r\n« 3 »\r\n« هركس تكه نانى را كه در راه افتاده بيابد ، و آن را برگيرد و تميز كند و در روزنه اى قرار دهد ، خداوند براى او حسنه اى مى نويسد ، كه هر حسنه ده برابر مىشود ، و اگر آن تكه نان را بخورد ، خداوند براى او دو حسنه مضاعف مى نويسد . »\r\nاز خدا مى خواهيم تا ما را براى تفقّه در دين وبهره مندى از آموزه هاى آن كه به جسم وجان زندگى مى بخشند ، موفق گرداند .\r\n\r\n\r\n","description":"","footnote":"\r\n( 1 ) - همان ، باب 73 ، ص 98 ، ح 1 .\r\n( 2 ) - همان ، باب 76 ، ص 98 ، ح 1 .\r\n( 3 ) - همان ، باب 69 ، ص 95 ، ح 1 .\r\n","page_name":" 128 ","page_number":128},
  {"content":"\r\n\r\n\r\nاحكام خانه ومسكن\r\n\r\nدرآمد :\r\nبا نگاه به آيات قرآنى مى توان اهداف مهم سكنى گزينى را در موارد ذيل خلاصه كرد :\r\n1 - مصون ماندن به واسطه خانه از تجاوز ديگران به حريم جان ، مال وناموس .\r\n2 - دور شدن از انظار عمومى ، پوشاندن عورتها « وامور خصوصى » ، نگهدارى از اسرار ، خلوت كردن با خود وخانواده به ويژه با آنان كه دل با وجودشان آرام مى گيرد .\r\n3 - به وجود آمدن بسترى سالم براى هميارى وهمبستگى و برخوردارى از گذران زندگى اى مشترك ميان فرزندان يك خانواده .\r\n4 - پيراستگى و دور ماندن از بديها وگناهان ، وبرخوردار شدن از فضايى دور از ريا وشهرت طلبى و از شلوغى و نگاه ديگران براى خلوت كردن با خدا از راه ذكر وعبادت .\r\nدر واقع خانه ومسكن يك مؤمن « و همچنين شهر يا روستايى كه آن را در بر مى گيرد » بسترى است براى به كار بستن بسيارى از احكام شرعى همچون امنيت ، حفظ ونگهدراى ، پرهيزگارى ، هميارى ، نيكوكارى ، پيراستگى و ذكر خدا و مانند اينها .\r\nبا نگاه به آيات ورواياتى كه به برخى از آنها اشاره خواهد شد ، در مى يابيم كه مسكن نمونه ، مسكنى است كه اين شرايط را براى ما فراهم مى آورد :\r\n1 - استحكام ومصونيت در برابر خطرها .\r\n2 - وسعت ، هواى پاك ، نور خورشيد .\r\n3 - پوشيدگى وآرامش .\r\n4 - زيبايى وآراستگى .\r\n5 - سادگى ودورماندن از اسراف .\r\n6 - جاى مناسب .\r\n7 - ذكر خدا وپيراستگى .\r\n8 - سود وبركت .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n9 - هميارى ومهربانى .\r\n10 - جايگاهى براى علم آموزى و تربيت .\r\n11 - آموزه هاى و الا .\r\nدر آنچه خواهد آمد به تفصيل درباره اين احكام سخن خواهيم راند :\r\n\r\n1 - استحكام ومصونيت\r\nخداوند متعال مى فرمايد :\r\nوَ اذْكُرُوا إِذْ جَعَلَكُمْ خُلَفَاءَ مِنْ بَعْدِ عَادٍ وَ بَوَّأَكُمْ فِى الْأَرْضِ تَتَّخِذُونَ مِنْ سُهُولِهَا قُصُوراً وَ تَنْحِتُونَ الْجِبَالَ بُيُوتاً فَاذْكُرُوا آلَاءَ اللَّهِ وَ لَا تَعْثَوْا فِى الْأَرْضِ مُفْسِدِينَ « اعراف / 74 »\r\n« به خاطر آوريد كه شما را جانشين قوم « عاد » قرار داد و در زمين مستقر ساخت ، كه در دشتهايش ، قصرها براى خود بنا مى كنيد و در كوه ها ، براى خود خانه ها مى تراشيد بنابراين ، نعمتهاى خدا را متذكر شويد و در زمين به فساد نكوشيد . »\r\nرهيافت وحى :\r\nهمانگونه كه پيش از اين در سخن از احكام حفظ وپاس دارى گفته شد ، محافظت از جان شرعاً وعقلًا امرى واجب است ، از اين رو اهتمام به استحكام واصول ايمنى بنا ، در امر ساخت و ساز نيز ضرورى است . البته اين ضرورت در موارد گوناگون ومتناسب با خطرات احتمالى با شدت و ضعف همراه است « يعنى گاهى واجب و گاهى امرى مستحب شمرده مىشود » . از اين رو در شرايطى كه احتمال وقوع خطر ، بالا وخطر مرگ را در پى داشته باشد ، پايبندى به اصول ايمنى واستحكام بنا واجب وسهل انگارى در آنها حرام است . مثلًا اگر كسى در يك منطقه زلزله خيز خانه اى سست بنياد بسازد ، به گونه اى كه از ديدگاه عرف ، خود را در معرض خطر مرگ قرار داده باشد ، اين كار وى حرام است . اما در صورتى كه احتمال وقوع خطر كم يا ضعيف باشد ، مجهز شدن به وسايل ايمنى در برابر آن امرى مستحب وحفظ نكردن خود از آن خطر ، امرى مكروه شمرده مىشود .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاحكام :\r\nامروزه كه عوامل و اسباب مرگ وهلاكت بيش از پيش گوناگون شده اند ، ضرورى است كه به امر استحكام و ايمن سازى ساختمان ها نيز بيش از پيش اهتمام ورزيم . آنچه خواهد آمد تنها اشاره اى است به برخى مصاديق پايبندى به اين ضرورت ، كه خواست ما از بيان اين نمونه ها تنها توضيح اين قاعده كلى يعنى ضرورت ايمن سازى بناها در ساخت و ساز است . حال به اين نمونه ها توجه كنيد :\r\n1 - بايد براى هر ناحيه ، معيارهاى ويژه اى براى ساخت و ساز در نظر گرفت . معيارهايى كه علاوه بر نيازسنجى استحكام ساختمان ها ، عمر مفيد آنها را نيز در هر منطقه تعيين كنند . همچنين بايد اين اطلاعات را به گونه اى سامان داد كه در دسترس ساكنان هر منطقه قرار گيرند . در واقع سخن از تفاوت ميزان نيازمندى به استحكام بناها در مناطق گوناگون است ، زيرا اين نياز سنجى در مناطق كوهستانى با مناطق هموار ، و در مناطق خشك با مناطق مرطوب ، و در خاكهاى سخت با خاكهاى سست متفاوت است ، كه تشخيص اين امر از وظايف شهردارى هر منطقه خواهد بود .\r\n2 - يكى از موارد استحكام سازه هاى ساختمانى ، ايمن سازى بناها در برابر زلزله ورانش زمين است . در اين صورت اگر با منطقه اى زلزله خيز مواجه باشيم بايد قوانين شديدتر وقاطع ترى را در ساخت و ساز وانواع مصالح مورد استفاده ، به كار گيريم .\r\n3 - اگر كشورى در معرض وقوع جنگهاى گوناگون باشد ، بايد علاوه بر سامان دهى به قوانين ساخت و ساز ، قوانين ديگرى در زمينه حفاظت در برابر از حملات هوايى وموشكى نيز وضع شود . مى توان به عنوان نمونه ، به الزام ساخت پناهگاههاى كافى و كمك به كسانى كه چنين امكانى برايشان فراهم نيست ، از بودجه دولت ، اشاره كرد .\r\n4 - همچنين بايد براى لوله كشيهاى آب وگاز و برق كشى منازل قوانينى در جهت ايمنى اهالى خانه ، به ويژه كودكان در نظر گرفت .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n5 - يكى از نمونه هاى چنين قوانينى ، قوانين مربوط به اطفاى حريق است كه در آنها بايد الزام تعبيه خروجى ها ونردبانهاى اضطرارى براى فرار از محل حادثه ، و يا تعبيه نشانه هاى كافى براى هدايت مردم در زمان وقوع حوادث غير مترقبه و مانند اينها پيش بينى شده باشد .\r\n6 - يكى ديگر از راههاى ايمن سازى ، تعبيه حفاظ دور پشت بامهاى مورد استفاده مردم و همچنين تعبيه ميله هاى حفاظتى در پنجره ها و در دو سوى پله هاى داخلى خانه و در نتيجه ايمن سازى ساكنين از همه خطرات احتمالى است .\r\n\r\n2 - وسعت ، نور خورشيد ، هواى پاك\r\nخداى سبحان مى فرمايد :\r\nوَ تَرَى الشَّمْسَ إِذَا طَلَعَتْ تَزَاوَرُ عَنْ كَهْفِهِمْ ذَاتَ الْيَمِينِ وَ إِذَا غَرَبَتْ تَقْرِضُهُمْ ذَاتَ الشِّمَالِ وَ هُمْ فِى فَجْوَةٍ مِنْهُ ذلِكَ مِنْ آيَاتِ اللَّهِ مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيّاً مُرْشِداً « كهف ، 17 »\r\n« و « اگر در آنجا بودى » خورشيد را مى ديدى كه به هنگام طلوع ، به سمت راست غارشان متمايل مى گردد و به هنگام غروب ، به سمت چپ ، و آنها در محل وسيعى از آن « غار » قرار داشتند ، اين از آيات خداست . هركس را خدا هدايت كند ، هدايت يافته وهركس را گمراه گذارد ، هرگز ولى وراهنمايى براى او نخواهى يافت . »\r\nاحكام :\r\n1 - از سياق آيه 17 سوره كهف به ضرورت برخوردارى از هواى پاك ونور آفتاب در خانه پى مى بريم . اين آيه بيان مى دارد كه اصحاب كهف به درون يك غار كوهستانى پناه بردند ، « اين در حالى است كه پاكى هوا يكى از مشخصه هاى چنين مناطقى است » ونور خورشيد به هنگام طلوع وغروب بر آنان مى تابيد . « كه همين تابش خورشيد بود كه گرماى كافى را براى سالم ماندن بدنهاى ايشان در برابر تهاجم ميكروبها فراهم مى آورد . »\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n2 - احاديث بسيارى از معصومين روايت شده كه ما را به وسعت ، پاكيزگى ونظافت خانه فرا مى خوانند ، و اين كه خانه بايد جايگاهى براى تندرستى وسلامتى ، نيكى ونيك خواهى باشد .\r\nحال از اين اصول وارزشها ، مى توان احكام فرعى جديدى را ، متناسب با نيازهاى عصر حاضر را استخراج كرد ، كه برخى از آنها عبارتند از :\r\nالف : امروزه ، استفاده از سوختهاى جديد به ويژه استفاده از فراورده هاى نفتى ما را گرفتار آلودگى محيط زيست كرده است . از اين رو ما بايد خانه هاى خود را تا حد توان دور از كانونهاى آلودگى برگزينيم . همچنين بايد كارخانه هاى گوناگون ، به ويژه كارخانه هاى سيمان وكودهاى شيميايى و مانند اينها را نيز كه موجب آلودگى شديد محيط زيست مى شوند ، دور از مناطق مسكونى احداث كرد .\r\nب : زندگى امروزين ، زندگى در شهرهاى بزرگ وپرجمعيت و زندگى در شهرهايى پر از ساختمان ها وبرجهاى مرتفع است . از اين رهگذر اگر فاصله ضرورى ميان ساختمان ها را مورد توجه قرار ندهيم ، بيگمان فرزندانمان را از فوايد تابش نور خورشيد محروم خواهيم ساخت . بنابراين بايد ساختمان ها را طورى طراحى كنيم كه مانع تابش نورخورشيد كه در شريعت اسلام يكى از پاك كننده ها به شمار مى رود ، نشوند .\r\nج : خطرات آلودگى هاى صوتى هم كمتر از خطرات آلودگى هوا نيست ، از اين رو بايد در حد توان از آلودگيهاى صوتى نيز بكاهيم تا از زندگى آرام وراحتى برخوردار شويم .\r\n\r\n3 - پوشيدگى وآرامش\r\nخداى متعال مى فرمايد :\r\nوَ قَرْنَ فِى بُيُوتِكُنَّ وَ لَا تَبَرَّجْنَ تَبَرُّجَ الْجَاهِلِيَّةِ « احزاب ، 33 »\r\n« و در خانه هاى خود قرار و آرام گيريد ، وهمانند زينت نمايى روزگار جاهليت پيشين ، زينت نمايى نكنيد . . . »\r\nو مى فرمايد : وَ إِذَا سَأَلْتُمُوهُنَّ مَتَاعاً فَاسْأَلُوهُنَّ مِنْ وَرَاءِ حِجَابٍ ذلِكُمْ أَطْهَرُ لِقُلُوبِكُمْ وَ قُلُوبِهِنَّ « احزاب ، 53 »\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n« وهنگامى كه چيزى از وسايل زندگى را از آنان « همسران پيامبر » مى خواهيد از پشت حجاب بخواهيد ، اين كار براى پاكى دلهاى شما و آنها بهتر است » .\r\nرهيافت وحى :\r\nاز آيات بسيارى كه در قرآن مى خوانيم ، در مى يابيم كه خانه حرمتى دارد كه نبايد بدون اذن صاحبان آن بدان وارد شد يا به جاى ورود از در خانه از ديوار آن بالا رفت .\r\nعلاوه بر اين ، در اسلام حتى از اهالى خانه نيز خواسته شده براى ورود به اتاقهاى ديگر اعضاى خانواده در ساعتهاى استراحت وتنهايى هم اجازه بگيرند . همچنين در يكى از آيات ، بر ضرورت وجود حجاب وپرده به هنگام درخواست چيزى از زنان پيامبر ( ص ) نيز تأكيد شده است . اين رهيافتها ، ما را به استنباط احكامى چند در رابطه با پوشيدگى وآرامش خانه رهنمون مى سازند كه عبارتند از :\r\nاحكام :\r\n1 - بايد در ساخت خانه ها هرقدر كه مى توانيم به شاخص پوشيدگى نزديكتر شويم . پيش از اين ، خانه يك مسلمان از دو بخش اندرونى كه به خانواده متعلق بود وبخش بيرونى كه براى مهمانان در نظر گرفته شده بود ، تشكيل مى شد . اين دو بخش به گونه اى جدا گانه ساخته مى شدند كه افراد غريبه نه تنها افراد خانواده را نمى ديدند ، بلكه كوچكترين صدايى از ايشان را نيز نمى شنيدند .\r\n2 - بايد پنجره ها ونورگيرها را در وسط خانه و نه در كناره هاى تحت اشراف همسايگان يا عابران تعبيه كرد . در غير اين صورت بهتر است ميان پنجره ها و كوچه و خيابان فاصله اى در نظر گرفته شود .\r\n3 - همچنين بايد اتاقهاى خواب را براى تأمين پوشيدگى بيشتر ، حتى از اهالى خانه مانند كودكان وخدمتكاران ، هرچه دور تر از فضاى داخلى خانه بسازيم .\r\n4 - نگاه كردن به درون خانه ها واستراق سمع ، چه از راههاى عادى ومعمولى و چه از طريق دوربين يا كنترل خطوط تلفن به وسيله دستگاههاى تجسّس\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nالكترونيكى ، جايز نيست . پيش از اين در بخش احكام حفظ وپاس دارى ، به پاره اى از احكام نگاه كردن به خانه ها اشاره شده بود .\r\n\r\n4 - زيبايى وآراستگى خانه\r\nخداوند متعال مى فرمايد :\r\nقُلْ مَنْ حَرَّمَ زِينَةَ اللَّهِ الَّتِى أَخْرَجَ لِعِبَادِهِ وَ الطَّيِّبَاتِ مِنَ الرِّزْقِ قُلْ هِىَ لِلَّذِينَ آمَنُوا فِى الْحَيَاةِ الدُّنْيَا خَالِصَةً يَوْمَ الْقِيَامَةِ كَذلِكَ نُفَصِّلُ الْآيَاتِ لِقَوْمٍ يَعْلَمُونَ « اعراف ، 32 » .\r\n« بگو چه كسى زينتهاى الهى را كه براى بندگان خود آفريده وروزيهاى پاكيزه را حرام كرده است . بگو اينها در زندگى دنيا براى كسانى است كه ايمان آورده اند « اگر چه ديگران نيز با آنها مشاركت دارند ، ولى » در قيامت ، خالص براى مؤمنان خواهد بود . اين گونه آيات « خود » را براى كسانى كه آگاهند ، شرح مى دهيم . »\r\nرهيافت وحى\r\nخداوند نه تنها آراستگى دنيوى را بر مؤمنين حرام نكرده ، بلكه دستور داده مؤمنان با رفتن به مساجد ، خود را بيارايند . در واقع برخوردارى از زينت وآراستگى ، موجب برقرارى محبت ميان مردم مىشود . زنان نيز مى توانند در خانه و براى افراد محرم خانه زينت كنند ولى جايز نيست زينتهاى خود را براى بيگانگان آشكار سازند . از سويى در آيات قرآنى خداوند متعال ، خانه هايى با درها وتختهاى آراسته وزينت شده را در شمار زخارف وپيرايه هاى دنيا محسوب كرده است ، و همچنين روايات متعددى به محبوب بودن زيبايى وآراستگى در نزد خدا اشاره دارند . بيگمان ، خانه به عنوان محل سكونت انسانها مىتواند يكى از برجسته ترين مصاديق آراستگى باشد .\r\nاحكام :\r\nآراستگى وزيبايى خانه بسته به موارد زير است :\r\n1 - امكان نگريستن به زيباييهاى طبيعت شامل نظرافكندن به ستارگان در شب ، وامكان ديدن سبزه زار و آب در روز .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n2 - نگهدارى كردن از حيوانات اهلى همچون پرندگان وماكيان . در واقع احاديث بسيارى در استحباب نگهدارى ماكيان و حيوانات اهلى در خانه وارد شده است .\r\n3 - وجود سبزه و گل وريحان در خانه براى انبساط خاطر .\r\n4 - وجود آب ، به ويژه در صورت امكان - جوى آب جارى در خانه ، زيرا زيبايى خانه هاى بهشتى از درختانى است كه از زيرشان نهرهايى جارى است .\r\n5 - پاكيزگى ، بخور دادن ، روشن كردن چراغ در شب واستفاده از آينه در خانه ، كه احاديث زيادى در موردشان وارد شده است .\r\n6 - نگاشتن آيات الهى وآراستن خانه مسلمان به قرآن ، كه بر زيبايى خانه مى افزايد وهمانگونه كه روايات بيان مى دارند خانه را از شر اجنه وبلايا حفظ مىكند .\r\nمواردى كه بدانها اشاره كرديم ، نمودهاى آراستگى مورد اشاره نصوص ومتون دينى بودند والبته بجز اين موارد ، موارد ديگرى را نيز مى توان از بيان ويژگى هاى خانه هاى بهشتى ، دريافت كرد ، ولى چون حس زيبايى شناسى مردم با يكديگر متفاوت است ، هر نسل يا گروه وقومى بايد زينتهاى خود را بر مبناى حس زيبايى شناسى خود و با توجه به پديده هايى كه به ايشان انبساط خاطر وچشمهاى ايشان را نوازش مىدهد ، برگزينند . از اين جمله مى توان به بهره مندى از شكلهاى آرام بخش هندسى ورنگهاى درخشان متناسب با يكديگر وبرخوردارى از چراغها ولوسترها وتختها وكالاها وفرشهايى كه بر زيبايى خانه مى افزايند ، اشاره كرد . به عبارت ديگر آنچه در زينت خانه ومحيط زندگى مهم است لذت بينايى وانبساط خاطرى است كه تأثيرگذارى مثبت آن را در نيك خلقى ، والايى آداب معاشرت ودوستى ومودّت بين انسانها مشاهده مى كنيم ، البته با اين شرط كه احكام شرع در نظر گرفته شود و اين امور ما را به ورطه اسراف وتجمل گرايى دچار نكنند .\r\n\r\n5 - سادگى ودورى از زياده روى\r\nخداى متعال مى فرمايد :\r\nوَ الَّذِينَ إِذَا أَنْفَقُوا لَمْ يُسْرِفُوا وَ لَمْ يَقْتُرُوا وَ كَانَ بَيْنَ ذلِكَ قَوَاماً « فرقان ، 67 » .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n« و كسانى كه هرگاه انفاق مى كنند ، نه اسراف مى نمايند و نه سخت گيرى ، بلكه در ميان اين دو حد اعتدالى دارند » .\r\nرهيافت وحى :\r\nاسراف ، چيزى جز فرا رفتن از حد متعارف در امور زندگى نيست ، كه وقتى به يكى از امور زير منجر شود از جمله مذمومات و مكروهات محسوب مىشود :\r\n1 - اگر به اتلاف مال بى آنكه سودى عقلايى دربر داشته باشد منجر شود ؛ مانند روشن كردن چراغ در روز روشن .\r\n2 - اگر بيش از نيازمندى وكفاف باشد ؛ همچون فراهم آوردن خانه اى با ده ها اتاق براى خانواده اى كوچك كه خانه اى با سه يا چهار اتاق برايشان كافى است .\r\n3 - اگر به ابزارى براى منحرف كردن افكار عمومى و فخر فروشى به ديگران بدل شود .\r\n\r\n6 - جاى مناسب\r\nخداى متعال مى فرمايد :\r\nوَ أَوْحَيْنَا إِلَى مُوسَى وَ أَخِيهِ أَنْ تَبَوَّءَا لِقَوْمِكُمَا بِمِصْرَ بُيُوتاً وَ اجْعَلُوا بُيُوتَكُمْ قِبْلَةً وَ أَقِيمُوا الصَّلَاةَ وَ بَشِّرِ الْمُؤْمِنِينَ « يونس ، 87 »\r\n« و به موسى وبرادرش وحى كرديم كه براى قوم خود ، خانه هايى در سرزمين مصر انتخاب كنيد ، وخانه هايتان را مقابل يكديگر « ومتمركز » قرار دهيد و نماز را برپا داريد و به مؤمنان بشارت ده ( كه سرانجام پيروز مى شوند ) » .\r\nرهيافت وحى :\r\nبهترين خانه از نظر موقعيّت مكانى ، آن است كه حداكثر خواستهاى سكنى گزينى از جمله حفاظت ، بهره مندى ، هواى پاك ، نور خورشيد ، پوشيدگى وحجاب ، آرامش ، آراستگى و ذكر وپيراستگى را برآورده سازد كه ما برخى از اين مؤلفه ها را با نگاه به كتاب الهى و احاديث پيامبراكرم ( ص ) و اهل بيتشان ( عليهم السلام ) در مى يابيم\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاحكام :\r\n1 - يكى از برجسته ترين اهداف اسلام در امر خانه گزينى فراهم آمدن فضايى براى ذكر خدا وپيراستگى است . بنابراين بهتر آن است كه خانه ومسكن خود را در شهرهاى مذهبى و در كنار مراكز وعظ و ارشاد و در مناطقى كه از جو مذهبى خوبى برخوردارند برگزينيم . اين امر را از گفته حضرت ابراهيم ( ع ) پس از سكنى دادن خانواده اش در كنار مكه كه فرمود : « پروردگارا براى اقامه نماز ايشان را در اينجا سكنى دادم . . . » در ميابيم .\r\n2 - همچنين خوب است كه خانه هاى خود را نزديك آرامگاهها برگزينيم تا هر چه بيشتر به ياد آخرت بيفتيم . ابوذر مى گويد : پيامبر خدا ( ص ) به من فرمودند :\r\n« يا أباذر ، اوصيك فاحفظ لعل الله أن ينفعك به ، جاور القبور تذكر بها الآخرة . »\r\n« 1 »\r\n« اى ابوذر ، تو را به چيزى پند مى دهم ، پس آن را نگهدار شايد كه خداوند بواسطه آن به تو بهره اى رساند ، در همسايگى آرامگاهها خانه بگير تا بدانها آخرت را به ياد آورى » .\r\n3 - امير مؤمنان حضرت على ( ع ) در نوشته مبارك خود به حارث الهمدانى مى فرمايند :\r\n« واسكن الأمصار العظام ، فإنها جماع المسلمين ، واحذر منازل الغفلة والجفاء . »\r\n« 2 »\r\n« در شهرهاى بزرگ سكونت گزين زيرا آن شهرها محل اجتماع وگردآمدن مسلمانان است ، و همچنين از جايگاههاى غفلت وجفا برحذر باش » .\r\nاز اين حديث كراهت سكنى گزينى در ميان غير مسلمانان وآنانكه در ميان خود پيوندهاى نيكى برقرار نساخته اند ، برداشت مىشود .\r\n4 - از آيه 87 سوره يونس « « و به موسى وبرادرش وحى كرديم كه « براى قوم خود ، خانه هايى در سرزمين مصر انتخاب كنيد ، وخانه هايتان را مقابل يكديگر « ومتمركز » قرار دهيد و نماز را برپا داريد و به مؤمنان بشارت ده « كه\r\n\r\n\r\n","description":"","footnote":"\r\n( 1 ) - مستدرك الوسائل ، ج 1 ، كتاب الصلاة ، أبواب أحكام المساكين ، ص 246 ، باب 23 ، ح 3 .\r\n( 2 ) - بحارالانوار ، ج 73 ، ص 156 ، ح 2 .\r\n","page_name":" 138 ","page_number":138},
  {"content":"\r\n\r\nسرانجام پيروز مى شوند . » » مى توان استحباب سكنى گزينى در ميان خويشان ودوستان وياران را استنباط كرد .\r\n5 - دين اسلام بر تحقيق درباره همسايگان پيش از تحقيق در مورد خانه ، تأكيد مىكند .\r\nاميرمؤمنان ( ع ) در توصيه خود به فرزند بزرگوارشان امام حسن ( ع ) ، مى فرمايند :\r\n« سل عن الرفيق قبل الطريق ، وعن الجار قبل الدار »\r\n« 1 » .\r\n« پيش از اينكه از راه بپرسى ، درباره همراهت سؤال كن ، و پيش از آنكه درباره خانه سؤال كنى ، درباره همسايگان بپرس » .\r\nاز اين حديث پيامبر اكرم ( ص ) كه مى گويد : مردى نزد پيامبر اكرم ( ص ) آمد وگفت : اى رسول خدا ، مى خواهم خانه اى بخرم ، شما دستور مى دهيد كجا خانه بخرم ؟ در جهينه يا در مزينه يا در ثقيف يا در ميان قريش ؟ پس پيامبر ( ص ) فرمودند :\r\n« الجار ثم الدار »\r\n« 2 » « نخست همسايگان « را بشناس » سپس « به فكر خريد » خانه « باش » ، مى فهميم كه مراد از همسايه ، تنها خانه هاى كنارى و ديوار به ديوار نيست ، بلكه واژه « جار » يا همسايه تمام ساكنين محله را دربر مى گيرد ، زيرا واژه همسايگان به خانه هاى نزديك و چه بسا تا چهل خانه اطلاق مى شده است .\r\n6 - بهتر آن است كه خانه خود را در ميان خانه هايى با ارتفاع متناسب با يكديگر برگزينيم تا خانه اى بالاتر از خانه ما ومشرف بر آن واقع نشود . اين رهيافتى است كه مى توان از حديث ذيل دريافت كرد :\r\nمردى از انصار شكايت نزد پيامبر برده وگفت : خانه همسايگان ، خانه وى را در ميان گرفته است . پس پيامبراكرم ( ص ) فرمودند :\r\n« إرفع ما استطعت واسأل الله أن يوسع عليك . »\r\n« 3 »\r\n« هر قدر مى توانى خانه ات را بالا ببر و از خدا بخواه تا در كار تو گشايش دهد . »\r\n\r\n\r\n","description":"","footnote":"\r\n( 1 ) - همان ، ص 155 ، ح 36 .\r\n( 2 ) - مستدرك الوسائل ، ج 1 ، كتاب الصلاه ، ابواب أحكام المساكين ، ص 246 ، باب 23 ، ح 2 .\r\n( 3 ) - بحارالانوار ، ج 73 ، ص 154 .\r\n","page_name":" 139 ","page_number":139},
  {"content":"\r\n\r\n7 - از حديث امير مؤمنان ( ع ) كه فرمودند :\r\n« ليس بلد بأحق بك من بلد ، خير البلاد ما حملك . »\r\n« 1 »\r\n« هيچ شهرى براى تو شايسته تر از ديگرى نيست . بهترين شهر براى تو جايى است كه تو را در بر گيرد ( و تو بتوانى در آن زندگى خوبى داشته باشى ) . » در مى يابيم كه بهتر است خانه اى متناسب با مصالح خود برگزينيم . به عنوان نمونه در صورت توان خانه خود را نزديك محل كار خود انتخاب كنيم .\r\n8 - امكان دارد خانه هايى كه گذشتگان براى ما به ارث گذاشته باشند ، نيازمنديهاى ما را فراهم وخواسته هاى ما را برآورده نكنند ، يا با شرايط ما سازگار نباشند ، از اين رو دين اسلام در صورت تنگ يا مناسب بودن خانه ، به تعويض آن دستور مىدهد و از بهانه قراردادن مسائلى چون يادمان گذشتگان وخاطرات گذشته و مانند اينها نهى مىكند .\r\nمعمربن خلاد روايت مىكند كه ابا الحسن ( ع ) خانه اى خريدارى كرده و به يكى از دوستان خود امر فرمودند تا بدانجا منتقل شود وفرمودند :\r\n« إن منزلك ضيق »\r\n« خانه ات تنگ است »\r\nپس آن دوست گفت : اين خانه را پدرم ساخته است . امام ابوالحسن ( ع ) ديگر بار فرمودند :\r\n« إن كان أبوك أحمق ينبغى أن تكون مثله »\r\n« 2 » .\r\n« اگر پدرت احمق بود تو نيز مى بايست مانند او باشى ؟ » .\r\n9 - از آيه 15 سوره سبأ كه مى فرمايد :\r\nلَقَدْ كَانَ لِسَبَإٍ فِى مَسْكَنِهِمْ آيَةٌ جَنَّتَانِ عَنْ يَمِينٍ وَ شِمَالٍ كُلُوا مِنْ رِزْقِ رَبِّكُمْ وَ اشْكُرُوا لَهُ بَلْدَةٌ طَيِّبَةٌ وَ رَبٌّ غَفُورٌ\r\n« براى قوم « سبا » در محل سكونتشان نشانه اى « از قدرت الهى » بود : دو باغ « بزرگ وگسترده » از راست و چپ « رودخانه عظيم با ميوه هاى فراوان ، به آنها گفتيم : » از روزى پروردگارتان بخوريد وشكر او را بجا آوريد ، شهرى است پاك و پاكيزه ، وپروردگارى\r\n\r\n\r\n","description":"","footnote":"\r\n( 1 ) - نهج البلاغه ، قصار الحكم ، كلمه قصار 442 .\r\n( 2 ) - وسائل الشيعه ، ج 3 ، كتا ب الصلاه ، ابواب احكام المساكن ، باب 2 ، ص 559 ، ح 1 .\r\n","page_name":" 140 ","page_number":140},
  {"content":"\r\n\r\nآمرزنده ( ومهربان ) » ، نيز در مى يابيم كه بهتر است محل سكونت هر كس با سبزه ودرختان احاطه شده باشد .\r\n10 - از حديث پيامبر اكرم ( ص ) كه در گذر از سرزمين اصحاب حجر « قوم ثمود » به ياران خود فرمودند :\r\n« لا تدخلوا مساكن الذين ظلموا أنفسهم إلا أن تكونوا باكين ، حذراً أن يصيبكم ما أصابهم »\r\n« 1 » « به خانه هاى كسانى كه به خود ستم كرده اند از بيم اينكه آنچه بر سرشان آمد ، بر سر شما نيز بيايد ، وارد نشويد ؛ مگر در حال گريه . » نيز كراهت ساكن شدن در مناطقى كه خداوند اهالى آنها را به خاطر ستمشان كيفر داده ، استنباط مىشود .\r\n\r\n7 - ذكر وپيراستگى\r\nخداى متعال مى فرمايد :\r\nفِى بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَ الْآصَالِ * رِجَالٌ لَا تُلْهِيهِمْ تِجَارَةٌ وَ لَا بَيْعٌ عَنْ ذِكْرِ اللَّهِ وَ إِقَامِ الصَّلَاةِ وَ إِيتَاءِ الزَّكَاةِ يَخَافُونَ يَوْماً تَتَقَلَّبُ فِيهِ الْقُلُوبُ وَ الْأَبْصَارُ « نور ، 36 - 37 »\r\n« ( اين چراغ پر فروغ ) در خانه هايى قرار دارد كه خداوند اذن فرموده ديوارهاى آن را بالا برند « تا از دستبرد شياطين وهوسبازان در امان باشد » ، خانه هايى كه نام خدا در آنها برده مىشود ، وصبح وشام در آنها تسبيح او مى گويند ، مردانى كه نه تجارت و نه معامله اى آنان را از ياد خدا وبرپا داشتن نماز واداى زكات غافل نمى كند ، آنها از روزى مى ترسند كه در آن ، دلها و چشمها زير ورو مى شوند » .\r\nرهيافت وحى :\r\nخانه نمونه آن است كه از آن صداى ذكر الهى بلند شود ونور پيراستگى و ايمان از آن بتراود .\r\nاحكام :\r\n1 - مستحب است در خانه جايگاهى براى نماز و ذكر در نظر گرفته شود .\r\n\r\n\r\n","description":"","footnote":"\r\n( 1 ) - مستدرك الوسايل ، ج 1 ، احكام المساكن ، باب 23 ، ص 247 ، ح 8 .\r\n","page_name":" 141 ","page_number":141},
  {"content":"\r\n\r\n2 - مستحب است برخى نمازها را هرچند كه نماز مستحبى باشند ، در خانه خود اقامه كرد تا روح عبادت در جايجاى خانه منتشر شود و اين كار در تربيت فرزندان مؤثر افتد .\r\n3 - احاديثى كه بر استحباب قرائت قرآن پيش از خواب يا در صبحدم دلالت دارند ، بر استحباب تلاوت قرآن در خانه نيز دلالت مى كنند .\r\n4 - به طور كلى مستحب است اهالى خانه در مواقع گوناگونى چون قبل از غذا و پس از آن ، پيش از خواب و پس از آن ، هنگام وضو و غسل و . . . زبان به ذكر الهى بگشايند و بر آن مداومت ورزند ، تا خانه همواره با ياد خدا آباد وپربركت باقى بماند .\r\n\r\n8 - سود وبركت\r\nحديثى از پيامبر اكرم ( ص ) آمده كه :\r\n« من أكل من كَدِّ يده ، نظرالله إليه بالرحمة ثم لايعذِّبه أبداً . »\r\n« 1 »\r\n« هركس از دسترنج خود بخورد ، خداوند با نگاه مهربانى به وى مى نگرد وسپس هيچگاه وى را عذاب نمى كند . »\r\nهمچنين پيامبر اكرم ( ص ) در حديث مفصّلى مى فرمايند :\r\n« . . ونعم اللهو المغزل للمرأة الصالحة . »\r\n« 2 »\r\n« بهترين مشغوليت براى زن شايسته ، نخ ريسى است » .\r\nرهيافت وحى :\r\nدين ما را به طلب روزى حلال وتدبير در معيشت وميانه روى واقتصاد در گذران زندگى فرا مى خواند كه يكى از بخشهاى آن تشويق افراد به اقتصاد خانگى وتوليد خانوادگى است . اين امر خانه را به واحدى توليدى وموثر در عرصه اقتصاد كشور بدل و آن را از محلى براى مصرف به محلى براى توليد تبديل مىكند ، حال چه اين توليد يك توليد كشاورزى و چه يك توليد صنعتى سبك باشد .\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، احكام المساكن ، ص 417 ، باب 8 ، ح 7 .\r\n( 2 ) - بحارالانوار ، ج 73 ، ص 175 ، ح 2 .\r\n","page_name":" 142 ","page_number":142},
  {"content":"\r\n\r\nاحكام :\r\n1 - كاركردن براى به دست آوردن روزى حلال امرى مستحب ، و چه بسا وقتى چرخه زندگى از حركت باز مى ايستد ، امرى واجب محسوب شود . از سويى ديگر فراهم آمدن بخشى از روزى نيز هميارى و همكارى خانواده را مى طلبد .\r\n2 - اسلام مردم را به ارتزاق از دسترنج و كار توليدى خود فرا مى خواند .\r\n3 - مستحب است زنان اوقات فراغت خود را در خانه به كارهاى درآمدزا به ويژه ريسندگى وبافندگى اختصاص دهند .\r\n4 - همچنين دين از اقتصاد وتوليد خانگى حمايت مىكند و در اين راستا نگهدارى از ماكيان ورمگان را براى بهره مند شدن از گوشت و شير آنها و همچنين كشاورزى را براى بهره مند شدن از محصولات آن توصيه مىكند .\r\n5 - از سويى كار دسته جمعى اعضاى خانواده براى توليد و روح جمعى حاكم بر ايشان موجب رشد صفات پسنديده زير در آنها مىشود :\r\nنخست : هميارى وهماهنگى ؛ كه اگر اين ويژگى امروز در خانه وميان افراد خانواده نهادينه شود ، فردا در فرهنگ جامعه نيز نهادينه خواهد شد .\r\nدوم : توليدگر بارآمدن فرزندان ؛ كه از رهگذر آن كودكان مى آموزند بايد براى امرار معاش كار و براى رسيدن به پيشرفت تلاش كنند .\r\nسوم : مهارت در آن زمينه اى كه براى كار خانگى انتخاب مى كنند ؛ از اين رهگذر فرزندان ، ورزيده وكارآزموده پاى به عرصه اجتماع خواهند گذاشت .\r\n\r\n9 - هميارى ومهربانى\r\nخداى متعال مى فرمايد :\r\nتَعَاوَنُوا عَلَى الْبِرِّ وَ التَّقْوَى وَ لَا تَعَاوَنُوا عَلَى الْإِثْمِ وَ الْعُدْوَانِ وَ اتَّقُوا اللَّهَ إِنَّ اللَّهَ شَدِيدُ الْعِقَابِ « المائده ، 2 »\r\n« و ( همواره ) در راه نيكى وپرهيزگارى با هم تعاون كنيد و « هرگز » در راه گناه و تعدى همكارى ننماييد و از « مخالفت فرمان » خدا بپرهيزيد كه مجازات خدا شديد است . »\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nرهيافت وحى :\r\nخانواده ، واحدى اجتماعى است كه از ارزشهاى اجتماعى در جامعه اسلامى پاسدارى مىكند . برجسته ترين اين ارزشها ، به رسميت شناختن يكديگر ، همزيستى مسالمت آميز ، هميارى وهمبستگى است ، وخانه نمونه خانه اى است كه تا حد امكان اين ارزشها را در چهارچوب نظام خانواده براى افراد آن فراهم آورد .\r\nاحكام :\r\n1 - خانواده مورد نظر اسلام با بالاترين مراتب هميارى ، مهرورزى وهمبستگى متمايز مىشود كه برخى نمودهاى آن عبارتند از :\r\nالف : ناراحت نشدن افراد خانواده - كه در اينجا منظور دايره بزرگ خانواده است كه شامل دائى ها وعموها نيز مىشود - از اينكه ديگر اعضا چه با اجازه و چه بدون اجازه ، چه در حضور و چه در غياب صاحب خانه ، از غذاهاى خانه ايشان بخورند . « آيه 61 ، سوره نور » .\r\nب : مديريت جمعى كارهاى خانه ؛ در واقع اين زن خانه نيست كه به تنهايى بايد تمام مسؤوليتهاى خانه واداره خانواده را به گردن گيرد .\r\n2 - براى عملى كردن واقعى ارزشهايى چون هميارى ، مهرورزى متقابل وهمبستگى خانواده ها بايد به كارهاى زير بپردازند :\r\nنخست : تشكيل مجالسى خانوادگى كه بتوان از رهگذر آن مجالس دركارها با ديگر اعضاى خانواده رايزنى و براى رفع مشكلات با يكديگر هميارى كرد .\r\nدوم : ايجاد يك صندوق تعاون جهت حمايت يا دادن وام به افراد نيازمند خانواده ، و همچنين براى فراهم آوردن نيازمنديهاى مشترك مانند كندن چاه ، خريد يك قطعه زمين ، ساخت يك خانه تابستانى ، بناى يك باب مدرسه براى فرزندان خانواده يا ساخت مسجد وحسينيه و مانند اينها .\r\nسوم : تأسيس شركتهاى درآمدزا براى درآمدزايى خانواده وايجاد فرصتهاى شغلى براى جوانان ودستيابى به هميارى اقتصادى درچهارچوب خانواده .\r\nچهارم : تشكيل هيأتى براى تصدى امور خيريه وحمايت از نيازمندان جامعه و نشر فضايل انسانى وامر به معروف و نهى ازمنكر .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\n10 - جايگاه علم آموزى و تربيت\r\nخداى متعال مى فرمايد :\r\nفِى بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَ الْآصَالِ « المائده ، 2 »\r\n« ( اين چراغ پر فروغ ) در خانه هايى قرار دارد كه خداوند اذن فرموده ديوارهاى آن را بالا برند « تا از دستبرد شياطين وهوسبازان در امان باشد » ، خانه هايى كه نام خدا در آنها برده مىشود ، وصبح وشام در آنها تسبيح او مى گويند . . . » .\r\nرهيافت وحى :\r\nخانه اى كه رنگ خدايى به خود گرفته در واقع چراغدان نور پروردگار وجايگاه علم و تربيت شايسته است . اگر فضاى خانه همواره با ياد خدا عطرآگين شود و به نور معرفت روشنايى يابد ، تربيت يافتگان در آن خانه نيز از اهل ذكر و اهل علم خواهند شد .\r\nاحكام :\r\nاولين مدرسه اى كه مى توان در آن فرزندان را به گونه اى ايمانى تربيت كرد ، دامن وآغوش مادران وسپس حمايت وآموزه هاى پدران است . حضرت مريم اسوه مادر ربانى است كه از رحمش روح خدا زاييده شد . در اين امت نيز اين حضرت فاطمه زهرا ، بزرگ بانوى زنان جهان است كه عابدترين مردم واسوه زنان با ايمان به شمار مى رود . حال به توصيه هايى چند در زمينه تربيت ربانى توجه كنيد :\r\nنخست : مادران بايد با معنى تربيت فرزندانى پاك آشنا شده و در زمان باردارى وسپس در زمان شير دادن ، خود را از هرگونه آلودگى بپيرايند و به فضايل بيارايند تا والاترين اخلاق را از راه شير خود به فرزندان منتقل كنند .\r\nدوم : پدران بايد سخت در پى روزى حلال باشند و به تزكيه وپيراستگى خود بيش از پيش اهتمام ورزند تا الگوهاى شايسته اى براى فرزندان خود باشند .\r\nسوم : پدران ومادران بايد با سامان دادن به برنامه خانوادگى هدفمند به رشد روحى وعقلانى فرزندان خود يارى رسانند .\r\nچهارم : بايد بيش از آنچه به تغذيه مادى فرزندانمان اهتمام مى ورزيم ، تربيت وپرورش ايشان را مورد توجه قرار دهيم كه اين امر با امورى چون خريد كتاب براى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nايشان ، فرستادن آنها به مدارس خوب و مهمان كردن افراد خوب وموجّه « براى سخنرانى و ارشاد خانواده » محقق مىشود .\r\n\r\n11 - آداب و الا\r\nدر خانواده اسلامى آداب ورفتارهاى والايى از مؤمنان سر مى زند كه جاى جاى خانه را عطرآگين مى سازد وخانه را از محبت ومهربانى پر مىكند . در ادامه ، گزيده اى از متون دينى اى را كه در اين زمينه سخن گفته اند ، از نظر مى گذرانيم :\r\n\r\nآداب ورود به خانه :\r\n1 - امير مؤمنان حضرت على ( ع ) مى فرمايند :\r\n« إذا دخل أحدكم منزله فليسلِّم على أهله ، يقول : السلام عليكم ، فإن لم يكن له أهل فليقل : السلام علينا من ربنا ، وليقرأ قل هو الله أحد حين يدخل منزله ، فإنه ينفى الفقر . »\r\n« هركس از شما وارد خانه اش شد بايد بر خانواده اش سلام كند و بگويد : درود بر شما ، پس اگر خانواده اى نداشت بگويد درود پروردگارمان بر ما ، و همچنين سوره قل هو الله احد را به هنگام ورود به خانه بخواند ، كه آن ، فقر را نابود مى سازد » .\r\nو همچنين مى فرمايد :\r\n« وليقرأ إذا خرج من بيته الآيات من آخر آل عمران وآية الكرسى وإنا أنزلناه وأم الكتاب ، فإن فيها قضاء حوائج الدنيا والآخرة . »\r\n« 1 »\r\n« و به هنگام خروج از خانه آيات آخر سوره آل عمران و همچنين آية الكرسى و سوره انا انزلناه وام الكتاب « حمد » را بخواند ، كه در اين كار برآورده شدن نيازمنديهاى دنيا و آخرت نهفته است » .\r\n2 - از امام صادق ( ع ) روايت شده كه آن حضرت از پدران بزرگوار خود اين گونه نقل كرده اند :\r\n« أن النبى\r\n( ص )\r\nقال : إذا خرج الرجل من بيته فقال بسم الله ، قالت الملائكة له : سلمت ، فإذا قال : لا حول ولا قوة إلا بالله ، قالت الملائكة له : كُفِيَت ، فإذا قال : توكلت على الله ، قالت الملائكة له : وقيت . »\r\n« 2 »\r\n\r\n\r\n","description":"","footnote":"\r\n( 1 ) - بحارالانوار ، ج 73 ، ص 166 ، باب 34 ، ح 1 .\r\n( 2 ) - همان ، ص 168 ، ح 10 .\r\n","page_name":" 146 ","page_number":146},
  {"content":"\r\n\r\n« پيامبر ( ص ) فرمودند : اگر مردى به هنگام خروج از خانه بسم الله گويد ، فرشتگان به او مى گويند : تو سلامتى . و اگر بگويد : « لاحول ولا قوة إلا بالله » ، فرشتگان به او مى گويند : در پناه خدا خواهى بود ، و اگر بگويد : برخدا توكل مى كنم ، فرشتگان به وى مى گويند : محفوظ خواهى بود » .\r\n\r\nآداب خواب و شب زنده دارى :\r\n1 - در اين باب از امام صادق ( ع ) از پدر بزرگوارشان ( ع ) حديثى اين گونه نقل شده :\r\n« قال رسول الله\r\n( ص )\r\n: لاسهر إلا فى ثلاث : متهجد بالقرآن ، وفى طلب العلم ، أو عروس تُهدى إلى زوجها »\r\n« 1 » .\r\n« رسول خدا ( ص ) فرمودند : شب بيدارى تنها براى سه امر اشكالى ندارد : « نخست » شب زنده دارى براى خواندن قرآن ، « دوم » در طلب علم ودانش آموختن ، « سوم » در شبى كه عروسى به نزد شوهرش برده شود . »\r\n2 - جابربن عبدالله در روايتى مى گويد : پيامبر خدا ( ص ) فرمودند :\r\n« قالت ام سليمان بن داود لسليمان\r\n( ع )\r\n: إياك وكثرة النوم بالليل ، فإن كثرة النوم تدع الرجل فقيراً يوم القيامة . »\r\n« 2 »\r\n« مادر سليمان بن داوود به سليمان ( ع ) گفت : از زياد خوابيدن در شب برحذر باش ، زيرا خواب زياد انسان را در روز قيامت تهيدست وا مى نهد . »\r\n3 - از حضرت امام صادق ( ع ) روايت شده كه فرمودند :\r\n« قال رسول الله\r\n( ص )\r\n: أول ما عصى الله تبارك و تعالى بست خصال : حب الدنيا ، وحب الرياسة ، وحب الطعام ، وحب النساء ، وحب النوم ، وحب الراحة . »\r\n« 3 »\r\n« رسول خدا ( ص ) مى فرمايند : نخستين بار از رهگذر شش ويژگى از فرمان خداوند سرپيچى شد : حب دنيا ، حب رياست ، حب غذا ، زن دوستى ، خواب دوستى وآسايش دوستى . »\r\n4 - اميرمؤمنان ( ع ) مى فرمايند :\r\n« لا ينام المسلم وهو جنب ، ولا ينام إلا على طهور ، فإن لم يجد الماء فليتيمم بالصعيد ، فإنّ روح المؤمن تُرفع إلى الله تبارك و تعالى فيقبلها ويبارك عليها ، فإن كان أجلها قد\r\n\r\n\r\n","description":"","footnote":"\r\n( 1 ) - همان ، ص 178 ، ح 3 .\r\n( 2 ) - همان ، ص 179 - 180 ، ح 3 .\r\n( 3 ) - همان ، ص 180 ، ح 5 .\r\n","page_name":" 147 ","page_number":147},
  {"content":"\r\n\r\nحضر جعلها فى كنوز رحمته ، وإن لم يكن أجلها قد حضر بعث بها مع أمنائه من ملائكته فيردّونها فى جسدها . » « 1 »\r\n« مؤمن با حال جنابت نمى خوابد ، و تنها با پاكيزگى مى خوابد ، و اگر آبى نيابد بايد با خاك پاك تيمم كند ، زيرا « هنگام خواب » روح مؤمن به سوى خدا ، بالا برده مىشود پس خداوند آن را مى پذيرد و آن را متبرك مى سازد ، اگر اجل او فرا رسيده باشد ، آن را در گنجهاى رحمتش قرار مىدهد ، و اگر اجل او فرا نرسيده باشد آن روح را با فرشتگان پاسدار وى مى فرستد تا ايشان آن روح را به بدنش بازگردانند » .\r\n\r\nبه چه هنگام خوابيدن درست است ؟\r\n1 - خواب پيش از طلوع آفتاب از ناپسندترين خوابهاست ، تا اين اندازه كه در حديثى از امام صادق ( ع ) آمده كه :\r\n« قال رسول الله ( ص ) : ما عجّت الأرض إلى ربها كعجيجها من ثلاثة : من دم حرام يُسفك عليها ، أو اغتسال من زنا ، أو النوم عليها قبل طلوع الشمس . »\r\n« پيامبر خدا ( ص ) فرمودند : زمين هيچگاه مانند اين سه حالت به سوى خدا فرياد نمى زند وقتى كه خونى به ناحق برآن ريخته شود ، و از زنا غسلى به عمل آيد ، وخوابى پيش از طلوع آفتاب صورت پذيرد » .\r\n2 - همچنين خواب بعد از نماز مغرب و پيش از نماز عشا نيز كراهت دارد . از اميرمؤمنان ( ع ) در اين باب نقل شده كه فرمودند :\r\n« النوم بين العشائين يورث الفقر ، والنوم قبل طلوع الشمس يورث الفقر . »\r\n« 2 »\r\n« خواب بين نماز مغرب و عشا و همچنين خواب پيش از طلوع آفتاب موجب فقر مىشود » .\r\n3 - خواب پس از عصر آنچنان كه از روايت امام صادق ( ع ) برمى آيد از حماقت است . آن حضرت مى فرمايند :\r\n« قال رسول الله\r\n( ص ) :\r\nالنوم من أول النهار خرق ، والقائلة نعمة ، والنوم بعد العصر حمق ، و بين العشائين يحرم الرزق . »\r\n« 3 »\r\n\r\n\r\n","description":"","footnote":"\r\n( 1 ) - همان ، ص 182 ، ح 2 .\r\n( 2 ) - همان ، ح 2 .\r\n( 3 ) - همان ، ص 185 ، ح 6 .\r\n","page_name":" 148 ","page_number":148},
  {"content":"\r\n\r\n« رسول خدا ( ص ) فرمودند : خواب درا بتداى روز نشانه نادانى وكودنى است ، وخواب قيلوله « نيمروز » نعمت ، وخواب پس از عصر از حماقت ، وخواب بين نماز مغرب و عشا روزى را از بين مى برد » .\r\n4 - زمان بسيار مناسب براى خواب در روز خواب پيش از ظهر يا قيلوله است .\r\nاز امام زين العابدين ( ع ) روايت شده كه ايشان نماز صبح را مى خواندند و تا طلوع آفتاب در سجده گاه خود به تعقيبات مى پرداختند ، سپس برمى خاستند و نماز طولانى اى را شروع مى كردند ، سپس كمى مى خوابيدند و بعد از بيدار شدن مسواك مى خواستند ودندانهاى خود را مسواك مى كردند و پس از آن صبحانه طلب مى كردند . « 1 »\r\n\r\nچگونه بخوابيم ؟\r\n1 - اسلام ، خوابيدن بر روى شكم را مكروه مى شمرد و به ديگر صورت هاى خواب فرا مى خواند . شامى در خبرى از اميرمؤمنان ( ع ) درباره گونه هاى مختلف خواب پرسش كرده است . امام ( ع ) نيز اين گونه پاسخ گفته اند :\r\n« النوم على اربعة اصناف : الانبياء تنام على أقفيتها مستلقية ، وأعينها لاتنام متوقعة لوحى ربها عزوجل ، والمؤمن ينام على يمينه مستقبل القبلة ، والملوك وابناؤها على شمائلها ليستمرئوا ما يأكلون ، وإبليس وإخوانه وكل مجنون وذى عاهة ينامون على وجوههم منبطحين . »\r\n« 2 »\r\n« خواب چهارگونه است : پيامبران به پشت مى خوابند ، در حالى كه چشمهايشان به انتظار وحى پروردگار عزوجل به خواب نمى رود ، مؤمنان بر دست راست خود ورو به قبله مى خوابند ، پادشاهان وفرزندانشان بر دست چپ خود مى خوابند تا آنچه مى خورند هضم كنند ، ابليس وبرادران او وديوانگان وآفت زدگان نيز به رو و بر روى شكم خود مى خوابند » .\r\n2 - همچنين مستحب است پيش از خواب بر رختخواب خود دست بكشيم تا از نبود حشره يا اجسام مضر مطمئن شويم و خدا را با دعايى كه از امام صادق ( ع ) از پدر بزرگوارشان نقل شده بخوانيم . آن حضرت مى فرمايند :\r\n\r\n\r\n","description":"","footnote":"\r\n( 1 ) - همان ، ص 186 ، باب 42 ، ح 2 .\r\n( 2 ) - همان ، ص 187 ، باب 43 ، ح 4 .\r\n","page_name":" 149 ","page_number":149},
  {"content":"\r\n\r\n« قال النبى\r\n( ص )\r\n: إذا آوى أحدكم إلى فراشه فليمسحه به طرف إزاره ، فإنه لايدرى ما يحدث عليه ، ثم ليقل : اللهم إن أمسكت نفسى فى منامى فاغفرلها ، وإن أرسلتها فاحفظها بما تحفظ به عبادك الصالحين . »\r\n« 1 »\r\n« پيامبر ( ص ) فرمودند : هركسى از شما كه به رختخواب خود رفت با گوشه اى از لُنگ « يا لباس » خود بر آن بكشد ، زيرا نمى داند چه بر سرش خواهد آمد ، سپس بگويد : خداوندا اگر جانم را در خواب ستاندى پس بر آن ببخشاى ، و اگر آن را بازگرداندى ، آن را آنچنان كه بندگان شايسته خود را حفظ مى كنى حفظ كن » .\r\n3 - خواب پيش از شستن دست از چربى نيز كراهت دارد . از پيامبر اكرم ( ص ) نقل شده كه فرمودند :\r\n« لايبيتن أحدكم ويده غمرة ، فان فعل فأصابه لمم الشيطان فلا يلومنَّ إلا نفسه . »\r\n« 2 »\r\n« كسى از شما شب را با دست چرب نخوابد . اگر اين گونه خوابيد و به دامهاى شيطان گرفتار آمد ، كسى جز خودش را ملامت نكند » .\r\n4 - همچنين تنها خوابيدن در خانه يا در پشت بام بدون حفاظ نيز مكروه است . از پيامبراكرم ( ص ) نقل شده كه فرمودند :\r\n« إن الله كره النوم فى سطح ليس بمحجّر . »\r\n« خداوند خوابيدن در پشت بامى كه حفاظ ندارد را مكروه كرده است » .\r\nو همچنين مى فرمايد :\r\n« من نام على سطح غير محجّر فقد برئت منه الذمة ، وكره أن ينام الرجل فى بيت وحده . »\r\n« 3 »\r\n« عواقب خوابيدن در پشت بام بدون حفاظ با خود شخص است . همچنين مكروه است كسى تنها در خانه بخوابد » .\r\n5 - هركس ناچار شود تنها در جايى بخوابد ، دعاى روايت شده از حضرت اباالحسن ( ع ) را بخواند :\r\n« من بات فى بيت وحده أو فى دار أو فى قرية وحده ، فليقل : اللهم آنس وحشتى وأعنّى على وحدتى . »\r\n« 4 »\r\n\r\n\r\n","description":"","footnote":"\r\n( 1 ) - همان ، ص 186 ، ح 2 .\r\n( 2 ) - همان ، ص 187 ، ح 9 .\r\n( 3 ) - همان ، ح 7 .\r\n( 4 ) - همان ، باب 44 ، ص 201 ، ح 18 .\r\n","page_name":" 150 ","page_number":150},
  {"content":"\r\n\r\n« هركس به تنهايى در خانه يا ده يا شهرى بخوابد . بگويد : خداوندا در وحشتم انيسم باش و در تنهايى ام مرا يارى كن » .\r\n6 - در پايان ، سخن را با اشاره به آداب پيامبر اكرم ( ص ) در وقت خوابيدن عطرآگين ميكنيم .\r\nالف : روايت شده كه پيامبر ( ص ) بر حصيرى مى خوابيدند وزيرانداز ديگرى زير خود نمى نهادند وهرگاه كه مى خواستند به رختخواب بروند وبخوابند مسواك مى كردند ، و وقتى به رختخواب مى رفتند ، بر دست راست خويش مى خوابيدند و دست راست خود را زيرگونه راست خويش مى نهادند و مى فرمودند :\r\n« اللهم قنى عذابك يوم تبعث عبادك . »\r\n« خداوندا مرا در روزى كه بندگانت را برمى انگيزى ، از كيفر خود در امان دار » .\r\nب : آن حضرت وقتى به رختخواب مى رفتند ، اذكار وادعيه گوناگونى بر زبان مبارك جارى مى ساختند ، مثلا مى فرمودند :\r\n« اللهم إنى أعوذ بمعافاتك من عقوبتك ، وأعوذ برضاك من سخطك ، وأعوذ بك منك ، اللهم إنى لا أستطيع أن ابلغ فى الثناء عليك ولو حرصت ، أنت كما أثنيت على نفسك . »\r\n« خداوندا من از عقوبتت به بخششت ، و از غضبت به خشنوديت ، و از خودت به خودت پناه مى برم . خداوندا من هرچه تكاپو كنم نمى توانم به مرتبه ثناگويى تو دست يابم ، تو آنگونه اى كه خود ثنا گفتى » .\r\nو همچنين به هنگام خواب مى فرمودند :\r\n« بسم الله أموت وأحيا وإلى الله المصير ، اللهم آمن روعتى ، واستر عورتى ، وأدِّ عنّى أمانتى . »\r\n« با نام خدا مى ميرم وزنده مى شوم وپايان كار به سوى خداست ، خداوندا وحشت مرا آرامش بخش ، وزشتيها وكاستيهاى مرا بپوشان ، وامانتهاى مرا بپرداز » .\r\nج : همچنين آن حضرت به هنگام خواب آية الكرسى را تلاوت مى كردند و مى فرمودند :\r\n« أتانى جبرئيل فقال يا محمد إن عفريتاً من الجن يكيدك فى منامك فعليك بآية الكرسى . »\r\n« جبرئيل نزد من آمد وگفت : اى محمد در خواب جنى بد انديش بر ضدّ تو توطئه چينى مىكند ، پس آية الكرسى را بخوان . »\r\nد : امام باقر ( ع ) مى فرمايند :\r\n« ما استيقظ رسول الله\r\n( ص )\r\nمن نوم قط إلا خر لله عزوجل ساجداً . »\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n« رسول خدا ( ص ) از خوابى بيدار نمى شدند مگر اينكه پس از آن براى خداوند عزوجل به سجده مى افتادند » .\r\nه - : همچنين روايت شده كه آن حضرت تنها در صورتى مى خوابيدند كه پيش از خواب مسواك خود را بالاى سر مباركشان قرار داده باشند و مى فرمودند :\r\n« لقد امرت بالسواك حتى خشيت أن يكتب على »\r\n« چنان به مسواك كردن امر شده ام كه ترسيدم بر من واجب گردد » .\r\nز : همچنين به هنگام بيدار شدن مى فرمودند :\r\n« الحمد لله الذى احيانى بعد موتى إن ربى لغفور شكور »\r\n« سپاس خدايى را كه پس از مرگم به من زندگى بخشيد ، همانا پروردگارم آمرزنده وسپاسگذار است » .\r\nهمچنين مى فرمودند :\r\n« اللهم إنى أسألك خير هذا اليوم ونوره وهداه وبركته وطهوره ومعافاته ، اللهم إنى أسألك خيره و خير ما فيه وأعوذ بك من شره وشر ما بعده . »\r\n« 1 »\r\n« خداوندا من نيكى ونور وهدايت وبركت و پاكى وبخشش اين روز را از تو خواستارم ، خداوندا من نيكى اين روز ونيكى آنچه در آن است را از تو خواستارم و از شر آن وشر پس از آن به تو پناه مى برم » .\r\n\r\n\r\n","description":"","footnote":"\r\n( 1 ) - بحارالانوار ، ج 73 ، ص 201 - 22 ، ح 19 .\r\n","page_name":" 152 ","page_number":152},
  {"content":"\r\n\r\n\r\nاحكام تندرستى و سلامتى\r\n\r\nدرآمد :\r\nحيات طيبه « زندگى پاك » يكى از ارزشهاى ايمان است و يكى از پايه هاى آن هم عافيت است كه با پيش گيرى ، درمان وآرامش روانى محقق مىشود .\r\nبرخى مولفه هاى پيش گيرى عبارتند از دورى جستن از پليدى و روى آوردن به پاكيزگى و همچنين زياده روى نكردن در خوردن و آشاميدن و دور ريختن ناپاكيها وگزينش پاكيها .\r\nاما در زمينه درمان ، مى توان روزه گرفتن وبرپا داشتن نماز و به جا آوردن فريضه حج و همچنين درمان جستن از عسل را در زمره درمانها شمرد .\r\nاز سويى آرامش روحى - روانى ، انسان را از بسيارى از بيماريها دور مى سازد و در درمان بسيارى از بيماريها سهيم است .\r\n\r\nنخست : احكام تندرستى\r\nاز برخى نصوص بر مى آيد كه حيات خجسته از مؤلفه هاى ايمان است كه عافيت « تمام و كمال » يكى از پيامدهاى آن خواهد بود . بايد گفت عافيت امرى چند بُعدى است كه رعايت برخى ابعاد آن واجب والزامى و رعايت پاره اى ديگر نيكو و مستحب است . حال به احكام ابعاد گوناگون عافيت توجه كنيد :\r\nالف : ساده ترين بعد عافيت شرايطى است كه وجود و زندگى انسان وسلامت اعضاى بدن به آنها منوط است كه رعايت اين بعد امرى واجب به شمار مى رود .\r\nب : بُعدى كه در آن ، انسان خود را از ترس وارد آمدن زيانى سنگين همچون ضعف عمومى يا ايجاد كاستى بزرگى در يكى از نيروهاى اصلى انسان ، مثلًا در شنوايى ، بينايى يا نيروى جنسى ، ايمن مى سازد ، كه چه بسا آن هم واجب باشد .\r\nج : بُعد مراقبت از سلامت عمومى ، كه نپرداختن به آن امكان دارد زيان هاى عظيمى چون انتشار بيماريهاى واگيردار وكشنده و مانند اينها را به همراه داشته باشد كه پرداختن به اين بُعد نيز امرى الزامى است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nد : بُعدى كه در آن جامعه از حمله بيمارى هاى غير كشنده اى كه البته امكان دارد به خاطر ضعف عمومى برخى مبتلايان ، آنها را به كام مرگ بكشانند ، ايمن مىشود ، مثلًا پيشگيرى از انتشار بيمارى آنفلوانزا يكى از مصاديق آن است ، چه بسا در برخى شرايط واجب بنمايد .\r\nه - : برخوردارى از بالاترين سطح پيشگيرى و مراقبت نيز ، كه در آن سطح انسان در برابر بسيارى از بيماريها ايمن مىشود امرى مستحب به نظر مى رسد مگر اينكه به حكم حاكم شرع واجب شود .\r\nحال به موشكافى در اين ابعاد پنج گانه مى پردازيم :\r\n\r\n1 - حفظ جان واعضا\r\nخداى متعال مى فرمايد :\r\nمَنْ عَمِلَ صَالِحاً مِنْ ذَكَرٍ أَوْ أُنْثَى وَ هُوَ مُؤْمِنٌ فَلَنُحْيِيَنَّهُ حَيَاةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ مَا كَانُوا يَعْمَلُونَ « نحل ، 97 »\r\n« هركس كار شايسته اى انجام دهد ، خواه مرد باشد يا زن ، در حالى كه مؤمن است ، او را به حياتى پاك زنده مى داريم ، وپاداش آنها را بهترين اعمالى كه انجام مى دادند ، خواهيم داد . »\r\nرهيافت وحى :\r\nدين اسلام ما را به برخوردارى از حيات طيبه « زندگى پاك » فرا مى خواند ، در اين راستا پروردگارمان به ما دستور داده تا اگر پيامبرش ما را به آنچه حياتمان مى بخشد فرا خواند ، از او فرمان بريم ، خواسته شايستگان هم برخوردارى از حياتى نيكو در دنيا و آخرت است ، ووسيله رسيدن به آن عمل صالح است . بايد گفت عافيت يكى از شرط هاى برخوردارى از اين حيات طيبه است .\r\nاحكام :\r\n1 - بى شك نابود كردن زندگى ، قتل نفس و از كار انداختن اعضا وقواى جسمانى ، جملگى اعمالى حرام محسوب مى شوند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n2 - اين حرمت ، حرمت عوامل وابزارهاى منجر به آسيبهاى فوق الذكر را نيز در بر دارد . سهل انگارى واهمال كارى آگاهانه اى كه به مرگ ، نقص عضو يا از ميان رفتن نيرويى از نيروهاى انسان منجر شود و همچنين اقدام به خودكشى از جمله اين اعمال حرام برشمرده مى شوند .\r\n3 - حرام بودن انداختن خود در ورطه هلاك ونابودى ، بيگمان به معنى لزوم محافظت عرفى از جان است ، از اين رو هركس آگاهانه در حفظ جان خود كوتاهى ورزد و بنا به عرف ، نابود كننده جان خود محسوب شود ، مرتكب فعل حرامى شده است .\r\n4 - بر مبناى اصل وجوب حفظ نفس ، رعايت نكات بهداشتى و انجام مراحل عملى برخوردارى از سلامت ، به اندازه اى كه حفظ نفس از نابودى وايمنى اعضا وقواى جسمانى اقتضا كند ، واجب والزامى محسوب مىشود .\r\n5 - پاره اى از اعمال را شرع از آن رو كه به حيات بشرى يا سلامت انسان زيان وارد مى سازند ، حرام شمرده كه سخن از آنها در فصل حفظ و نگهدارى به تفصيل رفت .\r\n\r\n2 - تقابل تندرستى وزيان بيش از حد\r\nاحكام :\r\n1 - پاره اى از بيماريها به مرگ يا نقص عضو يا از ميان رفتن قواى جسمانى منجر نمى شوند ، ولى ضرر وزيان بيش از حدّى را در پى دارند ، مانند مبتلا شدن به مرض قند كه هرچند به مرگ نمى انجامد و مى توان سالها با آن زندگى كرد ، ولى اين بيمارى از نظر عرف بسيار زيان رسان تلقى مىشود ، وظاهراً حفظ خود از ابتلا به چنين بيماريهايى نيز واجب است .\r\n2 - اگر اهمال كارى در حفظ جان از آسيبهاى بيش از حد ، در عرف به منزله نابود كردن خود تلقى شود ، وجوب اقدام براى دفع آن آسيبها قويتر به نظر مى رسد . بنابراين هركس گرفتار چنين بيماريهايى شود بايد به دارو ودرمان آن همت گمارد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\n3 - تقابل بهداشت عمومى و فساد\r\nخداى متعال مى فرمايد :\r\nوَ لَا تُفْسِدُوا فِى الْأَرْضِ بَعْدَ إِصْلَاحِهَا ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ « اعراف ، 85 »\r\n« و در روى زمين ، بعد از آنكه « در پرتوى ايمان ودعوت انبيا » اصلاح شده است ، فساد نكنيد . اين براى شما بهتر است اگر با ايمان هستيد » .\r\nرهيافت وحى :\r\nخداوند متعال اشاعه فساد وتباهى در زمين را به شدت منع كرده ، ودورى جستن از تباهى هاى بزرگ را به منزله حكمت نفى ولايت كفار دانسته است . از همين رو تلاش در راستاى جلوگيرى از انتشار تمام گونه هاى فساد وتباهى ، امرى واجب تلقى شده كه يكى از نمودهاى آن اهتمام ورزيدن به بهداشت عمومى براى جلوگيرى از به خطر افتادن سلامت مردم است .\r\nاحكام :\r\n1 - بايد از رهگذر نظارت بر توليدكنندگان وفروشندگان مواد غذايى از كشاورزان ودهقانان گرفته تا رستورانها ونانوايى ها ومراكز توليد مواد غذايى وآسيابها وكارخانجات كنسروسازى ومواد لبنى ومواد گوشتى و مانند اينها ، از انتشار مواد غذايى فاسد ، جلوگيرى كرد .\r\n2 - همچنين بايد بر سرچشمه هاى آب آشاميدنى ، رودخانه ها ، مخازن وتلمبه هاى آب و همچنين بر خطوط لوله آبرسانى براى دور ساختن ميكروبها ، مواد راديواكتيو و ديگر مواد زيان رسان به منابع آبى نظارت كرد .\r\n3 - واجب است با اقداماتى چون واكسيناسيون عمومى عليه بيماريهاى مسرى و جلوگيرى از انتقال مردم از مناطق آلوده به اين گونه بيماريها به مناطق پاكيزه ، از انتشار بيماريهاى مرگبار جلوگيرى كنيم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n4 - بايد براى جلوگيرى از انتشار بيماريهاى واگيردار در مراكزى چون مدارس ، اداره جات ، كارخانجات و ديگر مراكز تجمع مردم ، يك سيستم نظارت بهداشتى در نظر گرفت .\r\n5 - بايد براى جلوگيرى از تردّد آزادانه مبتلايان به بيماريهاى واگيردار چون آبله ، جذام ، سل وايدز و همچنين براى فراهم آمدن سلامت جامعه وپيشگيرى از انتشار اين بيماريها ، مراكزى براى نگهدارى وقرنطينه مبتلايان به آن امراض در نظر گرفت .\r\n6 - براى جلوگيرى از انتشار بيماريهاى جنسى و همچنين براى ايمن نگاه داشتن فرزندان از آسيبهاى ژنتيكى ، بايد بر امر ازدواج در جامعه نظارت شود .\r\n\r\n4 - بهداشت عمومى وحيات طيبه\r\nخداى سبحان مى فرمايد :\r\nالَّذِينَ يَتَّبِعُونَ الرَّسُولَ النَّبِىَّ الْأُمِّىَّ الَّذِى يَجِدُونَهُ مَكْتُوباً عِنْدَهُمْ فِى التَّوْرَاةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهَاهُمْ عَنِ الْمُنْكَرِ وَ يُحِلُّ لَهُمُ الطَّيِّبَاتِ وَ يُحَرِّمُ عَلَيْهِمُ الْخَبَائِثَ وَ يَضَعُ عَنْهُمْ إِصْرَهُمْ وَ الْأَغْلَالَ الَّتِى كَانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِى أُنْزِلَ مَعَهُ أُولئِكَ هُمُ الْمُفْلِحُونَ « اعراف ، 157 »\r\n« همانا كه از فرستاده « خدا » ، پيامبر « امى » پيروى مى كنند ، پيامبرى كه صفاتش را ، در تورات وانجيلى كه نزدشان است ، مى يابند ، آنها را به معروف دستور مىدهد و از منكر باز مى دارد ، اشياء پاكيزه را براى آنها حلال مى شمرد وناپاكيها را تحريم مىكند وبارهاى سنگين ، وزنجيرهايى را كه بر آنها بود ، « از دوش وگردنشان » بر مى دارد ، پس كسانى كه به او ايمان آوردند وحمايت وياريش كردند و از نورى كه با او نازل شده پيروى نمودند ، آنان رستگارانند » .\r\nرهيافت وحى :\r\nخداوند متعال پليديها را حرام كرده چرا كه بيمارى زا هستند . از اين رو مردار ، گوشت خوك ، ميخوارگى ، خوردنيها ونوشيدنيهاى مضر ، همه و همه حرام ودشمن سلامتى انسان محسوب مى شوند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nخداوند متعال هرزگى هاى آشكار وپنهان را نيز حرام كرده ، زيرا هرزگى نيز به سلامت انسان ضرر مى رساند ، و همچنين براى حفظ بهداشت وسلامتى به دورى جستن از پليدى وخواستن پاكيها وپاكيزگى در اوقات گوناگون دستور داده است .\r\nاحكام :\r\n1 - درآموزه هاى دينى گرايش به پليديها حرام وپاكيزگى در تمام سطوح امرى محبوب تلقى شده ونظافت از ارزشهاى ايمان شمرده شده است . لذا بر همه واجب است تا در حد توان اين آموزه ها را به كار بندند .\r\n2 - افراد جامعه بايد با گونه هاى مختلف پليدى وآلودگى به مبارزه برخيزند ، از اين رو بايد براى تأمين بهداشت وپيراستگى از آلودگيهاى گوناگون ، به شدّت و به گونه اى فراگير از اماكن عمومى مراقبت به عمل آيد .\r\n3 - حكومتها نيز بايد از ورود بيماريهاى واگيردار ومواد غذايى غير بهداشتى به داخل كشورهايشان جلوگيرى به عمل آورند .\r\n\r\n5 - بالاترين مراتب بهداشت فردى\r\nامير مؤمنان ( ع ) مى فرمايند :\r\n« العافية أهنأ النعيم »\r\n« عافيت گواراترين نعمت است » .\r\n« العافية أشرف اللباسين »\r\n« عافيت شريفترين لباس ها است » .\r\nو همچنين فرمودند :\r\n« بالعافية توجد لذة الحياة »\r\n« 1 »\r\n« به وسيله عافيت ، لذت زندگى به دست مى آيد » .\r\nاحكام :\r\n1 - مستحب است هركس سلامت خود را در بالاترين سطوح تندرستى نگه دارد . مثلا معدّل فشار خون ، تركيبات خون ، قدرت بينايى وشنوايى وضربان قلب وشاخصهاى ديگر سلامت خود را در بهترين حالت نگهدارد .\r\n\r\n\r\n","description":"","footnote":"\r\n( 1 ) - ميزان الحكمه ، ج 6 ، ص 380 - 381\r\n","page_name":" 158 ","page_number":158},
  {"content":"\r\n\r\n2 - همچنين مستحب است كه انسان خود را از تماس با هرگونه آلودگى مصون دارد و نشاط وفعّاليّت خود را از رهگذر تغذيه اى مناسب و انجام فعّاليتهاى ورزشى يا كار بدنى كافى ، در سطح بالايى نگهدارد .\r\n3 - در واقع اسلام به طور كلى ، مردم را به فراهم آوردن تندرستى وعافيت به عنوان ارزشى بنيادين ترغيب مىكند . در ابواب مستحبات وآداب متون شرعى نقل شده ، به آموزه هاى بسيارى بر مى خوريم كه به گونه اى با مفهوم عافيت وسلامتى پيوند خورده اند . گزينش همسرى مناسب براى تشكيل خانواده ، رعايت آداب همبسترى ، آشنايى با تعاليم باردارى وتغذيه در دوران باردارى ، فراگرفتن آموزه هاى مربوط به شيردادن به فرزندان و گرفتن دايه براى آنها و در نهايت آشنايى با آداب خوردن و آشاميدن وخواب ومعاشرت واستحمام و . . . كه همگى به خواست الهى طول عمر وسلامت ونيرومندى بدن را دربر دارند ، از جمله اين آموزه ها هستند .\r\n4 - مستحب است ازخداوند طلب عافيت وسلامتى كنيم چرا كه اسباب ووسايل تندرستى وسلامتى جملگى به امر خداوند فراهم مى آيند . امام على بن الحسين ( ع ) در يكى از دعاهاى مبارك خويش در صحيفه سجاديه اين گونه طلب عافيت مى كنند :\r\n« اللهمّ صلّ على محمد وآل محمد ، وعافنى عافية كافية شافية عالية نامية ، عافية تولِّد فى بدنى العافية ، عافية الدنيا والآخرة ، وامنن علىَّ بالصحة والأمن والسلامة فى دينى وبدنى . . »\r\n« 1 »\r\n« بارالها ، بر محمد وآلش رحمت فرست ومرا عافيتى بى نيازكننده وشفا دهنده ببخش كه « از دسترس بيمارى ها » بالاتر و روز افزون باشد ؛ عافيتى كه دربدنم توليد عافيت كند ، عافيت در دنيا و آخرت . وانعام فرماى بر من به تندرستى ، وامنيت ، وسلامت در دين و بدن . »\r\n5 - از آن رو كه سلامت وتندرستى از ارزش هاى و الا محسوب مىشود ، بايد از رهگذر عمل به آموزه هاى زير به صورت جدّى بدان اهتمام ورزيم :\r\n\r\n\r\n","description":"","footnote":"\r\n( 1 ) - از دعاى حضرت سجاد ( ع ) هنگامى كه عافيت از خدا طلب مى كرد ، صحيفه سجاديه ، دعاى شماره 23 .\r\n","page_name":" 159 ","page_number":159},
  {"content":"\r\n\r\nنخست : اهتمام دائم به قوانين بهداشتى وبازدارنده از بيماريها در كشور ، به ويژه قوانين مرتبط با بهداشت موادّ غذايى وآشاميدنى ها وابزارهاى مورد استفاده ، و همچنين قوانين فراهم كننده امنيت وسلامت تمام توليدات در بالاترين استانداردهاى بين المللى .\r\nدوم : آگاه ساختن مردم درباره امور بهداشتى وبيان حداقل آموزه هايى كه هر فرد براى محافظت از سلامت خود بدانها نياز دارد . شناخت قواى خود وچگونگى محافظت از آنها در برابر بيمارى ها و همچنين چگونگى رساندن اين قوا به رشد لازم از طريق تغذيه مناسب وورزش و مانند اينها وشناخت بيماريها وعلل آنها وچگونگى پيشگيرى از مبتلاشدن بدانها وآشنايى با روش هاى درمان آن بيماريها ، همه و همه از جمله اين آموزه ها هستند .\r\nاين آگاهى ها بايد در مدارس ، از سال اول ابتدايى تا آخرين سال دانشگاه به فرزندان جامعه ارائه شود ، همچنين بايد اين آگاهى ها از رهگذر رسانه هاى ديدارى ، شنيدارى ونوشتارى به سمع ونظر مردم برسند .\r\nسوم : اهتمام به فراهم آوردن پزشكان وپرستاران مجرب و تهيه داروهاى ضرورى وساخت بيمارستان ودرمانگاه وتعريف مفهوم برخوردارى از خدمات بهداشتى ودرمانى به عنوان حقّ طبيعى هر انسان .\r\nچهارم : فقها بايد پس از مشاوره گرفتن از كارشناسان وسازمانهاى مربوط درباره مسائل مهم بهداشتى همچون واكسيناسيون عمومى عليه بيماريهاى واگيردار مهلك ، به صدور فتاواى ويژه همت گمارند .\r\nپنجم : نيكوكاران نيز بايد فراهم آوردن وسايل خدمات بهداشتى ودرمانى را براى عموم مردم به ويژه نيازمندان در زمره طرح هاى خداپسندانه خود بگنجانند .\r\nششم : همه افراد جامعه بايد به هنگام بروز بحران هاى بهداشتى خطرناك ، همچون شيوع بيمارى هاى مسرى ومهلك در امر مبارزه با عوامل ضد بهداشت وسلامت عمومى ، سهيم شوند .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nدوم : سلامتى ، حقّ طبيعى انسان\r\nخداوند سبحان مى فرمايد :\r\nيَا أَيُّهَا النَّاسُ إِنَّا خَلَقْنَاكُمْ مِنْ ذَكَرٍ وَ أُنْثَى وَ جَعَلْنَاكُمْ شُعُوباً وَ قَبَائِلَ لِتَعَارَفُوا إِنَّ أَكْرَمَكُمْ عِنْدَ اللَّهِ أَتْقَاكُمْ إِنَّ اللَّهَ عَلِيمٌ خَبِيرٌ « حجرات ، 13 »\r\n« اى مردم ما شما را از يك مرد و زن آفريديم و شما را از تيره ها وقبيله ها قرار داديم تا يكديگر را بشناسيد ، « اينها ملاك امتياز نيست » ، گرامى ترين شما نزد خداوند با تقواترين شماست ، خداوند دانا وآگاه است » .\r\nرهيافت وحى :\r\nبه نظر مى رسد مراد از واژه « لتعارفوا » « يكديگر را بشناسيد » ، در اين آيه شريفه همان مفهوم به رسميت شناختن متقابل حقوق يكديگر باشد ، حقوقى كه يكى از مهم ترين آنها حقّ حيات است كه خود شامل حقّ برخوردارى از امنيت وحقّ تأمين نسبى نيازمنديهاى اساسى « همچون حق برخوردارى از غذا ، نوشيدنى ، مسكن و . . . » وحقّ سلامتى وبهداشت مىشود .\r\nاحكام :\r\n1 - حق حيات و زندگى شالوده ديگر حقوق بوده وفراهم آوردن تندرستى وسلامت جسمانى انسان بنياد حيات را تشكيل مىدهد .\r\n2 - متون ونصوص دينى اى كه به انفاق وبخشش دستور مى دهند ، انفاق به قشرهاى محروم جامعه را در امور بهداشتى نيز به مثابه يكى از وسيع ترين بسترهاى انفاق وهميارى اجتماعى در بر مى گيرند .\r\n3 - از سويى ، متون ورواياتى كه بر اهتمام مسلمانان به يكديگر تأكيد مى ورزند نيز ، دسته ديگرى از متون دينى اند كه بسترهاى فراهم آوردن وسايل بهداشتى ودرمانى همگانى را در بر مى گيرند .\r\n4 - از بسيارى از متون كلّى نيز مى توان لزوم هميارى در امر بهداشت وتندرستى درحدّ ضرورت وامكان را استنباط كرد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n5 - بنابراين ، تندرستى وسلامت ، بايد به هدفى تبديل شود كه مردم وحكومت جملگى در فراهم آمدن آن براى تك تك افراد جامعه و در تهيه تمام وسايل ممكن در اين راستا ، از هيچ تلاشى فروگذار ننمايند .\r\n6 - قانونگذاران نيز بايد به وضع قوانين ضرورى براى فراهم آمدن اين حقّ طبيعى همت گمارند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nاحكام تعليم وتعلّم\r\n\r\nدرآمد :\r\nتعاون وهميارى در نيكوكارى و تقوى يكى از مهمترين اصول ارزش هاى اسلامى است كه مى توان از دل آن دهها ارزش ديگر ، از جمله ارزش كار مشترك براى فراگيرى بهداشت وآموزش ورفاه ، را استنباط كرد .\r\nاز اين رو ، مردم ، همگى وظيفه دارند نادانان وجاهلان را آموزش دهند ، چرا كه آموزش حق جاهلان است برگردن همه ، ولى برخى از گروه ها مسئوليت سنگين ترى را در اين زمينه برعهده دارند ، مانند پيامبران ، علما ودانشمندان ، خويشاوندان واولياى امور مسلمانان .\r\nخداى متعال مى فرمايد :\r\nهُوَ الَّذِى بَعَثَ فِى الْأُمِّيِّينَ رَسُولًا مِنْهُمْ يَتْلُو عَلَيْهِمْ آيَاتِهِ وَ يُزَكِّيهِمْ وَ يُعَلِّمُهُمُ الْكِتَابَ وَ الْحِكْمَةَ وَ إِنْ كَانُوا مِنْ قَبْلُ لَفِى ضَلَالٍ مُبِينٍ « جمعه ، 2 » .\r\n« او كسى است كه در ميان جمعيت درس نخوانده رسولى از خودشان برانگيخت كه آياتش را بر آنها مى خواند و آنها را تزكيه مىكند و به آنان كتاب « قرآن » وحكمت مى آموزد ، هرچند پيش از آن در گمراهى آشكار بودند » .\r\nاحكام :\r\n1 - نفقه دادن به اعضاى خانواده امرى واجب است ، كه يكى از ابعاد امروزين آن بر مبناى عرف مردم امر تعليم وآموزش مى باشد . از اين رو اهتمام ورزيدن بدان از سوى والدين امرى واجب وكوتاهى كردن در آن به مثابه كوتاهى كردن در احقاق حقّ اعضاى خانواده تلقّى مىشود .\r\n2 - بدينسان پدران يا آنان كه مسؤوليت نفقه دادن را بر عهده دارند بايد به فرزندان يا افراد تحت تكفّل خود امور مورد نيازشان را آموزش دهند . تشخيص اينكه كدام امر مورد نياز فرزندان است وآموزش آن توسط والدين بر مبناى عرف جزئى از نفقه محسوب مىشود ، بسته به دو عنصر زمان ومكان تغيير مىكند . البته ، احاديث وروايات ، والدين را به تعليم امورى چون باورهاى درست دينى ،\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nآداب و الا ونيازمنديهاى فرزندان شامل خواندن و نوشتن وشنا و مانند اينها تشويق مى كنند .\r\n3 - حكومت اسلامى اى كه حقوق مردم را رعايت مىكند و مى خواهد ارزشهاى اجتماعى را در ميان افراد جامعه نهادينه سازد ، بايد به نشر علم ودانش ، به ويژه آن بخش هايى ازعلم كه امور دين يا ساحتهاى معيشتى مردم به آنها وابسته است ، بپردازد .\r\n4 - بنابراين حكومت بايد به فراهم آوردن ابزارها ، روشها وفرصتهاى آموزش همگانى و همچنين به مبارزه براى ريشه كن كردن جهل وبيسوادى ، بيش از پيش همّت گمارد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nفصل سوم : فرزندان و صله رحم از ديدگاه فقه\r\n\r\nاحكام دوستى\r\nخداى متعال مى فرمايد :\r\nذلِكَ الَّذِى يُبَشِّرُ اللَّهُ عِبَادَهُ الَّذِينَ آمَنُوا وَ عَمِلُوا الصَّالِحَاتِ قُلْ لَا أَسْأَلُكُمْ عَلَيْهِ أَجْراً إِلَّا الْمَوَدَّةَ فِى الْقُرْبَى وَ مَنْ يَقْتَرِفْ حَسَنَة نَزِدْ لَهُ فِيهَا حُسْناً إِنَّ اللَّهَ غَفُورٌ شَكُورٌ « شورى ، 23 » .\r\n« اين همان چيزى است كه خداوند بندگانش را كه ايمان آورده واعمال صالح انجام داده اند ، به آن نويد مىدهد . بگو : « من هيچ پاداشى از شما بر رسالتم درخواست نمى كنم جز دوست داشتن نزديكانم « اهل بيتم » و هر كس كار نيكى انجام دهد ، بر نيكى اش مى افزاييم ، چرا كه خداوند آمرزنده وسپاس گزار است » .\r\nرهيافت وحى :\r\nمردم بايد روابط ميان خود را بر مبناى دوستى ايمانى شكل دهند ، دوستى اى مبتنى بر محبّت خدا ، پيامبر ( ص ) و اهل بيت ( عليهم السلام ) . همين گونه است دوستى خانواده وبستگان زمانى كه با آن محبّت خدايى متعارض نباشد ، اما دوستى هاى استوار بر موهوماتى كه به جاى خدا مورد پرستش قرار مى گيرند ، از جمله دوستى هاى مبتنى بر تعصّب جاهلى يا تعصّبات مادّى ، دوستى هايى ناپسند محسوب مى شوند .\r\nاز اين حقيقت مى توان احكام زير را استنباط كرد :\r\nاحكام :\r\n1 - هركس بايد بازگشتى به خود داشته باشد وخاستگاههاى حبّ وبغض هايش را دقيقا بشناسد وسپس معيار حبّ وبغض هايش را در چهارچوب عقل ووحى از نو تعريف كند ، تا صاحب دلى پيراسته از حبّ دنيا گردد .\r\n2 - بر مؤمنان است كه به مردم محبّت ورزند و با ايشان دوستى كنند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n3 - هر چيزى كه براى خود دوست داريم بايد براى برادران مؤمن خود نيز دوست بداريم . همچنين نبايد نسبت به چيزى كه به برادر مؤمنمان مى رسد ، حسد ورزيم وهمچون كسانى كه هيچ تعلق خاطرى نسبت به هم ندارند ، با يكديگر رفتار كنيم .\r\n4 - رابطه زناشويى مناسب ، رابطه اى است كه بر مبناى دوستى ومحبّت استوار شده باشد ، رابطه اى كه در آن هيچ يك از دو طرف نسبت به طرف مقابل كبر يا حسد نورزد ، رابطه اى سالم كه بايد در شبكه روابط ميان تمام مؤمنان نهادينه شود .\r\n5 - دوستى خدا ، پيامبر ( ص ) و اهل بيت ايشان ( عليهم السلام ) از پايه هاى دين محسوب مىشود . اين دوستى همان تولّى است . از سويى دوستى با دشمنان خدا رسول ( ص ) و همچنين ناصبين و كسانى كه از اهل بيت ( عليهم السلام ) روى برتافته اند ، حرام است . علاوه بر اين بايد از چنين كسانى تبرّى جوييم ، چرا كه تبرّى جستن از دشمنان خدا نيز پايه اى از پايه هاى دين است .\r\n6 - بنابراين بايد شبكه روابط اجتماعى انسان بر مبناى ايمان به خدا وپذيرفتن ولايت خدا ورسول او ( ص ) ومؤمنان سامان يابد . همچنين نبايد كسى را خود خوانده و بدون اينكه خداوند به پيروى از وى دستور داده و او را حجّتى بر مردم قرار داده باشد ، به عنوان محور دوستى ميان مردم و ستون ولايت انتخاب كنيم .\r\n7 - حتى در تشكّل ها نيز بايد محورى جز محور الهى نجوييم ، مگر به اذن ولى الهى . بنابراين اگر تشكّل هاى قومى ، قبيله اى ، صنفى يا سياسى در چهارچوب ولايت خداوند و به اذن حجّت خداوند بر زمين ، انجام پذيرند ، تشكّل ها مطلوب خواهند بود . ولى اگر چنين تشكّل هايى بدون اذن الهى ايجاد شوند ، امكان دارد به بتى براى ما تبديل شوند كه از پرستش آن نهى شده ايم . پس بهتر است از اين گونه تشكّل ها صرف نظر كنيم .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nاحكام روابط ميان مؤمنان\r\n\r\nدرآمد :\r\nدرفضاى جامعه اسلامى است كه ارزش هاى صلح وآرامش ، حق ، عدالت ، امنيت وكسب روزى حلال محقّق مى شوند . براى محقّق ساختن چنين جامعه اى بايد پيوند ميان مؤمنان را تا حدّى استحكام بخشيم كه روابط ايشان به سطح روابط برادرى برسد .\r\nدر واقع اين برادرى به وسيله چنگ زدن به ريسمان الهى كه شامل كتاب خدا ورسول او است و از رهگذر پشتيبانى از يكديگر وهميارى با يكديگر بر مبناى نيكى وتقوا ، و همچنين به وسيله دورى جستن از رفتارهاى ناپسندى چون مسخره كردن ، گمان بد داشتن ، تجسس كردن در كار ديگران وغيبت كردن و همچنين با آراسته شدن به فضيلتهايى چون ؛ ايثار ، اصلاح ودفاع از مظلومان ، فرا چنگ خواهد آمد .\r\n\r\n1 - محبّت و ارزشهاى مادّى\r\nخداى متعال مى فرمايد :\r\nوَ الَّذِينَ تَبَوَّءُوا الدَّارَ وَ الْإِيمَانَ مِنْ قَبْلِهِمْ يُحِبُّونَ مَنْ هَاجَرَ إِلَيْهِمْ وَ لَا يَجِدُونَ فِى صُدُورِهِمْ حَاجَةً مِمَّا أُوتُوا وَ يُؤْثِرُونَ عَلَى أَنْفُسِهِمْ وَ لَوْ كَانَ بِهِمْ خَصَاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ « حشر ، 9 » .\r\n« و براى كسانى است كه در اين سرا « سرزمين مدينه » و در سراى ايمان پيش از مهاجران مسكن گزيدند و كسانى را كه به سويشان هجرت كنند دوست مى دارند و در دل خود نيازى به آنچه به مهاجران داده شده احساس نميكنند و آنها را بر خود مقدم مى دارند هرچند خودشان بسيار نيازمند باشند ، كسانى كه از بخل وحرص نفس خويش بازداشته شده اند رستگارانند » .\r\nرهيافت وحى :\r\nهر جامعه تنها با پيروى از رهبر خود والتزام به ارزشهاى حقيقت وسامان بخشيدن به يك زندگى جمعى توأم با الفت ومحبّت وبرادرى مىتواند بر عوامل تفرقه انگيز فائق آيد . خداوند متعال در آيه نهم سوره مباركه حشر نمونه اى از روابط مسلمانان نخستين را يادآور مىشود وگروه انصار را به خاطر برقرار ساختن رابطه خوب وخداپسندانه با مهاجران مورد تحسين قرار مىدهد . نمونه اى كه آشكارا شالوده شكنى اسلام در\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nشبكه روابط ميان فردى وميان اجتماعى پيشين وتأثير آن بر روان افراد را نشان مىدهد و براى نسلهاى بشرى پرده از راز پيروزيهاى ايشان در بستر تاريخ بر مى فكند . در واقع نسل اول اسلام با همين روح والاى ايمانى توانست بر جهان حكومت كند .\r\nاحكام :\r\nنسلهاى با ايمان بايد شبكه روابط خود را بر پايه هاى زير استوار سازند :\r\n1 - دوستى راستين و دور از مصالح شخصى وخودخواهى .\r\n2 - دورى از حسد ورزى و خود رأيى در روابط . در واقع دل مؤمنان بايد زلال و پاك ، و دور از كينه توزى وحساسيت نسبت به برادران مؤمن باشد ، چرا كه دلهايى اينچنينى به ايمان ومحبّت آباد شده اند .\r\n3 - مؤمنان براى دستيابى به پيشرفت ورفعت خود ، و در نهايت رفعت اسلام وامت اسلامى بايد هر چه در توان دارند در راه پشتيبانى وحمايت از برادران دينى خود به كار گيرند .\r\n4 - يكى ديگر از پايه هاى شبكه روابط ميان مؤمنان ، ايثار و از خود گذشتگى است . در واقع اين ويژگى ، از نشانه هاى ايمان ونمود بيرونى دوستى راستين نسبت به برادران دينى است . بايد گفت مؤمن واقعى كسى است كه در موقع خطر همواره براى در امان ماندن ديگران خود را به خطر مى اندازد ، و در كسب و كار نيز همواره ديگران را براى سود بردن بر خود مقدّم مى دارد .\r\n\r\n2 - روابط ميان نسلى\r\nخداى متعال مى فرمايد :\r\nوَ الَّذِينَ جَاءُوا مِنْ بَعْدِهِمْ يَقُولُونَ رَبَّنَا اغْفِرْ لَنَا وَ لِإِخْوَانِنَا الَّذِينَ سَبَقُونَا بِالْإِيمَانِ وَ لَا تَجْعَلْ فِى قُلُوبِنَا غِلًّا لِلَّذِينَ آمَنُوا رَبَّنَا إِنَّكَ رَءُوفٌ رَحِيمٌ « حشر ، 10 »\r\n« همچنين كسانى كه بعد از آنها « بعد از مهاجران وانصار » آمدند و مى گويند : « پروردگارا ما وبرادرانمان را كه در ايمان بر ما پيشى گرفتند بيامرز و در دلهايمان حسد وكينه اى نسبت به مؤمنان قرار مده پروردگارا ، تو مهربان ورحيمى » .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرهيافت وحى :\r\nيكى از ويژگيهاى پيوند برادرانه ، زمانمند نبودن آن است . چه ، مؤمنان هر عصر با مؤمنان پيش از خود پيوندى مثبت برقرار مى سازند ، وحتّى براى آنها آمرزش مى طلبند . در واقع پيوندهاى برادرانه نه تنها زمانمند نيستند ، بلكه بطور كلى كرانمند نيستند و با تفاوتهايى چون اختلاف طبيعى و يا اختلاف تمدّنى نمى توان آنها را محدود ساخت .\r\nاز همين روست كه مؤمنان راستين از خدا مى خواهند تا كينه اى نسبت به ديگر مؤمنان در دلشان راه ندهد ، خواه اين مؤمنان با يكديگر در مواردى چون ديدگاه ، نژاد ، زبان و مانند اينها موافق وخواه متفاوت باشند .\r\nاحكام :\r\n1 - مؤمنان نبايد نسلهاى پيش از خود را كاملا رد و يا كاملا تأييد كنند ، بلكه بايد دستاوردهاى ايشان را محترمانه به بوته نقد وارزشگذارى بگذارند .\r\n2 - بنابراين بايد جهت گيريها وديدگاههاى پيشينيان را به معيارهاى شرع « كتاب وسنّت » عرضه كنيم ، ديدگاههاى موافق با كتاب وسنّت را برگيريم وديدگاههاى مخالف با شرع را كنارى بگذاريم .\r\n3 - سنجش پيشينيان به معناى بى اعتبار بودن ايشان نيست ، بلكه اين سنجش بايد در سايه احترام ومحبّت نسبت به ايشان وآمرزش خواهى براى آنها و بزرگ پنداشتن ايشان صورت پذيرد .\r\n\r\n3 - روابط برادرانه واصلاح\r\nخداى متعال مى فرمايد :\r\nإِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَ اتَّقُوا اللَّهَ لَعَلَّكُمْ تُرْحَمُونَ « حجرات ، 10 »\r\n« مؤمنان برادر يكديگرند ، پس دو برادر خود را صلح وآشتى دهيد وتقواى الهى پيشه كنيد ، باشد كه مشمول رحمت او شويد » .\r\nرهيافت وحى :\r\nشبكه روابط مؤمنان با يكديگر به درجه اى از استحكام مى رسد كه به پيوندهاى برادرانه اى كه موجب اصلاح بين يكديگر مى شوند ، تبديل مىشود . در واقع از\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nرهگذر اين شبكه روابط ، مؤمنان چونان رودهاى متلاقى اى كه يكديگر را پاك مى كنند ، همواره كاستيها وزوائد روابط ميان فردى وميان اجتماعى خود را اصلاح وپايه هاى اخوت را ميان خود مستحكمتر كنند .\r\nاحكام :\r\n1 - هر يك از مؤمنان بايد ميزان تقوى و ايمان خود را با سطح رابطه برادرانه اى كه با ديگر مؤمنان برقرار مى سازد بسنجد . زيرا ايمانى كه روابط ايمان مداران را با يكديگر به حدّ پيوندى برادرانه نرساند ، ايمانى سست وناقص به حساب مى آيد .\r\n2 - مؤمنان بايد قوانين اجتماعى وپندهاى اخلاقى بيان شده در دين را در زندگى خود به كار بندند تا روابط همه مسلمانان به روابطى برادرانه بدل شود . حال براى اينكه به آن جامعه مثالى دست يابيم به برخى از رواياتى كه پندهايى در باب حقوق برادران ايمانى دربر دارند توجه كنيد :\r\nامير مؤمنان ( ع ) از پيامبر اكرم ( ص ) اين گونه روايت مى كنند :\r\n« لِلْمُسْلِمِ عَلَى أَخِيهِ ثَلَاثُونَ حَقّاً لَا بَرَاءَةَ لَهُ مِنْهَا إِلَّا بِالْأَدَاءِ أَوِ الْعَفْوِ : يَغْفِرُ زَلَّتَهُ وَ يَرْحَمُ عَبْرَتَهُ وَ يَسْتُرُ عَوْرَتَهُ وَ يُقِيلُ عَثْرَتَهُ وَ يَقْبَلُ مَعْذِرَتَهُ وَ يَرُدُّ غِيبَتَهُ وَ يُدِيمُ نَصِيحَتَهُ وَ يَحْفَظُ خُلَّتَهُ وَ يَرْعَى ذِمَّتَهُ وَ يَعُودُ مَرْضَتَهُ وَ يَشْهَدُ مَيْتَتَهُ وَ يُجِيبُ دَعْوَتَهُ وَ يَقْبَلُ هَدِيَّتَهُ وَ يُكَافِئُ صِلَتَهُ وَ يَشْكُرُ نِعْمَتَهُ وَ يُحْسِنُ نُصْرَتَهُ وَ يَحْفَظُ حَلِيلَتَهُ وَ يَقْضِى حَاجَتَهُ وَ يَشْفَعُ مَسْأَلَتَهُ وَ يُسَمِّتُ عَطْسَتَهُ وَ يُرْشِدُ ضَالَّتَهُ وَ يَرُدُّ سَلَامَهُ وَ يُطَيِّبُ كَلَامَهُ وَ يُبِرُّ إِنْعَامَهُ وَ يُصَدِّقُ أَقْسَامَهُ وَ يُوَالِى وَلِيَّهُ وَ يَنْصُرُهُ ظَالِماً وَ مَظْلُوماً فَأَمَّا نُصْرَتُهُ ظَالِماً فَيَرُدُّهُ عَنْ ظُلْمِهِ وَ أَمَّا نُصْرَتُهُ مَظْلُوماً فَيُعِينُهُ عَلَى أَخْذِ حَقِّهِ وَ لَا يُسْلِمُهُ وَ لَا يَخْذُلُهُ وَ يُحِبُّ لَهُ مِنَ الْخَيْرِ مَا يُحِبُّ لِنَفْسِهِ وَ يَكْرَهُ لَهُ مِنَ الشَّرِّ مَا يَكْرَهُ لِنَفْسِهِ . »\r\nثُمَّ قَالَ ( ع ) :\r\nسَمِعْتُ رَسُولَ اللَّهِ ص يَقُولُ إِنَّ أَحَدَكُمْ لَيَدَعُ مِنْ حُقُوقِ أَخِيهِ شَيْئاً فَيُطَالِبُهُ بِهِ يَوْمَ الْقِيَامَةِ فَيُقْضَى لَهُ وَ عَلَيْهِ . »\r\n« 1 »\r\n« مسلمان بر برادر مسلمانش سى حق دارد كه برائت ذمه از آن حاصل نمى كند مگر به اداى اين حقوق يا عفو كردن برادر مسلمان او : لغزشهاى او را ببخشد ، در ناراحتيها نسبت به او مهربان باشد ، اسرار او را پنهان دارد ، اشتباهات او را جبران كند ، عذر او را بپذيرد ، در برابر بدگويان از او دفاع كند ، همواره خيرخواه او باشد ، دوستى او را پاسدارى كند ، پيمان او را رعايت كند ، در حال بيمارى از او عيادت كند ، به وقت مرگ در\r\n\r\n\r\n","description":"","footnote":"\r\n( 1 ) - بحارالانوار ، ج 74 ، ص 236 .\r\n","page_name":" 170 ","page_number":170},
  {"content":"\r\n\r\nتشييع جنازه او حاضر شود ، دعوت او را اجابت كند ، هديه او را بپذيرد ، عطاى او را جزا دهد ، نعمت او را شكر گويد ، در يارى او بكوشد ، ناموس او را حفظ كند ، حاجت او را برآورد ، براى خواسته اش شفاعت كند ، عطسه اش را تحيت گويد ، گمشده اش را راهنمايى كند ، سلامش را جواب دهد ، گفته او را نيكو شمرد ، انعام او را خوب قرار دهد ، سوگندهايش را تصديق كند ، دوستش را دوست دارد ، در يارى او بكوشد خواه ظالم باشد يا مظلوم ، اما يارى او در حالى كه ظالم باشد به اين است كه او را از ظلمش باز دارد ، و در حالى كه مظلوم است به اين است كه او را در گرفتن حقش كمك كند ، او را در برابر حوادث تنها نگذارد ، آنچه را از نيكيها براى خود دوست دارد براى او دوست بدارد ، و آنچه از بديها براى خود نمى خواهد براى او نخواهد . سپس آن حضرت فرمودند : از رسول خدا ( ص ) شنيدم كه فرمود : هر يك از شما چيزى از حقوق برادرش را ادا نكند ، واو حقّ خود را در روز قيامت مطالبه كند ، ميان آن دو « به حق » داورى خواهد شد » .\r\nامام صادق ( ع ) در اين باره مى فرمايند :\r\n« المسلم أخو المسلم ، لايظلمه ولايغشه ولايخذله ولايغتابه ولايخونه ولايحرمه »\r\n« 1 »\r\n« مسلمان برادر مسلمان است ، نه به او ستم مىكند ، و نه او را فريب مىدهد ، و نه او را خوار مىكند ، و نه از او بدگويى مىكند ، و نه به وى خيانت مىكند ، و نه او را محروم مى سازد » .\r\nهمچنين از آن حضرت روايت شده :\r\n« المؤمن أخو المؤمن عينه ودليله ، لايخونه ، ولايظلمه ، ولايغشه ، ولايعده عدة فيخلفه . »\r\n« 2 »\r\n« مؤمن برادر مؤمن و به منزله چشم وراهنماى اوست ، هرگز به او خيانت نمى كند ، به اوستم روا نمى دارد ، با او غش وتقلب نمى كند ، و هر وعده اى را به او دهد تخلف نخواهد كرد » .\r\nهمچنين مى فرمايد :\r\n« تقربوا إلى الله تعالى بمواساة إخوانكم »\r\n« 3 »\r\n« به خدا به وسيله همدردى كردن با برادرانتان نزديكى جوييد » .\r\nاز پيامبراكرم ( ص ) نقل شده كه فرمودند :\r\n\r\n\r\n","description":"","footnote":"\r\n( 1 ) - نورالثقلين ، ج 5 ، ص 87 .\r\n( 2 ) - همان ، ص 86 .\r\n( 3 ) - همان ، ج 74 ، ص 391 .\r\n","page_name":" 171 ","page_number":171},
  {"content":"\r\n\r\n« المسلم أخو المسلم لايظلمه ولايخذله ولايحقّره ، التقوى هاهنا « وأشار إلى صدره ثلاث مرات » حسب امرء من الشر أن يحقر أخاه المسلم ، كل المسلم على المسلم حرام ، دمه وماله وعرضه . »\r\n« 1 »\r\n« مسلمان برادر مسلمان است وهرگز به وى ستم روا نمى دارد وخوار وذليلش نمى سازد واو را تحقير نمى كند . تقوى اينجاست « و سه مرتبه به سينه مبارك خود اشاره فرمودند » چه شوم بختى است كسى كه برادر مسلمان خود را تحقير مىكند . تمام شئون مسلمان بر مسلمان ديگر شامل خون و مال وآبرويش حرام است » .\r\nامام صادق ( ع ) در حديثى عمق پيوند مؤمنان را اين گونه بيان مى كنند :\r\n« إنما المؤمنون اخوة بنو أب وأم ، وإذا ضرب على رجل منهم عرق سهر له الآخرون »\r\n« 2 »\r\n« مؤمنان با يكديگر در پدرى و مادرى برادرند ، و اگر يكى از آنها دچار مشكل يا بيمارى شود ديگران براى آسايش او شب زنده دارى مى كنند » .\r\n3 - اصلاح ميان مؤمنان به عنوان برجسته ترين حقوق اخوت ايمانى ، امرى واجب محسوب مىشود و در نصوص دينى براى اصلاحگران پاداشى بزرگ در نظرگرفته شده است .\r\n\r\n4 - احترام متقابل\r\nخداى متعال مى فرمايد :\r\nيَا أَيُّهَا الَّذِينَ آمَنُوا لَا يَسْخَرْ قَوْمٌ مِنْ قَوْمٍ عَسَى أَنْ يَكُونُوا خَيْراً مِنْهُمْ وَ لَا نِسَاءٌ مِنْ نِسَاءٍ عَسَى أَنْ يَكُنَّ خَيْراً مِنْهُنَّ وَ لَا تَلْمِزُوا أَنْفُسَكُمْ وَ لَا تَنَابَزُوا بِالْأَلْقَابِ بِئْسَ الاسْمُ الْفُسُوقُ بَعْدَ الْإِيمَانِ وَ مَنْ لَمْ يَتُبْ فَأُولئِكَ هُمُ الظَّالِمُونَ « حجرات ، 11 »\r\n« اى كسانى كه ايمان آورده ايد نبايد گروهى از مردان شما گروه ديگر را مسخره كنند ، شايد آنان بهتراز اينان باشند ، و نه زنانى زنان ديگر را ، شايد آنان بهتر از اينان باشند ، ويكديگر را مورد طعن وعيبجويى قرار ندهيد و با القاب زشت وناپسند يكديگر را ياد نكنيد ، بسيار بد است كه بر كسى پس از ايمان نام كفر آميز بگذاريد ، و آنها كه توبه نكنند ، ظالم وستمگرند » .\r\n\r\n\r\n","description":"","footnote":"\r\n( 1 ) - تفسير القرطبى ، ج 16 ، ص 323 .\r\n( 2 ) - همان ، ص 264 .\r\n","page_name":" 172 ","page_number":172},
  {"content":"\r\n\r\nرهيافت وحى :\r\nاسلام براى بناى يك بستر اجتماعى استوار ، به ما توصيه مىكند تا براى برادرانمان احترام كافى قائل شويم ، هيچ گروهى ، گروه ديگر را تحقير نكند و هيچ دسته اى از زنان دسته اى ديگر از زنان را خوار نگردانند .\r\nهمچنين قرآن كريم ما را از عيبجويى كردن ، گذاشتن القاب بد براى يكديگر وبدگمانى وتجسّس در كار ديگران وغيبت كردن نهى مىكند و ما را به پرهيزگارى دستور مىدهد تا به رحمت وتوبه دست يابيم .\r\nاحكام :\r\n1 - بايد فضاى احترام متقابل بر روابط مؤمنان ميان يكديگر حاكم شود . بنابراين مسخره كردن يكديگر جايز نيست ، چرا كه اين كار ، هتك حرمت ديگران محسوب مىشود .\r\n2 - از آنجا كه به استهزا گرفتن ديگران در احساس خود بزرگ بينى وتحقير سايرين ريشه دارد ، در دين از آن نهى شده است .\r\nپيامبر اكرم ( ص ) در اين باره مى فرمايند :\r\n« إن الله عزوجل كتم ثلاثة فى ثلاثة ، كتم رضاه فى طاعته ، وكتم سخطه فى معصيته ، وكتم وليه فى خلقه . فلا يستخفنّ أحدكم شيئاً من الطاعات ، فإنه لايدرى فى أيها رضا الله ، ولايستقلنّ أحدكم شيئاً من المعاصى فإنه لايدرى فى أيها سخط الله ، ولا يزرأنّ أحدكم بأحد من خلق الله فإنه لايدرى أيهم ولى الله »\r\n« 1 »\r\n« همانا خداوند عزوجل سه چيز را در سه چيز پنهان ساخته ، رضامندى خود را در طاعتش پنهان ساخته ، ونارضايتى خود را در معصيتش پنهان كرده ، و ولى خود را در ميان خلقش پنهان ساخته است ، بنابراين كسى از شما چيزى از طاعت الهى را كوچك نشمارد ، چه ، نمى داند در كداميك از طاعتها رضامندى خداوند نهفته است ، و همچنين هيچ يك از گناهان و معاصى را ناچيز نشمارد ، چرا كه نمى داند در كدام يك از گناهان نارضايتى خداوند نهفته است ، و همچنين هيچكس از خلق را مورد تحقير قرار ندهد ، چرا كه نمى داند كدام يك از ايشان ولى خدا است . »\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 147 ، ح 21 ، « باب من اذل مؤمنا أو اهانه » .\r\n","page_name":" 173 ","page_number":173},
  {"content":"\r\n\r\n3 - عيبجويى از ديگران وتحقير آنان بسبب كاستيها وعيوبشان نيز به مثابه گامى در راه تباه ساختن روابط اجتماعى وسرچشمه نزاعهاى خطرناك و عملى نامشروع تلقى مىشود .\r\n4 - در اسلام از نسبت دادن القاب زشت به يكديگر نهى شده است ، وروايات نيز بر استحباب نسبت دادن دوست داشتنى ترين القاب به برادران دينى دلالت دارند .\r\nپيامبر اكرم ( ص ) مى فرمايند :\r\n« من حق المؤمن على المؤمن أن يسميه بأحب أسمائه اليه . »\r\n« 1 »\r\n« يكى از حقوق مؤمن برمؤمن اين است كه او را با دوست داشتنى ترين نامها در نزد وى ، نامگذارى كند » .\r\n5 - از اين حكم ، به طور كلى به ضرورت پيراستگى زبان از دشنام وناسزا ، ولطافت بخشيدن به فضاى اجتماعى از رهگذر سخنان نيك وپسنديده پى مى بريم .\r\n6 - تجاوز به حقوق اجتماعى ديگران جايز نيست چرا كه حقوق اجتماعى چيزى از حقوق مالى كمتر ندارند . در واقع هركس به آبرو وناموس برادر مؤمنش تجاوز كند همچون كسى است كه به جان و مال او تعدى كرده باشد . رسول خدا ( ص ) مى فرمايند :\r\n« إن الله حرم من المسلم دمه وماله وعرضه و أن يُظنّ به السوء »\r\n« 2 »\r\n« همانا خداوند براى جان و مال وآبرو وناموس مسلمان حرمت قرار داده و گمان بد به وى را حرام كرده است » .\r\n7 - غيبت كردن نيز حرام است ، در واقع نصوص وروايات در بيم دادن از غيبت كردن ، بسيار فراوان است . از رسول اكرم ( ص ) نقل شده كه فرمودند :\r\n« لما عُرج بى مررت بقوم لهم أظفار من نحاس يخمشون وجوههم وصدورهم ، فقلت : من هؤلاء يا جبرئيل ؟ قال : هؤلاء الذين يأكلون لحوم الناس ويقعون فى أعراضهم . »\r\n« 3 »\r\n« وقتى در معراج بودم به گروهى برخوردم كه ناخنهاى بلند مسى داشتند و با آن ناخنها صورت و سينه هاى خود را مى خراشيدند . گفتم : اينها كيستند اى جبرئيل ؟\r\n\r\n\r\n","description":"","footnote":"\r\n( 1 ) - تفسير القرطبى ، ج 16 ، ص 230 .\r\n( 2 ) - تفسير نمونه ، به نقل از محجة البيضا ، ، ج 5 ، ص 268 .\r\n( 3 ) - تفسير القرطبى ، ج 16 ، ص 336 .\r\n","page_name":" 174 ","page_number":174},
  {"content":"\r\n\r\nگفت : اينها كسانيند كه گوشت مردم را مى خورند وآبروى مردم را مورد تمسخر قرار مى دهند » .\r\n8 - غيبت كردن كسى با اين توجيه كه شايد او گناهكار باشد نيز جايز نيست . علقمه در روايتى از امام صادق ( ع ) پرسيد : اى فرزند رسول خدا ! مرا از كسانى كه گواهى شان مورد پذيرش قرار مى گيرد و كسانى كه گواهى شان پذيرفته نمى شود آگاه كن . آن حضرت فرمودند :\r\n« يا علقمه ! كل من كان على فطرة الإسلام جازت شهادته . »\r\n« اى علقمه ! هر كس بر سرشت اسلام باشد شهادتش مورد قبول خواهد بود » .\r\nپرسيدم : آيا گواهى گنهكاران نيز پذيرفته مىشود ؟ آن حضرت فرمودند :\r\n« يا علقمة ! لو لم تُقبل شهادة المقترفين للذنوب ، لما قُبلت إلا شهادات الأنبياء والأوصياء صلوات الله عليهم ، لأنهم هم المعصومون دون سائر الخلق ، فمن لم تره بعينك يرتكب ذنباً أو لم يشهد عليه بذلك شاهدان ، فهو من أهل العدالة والستر وشهادته مقبولة وإن كان فى نفسه مذنباً ، و من اغتابه بما فيه فهو خارج عن ولاية الله عزوجل ، داخل فى ولاية الشيطان . »\r\n« 1 »\r\n« اى علقمه ! اگر گواهى گناهكاران پذيرفته نشود ، جز گواهيهاى انبياء واوصياء صلوات الله عليهم پذيرفته نخواهد شد ، چرا كه تنها ايشان هستند كه بر خلاف مردم « از هر گناهى » معصومند . پس هر كس كه گناهش را با چشم نديده باشى يا دو شاهد بر گناهش گواهى نداده باشند ، از اهل عدالت وپوشيدگى وگواهى او نيز پذيرفته است ، هرچند در درون گناهكار باشد . و هر كس غيبت او را بكند از ولايت الهى خارج و به ولايت شيطان داخل شده است » .\r\n9 - مؤمنان بايد در جايى كه در حضورشان از برادرانشان غيبت مىشود ، از ايشان دفاع كنند و با غيبت كنندگان در خوار كردن طرف مقابل همراهى نكنند . امام باقر ( ع ) مى فرمايند :\r\n« من اغتيب عنده أخوه المؤمن فنصره وأعانه ، نصره الله فى الدنيا والآخرة ، و من اغتيب عنده أخوه المؤمن فلم ينصره و لم يدفع عنه ، وهو يقدر على نصرته وعونه ، خفضه الله فى الدنيا والآخرة . »\r\n« 2 »\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 247 ، ح 12 ، « باب الغيبه » .\r\n( 2 ) - همان ، ص 255 ، ح 38 . « باب الغيبه » .\r\n","page_name":" 175 ","page_number":175},
  {"content":"\r\n\r\n« هركس در حضورش از برادر مؤمنش غيبت شود واو نيز در دفاع او برآيد واو را يارى كند ، خداوند او را در دنيا و آخرت يارى خواهد كرد . و هر كس در حضورش از برادر مؤمنش غيبت شود ولى با توانايى بر دفاع و يارى ، از او دفاع نكند و به او يارى نرساند ، خداوند در دنيا و آخرت « منزلت » او را پايين خواهد آورد » .\r\n10 - براى اين كه همچنان از حفاظت دژ الهى كه وجود ما را فرا گرفته برخوردار بمانيم ، بايد نيكيهاى برادران مؤمنمان را يادآور شويم ، تا از اين رهگذر بر استحكام پيوندهاى اجتماعى ، ومحبّت وزلالى دل مؤمنان در برخورد با يكديگر افزوده شود . در حديثى از امام صادق ( ص ) آمده كه :\r\n« اذكروا أخاكم إذا غاب عنكم بأحسن ما تحبون أن تذكروا به إذا غبتم عنه . »\r\n« 1 »\r\n« در غياب برادرتان او را به نيكوترين شكلى ياد كنيد كه دوست داريد او در غيابتان از شما ياد كند ، ياد كنيد » .\r\n11 - اسلام حرمت سه دسته از مردم را از ايشان سلب كرده وغيبتشان را جايز دانسته است . آن سه دسته عبارتند از :\r\nنخست : رهبران جور ؛ كه بايد مردم را از ستم وسوء مديريت ايشان آگاه ساخت ، تا مسلمانان بتوانند از ايشان خلع يد كنند ، يا حدّاقل از آسيبهايشان در امان بمانند .\r\nدوم : گمراهان وگمراه كنندگانى چون احزاب و دسته هاى كافر ومنافق وبدعت گذاران در دين .\r\nسوم : فاسقانى كه تجاهر به گناه مى كنند .\r\nحضرت امام باقر ( ع ) نيز در روايتى به اين سه دسته اشاره فرموده و گفته اند :\r\n« ثلاثة ليست لهم حرمة ؛ صاحب هوى مبتدع ، والإمام الجائر ، والفاسق المعلن الفسق . »\r\n« 2 »\r\n« سه دسته اند كه حرمتى برايشان تعريف نشده ؛ صاحبان خواستها وهواهاى بدعت آميز ، رهبران جائر ، وفاسقان وگنهكارانى كه گناه وفسق خود را آشكارا انجام مى دهند » .\r\n12 - غيبت ستم ديدگان از كسانى كه به ايشان ستم روا داشته اند نيز طبق گفته الهى جايز است . خداوند مى فرمايد :\r\n\r\n\r\n","description":"","footnote":"\r\n( 1 ) - همان ، ص 253 ، ح 20 .\r\n( 2 ) - همان ، ح 33 .\r\n","page_name":" 176 ","page_number":176},
  {"content":"\r\n\r\nلَا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ وَ كَانَ اللَّهُ سَمِيعاً عَلِيماً « نساء ، 148 »\r\n« خداوند دوست ندارد كسى كه با سخنان خود ، بديها « ى ديگران » را اظهار كند ، مگر آن كسى كه مورد ستم واقع شده باشد ، خداوند ، شنوا وداناست . »\r\nحال به سخنى جامع وكامل در مورد غيبت كه به حضرت امام صادق ( ع ) منسوب است ، توجه فرماييد :\r\n« الغيبة حرام على كل مسلم ، مأثوم صاحبها فى كل حال ، و صفة الغيبة أن تذكر أحدا بما ليس هو عند الله عيب و تذم ما يحمده أهل العلم فيه ، و أما الخوض فى ذكر غائب بما هو عند الله مذموم و صاحبه فيه ملوم فليس بغيبة و إن كره صاحبه إذا سمع به و كنت أنت معافا عنه خاليا منه تكون فى ذلك مبينا للحق من الباطل ببيان الله و رسوله\r\n( ص )\r\nو لكن على شرط أن لا يكون للقائل بذلك مرادا غير بيان الحق و الباطل فى دين الله ، و أما إذا أراد به نقض المذكور به به غير ذلك المعنى فهو مأخوذ بفساد مراده و إن كان صوابا ، فإن اغتبت فأُبلِغَ المغتاب فلم يبق إلا أن تستحل منه و إن لم يبلغه و لم يلحقه علم ذلك فاستغفر الله له . و الغيبة تأكل الحسنات كما تأكل النار الحطب . أوحى الله تعالى عز وجل إلى موسى بن عمران\r\n( ع ) :\r\nالمغتاب إن تاب فهو آخر من يدخل الجنة و إن لم يتب فهو أول من يدخل النار ، قال الله عز و جل : أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ « الآية » و وجوه الغيبة يقع بذكر عيب فى الخَلق و الخُلق و العقل و المعاملة و المذهب و الجهل و أشباهه و أصل الغيبة تتنوع بعشرة أنواع : شفاء غيظ ، و مساعدة قوم ، و تهمة ، و تصديق خبر بلا كشفه ، و سوء ظن ، و حسد ، و سخرية ، و تعجب ، و تبرم ، و تزين . فإن أردت السلامة فاذكر الخالق لا المخلوق فيصير لك مكان الغيبة عبرة و مكان الإثم ثواباً »\r\n« 1 »\r\n« غيبت كردن بر هر مسلمانى حرام است ، وغيبت كننده در هر حال گناهكار محسوب مىشود ، تعريف غيبت اين است كه كسى را به آنچه در نزد خدا براى او عيب محسوب نمى شود « به عيب » ياد كنى ، و آنچه را كه اهل علم او را بدان ستايش مى كنند ، مذمّت كنى . ولى مشغول شدن به سخن از « عيوب » فرد غايبى كه عيوبش نزد خدا مذموم و خود فرد بدان عيوب مورد سرزنش باشد ، هرچند فرد غايب در صورت شنيدن « اين سخنان » ناراحت شود ، غيبت محسوب نمى شود و تو از آن معاف و در اين باره خالى از گناه خواهى بود . البته به شرطى كه مراد از اين غيبت آشكار ساختن حق از باطل به بيان خدا وپيامبرش ( ص ) باشد ، ومراد غيبت كننده بجز آشكار ساختن حق از باطل در دين خدا نباشد . اما اگر مراد غيبت كننده بر خلاف اين معنى ، ايجاد كاستى در « شأن » فرد ياد شده باشد ، به خاطر خواسته ناصوابش مؤاخذه خواهد شد ، هر چند سخنش راست باشد .\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 257 .\r\n","page_name":" 177 ","page_number":177},
  {"content":"\r\n\r\nاز سويى اگر غيبت كردى ، وفرد غيبت شده از آن باخبر شد ، در اين صورت چيزى جز حلاليت خواستن از او برايت باقى نمى ماند ، ولى اگر اين غيبت به « گوش » او نرسيد و آن را دريافت نكرد ، براى او از خداوند آمرزش بخواه .\r\nغيبت همچون آتشى كه هيزم را در خود فرو مىدهد ، نيكيها وحسنات را مى خورد . خداوند متعال به موسى بن عمران ( ع ) وحى كرد كه غيبت كننده اگر توبه كند آخرين كسى است كه وارد بهشت مىشود ، و اگر توبه نكرده باشد نخستين كسى خواهد بود كه به آتش درخواهد آمد . خداوند عزوجل مى فرمايد : « آيا كسى از شما دوست دارد گوشت برادر مرده خود را بخورد ، حال آنكه از آن كراهت داريد » .\r\nوجوه غيبت عبارتند از ياد كردن عيوبى كه در : آفرينش ، رفتار ، عقل ، تعامل اجتماعى ، مرام « و روش » وجهل و مانند اينها ، پيدا مىشود . از سويى ريشه هاى غيبت ده گونه اند كه عبارتند از : خشم ، همراهى كردن با يك گروه ، تهمت ، تصديق يك خبر بدون اينكه درستى آن آشكار شده باشد ، بدگمانى ، حسد ، مسخره كردن ، شگفتى ، ناراحتى و خود آرايى ، پس اگر خواستار سلامت « ايمان » هستى خالق را ياد كن نه مخلوق را ، تا به جاى غيبت ، به عبرت درآيى و به جاى گناه ، ثواب كنى » .\r\n13 - بايد از گمان بد كه خود به دنبال كينه ، خشم ، درگيرى ونادانى مى آيد ، دورى جست . چه دين اسلام به ما فرمان مىدهد تا به دنبال آنچه نسبت بدان علم نداريم نرويم ، همچنين دستور مىدهد تا كارهاى برادرانمان را به بهترين وجه حمل بر صحّت كنيم . اميرمؤمنان ( ع ) در اين باره مى فرمايند :\r\n« ضع أمر أخيك على أحسنه حتى يأتيك منه ما يغلبك « أى تعلم يقيناً غير ذلك » ولا تظنَّن بكلمة خرجت من أخيك سوءًا وأنت تجد لها فى الخير محملَا . »\r\n« 1 »\r\n« كار برادرت را بر بهترين وجه حمل بر صحّت كن تا اينكه به خلاف آن يقين كنى ، و همچنين تا وقتى مى توانى براى سخنى كه از « دهان » برادرت خارج شده توجيه نيكى بيابى ، به سخن وى گمان بد مبر » .\r\n14 - تجسّس در كار مردم به معناى دنبال كردن وپرده برداشتن از رازهاى ايشان به منظور دستيابى به عيوبشان ، نيز جايز نيست . روايت شده كه پيامبر اكرم ( ص ) روزى پس\r\n\r\n\r\n","description":"","footnote":"\r\n( 1 ) - همان ، ص 196 ، ح 11 « باب التهمة والبهتان وسوء الظن » .\r\n","page_name":" 178 ","page_number":178},
  {"content":"\r\n\r\nاز اتمام نماز ، به سرعت حركت كرده ، و با رسيدن به در مسجد دست مبارك را بر در گذاشته و با بلندترين صدا ندا در دادند كه :\r\n« يا معشر من آمن بلسانه و لم يخلص الإيمان إلى قلبه : لاتتبعوا عورات المؤمنين فإنه من تتبع عورات المؤمنين تتبع الله عورته ، و من تتبع الله عورته فضحه ولو فى جوف بيته . »\r\n« اى گروهى كه به زبان ايمان آورده ايد ولى اين ايمان را به قلب خود نرسانده ايد ؛ به دنبال جستجوى عيبهاى مؤمنان نباشيد ، چه ، هركس به دنبال جستجوى عيوب مؤمنان باشد خداوند به جستجوى عيب او خواهد پرداخت ، وهركس خداوند به جستجوى عيب او بپردازد او را حتّى اگر درون خانه اش باشد رسوا خواهد كرد . »\r\n15 - تجسّس دولتها نسبت به كار رعايا وشهروندان آن كشور نيز همچون تجسّس فردى امرى حرام تلقّى مىشود ، مگر اينكه مصلحت امّت ، چنين تجسّسى را طلب كند ، كه در اين صورت نيز بايد اين تجسّس ، پايه و حكم قضايى مبتنى بر احكام شريعت صورت پذيرد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nاحكام صله رحم\r\nدرآمد :\r\nخواست دين باوران تشكيل جامعه اى تمدّنى براى گرد آمدن بشريت مى باشد ، كه راه رسيدن به اين هدف پيوند دادن تك تك اعضاى جامعه به يكديگر است . و اين پيوند نيز از رهگذر همپوشانى دو ساحت مختلف كه هر يك از ديگرى محافظت و با آن همبسته است ، امكان پذير خواهد بود . نخستين ساحت ، ساحت ربّانى است كه به وسيله ارزشهاى والاى رسالت كه خود متفرّع از ارزش ولايت الهى است سامان يافته است . وولايت الهى خود به ولايت پيامبر ( ص ) و ائمه ( عليهم السلام ) وسپس ولايت مؤمنان نسبت به يكديگر ، منشعب مىشود . اما ساحت دوم ، ساحت انسانى است كه نخستين حلقه زنجيره اى آن ، نظام خانواده است در واقع ، نظام خانواده به عنوان سنگ بناى ساختارى اين ساحت ، رفته رفته و با گذر از حلقه هاى بزرگتر خاندان يا عشيره ، شهر ، قوم وملّت ، گسترش يافته ، و با كيان تمدّنى بشريت پيوند مى خورد ، بايد توجه داشت كه ساحت ربّانى بر ساحت انسانى اشراف دارد .\r\n\r\n1 - محوريّت پيوند ولايى\r\nخداى متعال مى فرمايد :\r\nوَ الَّذِينَ يَصِلُونَ مَا أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخَافُونَ سُوءَ الْحِسَابِ « رعد ، 21 »\r\n« و آنها كه پيوندهايى را كه خدا دستور به برقرارى آن داده ، برقرار مى دارند ، و از پروردگارشان مى ترسند ، و از بدى حساب « روز قيامت » بيم دارند . . . »\r\nرهيافت وحى :\r\nچه بسا بتوان گفت بخش اعظم آموزه هاى دينى به سامان دهى به شبكه روابط ميان مردم اختصاص يافته ايند ، وچهارچوبهاى تمدّنى و يا فطرى اين روابط بسيارى از احكام الهى را به خود اختصاص داده اند ، كه اين امر خود بر ارزش و الا وذاتى اين پيوندها صحّه مى گذارد . سامان دادن به اين روابط وپيوندها بر مبناى پايه هايى استوار ، از جمله مصاديق اين ارزش و الا محسوب مىشود . از اين رو آيه 21 سوره رعد نيز يكى از ويژگيهاى مؤمنان را به گونه اى مطلق ، برقراى پيوندهايى مىداند كه خداوند به\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبرقرارى آنها امر كرده است ، خواه اين پيوند ، « همچون ولايت رسول خدا ( ص ) و اهل بيت ( عليهم السلام ) » پيوندى الهى باشد ، خواه « همچون صله رحم و يا حتى همچون برقرارى پيوند با مؤمنان وپيوند با همسايگان وهمشهريان وهمخونان » پيوندى ميان بشرى كه شرع بدان امر كرده ، باشد .\r\nدر آيه ششم سوره احزاب ذكر شده است كه بنيادى ترين پيوندى كه بايد مؤمنان بدان دست يازند ولايت الهى است ، پيوندى كه راهبر مؤمنان است ، آن رهبرى كه نسبت به ايشان از خودشان سزاوارتر است ، ومؤمنان حقّ گزينش دمسازى جز آن را ندارند .\r\nپس از آن نوبت به صله رحم « برقرارى پيوند خويشى » ميان مؤمنان مى رسد ، كه هر يك نسبت به آن از ديگرى سزاوارتراند . در واقع ايشان وارثان يكديگرند وبرخى از ايشان پرداخت ديه را « در برخى موارد قضايى » به جاى ديگرى برعهده مى گيرند ، همچنان كه برقرار ساختن پيوند هميارى ميان يكديگر در امور معاش وگذران زندگى نيز الزامى است .\r\nاما در باب رابطه مؤمنان با خويشان غير مؤمن خود بايد گفت كه : چنين رابطه هايى را نمى توان كاملا گسست ، بلكه جايز است مؤمنان به ايشان نيكى هم بكنند .\r\nاز مجموع اين رهيافتها مى توان احكام زير را استنباط كرد :\r\nاحكام :\r\n1 - همواره بايد احكام شريعت را بر پيوندهاى خويشى مقدّم دانست . به عنوان نمونه اگر يكى از خويشان به خاطر انجام گناهى سزاوار كيفر ومجازات شود ، نمى توان ميانجى گرى كرد و از او در برابر حكم شرع پشتيبانى نمود .\r\n2 - هر مسلمانى بايد در درجه اول ومقدم بر هر پيوندى و پيش از انتساب به خانواده و يا خاندان وعشيره ، خود را يكى از اعضاى جامعه مؤمنان بداند ، بنابراين سرزمين ايمان « يا دار الايمان » وطن مسلمان ونخستين جايى است كه هر مسلمان بدان منتسب است . از اين رو اگر عشيره اى در و طرف مرز ميان سرزمين كفر واسلام پراكنده شوند ، به طورى كه بخشى از اعضاى عشيره در\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبخش اسلامى وبخش ديگر در سرزمين كفر به سر برند ، بايد به حدّاقل ارتباط بسنده كرد ، مگر اين كه خويشان ساكن در سرزمين كفر همگى از آنجا به سوى سرزمين ودولت اسلامى كوچ كنند .\r\n3 - جايز نيست ، روابط خانوادگى ومناسبات خاندانى در سرزمين اسلام به چالشهاى امنيتى بدل شوند ؛ بلكه بايد در صورت درگرفتن جنگ ميان درالاسلام ودارالكفر ، مؤمنان براى دفاع از اسلام ودولت اسلامى در برابر پدران وفرزندان وخويشانى كه در اردوى دشمن قرار دارند بايستند و با آنها به جنگ بپردازند .\r\n4 - با اين وجود مؤمنان از كمك و يارى به خويشان خود در دارالكفر منع نشده اند . مثلا اگر مناطقى از دارالكفر كه خويشان ما در آنجا زندگى مى كنند دچار زمين لرزه شود ، ما مى توانيم به ايشان يارى رسانده وكمكهاى انسانى خود را برايشان ارسال كنيم .\r\n5 - همچنين اگر خويشان يك فرد مؤمن بر مذهب او نبودند ، اين امر نبايد باعث قطع رابطه آنها شود . در واقع مؤمنان بايد در هر حالتى در قبال خويشان خود هرچند با آنها در مذهب مختلف باشند ، صله رحم به جا آورند ، چرا كه در هر حال آنها با يكديگر پيوند خويشى دارند .\r\n6 - زمامداران جامعه ايمانى نيز بايد در عملى ساختن دستورات سخت خود ، از خود نرمى نشان دهند و با مخالفين خود قطع رابطه نكنند ، به ويژه اگر اين مخالفين ازخويشان باشند يا اين كه به مسائل نا آگاه باشند .\r\n\r\n2 - پايه مدنيت\r\nخداى متعال مى فرمايد :\r\nوَ إِذْ أَخَذْنَا مِيثَاقَ بَنِى إِسْرَائِيلَ لَا تَعْبُدُونَ إِلَّا اللَّهَ وَ بِالْوَالِدَيْنِ إِحْسَاناً وَ ذِى الْقُرْبَى وَ الْيَتَامَى وَ الْمَسَاكِينِ وَ قُولُوا لِلنَّاسِ حُسْناً وَ أَقِيمُوا الصَّلَاةَ وَ آتُوا الزَّكَاةَ ثُمَّ تَوَلَّيْتُمْ إِلَّا قَلِيلًا مِنْكُمْ وَ أَنْتُمْ مُعْرِضُونَ « بقره ، 83 »\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n« و « به ياد آوريد » زمانى را كه از بنى اسرائيل پيمان گرفتيم كه جز خداى يگانه را پرستش نكنيد ، و به پدر و مادر ونزديكان ويتيمان وبينوايان نيكى كنيد ، و به مردم نيك بگوييد ، نماز را برپا داريد ، وزكات بدهيد . سپس « با اينكه پيمان بسته بوديد » همه شما جز عده كمى - سرپيچى كرديد ، و « از وفاى به پيمان خود » روى گردان شديد » .\r\nرهيافت وحى :\r\nپيوندها به پيوندهاى ولايى وپيوندهاى خويشى تقسيم مى شوند . در اين بين ولايت ريشه در ميثاق وپيمان دارد . چرا كه هر انسان رهبران خود را با آگاهى كامل واراده شخصى خود برمى گزيند ، اما رابطه خويشى به واسطه تقدير الهى براى هر كس به وجود آمده است . تقديرى كه بايد خود را به آن سپرد و از آن تقدير حكيمانه به خوبى بهره جست .\r\nاز اين رو مى توان انتساب هركس را در اين جهان به دوگونه ارادى وتقديرى دانست . در واقع اين خود آدمى است كه دين ومذهب ومشى سياسى خود را انتخاب مىكند ولى گزينش محلّ تولّد ، پدر و مادر ، عمو ودايى وخويشان ديگر در اختيار انسان نيست و آن را خداوند متعال مقدّرمى سازد .\r\nاز اين رهگذر بايد گفت : تمدّن نيرومند آن تمدّنى است كه بر بنياد دو پايه اراده وتقدير بنا شده باشد . فرزندان چنين تمدّنى به عهد وپيمان الهى پايبند مى مانند ، و در صورت برگزيدن يك دين ، تحت هيچ شرايطى از گزينش خود باز نمى گردند ، همچنين از سوى ديگر به تقدير الهى با ديده احترام مى نگرند ، و به خويشان خود احسان و با ايشان هميارى مى كنند . اما آنان كه پيمان شكنى مى كنند وپيوندهاى خويشى را مى گسلند ، فرجامى جز تباهى كه در قالب ظلم و ستم و يا خشونت وترس ووحشت و يا در قالب از هم گسيختگى وواپس ماندگى نمايان مىشود ، نخواهند داشت .\r\nاحكام :\r\n1 - هر كس بايد رهبرى شرعى خود را از رهگذر انديشه وسنجش و تحقيق برگزيند ، و پس از طى اين مراحل به رهبرى خود چنگ زند و به عهد وپيمانى كه با آن بسته پايبند بماند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n2 - گاهى اعضاى جامعه بشرى از ولايت الهى جدا مى شوند ، ولى پيوندهاى خويشى را در ميان خود نمى گسلند ، و از اين رو از رحمت الهى در دنيا برخوردار مى شوند ، ولى اگر خود را از اين آخرين حلقه اتصال و ريسمان وحدت آفرين نيز بگسلانند ، بى گمان به ژرفناى چاه تباهى سقوط خواهند كرد .\r\n3 - هر كس بايد از خانواده وخاندان خود به عنوان سنگرى در برابر حوادث زمانه وچالشهاى زندگى ، بهره جويد و از اين رهگذر خانواده وخاندان وعشيره به پايگاهى اجتماعى براى مصون ماندن از امواج مصايب وبلاهاى روزگار بدل مى شوند .\r\n4 - از آنجا كه بستر هر خاندان كانون حكمت وكارشناسى در امر زندگى مى باشد ، ضرورى است كه در هر خاندان يك هيأت مشورتى براى رفع مشكلات فرزندان آن خاندان و براى متمركز ساختن اطلاعات كارشناسانه وجهت دهى به نيروها و به كارگيرى توانائيها ، تشكيل شود . بهتر آن است كه اعضاى اين هيأت مشورتى از سوى فرزندان خاندان انتخاب شوند ، وافرادى با ظرفيتها وتوانائيهاى گوناگون در آن فراهم آيند .\r\n5 - در امر استحكام پيوندهاى خويشى ، بسنده كردن به ديد وبازديد وهميارى سطحى كفايت نمى كند ، چه ، امروزه ما بيش از هر وقت ديگر نيازمند استحكام بخشيدن به پيوندهاى خويشى هستيم . بنابراين بايد سخن از ارزش صله رحم مبتنى بر دين را به زبان عصر برگردانيم و به جستجوى مصاديق گوناگونى كه اين ارزش و الا را پديدار مى سازند ، بپردازيم ، تا پيوندهاى خويشيمان به پايگاههايى براى دستيابى به رفاه وپيشرفت تمدّنى تبديل شوند . اين امر از رهگذر روشهاى زير امكان پذير خواهد بود :\r\nالف : تبديل پيوندهاى خويشى به يك نيروى اقتصادى از رهگذر سامان دادن به شركتهاى اقتصادى ويژه براى فرزندان خاندان وافزايش فرصتهاى هميارى ميان ايشان .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nب : تأسيس صندوقهاى قرض الحسنه ويژه اعضاى خاندان .\r\nج : تأسيس يك صندوق كمكهاى خيريه « براى يارى رساندن به فرزندان خاندان در امورى چون ازدواج ، مسكن ، فراهم آوردن فرصتهاى شغلى و مانند اينها » .\r\nد : تأسيس يك صندوق تعاون جهت توسعه ظرفيتهاى علمى ، از رهگذر اهتمام به تربيت كادرهاى علمى و تهيه وسايل تحصيلات عالى براى فرزندان با استعداد وتواناى خاندان .\r\nبا پايبندى بدين مؤلّفه ها است كه پيوندهاى خويشى به پايگاههايى براى دستيابى به رفاه وپيشرفت تمدّنى تبديل مى شوند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nاحكام قيمومت\r\n\r\nدرآمد :\r\nقيّوم حقيقى تنها خداوند است « يعنى تنها خداست كه نيازمند چيزى نيست وقائم به ذات است ، و تمام چيزها قائم به اويند و از او بى نياز نيستند » وولايت حقيقى از آن اوست . اما قيموميتها وسرپرستيهاى ديگر چيزى است كه يا از سوى خداوند به طور تكوينى به انسان اعطا شده و يا طبق احكام شريعت به او واگذار شده است . بنابراين قيّم بودن مرد نسبت به خانواده ، وولايت پيامبر ( ص ) در ميان امت وسرپرستى عادلانه مؤمنان نسبت به يكديگر ، واختياردارى مردم نسبت به دارائيهايشان همه و همه در چهارچوب ولايت خداوند حىّ قيّوم تعريف مى شوند .\r\n\r\nسرپرستى خانواده\r\nخداى متعال مى فرمايد :\r\nالرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَ بِمَا أَنْفَقُوا مِنْ أَمْوَالِهِمْ فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ وَ اللَّاتِى تَخَافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِى الْمَضَاجِعِ وَ اضْرِبُوهُنَّ فَإِنْ أَطَعْنَكُمْ فَلَا تَبْغُوا عَلَيْهِنَّ سَبِيلًا إِنَّ اللَّهَ كَانَ عَلِيّاً كَبِيراً « نساء ، 34 » .\r\n« مردان ، سرپرست ونگهبان زنانند ، به خاطر برتريهايى كه خداوند « از نظر نظام اجتماع » براى بعضى نسبت به بعضى ديگر قرار داده است ، و به خاطر انفاقهايى كه از اموالشان « در مورد زنان » مى كنند . و زنان صالح ، زنانى هستند كه متواضعند ، و در غياب « همسر خود ، » اسرار و حقوق او را ، در مقابل حقوقى كه خدا براى آنان قرار داده ، حفظ مى كنند . و « اما » آن دسته از زنان را كه از سركشى ومخالفتشان بيم داريد ، پند واندرز دهيد و « اگر مؤثر واقع نشد » در بستر از آنها دورى نماييد و « اگر هيچ راهى جز شدت عمل ، براى وادار كردن آنها به انجام وظايفشان نبود ، » آنها را تنبيه كنيد و اگر از شما پيروى كردند ، راهى براى تعدى برآنها نجوييد « بدانيد » خداوند ، بلندمرتبه و بزرگ است . « وقدرت او ، بالاترين قدرتهاست » .\r\nرهيافت وحى :\r\nهر جامعه نيازمند سازمان ونظمى و هر سازمان ونظمى نيازمند ارزشهايى استحكام بخش است ، ارزشهايى كه از تجاوز و دست اندازى سازمان بكاهند . در واقع نظم\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاجتماعى در آغاز از نظام خانواده ، به ويژه در روابط ميان همسرى نمود مى يابد . حال پرسش اينجاست كه زمام امور خانواده بايد دردست چه كسى باشد ؟\r\nبى زمامدارى يعنى هرج ومرج ، واسلام اين حالت را بر نمى تابد ، همچنان كه طبيعت نيز اين امر را نمى پذيرد . در واقع خداوند مردان را بر سرشت رياست طلبى و زنان را بر سرشت هم آوايى واطاعت آفريده است ، همين امر باعث شده تا مردان از اين سرشت خود سوء استفاده كرده وگه گاه به حقوق زنان دست درازى كنند . به همين خاطر است كه خداوند براى محدود ساختن اين گونه تجاوزات ، وارائه تعريفى روشن براى زمامدارى امور زنان توسط مردان ، پيامهايى از آسمان فرو فرستاده است . در واقع تفويض سرپرستى خانواده به مردان از سوى اسلام ، چيزى جز بازنمود فرايند فطرى حاكم بر روابط خانواده نيست ومراد از آن درانداختن طرحى نو نبوده ، بلكه اسلام با اقرار اين امر قصد سامان دهى به امر زمامدارى وارائه تعريف مناسبى از آن را داشته كه از تجاوز مردان به حقوق همسرانشان جلوگيرى به عمل آورد .\r\nاحكام :\r\n1 - دين اسلام زمامدارى امور خانواده را به مردان محوّل كرده وايشان را به عنوان همسر و پدر موظّف به تكفّل هزينه هاى همسر وفرزندان كرده است .\r\n2 - در مقابل نيز اسلام زنان را به اطاعت از همسر و نگهدارى از اسرار وناموس وى در غيابش ، موظّف ساخته است . از اين رو زن شايسته آن است كه هر چه بيشتر از خدا وهمسرش اطاعت كند ، و از فرج خود كه تنها به همسرش تعلّق دارد ، هرچه بيشتر محافظت كند .\r\n\r\nمرزهاى سرپرستى :\r\n3 - ولايت مردان در سه سطح تقسيم بندى مىشود :\r\nالف : حق مرد در بهره مندى جنسى : در اين صورت اگر زن از اين حقّ مرد سر باز زند ، مرد مىتواند در مرحله اول با پند وگفتگو به حقوق خود دست يابد ، اگر اثر نكرد در مرحله بعد مىتواند از زن در بستر دورى جويد تا احساس تنهايى را بر زن مستولى كند ، و اگر باز زن سر باز زند مرد مىتواند با چوب مسواك زن را بزند . در\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nواقع دست زدن به چنين كارهايى بايد با هدف ابراز نارضايتى وخشم مرد نسبت به عملكرد نامتناسب زن در روابط ميان همسرى و نه از روى انتقامجويى وآزار و اذيت باشد . در هر حال اگر طى تمام اين مراحل هم اثر نكرد در آن صورت بايد كار را به قضاوت واگذار كرد .\r\nب : ولايت مرد در اجراى احكام الهى ، كه خود احكام به دو بخش تقسيم مىشود :\r\nنخست : آنچه با زندگى زناشويى ارتباط دارد ، مانند احكام طهارت وپاكيزگى ودورى از غذاى حرام ومضرّ و غسل كردن از حيض و يا جنابت ، كه گردن ننهادن زن به اين گونه احكام معاشرت همسر مؤمن را با وى بسيار دشوار مى سازد و همچنين بر تربيت فرزندان به عنوان ميوه هاى زندگى زناشويى اثر منفى مى گذارد .\r\nاز اين رو اگر زنى مثلا به ديدن فيلمهاى جنسى در حضور فرزندان خود خو بگيرد به طورى كه اين عمل او بر اخلاق و رفتار ايشان تاثير منفى بگذارد ، مرد مىتواند زن را از اين كار منع كرده وحدود و احكام الهى را به عنوان سرپرست خانه در محيط خانه جارى سازد .\r\nدوم : احكامى كه با زندگى زناشويى پيوندى مستقيم ندارد ؛ مانند نماز نخواندن ، به جا نياوردن حج ، عادت به غيبت وتهمت واهمال در پرداخت خمس وزكات و ديگر حقوق شرعى و مانند اينها .\r\nدر اينجا به نظر مى رسد مرد بايد در حدّ توان از نفوذ وچيرگى خود در اقامه حدود الهى واجراى احكام خداوند استفاده كند .\r\nاز آنجا كه حكمت ودورانديشى و همچنين سخت كوشى مردان بيش از زنان است وايشان كليه نيازهاى خانواده را تامين مى كنند ، بايد از دورانديشى ، سخت كوشى و اموال خود با هر وسيله و روش مجاز وممكنى در راه اجراى احكام شريعت در فضاى خانه وخانواده ، بهره جويند . به عنوان مثال مرد مىتواند ايجاد رفاه بيشتر در خانواده را به التزام بيشتر افراد خانواده نسبت به احكام شرعى مشروط كند و مثلا بگويد : « اگر نمازهاى خود را به موقع به جا آوريد ، به يك مسافرت خواهيم رفت ، و گرنه نمى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nرويم » . و يا مثلا مىتواند در پى سرزدن گناهى از ايشان مدتى را از ايشان دورى كند و مانند اينها .\r\nج : مديريت امور خانواده : مرد بايد آنگونه كه خود صلاح مىداند خانه را اداره كند ، زن نيز اگر تمام و كمال به حقوقش رسيده باشد بايد در مقابل ، از شوهر اطاعت كند . وعلى رغم اين كه شريعت « در آيه رضاع » مردان را به مشورت ورايزنى با همسرانشان تشويق كرده است ولى تصميم نهايى به دست مرد است .\r\nدر اينجا به امورى اشاره مى رود كه به نظر مى رسد سرپرستى آنها به دست مرد است :\r\nنخست - سلامتى وتندرستى همسر وفرزندان و آنچه بدان مرتبط است . از اين رو اگر زنى براى اين امر اهمّيتى قائل نبود ، مرد بايد به عنوان سرپرست و به عنوان اين كه در يك زندگى مشترك با همسر خود به سر مى برد ، زن را به اهميت دادن به وظايف خود وادارد ، به ويژه اگر اين اهمال كارى بر زندگى زناشويى حال و يا آينده ايشان اثر بد بگذارد .\r\nدوم : تربيت فرزندان وحفاظت از ايشان دربرابر پيامدها وعوامل تشديدكننده بيمارى و ضعف ، و همچنين اهتمام به رشد وآموزش ايشان و مانند اينها . از اين رو اگر زن و شوهرى در اين امور با يكديگر اختلاف نظر پيدا كردند نظر آخر از آن مرد است ، چه او قيم شرعى خانواده است .\r\nسوم : مسكن گزينى وامور مرتبط بدان از جمله ؛ چگونگى مجهّز ساختن خانه به وسايل زندگى و در چگونگى پرداخت هزينه ها ، چه اوست كه بايد هزينه ها را بپردازد وهموست كه بايد آنگونه كه به صلاح خانواده مى بيند عمل كند . البته ، در صورتى كه چگونگى و روش كار او موجب زيان ديدن همسر شود و براى او ناخوشايند باشد ، زن مىتواند اين مسئله را در محاكم قضايى حل وفصل كند .\r\n\r\nمسئوليت قانونى :\r\n4 - چون مرد سرپرست خانواده محسوب مىشود ، پس بايد مسئوليت نگهدارى وحفظ خانواده را به عهده گيرد ، و همچنين نبايد در مديريت امور خانواده\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nسهل انگارى كند به گونه اى كه موجب زيان ديدن خانواده شود . بنابراين كوتاهى در اداره خانه از سوى سرپرست خانه جايز نيست ، و اگر كوتاهى كند شرعاً مسؤول خواهد بود وپيامدهاى كوتاهى خود را بايد خود به گردن گيرد ؛ به عنوان نمونه اگر مردى همسرش را در خانه نا امنى اسكان دهد ، و پس از چندى آن خانه ويران شود و يا مورد سرقت وتجاوز قرار گيرد به گونه اى كه موجب زيان ديدن زن شود ، تمام مسؤوليت اين اضرار در صورت فراهم آمدن تمام شرايطش « بسته به تشخيص قضا » متوجه شوهر خواهد بود . همچنين كوتاهى كردن در درمان همسر و يا كوتاهى كردن در پرداخت هزينه هايى كه براى ايمن ساختن اعضاى خانواده در برابر خطرات الزامى مى نمايند ، اگر آگاهانه و با وجود توانايى بر آن از سوى مرد خانه مورد تغافل قرار گيرند ، نيز همين حكم را دارند .\r\n\r\nحدود سرپرستى :\r\n5 - سرپرستى وقيمومت مرد بى حدّ ومرز نيست ، بلكه اين قيمومت محدود به مجموعه اى از احكام شرعى است ، احكامى كه جزئيات آن را فقه در باب روابط زناشويى و ساير ساحتهاى حيات بشرى بيان مىكند ، كه جملگى بايد از سوى شوهر رعايت شود . به عنوان نمونه :\r\n- به جاى آوردن فريضه حج از جمله احكام شرعى وحدود خداوند است ، از اين رو مردان نمى توانند زنان خود را از انجام آن و يا انجام ساير واجبات شرعى منع كنند .\r\n- يكى ديگر از حدود الهى صله رحم است ، در اين مورد نيز مردان نمى توانند زنان خود را از آن منع كنند ، مگر اين كه پاى مصلحتى مهمتر از آن كه شرع نيز آشكارا بدان تصريح كرده باشد ، در ميان باشد .\r\n- برقرار كردن روابط ومعاشرت نيكو در عرصه زناشويى ، يكى از برجسته ترين حدود الهى در اين باب است . البته چگونگى روابط نيك ومعاشرت نيكو بر اساس بسيارى از متغيّرهاى زمانى ومكانى ، وسطوح متفاوت معيشتى ، واحوال واوضاع ويژه هريك از زوجين ، متفاوت است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nاحكام فرزندان\r\n\r\nدرآمد :\r\nفرزندان زينت زندگى اين جهان بوده ، اما اين باقيات صالحات « 1 » هر كس است كه از ارزشى بنيادين برخوردار است . از اين رو هر كس به واسطه اين زينت خرسندى خداوند را طلب كند ، نبايد فريفته آن شود وبدان مغرور وسركش شود ، بلكه بايد مسئوليت تربيت و تأمين ما يحتاج آن را به گردن گيرد ، تا در روزى كه مال وفرزندان به كار آدمى نمى آيند ، آن زينت ، به عنوان باقيات صالحات وى برايش كارساز شود . اما هركس فرزندان خود را به ابزارى براى مباهات وكفر ورزى بدل كند ، به وسيله آنها گمراه شده است در حالى كه به فرزندانش هم هيچ نفعى نرسانده است .\r\nخداوند فرزندان را به آدميان بخشيده ومحبت ايشان را براى انسانها آراسته و در فرزندان سودى براى والدين قرار داده ، و همچنين در كتاب خود از كشتن فرزندان نهى كرده ومشركانى كه مرتكب چنين جنايتى شدند را افرادى پست قلمداد كرده و از سوى ديگر انسانها را از زياده روى در فرزند دوستى به جاى گرايش به ايمان برحذر داشته است . همچنين خداوند ياد آور اين نكته مىشود كه فرزندان بوته آزمايش انسانهايند و چه بسا برخى از آنها دشمن آدمى باشند ويادآور مىشود كه فرزندان سر سوزنى انسانها را از خدا بى نياز نمى سازند . همچنين خداوند انسانها را از مشاركت شيطان در انعقاد نطفه فرزندان بيم مىدهد ، وبيان مى دارد كه اگر فرزندان كارهاى ناشايست انجام بدهند ديگر عضوى از خانواده خود محسوب نمى شوند .\r\n\r\n1 - ازدواج و ازدياد نسل\r\nخداى متعال مى فرمايد :\r\nوَ أَنْكِحُوا الْأَيَامَى مِنْكُمْ وَ الصَّالِحِينَ مِنْ عِبَادِكُمْ وَ إِمَائِكُمْ إِنْ يَكُونُوا فُقَرَاءَ يُغْنِهِمُ اللَّهُ مِنْ فَضْلِهِ وَ اللَّهُ وَاسِعٌ عَلِيمٌ « نور ، 32 »\r\n\r\n\r\n","description":"","footnote":"\r\n( 1 ) - كارهاى شايسته به ميراث گذشته شده .\r\n","page_name":" 191 ","page_number":191},
  {"content":"\r\n\r\n« مردان و زنان بى همسر خود را همسر دهيد ، همچنين غلامان وكنيزان صالح ودرستكاران را ، اگر فقير وتنگدست باشند ، خداوند از فضل خود آنان را بى نياز مى سازد ، خداوند گشايش دهنده وآگاه است » .\r\nرهيافت وحى :\r\nفرزندان زينت ونهال زندگى اند ، و همچنين ميراث بندگان مؤمن براى خداوند متعال . دين ، مؤمنان را به امر ازدواج وفراوانى فرزند فرا خوانده وتشويق مىكند ، و از رهگذر اين تشويق ، احكام وقوانين بسيارى را سامان داده كه بين تفريط رهبانيت كه به دورى جستن از اين زينت فرا مى خواند ، و افراط دنيا پرستان در ترك آخرت به خاطر اين زينت ، راهى ميانه را برگزيده است .\r\nاز آيات الهى در مى يابيم كه فرزند آورى خواستى و الا محسوب مىشود ، چه فرزندان نورچشم خانواده اند ، وفراوانى آنها سرفرازى هر جامعه اى را درپى دارد . چرا كه همين فرزندان سربازان ومدافعان آن جامعه را تشكيل مى دهند « و چه بسا به عنوان ثروت اقتصادى يك جامعه نيز تلقى شوند » .\r\nاحكام :\r\n1 - بايد مردم را در يك جامعه اسلامى به امر ازدواج تشويق كرد ووسايل ازدواج جوانان را فراهم آورد ، چه ، آموزه هاى پيامبراكرم ( ص ) و اهل بيت ( عليهم السلام ) بر استحباب مؤكّد ازدواج زنان ومردان بى همسر دلالت مى كنند . برخى از وسايل فراهم آمدن ازدواج دختران وپسران عبارتند از :\r\nالف : آسان كردن شرايط ازدواج از جمله بسنده كردن به يك زندگى ساده وكاستن از مهريه ها وكم كردن مخارج مراسم ازدواج .\r\nب : فراهم آوردن مسكن مناسب وارزان قيمت براى تمام فرزندان جامعه .\r\n2 - خانواده ها بايد براى فرزند دارشدن تلاش كنند ، و اگر اين امر ميسر نشد بايد از راه فرزند خواندگى به اين امر اقدام كنند ، چه ، فرزند نور چشم خانواده است وخانواده بى فرزند به درختى بى ثمر مى ماند .\r\n3 - در جامعه اسلامى بايد مردم را به فرزندآورى ترغيب كرد ، تا همواره از جامعه اى جوان ومقتدر و نفوذ ناپذير وبرخوردار از نيروى انسانى قوى براى حفظ\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nموجوديت خود بهره جوييم . تا جامعه نيرومندانه به رويارويى با خطرات تهديد كننده آن بپردازد .\r\n4 - اگر در جامعه اسلامى با كمبود نيروى كار مواجه شويم ، چاره اى جز اين نداريم كه مردم را به فزونى فرزند فرا خوانيم ، تا جامعه ما به جامعه اى پويا ولبريز از نشاط وبرخوردار از نيروى كار مولّد ، تبديل شود .\r\n5 - اگر برنامه توسعه روشنى پيش روى خود قرار داده باشيم نبايد از ازدياد جمعيت هراسى به دل راه دهيم ، چه ، مى توان از فرزندان « چه پسر و چه دختر » براى پيشبرد اهداف امت ، و توسعه زندگى ، وبناى تمدّنمان به بهترين وجهى بهره جست .\r\n\r\n2 - محافظت از نسل\r\nخداى متعال مى فرمايد :\r\nقُلْ تَعَالَوْا أَتْلُ مَا حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَ بِالْوَالِدَيْنِ إِحْسَاناً وَ لَا تَقْتُلُوا أَوْلَادَكُمْ مِنْ إِمْلَاقٍ نَحْنُ نَرْزُقُكُمْ وَ إِيَّاهُمْ وَ لَا تَقْرَبُوا الْفَوَاحِشَ مَا ظَهَرَ مِنْهَا وَ مَا بَطَنَ وَ لَا تَقْتُلُوا النَّفْسَ الَّتِى حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ « انعام ، 151 » .\r\n« بگو : بياييد آنچه را پروردگارتان بر شما حرام كرده است برايتان بخوانم : اين كه چيزى را شريك خدا قرار ندهيد و به پدر و مادر نيكى كنيد وفرزندانتان را از « ترس » فقر ، نكشيد ما شما و آنها را روزى مى دهيم ، و نزديك كارهاى زشت نرويد ، چه آشكار باشد چه پنهان وانسانى را كه خداوند محترم شمرده ، به قتل نرسانيد مگر به حق « و از روى استحقاق » ، اين چيزى است كه خداوند شما را به آن سفارش كرده ، شايد درك كنيد » .\r\nرهيافت وحى :\r\nهركس بايد برخوردارى از نعمت فرزند را با سپاسگذارى از خداوند متعال پذيرا شود ، ومسؤوليت حفظ و نگهدارى فرزند را به گردن گيرد . از اين رو يكى از برجسته ترين گناهان كبيره آن است كه كسى فرزند خود را بكشد . در واقع اسلام مردم را از\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nزنده به گور كردن دختران و كشتن فرزندان از بيم گرفتار آمدن در فقر وتهيدستى بازداشته است .\r\nاحكام :\r\n1 - كشتن فرزندان مؤكدا حرام است ، خواه اين قتل همچون عادتى كه مشركان در دوره جاهليت كهن داشتند با زنده به گور كردن فرزندان پس از تولد صورت پذيرد ، خواه همچون روشى كه در دوره جاهليت نوين اتخاذ شده ، با سقط جنين انجام گيرد ، البته مشروط بدان كه در عرف ، اين عمل ، قتل فرزند محسوب شود .\r\n2 - از آيات الهى مى توان وجوب حفظ و نگهدارى فرزندان توسط والدين را به اعتبار آسيب پذيرى كودكان در برابر عوامل منجر به مرگ ، شامل بيمارى ، سوختن ، غرق شدن و يا طعمه حيوانات درنده شدن ، استفاده كرد . بنابراين فرزندان امانتهاى الهى اى هستند برگردن پدر و مادر ، و هر كوتاهى اى در حفظ اين امانتهاى الهى به مثابه مشاركت در قتل ايشان محسوب مىشود .\r\n\r\n3 - زينت زندگى\r\nخداوند سبحان مى فرمايد :\r\nالْمَالُ وَ الْبَنُونَ زِينَةُ الْحَيَاةِ الدُّنْيَا وَ الْبَاقِيَاتُ الصَّالِحَاتُ خَيْرٌ عِنْدَ رَبِّكَ ثَوَاباً وَ خَيْرٌ أَمَلًا « كهف ، 46 » .\r\n« مال و فرزند ، زينت زندگى دنياست ، وباقيات صالحات « ارزشهاى پايدار وشايسته » ثوابش نزد پروردگارت بهتر واميد بخش تر است » .\r\nرهيافت وحى :\r\nبه دليل اين كه فرزندان زينت زندگى هستند ، بايد از آنها به بهترين نحو ممكن بهره مند شد ، و هيچ چيز از جمله انديشه هاى منفى بافانه اى كه مشركان را از بيم فقر به كشتن فرزندانشان وا مى داشت و يا به هنگام دختردار شدن چهره شان را از خشم سياه مى كرد ، نبايد مانع اين بهره مندى شود . در واقع فرزندان چه پسر و چه دختر زينتند\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو نبايد چيزى ما را از انس گرفتن به آنها مانع شود مگر اين كه خداى ناخواسته آنان موجب فريفتگى وآزمايش ما شوند .\r\nاحكام :\r\n1 - ما مسلمانان بايد از متلاشى شدن نظام خانواده برحذر باشيم وهرچه بيشتر به نقش خانواده در تربيت عقلانى وعاطفى كودكان اهتمام ورزيم ، در همين راستا بايد گفت كه مهمترين قاعده ثبات نظام خانواده ، دوست داشتن فرزندان است ، و اين كه ايشان را زينت وگلهاى زندگيمان محسوب كنيم .\r\n2 - والدين بايد به فرزندان خود خدمت كنند ، زيرا اين كار آينده پدر و مادر را تضمين مىكند ، به گونه اى كه فرزندان وامى را كه از والدين خود در دوران كودكى مى گيرند به هنگام نياز پدر و مادر به ايشان باز خواهند گردانيد .\r\n3 - بايد نقش فرزندان را در زندگى خانوادگى و در محيط خانواده نهادينه كنيم ، تا بتوانند چونان سدى محكم در برابر چالشهاى زندگى تاب آورند . تلاش براى همانندسازى رفتار پدران وفرزندان از مصاديق اين مفهوم به حساب مى آيد .\r\n4 - فرزند دارى مسؤوليتى خطير است ، كه بايد با توكل بر خدا و با اطمينان واميد ، اين مسؤوليت سنگين را متقبل شد . اين مسؤوليت در سه بعد نمود مى يابد :\r\nمسؤوليت جسم ، مسؤوليت خرد ، مسؤوليت دل .\r\nالف : مسؤوليت جسم :\r\n1 - پدران بايد خوراك ، پوشاك ، مسكن ، دارو و ديگر وسايل محافظت و نگهدارى از فرزندان را براى ايشان فراهم آورند و به رشد جسمانى ايشان اهتمام ورزند .\r\n2 - در سطح جامعه نيز هر نسل بايد براى رفاه حال نسلهاى آينده برنامه ريزى كند . بنابراين نمى توان منابع زيرزمينى محدودى همچون نفت و يا جنگلهاى طبيعى وثروتهاى گوناگون موجود در آنها شامل گياهان وحيات وحش را متعلق به\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nيك نسل دانست ، از اين رو زياده روى واسراف در استفاده از منابع عمومى بدون اين كه به آيندگان بينديشيم ، جايز نيست .\r\nب : مسؤوليت عقل :\r\nنخست : پدران بايد مسائل سودمند در دين فرزندان ومسائلى را كه فرزندان در آينده براى پيدا كردن راهشان در زندگى بدانها نيازمندند را بديشان بياموزند .\r\nدوم : بايد پدران محوريّت آموزش خود به فرزندان را آموزشهاى عقيدتى ، اخلاق ، احكام وآداب اجتماعى قرار دهند .\r\nاحاديث شريف مصاديقى تفصيلى ، در امر تربيت به دست مى دهند ، كه ما را به موارد آموزشى ضرورى براى فرزندان رهنمون مى سازند .\r\nحال به برخى از اين احاديث توجه كنيد :\r\n1 - امام صادق ( ع ) مراحل تربيت فرزندان را اين گونه بيان مى دارند :\r\n« دع إبنك يلعب سبع سنين ، ويُؤدَّب سبعاً ، وألزمه نفسك سبع سنين ، فإن أفلح ، وإلا فإنه لاخير فيه »\r\n« 1 »\r\n« بگذار فرزندت هفت سال بازى كند ، و هفت سال آداب را بياموزد ، و هفت سال ديگر را او را « در مسائل زندگى » با خود همراه كن ، پس اگر رستگار شد « كه خوب » ، و گرنه در آن فرزند خيرى نيست » .\r\n2 - فراهم آوردن شرايط مناسب ودورنگاه داشتن فرزندان از لغزشگاههاى شيطان كه به تدريج ايشان را به تباهى مى كشاند از جمله افقهاى تربيت فرزندان است كه يكى از مصاديقش جدايى افكندن ميان دختران وپسران به هنگام خواب است . امام باقر ( ع ) مى فرمايند :\r\n« يُفرَّق بين الغلمان والنساء فى المضاجع إذا بلغوا عشر سنين . »\r\n« 2 »\r\n« هرگاه پسران به ده سال رسيدند بايد جاى خواب ايشان را از جاى خواب زنان جدا كرد » .\r\n3 - همچنين بايد دختران را از مظانّ تحريكات جنسى دور نگاه داشت . در روايتى از امام صادق ( ع ) اين گونه نقل شده كه فرمودند :\r\n\r\n\r\n","description":"","footnote":"\r\n( 1 ) - بحارالانوار ، ج 19 ، ص 95 ، ح 40 .\r\n( 2 ) - همان ، ص 96 ، ح 47 .\r\n","page_name":" 196 ","page_number":196},
  {"content":"\r\n\r\n« إذا بلغت الجارية ست سنين فلا تقبّلها ، والغلام لايقبّل المرأة إذا جاز سبع سنين . »\r\n« 1 »\r\n« هرگاه دختر بچّه اى به شش سال رسيد او را نبوس ، و همچنين هرگاه پسر بچه اى از هفت سال گذشت زن را نبوسد » .\r\n4 - همچنين در روايات از نزديكى كردن پدر و مادر با هم در حضور كودكان نهى شده و اين كار از برانگيزاننده هاى كودك به زنا ، دانسته شده است .\r\n5 - از آنچه گذشت آشكارا مى توان حكم ديدن فيلمهاى منافى عفت در خانه و در ميان اعضاى خانواده ، و همچنين نگاه به تصاوير منافى عفّت ، و يا انجام اعمال تحريك برانگيز پيش چشم كودكان ، را دريافت .\r\n6 - خانه اى پاك آن است كه صبح وشام در آن ياد خدا كنند ، و به هنگام اذان از آن صداى اذان بلند شود ، و در آن قرآن تلاوت شود .\r\nج : مسؤوليت دل :\r\nاحساسات پاك وپسنديده در دل افراد پديدار مىشود ، حال اگر پدر و مادر خود سرچشمه دوستى پاك باشند ، فرزندان ايشان نيز بر مبناى دوستى ومحبت رشد خواهند كرد ؛ و چه فضيلتى برتر از محبّت است ، وآيا مگر دين چيزى جز محبّت است ؟ محبّت پروردگار ومحبّت اولياء خدا ، ومحبّت ودوست داشتن عمل صالح .\r\n1 - در روايات منقول از حضرات معصومين ( عليهم السلام ) توجه زيادى به مسئله عواطف واحساسات و آنچه دلها را از عقده ها پاك مى سازد ، شده است . نقل شده كه پيامبر اكرم ( ص ) روزى حسنين عليهم السلام را بوسيدند ، پس اقرع بن حابس گفت : من ده پسر دارم ولى تا به حال هيچ يك از آنها را نبوسيده ام . پس پيامبر اكرم ( ص ) فرمودند :\r\n« ما علىَّ إن نزع الله الرحمة منك . . . »\r\n« 2 »\r\n« اگر خداوند مهربانى را از تو دور كرده است ، مسؤوليتى متوجه من نيست » .\r\n2 - براى اين كه كودكانمان دچار عقده هاى روانى نشوند ، اسلام به ما دستور مىدهد تا عاطفه خود را به يكسان ميان فرزندانمان تقسيم كنيم . در حديثى اين گونه آمده كه :\r\n\r\n\r\n","description":"","footnote":"\r\n( 1 ) - بحار الانوار ، ج 101 ، ص 92 ، ح 17 .\r\n( 2 ) - همان ، ح 16 .\r\n","page_name":" 197 ","page_number":197},
  {"content":"\r\n\r\n« إعدلوا بين أولادكم ، كما تحبون أن يعدلوا بينكم فى البر واللطف . »\r\n« 1 »\r\n« ميان فرزندانتان به عدالت رفتار كنيد ، همانگونه كه دوست داريد ميان شما در لطف وبخشش به عدالت رفتار كنند » .\r\n3 - آموزه هاى دينى ، والدين را به بردن هديه به خانه وخشنود ساختن فرزندان از اين طريق تشويق مى كنند .\r\nاز پيامبر اكرم ( ص ) روايت شده كه فرمودند :\r\n« من دخل السوق فاشترى تحفة فحملها إلى عياله ، كان كحامل صدقة إلى قوم محاويج ؛ وليبدء بالإناث قبل الذكور ، فإنه من فرّح ابنة فكأنما أعتق رقبة من ولد إسماعيل ، و من أقر به عين إبن فكأنما بكى من خشية الله ، و من بكى من خشية الله أدخله جنات النعيم . »\r\n« 2 »\r\n« هركس وارد بازار شود وارمغانى براى خانواده اش از بازار ببرد ، همچون كسى است كه صدقه اى به نزد گروهى نيازمند ببرد ؛ پس « اگر اين كار را كرد » هديه دادن را از دختران آغاز كند ، چه هر كس دخترى از فرزندانش را شاد كند همانند آن است كه بنده اى از فرزندان اسماعيل را آزاد كرده باشد ، وهركس چشم پسرى از فرزندانش را روشن سازد ، همانند آن است كه از ترس خدا به گريه افتاده باشد ، وهركس از خشيت الهى بگريد ، خداوند او را به بهشتهاى پر نعمت داخل خواهد كرد » .\r\n4 - در اسلام از كتك زدن كودكان به عنوان وسيله اى براى تربيت ايشان نهى شده ، و براى اين كار تنها به دورى جستن از كودكان آن هم در يك مدت كوتاه بسنده شده است .\r\nامام كاظم ( ع ) در پاسخ كسى كه از فرزند خود شكايت نزد آن حضرت آورده بود ، فرمودند :\r\n« لا تضربه ، واهجره ولاتطل . »\r\n« 3 »\r\n« او را مزن ، و « تنها » از او دورى گزين و « اين كار را » به درازا مكشان » .\r\n5 - نبايد بر عليه فرزند خود دعا كرد . امام صادق ( ع ) در اين باره مى فرمايند :\r\n« أيما رجل دعا على ولده أورثه الفقر »\r\n« 4 »\r\n« هركس عليه فرزندش دعا كند « اين كار » به تنگدستى او خواهد انجاميد » .\r\n\r\n\r\n","description":"","footnote":"\r\n( 1 ) - همان ، ح 16 .\r\n( 2 ) - بحارالانوار ، ج 101 ، ص 94 ، ح 35 .\r\n( 3 ) - همان ، ح 51 .\r\n( 4 ) - همان ، ح 77 .\r\n","page_name":" 198 ","page_number":198},
  {"content":"\r\n\r\n\r\n4 - فرزندان ، وسيله آزمايش\r\nخداى متعال مى فرمايد :\r\nوَ اعْلَمُوا أَنَّمَا أَمْوَالُكُمْ وَ أَوْلَادُكُمْ فِتْنَةٌ وَ أَنَّ اللَّهَ عِنْدَهُ أَجْرٌ عَظِيمٌ « انفال ، 28 » .\r\n« وبدانيد اموال و اولاد شما ، وسيله آزمايش است ، و براى كسانى كه از عهده امتحان برآيند ، پاداش عظيمى نزد خداست » .\r\nرهيافت وحى :\r\nاز آنجا كه شهوتها وخواسته هاى اين جهانى در چشم مردم آراسته شده اند ، و پيروى از شهوتها ، خرد را مى پوشاند وعقل را در هاله اى از اميال وخواسته ها فرو مى برد ، از اين جهت فرزندان نيز بوته آزمايشى براى مردم محسوب مى شوند ، و چه بسا يكى از آنها نادانسته دشمن پدر و مادر خود باشد .\r\nاحكام :\r\nبوته آزمايشى كه فرزندان براى هر كس فراهم مى آورند سه گونه است : آسان ترين آنها آن است كه پدر و مادر در جستجوى روزى فرزندان به حرام افتند ، ديگرى آن است كه از روى محبت راه و روش فاسد فرزندان را پيش روى خود قرار دهند ، وسخت ترين آنها آن است كه فريفته فرزندان خود شده ، و در برابر حق احساس ، خود بزرگ بينى كند .\r\nدر آنچه خواهد آمد به خواست خدا به بينشها احكام اين سه گونه خواهيم پرداخت :\r\nالف : روزى حلال ، موفقيت در آزمايش\r\nمحبت فرزندان ، محبّتى مشروع است ، ولى امكان دارد به ابزارى براى انجام فعل حرام بدل شود . اين كه كسى بپندارد مسؤوليت او نسبت به فرزندان دست يازيدن به هر درآمد حرامى را توجيه مىكند ، و نداند كه سيركردن فرزندان از راه حرام چيزى جز خيانت به ايشان محسوب نمى شود ، و به همين خاطر گوشت و خون فرزندانش را با حرام درآميزد و همين لقمه هاى حرام ، در آينده فرزندانش را به كژ روى وتباهى فرا خواند ، از اين دست محبّتهاى بى جاست .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاز اين نكته مى توان احكام شرعى ذيل را استنباط كرد :\r\n1 - انسان بايد دورانديشى در معاش را از ياد نبرد و در گذران زندگى راهى ميانه برگيرد . هركس بايد از اسراف وريخت وپاش دورى گزيند وميان دخل وخرجش توازن برقرار سازد ، تا به حرام ناچار نشود .\r\n2 - انسان بايد بر فعّاليت وتلاش خود در جهت كسب روزى بيفزايد ، تا سربار مردم نشود و از مايملك آنها بى نياز شود ، و در نهايت از لغزشگاههاى حرام دور بماند .\r\n3 - مؤمنان بايد خشنودى الهى و نه رضايت زن و فرزند را فراروى خود قرار دهند . در واقع نبايد به خاطر خشنودى زن و يا فرزندان ، از رضايت پروردگار و روزى رسانمان غافل شويم . از اين رو بايد به كارهاى شبهه ناك نزديك نشويم و به كارهاى نامشروع دست نيازيم و در اين امر از خداى متعال استعانت جوييم .\r\nب : پرهيزگارى در پيوندها\r\nمؤمنان در پيوند خود با خانواده تنها تقواى الهى را معيار قرار مى دهند ، ودوستى ايشان نسبت به زن و فرزند ، ايشان را از دايره اطاعت الهى خارج نمى سازد . از اين رو مؤمنان ، دشمن خدا را هرچند كه پدر و يا فرزندشان باشند دشمن مى دارند .\r\nاز اين حقيقت احكام زير را مى توان دريافت :\r\n1 - نمى توان در كار دين از كسى كه خدا به پيرويش دستور نداده ، پيروى كرد ، بلكه در شناخت دين بايد تنها به خداوند وسپس عقل تكيه زد ، و نمى توان راه و روش خانواده را اگر فاسد باشد فرا روى خود قرار داد .\r\n2 - نبايد فريضه نهى از منكر را در محيط خانواده به فراموشى سپرد ، چرا كه اين فراموشى امكان دارد به تأثيرپذيرى از ايشان بينجامد . از اين رو بايد در فضاى خانواده ، ابتدا با زبان و اگر ممكن نبود در دل ، از كارهاى ناپسند اعضاى خانواده تبرّى جست ، تا در شمار ايشان محسوب نشد .\r\n3 - هرچه فضاى خانه وخانواده از مسير دين دور تر شود ما نيز بايد راه خود را بيش از پيش از راه خانواده جدا كنيم ومدارا و راه آمدن با ايشان را به كنارى نهيم ،\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nچه ، درصورت مدارا وسهل انگارى امكان دارد خطر رسوخ تدريجى انديشه و رفتار ايشان دامنگير ما شود .\r\nج : راه دور ماندن از كبر وسركشى\r\nغرور وسركشى پنهان در دل هركس وجود دارد ، كه گاهى به ثروت تعلق مى گيرد و گاهى به قدرت . در واقع هرگاه بشر خود را بى نياز يابد و يا به قدرتى دست يابد به سركشى روى خواهد آورد . ما براى اين كه به واسطه فرزندانمان در دام كبر وسركشى گرفتار نياييم ، نبايد مراقب خود باشيم وهمواره گذرا بودن ثروت وقدرت « دارائى وفرزندان » را به ياد آوريم ، زيرا آن دو ماندگار نيستند ، و چنانچه آن دو بمانند ما ماندگار نخواهيم بود ، و در روز قيامت نه ثروت انسان براى او سودى مى بخشد و نه فرزندان او .\r\nاز اين نكته مى توان احكام زير را استنباط كرد :\r\n1 - با شنيدن حرف حق ، بايد دربرابر حق سر فرود آوريم و بدون توجه به دارايى وفرزندانمان به پيروى از آن همت گماريم ، چه ، بيشتر مردم از آنجا كه دارايى وفرزندان و ديگر امور دوست داشتنى خود را فرا روى خود قرار مى دهند ، از رهگذر خواسته ها وهواهاشان به گمراهى كشيده مى شوند .\r\n2 - بايد از نزديك مراقب اعمال و رفتار فرزندان خود باشيم ، و اگر فريفته دنيا شدند و يا به گمراهى تمايل يافتند ، بايد پيش از آنكه از نظر عاطفى تحت تاثير آنان قرار گيريم به سرعت در برابر افعالشان به يك موضع گيرى مناسب بپردازيم ، از اين رهگذر بايد ايشان را به كارهاى خوب فرا خوانيم و از منكرات نهى كنيم ، و اگر نپذيرفتند بايد به اندازه اى كه از حق دور شده اند از ايشان دورى گزينيم ، تا در افعالشان شريك ايشان محسوب نشويم .\r\n3 - از آنجا كه فضاى فرهنگى خانواده نزديك انسان است ، و اين فضا معمولا خواستها وعلايق مشتركى را ميان اعضاى خانواده نهادينه مىكند كه گاهى آميخته به تعصبات جاهلى است ، به ويژه آنچه با مسائل اجتماعى مرتبط است ؛ از اين رو انسان بايد از چنين فضايى برحذر باشد ، سخنان را بشنود و تنها بهترين\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nآنها را برگزيند . به عبارت ديگر نبايد تمام نظرات خويشاوندان خود را كوركورانه و بدون سنجيدن آنها بپذيرد .\r\nسخن آخر اين كه فرزندان از سويى نعمتند و از سويى مسؤوليت آورند و از سويى ديگر بوته آزمايش . از اين رو مؤمنان بايد براى انجام وظايفشان در قبال فرزندان از خداوند متعال استعانت جويند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nبخش دوم : احكام عمومى عقود و قراردادها\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\n\r\nپيش درآمد :\r\n\r\nسخن امام صادق ( ع ) در باب فعاليتهاى اقتصادى\r\nدر كتب روايى ، حديث مفصّلى « 1 » از امام صادق ( ع ) پيرامون فعّاليتهاى اقتصادى ، گونه هاى مختلف آن وكسبهاى جايز و حرام روايت شده است .\r\nدر اين حديث منابع درآمد به چهاربخش تقسيم مىشود :\r\n1 - ولايت « استخدام و كار در حكومت » .\r\n2 - تجارت « فرآيند مبادله كالا » .\r\n3 - صنعت وپيشه ورى .\r\n4 - اجاره وكارمزد « يا فروش خدمات » .\r\nاز آن رو كه اين حديث پايه هاى فعاليت اقتصادى و احكام منابع درآمد را روشن مى سازد ، در آغاز ، متن حديث را آورده وسپس احكام شرعى را از آن استخراج مى كنيم .\r\n\r\nمنابع درآمد :\r\nاوّلين امرى كه امام ( ع ) در اين حديث يادآور مى شوند ، اشاره به گونه هاى جايز و حرام كسب است . اين امر نشان مىدهد كه شريعت ، عرصه اقتصاد را واننهاده ، بلكه احكام وقانونهايى را براى آن قرار داده است .\r\nامام ( ع ) در پاسخ پرسشى در باب معيشت مردم ، اين گونه مى فرمايند :\r\n« جَمِيعُ الْمَعَايِشِ كُلِّهَامِنْ وُجُوهِ الْمُعَامَلَاتِ فِيمَابَيْنَهُمْ مِمَّايَكُونُ لَهُمْ فِيهِ الْمَكَاسِبُ أَرْبَعُ جِهَاتٍ وَيَكُونُ مِنْهَا حَلَالٌ مِنْ جِهَةٍ ، حَرَامٌ مِنْ جِهَةٍ .\r\n\r\n\r\n","description":"","footnote":"\r\n( 1 ) - اين روايت در منابع زير نقل شده است : تحف العقول عن آل الرسول از شيخ ابى محمّد الحسن بن على بن الحسين بن شعبه الحرّانى . وسائل الشيعة ، حرّ عاملى ( كتاب التّجارة ) ، بحارالأنوار ، علّامه مجلسى ( كتاب العقود والايقاعات ) .\r\n","page_name":" 205 ","page_number":205},
  {"content":"\r\n\r\nفَأَوَّلُ هَذِهِ الْجِهَاتِ الْأَرْبَعَةِ الْوِلَايَةُ ثُمَّ التِّجَارَةُ ثُمَّ الصِّنَاعَاتُ ، تَكُونُ حَلَالًا مِنْ جِهَةٍ ، حَرَاماً مِنْ جِهَةٍ ثُمَّ الْإِجَارَاتُ .\r\nوَالْفَرْضُ مِنَ اللَّهِ عَلَى الْعِبَادِ فِى هَذِهِ الْمُعَامَلَاتِ الدُّخُولُ فِى جِهَاتِ الْحَلَالِ وَالْعَمَلُ بِذَلِكَ الْحَلَالِ مِنْهَا وَاجْتِنَابُ جِهَاتِ الْحَرَامِ مِنْهَا . »\r\n« شيوه هاى امرار معاش و معاملات درآمدزا ميان مردم چهار نوعند ، كه برخى از آنها از جهتى حلال ، و از جهتى ديگر حرامند .\r\nنخستين گونه از آن چهار نوع ، ولايت [ كارمندى حكومت 
  ] ، دوّمين آنها تجارت وسومين آنها صنعت است كه به حلال و حرام تقسيم مى شوند و در آخر اجاره ها [ يا فروش خدمات 
  ] قرار دارند .\r\nدستور خداوند به بندگان درباره اين معاملات ، وارد شدن وفعاليت در گونه هاى حلال معاملات ودورى گزيدن از گونه هاى حرام آنها است » .\r\n\r\nكارگزارى حاكمان عادل وكارگزارى حاكمان ظالم\r\nسپس امام ( ع ) حكم شرع را در زمينه ى كار در پستهاى حكومتى ، تبيين مى كنند . بدين صورت كه اگر حكومت عادل باشد ، كارگزارى آن جايز ، وبركارگزار واجب است كه از دستورات حاكم عادل اطاعت و از محدوده قانونهاى او تجاوز نكند . امّا در صورتى كه حكومت ظالمانه باشد ، كار در آن به مثابه يارى ظلم تلقى مىشود .\r\nامام ( ع ) مى فرمايند :\r\n« فَإِحْدَى الْجِهَتَيْنِ مِنَ الْوِلَايَةِ وِلَايَةُ وُلَاةِ الْعَدْلِ الَّذِينَ أَمَرَاللَّهُ بِوِلَايَتِهِمْ عَلَى النَّاسِ ، وَاْلجِهَةُ الْأُخْرَى وِلَايَةُ وُلَاةِ الْجَوْر .\r\nفَوَجْهُ الْحَلَالِ مِنَ الْوِلَايَةِ وِلَايَةُ الْوَالِى الْعَادِلِ وَوِلَايَةُ وُلَاتِهِ بِجِهَةِ مَاأَمَرَبِهِ الْوَالِى الْعَادِلُ بِلَازِيَادَةٍ وَلَا نُقْصَانٍ ، فَالْوِلَايَةُ لَهُ وَالْعَمَلُ مَعَهُ وَمَعُونَتُهُ وَتَقْوِيَتُهُ حَلَالٌ مُحَلَّل .\r\nوَأَمَّا وَجْهُ الْحَرَامِ مِنَ الْوِلَايَةِ فَوِلَايَةُ الْوَالِى الْجَائِرِ وَوِلَايَةُ وُلَاتِهِ ، فَالْعَمَلُ لَهُمْ وَ الْكَسْبُ مَعَهُمْ بِجِهَةِ الْوِلَايَةِ لَهُمْ حَرَامٌ مُحَرَّمٌ مُعَذَّبٌ فَاعِلُ ذَلِكَ عَلَى قَلِيلٍ مِنْ فِعْلِهِ أَوْكَثِيرٍ ، لِأَنَّ كُلَّ شَىْءٍ مِنْ جِهَةِ الْمَعونَةِ لَهُ مَعْصِيَةٌ كَبِيرَةٌ مِنَ الْكَبَائِرِ وَ ذَلِكَ أَنَّ فِى وِلَايَةِ الْوَالِى الْجَائِرِدُرُوسَ الْحَقِّ كُلِّهِ ، فَلِذَلِكَ حَرُمَ الْعَمَلُ مَعَهُمْ ومَعُونَتُهُمْ وَالْكَسْبُ مَعَهُمْ إِلَّابِجِهَةِ الضَّرُورَةِ نَظِيرِالضَّرُورَةِ إِلَى الدَّمِ وَالْمَيْتَةِ . »\r\n« يكى از دوگونه ولايت : كارمندى واليان عادلى مى باشد كه خداوند به ولايت ايشان بر مردم امر كرده است ، وگونه دوّم : خدمتگزارى واليان ظالم مى باشد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nپس گونه حلالِ كارمندى ، كارمندى حاكم عادل وكارمندى واليان او در همان جهتى كه حاكم عادل فرمان داده ، بدون كم وكاست ، مى باشد . پس خدمتگزارى و يارى و همكارى با او و همچنين تقويت او حلال است .\r\nامّا گونه حرام ولايت [ وكارگزارى 
  ] ، ولايت [ وخدمتگزارى 
  ] حاكم ظالم ، وكارمندى واليان او مى باشد ، پس كار براى ايشان وكسب درآمد با ايشان ، از آن سو كه قبول ولايت ايشان به شمار مى رود ، حرام خواهد بود ، وفاعلان اين گونه كارها ، چه كم و چه زياد كيفر خواهند شد ، چرا كه هر كمكى كه به مثابه يارى رساندن به حاكم ظالم باشد ، گناهى بزرگ و از گناهان كبيره به شمار مى رود ، و آن بدان خاطر است كه در ولايت حاكم ظالم نابودى تمام حق نهفته است . پس از آن رو است كه كارپردازى با ايشان و يارى رساندن به آنها وكسب درآمد با ايشان ، مگر در صورت وجود ضرورتى نظير ضرورت استفاده از خون و مردار در حالت اضطرار ، حرام شده است » .\r\n\r\nتجارت حلال و تجارت حرام\r\nسپس امام ( ع ) مرزهاى تجارت را از منظر شريعت تبيين مى كنند ، وبيان مى دارند كه تجارت حلال ، تجارتى است كه براى جامعه سود و منفعت به همراه آورد ، و تجارت حرام ، تجارتى است كه به مردم آسيب مى رساند و زندگى ايشان را به تباهى مى كشاند .\r\nامام ( ع ) مى فرمايند :\r\n« وَأَمَّاتَفْسِيرُ التِّجَارَاتِ فِى جَمِيعِ الْبُيُوعِ وَوُجُوهِ الْحَلَالِ مِنْ وَجْهِ التِّجَارَاتِ الَّتِى يَجُوزُ لِلْبَائِعِ أَنْ يَبِيعَ مِمَّا لَايَجُوزُلَهُ وَكَذَلِكَ الْمُشْتَرِى الَّذِى يَجُوزُلَهُ شِرَاؤُهُ مِمَّا لَايَجُوزُلَهُ .\r\nفَكُلُّ مَأْمُورٍبِهِ مِمَّاهُوَغِذَاءٌ لِلْعِبَاد وَقِوَامُهُمْ بِهِ فِى أُمُورِهِمْ فِى وُجُوهِ الصَّلَاحِ الَّذِى لَايُقِيمُهُمْ غَيْرُهُ مِمَّا يَأْكُلُونَ وَيَشْرَبُونَ وَيَلْبَسُونَ وَيَنْكِحُونَ وَ يَمْلِكُونَ وَيَسْتَعْمِلُونَ مِنْ جَمِيعِ الْمَنَافِعِ الَّتِى لَايُقِيمُهُمْ غَيْرُهَا وَكُلُّ شَىْءٍ يَكُونُ لَهُمْ فِيهِ الصَّلَاحُ مِنْ جِهَةٍ مِنَ الْجِهَاتِ فَهَذَا كُلُّهُ حلَالٌ بَيْعُهُ وَشِرَاؤُهُ وَإِمْسَاكُهُ وَ اسْتِعْمَالُهُ وَهِبَتُهُ وَعَارِيَّتُهُ .\r\nأَمَّاوُجُوهُ الْحَرَامِ مِنَ الْبَيْعِ وَالشِّرَاءِ فَكُلُّ أَمْرٍيَكُونُ فِيهِ الْفَسَادُ مِمَّا هُوَ مَنْهِىٌّ عَنْهُ مِنْ جِهَةِ أَكْلِهِ أَوْشُرْبِهِ أَوْكَسْبِهِ أَوْنِكَاحِهِ أَوْمِلْكِهِ أَوْإِمْسَاكِهِ أَوْهِبَتِهِ أَوْعَارِيَّتِهِ أَوْ شَىْءٍ يَكُونُ فِيهِ وَجْهٌ مِنْ وُجُوهِ الْفَسَادِ نَظِيرِالْبَيْعِ بِالرِّبَا أَوِالْبَيْعِ لِلْمَيْتَةِ أَوِالدَّمِ أَوْ لَحْمِ الْخِنْزِيرِ أَوْلُحُومِ السِبَاعِ مِنْ صُنُوفِ سِبَاعِ الْوَحْشِ وَ الطَّيْرِأَو جُلُودِهَا أَوِ الْخَمْرِأَوْشَىْءٍ مِنْ وُجُوهِ النَّجِسِ ، فَهَذَاكُلُّهُ حَرَامٌ وَمُحَرَّمٌ لِأَنَّ ذَلِكَ كُلَّهُ مَنْهِىٌّ عَنْ أَكْلِهِ وَشُرْبِهِ وَلُبْسِهِ وَمِلْكِهِ وَإِمْسَاكِهِ وَالتَّقَلُّبِ فِيهِ فَجَمِيعُ تَقَلُّبِهِ فِى ذَلِكَ حَرَام .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nوَ كَذَلِكَ كُلُّ بَيْعٍ مَلْهُوٍّبِهِ وَكُلُّ مَنْهِىٍّ عَنْهُ مِمَّايُتَقَرَّبُ بِهِ لِغَيْرِاللَّهِ أَوْيُقَوَّى بِهِ الْكُفْرُ وَالشِّرْكُ مِنْ جَمِيعِ وُجُوهِ الْمَعَاصِى أَوْبَابٌ يُوهَنُ بِهِ الْحَقُّ فَهُوَحَرَامٌ مُحَرَّمٌ بَيْعُهُ وَشِرَاؤُهُ وَإِمْسَاكُهُ وَمِلْكُهُ وَهِبَتُهُ وَعَارِيَّتُهُ وَجَمِيعُ التَّقَلُّبِ فِيهِ إِلَّا فِى حَالٍ تَدْعُوالضَّرُورَةُ فِيهِ إِلَى ذَلِكَ . »\r\n« وامّا [ درباره 
  ] تبيين تجارتها ، در تمام گونه هاى داد وستد ، وانواع حلال آن ، وانواع تجارتهايى كه براى فروشنده جايز و يا جايز نيست ، و همچنين آنچه براى مشترى جايز است و آنچه براى او جايز نيست : تمام چيزهايى كه بدانها فرمان رسيده ، هر آنچه خوراك مردم ومايه قوام كار [ وزيستن 
  ] ايشان در راههاى درست است ، و بى آن برپا نمانند ، آنچه مى خورند و مى آشامند و مى پوشند ونكاح مى كنند و مالك مى شوند و به كار مى برند كه مِلكِ ايشان است و به كار بردنش از جهت تمام منافعى كه برايشان دارد و بدون آن پايدار نمى مانند ، و هر چه به هر جهتى از جهات به صلاحشان باشد ، جملگى خريد و فروش و نگهدارى و به كار بردن وبخشيدن و عاريه دادن همه اينها حلال است .\r\nامّا گونه هاى حرام داد وستد عبارتند از : هر چه در آن فساد است و از آن ، از لحاظ خوردن يا آشاميدن يا كسب يا مالكيت يا نگهدارى يا بخشيدن يا عاريه دادنش نهى شده ، يا چيزى كه وجه فسادى در آن وجود دارد ، چون فروش به ربا ، يا فروش مردار يا خون يا گوشت خوك يا فروش گوشت درندگان از انواع درندگان يا پرندگان وحشى ، يا پوستشان ، يا فروش مِى و يا چيزى از انواع نجس ، همه اينها حرام است ، و [ از سوى خداوند 
  ] تحريم شده است ، زيرا از خوردن ونوشيدن وپوشيدن و مالك شدن ونگهداشتن وتصرّف در آنها ، نهى شده است ، پس هرگونه استفاده از آنها حرام است .\r\nو همچنين فروش هرچه بدان به جهت لهو بازى كنند وهرچه از آن نهى شده ، يا هرگونه معصيتى كه به وسيله آنها به غير خدا نزديكى جويند يا كفر وشرك بدان نيرو گيرد ، يا امورى كه حق بدان سست شود ، جملگى فروش و خريد ونگهداشتن و مالك شدن وبخشيدن و عاريه دادن وهرگونه تصرّف در آنها مگر در حالى كه [ ضرورت و 
  ] ناچارى بدان فراخواند ، حرام است . »\r\n\r\nاجاره حلال و اجاره حرام\r\nامام ( ع ) در فراز بعدى ، اجاره وكارمزدهاى سودبخش براى مردم را حلال ، و اجاره وكارمزدهاى زيان آور را ناروا و حرام بر مى شمرند .\r\nهمچنين امكان دارد اجاره وكارمزدها به امور ناروا و حرام مرتبط باشند ، كه در اين صورت نيز حرام مى باشند . مثلا اجير شدن و يا كرايه دادن اتومبيل براى حمل مسكرات\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاز آن جمله اند . امّا از سوى ديگر كارمزدى ، و يا كرايه دادن وسايل ، در مقام ارائه خدمات حلال براى مردم ، روا و حلال مى باشد .\r\nامام ( ع ) مى فرمايند :\r\n« امَّا تَفْسِيرُ الْإِجَارَاتِ فَإِجَارَةُ الْإِنْسَانِ نَفْسَهُ أَوْمَايَمْلِكُ أَوْ يَلِى أَمْرَهُ مِنْ قَرَابَتِهِ أَوْ دَابَّتِهِ أَوْثَوْبِهِ بِوَجْهِ اْلحَلَالِ مِنْ جِهَاتِ الْإِجَارَاتِ ، أَنْ يُؤْجِرَ نَفْسَهُ أَوْدَارَهُ أَوْ أَرْضَهُ أَوْشَيئًا يَمْلِكُهُ فِيمَا يَنْتَفِعُ بِهِ مِنْ وُجُوهِ الْمَنَافِعِ أَوْالْعَمَلِ بِنَفْسِهِ وَوَلَدِهِ وَ مَمْلُوكِهِ أَوْأَجِيرِهِ مِنْ غَيْرِأَنْ يَكُونَ وَكِيلًا لِلْوَالِى أَوْوَالِيًا لِلْوَالِى ، فَلَا بَأْسَ أَنْ يَكُونَ أَجِيرًا يُؤْجِرُ نَفْسَهُ أَوْوَلَدَهُ أَوْقَرَابَتَهُ أَوْمِلْكَهُ أَوْوَكِيلَهُ فِى إِجَارَتِهِ لِأَنَّهُمْ وُكَلَاءُ الْأَجِيرِمِنْ عِنْدِهِ لَيسَ هُمْ بِوُلَاةِ الْوَالِى نَظِيرُالْحَمَّالِ الَّذِى يَحْمِلُ شَيْئاً بِشَىْءٍ مَعْلُومٍ إِلَى مَوْضِعٍ مَعْلُومٍ فَيَحْمِلُ ذَلِكَ الشَّىءَ الَّذِى يَجُوزُلَهُ حَمْلُهُ بِنَفْسِهِ أَوْبِمِلْكِهِ أَوْدَابَّتِهِ أَوْيُؤَاجِرُنَفْسَهُ فِى عَمَلٍ يَعْمَلُ ذَلِكَ الْعَمَلَ بِنَفْسِهِ أَوْ بِمَمْلُوكِهِ أَوْقَرَابَتِهِ أَوْبِأَجِيرٍمِنْ قَبْلِهِ ، فَهَذِهِ وُجُوهٌ مِنْ وُجُوهِ الْإِجَارَاتِ حَلَالٌ لِمَنْ كَانَ مِنَ النَّاسِ مَلِكاً أَوْسُوقَةً أَوْكَافِراً أَوْمُؤْمِناً فَحَلَالٌ إِجَارَتُهُ وَحَلَالٌ كَسْبُهُ مِنْ هَذِهِ الْوُجُوهِ .\r\nفَأَمَّا وُجُوهِ الْحَرَامِ مِنْ وُجُوهِ الْإِجَارَةِ نَظِيرُأَنْ يُؤَاجِرَنَفْسَهُ عَلَى حَمْلِ مَا يَحْرُمُ عَلَيْهِ أَكْلُهُ أَوْشُرْبُهُ أَوْلُبْسُهُ أَوْيُؤَاجِرَنَفْسَهُ فِى صَنْعَةِ ذَلِكَ الشَّىءِ أَوْ حِفْظِهِ أَوْلُبْسِهِ أَوْيُؤَاجِرَنَفْسَهُ فِى هَدْمِ الْمَسَاجِدِ ضِرَارًا أَوْقَتْلِ النَّفْسِ بِغَيرِحِلٍّ أَوْحَمْلِ التَّصَاوِيرِ وَ الْأَصْنَامِ وَالْمَزَامِيرِ وَ الْبَرَابِطِ وَالْخَمْرِ وَ الْخَنَازِيرِ وَ الْمَيْتَةِ وَالَّدمِ أو شَىْءٍ مِنْ وُجُوهِ الْفَسَادِ الَّذِى كَانَ مُحَرَّماً عَلَيْهِ مِنْ غَيْرِجَهَةِ الْإِجَارَةِ فِيهِ وَكُلُّ أَمْرٍمَنْهِىٌ عَنْهُ مِنْ جِهَةٍ مِنَ الْجِهَاتِ فَمُحَرَّمٌ عَلَى الْإِنْسَانِ إِجَارَةُ نَفْسِهِ فِيهِ أَوْلَهُ أَوْشَىْءٌ مِنْهُ أَوْلَهُ إِلَّا لِمَنْفِعَةِ مَنِ اسْتَأْجَرَهُ كَالَّذِى يَسْتَأْجِرُالْأَجِيرُ يَحْمِلُ لَهُ الْمَيْتَةَ يُنْجِيهَا عَنْ أَذَاهُ أَوْأَذًى غَيْرِهِ وَمَاأَشْبَهَ ذَلِكَ . » [ إلى أن قال : 
  ]\r\n« . . . وَكُلَّ مَنْ آَجَرَنَفْسَهُ أَوْآَجَرَمَايَمْلِكُ نَفْسَهُ أَوْيَلِى أَمْرَهُ مِنْ كَافِرٍ أَوْ مُؤْمِنٍ أَوْمَلْكٍ أَوْسُوقُةٍ عَلَى مَا فَسَّرنَا مِمَّا تَجُوزُ الْاجَارَةُ فِيهِ فَحَلَالٌ مُحَلَّلٌ فِعْلُهُ وَكَسْبُهُ . »\r\n« امّا تفسير اجاره ها آن است كه انسان خود ، يا مايملك خود ، يا كسى كه به خويشاوندى ، سرپرست اوست يا چهارپايش يا جامه اش را به صورتى حلال اجاره دهد ، يا خود يا خانه يا زمين يا چيزى را كه در ملكيت دارد به كارى كه به نوعى از انواع ، سودبخش است به اجاره دهد ، يا خود و فرزند وبرده واجيرش را به كار گمارد بى آنكه وكيل فرمانروا [ ى ظالم 
  ] يا كارگزار فرمانروا [ ى ظالم 
  ] شود ، ولى مانعى ندارد خود يا فرزند يا خويشاوند يا برده اش يا كسى را كه وكيل اجير كردن اوست به كسى كه مامور [ حكومت 
  ] است به استخدام درآورد ، زيرا [ در اين حال 
  ] ايشان گماشتگان آن اجير [ يا مأمور 
  ] هستند ، وكارمندان فرمانروا نيستند . مانند باربرى كه بار معينى به جاى معينى مى برد و آن بار را كه بردنش جايز است به واسطه خود ، يا برده يا چهارپايش حمل مىكند ، يا خود را در انجام كارى اجير مىكند ، چه آنكه طرف مقابل پادشاه يا انسان معمولى ، مومن يا كافر باشد ، پس اجاره اش حلال ودرآمد از اين راهها حلال است .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nامّا گونه هاى حرام از انواع اجاره ، مانند آن كسى كه خود را براى حمل چيزى كه خوردن ونوشيدن وپوشيدنش بر او حرام است به اجاره دهد ، يا خود را براى ساختن آن يا نگهداشتن آن اجير كند . يا خود را اجير كند براى اين كه مساجد را به قصد زيان رسانى ويران كند ، يا كسى را به ناحق بكشد ، يا عكسها وبتها وسازها وتارها ومِى وخوكان و مردار و خون را حمل كند ، يا چيزى از انواع فساد را كه غير از جهت اجاره وكارگرى هم بر او حرام است مرتكب شود . هر چيزى كه به گونه اى بر انسان نهى شده ، اجير شدن در آن يا براى آن يا بخشى از آن حرام است ، مگر در صورتى كه براى كسى كه ديگرى را به كارگرى واجيرى گرفته فايده حلال داشته باشد ، مانند آن كه ، كسى كارگرى را اجير كند تا مردارى را از مكانى منتقل نمايد تا خود و ديگران را از گزند [ عفونت 
  ] آن برهاند ، و آنچه شبيه اين باشد . » [ تا اينكه امام فرمودند : 
  ]\r\n« . . . و هر كه خود يا مايملك خود يا كسى را كه تحت ولايت اوست به اجاره دهد ، چه طرف مقابل كافر يا مومن باشد ، شاه يا رعيت باشد ، به شرحى كه گفتيم در مواردى كه اجاره جايز است ، عملش حلال ودرآمد آن نيز حلال شده است . »\r\n\r\nصنعتهاى حلال و حرام\r\nسپس امام ( ع ) بيان مى كنند كه كار در عرصه صنعت از جايگاه خوبى در شريعت اسلامى برخوردار است ، سپس گونه هاى صنعت سودمند براى مردم و آنها كه صلاح مردم در آن صنعتها باشند را حلال و آن دسته را كه فساد به بار مى آورند ، حرام وناروا برمى شمرند . امّا در باب آن دسته از صنعتها كه هم مى توانند كاربرد حلال در بر داشته باشند وهم كاربرد حرام ، شرع طرف حلال را برترى مىدهد و دست يازيدن بدان را جايز مى شمرد .\r\nدر اين صورت مسؤوليت استفاده حرام از آن صنايع ، بر عهده استفاده كننده خواهد بود .\r\nامام ( ع ) مى فرمايند :\r\n« وَأَمَّا تَفْسِيرُالصِّنَاعَاتِ فَكُلُّمَا يَتَعَلَّمُ الْعِبَادُ أَوْ يُعَلِّمُونَ غَيْرَهُمْ مِنْ أَصْنَافِ الصِّنَاعَاتِ مِثْلِ الْكِتَابَةِ وَالْحِسَابِ وَالتِّجَارَةِ وَالصِّيَاغَةِ وَالسِّرَاجَةِ وَالْبِنَاءِ و الْحِيَاكَةِ وَالْقِصَارَةِ وَالْخِيَاطَةِ وَصَنْعَةِ صُنُوفِ التَّصَاوِيرِمَا لَمْ يَكُنْ مُثُلَ الرُّوحَانِىِّ وَأَنْوَاعِ صُنُوفِ الْآلَاتِ الَّتِى يَحْتَاجُ إِلَيْهَا الْعِبَادُ مِنْهَا مَنَافِعُهُمْ وَبِهَا قِوَامُهُمْ وَفِيهَابُلْغَةُ جَمِيعِ حَوَائِجِهِمْ فَحَلَالٌ فِعْلُهُ وَتَعْلِيمُهُ وَالْعَمَلُ بِهِ وَفِيهِ لِنَفْسِهِ أَوْلِغَيْرِهِ ، وَإِنْ كَانَتْ تِلْكَ الصِّنَاعَةُ وَتِلْكَ الْآلَةُ قَدْ يُسْتَعَانُ بِهَا عَلَى وُجُوهِ الْفَسَادِ وَوُجُوهِ الْمَعَاصِى وَتَكُونُ مَعُونَةً عَلَى الْحَقِّ وَالْبَاطِلِ فَلَابَأْسَ بِصِنَاعَتِهِ وَ تَعْلِيمِهِ نَظِيرِالْكِتَابَةِ الَّتِى هِىَ عَلَى وَجْهٍ مِنْ وُجُوهِ\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nالْفَسَادِ تَقْوِيَةٌ وَمَعُونَةٌ لِوُلَاةِ الْجَوْرِ ، كَذَلِكَ السِّكِّينُ وَالسَّيْفُ وَالرُّمْحُ وَالْقَوْسُ وَغَيْرُذَلِكَ مِنْ وُجُوهِ الْآلَةِ الَّتِى تُصْرَفُ إِلَى جِهَاتِ الصَّلَاحِ وَجِهَاتِ الْفَسَادِ وَتَكُونُ آلَةً وَمَعُونَةً عَلَيْهِمَا فَلَا بَأْسَ بِتَعْلِيمِهِ وَتَعَلُّمِهِ وَأَخْذِ الْأَجْرِعَلَيْهِ وَالْعَمَلِ بِهِ وَفِيهِ لِمَنْ كَانَ لَهُ فِيهِ جِهَاتُ الصَّلَاحِ مِنْ جَمِيعِ الْخَلَائِقِ ، وَمُحَرَّمٌ عَلَيْهِمْ فِيهِ تَصْرِيفُهُ إِلَى جِهَاتِ الْفَسَادِ وَ الْمَضَارِّ ، فَلَيْسَ عَلَى الْعَالِمِ وَالْمُتَعَلِّمِ إِثْمٌ و لَاوِزْرٌلِمَا فِيهِ مِنَ الرُّجْحَانِ فِى مَنَافِعِ جِهَاتِ صَلَاحِهِمْ وَقِوَامِهِمْ وَبَقَائِهِمْ ، وَإِنَّمَا الْإِثْمُ وَالْوِزْرُعَلَى الْمُتَصَرِّفِ بِهَا فِى وُجُوهِ الْفَسَادِ وَالْحَرَامِ ، وَذَلِكَ إِنَّمَاحَرَّمَ اللَّهُ الصِّنَاعَةَ الَّتِى هِىَ حَرَامٌ كُلُّهَا الَّتِى يَجِىءُ مِنْهَا الْفَسَادُ مَحْضاً نَظِيرَ الْبَرَابِطِ وَالْمَزَامِيرِ وَالشِّطْرَنْجِ وَكُلِّ مَلْهُوٍّبِهِ وَالصُّلْبَانِ وَالْأَصْنَامِ ومَا أَشْبَهَ ذَلِكَ مِنْ صِنَاعَاتِ الْأَشْرِبَةِ الْحَرَامِ ، وَمَايكُونُ مِنْهُ وَفِيهِ الْفَسَادُ مَحْضاً وَلَايَكُونُ مِنْهُ وَلَافِيهِ شَىْءٌ مِنْ وُجُوهِ الصَّلَاحِ ، فَحَرَامٌ تَعْلِيمُهُ وَتَعَلُّمُهُ وَالْعَمَلُ بِهِ وَأَخْذُ الْأَجْرِعَلَيْهِ وَجَمِيعُ التَّقَلُّبِ فِيهِ مِنْ جَمِيعِ وُجُوهِ الْحَرَكَاتِ لِّهَا إِلَّا أَنْ تَكُونَ صِنَاعَةً قَدْ تُتَصَرَّفُ إِلَى جِهَاتِ الصَّنَائِعِ وَإِنْ كَانَ قَدْ يُتَصَرَّفُ بِهَا وَيُتَنَاوَلُ بِهَا وَجْهٌ مِنْ وُجُوهِ الْمَعَاصِى فَلِعِلَّةِ مَافِيهِ مِنَ الصَّلَاحِ حَلَّ تَعَلُّمُهُ ، تَعْلِيمُهُ وَالْعَمَلُ بِهِ وَيَحْرُمُ عَلَى مَنْ صَرَفَهُ إِلَى غَيْرِوَجْهِ الْحَقِّ وَالصَّلَاحِ .\r\nفَهَذَاتَفْسِيرُبَيَانِ وَجْهِ اكْتِسَابِ مَعَايِشِ الْعِبَادِ وَتَعْلِيمِهِمْ فِى جَمِيعِ وُجُوهِ اكْتِسَابِهِم . » « 1 »\r\n« اما شرح صنعتها : هرگونه صنعتى از صنايع كه مردم فراگيرند يا به ديگران بياموزند مانند نويسندگى وحسابدارى وبازرگانى وزرگرى وچرمسازى وبنّايى وبافندگى ورنگرزى ودوزندگى و ساختن انواع تصاوير « ومجسّمه ها » به جز تصاوير جانداران ، وانواع ابزارهاى گوناگون كه مردم بدان نيازمندند ، ومتضمّن فايده وپايدار ماندن آنها ومايه رسيدن به تمام نيازمنديهاى ايشان است ، ساختن وآموختن واشتغال بدانها براى خود يا ديگرى حلال است .\r\nامّا اگر از اين صنعتها و اين ابزارها گاهى براى انواعى از فساد واقسام گناهان استفاده شود وكمكى هم در راه حق وهم در راه باطل باشد ، در ساختن وآموختنش پروايى نباشد مانند [ آموزش 
  ] نويسندگى كه [ ممكن است 
  ] به صورتى از انواع فساد از قبيل تقويت و كمك به كارگزارى حكمرانان ناحق به كار رود ، و همچنين است كه چاقو و شمشير ونيزه وكمان وجز آنها از انواع ابزارهايى كه هم در جهات صلاح ، هم در جهات فساد به كار مى رود و كمك هر دو تواند بود ، آموختن وفراگرفتن و مزد ستاندن بر آن ودرآن واشتغال بدان و در آن براى هيچ يك از مردمان كه آن را در جهات صلاح به كار گيرند ، مانعى ندارد ولى بر همگان حرام است كه آن را در جهت فساد وزيان به كار گيرند ، و بر آموزنده وفراگيرنده آنها گناه وبازخواستى نيست زيرا در آنها رجحانى\r\n\r\n\r\n","description":"","footnote":"\r\n( 1 ) - اين روايت از ( وسائل الشيعة ) كتاب التّجارة ، و ( تحف العقول من آل الرسول ) نقل شده است .\r\n","page_name":" 211 ","page_number":211},
  {"content":"\r\n\r\nنسبت به منافع ، در جهات صلاح وپايندگى وبقاى نوع مردم وجود دارد . و گناه بازخواست [ فقط 
  ] بر آن كسى است كه آنها را در راههاى فساد و حرام به كار مى گيرد ، و اين از آن روست كه خداوند صنعتى را كه تمامش حرامكارى است و فساد محض از آن خيزد چون ساختن بربط [ تار 
  ] ونى وشطرنج و هر ابزار لهو وصليب وبت را حرام كرده است ، و آنچه مانند اينهاست از توليد نوشيدنى هاى حرام و آنچه را كه از آن و در آن فساد محض باشد و در آن هيچ گونه مصلحتى نباشد وخيرى از آن حاصل نشود كه آموختن وفرا گرفتن و به كار بردن و مزد گرفتن بر آن وهرگونه تصرّفى در آن از هر نوع حركتى تمام حرام است ، مگر اينكه صنعتى باشد كه به كار ديگر صنايع سودمند بيايد گرچه در آن گاهى تصرّفى [ حرام 
  ] شود ونتيجه اى در نوعى از انواع معاصى از آن به دست آيد ، زيرا به سبب وجه صلاحى كه در آن است آموختن وفراگرفتن و به كار بردنش حلال شده ولى در مورد كسى كه آن را در غير وجه حق و حلال به كار مى برد حرام است .\r\nاين بود شرح وبيان راه كسب معاش بندگان « خدا » وآموختن تمام راههاى درآمد به ايشان . » « 1 »\r\n\r\nژرفنگرى در حديث :\r\n1 - در اين حديث به طبقات كلّى اجتماع اشاره شده است . اين طبقات عبارتند از :\r\nالف - كارمندان حكومتى « اين حديث از طبقه مذكور با عناوين « ولايت » و « ولاة » ياد مىكند . »\r\nب - بازرگانان « منظور ، كارپردازان در تمام گونه هاى بازرگانى همچون صادرات و واردات وعمده فروشى ، و همچنين تجارتهاى كوچك همچون مغازه دارى وخرده فروشى ، مى باشد . »\r\nج - صنعتگران .\r\nد - كارگران كارمزد .\r\nامروزه نيز گروههاى موثّر در نظامهاى اقتصادى موجود در كشورها به همين طبقه هاى ياد شده در اين حديث شريف تقسيم بندى مى شوند .\r\n\r\n\r\n","description":"","footnote":"\r\n( 1 ) - ترجمه اين روايت با استفاده از ترجمه ( تحف العقول ) با نام ( رهاورد خرد ) نوشته پرويز اتابكى ، با برخى تغييرات به نگارش درآمده است - مترجم .\r\n","page_name":" 212 ","page_number":212},
  {"content":"\r\n\r\n\r\nكارمندان\r\n2 - حديث در آغاز از « كارگزاران حكومتى » سخن به ميان مى آورد ، كه اين امر اهمّيت اداره حكومت وامور سياسى و همچنين تاثير شگرف صلاح و فساد امور سياسى ونظام ادارى بر صلاح و فساد جامعه را نشان مىدهد .\r\n3 - در اين حديث عهده دار شدن مناصب و كارهاى دولتى در حكومتهاى مشروع ، جايز شمرده شده و به دست گيرى اين گونه مشاغل توسّط كارمندان ، به پايبندى دقيق وفرمانبردارى بى كم وكاست از آموزه هاى حكومتى صادره از حاكم عادل ، مشروط دانسته شده است .\r\nزيرا تنها انتساب فرد به حكومت مشروع وعادل ، موجب تصحيح تمام افعال وى نمى شود ، بلكه كارمندى حاكم عادل در صورتى صحيح است كه انسان در تمام كارهايش عدالت را رعايت كند و از روى هواى نفس عمل نكند .\r\n4 - وامّا در مورد كارمندى حكومت ستمگر ، در اين روايت ، تعامل با اين حكومتها در زمينه امور حكومتى وولايى ، يعنى در زمينه تقويت حكومت ايشان وحمايت از ايشان ، ناروا و حرام دانسته شده است .\r\nاز همين رو امام ( ع ) اين گونه مى فرمايند :\r\n« لأنَّ كلّ شىء من جهة المعونة له معصية كبيرة من الكبائر . »\r\n« چرا كه هر امرى از جهت يارى حاكم ظالم ، گناهى بزرگ و از گناهان كبيره است . »\r\n5 - در اين روايت همچنين ، كارمندى وخدمتگزارى حاكمان جاير ، در صورت ناچارى و ضرورت ، همچون ضرورتى كه باعث حليّت خوردن خون و مردار مىشود ، جايز شمرده است . « بى گمان در اين باب ، استثناهاى ديگرى نيز وجود دارند كه از قواعد كلّى شريعت به دست مى آيند ، و به خواست خدا در جاى خود از آنها سخن خواهيم گفت . »\r\n\r\nبازرگانى\r\n6 - اصل حليّت بازرگانى و داد وستد را مى توان از اين حديث برداشت كرد . البتّه اين حليّت تا جايى است كه هر يك از تجارتها براى مردم سودمند باشند وصلاح و منفعت معيشتى آنها را در بر داشته باشند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nامّا سودآوريهايى كه از سوى شرع ناروا و حرام شمرده شده اند از اين اصل مستثنى مى شوند .\r\n7 - بر مبناى همين اصل ، در صورت بروز ابهام در حليّت يا حرمت يكى از گونه هاى معاملات و داد وستدهاى امروزى ، اصل را بر حلّيت مى گذاريم .\r\n8 - همچنين از حديث اين گونه برداشت مىشود كه علّت حرمت برخى از معاملات بازرگانى ، تنها ، وجود نهى از سوى شريعت درباره آنها مى باشد . چه اگر معامله اى از سوى شارع نهى نشده باشد ، نمى توان آن را حرام شمرد . از سويى آن حرمت نيز مطلق نمى باشد ، بلكه حرمت تنها صورت نهى شده را در بر مى گيرد . به عنوان نمونه اگر خوردن و آشاميدن چيزى حرام شده باشد ، ولى استفاده دارويى از آن منع نشده باشد « همچون انواع سمها » ، وجه حرمت تنها معامله آن براى خوردن و آشاميدن را شامل مىشود و معامله در جهت مقاصد حلال « استفاده دارويى » به نظر نمى رسد كه حرام باشد .\r\n9 - حكم درباره نجاسات ومتنجّسات نيز همين گونه است چه حرمت تنها معامله در راستاى استفاده حرام از آنها همچون خوردن و آشاميدن و نماز و ديگر استفاده هاى نهى شده از آنها را شامل مىشود . از همين رو داد وستد نجاسات ومتنجّسات به منظور استفاده هاى مشروع ، حرام نمى باشد . به عنوان نمونه مى توان استفاده پاره اى از موادّ نجس در امر كودرسانى و يا داد وستد آنها به منظور مقاصد صنعتى و همچنين معامله خون براى تزريق به بيماران و هر خواست مشروع ديگرى از اين دست كه توسّط خردورزان تجويز شود را در زمره معاملات مشروع به شمار آورد .\r\nچكيده سخن اين كه ، مى توان برخى محرّمات را در صورتى كه منافعى حلال ، و مورد توجّه وعقلائى دربر داشته باشند را داد وستد كرد .\r\n10 - از سويى امام ( ع ) در اين روايت صراحتاً داد وستد تمام آلات لهو « همچون آلات موسيقى » و معامله هر چيزى كه به مثابه ابزار يا راهى براى رسيدن به گناه تلقّى شود ، مانند بت ، صليب ، آلات قمار و هر چيزى كه در دست يا بى به امر\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nنامشروعى كمك مى نمايد همچون فروش اسلحه ومهمّات به دشمنان دين را حرام مى دانند .\r\n11 - همچنين معامله در هر آنچه دشمنان را در راه چيرگى بر مسلمانان يارى مى رساند ، نامشروع شمرده مىشود . فروش سوخت براى ادوات جنگى دشمن و يا فروش تكنولوژى اى كه ايشان را در جنگ با مسلمانان يارى مى رساند ، از اين دست اند .\r\n12 - معامله هر چيزى كه زيان كلانى را متوجّه مسلمانان مىكند همچون موادّ مخدّر نيز حرام است .\r\n\r\nكارمزدها واجارات « يا فروش خدمات\r\n» 13 - در اين روايت كارمزد ها « اجارات » سه گونه اند :\r\nنخست - كرايه دادن املاك و اموال شخصى ، كه شامل زمين يا مستغلّاتى همچون « خانه مسكونى ، واحد تجارى ، واحد ادارى و . . . » و يا وسائط نقليه اى همچون « اتومبيل ، قطار ، كشتى وهواپيما » و يا برخى از ابزارها ووسايل مفيد ديگرى از اين دست مىشود .\r\nدوم - كارمزد « همچون خدماتى كه يك كارگر به كارفرما مى فروشد » يا به ديگر سخن اجاره دادن خود براى كار يا خدمت به ديگران .\r\nسوم - به كارمزد دادن كسانى كه سرپرستى آنها به عهده شخص است مانند فرزندان يا خويشاوندانى « كه شرعاً سرپرستى آنها را به عهده دارد » يا كسانى كه وكالتاً سرپرستى آنها بر عهده اوست .\r\n14 - معيار حرام بودن اجاره ، حرام بودن كارى است كه فرد كارمزد بدان مشغول مىشود . در اين صورت آنچه بر فرد از جهتى غير از جهت اجاره « بلكه از جهت اقدام فرد به انجام كار » ناروا و حرام شمرده مىشود ، از جهت اجاره يا كارمزدى نيز نامشروع و حرام مى باشد . در واقع همانگونه كه فروش مسكرات ، مردار ، گوشتهاى حرام ، فيلمهاى منافى عفّت و همچنين آلات قمار وموادّ مخدّر و قتل نفس ، حرام شمرده شده است ، كارمزدى و يا ارائه هر گونه خدمتى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nدر چارچوب اين امور نامشروع نيز حرام مى باشد . چكيده سخن اين كه كارمزدى و يا اجاره ، در چارچوب كارهاى حرام ، نامشروع و حرام است .\r\n15 - امّا در صورت وجود جهتى از صلاح و يا حلّيت در فعل و يا شىء حرام ، كارمزدى و يا اجاره در چارچوب آن جهت مشروع و حلال ، جايز خواهد بود ؛ به عنوان نمونه ، در صورت رويارويى با مقدار زيادى گوشت حرام كه بايد از راه دفن كردن و يا سوزانيدن ، گوشتها را نابود كرد ، عليرغم حرمت مردار ، فرد مىتواند خود و يا امكانات خود را در راستاى نابودى گوشتهاى حرام ، به اجاره دهد .\r\n16 - ميان كارمندى حاكمان ستمگر وكارمزدى ، تفاوت وجود دارد . چه ، كارمندى « ولايت » مستلزم سيطره بر ديگران از سوى حاكم و يا دولت است ، ولى كارمزدى يا اجاره ، تنها ، قراردادى است كه فرد كارمزد به موجب آن خدمات معينى را به ازاى مبلغى معين ، به طرف ديگر قرارداد ارائه مىكند .\r\nاز همين رو كارمزدى و اجاره براى تمام مردم و در چارچوب تمام كارها وخدمات مشروع و حلال ، جايز شمرده شده است ، ولى ولايت « به معنايى كه ذكر شد » تنها از سوى حاكمان عادل جايز است .\r\n\r\nصنايع\r\n17 - صنعتگرى از نظر شريعت امرى مطلوب مى باشد . اين مهمترين اصلى است كه مى توان در باب صنايع از اين روايت استنباط كرد . چه ، صنعتگرى توان رويارويى با چالشهاى بسيارى را در عرصه حيات اجتماعى فراهم ساخته ، مردم را به برخوردارى از زندگى بهتر ، كمك مى نمايد .\r\nهمچنين صنايع را مى توان عموماً مشروع دانست . اين مشروعيت ، بيشتر صنايع توليدى متداول در زندگى امروزين ، از جمله صنايع سنگين شامل صنعت هواپيما سازى ، صنايع اتومبيل ، كشتى سازى ، پتروشيمى ، معادن . . . و همچنين صنايع سبك ، شامل توليد مصالح ساختمانى ، نسّاجى ، خياطى ، زرگرى ، توليد موادّ غذايى و ديگر صنايع از اين دست كه نيازمنديهاى مردم را پاسخ مى گويند ورفاه وآسايش را براى جامعه به ارمغان مى آورند ، را در بر مى گيرد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n18 - امّا صنايعى كه توليداتشان ، تنها در عرصه فساد وتباهى به كار مى آيند و هيچ بهره مندى مشروعى را نمى توان براى استفاده از آنها تعريف كرد ، نامشروع و حرام شمرده مى شوند . توليد آلات موسيقى ، آلات قمار و ديگر آلات لهو كه تنها به گونه هاى حرام به كار مى روند ، و همچنين توليد بت ، نوشيدنيهاى حرام ، موادّ مخدّر و ديگر صنايعى از اين دست را مى توان در شمار صنايع نامشروع دانست .\r\n19 - امّا امام ( ع ) در اين روايت برترى صورت مشروع صنعتهاى دو رويه اى را كه بهروه ورى از آنها به هر دو گونه مشروع ونامشروع امكان دارد ، مورد تأكيد قرار مى دهند . پس اگر - به طور نمونه - از سلاحهاى گرم كه براى دفاع از خود به عنوان امرى مشروع و همچنين براى كشتار مردم بى گناه بعنوان امرى نامشروع و حرام مى توان استفاده كرد ، اين امر نبايد توهّم حرمت صنعت اسلحه سازى را به ذهن متبادر سازد ، چرا كه حكم در اينجا از جهت صلاح وسودمندى ومشروعيت مورد نظر پيروى مىكند ، حال آنكه مسؤوليت استفاده نامشروع از آن تنها گريبانگير استفاده كننده خواهد بود .\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفصل اول : احكام عمومى درآمدها\r\n\r\n1 - احكام عمومى به دست آوردن روزى\r\nپيامبر اكرم ( ص ) فرموده اند :\r\n« الْعِبَادَةُ سَبْعُونَ جُزْءاً وَ أَفْضَلُهَا طَلَبُ الْحَلَالِ »\r\n« 1 » .\r\n« عبادت ، هفتاد جزء است ، كه برترين آنها تلاش براى به دست آوردن مال حلال است . »\r\nامام صادق ( ع ) فرموده اند :\r\n« لَا خَيْرَ فِيمَنْ لَا يُحِبُّ جَمْعَ الْمَالِ مِنْ حَلَالٍ يَكُفُّ بِهِ وَجْهَهُ وَ يَقْضِى بِهِ دَيْنَهُ وَ يَصِلُ بِهِ رَحِمَهُ »\r\n« 2 » .\r\n« كسى كه به گردآورى مال از راه حلال علاقه مند نيست ، « تا بدين وسيله آبرويش را حفظ ، دينش را ادا وصله رحم انجام دهد » خيرى ندارد » .\r\nهمچنين فرموده :\r\n« لَيْسَ الزُّهْدُ فِى الدُّنْيَا بِإِضَاعَةِ الْمَالِ وَ لَا تَحْرِيمِ الْحَلَالِ بَلِ الزُّهْدُ فِى الدُّنْيَا أَنْ لَا تَكُونَ بِمَا فِى يَدِكَ أَوْثَقَ مِنْكَ بِمَا عِنْدَ اللَّهِ عَزَّ وَ جَلَّ »\r\n« 3 » .\r\n« زهد در دنيا نه به تباه ساختن مال است و نه به تحريم امور حلال ، بلكه زهد در دنيا آن است كه به آنچه در دست دارى مطمئن تر از آنچه نزد خداست نباشى . »\r\nاحكام\r\n1 - فعّاليّتهاى اقتصادى و به دست آوردن روزى براى بىنيازى از مردم ، در شريعت اسلامى از مستحبّات مؤكّد مى باشد . به ويژه اگر با هدف ايجاد گشايش براى خانواده ، و يا انجام مسئوليّتهاى اجتماعىاى چون انفاق در راه خدا و يا اعمال خير صورت گيرد .\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب مقدّماتها ، باب 4 ، ص 11 ، ح 6 . التهذيب ج 6 ، باب 93 ص 324 ، بحارج 100 ، باب 1 ص 7 .\r\n( 2 ) - همان ، باب 7 ، ص 19 ، ح 1 . والفقيه ج 3 ، ص 166 والتهذيب ج 7 ص 4 .\r\n( 3 ) - همان ، باب 8 ، ص 20 ، ح 2 . وبحار ج 67 ، ص 310 باب 58 .\r\n","page_name":" 219 ","page_number":219},
  {"content":"\r\n\r\n2 - رها كردن كارهاى اقتصادى به بهانه ى زهد ورزيدن شايسته ى يك انسان نيست ، زيرا آنچه كه در نزد شريعت پسنديده است ، وجود توازن ميان شئون مادّى ورويكردهاى اخروى مىباشد . آنگونه كه از احاديث برمىآيد ، فعّاليّتهاى معتدل دنيوى اگر از رهگذر ابزارها و اهدافى مشروع صورت پذيرند ، خود مقدّماتى براى سعادت در جهان آخرت به شمار مىروند .\r\n3 - گاهى كوشش براى به دست آوردن روزى واجب مىشود ، همچون وقتى كه زندگى خود و يا افراد تحت تكفّل شرعى وى ، و يا انجام امور واجب توسط وى وابسته به آن كار وكوشش باشدآن .\r\n4 - گاهى فعاليت اقتصادى شرعاً حرام مى باشد ، و آن زمانى است كه فعاليت اقتصادى از رهگذر ابزارهاى نامشروع « چون فعّاليّت در زمينه مُسْكرات ، نوشيدنيهاى الكلى ، موادمخدّر ، موادّ غذايى فاسد و يا گوشتهاى حرام » ، و يا با اهدافى نامشروع « چون فعّاليّت اقتصادى براى زيان رساندن به‌ديگران ، و يا تخريب اقتصاد در بازار مسلمانان » صورت پذيرد .\r\n5 - برترين گونه ى كسب درآمد ، سودمندترين آنها براى خود فرد وجامعه مى باشد ، كه اين امر بىگمان با توجّه ، به شرايط زمان ومكان تغيير مىكند . از همين رو كشاورزى در شرايط وسرزمينهاى ويژه ، وبازرگانى در شرايط ديگر ، و همچنين توليد صنعتى در شرايط ديگرى مىتوانند در زمره برترين اعمال درآمدزا به شمار روند .\r\n6 - در روايات آمده كه كار كشاورزى ، نزد خدا محبوبتر است و اين دليلى است بر استحباب كار كشاورزى ، البته با در نظر گرفتن ديگر جهات در شناخت برترى اين كار .\r\n7 - هركس كه به فعّاليّتهاى اقتصادى « چه بازرگانى ، توليدى و يا صنعتگرى » اشتغال دارد شايسته است كه تلاش خود را بر كسب روزى از راههاى حلال و با استفاده از ابزارهاى مشروع ، متمركز كند ، و از خطر سودجويى بدون توجّه به مشروعيّت آن ، برحذر باشد . نزديك نشدن به مرزهاى حرام ودورى كردن از ابزارهاى نامشروعِ كسب درآمد مستلزم شناخت احكام شرعى فعّاليّتهاى\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاقتصادى مىباشد . از همين رو يادگيرى اين احكام به اندازه نياز ، براى فعّالان اموراقتصادى واجب مىباشد .\r\n8 - براى شناخت احكام شرعى فعّاليّتهاى اقتصادى ، واجب نيست كه فعّالان اقتصادى به اجتهاد شخصى وپژوهش‌در منابع احكام شرعى بپردازند ، بلكه جايز است - همچون عرصه عبادات - از راه تقليد درست وپيروى از فقيه جامع‌الشّرايط به اين احكام دست يابند .\r\n\r\n2 - امور پسنديده در عرصه كسب روزى\r\nاز پيامبر اكرم ( ص ) در حجّة الوداع نقل شده كه در خطبه‌اى فرمودند :\r\n« أَلَا إِنَّ الرُّوحَ الْأَمِينَ نَفَثَ فِى رُوعِى أَنَّهُ لَا تَمُوتُ نَفْسٌ حَتَّى تَسْتَكْمِلَ رِزْقَهَا ، فَاتَّقُوا اللَّهَ وَ أَجْمِلُوا فِى الطَّلَبِ وَ لَا يَحْمِلَنَّكُمُ اسْتِبْطَاءُ شَىْءٍ مِنَ الرِّزْقِ أَنْ تَطْلُبُوهُ بِمَعْصِيَةِ اللَّهِ فَإِنَّ اللَّهَ تَبَارَكَ وَ تَعَالَى قَسَّمَ الْأَرْزَاقَ بَيْنَ خَلْقِهِ حَلَالًا وَ لَمْ يُقَسِّمْهَا حَرَاماً فَمَنِ اتَّقَى اللَّهَ وَصَبَرَ أَتَاهُ اللَّهُ بِرِزْقِهِ مِنْ حِلِّهِ وَ مَنْ هَتَكَ حِجَابَ السَّتْرِ وَ عَجَّلَ فَأَخَذَهُ مِنْ غَيْرِ حِلِّهِ قُصَّ بِهِ مِنْ رِزْقِهِ الْحَلَالِ وَ حُوسِبَ عَلَيْهِ يَوْمَ الْقِيَامَةِ »\r\n« 1 » .\r\n« همانا روح الأمين « جبرئيل » بر دل من اين گونه دميد كه تا روزى كسى كامل نگردد او نخواهد مُرد ، پس تقواى الهىپيشه كرده و خواسته‌هارا خلاصه ومعتدل كنيد ، مبادا دير رسيدن چيزى از روزى ، شما را به خواستن آن از راه گناه وا دارد . چون ، خداوند تبارك و تعالىروزى را ميان آفريده‌هايش‌به حلال قسمت كرده ، نه به حرام ، پس هركسى كه تقواى الهى پيشه نموده وشكيبا باشد خداوند روزى او را از حلال خواهدداد ، و هركسى كه پرده درى كرده وشتاب كند ، پس آن « روزى » را از راه غير حلالش به دست آورد ، از روزى حلال او كاسته خواهد شد و در روز قيامت از آن « روزى » ، از او پرسش خواهد شد . »\r\nاحكام\r\nنخست : برگرفتن راه و روش اجمال وبىتكلّفى در كسب روزى ، امرى مستحبّ وپسنديده بشمار مىرود . مفهوم « اجمال » - آنگونه كه از روايات برمىآيد - عبارت است از :\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب مقدّماتها ، باب 12 ، ص 27 ، ح 1 . الكافى ج 5 ، ص 80 .\r\n","page_name":" 221 ","page_number":221},
  {"content":"\r\n\r\n1 - اهتمام به درخواست روزى حلال ، و نه حرام .\r\n2 - زيان نرساندن و به مشقّت وسختىهاى بزرگ نينداختن خود براى كسب روزى بيشتر .\r\n3 - رها نكردن ديگر اوامر الهى چه واجب و چه مستحبّ ، به خاطر زياده خواهى در طلب دنيا .\r\nدوّم : روايات ، اصل آسانگيرى را در فعّاليّتهاى اقتصادى ، به ويژه به هنگام داد وستد با ديگران مورد تأكيد قرار مىدهند . به طور كلّىتوجّه انسان به كسب درآمد وسود نبايد برخوردارى وى را از اخلاق نيكو تحت تأثير قرار دهد . برخى مصاديق آسانگيرى در داد وستد عبارت‌اند از :\r\n1 - فسخ قرارداد در صورتى كه يكى از دوطرف معامله پشيمان شده باشد ، وقبول لغو قرارداد در صورت درخواست يكى از دوطرف ، هر چند درخواست او دليل روشنى ، نداشته باشد .\r\n2 - تفاوت قائل نشدن ميان مشتريان در بهاى كالا ، وپايبندى به بهايى يكسان براى تمام معامله كنندگان . البتّه اختلاف محدودى ميان قيمتها براى افراد مختلف به دلايل معنوى چون خويشاوندى ، دوستى و يا برترى در پرهيزگارى و اخلاق ، اشكالى ندارد .\r\n3 - اينكه به هنگام خريد و فروش براى دورماندن از زيان زدن به مردم و بر حذر ماندن از كم فروشى كمى برپيمانه مورد نظر بيفزايد .\r\n4 - به طور كلّى آسان‌گيرى در داد وستدهاى تجارى با مردم و همچنين آسان‌گيرى در پرداخت بدهيهاى خود و همچنين در وصول طلبهاى خود از ديگران .\r\n5 - سخت نگرفتن وپافشارى نكردن بر قيمتها ، در هنگام فروش . در واقع روايات بر فروش كالا هرچند با سودى كم تأكيد دارند .\r\nسوم : رنگ وشكل الهى دادن به مراكز اقتصادى وتوليدى تا فضاى مادّى اين گونه مراكز ، اخلاق انسان را تحت تأثير قرار ندهند . اين امر با اتّخاذ تدابير زير به وقوع خواهد پيوست :\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n1 - برپاداشتن نماز اوّل وقت در اين گونه مراكز ومتوقّف ساختن داد وستد ، كار ، توليد واعمالى از اين دست به هنگام فرارسيدن وقت نماز .\r\n2 - ياد كردن خدا در بازار ومراكز تجارى واقتصادى وتوليدى ، با خواندن دعاهاى منقول از معصومين و گفتن شهادتين وتلاوت قرآن واعمالى از اين دست .\r\n\r\n3 - امور ناپسند و مكروه در عرصه كسب روزى\r\nپيامبر اكرم ( ص ) فرموده است :\r\n« مَنْ بَاعَ وَ اشْتَرَى فَلْيَحْفَظْ خَمْسَ خِصَالٍ وَ إِلَّا فَلَا يَشْتَرِيَنَّ وَ لَا يَبِيعَنَّ : الرِّبَا وَ الْحَلْفَ وَ كِتْمَانَ الْعَيْبِ وَ الْحَمْدَ إِذَا بَاعَ وَ الذَّمَّ إِذَا اشْتَرَى »\r\n« 1 » .\r\n« هركسى كه خريد و فروش مىكند ، بايد از پنج خصلت دورى گزيند ، در غير اين صورت نه خريد كند و نه كالايى بفروشد . « آن پنج ويژگىعبارتند از » : ربا ، سوگند يادكردن « در معامله » ، پنهان نمودن عيب كالا ، ستايش كالا در صورت فروش آن وبدگويى از يك‌كالا در صورت خريد آن . »\r\nامام كاظم ( ع ) فرموده است :\r\n« ثَلَاثَةٌ لَا يَنْظُرُ اللَّهُ إِلَيْهِمْ ، أَحَدُهُمْ رَجُلٌ اتَّخَذَ اللَّهَ بِضَاعَةً لَا يَشْتَرِى إِلَّا بِيَمِينٍ وَ لَا يَبِيعُ إِلَّا بِيَمِينٍ »\r\n« 2 » .\r\n« خداوند به سه دسته نظر « لطف و رحمت » نمىكند : يكى از آنها كسى است كه خدا را كالايى شمرده و چيزى نمىخرد مگر با سوگند و چيزى نمىفروشد مگر با سوگند . »\r\nاحكام :\r\nنخست : بكارگيرى روشهايى كه امكان دارد به تقلّب ، كم‌فروشى و يا ديگر امور نامشروع در چارچوب داد وستد و يا ساير قراردادها منجر شود مكروه وناپسند است . برخى از اين روشها عبارت‌اند از :\r\n1 - تعريف فروشنده از كالاى مورد فروش وبدگويى مشترى از كالاى در حال خريد . لازم به ذكر است كه كراهت اين مورد در ديگر قراردادها ومبادلات نيز جارى مىباشد .\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، كتاب التّجارة ، ابواب آداب التّجارة ، باب 2 ، ص 284 ، ح 2 . والفقيه ج 3 ص 194 .\r\n( 2 ) - همان ، باب 25 ، ص 309 ، ح 2 . والكافى ج 5 ، ص 162 .\r\n","page_name":" 223 ","page_number":223},
  {"content":"\r\n\r\n2 - به درستى سوگند خوردن ، در حين معامله ؛ زيرا هركس به سوگند خوردن راست عادت كند احتمال مىرود كه رفته رفته سوگند دروغ نيز از او سر زند كه اين كار از محرّمات قطعى است .\r\n3 - عرضه و يا فروش كالا در مكان و يا شرايطى كه موجب پوشيده شدن عيبهاى كالا شوند ؛ عرضه كالا در زير نور شديدى كه موجب پوشيده شدن نقاط ضعف كالامىشود ، و يا فروش كالا به دور از نوركه موجب پوشيده شدن عيبهاى كالا مىشود وكارهايى از اين دست ، از اين جمله‌اند .\r\n4 - اگر كسى وزن كردن ، پيمانه كردن ، اندازه‌گيرى مساحت و يا شمارش كالا را به درستى نداند ، مكروه است عهده دار اين كارها شود .\r\nدوّم : پيروى از روشهاى اقتصادى پيچيده‌اى كه امكان دارد به ديگران زيان رساند ، مكروه مى باشد . برخى از اين روشها عبارت‌اند از :\r\nالف - وارد شدن در قراردادهاى در حال انعقاد ميان ديگران ، وتلاش براى بهره بردارى از آن به سود خود .\r\nب - احتكار كالاها ، البتّه به غير از موارد احتكارى كه حرام شمرده مىشوند .\r\nسوم : فروش كالا در فاصله زمانى سپيده دم تا طلوع آفتاب « بين‌الطّلوعين » مكروه است . چه بسا اختصاص اين ساعات از روز به دعا و ياد خدا ، كراهت فروش كالا را در اين فاصله زمانى موجب شده باشد .\r\n\r\n4 - حلال و حرام در عرصه فعّاليّتهاى اقتصادى\r\nقرآن كريم :\r\nوَيْلٌ لِلْمُطَفِّفِينَ * الَّذِينَ إِذَا اكْتَالُوا عَلَى النَّاسِ يَسْتَوْفُونَ * وَ إِذَا كَالُوهُمْ أَوْ وَزَنُوهُمْ يُخْسِرُونَ « 1 » .\r\n« واى بر كم فروشان ! آنان كه وقتى براى خود پيمانه مىكنند ، حقّ خود را بطور كامل مىگيرند ؛ امّا هنگامى كه مىخواهندبراى ديگران پيمانه يا وزن كنند ، كم مىگذارند . »\r\nاز رسول اكرم ( ص ) روايت شده كه ايشان در خطبه وداع خود چنين فرمودند :\r\n« أَيُّهَا النَّاسُ إِنَّمَا الْمُؤْمِنُونَ إِخْوَةٌ وَ لَا يَحِلُّ لِمُؤْمِنٍ مَالُ أَخِيهِ إِلَّا عَنْ طِيبِ نَفْسٍ مِنْهُ »\r\n« 2 » .\r\n\r\n\r\n","description":"","footnote":"\r\n( 1 ) - سوره مطفّفين ، آيات 3 - 1 .\r\n( 2 ) - وسائل الشّيعة ، ج 3 ، كتاب الصلاة ، أبواب مكان المصلّى ، باب 3 ، ص 425 ، ح 3 . بحار ج 80 ، ص 283 .\r\n","page_name":" 224 ","page_number":224},
  {"content":"\r\n\r\n« اى مردم ! همانا مؤمنان با يكديگر برادرند ، و مال برادر مؤمن بر ديگر مؤمنان حلال نيست مگر با رضايت وى . »\r\nاحكام :\r\n1 - اصل در تجارت « به معنى عامّ كلمه ، كه داد وستدهاى بازرگانى - خريد و فروش - ، فروش خدمات وصنعت را فرا مى گيرد » آزادى كامل افراد در آن است ، البته در صورت وجود رضايت دو طرف عقد ووقوع آن در چارچوب احكام شريعت . ضرورت حلال بودن مورد عقد « يعنى بها و كالا » « 1 » از جمله نمونه‌هاى احكام شريعت است . پس اگر مورد عقد حرام باشد ، مانند فروش آنچه خدا حرام ساخته ، و يا فروش خدمات در چارچوب امورى كه جز حرام دربر ندارند « مانند اجاره ساختمانى به عنوان قمارخانه ، بار مشروبات حرام ، رقّاص خانه ، و يا محلّى براى نمايش فيلمهاى مبتذل حرام » ، عقد نامشروع بوده ، جايز نمى باشد .\r\n2 - يكى از مهمترين اهداف بازرگانى و داد وستد حلال ، اداى حقوق مردم بر مبناى عدالت مىباشد . در واقع خداوند پيامبران خود را براى نهادينه كردن همين عدالت فرو فرستاده است . عدالت ، جهت مقابل ظلم است كه خداوند از آن به شدّت نهى كرده است . از همين رو قرآن كريم سرقت و دزدى را يكى از مصاديق ظلم مىداند :\r\nوَ السَّارِقُ وَ السَّارِقَةُ فَاقْطَعُوا أَيْدِيَهُمَا جَزَاءً بِمَا كَسَبَا نَكَالًا مِنَ اللَّهِ وَ اللَّهُ عَزِيزٌ حَكِيمٌ * فَمَنْ تَابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ « 2 » .\r\n« دست مرد دزد و زن دزد را ؛ به كيفر عملى كه انجام داده‌اند ، بعنوان يك مجازات الهى ، قطع كنيد و خداوند توانا و حكيم‌است . امّا آن كس كه پس‌از ستم كردن ، توبه و جبران نمايد ، خداوند توبه او را مىپذيرد ؛ « و ازاين مجازات ، معاف مىشود ؛ زيرا » خداوند ، آمرزنده و مهربان است . »\r\n\r\n\r\n","description":"","footnote":"\r\n( 1 ) - ( ثمن و مثمن ) .\r\n( 2 ) - سوره مائدة ، آيات 38 و 39 .\r\n","page_name":" 225 ","page_number":225},
  {"content":"\r\n\r\n3 - معامله و داد وستد تجارى و مالى با ديگران ، به خودى خود جواز گرفتن اموال ديگران را موجب نمىشود ، بلكه عملكردهاى بازرگانى و مالى جملگى بايد براساس تراضى « رضايت طرفهاى قرارداد » صورت پذيرند ، از اين رو مبناى گرفتن اموال ديگران به گونه‌اى حلال ، رضايت صاحب مال مىباشد .\r\n4 - تصاحب دارايهاى ديگران چه مسلمان و چه غير مسلمان حرام است . مگر اينكه دليل شرعى كافى براى اين كار داشته باشيم . چون خداوند متعال يهوديان را به خاطر تصاحب اموال مردمان ديگر اقوام ملامت مىكند . در واقع‌تصاحب اموال ديگران گونه‌اى از ستم است ، و ستم نيز حرام ومخالف قسطى است كه خداوند بدان دستور داده است . بايد گفت : احترام به حقوق مالى مردم « مگر در جاهايى كه شرع حرمت آن را نفى مىكند » قاعده فقهى اساسى در اين بحث مىباشد .\r\n5 - انسان بايد در داد وستدهاى تجارى وعملكردهاى مالى خود از فرو افتادن در ظلم وامور حرام ، اجتناب ورزد . خواه اين ظلم پنهانى باشد كه در قرآن از آن به « غل » يعنى فريب تعبير شده وخواه ظلمى آشكار .\r\nبرخى از مصاديق مال حرام عبارت‌اند از :\r\nالف - سوء استفاده شخصى از جايگاه وموقعيّت براى مال اندوزى نامشروع . همچون تقسيم ناعادلانه اموال ، دزدى از بيت‌المال ، يا اينكه كسى در برابر ارائه خدمات به مردم ، كه از وظائف ومسئوليتهاى او است ، از آنها درخواست مال كند .\r\nب - كم‌فروشى ؛ كم‌فروشى عبارت است از كاستن از پيمانه ، وزن ، شمارش و يا مساحت مورد نظر در هنگام فروش و يا عقد قراردادهاى ديگر .\r\nج - خوردن به ناحقّ داراييهاى يتيمان ؛ چون اين گروه اجتماعى در زمره اقشار فرودست وناتوان جامعه قرار دارند ، و همين ناتوانى ايشان گاهى موجب مىشود تا آزمندان ، داراييهاى ايشان را به نفع خود به كار برند .\r\nد - ستم مالى به همسر ؛ زيرا اين مرد است كه امور همسر خود را سامان مىبخشد ، از همين رو زن در برابر مرد موجودى ناتوان خواهد بود . برخى مردان از اين ناتوانى به نفع خود سوء استفاده مىكنند و به زن ستم مىورزند . امتناع ازدادن مهريه زنى كه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمستحقّ آن است ، فشار آوردن بر زن به خاطر كوتاه آمدن از مهريه يا بخشى از آن ، يا امتناع از پرداخت مهريه زنى كه مرد ، پس‌از دخول خواستار طلاق او مىباشد واعمال ديگرى از اين دست ، از موارد ستم مالى به همسر شمار مىشوند .\r\nه - فريبكارى « 1 » در معاملات ؛ تقلّب يا فريبكارى در عرصه داد وستد عبارت است از ارائه كالا بر خلاف عرف و يا بر خلاف قرارداد بسته شده ميان دو طرف . برخى نمونه‌هاى آن عبارت‌اند از :\r\n- آميختن شير به آب بدون اطّلاع خريدار .\r\n- آميختن كالاهاى نامرغوب با كالاهاى مرغوب به گونه‌اى كه خريدار متوجّه آن نشود .\r\n- پنهان كردن آسيبهاى يك كالا و يا نقاط ضعفى كه اگر خريدار به آن عيبها پى برد از خريد صرف نظر خواهد كرد .\r\n- دادن كالايى با مرغوبيّت كمتر نسبت به آن چيزى كه در قرارداد عنوان شده است .\r\nدر واقع نمونه‌هاى تقلّب در داد وستدهاى امروزين بسيار گوناگون‌اند . پس هرچه در عرف مردم به عنوان تقلّب ويافريب شناخته شود ، مشمول اين حكم خواهد شد .\r\nو - اينكه كسى قيمت كالا را بدون اينكه بخواهد آن را خريدارى كند با هدف تشويق ديگر خريداران به بالابردن قيمت كالا ، بالاببرد . اين عمل كه در ادبيات فقهى از آن به « نجش » تعبير شده است ، اگر با همكارى فروشنده صورت گيرد حرام مى باشد . لازم به ذكر است كه بيشتر اوقات استفاده از اين روش در مزايده‌هاى عمومى ديده مىشود .\r\nچه بسا هر روشى كه فروشندگان براى ايجاد اشتياق دروغين در مشتريان براى خريدارى كالاها به بهايى بيش از بهاى واقعى آنها اتّخاذ كنند و در نتيجه هر عملكردى كه به فريب ونيرنگ وكلاهبردارى در معاملات تجارى بينجامد ، مشمول اين حكم خواهد شد . « 2 »\r\n\r\n\r\n","description":"","footnote":"\r\n( 1 ) - غشّ .\r\n( 2 ) - مصاديق مال‌اندوزى حرام بسيارند ، كه مىتوان در ابواب معاملات كتب فقهى بيش‌از پيش بدانها دست يافت . همچنين در فصلهاى بعدى نيز بدين مصاديق اشاره خواهدرفت .\r\n","page_name":" 227 ","page_number":227},
  {"content":"\r\n\r\n\r\n5 - رضايت طرفين ؛ مبناى داد وستد\r\nقرآن كريم :\r\nيَا أَيُّهَا الَّذِينَ آمَنُوا لَا تَأْكُلُوا أَمْوَالَكُمْ بَيْنَكُمْ بِالْبَاطِلِ إِلَّا أَنْ تَكُونَ تِجَارَةً عَنْ تَرَاضٍ مِنْكُمْ وَ لَا تَقْتُلُوا أَنْفُسَكُمْ إِنَّ اللَّهَ كَانَ بِكُمْ رَحِيماً « 1 » .\r\n« اى كسانى كه ايمان آورده‌ايد ! اموال يكديگر را به باطل « و از طرق نامشروع » نخوريد ؛ مگر اينكه تجارتى با رضايت شماانجام گيرد . و خودكشى نكنيد . خداوند نسبت به شما مهربان است . »\r\nاز پيامبر اكرم ( ص ) روايت شده كه فرمودند :\r\n« إنّما البيع عن تراضٍ »\r\n« 2 » .\r\n« همانا فروش ، بر مبناى تراضى صورت مىپذيرد . »\r\nو روى البزنطى عن ابى الحسن ( ع ) فى حديث قول رسول الله ( ص ) :\r\n« وُضِعَ عَنْ أُمَّتِى مَا أُكْرِهُوا عَلَيْه وَ مَا لَمْ يُطِيقُوا وَ مَا أَخْطَئُوا »\r\n. « 3 »\r\nبزنطى از ابى الحسن ( ع ) روايت نموده كه پيامبر ( ص ) فرمود :\r\n« از امت من ، تكليف آنچه را كه به اكراه وادار مى گردند ، و آنچه را كه طاقت ندارند ، و آنچه را كه خطا مى نمايند برداشته شده است . »\r\n\r\nتراضى چيست ؟\r\nبر اساس تاكيد آيه مباركه فوق ، معاملات مالى بر تراضى دوطرف مبتنى است ، به ديگر سخن ، تراضى بنا نهادن رضايت يكطرف است بر رضايت طرف ديگر . وتراضى هم بر حقايق واركان سه گانه زير استوار مى باشد :\r\n1 - وجود قطعى عزم واراده ، پس يكى از اركان تراضى وجود اراده قطعى ، نزد هر يك از دوطرف ، به پايبندى به اثر عقدى كه بر آن رضايت دارند مى باشد . بنابراين اگر اراده يكطرف به هر دليلى ناقص بود ، تراضى وعقدى وجود نخواهد يافت . « چنان كه اگر عقد ازدواج موقت با زنى بسته شود كه به ازدواج\r\n\r\n\r\n","description":"","footnote":"\r\n( 1 ) - سوره نساء ، آيه 29 .\r\n( 2 ) - الميزان فى تفسير القرآن ( تهران - دارالكتب الاسلاميه ، چاپ 3 ، 1367 ق ، ج 4 ، ص 342 ) تفسير آيه 29 سوره النساء به نقل از الدوالمنثور والمقنعه باب 8 ، ص 833 .\r\n( 3 ) - شيخ انصارى المكاسب ، ج 8 ص 56 ) چاپ مطبعه النجف الاشرف ) .\r\n","page_name":" 228 ","page_number":228},
  {"content":"\r\n\r\nموقت باور ندارد و در آينده هم به پايبندى به آثار آن عقد عزم و تصميم ندارد ، اين عقد خالى از اشكال نمى باشد ، زيرا تمايل وخواست قطعى نزد دو طرف به وجود نيامده است » .\r\n2 - همسويى وهمخوانى اراده هر دو طرف ، ركن ديگرى از اركان تراضى است . اگر اين توافق دچار اختلال گردد قرارداد و عقد از بين خواهد رفت . « به عنوان نمونه اگر خريدار ، ملكى تجارى را خريدارى مىكند ، ولى فروشنده منزل مسكونى را مى فروشد ، عقدى واقع نخواهد شد ، زيرا دو اراده ، همسويى وهمخوانى ندارد . »\r\n3 - انگيزه ونيّت دوطرف نيز از عناصر سازنده همسويى اراده هاست . زيرا صرف توافق دو اراده در صحت عقد كفايت نمى كند ، بلكه بايد دو اراده نيز اراده درست و صحيح باشند . پس اگر رضايت دوطرف ، يا رضايت يكى از آن دو مبتنى بر نيت فاسدى باشد ، به طورى كه اگر آن نيت نبود ، به قرارداد و عقد ، رضايت نمى داد « يعنى اينكه اراده از اساس فاسد باشد » عقد وقرارداد نيز فاسد و باطل مى باشد . « به عنوان نمونه اگر كسى بخواهد وسيله نقليه خود را با نيت وانگيزه حمل مشروبات الكلى اجاره دهد ، به خاطر انگيزه و نيت فاسد او قرارداد اجاره باطل خواهد بود . »\r\nاحكام :\r\nاصل در تمام قراردادها رضايت طرفين « يا تراضى » و پايبندى به اركان سه‌گانه آن مىباشد . از همين رو در صورت عدم ايجاد يك تراضى كامل به دلايلى چون ناقص بودن اراده و يا وجود خللى در همسويى اراده‌ها و يا تباهى و فساد انگيزه ونيّت ، قرارداد در برخى حالات فاسد ، و در پاره‌اى ديگر متزلزل خواهد شد . « بدين معنى كه احتمال فسخ آن خواهد رفت . » در اينجا به نمونه‌هايى چند از ا ين قاعده فراگير اشاره مىكنيم :\r\n1 - تنها وجود تمايل در ايجاد يك قرارداد ، بدون وجود خواست واراده‌اى جدى ، براى ايجاد رضايت طرفين كفايت نمىكند . بنابراين اگر كسى براى ايجاد قرارداد معيّنى « همچون خريدارى يك كالا » تنها از خود تمايل نشان دهد ، و اين رغبت او به يك تصميم قطعى منجر نشود ، نمىتوان آن را قرارداد خواند .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n« به عنوان نمونه اگر مردى نسبت به ازدواج با زنى تمايل نشان دهد و با وى و يا خانواده‌اش در اين باره صحبت كند ، نمىتوان اين امر را عقد نكاح خواند ، مگر اينكه دوطرف ، آن را اراده كنند و آن را از رهگذر جارى ساختن صيغه شرعى نكاح آشكار نمايند ، چون تنها دراين صورت است كه اراده كامل وتراضى واقع خواهد شد ، و يا به عنوان نمونه اگر فردى از رهگذر خواندن‌آگهيهاى روزنامه از فروش كالايى با خبر شود و براى پرسش درباره ويژگيهاى كالاى مورد نظر و يا شرايط معامله و قيمت كالا با فروشنده به گفتگو بپردازد وتمايل خود براى خريد كالاى مورد نظر را آشكار سازد ، تا وقتى آن دو به خريد و فروش تصريح نكنند و يا عملًا به خريد و فروش آن كالا نپردازند ، انعقاد قراردادى صورت نپذيرفته است . »\r\n2 - اگر اراده معطوف به انعقاد قرارداد ناقص باشد ، تراضى محقّق نخواهد شد . پس با طرح فراخوان به قرارداد مالى معيّن ، يا با تعليق اراده عقد به امرى كه وقوعش نامعلوم باشد ، قراردادى منعقد نخواهد شد . به عنوان نمونه اگر فروشنده‌اى فروش كالاى خود را به آمدن پسرش منوط كند ، اين شرط او بيش از اينكه عزم واراده‌اى را نشان دهد يك وعده و قرار را به ذهن متبادر مىسازد ، پس اين گونه قرارداد بسته نخواهد شد ، مگر اينكه آشكارا به آن تصريح شود .\r\n3 - به اراده وخواست افراد ديوانه ، كودكان غير مميّز ، و كسى كه قصد شوخى دارد وگروههايى از اين دست وقعى نهاده نمىشود . چرا كه اراده چنين افرادى در زمره اراده‌هاى ناقص ومعدومى قرار مىگيرد كه تراضى مورد نظر را ايجاد نمى كند .\r\n4 - اراده فرد به خطا رفته‌اى كه امرى را اراده مىكند ولى به اشتباه ، امر ديگرى را به زبان مىآورد نيز در زمره اراده‌هاى ناقص شمار مىشود . و در نهايت تراضى رخ نخواهد داد . « به عنوان نمونه خطا در گفتن بهاى يك كالا توسّط فروشنده ، مثلًا اينكه كالاى صد تومانى را صد ريال اعلام كند ، يكى از مصاديق اين مفهوم مىباشد . »\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n5 - اراده فردى كه زير فشار تهديد و اجبار ، مجبور به انجام فعّاليّت مالى مىشود نيز اراده‌اى غير تامّ شمرده مىشود . « كسى كه ناراضى ، توسّط حكومت مجبور به وارد شدن در معامله‌اى مىشود ، و يا حكومت به اجبار خانه وكاشانه وى را مثلًا براى بناى ساختمانى ادارى از وى خريدارى كند ، و يا كسى كه زير فشار تهديد و يا ترس ، دخترش را به ازدواج كسى درآورد ، همه و همه به عقد قرارداد رضامند نيستند ، از همين رو عقد وقراردادى محقّق نخواهد شد . »\r\n6 - يكى ديگر از گونه‌هاى اراده‌اى كه به تراضى منجر نمىشود ، اراده‌هاى ظاهرى وفاقد پايبندى به الزامات قرارداد مىباشد . « قرارداد ازدواج با زن بدكارى كه عبارات عقد نكاح را بدون داشتن باور و يا تعهد به آنها بر زبان مىراند و در حقيقت فاقد پايبندى به الزامات آن قرارداد مىباشد ، و همچنين عقد ازدواج و يا طلاق صورى كه توسّط برخى افراد براى بهره‌مندى از مزاياى قانونى آن درپاره‌اى از كشورها صورت مىپذيرد ، و همچنين عبارات عقدى كه توسّط استاد در خلال تدريس يك مسأله حقوقى بر زبان جارى مىشود و يا اعمال ديگرى از اين دست در زمره چنين اراده‌هايى شمار مىشوند . »\r\n7 - همچنين كسى كه اراده‌اى ندارد و يا اينكه گفته‌هايش به دلايل گوناگونى چون خشم ، خواب آلودگى ، مستى و يا مصرف مواد مخدّر از اراده‌اش حكايت نمىكند ، از رضايت برخوردار نخواهد بود . « از همين رو به عنوان نمونه هركس اتومبيل خود را - مثلًا - در حالت مستى و يا در زمانى كه تحت تأثير موادّ مخدّر قراردارد به يك چهارم بهاى اصلى آن به فروش برساند ، و يا همسر خود را در حالت خشمى كه توان انديشه واراده را از ميان مىبرد طلاق دهد ، و يا تحت تأثير دلدادگىاى كه خرد او را به باد داده ، مايملك خود را به نام ديگرى كند ، همه و همه فاقد عزم جدّى بر آنچه اقدام مى كنند ، و در نتيجه فاقد رضايت مىباشند . »\r\n8 - عقد قرارداد در پاره‌اى از ناچاريها وضرورتهاى شديد نيز از قراردادهاى فاقد تراضى مطلوب هستند . « به عنوان نمونه كسى كه به خاطر تشنگى مفرط به بهاى بسيار گزافى كه براى نوشيدن اندكى آب از او خواسته مىشود وقعى\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nنمىنهد ، و يا همچون كسى كه دچار تصادف شده و به علّت هراس زياد ، هر پيشنهاد نجاتى را مىپذيرد ، در زمره افرادى قرارمىگيرند كه فاقد رضايتى كامل هستند . » قراردادهايى كه در بحبوحه بحرانهايى چون زلزله ، قحطى ، يورش دشمنان و . . . منعقد مىشوند نيز عموماً فاقد تراضى مطلوب مىباشند . در واقع تمام اين موارد فاقد تراضى خواسته شده براى قرارداد هستند .\r\n9 - اگر اراده قطعى تنها در نزدِ يكى از طرفين قرارداد وجود داشته باشد ، به خاطر نبود همسويى دراراده دو طرف ، قراردادى منعقد نخواهد شد . مثلًا اگر در قراردادى ، ايجاب از سوى يكى از طرفين صورت پذيرد ، ولى از سوى طرف ديگر ، قبولى صورت نگيرد قراردادى منعقد نخواهد شد . « به عنوان نمونه اگر يكى ازدوطرف ، پاى قرارداد را با اراده وتمايل فراوان وآگاهانه امضا كند ولى طرف ديگر به خاطر ترديدى كه در جزئيات آن دارد از قبول امتناع ورزد ونياز به مشورت بيشترى را در خود احساس كند ، قراردادى واقع نخواهد شد وايجاب طرف اوّل كأن لم يكن تلقّى خواهد شد . »\r\n10 - اگر محور قرارداد نزد دوطرف يكسان نباشد ، به عنوان نمونه اگر يكى از طرفين فروش را مدّ نظر قرار داشته باشد و ديگرى بخشش كالاى مورد نظر را ، و يا اگر يكى آهنگ فروش خانه‌اى كرده باشد و ديگرى آهنگ خريد يك اتومبيل را ، عقدى واقع نخواهد شد . از اين گونه ناهمسويىها در محور قرارداد ، به اشتباه در قرارداد تعبير شده كه خود سه گونه‌است :\r\nالف - اشتباهاتى كه همچون دو مثال بالاموجب از ميان رفتن اصل تراضى مىشوند ، كه در صورت رخ نمود آنها عقدى واقع نخواهد شد . يكى از مصاديق آن ازدواج با زنى كه بعداً معلوم شود شوهردار است ، كه دراين صورت عقد ازدواجى واقع نخواهد شد .\r\nب - اشتباهاتى كه به نسبتى معيّن در آن توافق دو اراده وجود دارد ، كه در صورت وقوع اين گونه اشتباهات ، عقد قرارداد به اجازه بعدى موكول مىشود . به عنوان نمونه اگركسى اتومبيلى را به اين اعتبار كه مثلًا فلان مدل است خريدارى كند ولى سپس آشكار شود كه اتومبيل از آن مدل مورد نظرنبوده ، فرد زيان ديده مىتواند قرارداد را\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nفسخ و يا ابقا كند ، چون در اين گونه اشتباهات ، معيار مبنايى نبودنِ خلل بوجودآمده در اراده يكى از دو طرف مىباشد . « به عنوان نمونه اگر دو ساختمان يكسان و هر يك در كنار هم داراى بيست‌آپارتمان يكسان براى فروش عرضه شده باشند و كسى مثلًا واحد پنجم ساختمان اوّل را خريدارى كند ولى دفترفروشنده اشتباهاً واحد پنجم ساختمان دوم را به وى بفروشد ، توافق به نسبتى معيّن ميان دو طرف موجود مىباشد ، زيرا اختلاف درباره اين است كه واحد مورد معامله در اين ساختمان و يا آن ساختمان است . دراين صورت ، خريدار مىتواند برخواست نخستين خود پافشارى كند وقرارداد را فسخ كند ، همچنين مىتواند به آنچه رخ داده رضايت دهد وقرارداد را ابقا كند » .\r\nج - اشتباهاتى كه به قرارداد زيانى نمىرسانند و در توافق طرفين خللى ايجاد نمىكنند و در واقع بيرون از چارچوب قرارداد قرار مىگيرند ؛ مانند اشتباه يكى از طرفين در انگيزه انعقاد قرارداد كه امرى بيرون از چارچوب تراضى تلقّىمىشود . « به عنوان نمونه اگر كسى زمينى را به تصوّر اينكه بعدها شهردارى ، خيابانى در كنار آن احداث مىكند ، خريدارى نمايد ، ولى پس از آن آشكار شود كه آن تصوّر اشتباه بوده ، نمىتواند قرارداد را فسخ كند . چون اين گونه اشتباهات موجبات بطلان قرارداد را فراهم نمىآورند . همچنين است كسى كه براى كارهاى ساخت و ساز خود به خريدارى يك دستگاه كاميون مبادرت مىورزد ، ولى پس از خريدارى به هر دليلى براى او آشكار مىشود كه آن كاميون براى كارهاى ساختمانى او سود بخش نخواهد بود . چنين اشتباهى نيز خللى بر قرارداد وارد نخواهد كرد ، چون رخ نمود آن در همسويى وتوافق اراده دو طرف و همچنين دستيابى به تراضى نقشى ندارد » .\r\n11 - در صورتى كه قبول ، نسبت به زمان ايجاب ، با تأخير صورت پذيرد قرارداد درست مىباشد ، ولى اگر ايجاب كننده پيش از قبول طرف دوّم از ايجاب خود صرف نظر كند تراضى ازميان رفته ، عقد باطل خواهد شد . « به عنوان نمونه اگر فروشنده‌اى ، اسناد معامله‌اى را يك طرفه امضا كند ، و از سويى خريدار وقت بيشترى را براى مشورت با ديگران خواستار شود ، اين تأخير در قبول زيانى به عقد نمىرساند ، مگر اينكه فروشنده از ايجاب وامضاى خود پيش از قبول خريدار صرف نظر كند ، دراين صورت ، حتّى اگر خريدار\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nپذيرش خود را بر انعقاد قرارداد اعلام كند ، قرارداد لغو خواهد شد ، چرا كه تراضىاى فراهم نيامده است » .\r\n12 - از آنجا كه عقد قرارداد ، بر مبناى توافق دوطرف استوار مىگردد ، همواره بايد در قرارداد توجّه به عرف خاصّ را بر توجّه به عرف عام مقدّم بداريم ، همچنين بايد عرف شهر را مقدّم بر عرف كشور وعرف كشور را مقدّم بر عرف بين‌المللى بداريم . چه ، معيار عقد قرارداد ، تراضى دو طرف است ، و از آن رو كه اين رضايت ، از عرفِ آن دو سرچشمه مىگيرد ، پس بيگمان بايد عرف آن دو را بر ديگر عرفها مقدّم بداريم ، و هر چه عرف به آن دو نزديكتر باشد ، نزد آن دو از اولويّت بيشترى برخوردار خواهد بود . « به عنوان نمونه اگر پيمانه بازارى كه دو طرف قرارداد در آن بازار دست به معامله زده‌اند با پيمانه شهر فرق داشته باشد ، و يا واحد وزن آن شهر با واحد وزن كشور تفاوت داشته باشد ، پيمانه بازار وواحد وزن شهر بر ديگر معيارها مقدّم خواهند بود » . در باب پول يا ارزى كه بايد پرداخت شود ، شرايط عقد قرارداد ، ويژگيهاى كالا وامورى از اين دست نيز مىبايست عرف خاصّ را مبنا قرار دهيم . « به عنوان نمونه اگر مردم شهرى به خاطر عدم اطمينان به پول رايج كشور خود از پول رايج كشورى بيگانه براى داد وستدهاى خود بهره جويند ، در معاملات اگر به گونه پول اشاره نرود ، منظور همان پول رايج كشور بيگانه خواهد بود ، چرا كه عرف در اين شهر اين‌گونه پول را رايج مىداند و نه پول رايج كشور خود را » .\r\n13 - از آن رو كه اصل در معاملات ، تراضى ميان دوطرف مىباشد و رضايت خود امرى درونى محسوب مىشود ، مبناى درستى يك معامله ، رضايت حقيقى ودرونى خواهد بود ، و در واقع در عقد يك قرارداد نبايد تنها به يك رضايت زبانى بسنده كرد . پس اگر دل و زبان يكى نبودند و آنچه به اشتباه بر زبان آمد با ما فىالضمير مطابقت نداشت ، رضايت درونى را - در صورت يقين پيدا كردن از آن - مبنا قرار مىدهيم ، چرا كه تراضى تنها بر آن استوار است .\r\n« به عنوان نمونه اگر وكيلى به سود موكّل خود وارد معامله‌اى تجارى شود ، و به هنگام اجراى قرارداد اشتباهاً ازسوى خود به انعقاد قرارداد بپردازد ، حال آنكه خواست\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدرونى او عقد قرارداد از سوى موكّل بوده ، آنچه منعقد مىشود قراردادى است كه با خواست درونى وى همخوانى دارد ، نه آنچه كه در اجراى صيغه به اشتباه گفته شده است . »\r\n14 - يكى از مصاديق اصل تراضى ، حكم اشتباه در مصداق است ؛ از همين رو در صورتى كه كسى بر مبناى احكام شرع ونظر عرف عام دست به عقد قراردادى زند ، ولى با شرع وعرف آشنا نباشد ، وشرطى بگذارد و آن شرط را مطابق با شرع وعرف بپندارد ، آن قراردادى درست خواهد بود كه رضايت حقيقى وى را دربر داشته و با شرع وعرف همسو باشد ، نه آنچه كه به خطا از شرع وعرف پنداشته است . « به عنوان نمونه اگر كسى دست به معامله خريد كالايى از شهرى ديگر بزند ومبناى قرارداد خود را عرف قرار دهد ، و از سويى فروشنده شرط كند كه حمل كالا به مقصد بر عهده خريدار باشد ، و خريدار نيز بدين پندار كه اين شرط با عرف حاكمى كه بايد بدان پايبند بود همخوان است ، آن را بپذيرد ، وسپس‌معلوم شود كه در عرف ، عكس اين شرط - يعنى حمل كالا توسّط فروشنده - جارى و سارى مىباشد ، درست آن است‌كه بر مبناى رضايت حقيقى استوار بر عرف حقيقى عمل كنيم و نه به پنداره‌هايى از عرف » .\r\n15 - يكى ديگر از مصاديق تراضى ، وجوب پايبندى به شرطهاى ضمنى عقد ، كه قرارداد بر پايه آنها منعقد مىشود وتراضى مبتنى بر آن شرايط فراهم مىگردد ، مىباشد . به عنوان مثال شرط ضمنى عقد ازدواج با دخترى كه در خانه پدرى خود زندگى مىكند اين است كه باكره باشد ، و همچنين شرط ضمنى فروش كالا در يك شهر ، پايبندى به پيمانه ، واحد وزن و پول رايج وعرف حاكم بر سيستم داد وستد آن شهر است ، و همچنين شرط ضمنى خريد اتومبيل از نمايشگاه فروش اتومبيلهاى جديد ، مستعمل نبودن اتومبيل وسلامت آن از تمام جهات مىباشد . در واقع دليل وجوب پايبندى بدينگونه شرطها آن است كه مبناى اصلى قرارداد تراضى است و اين شروط ضمنى از پايه‌هاى تراضى به شمارمىروند .\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nفصل دوم : قواعد عمومى قراردادها\r\n\r\nپيش درآمد :\r\nخداوند مى فرمايد :\r\nيَا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعَامِ إِلَّا مَا يُتْلَى عَلَيْكُمْ غَيْرَ مُحِلِّى الصَّيْدِ وَ أَنْتُمْ حُرُمٌ إِنَّ اللَّهَ يَحْكُمُ مَا يُرِيدُ « 1 » .\r\n« اى كسانى كه ايمان آورده‌ايد ! به پيمانها « وقراردادها » وفا كنيد . چهارپايان « و جنين آنها » براى شما حلال شده است ؛ مگر آنچه بر شما خوانده مىشود « واستثنا خواهد شد » . و به هنگام احرام ، صيد را حلال نشمريد . خداوند هرچه بخواهد « ومصلحت باشد » حكم مىكند . »\r\nاز امام صادق ( ع ) درباره يَا أَيُّهَا الَّذِينَ آمَنُوا أَوْفُوا بِالْعُقُودِ پرسش شد ، ايشان عقود را مترادف « عهود » يعنى پيمانها دانستند . « 2 »\r\nاحكام :\r\n1 - وجوب پايبندى به قرارداد ، به همان صورتى كه دوطرف نسبت به آن به تراضى دست يافته‌اند ، در احكام قراردادها يك اصل محسوب مىشود وتخلّف از آن جايز نمىباشد ، چرا كه خداوند پايبندى به قراردادها را همچون ديگر پيمانها دستور داده است . « به عنوان نمونه ، در صورت توافق دوطرف برگونه ى پولى كه مىبايست ردّ وبدل شود ، و يا توافق بر گونه ى پيمانه يا واحد وزنى كه بايد به كار گرفته شود ، و يا توافق بر مدّت معيّنى در اجاره ، و يا توافق در چگونگى تحويل دادن كالا ، و يا تحويل دادن شئ\r\n\r\n\r\n","description":"","footnote":"\r\n( 1 ) - سوره مائده ، آيه 1 .\r\n( 2 ) - الميزان فى تفسير القرآن ، ج 5 ، ص 200 ، به نقل از تفسير برهان هاشم البحرانى ، ( طهران ) ، موسسه البعثه چاپ اول 1415 ق ، ج 2 ص 215 س 4 .\r\n","page_name":" 237 ","page_number":237},
  {"content":"\r\n\r\nاجاره داده شده ، يا مقدار معيّنى از مهريّه ، وامورى از اين دست . . . بايد بر مبناى قاعده وجوب پايبندى به قرارداد ، به آنها پايبند بود . »\r\n2 - بين قراردادهاى رايج در عصر نبوّت وزمان ائمّه‌عليهم السلام و بين قراردادهاى رايج در عصر حاضر « همچون قراردادهاى بيمه ، فعّاليّتهاى واردات و صادرات نوين ، وتوافقنامه‌هاى تجارى دولتها با يكديگر » و همچنين بين قراردادهايى كه امكان دارد در آينده بوجود آيند ، هيچ تفاوتى وجود ندارد . همچنانكه پاكى و طهارت آب بارانى كه در عصر نبوّت فروآمده با طهارت آب بارانى كه امروز و يا فردا مىبارد نيز تفاوتى نمىكند . از همين رو بايد به هر فرايند تعهدى كه به گونه ى يك قرارداد و يا پيمان درآيد ، پايبند بود ، حتى در زمينه هايى مانند حقوق چاپ وتكثير در عرصه مطبوعات و يا در زمينه نوارهاى صوتى و يا فيلمهاى تصويرى و يا نرم افزارهاى رايانه‌اى و ديگر امورى از اين دست .\r\n3 - در شريعت شروط واحكامى كلى در باب قراردادها پيش بينى شده است كه به دو گونه تقسيم مىشوند :\r\nالف - احكام مربوط به ظاهر و صورت قرارداد .\r\nب - احكام مربوط به جوهر ودرونمايه قرارداد .\r\n\r\nصورت قرارداد\r\n1 - هدف بنيادين اين حد ومرز شرعى مصون نگاه داشتن قرارداد از افتادن در ورطه ترديد واختلاف و ممانعت از بوجود آمدن عوامل نزاع ودرگيرى و همچنين فراهم كردن نظامى متين براى روابط اقتصادى مىباشد . آيات قرآنى برخى از اين شرايط را تبيين ، و احاديث شريف ، شرايط ديگرى را به آن اضافه مىكند . بنابراين بايد به گونه‌اى به تحكيم قرارداد بپردازيم تا عدل وانصاف رعايت شود و از افتادن در ورطه ترديد واختلاف جلوگيرى به عمل آيد . مقصود از صورت قرارداد همين است « به ديگر سخن منظور ، آن امورى است كه با شكل و صورت بيرونى قرارداد پيوند دارند ، همچون :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nالف - صيغه ايجاب وقبول كه در بسيارى از قراردادها شرط شده‌است ، وشريعت - در برخى از عقود مانند عقد نكاح - برآن تأكيد فراوان نموده است .\r\nب - گواه گرفتن در برخى عقود ، چون خداوند به گواه گرفتن در هنگام دِيْن ، وصيّت و طلاق دستور مىدهد ونيز در احاديث شريف گواه گرفتن در عقد نكاح مستحبّ شمرده شده است .\r\nج - ثبت قرارداد ، همچنانكه در باب دِيْن آمده است .\r\n2 - مىتوان از آيه 282 سوره بقره ، كه به آيه ى دِيْن معروف است ، دسته‌اى از احكام مرتبط با صورت قرارداد را استخراج كرد . البتّه بايد گفت اين احكام تنها به دايره دِيْن محدود نمىشوند ، بلكه مىتوان آنها را به مثابه احكام ثبت تمام قراردادهايى دانست كه به علّت داشتن زمانبندى معيّن و يا تعدّد طرفهاى قرارداد كه ممكن است به نزاع واختلاف منجر شود ، و يا به سبب پيچيدگى جزئيّات مبادله ، و يا امورى از اين دست ، نيازمند ثبت هستند . اين احكام عبارت‌اند از :\r\nالف - در صورت مدّت‌دار بودن قرارداد ، بايد زمان آن را مشخّص نمود .\r\nب - بهتر آن است كه قرارداد چه كوچك و چه بزرگ ، با جزئيّاتش ثبت شود .\r\nج - مىبايست در نگارش وثبت قرارداد امانتدارى رعايت شود .\r\nد - گواه گرفتن بر قرارداد .\r\nه - - بايد شرايط صيغه عقد از جمله ايجاب وقبول و ديگر شرايط كه در ادامه به آنها اشاره خواهد رفت ، به دقّت مورد توجّه قرار گيرند .\r\n\r\nدرونمايه قرارداد\r\nمراد از درونمايه قرارداد ، حقيقت معامله ومحتواى قراردادى است كه بين دوطرف بسته مىشود . درونمايه قرارداد با فراهم آمدن شرطهايى محقّق مىگردد كه اين شرايط به گونه‌هاى زير تقسيم مىشوند :\r\n1 - حد ومرز قرارداد ؛ حد ومرز قرارداد برپايى عدل وانصاف وعدم ستمگرى است ، ازهمين رو هر قراردادى كه به دليلى از اين مرزها تجاوز كند ، يعنى\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nابزارى براى ظلم باشد و يا عدل وانصاف را برنتابد ، بىاعتبار خواهد بود . « به عنوان نمونه ، اگر فروشنده از نياز مبرم خريدار و يا شرايط بحرانى جنگ يا قحطى سوء استفاده كند و بخواهد به خريدار ستم كرده زياده از حقّ خود موادّ غذايى را به چند برابر قيمت اصلى بفروشد ، قرارداد او بىاعتبار خواهد بود . » مهمترين اين مرزها ، حرمت ربا ، حرمت غش « فريب » و حرمت تقلّب در معامله و همچنين حرمت احتكار كالا مى باشند .\r\n2 - اهليّت طرفهاى قرارداد ؛ طرفهاى قرارداد بايد اهليّت بستن قرارداد را داشته باشند ، كه مهمترين عناصر اهليّت عبارت‌اند از : بلوغ ، عقل ، رضايت « يعنى آزادى طرفهاى قرارداد در تصميم گيرى » . ازاين جهت قراردادهايى كه دست كم يكى از اطراف آنها كودك و يا مجنون و يا مجبور « كه پس از اين به جزئيّات آنها خواهيم پرداخت » باشند فاقد اعتبار خواهند بود .\r\n3 - مورد قرارداد « يا كالا وبهايى كه قرارداد بر مبناى داد وستد آنها بسته مىشود » ؛ در اينجا چند شرط وجود دارد كه ماليّت داشتن ، مشروع بودن ، امكان تصرّف درآن ، امكان مالك شدن آن ، از آن جمله‌اند . « در صفحات بعدى به جزئيّات اين شرايط خواهيم پرداخت » .\r\n4 - ديگر شرطها ؛ طبيعت ويژه برخى از قراردادها و يا مصالح عمومى شرايط ويژه‌اى را بر قراردادها موجب مىشوند . به عنوان مثال : شرط عدم غرر « يا فريب » در فروش ، و يا شرط عدم ازدواج در مدّت عدّه در عقد نكاح ، و يا شرط گواه گرفتن در طلاق ، و يا شرط كردن برخى امور معيّن در فروش ارز به خاطر دورماندن از شائبه ربا ، و همچنين شرايط ديگرى كه به خواست خدا در جاى خود از آنها سخن خواهيم گفت ، از اين دستند .\r\n\r\n1 - شرايط صيغه عقد در قراردادها\r\nامام صادق ( ع ) فرموده اند :\r\n« إِنَّمَا يُحِلُّ الْكَلَامُ وَ يُحَرِّمُ الْكَلَامُ »\r\n« 1 » .\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، ابواب احكام العقود ، باب 8 ، ص 376 ، ح 4 . ( از نوع 20 جلدى ) و همان ج 18 ، ص 50 ( از نوع 29 جلدى ) والتهذيب ج 7 ، باب 4 ص 50 .\r\n","page_name":" 240 ","page_number":240},
  {"content":"\r\n\r\n« همانا سخن حلال مىكند و حرام مىكند . »\r\nاحكام :\r\nپيش از اين گفتيم كه عقد قرارداد شروطى دارد كه برخى از آنها مربوط به صورت بيرونى قرارداد است « همچون صيغه عقد وگواه گرفتن ونگارش قرارداد وامور ديگرى از اين دست » وبرخى ديگر به درونمايه قرارداد باز مىگردند .\r\nدر اينجا مىخواهيم از احكام عمومى صيغه عقد در قراردادها سخن به ميان آوريم :\r\n1 - ساختار قراردادها ومعاملات از دو مؤلّفه ايجاب وقبول تشكيل مىشود كه از تراضى به دست آمده توسّط طرفهاى قرارداد حكايت مىكند . به جزئيّاتى در اين باره توجّه كنيد :\r\nالف - در ايجاب وقبول هرچه بر عقد قرارداد دلالت كند ، چه از راه سخن باشد و چه از راه فعل و چه از راه نگارش و چه از راه اشاره ، خواه در يك مكالمه رودررو باشد وخواه به گونه‌اى ديگر ، كفايت مىكند ، پس اجراى عقد فروش ، اجاره ، ازدواج « 1 » ، ضمانت ، حواله ، كفالت و ديگر قراردادهايى از اين دست و ديگر عقود وايقاعاتى همچون طلاق و يا وصيّت به صورت تلفنى ، و يا با ارسال نمابر ، و يا از راه اينترنت وپست الكترونيك ، و يا با استفاده از هر ابزار ديگرى كه مورد اعتماد طرفين باشد ، درست تلقّى شده وكفايت مىكند .\r\nب - در صيغه قرارداد ، همين كه الفاظ بيان كننده عقد دلالت آشكار نزد دو طرف قرارداد داشته باشد ، كفايت مىكند .\r\nج - امضا كردن سند مكتوب عقد توسّط طرفهاى قرارداد ، به جاى تلفّظ واژه‌هاى ايجاب وقبول ، براى انعقاد قراردادكفايت مىكند .\r\nد - جارى كردن عقد به هريك از زبانهاى دنيا صحيح است وعربى بودن آن در قرارداد شرط نمىباشد .\r\n\r\n\r\n","description":"","footnote":"\r\n( 1 ) - احكام ايجاب و قبول در عقد نكاح و طلاق از آن رو كه دربرگيرنده آثار مهمترى هستند نسبت به ديگر عقود و ايقاعات كمى سخت‌ترند ، از همين رو مىبايست به‌احكام ايجاب و قبول ويژه ازدواج و طلاق توجّه شود .\r\n","page_name":" 241 ","page_number":241},
  {"content":"\r\n\r\nه - - واجب نيست كه حتماً ايجاب وقبول از ساختار فعل ماضى « مثلًا فروختم » پيروى كنند بلكه مىتوان صيغه عقد را با ساختار فعل مضارع نيز جارى كرد « مثلًا مىفروشم » .\r\nو - خطا در تلفّظ واژه‌ها و يا اشتباهات ديگرى در سخن كه معنى را تغيير نمىدهند آسيبى به قرارداد نمىرسانند .\r\n2 - ايجاب بايد پيش از قبول صورت پذيرد ، ولى در صورتى كه قرارداد « لفظى يا كتبى » معنى خواسته شده را برساند ، اين امر واجب نمىباشد ، مثلًا اگر خريدار پيش از فروشنده سند فروش خانه را امضا كند ، قرارداد صحيح است .\r\n3 - بين ايجاب وقبول بايد توالى عرفى موجود باشد به گونه‌اى كه اين دو ، مؤلّفه يك عقد محسوب شوند ، در غير اين صورت ، اگر ميان ايجاب وقبول زمان طولانىاى فاصله بيفتد به گونه‌اى كه در عرف ديگر به آن عقد اطلاق نشود ، قراردادى منعقد نخواهد شد .\r\nالبتّه اگر ويژگيهاى قرارداد چنين فاصله زمانىاى را اقتضا كند ، اشكالى نيست . مانند اينكه ايجاب كننده ، ايجاب خود را به زبانى غير از زبان خريدار بگويد ، و خريدار پس از ترجمه صيغه عقد ، قبول خود را ابراز كند . همچنين است اگر مثلًا فروشنده متن قرارداد را از طريق پست براى خريدار بفرستد تا وى آن را امضا كند ، و خريدار نيز پس از بررسىها ومشورتهاى لازم آن را امضا كند .\r\nمعيار در اينجا عرف است ، يعنى اين عرف است كه بايد ايجاب وقبول طرفهاى قرارداد را متوالى دانسته وعملكرد دوطرف را به مثابه عقدى يگانه محسوب كند . از اين رو اگر ميان ايجاب وقبول مدّت زمانى فاصله بيفتد ، به گونه‌اى كه عرف ، قبول طرف دوّم را در پاسخ ايجاب طرف اوّل نپندارد ، عقد باطل خواهد بود .\r\n4 - همخوانى ميان ايجاب وقبول ، يكى ديگر از شرطهاى درستى عقد مىباشد . از اين رو اگر طرف اوّل در ايجاب خود ، كالا و يا شرطى معيّن و طرف دوّم در قبول خود كالا و يا شرط ديگرى را مدّنظر قرار داده باشد ، عقد كامل نخواهد شد . به عنوان نمونه اگر كسى صاحب يك ساختمان چند طبقه باشد و به قصد فروش طبقه دوّم اين ساختمان ، ايجابى صورت دهد ، ولى در مقابل ، خريدار ،\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nقبول خود را به قصد خريد طبقه اوّل آن ساختمان سامان بخشد ، قرارداد منعقد نخواهد شد .\r\nدر اينجا نيز عرف معيار مىباشد ؛ زيرا قراردادى كه دوطرفِ آن بر يك چيز تراضى نيافته باشند ، در نزد عرف ، قرارداد تلقّى نمىشود ، مگر اينكه اختلاف دو طرف در پاره‌اى از جزئيّات بى اهمّيتى باشد كه در واقع به تراضى وتوافق اراده دو طرف آسيبىنرساند . به عنوان نمونه اختلاف دو طرف قراردادِ فروش خانه درباره رنگ اتاقها ، از اين نوع اختلافات جزئى مىباشد .\r\n5 - يكى ديگر از شرطهاى صحّت عقد ، اهليّت ايجاب كننده در زمان ايجاب واهليّت قبول كننده در زمان قبول مىباشد . ولى در شرط اهليّت دوطرف به هنگام ايجاب و يا قبول توسط يكى از آنها ، ميان فقها اختلاف نظر است . يعنى اگر مثلًا طرف اوّل ، ايجاب را جارى سازد و پس از آن به خواب رود ، ديوانه و يا بيهوش شود و يا فوت كند ، و پس از آن طرف دوّم قبول را تلفّظ كند ، آيا عقد درست است و يا نادرست ؟\r\nهمچنين در صحّت انعقاد قراردادى در وضعيت مخالف وضعيّت بالا يعنى در صورتى كه قرارداد به صورت غيابى بسته شود ، و طرف اوّل ايجاب خود را در زمان جنون طرف دوّم انجام دهد ، و طرف دوّم پس از بهبودى به قبول اذعان كند ، آيا عقد درست است يا نه ؟\r\nبه نظر نگارنده عرف در برخورد با اين موضوع يكسان عمل نمىكند ، لذا در صورت صدق كردن عقد از نظر عرف و با توجّه به احراز رضايت پيشين دوطرف ، در شرع دليلى بر بطلان اين گونه عقدها ديده نمىشود .\r\n6 - در صورتى كه طرف دوّم با سكوت ، عملكرد و يا امورى همانند اينها قبول خود را آشكار كند ، اين قبول جايگزين قبول لفظى شده وقرارداد را از آن بىنياز مىسازد . معيار در اينجا وجود امرى غير لفظى است كه از اراده معطوف به بستن قرارداد ، پايبندى به آن وتراضى ميان دوطرف حكايت مىكند .\r\nبه چند نمونه دراين باره توجّه كنيد :\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nالف - معاملاتى كه در آنها طبيعت معامله ، يا عرف تجارى و يا شرايط پيرامون ، جايگزينى سكوت به جاى قبول لفظى را كافى تلقّى مىكنند ، همچون وقتى كه بانك ، صورتحسابى را براى مشترى خود مىفرستد و در آن عدم اعتراض را به مثابه قبول تلقّى مىكند ، يا اينكه سابقه داد وستد پيشين بين دو طرف موجب شود تا سكوت براى بيان قبول‌كفايت كند ، همچون سكوت واردكننده‌اى كه معمولًا كالاهاى معيّنى را از طريق مكاتبه از بازرگانى خريدارى مىكند ، سپس آن بازرگان كالاهاى درخواستى را بدون اعلام قبلى براى وى مىفرستد . يكى ديگر ازنمونه‌ها اين است كه كسى در برابر هبه شخص ديگر سكوت كند و با سكوت خود رضايت وقبول خود را پديدار سازد .\r\nب - عملى كردن قرارداد نيز به جاى قبول لفظى آن مىنشيند . به عنوان نمونه عرضه كالا توسّط فروشندگان ودريافت كالا توسّط خريداران وپرداخت بهاى آن به فروشنده بدون تصريح لفظى به قبول كه به ميزان فراوانى در عرصه زندگى روزمرّه ما اتّفاق مىافتد ، و در ادبيّات فقهى از آن به « معاطاة » تعبير مىشود ، از آن جمله است .\r\nج درمعاملات مزايده اى ، عرف ، برنده شدن شخص در مزايده را حاكى از اذعان وى به قبول قرارداد تلقّى مىكند . در اين حالت خريدار با مشاركت در مزايده در واقع قبول خود را پيش از ايجاب قرارداد اعلام مىكند .\r\n\r\n2 - حدود قرارداد\r\n\r\n« حرمت ربا - برجسته‌ترين نمونه »\r\nخداوند مى فرمايد :\r\nالَّذِينَ يَأْكُلُونَ الرِّبَا لَا يَقُومُونَ إِلَّا كَمَا يَقُومُ الَّذِى يَتَخَبَّطُهُ الشَّيْطَانُ مِنَ الْمَسِّ ذلِكَ بِأَنَّهُمْ قَالُوا إِنَّمَا الْبَيْعُ مِثْلُ الرِّبَا وَ أَحَلَّ اللَّهُ الْبَيْعَ وَ حَرَّمَ الرِّبَا فَمَنْ جَاءَهُ مَوْعِظَةٌ مِنْ رَبِّهِ فَانْتَهَى فَلَهُ مَا سَلَفَ وَ أَمْرُهُ إِلَى اللَّهِ وَ مَنْ عَادَ فَأُولئِكَ أَصْحَابُ النَّارِ هُمْ فِيهَا خَالِدُونَ « 1 » .\r\n« كسانى كه ربا مىخورند ، « در قيامت » برنمىخيزند مگر مانند كسى كه بر اثر تماس شيطان ، ديوانه شده است « و نمىتواندتعادل خود را حفظ كند ؛ گاهى زمين مىخورد ، گاهى به پا مىخيزد » . اين ، به خاطر آن است كه گفتند : \" دادوستد هم مانند ربااست « و تفاوتى ميان آن دو\r\n\r\n\r\n","description":"","footnote":"\r\n( 1 ) - سوره بقرة ، آيه 275 .\r\n","page_name":" 244 ","page_number":244},
  {"content":"\r\n\r\nنيست . » \" در حالى كه خدا بيع را حلال كرده ، و ربا را حرام « زيرا فرق ميان اين دو ، بسيار است . » اگركسى اندرز الهى به او رسد ، و « از ربا خوارى » خوددارى كند ، سودهايى كه در سابق [ قبل‌از نزول حكم تحريم 
  ] به دست‌آورده ، مال اوست ؛ « و اين حكم ، گذشته را شامل نمىگردد ؛ » و كار او به خدا واگذار مىشود ؛ « و گذشته او را خواهدبخشيد . » امّا كسانى كه بازگردند « و بار ديگر مرتكب اين گناه شوند » ، اهل آتشند ؛ و هميشه در آن مىمانند . »\r\nهشام بن حكم مىگويد : از امام صادق ( ع ) درباره علّت تحريم ربا سؤال كردم ، امام ( ع ) اين گونه پاسخ دادند :\r\n« لَوْ كَانَ الرِّبَا حَلَالًا لَتَرَكَ النَّاسُ التِّجَارَاتِ وَ مَا يَحْتَاجُونَ إِلَيْهِ فَحَرَّمَ اللَّهُ الرِّبَا لِتَنْفِرَ النَّاسُ مِنَ الْحَرَامِ إِلَى الْحَلَالِ وَ إِلَى التِّجَارَاتِ مِنَ الْبَيْعِ وَ الشِّرَاءِ »\r\n« 1 » .\r\n« اگر ربا حلال بود ، مردم بازرگانيها و داد وستد براى رفع نيازمنديهاى خود را رها مىكردند ، پس خداوند ربا را حرام كرد تا مردم از حرام روى گردانند و به حلال وبازرگانيهايى چون خريد و فروش بپردازند . . . »\r\nاحكام :\r\nرباخوارى به عنوان يكى از برجسته‌ترين مصاديق مخالفت با حدود خواسته شده توسّط شرع مقدّس در عرصه قراردادها يعنى برپايى قسط و جلوگيرى از به ناحق خوردن مال مردم ، محسوب مىشود . رباخوارى از محرّمات مؤكّد است وقرآن‌كريم بارها و با صراحت ، مردم را از رباخوارى نهى مىكند ، همچنين در سنّت پيامبر اكرم ( ص ) واهل‌بيت عليهم السلام نيز اين عمل بارها نهى شده است و از گناهان كبيره شمرده شده است .\r\nاكنون برخى از احكام رباخوارى را از نظر مىگذرانيم :\r\n1 - گرفتن ربا ، پرداخت آن ، گواه شدن بر آن ونگارش وثبت قرارداد ربا ، همه حرامند وحرمتشان ثابت است . البتّه در حالتهاى استثنايى واضطرار ممكن‌است - در شرايطى ويژه - امرى حرام جايز شود ، ولى بايد بدانيم كه اضطرار ، حرمت\r\n\r\n\r\n","description":"","footnote":"\r\n( 1 ) - وسائل الشيعة ، ج 12 ، أبواب أحكام العقود ، الباب 1 ، ص 424 ، ح 8 . ( 20 ج ) و همان ج 18 ، ص 20 ( از نوع 29 ج ) وبحارج 100 ، باب 5 ، ص 119 .\r\n","page_name":" 245 ","page_number":245},
  {"content":"\r\n\r\nرا به گونه‌اى كامل به حلّيّت بدل نمىكند ، از همين رو بايد به اين گونه احكام استثنايى ، تنها در حد ضرورت عمل‌شود . « 1 »\r\n2 - ربا دوگونه است :\r\nنخست : رباخوارى در قرض « قرض ربوى » ؛ همان رباى معروف ميان مردم كه در آن رباخوار علاوه بر باز پس‌گيرى اصل پول از بدهكار ، سود نيز دريافت مىكند ، بدينصورت كه طرف اوّل به خاطر نيازى ضرورى و يا براىكار و يا سرمايه گذارى و يا هر خواسته ديگر ، مبلغى از طرف دوّم وام مىگيرد ، طرف دوّم نيز شرط مىكند تا بدهكار به هنگام اداى قرض خود مبلغ بيشترى را چه توافقى و چه از روى ناچارى به وى بازگرداند .\r\nدر واقع اين گونه معامله حرام است وسود گرفته شده از رهگذر آن از برجسته‌ترين مصاديق به ناحقّ خوردن مال مردم محسوب مىشود .\r\nچنين معاملاتى امكان دارد ميان دو شخص ، ميان يك شخص و يك سازمان و يا ميان دو سازمان ، همچون بانكهاى ربوى وسازمانهاى مالىاى كه امروزه متداولند ، صورت پذيرد . بايد گفت در تمام اين صورتها حرمت ربا يكسان است وگوناگونى شكل رباخوارى در حرمت آن تأثيرى ندارد .\r\nاحكام مفصّل قرض ربوى به خواست خدا در بخش احكام « دِيْن » خواهد آمد .\r\nدوّم - رباخوارى در معامله « معامله ربوى » كه در قراردادهاى تجارى چون فروش ، رخ مىدهد . معامله ربوى مختصراً عبارت است از مبادله همراه با سودِ دوكالاى مشابه\r\n\r\n\r\n","description":"","footnote":"\r\n( 1 ) - قاعده فقهى اين گونه احكام استثنايى مىگويد : « الضَّرورة تُقَدَّرُ بِقَدَرِها » مراد از اين قاعده آن است كه : دامنه جواز در امر نهى شده‌اى كه اضطرار موجب آن مىشود ، مطلق نيست ، بلكه آن جواز ، تنها تا از ميان رفتن ضرورت مشروعيّت دارد . به عنوان‌نمونه : جواز خوردن مردار براى كسى كه گرسنگى ، زندگى وى را تهديد مىكند ، و جز مردار چيز ديگرى براى نجات نمىيابد ، تنها تا حدّى است كه وى را از مرگ‌برهاند ، بديگر سخن اين جواز به شخص مزبور اجازه نمىدهد تا سير شدن از آن مردار بخورد بلكه مرز رهايى از مرگ ، مرز مشروعيّت خوردن مردار براى اين شخص‌محسوب مىشود .\r\nدر موضوع مورد بحث ما نيز جواز گرفتن وامهاى ربوى در حالتهاى اضطرارى به همين منوال است . به عنوان نمونه : اگر كسى براى معالجه بيمارى سختىچاره‌اى جز گرفتن وامهاى ربوى نجويد ، مىبايست مقدار پولى كه قرض مىكند از سقف مخارج معالجه و مخارج پيرامونى و ضرورى معالجه بيشتر نشود . از اين رو اگر به‌اين بهانه مبلغ بيشترى را براى مصارف غير ضرورى ديگرى قرض كند ، به عملى نامشروع دست زده است .\r\n","page_name":" 246 ","page_number":246},
  {"content":"\r\n\r\n« همچون فروش ده تن آرد در برابر يازده تن آرد » . در اينجا مقدار كالاى اضافه‌اى كه عنوان شد حرام وگونه‌اى ربا محسوب مىشود .\r\nربا در معامله نيز شروط و احكام ويژه‌اى دارد كه به خواست خدا در احكام « بيع » به آنها خواهيم پرداخت .\r\n\r\n3 - اهليّت طرفهاى قرارداد\r\nخداوند متعال فرموده :\r\nوَ لَا تُؤْتُوا السُّفَهَاءَ أَمْوَالَكُمُ الَّتِى جَعَلَ اللَّهُ لَكُمْ قِيَاماً وَ ارْزُقُوهُمْ فِيهَا وَ اكْسُوهُمْ وَ قُولُوا لَهُمْ قَوْلًا مَعْرُوفاً « 1 » .\r\n« اموال خود را ، كه خداوند وسيله قوام زندگى شما قرار داده ، به دست سفيهان نسپاريد ؛ و از آن ، به آنها روزى دهيد ؛ و لباس بر آنها بپوشانيد و با آنها سخن شايسته بگوييد . »\r\nروايت شده است كه زن ديوانه‌اى را به اتّهام زنا نزد عمر آوردند ، او دستور داد تا زن را سنگسار كنند . دراين حال اميرمؤمنان امام على ( ع ) به او فرمودند :\r\n« أَ مَا عَلِمْتَ أَنَّ الْقَلَمَ يُرْفَعُ عَنْ ثَلَاثَةٍ عَنِ الصَّبِىِّ حَتَّى يَحْتَلِمَ وَ عَنِ الْمَجْنُونِ حَتَّى يفِيقَ وَ عَنِ النَّائِمِ حَتَّى يَسْتَيْقِظَ »\r\n« 2 » .\r\n« آيا نمىدانى كه از سه گروه قلم تكليف برداشته شده است ؟ كودك تا زمانى كه بالغ شود ، ديوانه تا وقتى كه بهبودى يابد ، و به خواب رفته تا زمانى كه بيدار شود . »\r\nاحكام :\r\nفراهم آمدن برخى شرايط در هر يك از طرفهاى قرارداد در تمام معاملات وقراردادها ، الزامى مىباشد . آن شرايط عبارت‌اند از :\r\n1 - بلوغ\r\nشرط بلوغ طرفهاى قرارداد ، شرطى است كه فقها براى تمام گونه‌هاى معامله وقرارداد ذكر كرده‌اند . البتّه هر چند افراد نابالغ در تصرّف در اموال خود آزاد نيستند ،\r\n\r\n\r\n","description":"","footnote":"\r\n( 1 ) - سوره نساء ، آيه 5 .\r\n( 2 ) - وسائل الشيعة ، ج 1 ، باب 4 ، از ابواب مقدّمة العبادات ، ص 32 ، ح 11 . ( از نوع 20 جلدى ) و همان ج 1 ص 45 ( از نوع 29 جلدى ) .\r\n","page_name":" 247 ","page_number":247},
  {"content":"\r\n\r\nولى از سويى نيز دليلى بر اينكه تصرّف ايشان در اموال خود كاملًا باطل و بى ارزش باشد وجود ندارد . بلكه اگر اين‌تصرّف با اجازه اوليا وزير نظر ايشان اعمال شود ، مشروع خواهد بود . از همين جهت مىبينيم كه رويّه مسلمانان بر اين است كه براى خريد و فروش از كودكان بهره مىجويند . البتّه اين امر زير نظر اولياى آنها و در محدوده اجازه داده شده به آنها ، صورت مىگيرد .\r\n2 - عقل\r\nالف - قراردادهايى كه توسّط افراد ديوانه ، مست لايعقل ، بيهوش ، به خواب رفته ، حواس پرت وهركه از خود اراده‌اى نداشته باشد ، منعقد گردند ، ارزش ندارند . اگرچه هريك از اين افراد پس از بر طرف شدن عذر مذكور ، به عملكرد خود رضايت دهند . زيرا حقيقت قراردادها بر تراضى واراده دوطرف استوار است ، و با نبود قدرت تشخيص‌در افراد بالطبع اراده وقصدى نيز ساخته نخواهد شد . از همين روست كه سخنان اين گونه افراد هر چند با يك رضايت بعدى همراه شود ، از آن رو كه اراده‌اى در آن نبوده ، ارزشى نخواهد داشت .\r\nب - همچنين بيمارانى كه درد تمام وجود ايشان را فرا گرفته ، افراد خشمگين ، افرادى كه توسّط داروهاى بيهوش‌كننده بيهوش شده‌اند و يا كسانى كه از رهگذر استعمال موادّ مخدّر و يا داروهاى بيهوشى خمار شده‌اند ، يا كسانى كه سخت خواب آلوده‌اند ، جملگى اگر قدرت تشخيص خود را از دست بدهند ، نمىتوان براى سخنانشان اعتبارى قايل شد .\r\nج - براى سخن كسى كه قصد شوخى دارد « 1 » نيز از آن جهت كه خواست واراده‌اى براى سخن جدّى ندارد ، اعتبارى نمىتوان قايل شد . « به عنوان نمونه اگر كسى از روى شوخى دوست خود را مخاطب قرار داده ، بگويد : اتومبيل خود را مثلًا به قيمت هزار تومان فروختم ، و از آن سو طرف مقابل نيز بىدرنگ قبول‌كند ، قراردادى منعقد نخواهد شد ، چرا كه ايجاب كننده قصدى جدّى را از سخن خود مراد نكرده است . »\r\n\r\n\r\n","description":"","footnote":"\r\n( 1 ) - هازل .\r\n","page_name":" 248 ","page_number":248},
  {"content":"\r\n\r\nد - به نظر مىرسد مىتوان برخى از سطوح اكراه و اجبار را نيز به حكم بالا ملحق كرد . به عنوان نمونه : كسى كه‌گفتن سخنى به وى اجباراً ديكته شده ، و يا كسى كه به امضاى سند فروش خانه‌اش بدون اطّلاع از محتويات آن از سوى كسى مجبور شود ، به گونه‌اى كه سخن و يا امضاى آن دو ارادى واختيارى تلقّى نشود ، مشمول اين حكم خواهند شد .\r\n3 - اراده آزادانه\r\nالف - مراد از « اراده آزادانه » آن است كه طرف قرارداد بر انعقاد آن مجبور نشده باشد ، چون كسى كه به انجام كارى مجبور شده باشد در واقع از اعمال اراده و اختيار خود محروم است ، از اين رو اهليّت وصلاحيّتش ناقص خواهد بود . به همين خاطر بستن قرارداد با وى هيچ ارزش قانونى و شرعى نخواهد داشت ، مگر اينكه پس از آن بدان عقد راضى شود .\r\nب - اكراه وقتى محقّق مىشود كه اختيار فرد از او گرفته شود . تهديد فرد از نظر جانى يا مالى يا ناموسى وقرارگرفتن در وضعيّتى كه از نظر عرف براى انسان قابل تحمّل نبوده وتحمّل آن حرج به حساب مى آيد ، از جمله موجبات اكراه مىباشند . از همين جهت وارد آمدن زيانهاى كم و يا آزار اندك ، موجب تحقّق اكراه نمىشوند .\r\nبه عنوان نمونه اگر بازرگانى در صورت عدم امضاى قرارداد معيّنى به فاش شدن اسرارش و يا فاش شدن اسرار شركا ونزديكانى كه نزد وى گرانمايه‌اند وزيان آنها را زيان خود محسوب مىكند تهديد شود ، به گونه‌اى كه از زايل شدن آبرو ونيك نامى خود ونزديكانش نزد ديگران بترسد وقرارداد مزبور را امضا كند ، اين بازرگان ، مُكْرَه ومجبورمحسوب مىشود واكراه محقّق خواهد شد .\r\nج - گاهى ابزار اكراه حسّى است . همچون : آزار بدنى ، تهديد جانى وتهديد به زندان و يا تهديد به اخراج از كشور . گاهى نيز براى اكراه از ابزارهاى روانىاى همچون بدنام كردن طرف مقابل ، تلاش براى اخراج وى از كارش ، و يا لغو مجوّز كار ، استفاده مىشود . هر قراردادى كه تحت تأثير اين گونه تهديدها امضا شود مشروعيّت نخواهد داشت مگر اينكه بعداً رضايت خود را اعلام نمايد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nد - خطرى كه فرد به آن تهديد مىشود ، مىبايست با عملى كه بدان مجبور مىشود متناسب باشد تا اكراه مصداقيّت يابد . به عنوان نمونه : اگر كسى در صورت عدم فروش خانه‌اش به شكسته شدن شيشه‌هاى اتومبيلش تهديد شود ، مجبور محسوب نمىشود ، زيرا هيچ‌كس خانه خود را از ترس شكسته شدن شيشه‌هاى اتومبيلش نمىفروشد .\r\nامّا در صورت رخ دادن عكس اين فرض ؛ به عنوان نمونه اگر كسىدر صورت عدم فروش مثلًا خودكار خود به شكسته شدن شيشه‌هاى اتومبيلش تهديد شود ، در نزد عرف مجبور محسوب مىشود .\r\nهمچنين به عنوان نمونه اگر كسى فرد ديگرى را تهديد كند كه اگر با دخترم ازدواج نكنى تو را به داشتن عقده هاى روانى متهم خواهم ساخت ، چون پذيرش چنين افترايى براى هر كس آسان‌تر از آن است كه با دخترى كه تمايل ندارد ازدواج كند ، قرار گرفتن در چنين تنگنايى اكراه تلقّى نمىشود .\r\n4 - حقّ تصرّف\r\nيكى از شروط آشكار قرارداد آن است كه طرف قرارداد از حقّ تصرّف در مورد قرارداد « همچون كالا وبها در خريد و فروش و اجاره » برخوردار باشد . چون هر قرارداد ، گونه‌اى تصرّف محسوب مىشود و هيچ قراردادى ، مگر از سوى كسى كه صلاحيّت تصرّف را داشته باشد ، منعقد نخواهد شد . مثلًا از سوى خودِ مالك ، و يا وكيل و يا ولى « پدر ، جد ، وصى جدّ و پدر و يا حاكم شرع » وى باشد ، پس انعقاد قرارداد از سوى كسانى غير از اين افراد و همچنين از سوى افرادى كه بسبب سَفَه و يا افلاس « 1 » و يا به اسباب ديگر محجور گشته و از انعقاد قرارداد منع شده‌اند ، واقع نمى شود .\r\nمراد از عدم وقوع عقد در اينجا بطلان كامل آن نيست ، بلكه بدان معنى است كه در صورتهاى ذكر شده عقد كامل نمىشود . چون اگر پس از انعقاد قرارداد ، شخص\r\n\r\n\r\n","description":"","footnote":"\r\n( 1 ) - عقل معاش نداشتن و يا به ديگر سخن توان حساب دخل وخرج را نداشتن را سفه گويند ، وهرگاه بدهيهاى كسى بيش از سرمايه وى باشد بدان افلاس و به وى مفلس مىگويند كه توضيح بيشتر را درباره اين دو اصطلاح مىتوانيد در كتاب حِجر ببينيد - مترجم .\r\n","page_name":" 250 ","page_number":250},
  {"content":"\r\n\r\nداراى حقّ تصرّف رضامندى خود را از قرارداد بيان كند ، قرارداد صحيح والزام‌آور خواهد بود .\r\nچهار شرط ياد شده « بلوغ ، عقل ، اراده آزادانه ، حقّ تصرّف » بايد در تمام عقود همچون قرارداد فروش ، اجاره ، مضاربه ، مساقات ، مزارعه ، شركت ، صلح ، جعاله ، وكالت ، قرض ، رهن ، حواله ، ضمانت ، وديعه ، عاريه ، هبه و ديگر قراردادهايى از اين دست فراهم آيند .\r\n\r\n4 - مورد قرارداد « يا شرايط عوضين » « 1 »\r\nخداوند متعال مىفرمايد :\r\nيَا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصَابُ وَ الْأَزْلَامُ رِجْسٌ مِنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ « 2 » .\r\n« اى كسانى كه ايمان آورده‌ايد ، شراب و قمار و بتها و ازلام [ / نوعى بخت آزمايى 
  ] ، پليد و از عمل شيطان است ، از آنهادورى كنيد تا رستگار شويد . »\r\nفراهم آمدن شرطهاى معيّنى چون ماليّت ، حلّيّت ، اطلاق ، ملكيّت در مورد قرارداد « يعنى كالا وبها كه عقد قرارداد بر آن دو جارى مىشود » الزامى مىباشد .\r\n\r\n1 - ماليّت\r\nمورد معامله « چه بها باشد چه كالا » اگر از ارزش مبادله يا ماليّتى مشروع برخوردار نباشد ، نمىتوان بر آن عقدى جارى ساخت و در صورت مبادله مصداق مال اندوزى به ناحقّ محسوب خواهد شد . مانند بستن قرارداد بر چيزهاى نجس كه عقلا هيچ منفعت مشروعى براى آنها قايل نيستند و يا بر آلات قمار و يا كتابهاى ضلال وگمراه كننده ومواردى از اين دست .\r\n\r\n2 - حلّيّت\r\nقرارداد بستن بر سر موارد حرامى چون اموال غصبى و اموال دزدى يا اموال مصادره شده توسّط دادگاههاى غيرشرعى ، همچنين معامله بر سر مُسكرات « مشروبات الكلى » ،\r\n\r\n\r\n","description":"","footnote":"\r\n( 1 ) - مراد از عوضين دو امر مبادله شده در قرارداد مىباشد همچون كالاو بها در قرارداد فروش - مترجم .\r\n( 2 ) - سوره مائدة ، آيه 90 .\r\n","page_name":" 251 ","page_number":251},
  {"content":"\r\n\r\nومواد مخدّر ، وانواع بُت ، پولهاى تقلّبى و از اين دست اشياء ، جايز نمىباشد ، چرا كه اين اموال از مصاديق مال حرام مىباشند ، همچنين است هر آنچه كه انسان از راه داورى حاكم ستمگر به دست آورد . « نمونه‌هاى فراوانى وجود دارند كه به خاطر نداشتن شرط ماليّت و يا حلّيّت نمىتوان بر سرآنها معامله كرد كه به خواست خدا در فصل « درآمد زاييهاى حرام » از آنها سخن خواهيم راند . »\r\n\r\n3 - اطلاق\r\nيعنى اينكه بر سر راه تصرّف فرد در اموالش موانعى وجود نداشته باشد كه وى را از تحويل دادن كالاويا بها به طرف قرارداد ناتوان سازند .\r\nاز همين رو تعامل بر سر امور وقفى و يا به رهن گذاشته شده صحيح نمىباشد ، چون تصرّف در آنها مطلق نيست بلكه توسّط شرع محدود شده است .\r\n\r\n4 - ملكيّت\r\nبستن هرگونه قرارداد بر چيزى كه انسان مالك آن نيست ، صحيح نمىباشد .\r\nپس نمىتوانيم بر سر مواردى چون ، پرندگان آسمان ، ماهيان درياها ، معادن اعماق زمين و يا ژرفناى اقيانوسها و يا آب موجود در ابرها ، كه مالك آنها نيستيم ، پيش از آنكه آنها را به دست آورده و به مالكيّت خود درآوريم ، قرارداد ببنديم .\r\nچهار شرط ذكر شده در اين بخش نيز مانند شروط پيشين بايد در تمام گونه‌هاى عقود وقراردادها ، فراهم‌آيند .\r\n\r\n5 - معاملات فضولى « 1 »\r\nحكيم بن حزام روايت كرده كه پيامبر اكرم ( ص ) وى را همراه با يك دينار براى خريد قربانى روانه ساخت ، پس وى آن را به دينارى خريد و به دو دينار فروخت ، پس بازگشت وقربانى ديگرى به يك دينار خريدارى كرد و آن را همراه با دينار دوّم نزد\r\n\r\n\r\n","description":"","footnote":"\r\n( 1 ) - معامله يا عقد فضولى ، معامله‌اى است كه كسى بدون داشتن سمت نمايندگى براى ديگرى انجام مىدهد . كسى كه بدون سمت معامله مىكند فضول ، و كسى كه طرف‌معامله مىباشد اصيل و ديگرى را غير گويند . سيّد حسن امامى ، حقوق مدنى ، كتابفروشى اسلاميّه ، ج 1 ، ص 298 مترجم .\r\n","page_name":" 252 ","page_number":252},
  {"content":"\r\n\r\nپيامبر اكرم ( ص ) آورد ، پس پيامبر ( ص ) آن را صدقه دادند و دعا كردند تا خداوند داد وستدهاى وى را بركت دهد . « 1 »\r\n\r\nپيش درآمد :\r\n1 - گاهى كسى با گمان اينكه حق بستن قرارداد معيّنى را دارا مىباشد ، آن را منعقد مىسازد ، و پس از آن معلوم مىشودكه وى حقّ اين كار را نداشته ، « به عنوان نمونه اگر گمان كند مالك كالايى است و آن را بفروشد و بعد معلوم شود كه وى مالك آن نبوده » آنگاه قرارداد منعقد شده ، عقد فضولى خواهد بود .\r\n2 - گاهى شخص ناچار مىشود دست به معامله‌اى بزند كه در آن حقّ ندارد ، به عنوان نمونه اگر كسى نزد خود از شخص ديگرى كالايى داشته باشد كه در معرض سرقت و يا فساد قرارگيرد ، به گونه‌اى كه در صورت عدم فروش آن ، زيانى متوجّه مالك خواهد شد ، و به همين خاطر دست به فروش آن كالا بزند ، اين معامله نيز معامله‌اى فضولى خواهد بود .\r\n3 - گاهى نيز امكان دارد دست زدن به چنين معاملاتى از جهل شخص سرچشمه گيرد . به عنوان نمونه اگر وكيل كسى به نمايندگى از وى دست به معامله زند و در اموال وى تصرّف كند ، سپس معلوم شود در زمان معاملات مالك بىخبر ازوكيل ، وى را از وكالت خود عزل كرده بوده ، و يا اينكه وكيل ، ندانسته بيش از محدوده اختيارات درج شده در وكالت عمل كرده ، به اين گونه موارد نيز معامله فضولى گفته مىشود .\r\n4 - در بسيارى از دعاوى تجارى كه به سرعت به انجام نمىرسند ، نمىتوان فعّاليّتهاى اقتصادى را تا حلّ شدن مسئله وآشكار شدن اينكه چه كسى از حقّ تصرّف برخوردار بوده ، متوقّف ساخت . از اين رو وارد شدن در اين گونه معاملات نيز فضولى خواهدبود .\r\n\r\n\r\n","description":"","footnote":"\r\n( 1 ) - بحار ج 100 ، باب 12 ( متفرقات احكام البيوع ) ، ص 136 ح 4 .\r\n","page_name":" 253 ","page_number":253},
  {"content":"\r\n\r\nاز اين جهت شريعت نمىتواند در برابر اين حجم فراوان از مبادلات كه به گونه فضولى در عرصه اقتصاد وفعّاليّتهاى اجتماعى صورت مىپذيرند وگريبانگير مردم است ، راهكار ارائه ندهد و تنها نقش تماشاچى را ايفا كند ، همچنين نمىتوان بىدرنگ تمام اين معاملات را باطل خواند ، چه اين امر پيچيدگى بيش از پيش حيات اقتصادى واجتماعى مردم را درپى خواهد داشت ؛ از همين رو حكيمانه‌تر آن است كه معاملات فضولى در صورت برخوردارى از اجازه بعدى مالك و يا ديگر دارندگان حق تصرّف ، به دلايل زير درست شمرده شوند :\r\nنخست - براى تسهيل امر بازرگانى و راه اندازى فرايندها وپروژه‌هاى اجتماعى .\r\nدوّم - جهت ادا نمودن حق مالك ونيز حقوق ديگرانى كه در اموال مالك - چه‌بسا با حسن نيّت - تصرّف نموده‌اند ، و كسانى كه نادانسته به عنوان طرف دوّم قرارداد ، وارد معامله مىشوند .\r\nسوّم چه بسا گاهى تصحيح نمودن قراردادهاى فضولى به سود مالك تمام شود ، كه در اين صورت ابطال بىدرنگ معامله نه به سود مالك و نه به سود ديگران خواهد بود .\r\nبدين دلايل شريعت اسلام معاملات فضولى را به شرط فراهم آمدن اجازه و رضايت بعدى ، صحيح تلقّى مىكند . دراين صورت شخص فضولى نقشى چون نقش وكيل را ايفا مىكند با اين تفاوت كه وكيل اجازه تصرّف را پيش از معامله از مالك مىگيرد ولى شخص فضولى اين اجازه را پس از معامله مىيابد .\r\nاحكام :\r\n1 - پيش از اين يادآور شديم كه يكى از شرايط طرفهاى قرارداد براى صحت عقد ، برخوردارى آنها از صلاحيّت تصرّف در موضوع قرارداد « مانند كالا وبها در فروش و اجاره و ديگر معاملات مالى ، وفرج در نكاح و طلاق » مىباشد . بر اين مبنا انعقاد قرارداد از سوى خود مالك ، وكيل وى و همچنين ولى او « مانند پدرِ مالك ، اگر كودك باشد » و وصى او و حاكم شرع وجانشين وى ، مشروعيّت مىيابد .\r\n2 -\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاز همين رو اگر قرارداد از سوى شخص ديگرى به جز اين دسته ، بسته شود ، عقدى واقع نخواهد شد .\r\nبه عنوان نمونه اگر كسى اتومبيل دوستش را به عاريت گيرد وسپس بدون داشتن مجوّزى از سوى مالك آن ، و بدون اينكه وكيل وى يا ولى وى و يا از ديگر دارندگان حق تصرّف در آن اتومبيل باشد ، آن اتومبيل را به فروش رساند ، در حقيقت اين فروش واقع نخواهد شد .\r\nهمچنين اگر كسى خواهر خويش را بدون اذن وى به عقد كسى درآورد ، اين عقد نيز واقع نخواهد شد .\r\n3 - آيا مراد از عدم وقوع عقد در اين جا ، به معناى لغو كامل آن ، و ترتيب اثر ندادن برآن است ؟\r\nدر پاسخ بايد گفت : خير ، بلكه مراد از عدم وقوع عقد در اينجا الزام‌آور نبودن وعدم نفوذ آن مىباشد . در واقع وقوع و يا لغو چنين عقودى به اجازه و يا امتناع بعدى حق داران درآنها ، موكول مىشود .\r\nبر اين مبنا اگر مالك اتومبيل ، فروخته شدن اتومبيل خود را توسّط دوستى كه آن را به عاريت گرفته بود ، دريابد و پس از فروش ، آن را بپذيرد ، عقد بيع صحيح خواهد بود وتمام‌آثار شرعى يك عقد برآن مترتّب خواهد شد .\r\nهمچنين اگر بىخبر وبىاجازه دخترى ، برادرش وى را به عقد ازدواج مردى درآورده باشد ، و پس از عقد ، دختر آن عقد را بپذيرد ، عقد نكاح درست خواهد بود و احكام شرعى عقد نكاح بر آن مترتّب خواهد شد ، كه در فقه اصطلاحاً به چنين عقودى ، عقد فضولى مى گويند .\r\nاكنون به پاره‌اى از احكام عقد فضولى توجّه كنيد :\r\nنخست بسته شدن قرارداد به گونه اى فضولى در تمام عقود از جمله ، فروش ، اجاره ، شركت ، مضاربه ، مزارعه ، مساقات ، هبه ، قرض ، جعاله و ديگر قراردادهايى از اين دست ، امكان‌پذير است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدوّم - يك معامله فضولى در صورتى با اجازه بعدى مشروعيّت مىيابد كه تمام شرايط يك قرارداد از جمله شرايط اهليت طرفين قرارداد وشرايط عوضين وشرايطى از اين دست نيز در آن فراهم آمده باشد .\r\nسوّم - گاهى اجازه بعدى مشروعيّت بخش به معامله فضولى ، لفظى است و در آن مالكِ تصرّف از كلمات و يا عباراتىچون : « اجازه مىدهم ، به قرارداد راضى شدم و . . . » كه در عرف بر اذن و اجازه دلالت دارند ، بهره مىجويد .\r\nگاهى نيز اين اجازه ، به گونه‌اى عملى كه از رضايت و اجازه فاعل حكايت دارد ، پديدار مىشود . به عنوان نمونه اگرصاحبِ حق در وجهى كه دريافت نموده ، تصرّف كند و يا اگر زن مؤمنى در برابر مردى كه به صورت فضولى به عقد وى درآمده ، حجاب برگيرد ، رضايت وپذيرش خود را به گونه‌اى عملى نشان داده‌اند .\r\nهمچنين مىتوان اجازه بعدى را به وسيله نگارش يا اشاره نشان داد .\r\nچهارم - لازم نيست صاحبِ حق بلافاصله پس‌از دانستن وقوع قرارداد فضولى ، پذيرش خود را اعلام كند ، بلكه مىتواند رضايت خود را به تأخير اندازد . به ديگر سخن عقد فضولى با پذيرش ديرهنگام صاحبِ حق نيز درست تلقّى مىشود . به عنوان نمونه اگر كسى دريابد كه رئيس دفتر وى خانه‌اى از املاك او را بدون اجازه ، به اجاره داده ، دراين صورت اگر موافقت خود را با اين امر - مثلًا - تا فردا به تأخير اندازد ، اشكالى در قرارداد ايجاد نمىشود .\r\n\r\nنيك خواهى يا دخالت ناروا\r\n4 - افرادى كه به معاملات فضولى دست مىزنند دو گونه‌اند ؛ يا در عمل از روى نيك خواهى اقدام مى كنند و يا از روى دخالت ناروا :\r\nنيك خواه آن است كه با كار خويش مىخواهد به صاحبِ حق اصلى خدمتى برساند ، وبراين مبنا كار خويش را انجام مىدهد كه پس از عقد قرارداد ، رضايت او را جلب كند . به عنوان نمونه وكيلى كه پاره‌اى اوقات از براى سود رسانى به موكّل خود ، پا را فراتر از محدوده وكالت خود مىگذارد . مثلًا وكيلى را در نظر بگيريد كه براى اجاره دادن خانه‌اى وكيل‌شده ، ولى وقتى براى معامله حاضر مىشود با يك معامله فروش فورى وسود ده روبرو مىشود ، كه در صورت اطّلاع مالك از چنين قراردادى\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nحتماً آن را مىپذيرفت ، از اين رو پا را فراتر از اختيارات خود گذارده با شرط اجازه بعدى مالك به بستن آن قرارداد مبادرت مىورزد . چنين وكيلى در واقع از روى نيك خواهى به چنين عملىدست مىزند .\r\nگاهى نيز امكان دارد فرد نيك خواه كه از دوستان مالك است كليد خانه وى را در دست داشته باشد و وقتى مثلًا دريابد كه خانه مزبور در حال خراب شدن است ، از روى نيكخواهى و با پيش‌بينى اجازه مالك ، دست به بازسازى خانه بزند .\r\nيا اينكه مثلًا دوستى با ديدن به فروش گذاشتن خانه مجاور به خريد آن خانه براى دوستش كه پيش از اين براى اقامت در مجاورت وى اظهار تمايل كرده بود ، دست بزند . اينها نمونه‌هايى هستند از نيكخواهى در دست زدن به معاملات فضولى .\r\n5 - حال آنكه كسى كه از روى دخالت ناروا اقدام مىكند ، از دست زدن به معامله فضولى قصد خدمت به صاحبِ حق را ندارد ، بلكه مىخواهد خود از اين معامله بهره گيرد ، يا به پيروى از هواى نفس به آن مبادرت مىروزد . به عنوان نمونه كسى كه خود را مالك كالايى مىپندارد و براى بهره‌مندى خود در مورد آن قراردادى مىبندد در حالى كه پس از آن معلوم مىشود كه آن كالا به وى تعلّق نداشته ، و يا كسىكه اموال غصبى ديگران را كه به زور از ايشان گرفته به فروش رساند .\r\n6 - هر دوگونه عقد فضولى ، چه از روى نيك خواهى باشد و چه از روى دخالت ناروا ، در صورت اجازه‌ى بعدى صاحبِ حق صحيح تلقى مىشوند ، با اين تفاوت كه - بر خلاف گونه دخالت ناروا - گونه نيك‌خواهانه ضمان‌آور نيست و در برخى موارد « كه به‌تفصيل در جاى خود گفته مىشوند » فرد نيك خواه استحقاق دريافت اجرت را نيز مىيابد .\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n\r\nفصل سوم : درآمدزاييهاى حرام\r\n\r\n1 - احكام عمومى\r\nپيامبراكرم ( ص ) فرموده اند : «\r\nإِنَّ أَخْوَفَ مَا أَخَافُ عَلَى أُمَّتِى هَذِهِ الْمَكَاسِبُ الْحَرَامُ وَ الشَّهْوَةُ الْخَفِيَّةُ وَ الرِّبَا »\r\n« 1 » .\r\n« همانا چيزى كه بيشتر از همه از آن بر امّتم ، مىترسم درآمد زاييهاى حرام ، وشهوت پنهان و رباخوارى است . »\r\nاز امام صادق ( ع ) روايت شده كه فرمودند :\r\n« . . .\r\nوَ مَا كَانَ مُحَرَّماً أَصْلُهُ مَنْهِيّاً عَنْهُ لَمْ يَجُزْ بَيْعُهُ وَ لَا شِرَاؤُهُ »\r\n« 2 » .\r\n« . . . و هر آنچه كه اصلش حرام شده ، و از آن نهى شده ، فروش و خريد آن جايز نمىباشد . »\r\nاحكام :\r\n1 - هر كارى كه انسان بدان دست يازد ، و هر فعّاليّتى كه براى كسب روزى انجام دهد ، شامل تجارت ، كشاورزى ، صنعتگرى ، و يا مشغول شدن به پيشه‌هاى بزرگ وكوچك ، و همچنين خدمات رسانى ، در اصل ، از نظر شرع حلال است ، مگر آن گونه‌هاى معاملات ودرآمدزاييهاى حرامى كه در شرع استثنا شده‌اند .\r\n2 - درآمدزاييهاى استثنا شده از اين اصل شرعى ، يا درآمدزايى از معامله بر چيزهاى نجس‌اند و يا معاملاتى با اهداف حرام هستند ، و يا آنهايى هستند كه پيامدهايى حرام در بردارند ، و يا معامله بر سر امور غير نافع وبىفايده مىباشند ، و يا خود ذاتاً عملى حرام محسوب مىشوند . « به برخى از اين موارد به صورتى آشكارتر اشاره خواهد رفت » .\r\n\r\n\r\n","description":"","footnote":"\r\n( 1 ) - وسائل الشعية ج 12 ، ابواب يكتسب به باب 1 ، ص 52 ح 1 ( از وسائل 20 جلدى ) و همان ج 27 ص 81 ، ( از 29 جلدى )\r\n( 2 ) - دعائم الاسلام ج 2 ، كتاب البيوع فصل 2 ح 23 ، ص 18 .\r\n","page_name":" 259 ","page_number":259},
  {"content":"\r\n\r\n3 - به عنوان يك قاعده كلّى ، شرع انعقاد هر قراردادى ، بر سر هر چيزى را كه ذاتاً حرام و نهى شده است را حرام مىشمرد . چرا كه خداوند هر چيزى را كه حرام كرده و يا خوردن آن را حرام شمرده ، بهاى آن را نيز حرام كرده است . « به عنوان نمونه در صورتى كه اذيت وآزار مؤمنان از محرّمات باشد ، درآمدزايى از راه آزار مؤمنين نيز در هر صورتى حرام خواهد بود . »\r\nهمچنين معامله بر سر هر عملى كه حرمتش در شريعت ثابت شده ، حرام مىباشد . همچون اختر بينيهاى حرام ، سحر وجادو ، كِهانت ، برپايى وگرداندن بزمهاى لهو وآواز وطرب ، تأسيس وگرداندن بارها ورقّاصخانه‌ها وروسپى خانه‌ها ، و همچنين تأسيس وگرداندن كازينوهاى قمار و شراب ، وجايگاههاى نمايش فيلمهاى منافى عفّت ، توليد و عرضه و فروش كتابها ومجلّه‌هاى جنسى نامشروع ، مؤسّسه‌هاى توليد و فروش و كرايه نوارهاى صوتى وتصويرى حرام ، وتوليد فيلمهاى سينمايى حرام وغيره .\r\n4 - منظور از حرمت معامله بر سر يك چيز ، تنها حرمت خريد و فروش آن نيست ، بلكه آن چيز نبايد در هيچ عقدى به عنوان مورد معامله مطرح شود « چه خريد و فروش باشد ، چه اجاره باشد ، چه صلح باشد ، چه وديعه ، حواله ، عاريه ، قرض و چه مهريّه ازدواج باشد و . . . »\r\n5 - در تمام معاملات ودرآمدزاييهاى حرام ، معامله نيز باطل مىشود . از اين رو نه بها حلال مىشود و نه هيچ حقّى به كسى كه كالاى حرام به وى انتقال يافته ، تعلّق مىگيرد .\r\n\r\n2 - معامله بر چيزهاى نجس\r\nخداوند متعال مى فرمايد :\r\nحُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ مَا أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ مَا أَكَلَ السَّبُعُ إِلَّا مَا ذَكَّيْتُمْ وَ مَا ذُبِحَ عَلَى النُّصُبِ . . . « 1 » .\r\n« گوشت مردار ، خون ، گوشت خوك ، حيواناتى كه به غير نام خدا ذبح شوند ، حيوانات خفه شده و به زجر كشته‌شده ، آنها كه بر اثر پرت شدن از بلندى بميرند ، آنها كه به ضرب شاخ حيوان ديگرى مرده باشند ، باقيمانده صيد حيوان‌درنده مگر آنكه « به موقع به آن حيوان برسيد » و آن را\r\n\r\n\r\n","description":"","footnote":"\r\n( 1 ) - سوره مائدة ، آيه 3 .\r\n","page_name":" 260 ","page_number":260},
  {"content":"\r\n\r\nسر ببريد و حيواناتى كه روى بتها « يا در برابر آنها » ذبح مىشوند ، « همه » بر شما حرام شده است ؛ . . »\r\nامام باقر ( ع ) فرموده :\r\n« لَعَنَ رَسُولُ اللَّهِ\r\n( ص )\r\nفِى الْخَمْرِ عَشَرَةً : غَارِسَهَا وَ حَارِسَهَا وَ عَاصِرَهَا وَ شَارِبَهَا وَ سَاقِيَهَا وَ حَامِلَهَا وَ الْمَحْمُولَةَ إِلَيْهِ وَ بَائِعَهَا وَ مُشْتَرِيَهَا وَ آكِلَ ثَمَنِهَا »\r\n« 1 » .\r\n« رسول خدا ( ص ) ده دسته را از رهگذر شراب لعنت كرده اند : كشت كنندگان درختان مواد اوّليّه آن ، نگهدارندگان آن ، كسانى كه عصاره شراب را مىگيرند ، كسانى كه آن را مىنوشند ، ساقيان شراب ، حمل كنندگان آن ، كسانى كه شراب براى ايشان حمل مىشود ، فروشندگان وخريداران آن و كسانى كه از بهاى آن روزى خود را تأمين مىكنند . »\r\nاحكام :\r\nمعامله بر چيزهاى نجس ، حرام و باطل مىباشد ، اكنون به برخىاز احكام آن توجّه كنيد :\r\n1 - مُسْكِرات :\r\nكار وفعّاليّت در عرصه مسكرات « مشروبات الكلى » به هر نحوى كه باشد ، جايز نمىباشد . از همين رو توليد ، حمل و نقل ، خريد و فروش ، انبار كردن وتبليغ كردن براى مسكرات و به طور كلّى هر فعّاليّت توليدى ، خدماتى ، تجارى وفعّاليّتهاى ديگرى از اين دست كه به گونه‌اى با مسكرات ارتباط پيدا كنند ، حرام و غير مجاز خواهند بود .\r\nهمچنين دراين حكم هيچ تفاوتى ميان مسكرات مايع وجامد وجود ندارد ، هرچند كه به نجاست گونه‌هاى جامد آن قائل نباشيم .\r\nمعامله بر گونه‌هاى مختلف موادّ مخدّر رايج در عصر حاضر نيز حرام مىباشد ، چون آنها بيشترين زيان را متوجّه فرد وجامعه مىكنند .\r\n2 - مردار :\r\nمعامله بر سر مردار حيواناتى كه خون جهنده دارند و همچنين معامله بر سر بخشهايى از مردار كه در حال حيات روح دارند جايز نمىباشد . امّا مىتوان چيزهايى از مردار كه\r\n\r\n\r\n","description":"","footnote":"\r\n( 1 ) - وسائل الشّيعة ، ج 17 ، ابواب الأشربة المحرّمة ، باب 55 ، ح 1 . ص 224 از نوع 29 جلدى .\r\n","page_name":" 261 ","page_number":261},
  {"content":"\r\n\r\nدر حال حيات روح ندارند همچون مو ، پشم ، تخم وبخشهايى از اين دست را در صورت داشتن فايده حلال به فروش رسانيد . از اين رو داد وستدگوشت گوسفند و يا مرغى كه به طريقه‌اى نامشروع ذبح شده باشند جايز نيست ، حال آنكه داد وستد پشم و يا پر آنها جايز مىباشد .\r\n3 - سگ :\r\nمعامله بر سر سگ زنده اگر منفعتى در برنداشته باشد حرام مىباشد . امّا در باب سگهايى كه بر آنها منفعتى حلال وعقلايى ، مترتّب است ، همچون سگ شكارى ، سگ گله ، سگ نگهبان باغ يا خانه ، سگ پليسى كه براى مقابله باجرايم وكشف موادّ مخدّر و يا براى جستجوى افراد زنده‌اى كه در اثر يك سانحه زير آوار مانده‌اند و يا براى تعقيب‌تبهكاران وامورى از اين دست آموزش ديده‌است ، بايد گفت كه معامله بر آنها ، وفراهم كردن و نگهدارى آنها بنابر اقوىصحيح است .\r\n4 - خوك :\r\nمعامله بر سر خوك چه زنده و چه مرده و همچنين معامله بر سر گوشت و پوست و ديگر بخشهايش حرام مىباشد .\r\n5 - ديگر نجاسات :\r\nبر سر ديگر نجاسات نيز نمىتوان معامله كرد مگر اينكه چيز نجس فايده حلالى داشته باشد . از اين رو به عنوان نمونه معامله بر سر فضولات انسانى جهت تهيه كود يا معامله بر سر خون جهت تزريق آن به فردى ديگر يا استفاده از آنها در آزمايشهاى علمى با اهدافى مشروع جايز شمرده مىشود .\r\n\r\nفروع مسئله :\r\nنخست : موارد زير از حكم تحريم مستثنى شده‌اند :\r\nالف - حالتهاى شديد ناچارى كه موجب جواز امور نامشروع مىشوند . به عنوان نمونه اگر درمان يك بيمارى سخت منحصر به استفاده از مادّه مسكر و يا مخدّر ويژه‌اى باشد ، دادوستد آن مادّه ، به اندازه ضرورت جايز خواهد بود . نكته قابل ذكر اين است\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكه بنابر احتياط ، اين گونه معاملات بايد به اعتبار ظرف محتوى آن مادّه و يا به ازاى خدمتى كه طرف ديگر انجام مىدهد ، برقرار شوند .\r\nب - در صورتى كه بر آن معامله مصلحتى غير حرام مترتّب باشد . مانند دستيابى واستفاده از مردار جهت انجام‌آزمايشات علمى در مراكز تحقيقاتى براى رسيدن به نتايجى سودمند براى جامعه .\r\nج - بخشهايى از بدن مردار كه در حال حيات روح ندارند ، همچون مو ، پشم ، كرك ، پر و . . . در صورت داشتن فايده‌اى مشروع وهدفمند .\r\nدوّم - حرمت دادوستد محرّمات ونجاساتى كه ذكر شد ، شامل معامله با كافرانى كه اين امور وموارد را حلال مىشمارند نيز مىشود . از همين جهت به عنوان نمونه فروش شراب ، گوشت خوك ، آلات قمار ، و يا ابزارهاى لهو وآوازه خوانى به كافرى كه آنها را مباح مىشمرد نيز جايز نمىباشد .\r\nسوم - مىتوان بر سر آب ميوه جوشانده شده‌اى كه هنوز دوسوّم آن تبخير نشده ، هر چند قايل به نجاست آن باشيم ، معامله‌كرد . زيرا مىتوان در صورت ادامه جوشانيدن وتبخير تمام دوسوّم آن عصاره ، از آن به گونه‌اى حلال بهره‌مند شد .\r\nچهارم - معامله بر سر ادرار وفضولات طاهر حيوانى در صورتى كه فايده حلالى دربر داشته باشد ، جايز شمرده مىشود ، همينگونه است معامله بر سر خون در صورتى كه فايده‌اى حلال دربرداشته باشد . و اما معامله بر سر فضولات انسانى و حيوانى نجس نيز ، با كراهت ، جايز مىباشد .\r\nپنجم - مىتوان بر سر هر چيز نجس شده ، كه قابل تطهير و پاك شدن مىباشد « همچون فرش ، پارچه ، ظروف وابزارهاى نجس شده » معامله كرد . همچنين معامله بر سر چيزهاى متنجّس غير قابل تطهير ، البتّه در صورتى كه استفاده از آنها متوقّف بر طهارت و پاكى آنها نباشد ، « همچون سوخت نجس شده ، مصالح ساختمانى نجس شده‌اى كه در اماكنى استفاده مىشود كه مشروط به طهارت نيست ، و يا روغنهاى نجس شده‌اى كه در صنعت به كار گرفته مىشوند و طهارت آنها الزامى نمىباشد و . . . » نيز جايز شمرده مىشود .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nششم - اگر بهره‌مندى از چيز نجس شده غير قابل تطهيرى « همچون آب ميوه ، روغن خوراكى و يا سركه نجس شده » تنها در صورت پاكى و طهارت آن ، متصوّر باشد ، دادوستد آن جايز شمرده نمىشود ، مگر اينكه عرفاً بتوان براى آن استفاده‌حلال وهدفمند ديگرى را تعريف كرد . از اين دست مىتوان به داد وستد روغن خوراكى نجس شده ، البتّه به عنوان سوختِ چراغهاى قديم اشاره كرد .\r\n\r\n3 - غِشّ و تَدْليس « 1 »\r\nاز رسول خدا ( ص ) نقل شده است كه ايشان در حديث مناهى فرمودند :\r\n« وَ مَنْ غَشَّ مُسْلِماً فِى شِرَاءٍ أَوْ بَيْعٍ فَلَيْسَ مِنَّا وَ يُحْشَرُ يَوْمَ الْقِيَامَةِ مَعَ الْيَهُودِ لِأَنَّهُمْ أَغَشُّ الْخَلْقِ »\r\n« 2 » .\r\n« هركس در خريد و فروش مسلمانى را فريب دهد ، از ما نيست و در روز قيامت با يهود محشور مىشود ، زيرا كه آنها فريبكارترين مردم در حق مسلمانان هستند . »\r\nوفرمود :\r\n« لَيْسَ مِنَّا مَنْ غَشَّ مُسْلِماً . »\r\n« 3 »\r\n« از ما نيست آنكس كه مسلمانى را فريب دهد . »\r\nوفرمود :\r\n« وَ مَنْ بَاتَ وَ فِى قَلْبِهِ غِشٌّ لِأَخِيهِ الْمُسْلِمِ بَاتَ فِى سَخَطِ اللَّهِ وَ أَصْبَحَ كَذَلِكَ حَتَّى يَتُوبَ »\r\n« 4 » .\r\n« هركس شب را بخوابد و در قلبش فريب « وخيانتى » نسبت به برادر مسلمانش باشد ، شب را در غضب خدا گذرانده‌است و در همين حالت صبح مىكند تا اينكه توبه كند . »\r\nاحكام :\r\nفريب وغِش در معاملات وقراردادها حرام است ، كه دراين مورد به اجمال سخن گفته شد . يكى از مصداقهاى غش در معامله تدليس است . مثالى كه در منابع فقهى از آن ياد مىشود ، آرايشگرى است كه در مورد زنى كه قصد ازدواج با او دارند تقلّب مىكند . يعنى به وسيله تغييرات ظاهرى بر روى زنى كه قصد ازدواج با او دارند سعى\r\n\r\n\r\n","description":"","footnote":"\r\n( 1 ) - غِشّ در اصطلاح فقهى به معناى تقلّب در كالاى مورد معامله است و تدليس نيز با اندك تفاوتى به همين مفهوم است ( با اين تفاوت كه بيشتر در يك مورد خاصّ يعنىنيرنگ در آرايش زن براى ازدواج به كار مىرود . ) امّا از آنجا كه نه غشّ و نه تدليس معادل دقيق و مناسبى در فارسى ندارد لذا در ترجمه از همان الفاظ عربى استفاده شده‌است - مترجم .\r\n( 2 ) - وسائل الشيعه ج 27 ، باب 86 ص 282 ( چاپ 29 جلدى ) .\r\n( 3 ) - وسائل الشيعه ج 27 ، باب 86 ص 282 ( چاپ 29 جلدى )\r\n( 4 ) - همان ص 286 .\r\n","page_name":" 264 ","page_number":264},
  {"content":"\r\n\r\nمىكند كه به دروغ او را زيبا نشان دهد ، به گونه‌اى كه عيبهايش براى فريب مردى كه قصد ازدواج با او را دارد پنهان شود . مانند تغيير رنگ صورت يا پوشاندن طاسى سر به وسيله‌ى گذاشتن موى مصنوعى ، يا پنهان كردن عيبهاى صورت يا چشم به وسيله‌ى پودرها وكرمهاى زيبايى .\r\nبنابراين تدليس هر عملى است كه براى پنهان كردن ومخفى نمودن عيبهاى يك شئ ونشان دادن آن به گونه‌اى خلاف واقع ، انجام شود .\r\nدر حرمت اين عمل ، اگر با قصد فريب دادن انجام شود ، هيچ شكّى نيست ، زيرا از آشكارترين مصداقهاى غِش يافريب است كه حرام مىباشد .\r\nبا اين تفاوت كه امروز تدليس به كار آرايشگرى منحصر نيست ، بلكه امروزه زمينه‌هاى بسيارى براى تدليس حرام در قراردادها ومعاملات روزانه وجود دارد كه توجّه شما را به بعضى از مصداقها ومثالهاى آن جلب مىنماييم :\r\n1 - تدليس در محلّ ساخت يك كالا ، يعنى كالايى كه در كشور معيّنى ساخته شده بعنوان توليدى كشور ديگرى عرضه شود .\r\n2 - تدليس در نشانه‌هاى تجارى ، مانند اينكه شخص يا كارخانه‌اى از علامت تجارى معروف ومرغوبى براى فروش كالاى خود بهره ببرد كه در غير اين صورت « اگر از اين علامت استفاده نكند » مشترى از آن كالا استقبال نخواهد كرد .\r\n3 - تدليس در ذكر تركيبات كالا و مقدار آن ، مثلًا در ساخت مادّه‌اى غذايى از مواد خام غير مرغوب مانند رنگهاى مصنوعى و يا مواد نگهدارنده‌اى كه مضرّ است استفاده شود و بر روى آن نوشته شود كه اين كالااز اين مواد خالى است ، يا اينكه در بيان مواد به كار رفته فقط نام بعضى ذكر شود كه موجب گمراهى مشترى گردد و همچنين هر چيزى كه موجب پنهان كردن تركيبات حقيقى كالا شود .\r\n4 - تدليس در تاريخ توليد وانقضاء مصرف ، مانند نوشتن تاريخهاى غير حقيقى ، و يا تغيير تاريخ انقضا و همچنين هرگونه تغيير در تاريخ‌كه منجر به گمراه كردن مشترى شود .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n5 - تدليس در نوع و درجه بندى كالاى توليدى ، به اين صورت كه مثلًا اگر كالا از حيث نوع به درجات ممتاز ، متوسّط ومعمولى تقسيم مىشود ، كالايى از نوع معمولى را بعنوان كالاى ممتاز عرضه كند .\r\n6 - در آنچه از مصاديق غش وتدليس ذكر شد ، هيچ فرقى بين اينكه توسط خود شخص و يا ديگرى انجام شده باشد نيست ، پس اگر كالايى داراى غش وتدليس باشد ، فروش و هر نوع دخالت در فروش آن توسط هركسى كه نسبت به آن آگاه باشد حرام است .\r\n\r\n4 - قمار و شرط بندى\r\nخداوند متعال فرموده :\r\nيَا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصَابُ وَ الْأَزْلَامُ رِجْسٌ مِنْ عَمَلِ الشَّيْطَانِ فَاجْتَنِبُوهُ « 1 » .\r\n« شراب و قمار و بتها و ازلام [ نوعى بخت آزمايى 
  ] ، پليد و از عمل شيطان است ، از آنها دورى كنيد . . . » « 2 »\r\nامام محمّد باقر ( ع ) در تفسير آيه 90 سوره مائده فرموده :\r\n« . . . أَمَّا الْمَيْسِرُ فَالنَّرْدُ وَ الشِّطْرَنْجُ وَ كُلُّ قِمَارٍ مَيْسِرٌ . . . إلى أن قال : - كُلُّ هَذَا بَيْعُهُ وَ شِرَاؤُهُ وَ الِانْتِفَاعُ بِشَىْءٍ مِنْ هَذَا حَرَامٌ مِنَ اللَّهِ مُحَرَّمٌ وَ هُوَ رِجْسٌ مِنْ عَمَلِ الشَّيْطَانِ » « 3 » .\r\n« . . . وامّا منظور از ميسر ، نرد وشطرنج بوده والبتّه هر قمارى ميسر است . . . تا آنجا كه مىفرمايد همه اين موارد خريد و فروش واستفاده از آن نزد خداوند حرام است وپليدى از عمل شيطان . »\r\nاحكام :\r\n1 - قمار حرام است و مال اندوزى به وسيله آن و به وسيله هر فعّاليّتى كه به نوعى با قمار مرتبط است ، حرام مىباشد . برخى از اين فعّاليّتها عبارتنداز :\r\nالف - ساختن وتوليد وسايل وابزار قمار .\r\nب - تجارت آن وواردات وصادرات ، خريد و فروش و هر معامله‌ى ديگرى از اين دست .\r\n\r\n\r\n","description":"","footnote":"\r\n( 1 ) - سوره مائدة ، آيه 90 .\r\n( 2 ) - منظور از ميسر در لغت و روايات قمار است .\r\n( 3 ) - وسائل الشيعة ج 17 ، باب 102 ، ص 321 ، ح 12 . ( از 29 جلدى )\r\n","page_name":" 266 ","page_number":266},
  {"content":"\r\n\r\nج - گرفتن مزد بابت هر عمل وخدمتى كه به نوعى با قمار مرتبط است .\r\nد - تهيه مقدّمات آن مانند فراهم كردن مكان قمار « خانه‌ها ومراكز وباشگاههاى قمار » و تهيه نمودن وسايل وابزار قمار براى قماربازان وموارد مشابه .\r\n2 - بازى به چند گونه تقسيم مىشود :\r\nالف - بازى با وسايل قمار با شرط بندى كه حرام است .\r\nب - بازى با وسايل قمار بدون شرط بندى ، كه احتياط واجب در اجتناب از آن است ، به خصوص در مورد نرد وشطرنج كه روايات بسيارى در مورد اين دو وارد شده است .\r\nج - بازى با غير از وسايل قمار امّا با شرط بندى كه اين هم حرام است .\r\nد - بازى با غير از وسايل قمار و بدون شرط بندى وبرد وباخت ، كه از اين جهت اشكال ندارد زيرا دليلى بر تحريم آن نيست .\r\n3 - شرط بندى در مسابقات اسب دوانى وتيراندازى از شرط بنديهاى حرام ، استثنا شده است ، كه اين دو جايز است . « وان شاء اللَّه احكام مربوط به آنها در جاى خود بيان مىشود . »\r\n4 - خريد و فروش بليت‌هاى بخت‌آزمايى ، به هدف به دست آوردن سود نيز از انواع شرط بندى حرام است .\r\n5 - امّا خريد بليت‌هاى بخت‌آزمايى خيريّه تنها به هدف انجام عمل خير و بدون قصد به دست آوردن سود اشكالى ندارد .\r\n6 - اگر وسيله معيّنى قبلًا از ابزار قمار بوده است ، امّا وضعيت آن تغيير كرده و مردم ، ديگر آن را بعنوان وسيله قمار نمىشمرند ، بازى با آن بدون شرط بندى اشكالى ندارد . اگرچه بنابر احتياط واجب بايد از نرد وشطرنج اجتناب شود زيرا كه در حرمت اين دو رواياتى خاصّ از معصومين وارد شده است .\r\n7 - در تطبيق احكام مذكور بر وسايل قمارى كه در زمان پيامبر اسلام متداول بوده و آنچه بعداً بوجود آمده فرقىنيست ، حتّى بازى قمار از طريق رايانه واينترنت نيز مشمول اين احكام است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n8 - مرجع وملاك در تشخيص آنچه آلت قمار شمرده مىشود ، عرف خاصّ است ، يعنى عرف اشخاص خبره در اين مورد و طبيعتاً اين امر با اختلاف زمان ومكان تفاوت مىكند ، بنابراين چه بسا آلتى در مكان وزمان معيّنى وسيله قمار باشد ولى همين وسيله در مكان وزمان ديگر وسيله قمار شمرده نشود .\r\n\r\n5 - غنا و موسيقى\r\nخداوند متعال مى فرمايد :\r\nوَ مِنَ النَّاسِ مَنْ يَشْتَرِى لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَهَا هُزُواً أُولئِكَ لَهُمْ عَذَابٌ مُهِينٌ « 1 » .\r\n« و بعضى از مردم سخنان بيهوده را مىخرند تا مردم را از روى نادانى ، از راه خدا گمراه سازند و آيات الهى را به استهزاگيرند ؛ براى آنان عذابى خوار كننده است . »\r\nامام صادق ( ع ) فرموده :\r\n« بَيْتُ الْغِنَاءِ لَا تُؤْمَنُ فِيهِ الْفَجِيعَةُ وَ لَا تُجَابُ فِيهِ الدَّعْوَةُ وَ لَا يَدْخُلُهُ الْمَلَكُ »\r\n« 2 » .\r\n« خانه‌اى كه در آن غناست هرگز از حوادث ناگوار در امان نيست و در آن دعا مستجاب نمىشود و ملائكه ، وارد آن نمىگردند . »\r\nاحكام :\r\n1 - هر نوع غنا و هر آنچه به آن ملحق مىشود مانند موسيقى و همچنين به كار گرفتن هر نوع وسيله طرب ، حرام است حتّى اگر غنا با الفاظ قرآن ، كلمات دعا و يا اشعارى باشد كه شامل امورى است كه فىنفسه حلال است .\r\n2 - هرگونه كسب به وسيله غنا ، از گرفتن مزد در ازاى اجراى آن تا ساختن وفروختن وسايل آن واساساً هرگونه معامله‌اى كه به نوعى به غنا مربوط مىشود ، حرام است .\r\n\r\n\r\n","description":"","footnote":"\r\n( 1 ) - سوره لقمان ، آيه 6 .\r\n( 2 ) - وسايل الشّيعة ، ج 12 ، ابواب ما يكتسب به ، باب 99 ، ح 1 . ( از نوع 20 جلدى ) و همان ج 17 ( ص 303 ) ( از نوع 29 جلدى ) والكافى ج 6 ص 433 .\r\n","page_name":" 268 ","page_number":268},
  {"content":"\r\n\r\n3 - همچنين نوارهاى صوتى وتصويرى وسىدىهاى كامپيوترى كه حاوى غناست ؛ مبادله ، توليد ، فروش وخريدآنها و گرفتن مزد به خاطر آنها وهرگونه معامله‌اى بر سر آنها حرام است .\r\n4 - بنابر مشهور خواندن زنان خواننده در جشنهاى عروسى زنانه به شرط آنكه همراه حرام ديگرى نباشد ، مانند اينكه مردها با زنها مختلط شوند و يا سخن حرامى زده شود ، استثنا شده‌است ، اگرچه دراين مورد نيز احتياط در ترك آن است .\r\n5 - اگر در موردى امر بر ما مشتبه شود وندانيم غناست يا نه ، معيار در تمييز غنا از غير آن ، عرف است .\r\n\r\n6 - فروش اسلحه به دشمن\r\nخداوند سبحان مىفرمايد :\r\nوَ تَعَاوَنُوا عَلَى الْبِرِّ وَ التَّقْوَى وَ لَا تَعَاوَنُوا عَلَى الْإِثْمِ وَ الْعُدْوَانِ وَ اتَّقُوا اللَّهَ إِنَّ اللَّهَ شَدِيدُ الْعِقَابِ « 1 » .\r\n« و « همواره » در راه نيكى و پرهيزگارى باهم تعاون كنيد . و « هرگز » در راه گناه و تعدّى همكارى ننماييد . و از « مخالفت فرمان » خدا بپرهيزيدكه مجازات خدا شديد است ! »\r\nدر وصيّت پيامبر اسلام ( ص ) به حضرت على ( ع ) آمده است :\r\n« يَا عَلِىُّ كَفَرَ بِاللَّهِ الْعَظِيمِ مِنْ هَذِهِ الْأُمَّةِ عَشَرَةٌ : الْقَتَّاتُ « إِلَى أَنْ قَالَ » وَ بَائِعُ السِّلَاحِ مِنْ أَهْلِ الْحَرْبِ »\r\n« 2 »\r\n« اى على ! از اين امّت ده گروه به خداوند بزرگ كافر شده اند : اوّل ، كسى كه دو به همزنى مىكند - تا آنجا كه فرمود - و فروشنده سلاح به دشمنانِ حربى . »\r\nاحكام :\r\nاز امور مهم در زمان كنونى كه بيش از گذشته مورد ابتلا است ، تجارت اسلحه ومهمّات جنگى مىباشد . با اين وصف احكام و قوانين مربوط به اين مسئله چيست ؟\r\n\r\n\r\n","description":"","footnote":"\r\n( 1 ) - سوره مائدة ، آيه 2 .\r\n( 2 ) - وسائل الشّيعة ، ج 12 ، ابواب ما يكتسب به ، باب 8 ، ص 71 ، ح 7 . از ( 20 جلدى ) و همان ج 27 ص 103 .\r\n","page_name":" 269 ","page_number":269},
  {"content":"\r\n\r\n1 - اگر قراراداد براى صادرات اسلحه ومهمّات و تجهيزات جنگى به طرف معيّنى « حكومتها يا سازمانها و احزاب و يا افراد » باشد كه موجب يارى و تقويت جبهه باطل بر ضدّ حقّ « مانند دشمنان اسلام كه خود را براى جنگ با مسلمين آماده مىكنند » شود ، جايز نيست زيرا از بارزترين مصداقهاى كمك و همكارى در گناه وتجاوز است .\r\n2 - تفاوتى دراين حكم ميان زمان جنگ يا آتش بس و صلح ، در صورتى كه سپاه باطل سلاح را براى حمله به مسلمين انبار مىكند ، نيست .\r\n3 - در حرمت همكارى با جبهه باطل ، شرط نيست كه صادر كننده سلاح اين كار را با قصد كمك به انجام گناه وتجاوز انجام دهد ، بلكه همين كه عرفاً همكارى صدق كند ، كافى است ، حتّى اگر هم او اين عمل را با هدف و قصد همكارى انجام نداده باشد .\r\n4 - فروش وصدور آلات جنگى به مسلمانان در صورتى كه آن را بر ضدّ دشمنانِ غير مسلمان خود بكارگيرند جايز است .\r\n5 - فروش سلاح به هر دو جبهه باطل به شرط آنكه سبب گسترش جنگ و فساد نشود ، جايز است . مانند فروش اسلحه دفاعى وباز دارنده كه موجب موازنه قدرت دوطرف مىشود .\r\n6 - اگر جنگ بين دو جبهه باطل باشد ، كه هر دو طرف با مسلمانان پيمان عدم تجاوز بسته‌اند فروش اسلحه وتجهيزات هجومى به هر دو طرف جايز نيست ، امّا فروش سلاحها وابزار دفاعى اشكال ندارد .\r\n7 - فروش اسلحه به افراد وگروههايى كه به افراد بىگناه تجاوز مىكنند ، و يا حيات اجتماعى را در معرض خطر قرار مى دهند ، مانند جنايتكاران وباندهاى توزيع موادمخدّر ومافيا وشبكه‌هاى تروريستى و شبيه به آن ، جايز نيست .\r\n\r\n7 - كار اقتصادى به وسيله ديگر محرّمات\r\nاز رسول خدا ( ص ) روايت شده است كه فرمود :\r\n« إذا حرّم اللَّه شيئاً حرم ثمنه »\r\n« 1 »\r\n\r\n\r\n","description":"","footnote":"\r\n( 1 ) - وسائل الشيعة ج 12 ، الباب 8 ، ص 55 ، ح 29 . وبحار ج 100 باب 4 ، ص 55 .\r\n","page_name":" 270 ","page_number":270},
  {"content":"\r\n\r\n« هنگامى كه خداوند چيزى را حرام كرد ، بهايى كه به وسيله آن به دست مىآيد را هم حرام نموده است . »\r\nدر وصيّت حضرت پيامبر ( ص ) به حضرت على ( ع ) آمده است :\r\n« يَا عَلِىُّ مِنَ السُّحْتِ ثَمَنُ الْمَيْتَةِ وَ ثَمَنُ الْكَلْبِ وَ ثَمَنُ الْخَمْرِ وَ مَهْرُ الزَّانِيَةِ وَ الرِّشْوَةُ فِى الْحُكْمِ وَ أَجْرُ الْكَاهِنِ »\r\n« 1 » .\r\n« اى على ! از امور حرام بهاى فروش مردار ، بهاى فروش سگ ، بهاى فروش شراب ، مهر زن زناكار ، رشوه دادن در قضاوت و مزد كاهن است . »\r\nاحكام :\r\nبطور كلّى هرگونه قراردادى در رابطه با محرّمات ، حرام است ، زيرا هر آنچه را كه خداوند متعال حرام كرده ، بها و معامله آن را نيز حرام كرده است . در اينجا به بعضى محرّمات اشاره مىكنيم :\r\n\r\nابزار حرام :\r\n1 - انعقاد قرارداد بر ابزارآلات وتجهيزاتى كه فقط در امور حرام به كار مىرود و هيچ منفعت حلالى ندارد ، مانند آلات لهو وموسيقى وابزار قمار وبتها وصليبها وتجهيزات ووسايل‌مخصوص شكنجه زندانيان و مانند آن حرام بوده و همچنين توليد و گرفتن مزد بابت ساختن آنها نيز جايز نيست .\r\n\r\nهمكارى در امر حرام :\r\n2 - معامله بر سر هر چيزى كه عرف آن را همكارى در امر حرام مىداند ، حرام است . مانند فروش انگور و خرما براى آنكه از آن‌شراب ساخته شود ، و يا فروش چوب وآهن براى آنكه از آن آلت قمار ولهو ساخته شود ، و يا اجاره دادن مكانى براى احداث كارخانه شراب سازى ، و يا براى ايجاد مؤسّسه توليد فيلمهاى فاسد و حرام ، و يا اجاره دادن كاميون يا كشتى براى حمل و نقل شراب و . . .\r\n\r\n\r\n","description":"","footnote":"\r\n( 1 ) - همان ، ابواب ما يكتسب به ، باب 5 ، ص 63 ، ح 9 . ( از 20 جلدى ) و همان ج 17 ص 94 ( از 29 جلدى )\r\n","page_name":" 271 ","page_number":271},
  {"content":"\r\n\r\nامّا فروش و اجاره دادن چيزى به كسى كه مىدانيم آن را در امر حرامى به كار مىبرد ، امّا معامله به قصد انجام آن حرام منعقد نشود ، اشكالى ندارد . مانند فروختن و يا اجاره دادن مكانى به شخصى كه مالك مىداند طرف قرارداد در آينده درآنجا مؤسّسه‌اى براى توليد وتوزيع نوار وفيلمهاى حرام داير مىكند ، البتّه اين در صورتى است كه استفاده حلال‌ازاين فروش و يا اجاره ممكن باشد ، زيرا كه فروشنده يا اجاره دهنده از اين قرارداد قصد همكارى در امر حرام را ندارد ، و بدين جهت نه به آن در متن قرارداد تصريح مىكند و نه در قلبش چنين قصدى دارد ، به گونه‌اى كه عرف آن را همكارى در انجام عمل حرام نمىداند .\r\n\r\nپولهاى تقلّبى :\r\n3 - معامله با اسكناسهاى جعلى و يا سكّه‌هاى تقلبى جايز نيست . و همچنين توليد ، انتشار ومعاوضه آنها حرام است .\r\n\r\nاشياء بدون فايده :\r\n4 - كسب و تجارت آنچه كه هيچ نفع عقلايى در آن نيست ، مانند فروش و خريد حيوانات درنده ومضرّ يا مارها وعقربها كه هيچگونه قصد عقلايى وحلالى از معامله آنها وجود ندارد ، حرام است .\r\n\r\nكتابهاى گمراه كننده :\r\n5 - معامله كتابهاى گمراه كننده حرام است . همچنين ساير عناصر گمراه كننده فرهنگى و فكرى مانند روزنامه‌ها ، مجلّات ، نوارها ، فيلمها وديسكهاى كامپيوترى گمراه كننده حرام است . ونيز نگهدارى ، تعليم ، تكثير ، توزيع ومطالعه آنها ، اگر به قصد حلال ديگرى مانند مطالعه براى پاسخ دادن به آن نباشد ، حرام است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nآنچه به عنوان ملاك حرام بودن چيزى مورد يقين است اين است كه موجب گمراهى مردم شود . بنابراين اگر تهيه‌كردن وحفظ اين موارد منجر به گمراهى شود حرام است و گرنه اشكالى ندارد .\r\n\r\nمجسّمه‌ها وتصويرها :\r\n6 - ساختن مجسّمه موجودات زنده مانند انسان و حيوان وهرگونه قراردادى كه در مورد آن منعقد شود حرام است ، وتفاوتى ندارد كه مجسّمه از جنس چوب ، فلزات معدنى ، سنگ ، گل يا چيز ديگرى باشد . به شرط آنكه اين مجسّمه‌ها به صورت كامل ، يعنى شامل تمام اجزاى ظاهرى جسم باشند . بنابراين ساختن مجسّمه بعضى از اجزاى حيوان يا انسان مانند مجسّمه‌هاى نيم تنه ، اشكالى ندارد .\r\n7 - اقرب آن است كه ، نقّاشى وتصوير موجودات زنده اگر برجستگى نداشته باشد جايزاست ، اگرچه احتياط مستحب در ترك‌آن است .\r\n8 - ساختن مجسّمه و نقاشى جمادات مانند منظره‌هاى طبيعى از قبيل درختان ، گياهان ، درياها ، رودها ، آسمان ، ستارگان ، سيّاره‌ها و همچنين منظره‌هاى دست ساز بشر مانند ساختمانها وابزار ووسايل وتجهيزات ، اشكالى ندارد .\r\n9 - گرفتن هرگونه عكس وفيلم متحرّك به‌گونه‌اى كه امروزه متداول است ، مادامى كه موجب حرام ديگرى نشود ، اشكالى ندارد .\r\n10 - احتياط واجب در عدم نگهدارى مجسّمه‌هاى كامل است .\r\n\r\nسحر وجادو :\r\n11 - جادوگرى ، آموزش وآموختن آن ، وكسب درآمد به وسيله آن حرام است . جادو « سحر » عبارت است از انجام عملىكه در حواس يا ذهن طرف مقابل تأثيرى حقيقى و يا خيالى ايجاد كند .\r\nسحر وجادو حرام است چه تأثيرات آن مضرّ باشد يا نباشد ، و از هرگونه وسيله‌اى در آن استفاده شده باشد ، مانند نوشتن ، سخن گفتن ، دميدن در گره‌ها ، يا كشيدن شكلها وتصاوير و مانند آن تفاوتى نمىكند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nرشوه :\r\n12 - دادن و گرفتن رشوه حرام است . رشوه آن چيزى است كه انسان در دعاوى قضايى به خاطر حقّ كردن باطل و باطل نمودن حقّ مىپردازد .\r\n13 - از بارزترين مصداقها رشوه‌ى حرام آن است كه طرف دعوا براى صدور حكم باطل و يا صدور حكم ، به نفعش ويابراى فراگرفتن شيوه اظهار دفاعيّه ، به گونه‌اى كه بر طرف مقابلش پيروز شود ، به قاضى مىدهد .\r\n14 - از ديگر مصاديق رشوه آن است كه انسان به وكيل مىدهد تا از او در دادگاه ، با هدف وارونه جلوه دادن حق و باطل ، دفاع كند و اساساً آنچه كه با هدف مذكور به هر كسى كه در قوّه قضائيّه كار مىكند ، مىدهد عنوان رشوه دارد .\r\n15 - امّا قرارداد با وكيل براى دفاع واثبات حقّ او و يا تلاش براى تخفيف حكمى كه براى او صادر شده - در صورتى كه‌حقّ با او نباشد - به عنوان اينكه از او به امور قضا وامور قانونى آگاهتر است اشكالى ندارد . البتّه به شرط آنكه دراين وكالت حقّى باطل وباطلى حقّ نشود .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nفصل چهارم : پيوستها\r\n\r\n1 - احتكار\r\nاميرالمؤمنين ( ع ) در عهدنامه مالك اشتر فرموده :\r\n« فَامْنَعْ مِنَ الِاحْتِكَارِ فَإِنَّ رَسُولَ اللَّهِ ص مَنَعَ مِنْهُ وَ لْيَكُنِ الْبَيْعُ بَيْعاً سَمْحاً بِمَوَازِينِ عَدْلٍ وَاسِعاً لَا يُجْحَفُ بِالْفَرِيقَيْنِ مِنَ الْبَائِعِ وَ الْمُبْتَاعِ فَمَنْ قَارَفَ حُكْرَةً بَعْدَ نَهْيِكَ إِيَّاهُ فَنَكِّلْ وَ عَاقِبْ فِى غَيْرِ إِسْرَافٍ »\r\n« 1 » .\r\n« پس با احتكار مقابله كن كه رسول خدا ( ص ) با آن مقابله كرد . و خريد و فروش بايد آسان وبراساس موازين عدالت و به نرخى منصفانه باشد كه به هيچ يك از فروشنده و خريدار زيان وارد نشود و اگر كسى به رغم اخطار و نهى تو ، باز هم احتكار كرد او را به كيفرش برسان وعادلانه مجازاتش كن . »\r\nاحكام :\r\n1 - احتكار مواد غذايى ضرورى حرام است ، وروايات ، آن را محدود به گندم ، جو ، خرما ، كشمش وروغن‌كرده‌اند .\r\n2 - احتكار حرام آنگونه كه در روايات آمده است ، با احتكار مواد غذايى مذكور به مدّت چهل روز در دوران وفور و سه روز در شرايط استثنايى مانند زمان گرانى وكمبود اين مواد وقحطى ، محقّق مىشود .\r\nالبتّه اين زمانبندى ناظر به غالب است ، زيرا ممكن است احتكار در زمانى كوتاهتر و يا بلندتر - نظر به اختلاف‌شرايط - محقّق شود ، كه اين امر به نظر ولى فقيه بستگى دارد .\r\n3 - حاكم شرع مىتواند محتكر را به فروش كالاى احتكار شده مجبور كند ، البتّه بدون اينكه نرخى را براى او معيّن‌كند ، مگر اينكه محتكر ، كالارا با نرخى\r\n\r\n\r\n","description":"","footnote":"\r\n( 1 ) - وسائل الشّيعة ، ج 12 ، ابواب آداب التّجارة ، باب 27 ، ص 315 ، ح 13 .\r\n","page_name":" 275 ","page_number":275},
  {"content":"\r\n\r\nظالمانه عرضه نمايد كه دراين صورت حق دارد او را مجبور كند تا نرخ را پايين‌آورد ، امّا دراين صورت هم نمىتواند براى آن نرخى معيّن كند .\r\n\r\n2 - خيارات يا حقّ فسخ معامله\r\nدر حديثى از امام صادق ( ع ) از قول رسول خدا ( ص ) درباره‌ى خيار مجلس و خيار حيوان آمده است :\r\n« البيِّعان بالخيار حتّى يفترقا ، و صاحب الحيوان بالخيار ثلاثة أيّام »\r\n« 1 » .\r\n« دو طرف معامله خريد و فروش تا زمانى كه از هم جدا نشده‌اند و فروشنده حيوان تا سه روز حق فسخ معامله را دارند . »\r\n\r\nپيش درآمد\r\n\r\nخيار چيست ؟\r\nخيار امكان برهم زدن معامله از جانب دوطرف يا يكى از آنها و يا از طرف شخص سومى مىباشد .\r\nوضع قانون خيار وحقّ فسخ ، تجارت و ديگر قراردادها ومعاملات را آسان كرده و موجب برقرارى عدالت مىشود .\r\nامّا اين امر چگونه است ؟\r\nخيار ، قراردادها را تا حدّى انعطاف‌پذير ، روان وآسان مىكند ، زيرا وقتى دوطرف دانستند كه امكان برهم زدن معامله را در شرايط معيّنى دارند ، معامله را انجام مىدهند . در صورتىكه اگر چنين فرصتى را نداشته باشند « يعنى در حالت عدم وجود خيار » بيش‌از حد درنگ خواهند كرد ، به گونه‌اى كه فرايند داد وستدها وقراردادها ، پيچيده‌تر مىشود .\r\nو از طرف ديگر خيار به تحقّق هدف اصلى در قرارداد كه اقامه قسط وبرقرارى عدالت باشد يارى مىرساند . زيرا اگريكى از طرفين معامله متوجه شود كه دراين معامله مغبون شده است ، خيار به او فرصتى مىدهد تا حق خود را بگيرد .\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، كتاب التّجارة ، ابواب الخيارات ، ص 345 ، باب 1 ، ح 1 .\r\n","page_name":" 276 ","page_number":276},
  {"content":"\r\n\r\nعلاوه بر اين ، قبلًا گفته شد كه يكى از اركان مهم قراردادها ، تراضى است و خيار در حقيقت به وجود خلل در امرتراضى باز مىگردد . يعنى اگرچه ظاهراً انعقاد قرارداد ، بدون تراضى ، صورت نمىگيرد ، ولى گاهى اين تراضى كامل‌نيست . دراين حالت وضع قانون خيار براى كامل كردن آن مىباشد .\r\nبطور مثال اگر دوطرف ، معامله بيع را منعقد كنند ، مادامى كه در محل انعقاد قرارداد حضور دارند براى هر دوى آنهاحق فسخ و خيار وجود دارد . چرا ؟ چون ممكن است انعقاد قرارداد قبل‌از تفكّر وتأمّل كامل انجام شده باشد حال يا به جهت شرم يكى از ديگرى و يا به علّت عدم آگاهى از برخى ويژگيهاى فروش . دراين موارد ، كه على رغم رضايت ظاهرى ، ممكن است تراضى به طور كامل حاصل نشده باشد ، قانون خيار به آن دو اجازه مىدهد ، مادامى كه در محل عقد قرارداد حضور دارند ، رضايت خود را نهائى كنند وقرارداد را به قوّت خود باقى گذارند ، يا آن را فسخ و به طور كامل عدم رضايت خود را از آن آشكار سازند .\r\nاحكام :\r\nهمانگونه كه اشاره كرديم خيار يعنى حقّ فسخ قرارداد براى هر دو طرف معامله يا يكى از آنها و يا شخص سومى غيراز آنها . مواردى كه اين حقّ در آن ثابت مىشود بسيار است كه مهمترين آنها را بيان مىكنيم :\r\nاوّل - خيار مجلس ؛ « كه مخصوص خريد و فروش است » مادامى كه دوطرف معامله جايگاه خريد و فروش را ترك نكرده‌اند ، هركدام از آنها حقّ فسخ معامله را دارند . امّا اگر محل را ترك كردند اين حق ساقط شده و فروش لازم وقطعىاست .\r\nو اگر جدايى طرفين اضطرارى و بر خلاف خواسته آنها باشد ، مانند اينكه معامله را در حالى كه در دو قايق كنار هم هستند منعقد كنند سپس باد شديدى آنها را از هم جدا كند ، و يا وقتى از طريق تلفن يا اينترنت باهم معامله مىكنند ناگهان تماس قطع شود ، بنابر اظهر تا زمانى كه دوباره دو قايق نشين يكديگر را ملاقات كرده و بعد با خواست خود از هم جداشوند ، و يا تماس تلفنى دوباره برقرار شده ومكالمه تمام شود ، حقّ خيار باقى است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nدوّم - خيار حيوان ؛ « كه بازهم مخصوص خريد و فروش است » اگر كسى حيوان زنده‌اى را بخرد تا سه روز از زمان انعقاد قرارداد حقّ فسخ معامله را دارد و در اينجا مسائلى وجود دارد :\r\n1 - در خريد و فروش حيوان ، حقّ خيار فقط مخصوص مشترى است . امّا اگر بهاى حيوان در معامله خود يك حيوان باشد ، اين خيار براى فروشنده نيز هست . وهنگامى كه بها در معامله ، حيوان باشد وكالاى خريدارى شده چيز ديگرى غيراز حيوان باشد ، خيار فسخ فقط مخصوص فروشنده است .\r\n2 - اگر در خلال ايّام سه‌گانه خيار ، براى حيوان عيبى رخ دهد ، به شرط آنكه ناشى از بىاحتياطى وسهل‌انگارى مشترى نباشد ، خيار باقى است و براى او حقّ فسخ و پس دادن حيوان وجود دارد .\r\n3 - به نظر مىرسد علّت وحكمت مسأله خيار حيوان اين است كه اگر حيوان عيبى يا بيماريى داشته باشد ، معمولًا در خلال سه روز مشخّص مىشود . امّا اگر عيبى وجود داشته باشد كه بعد از گذشت مدّتى بيش ازسه روز مشخّص مىشود ، متون دينى دراين باره بيانى ندارند ، اگرچه اولى شرط كردن خيار تا اين مدّت است . بلى درمتون دينى آمده است كه بعضى از عيبهايى كه بعد از گذشت يكسال ظاهر مىشود مانند جنون ، خيار آن نيز تا يكسال‌است .\r\nسوم - خيار شرط ؛ اين خيار با شرط كردن دوطرف قرارداد يا يكى از آنها ثابت مىشود ، به صورتى كه هردو يا يكى از ايشان در خلال مدّت معيّن « مذكور در شرط و مورد توافق طرفين » حقّ فسخ معامله را دارند بنابراين ، طرف دارنده خيار مىتواند در مدّت زمان شرط شده ، قرارداد را - حتّى بدون ارائه دليل - فسخ كند .\r\nروايتى كه در ادامه مىآيد اين خيار را براى ما روشن مىكند :\r\nاز امام صادق ( ع ) درباره مردى سؤال شد كه احتياج پيدا مىكند تا خانه‌اش را بفروشد ، او به سراغ برادرش مىرود و به او مىگويد : اين خانه‌ام را به تو مىفروشم و اين كه خانه براى تو باشد بهتر است نزد من تا از آن ديگرى شود ، به شرط اينكه اگر من بهاى آن را تا يكسال به تو بازگرداندم آن را به من پس‌دهى . امام ( ع ) فرمودند :\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n« لابأس بهذا ، إن جاء بثمنها إلى سنة ردّها عليه »\r\n« 1 » .\r\n« اشكال ندارد ، اگر در خلال يكسال بهايش را داد ، بايد آن را پس دهد . »\r\nو خيار شرط در تمام قراردادها به غير از عقد نكاح جارى است .\r\nچهارم - خيار غَبْن ؛ ومنظور از غبن نيرنگ و فريب است . بنابراين هركس در معاوضه مالى خدعه ونيرنگ به او زده شود و اين فريب به قدرى باشد كه عرف در مورد آن مسامحه نكند « يعنى آن را قابل توجّه داند » اختيار فسخ معامله را دارد . ومثال آن درمورد فروش ، آن است كه اگر شخصى چيزى را به قيمتى كمتر از بهاى واقعيش فروخت « كه خيار براى فروشنده است » و يا بيشتر از قيمت حقيقيش خريد « كه خيار براى خريدار ثابت است » ، براى كسى كه متضرّر شده حقّ فسخ معامله وجود دارد .\r\nپنجم - خيار تأخير ؛ اگر شخصى كالايى را به صورت نقد خريد امّا بهاى آن را پرداخت نكرد وكالارا هم تحويل‌نگرفت ، فروشنده تا سه روز از زمان انعقاد قرارداد بايد منتظر بماند ؛ اگر مشترى بها را پرداخت كرد ، كالاحقّ اوست و گرنه فروشنده حقّ دارد كه معامله را برهم بزند . فقها قائلند كه خيار تأخير فقط مخصوص خريد و فروش است امّا اشبه آن است كه اين خيار شامل تمام قراردادها غير از عقد نكاح شود .\r\nششم - خيار رؤيت ؛ اگر بين دوطرف بر سر جنسى كه مشترى آن را مشاهده نكرده و فقط اوصافش را شنيده قراردادى منعقد شود وسپس به هنگام تحويل گرفتن ، اين شىء را بر خلاف آنچه وصف شده بود ، بيابد . و يا اينكه در مورد شىء مورد مشاهده‌اى قراردادى بسته شود ولى در زمان تحويل گرفتن ، آن شىء بر خلاف آنچه قبلًا ديده شده بود باشد ، دراين دوحالت براى طرف مورد نظر « شخص متضرّر » حقّ خيار وجود دارد .\r\nمثلًا اگر شخصى اتومبيلى را بدون اينكه مشاهده كند و بنابر توصيفهاى فروشنده از قبيل كشور توليد كننده وكارخانه سازنده وقدرت موتور ومدل ساخت و رنگ وجزئيّات ديگر بخرد ، امّا به هنگام مشاهده ، آن را بر خلاف صفاتى كه معامله براساس\r\n\r\n\r\n","description":"","footnote":"\r\n( 1 ) - وسايل الشّيعه ج 12 ، ص 355 ، باب 8 ، ح 1 ( از نوع 20 جلدى ) و همان ج 18 ص 19 از ( 29 جلدى ) .\r\n","page_name":" 279 ","page_number":279},
  {"content":"\r\n\r\nآن واقع شد بيابد ، مشترى حقّ دارد معامله را فسخ كند ، و يا اينكه اتومبيل را همانطور كه هست و با همان قيمت مورد توافق ، قبول كند .\r\nخيار رؤيت ، غير از خريد و فروش ، شامل تمام قراردادهاى معاوضه‌اى مانند اجاره ومصالحه نيز مىشود .\r\nهفتم - خيار تدليس ؛ اين خيار زمانى ثابت مىشود كه يكى از دوطرف قرارداد چيزى را كه مورد معامله قرار گرفته بر خلاف واقع بنماياند و طرف مقابل را فريب دهد ، كه اين كار ، تدليس « يا نيرنگ » است . بنابراين شخص فريب‌خورده حق دارد كه به محض آگاهى يافتن از اين امر قرارداد را فسخ كند .\r\nمثل اينكه شخصى وسيله نقليّه را بنابراين كه جديد و غير مستعمل است بخرد ، امّا معلوم شود كه دست دوّم بوده و فروشنده آن را رنگ زده و به همين جهت مشترى فريب خورده وخيال كرده جديد است .\r\nهشتم - خيار تعذّر تسليم « يا خيار ناتوانى از تحويل دادن » ؛ و اين خيار زمانى است كه يكى از دوطرف نتواند مورد معامله را - به هر دليل - تحويل دهد ، مانند اينكه وسيله‌ى نقليّه مورد معامله قبل‌از تحويل به مشترى دزديده شود و يا خانه اجاره داده شده ازطرف دولت مصادره گردد كه دراين صورت مشترى و مستأجر حقّ فسخ معامله را دارند .\r\nنهم - خيار عيب ؛ اين خيار براى هريك از دو طرف كه در شىء مورد معامله عيبى بيابد ثابت مىشود ودراين حالت صاحب حق مختار است كه معامله را فسخ كند و يا با دريافت ارش « اختلاف قيمت كالاى سالم و معيوب » معامله را قبول‌كند .\r\nمثلًا اگر شخصى پيراهنى را بخرد وسپس متوجّه شود كه پاره يا كهنه است ، خيار عيب براى او ثابت است يعنى حقّ دارد كه يا معامله را بكلّى فسخ كند يا با دريافت اختلاف قيمت پيراهن سالم و معيوب آن را قبول كند . « 1 »\r\n\r\n\r\n","description":"","footnote":"\r\n( 1 ) - اقسام ديگرى از خيارات وجود دارد كه در كتب فقهى مفصّل ، بيان شده است و غالباً در چارچوب مواردى است كه گفته شد . همچنانكه براى هر كدام از خيارات‌جزئيات و احكامى است كه بخاطر اينكه به ندرت اتّفاق مىافتد بيان نشد .\r\n","page_name":" 280 ","page_number":280},
  {"content":"\r\n\r\n\r\nاحكام خيار عيب\r\n1 - اگر يكى از دوطرف در كالاى مورد معامله عيبى بيابد كه قبل از قرارداد وجود داشته ونمىدانسته است ، اختيار داردكه كلّاً معامله را فسخ كند يا با گرفتن اختلاف قيمت كالاى صحيح و معيوب آن را قبول كند .\r\n2 - مشهور اين است كه خيار عيب فورى است ، يعنى طرف مورد نظر « شخص متضرّر » به محض آگاهى يافتن از عيب ، حقّ استفاده از اين خيار را دارد و اگر اهمال و تأخير كند حقّش ساقط مىشود . امّا نظر موجّه وپسنديده اين است كه تأخير در استفاده از حق خيار عيب اگر به طرف ديگر معامله ضررى نمىرساند ، اشكال ندارد .\r\n3 - حقّ فسخ معامله و پس دادن مورد معامله در حالات ذيل ساقط مىشود :\r\nالف - در ضمن قرارداد شرط كند كه حقّ فسخ در صورت عيب ، وجود نداشته باشد .\r\nب - ساقط نمودن حقّ پس دادن كالا بعد از انعقاد قرارداد وقبول كردن جنس معيوب ، البتّه در اينجا حقّ گرفتن مابه التفاوت بهاى كالاى صحيح و معيوب وجود دارد .\r\nج - دانستن عيب كالا هنگام بستن قرارداد ، كه دراين صورت حقّ پس دادن كالا و يا گرفتن مابه‌التفاوت را ندارد .\r\nد - تصرّف در جنس معيوب به صورتى كه آن كالا تغيير كند ، پس در اين صورت اگر در آن عيبى بيابد حقّ فسخ ندارد و فقط مىتواند قيمت مابه‌التفاوت را بگيرد ، مانند اينكه پارچه‌اى را بخرد و پس از آنكه آن را براى خيّاطى بِبُرد در آن عيبى بيابد كه دراين حال حقّ فسخ معامله را ندارد و فقط مىتواند تفاوت قيمت را بگيرد .\r\nه - تبرّى جستن از عيبهاى كالا « يا سلب مسئوليّت عيوب از خود » ؛ به اين صورت كه فروشنده مثلًا بگويد اين جنس را با عيبهايى كه دارد به تو مىفروشم كه در نتيجه حقّ فسخ معامله ونيز حقّ گرفتن اختلاف قيمت ، ساقط مىشود .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\n3 - اقاله\r\nامام صادق ( ع ) فرمودند :\r\n« أَيُّمَا عَبْدٍ أَقَالَ مُسْلِماً فِى بَيْعٍ أَقَالَهُ اللَّهُ عَثْرَتَهُ يَوْمَ الْقِيَامَةِ »\r\n« 1 » .\r\n« هر بنده‌اى كه مسلمانى را در معامله‌اى اقاله كند ، خداوند لغزشهايش را در روز قيامت مىبخشد . »\r\nاحكام :\r\n1 - اقاله چيست « 2 » ؟ اقاله يعنى فسخ قرارداد توسّط يكى از طرفين معامله وموافقت طرف ديگر بدون اينكه ، سببى آن دو ، يا يكى را « چنان كه در خيارات آمد » ملزم به فسخ قرارداد كند .\r\n2 - ممكن است كه اقاله دو طرفه باشد « تقايل » ؛ مانند اينكه هر دوطرف به هر دليلى در فسخ قرارداد اتّفاق نظر داشته باشند .\r\n3 - اقاله يا تقايل در تمام قراردادها به جز نكاح جارى است .\r\n4 - بر شخص ديگر ، قبول خواسته فرد پشيمان واقاله اوواجب‌نيست بلكه به اعتبار اينكه اقاله يكى از لوازم اخلاق نيكو در معاملات است ، همانگونه كه در روايات آمده ، مستحب‌ّمؤكّد است .\r\n5 - واژه وصيغه‌اى مخصوص براى اقاله نيست ، با هر لفظى وحتّى عملى كه اين مفهوم را برساند واقع مىشود ، چنان كه اگر مشترى كالا را به فروشنده به عنوان پشيمانى وخواست اقاله پس دهد و فروشنده راضى باشد ، و با پس دادن بهاى كالا رضايت خود را نشان دهد ، اقاله واقع مىشود .\r\n6 - واجب است كه اقاله بدون كم وكاست يا زيادى در محدوده چيزى باشد كه قرارداد بر آن منعقد شده است ، بنابراين اگرشخصى خانه‌اى را ماهيانه به صد هزار تومان اجاره كند وپيش‌از استفاده پشيمان شود و طرف ديگر راضى شود ،\r\n\r\n\r\n","description":"","footnote":"\r\n( 1 ) - وسايل الشّيعة ، ج 12 ، كتاب التّجارة ، ابواب استحباب اقالة النادم ، ص 345 ، باب 3 ( 20 جلدى ) و همان ج 17 ص 386 ( از 29 جلدى ) ، ح 2 .\r\n( 2 ) - اقاله در زبان عربى يعنى فسخ قرارداد ، و أقالَ العقدَ يعنى قرارداد را فسخ كرد و استقاله العقد يعنى ازطرف مقابل خواست تا قرارداد را فسخ كند . و تقايل الرجلان‌العقد يعنى دو نفر بعداز انعقاد قرارداد با رضايت آن را فسخ كردند .\r\n","page_name":" 282 ","page_number":282},
  {"content":"\r\n\r\nبايد اين پول را بدون كم وكاست پس بدهد . همچنانكه اگر اجاره دهنده پشيمان شده وخواستار اقاله باشد و مستأجر راضى شود ، بايد آنچه را كه اجاره كرده همانطور كه بوده پس دهد وبهاى اجاره را بدون زيادى پس گيرد .\r\n7 - اگر اقاله متضمّن زيادى يا كاستى در يكى از عوضين « بها يا كالا » باشد ، باطل بوده وقرارداد بدون تغيير باقى است و هر كدام از دو طرف قرارداد ، مالك چيزى مىباشد كه به واسطه قرارداد به مالكيّت او در آمده است .\r\n8 - اگر اقاله با تمام شروطش اجرا شود ، بازگشت مجدّدى به قرارداد قبلى نيست ، چرا كه همه چيز در بين دوطرف به‌پايان رسيده است ، بنابراين اگر كسى وسيله نقليّه‌اى را بخرد سپس پشيمان شده و از فروشنده طلب اقاله كرده و فروشنده اقاله كند و معامله فسخ شود وبها به مشترى مسترد وكالا به فروشنده تحويل داده شود ، سپس يكى از آنها و يا هر دو از اقاله وفسخ پشيمان شوند ، بازگشت به قرارداد قبلى كه با اقاله فسخ شد ممكن نيست ، بلكه بر حسب شرايط مورد قبول هر دو طرف ، آنها مىتوانند با قرارداد جديدى معامله را منعقد كنند و اين امر در تمام قراردادها جارىاست .\r\n9 - همچنانكه اقاله بر تمام آنچه مورد معامله واقع شده صحيح است ، در بخشى از مورد معامله نيز درست مىباشد . بنابراين اگر دو نفر معامله معيّنى مانند خريد صد تن برنج انجام دهند سپس يكى از آنها خواستار اقاله در قسمتىاز كالاى مورد معامله « فسخ قرارداد در مورد 40 تن و باقى بودن 60 تن ديگر » شود ، اگر طرف ديگر راضى باشد اقاله صحيح است وبهاى كالا بر آن تقسيم مىشود و فقط آنچه مورد اقاله بوده به او پس داده مىشود « يعنى 40 % از بهاى كالا » .\r\n10 - مدّت زمان محدودى براى فاصله بين انعقاد قرارداد واقاله معيّن نشده است ، بنابراين اگر اقاله چند دقيقه بعد از قرارداد واقع شود ، و يا اينكه بعد از زمان طولانى مانند روزها ، هفته‌ها ، و يا ماهها اتّفاق افتد ، اقاله صحيح است .\r\n\r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\n\r\nبخش سوم : احكام عقود و پيمان ها\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n\r\nفصل اول : بيع\r\n\r\n1 - قرار داد بيع\r\nاز إمام باقر ( ع ) روايت شده كه پيامبر اكرم ( ص ) در حجة الوداع اين گونه فرمودند :\r\n« أَلَا إِنَّ الرُّوحَ الْأَمِينَ نَفَثَ فِى رُوعِى أَنَّهُ لَا تَمُوتُ نَفْسٌ حَتَّى تَسْتَكْمِلَ رِزْقَهَا فَاتَّقُوا اللَّهَ وَ أَجْمِلُوا فِى الطَّلَبِ وَ لَا يَحْمِلَنَّكُمُ اسْتِبْطَاءُ شَىْءٍ مِنَ الرِّزْقِ أَنْ تَطْلُبُوهُ بِمَعْصِيَةِ الله ، فإنَّ اللهَ تَبارَكَ وَتَعالى قَسَّمَ الأرْزاقَ بَيْنَ خَلْقِهِ حَلالًا ، ولمَ يُقَسِّمْها حَراماً ، فَمَن اتّقى الله وَ صَبَرَ أَتَاهُ اللَّهُ بِرِزْقِهِ مِنْ حِلِّهِ وَ مَنْ هَتَكَ حِجَابَ السَّتْرِ وَ عَجَّلَ فَأَخَذَهُ مِنْ غَيْرِ حِلِّهِ قُصَّ بِهِ مِنْ رِزْقِهِ الْحَلَالِ وَ حُوسِبَ عَلَيْهِ يَوْمَ الْقِيَامَةِ »\r\n« 1 » .\r\n« همانا روح الأمين در جان من اين گونه دميد كه بيگمان كسى نخواهد مرد مگر اينكه روزى خود را تمام و كمال به دست آورد . پس تقواى الهى پيشه كنيد و در خواسته هاى خود راه ميانه روى را در پيش گيريد ، مبادا كندى رسيدن روزى ، شما را به طلب روزى از راه گناه وا دارد ، چون ، خداوند متعال روزى خلق را ميان ايشان به حلال و نه حرام تقسيم كرده ، پس هركس تقواى الهى پيشه كند وشكيبايى بورزد خداوند روزى او را از راه حلالش به وى خواهد داد ، وهركس پرده درى كند و در رسيدن به روزى شتاب كند و آن را از راه نامشروعش به دست‌آورد ، از روزى حلال او كاسته خواهد شد ، و به روز رستاخيز بر آن روزى حساب پس خواهد داد » .\r\n\r\nبيع چيست ؟\r\n1 - مبادله يك مال با يك مال ديگر ، و يا به ملكيت در آوردن چيزى درقبال بهاى آن را بيع گويند . در چنين قراردادى بايد شرط بنيادين رضايت دو طرف به منزله ى مبناى قراردادها فراهم آيد . « درباره ى تراضى واركان آن ، به تفصيل در بخش دوم : احكام عمومى عقود وقراردادها ، سخن‌گفته شده است » .\r\n\r\n\r\n","description":"","footnote":"\r\n( 1 ) - وسائل الشيعة ج 12 ، أبواب مقدمات التجارة ، ص 27 ، باب 12 ، ح 1 ، و : الكافى ج 5 ، ص 80 ، و : التهذيب ج 6 ، باب 93 ص 321 .\r\n","page_name":" 287 ","page_number":287},
  {"content":"\r\n\r\n2 - قرارداد بيع چون تمامى قراردادها بر مبناى « ايجابِ » « 1 » فروشنده و « قبولِ » خريدار صورت مىپذيرد :\r\nالف : در شريعت ، پديدار ساختن ايجاب وقبول در امر خريد و فروش ، به واژه‌هاى ويژه‌اى محدود نشده است ، واستفاده از هر لفظى كه از خواست دو طرف در ايجاب وقبول حكايت كند ، جايز شمرده شده است .\r\nمثلًا اگر فروشنده بگويد « فروختم » و يا « بِعْتُ » و يا سخنى بگويد كه از ايجاب اوحكايت كند و خريدار در پاسخ بگويد : « پذيرفتم » ، « خرسندم » و . . . كه از قبول اوحكايت كند ، قرارداد خريد و فروش صحيح مىباشد .\r\nب : كافى است كه ايجاب وقبول ، مراد فروشنده و خريدار را نزد آن دو آشكارسازند ، هر چند اين ايجاب وقبول از رهگذر اشاره‌اى كوچك خاصى كه مورد قبول وتوافق دو طرف مىباشد انجام پذيرد .\r\nج : پيش از اين « 2 » ، درباره جزئيات ساختار قرارداد سخن گفتيم ، در آنجا بيان داشتيم كه عربى بودن و يا لفظى بودن ايجاب وقبول در انعقاد قرارداد شرط نيست ، همچنين گفتيم كه مىتوان قبول را بر ايجاب مقدم كرد ، از سويى موالات « يعنى پى در پى بودن ايجاب وقبول » را در آن شرط دانستيم .\r\n\r\nمعاطات :\r\n3 - خريد و فروش از راه معاطات « يا داد وستد بدون به كار بردن الفاظ » صحيح مىباشد ، معاطات بدين معنى است كه هريك از دو طرف قرارداد ، به قصد خريد و فروش ، كالا وبهاى مورد نظر را ، بدون اينكه لفظى را جارى سازند ،\r\n\r\n\r\n","description":"","footnote":"\r\n( 1 ) - در سخن گفتن از قراردادها از دو واژه ايجاب وقبول بسيار استفاده مىشود . \" ايجاب \" آن كنشى است كه طرف اوّل قرارداد در هر قراردادى - چه از راه سخن‌گفتن ، نوشتن ، اشاره و يا عملكرد - بدان واسطه اراده معطوف به ( انشاء ) و يا ايجادقرارداد معيّنى توسط خود را اعلام مىدارد ، در مقابل ، \" قبول \" نيز واكنش طرف‌دوم قرارداد در برابر ايجاب طرف اوّل مىباشد كه از رضايت طرف دوم نسبت به بستن چنين قراردادى و از پذيرش قرارداد توسط وى حكايت مىكند ، در واقع برمبناى اين ساخت است كه يك قرارداد منعقد مىشود از همين رو طرف اول را \" موجب \" ( ايجاب كننده ) و طرف دوم را \" قابل \" ( قبول كننده ) مىگويند . از اين رو به‌عنوان نمونه در قرارداد خريد و فروش ، فروشنده ، موجب و خريدار ، قابل ، و در عقدازدواج زن ، موجب و مرد ، قابل و در قرارداد اجاره ، فرد موجر ، موجب ومستأجرقابل مىباشند ، از سوى ديگر به زبان جارى ساختن الفاظ ايجاب وقبول در برخىقراردادها الزامى ولى در برخى ديگر غير الزامى مىباشد .\r\n( 2 ) - به صفحه 240 رجوع شود .\r\n","page_name":" 288 ","page_number":288},
  {"content":"\r\n\r\nمبادله و خريد و فروش را عملًا انجام دهند ، چون ، تراضى به منزله‌ى بنياد هر قرارداد ، گاهى از رهگذر جارى ساختن كلمات وجمله‌ها ، و گاهى از رهگذر فعل وعملكرد « كه همان‌تعاطى مىباشد » نمود مىيابد .\r\nمعاطات ، در همه قراردادها ومعامله‌هاى بزرگ وكوچك بيع ، جارى وصحيح‌مىباشد .\r\n\r\nوكالت :\r\nهمانطور كه خريد و فروش از راه عقد قرارداد ميان خريدار و فروشنده به طورمستقيم انجام مىشود و صحيح است ، عقد اين قرارداد از طريق وكيل و يا ولىشرعى « مانند پدر و جد كودك ، قيّم ، وصى ، حاكم شرع و يا جانشين وى » نيزصحيح مىباشد .\r\nهمچنين يك نفر مىتواند نقش دو طرف قرارداد را به تنهايى نمايندگى نمايد ، به گونه‌اى كه مثلًا شخص ، خود خريدار و يا فروشنده باشد و در همان حال وكالت « يا ولايت ، يا قيمومت ، يا وصايت » طرف مقابل را نيز برعهده گيرد .\r\n\r\nشروط خريدار و فروشنده :\r\nپيش از اين در بخش احكام عمومى عقود وقراردادها به تفصيل از شروط طرفهاى قرارداد سخن به ميان آمد ، كه فراهم آمدن تمام آن شروط در خريدار و فروشنده نيز الزامىمىباشد ، اختصاراً اين شروط عبارتند از : بلوغ ، عقل ، قصد و نيت ، اختيار ، حق‌تصرف « اختياردارى » « 1 » .\r\nهمچنين در آن بخش ، از احكام قراردادهايى كه به صورت فضولى صورت مىپذيرند نيز سخن به ميان آمد كه همه آن احكام در بيع فضولى نيزجارى مىباشد « 2 » .\r\n\r\nشروط عوضين « كالا وبها » :\r\nدر آن بخش همچنين در باب شرطهايى كه بايد در كالا وبها - آن چنان كه در ديگر مبادلات نيز وجود دارد - فراهم آيند بحث شد ، اين شروط به اختصارعبارتند از : ماليّت داشتن ، حليّت ، ملكيّت ، مطلق بودن .\r\n\r\n\r\n","description":"","footnote":"\r\n( 1 ) - به صفحه 247 . رجوع شود\r\n( 2 ) - به صفحه 252 . رجوع شود .\r\n","page_name":" 289 ","page_number":289},
  {"content":"\r\n\r\nدر اينجا ما دو شرط ديگر را نيز به شروط كالا وبها مىافزاييم ، اين دو شرط عبارتند از :\r\n1 - معلوم بودن ميزان و مقدار هر يك از كالا وبها ، برمبناى ملاكهاى سنجش رايج در عرف ، چون وزن ، پيمانه ، شمارش ، مساحت ، مدت « مثلًا معلوم بودن عمر حيوانات وگياهان » و مانند اينها « همچون واحد وات در اندازه گيرى برق ، وواحد بايت در ميزان داده‌هاى رايانه اى » .\r\n2 - اين كه جنس وويژگيهاى هر يك از كالا وبها در آنجا كه تفاوت در جنس وويژگيها ، موجب تفاوت در قيمت ، يا در رغبت مردم نسبت به خريد و فروش و يا در موارد استفاده از آن شود ، براى دو طرف قرارداد شناخته شده باشند ، كه اين امر تنها از راه ديدن و يا توصيف مورد معامله امكان پذير مىباشد .\r\nحال به دو مثال در اين باره توجه كنيد :\r\nاول - بايد توجه داشت كه - مثلًا - در قرارداد فروش يك دستگاه اتومبيل ، صرف به زبان آوردن واژه اتومبيل كفايت نمىكند و نمى توان بدون نشان دادن اتومبيل و يا توصيف آن ، دست به فروش آن زد ، چه ، گوناگونى زياد اتومبيلها ، بالطبع تفاوت بها ، خواستها واهداف خريداران را نيز در پى خواهد داشت . همچنين است تفاوت در مواردى ديگر چون كشور سازنده اتومبيل ، نشان تجارى اتومبيل ، قدرت موتور اتومبيل .\r\nبنابراين معامله بر سر يك اتومبيل ، هنگامى درست خواهد بود كه پيش از بسته شدن قرارداد ، خريدار ، اتومبيل مورد معامله را باچشم خود ببيند ، و يا اينكه‌توصيفى جامع وكامل كه هيچ گونه ابهامى را در باره آن اتومبيل برجاى نمىگذارد ، از سوى فروشنده به خريدار ارائه شود .\r\nدوم - همچنين به عنوان نمونه در قرارداد فروش پنج تن غلّه ، نمىتوان تنها واژه « غله » را به كار برد ، چرا كه غلات بر چند چيز متفاوت اطلاق مىشود ، ونيز در كيفيت داراى درجات متفاوتى اند ، ازاين رو ابتدا بايد نوع غله « اينكه مثلًا گندم است يا جو و يا برنج » را تعيين كرد وسپس درجه كيفيت آن كالاى مورد نظر را « اينكه مثلًا كيفيتش اعلى است يا متوسط يا بد » در قرارداد ذكر نمود . همچنين ثبت هر آنچه كه در نظر خريداران وفروشندگان غلات ، از جزئيات معامله ابهام زدايى مىكند نيز درقرارداد الزامى است .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفروع مسئله :\r\nالف : اگر در عرف ، خريد و فروش برخى از كالاها تنها بانگاه كردن و بى نياز ازيك توصيف دقيق امكان پذير تلقّى شود مىتوان به چنين نگاه ومشاهده اى اكتفا كرد « خريد و فروش ماهى در برخى بازارها كه بر مبناى مشاهده و بدون در نظرگرفتن وزن و يا شمارگان ماهيان صورت مىپذيرد از آن جمله است » .\r\nب : اندازه‌گيرى وسنجش مقدار كالاها ، در صورت متفاوت بودن در مناطق مختلف ، بايد در هر منطقه به همان صورت متعارف در آن منطقه انجام پذيرد « مثلًا تخم مرغ را در يك جا ، دانه‌اى و در جاى ديگر با وزن به فروش مىرسانند » حال آنكه اگر دو طرف متفقاً ، معامله خود را بر مبنايى غير از مبناى اندازه گيرى متداول در شهرى كه معامله در آنجا صورت مىپذيرد پايه ريزى كنند ، در صورتى كه ابهام وغررى در آن معامله باقى نماند ، معامله آنها جايز مىباشد .\r\nج : ذكر لفظى مقدار واندازه كالاى مورد معامله در قرارداد الزامى نمىباشد ، وصرف اطلّاع دو طرف از ميزان كالاى مبادلاتى « مثلًا اينكه كالا ، يك كيسه 20 كيلوئى برنج باشد وبهاى آن بر روى كيسه نوشته شده باشد » كافى مىباشد ؛ فروشنده مىگويد اين كالا را به اين بها به تو فروختم ، خريدار نيز مىپذيرد و معامله صحيح مىباشد .\r\n\r\n2 - اقسام خريد و فروش\r\nگاهى دو طرف قرارداد بر نقد بودن كالا وبها توافق مىكنند ، كه به چنين‌قراردادى ، معامله نقدى مى گويند . گاهى نيز بر تحويل دادن كالا در همان زمان و تأخير انداختن در پرداخت بها توافق مىكنند كه به چنين فروشى ، معامله نسيه گفته مىشود ، گاهى نيز توافق مىشود كه خريدار ، بها را در حال عقد قرارداد بپردازد و فروشنده كالا را در زمانى ديگر به خريدار تحويل دهد ، كه بدين فروش معامله سَلَف مىگويند .\r\nپس مىتوان معاملات خريد و فروش\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nصحيح را از جهت زمان پرداخت بها و يا تحويل كالا به سه بخش « 1 » تقسيم كرد :\r\n1 - فروش نقدى ، كه در آن بها وكالا در زمان عقد قرارداد مبادله مىشوند « چون معامله يك اتومبيل آماده براى تحويل در قبال پول نقدى كه همزمان پرداخت شود » .\r\n2 - فروش نسيه يا « بيع مؤجَّل » كه در آن كالا در قبال بهايى كه مدّتى پس ازعقد قرارداد پرداخت خواهد شد به فروش مىرسد « مانند معامله بر سر خانه‌اىآماده براى تحويل در قبال پرداخت قيمت آن ، البته باتأخير در زمان مشخص كه بين دو طرف معامله توافق شده است ، حال چه اين پرداخت اقساطى باشد چه يك جا » .\r\n3 - فروش سَلَف ، كه در آن بها نقداً و در زمان عقد قرارداد پرداخت مىشود ، ولى تحويل كالا به زمانى ديگر موكول مىشود « مانند فروش يك اتومبيل در قبال‌پرداخت بها در زمان عقد قرارداد و به شرط تحويل اتومبيل در زمان معيّنى پس ازعقد قرارداد » .\r\nهر يك از اين گونه‌هاى معامله ، احكامى دارند كه در موارد زير بيان مى كنيم :\r\n\r\nالف : فروش نقدى\r\n1 - در فروش نقدى ، فروشنده - پس از تكميل عقد قرارداد - حق دارد ، پس از تحويل كالا بلا فاصله بهاى آن را از خريدار مطالبه كند . همچنين خريدارحق دارد بلا فاصله پس از عقد قرارداد ، تحويل كالا را از فروشنده خواستار شود ، زيرا بين دو طرف توافقى ، بر سر به تأخير انداختن پرداخت بها و يا تحويل كالا صورت نگرفته است .\r\n2 - دو طرف معامله حق ندارند در پرداخت بها و يا تحويل كالا تعلل بورزند .\r\n3 - همچنين هيچ يك از دو طرف حق ندارد در صورت آماده بودن بها وكالا ازتحويل گرفتن كالا و يا دريافت بها ، خوددارى كند .\r\n\r\nب : فروش نسيه\r\n\r\n\r\n","description":"","footnote":"\r\n( 1 ) - گونه چهارمى نيز براى معاملات فروش متصور است كه در آن ، تحويل كالاوبها هر دو به زمان ديگرى موكول مىشوند كه در نظر فقها باطل است .\r\n","page_name":" 292 ","page_number":292},
  {"content":"\r\n\r\n1 - اگر باتعيين نكردن زمان پرداخت بها در فروش نسيه‌اى ، احتمال زيان رسيدن به يكى از دو طرف معامله و يا فريب خوردن يكى از آن دو « غرر » « 1 » برود ، بنابر احتياط واجب بايد زمان را مشخص نمود ، در غير اين صورت مىتوان به رضايت دو طرف ، بسنده كرد .\r\nبه عنوان نمونه اگر دو طرف ، زمان بهبودى يك بيمارى را موعد پرداخت بها قرار دهند ، در حالى كه حتى اجمالًا هم ندانند وى چه زمانى بهبودى مىيابد ، اين ندانستن موجب غرر « فريب خوردگى واشتباه » مىشود ، اما اگر زمانى نسبتاً معينى چون آمدن حجاج از حج يا فصل درو را به عنوان موعد پرداخت بها در نظر گيرند ، از آنروكه اجمالًا زمان فرارسيدن آن موعدها معلوم است ، احتمال غرر نمىرود .\r\n2 - اگر در فروش نسيه‌اى براى پرداخت بها زمانى معين نشود ، اين قرارداد فروش باطل مىباشد .\r\n3 - دو طرف بايد به زمان معين شده در قرارداد فروش پايبند باشند ، ازاين رو فروشنده حق ندارد پيش از موعد مقرر بهاى كالاى فروخته شده را مطالبه كند ، ولى مىتواند پس از فرارسيدن موعد مقرر بهاى كالاى فروخته شده را مطالبه‌كند ، هر چند سزاوار است به خريدار در صورت ناتوانى در فراهم آوردن بهاى كالا درموعد مقرر ، فرصت بيشترى داده شود .\r\n4 - اگر فروشنده كالاى خود را به صورت نقدى با يك قيمت و به صورت نسيه ، با درصدى معين ، بيشتر از قيمت نقدى به معرض فروش قرار دهد ، و خريدار بر اين امر رضايت داشته باشد ، قرارداد فروش صحيح مىباشد « به عنوان نمونه اگر كسى قصد كند كه اتومبيل خود را به صورت نقدى به بهاى پنج ميليون تومان ، و به صورت نسيه‌اى كه مثلًا موعد مقرر آن يك سال پس از تحويل اتومبيل باشد بيست درصد بيشتر از بهاى نقدى آن يعنى شش ميليون تومان ، بفروشد و خريدار قبول كند ، قرارداد وى صحيح مىباشد . « هر چند احوط آن\r\n\r\n\r\n","description":"","footnote":"\r\n( 1 ) - غرر در لغت به معنى : فريبكارى است ، و در اصطلاح فقهى به زيان و يا فريبىمىگويند كه يكى از دو طرف قرارداد به جهت ندانستن برخى از جزئيات قرارداد ، مانند زمان ، و يا وجود ابهام در يكى از دو چيز مورد مبادله ( عوضين ) ، بدان‌دچارمى شود .\r\n","page_name":" 293 ","page_number":293},
  {"content":"\r\n\r\nاست كه طبق حديث شريف از ميان دو بها كمترين وازميان دو زمان دورترين برگزيده شود .\r\n5 - اگر چيزى را به معامله نسيه تا زمان مشخص بفروشد ، دو طرف مىتوانند پس از مرور زمانى توافق كنند كه در برابر تعجيل در پرداخت بها قبل از موعد مقرر ، مقدارى از بها كاهش داده شود . « مثلًا كسى خانه‌اى را به بهاى پنجاه ميليون تومان پرداختى در يك سال پس از تحويل خانه بفروشد ، ولى پس از مدتى با خريدار توافق كند كه زمان پرداخت را به شش ماه تقليل دهند ، و در عوض يك ميليون تومان از بهاى خانه بكاهد ، و خريدار نيز بدان رضايت دهد » .\r\n6 - آيا مىتوان در يك فروش نسيه‌اى با فرارسيدن موعد پرداخت بها ، در ازاى بالا بردن قيمت بر مدت تعيين شده افزود ؟\r\nهمچنين آيا مىتوان در يك معامله نقدى پس از انعقاد قرارداد ، در ازاى به تأخير انداختن پرداخت بها ، بر بها افزود ؟\r\nدر پاسخ بايد گفت : در هر دو مورد جايز نيست ؛ چرا كه اين موارد مشمول احكام ربا مىشوند .\r\n\r\nبازخريد كالاى فروخته شده در فروش نسيه‌اى\r\nاگر كسى كالايى را به صورت نسيه بفروشد ، آيا مىتواند همان كالا را از خريدار باز خريد كند ؟\r\nدر پاسخ بايد گفت كه چنين معامله‌اى خواه پيش از فرارسيدن موعد پرداخت بها ، يا پس از آن ، خواه بهاى آن به همان مقدار و يا همان جنس ، بهاى اول باشد ، يا نباشد ، وخواه معامله دوم نقدى باشد يا نسيه ، جايز مىباشد .\r\nولى جواز چنين معامله‌اى مشروط بدان است كه دو طرف ، معامله دوم را شرط معامله اول نكرده باشند ، چون اگر چنين كرده باشند ، بنابر احتياط معامله دوم باطل است .\r\nازسويى اين بطلان تنها منوط به ذكر چنين شرطى در صيغه قرارداد اول نمىباشد ، بلكه اگر دو طرف پيش از قراداد نخست هم بر سر اشتراط قرارداد دومىآنگونه كه\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nگفته شد ، به توافق برسند و به گمان نيفتادن در ورطه ربا از آن شرط در صيغه عقد سخنى به ميان نياورند ، باز در حكم شرط است و احكام شرط بر آن بار مىشود و احتياط آن است كه از آن دورى شود .\r\n\r\nمثال عينى مسأله :\r\nناصر اتومبيلى را از صالح به صورت نسيه‌اى و به بهاى ده ميليون تومان در يك سال پس از تحويل اتومبيل خريدارى مىكند ، پس از تحويل اتومبيل واتمام قراداد ، به هر دليلى صالح از فروش اتومبيلش پشيمان مىشود و به ناصر پيشنهاد مىكند تا اتومبيلى را كه از او خريدارى كرده ، به خودش بفروشد ، ناصر نيز پيشنهاد صالح را مىپذيرد و دو طرف بربستن قراردادى ديگر به توافق مىرسند ، چه اين توافق پيش از فرارسيدن يك سال صورت پذيرد ، چه پس از آن ، چه توافق جديد بر بهايى بيش و يا كمتر از ده ميليون تومان و يا همان ده ميليون تومان منعقد شود ، و چه معامله جديد به صورت نقدى صورت پذير و يا به صورت نسيه‌اى و با يك زمانبندى جديد ، اگر صورت پذيرفتن چنين معامله‌اى در معامله نخست شرط نشده باشد و يا پيش از قراداد نخست ، بر سر چنين معامله اى توافقى صورت نگرفته باشد ، چنين معامله‌اى جايز است .\r\nاما در صورتى كه مثلًا ناصر به نه ميليون تومان نياز داشته باشد و از صالح تقاضاى وام كند ، صالح نيز حاضر نباشد چنين مبلغى را بدون بهره به وى قرض دهد وازسوى ديگر نخواهد آشكارا به ورطه ربا دچار شود ، و از همين رو و براى فرار ظاهرى از افتادن در ربا ، دو طرف به توافق برسند تا ابتدا ناصر اتومبيل صالح را به صورت نسيه‌اى و به مبلغ ده ميليون تومان پرداختى در يك سال پس از قرارداد از وى خريدارى كند ، و پس از انعقاد اين قرارداد ، و به قصد دورى از رباى آشكار ، معامله ديگرى ترتيب دهند و قرار شود ، در آن ، ناصر اتومبيل را به صورت نقدى به مبلغ نه ميليون تومان به صالح بفروشد ، ثمره عملى معامله ، چيزى جز اين نخواهد بود كه ناصر مبلغ نه ميليون تومان را به شرط پرداخت ده ميليون تومان در يك سال بعد البته درپوشش دو معامله ظاهرى جدا از هم ، از صالح در يافت داشته است ، و احتياط واجب آن است كه از چنين معامله اى دورى شود ، چه توافق دوم بيرون ازچهارچوب معامله نخست صورت پذيرد ، چه به عنوان شرطى از شروط معامله نخست باشد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nج : فروش سَلَف\r\n1 - در فروش سَلَف فراهم آمدن شش شرط زير الزامى است :\r\nنخست : ارائه توصيفى نسبتاً دقيق از كالا وويژگيهايى كه در صورت اختلاف ، بها وميزان مرغوبيت آن ، نيز تغيير مىيابد .\r\nالبته اغراق در اين كار واجب نمىباشد ، وبسنده كردن به ارائه تصويرى از كالا كه در نزد عرف براى شناسايى كالا كافى تلقى مىشود ، و هيچ جاى ابهامى را باقى نمىگذارد ، كافى است .\r\nميزان توصيف يك كالا بسته به نوع كالا ، بازار وعرف ، متفاوت است . گاهىحتى تاريخ و يا سال ساخت يك كالا را نيز بايد روشن كرد « مانند اتومبيل » ، چون ، سال ساخت در چنين كالاهايى به منزله ى عامل بسيار مؤثرى در تفاوت قيمت ومقبوليت كالا تلقى مىشود ، و يا مثلًا در باب مواد غذايى جز تاريخ ساخت ، دانستن تاريخ انقضاى آنها نيز امرى مهم قلمداد مىشود .\r\nولى در معامله برخى كالاهاى ديگر ، مانند ابزارآلات ودستگاههايى كه تاريخ‌توليد آنها هيچ نقش تعيين كننده‌اى در تفاوت قيمت ، و يا ميزان مرغوبيت آنها ايفا نمىكند ، ضرورتى براى روشن كردن تاريخ توليد وجود ندارد .\r\nاما ، كالاهايى كه نتوان ويژگيهاى آنها را از راه توصيف ، ثبت وضبط كرد ، مانند برخى گونه‌هاى پوست ، گوشت و يا برخى گونه‌هاى مختلف فرشهاى دستى وبرخى صنايع دستى ديگر ، فروش سلفى آنها جايز نمىباشد .\r\nدوم - پرداخت تمام بها ، در مجلس معامله و پيش از متفرق شدن اطراف قرارداد ، بنابر آنچه كه مشهور بين فقها است ، اين نظر موافق با احتياط است .\r\nحال اگر خريدار ، تنها مقدارى از بها را در مجلس بپردازد ، تنها آن بخش ازمعامله كه متناسب با مقدار پرداختى است ، صحيح مىباشد ، وبخش ديگر معامله باطل است ، در چنين معامله‌اى فروشنده ملزم به اجراى قرارداد ، و فروش كالاى خود نيست و مىتواند معامله را فسخ كند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n« به عنوان نمونه اگر فروشنده ، هزار متر پارچه را به صورت سَلَف و با قيمت دو ميليون تومان نقد ، به كسى بفروشد ولى خريدار تنها يك ميليون تومان آن را در مجلس‌بپردازد ، معامله تنها براى پانصد متر از آن پارچه صحيح خواهد بود ، ولى فروشنده مىتواند يا به همين معامله نصف ونيمه بسنده كند و يا معامله را فسخ كند » .\r\nسوم : معين كردن ميزان كالا ، بر مبناى واحدهاى اندازه‌گيرى مربوط به آن كالا ، مانند پيمانه ، وزن ، تعداد ، مساحت و يا زمان « مثلًا در حيوانات ودرختان » يا وات « در برق » يا بايت « براى اندازه‌گيرى حجم نرم‌افزارى » و مانند اينها .\r\nچهارم : معين كردن سال ، ماه ، روز ، وحتى در برخى اوقات ساعت تحويل‌كالا ؛ چه در صورتى كه زمان تحويل كالا به درستى مشخص نشود ، به گونه‌اى كه موجب بروز ابهاماتى در خود كالا شود ، و معامله به يك فروش غررى تبديل شود ، قرارداد باطل خواهد بود .\r\nمدت زمان تعيين شده در اين گونه قراردادها ، چه يك روز باشد ، چه دهها سال ، هيچ تأثيرى در اين حكم ندارد .\r\nپنجم : امكان وجود كالاى مورد نظر در موعد مقرر ، هرچند در زمان بستن‌قرارداد آن كالا ، بالفعل موجود نباشد ؛ به عبارت ديگر فروشنده بايد توانايىفراهم آوردن كالاى مورد نظر و تحويل آن را در موعد مقرر داشته باشد .\r\n« به عنوان نمونه اگر فروشنده در يك قرارداد بيع سَلَف متعهد شود تا يك محصول كشاورزى را كه در زمستان يافت نمىشود ، در اين فصل تحويل دهد ، قرارداد باطل خواهد بود » .\r\nششم : مشخص نمودن مكان تحويل كالا ، در صورتى كه هدفهاى تجارى با اختلاف مكان تحويل كالا متفاوت باشد ، وعدم تعيين مكان سبب غرر شود ، مگر اينكه مكان تحويل كالا در نزد عرف مشخص باشد ، به گونه‌اى كه نيازمند يادآورىآن در متن قرارداد نباشيم ، « مثلًا : عرف بازار ، محل تحويل كالا را در بندر كشورخريدار ، بداند » .\r\n\r\nفروع مسئله :\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n1 - كسى كه كالايى را به بيع سلفى خريدارى مىكند ، نمىتواند پيش از فرارسيدن موعد تحويل كالا ، آن را بفروشد ، ولى پس از فرارسيدن موعد حتى اگر هنوز كالا به دستش نرسيده باشد ، مىتواند آن را بفروشد . البته لازم به ذكر است ، فروش پيش از دستيابى كالاهايى كه واحد اندازه‌گيرى آنها پيمانه است « مانند برخى انواع روغنها » وكالاهايى كه واحد اندازه گيريشان وزن مىباشد « مانند ميوه‌ها » مكروه مىباشد .\r\n2 - بر فروشنده واجب است در فروش سلفى ، با فرا رسيدن موعد تحويل كالا ، كالاى مورد نظر را متناسب با ويژگيهاى مورد توافق بين دو طرف در قرارداد ، تحويل دهد ، در اين صورت بر خريدار نيز واجب است كالا را از فروشنده تحويل‌گيرد .\r\n3 - حال اگر فروشنده ، كالايى با ويژگيهايى بهتر از ويژگيهاى مورد موافقت به خريدار تحويل دهد ، آيا خريدار بايد آن را بپذيرد و يا مىتواند از گرفتن آن ، خوددارى كند ؟\r\nپاسخ اين است كه اگر خريدار نياز خاصى به كالاى با كيفيت پايين تر نداشته باشد و يا فروشنده نخواهد به خاطر كيفيت بهتر كالا منّتى بر سر خريدار بگذارد وفخر فروشى كند ، واجب است كالا را در يافت كند ، در غير اين صورت تحويل‌گرفتن كالا واجب نمىباشد .\r\n4 - اگر ويژگيهاى كالاى تحويل داده شده پايين تر از ويژگيهاى مورد توافق باشد ، خريدار مىتواند از پذيرش كالا سرباز زند .\r\n5 - اگر موعد تحويل كالا فرا رسد ، ولى فروشنده - به هر علتى - نتواند كالا را به موقع تحويل دهد - مثلًا كالاى مورد نظر ، يك كالاى وارداتى باشد و در موعد مقرر به دست فروشنده نرسد ، و يا يك محصول داخلى باشد وتوليد آن به تعويق افتد - و يا به هر علت ديگرى از اين دست كه قهراً و يا بر اثر سهل انگارى فروشنده سر راه قرار مىگيرد ، در تمام اين حالات خريدار مخير است تا معامله را فسخ كند وبهاى پرداختى خود را از فروشنده باز پس گيرد ، و يا وقت ديگرى را تا فراهم شدن كالا توسط فروشنده ، انتظار بكشد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n6 - چه بسا اگر در فراهم نشدن كالا در موعد مقرر ، فروشنده مقصِّر باشد ، و خريدار از اين راه زيان ببيند ، بر فروشنده است تا زيان خريدار را جبران كند ، و احتياط واجب آن است كه دو طرف بر اساس تراضى وتوافق عمل نمايند .\r\n\r\n3 - فروش مرابحه‌اى\r\n1 - معاملات خريد و فروش از نظر بها وسود به چهار دسته تقسيم مىشوند :\r\nنخست : خريد وفروشى كه در آن كالاى معين ومشخصى در ازاى پرداخت بهايى معين ومشخص ، بر مبناى رضايت دو طرف ، مبادله شود ، و در آن قرارداد از بهاى اصلى كالا و يا ميزان ودرصد سود و يا زيانى كه عايد فروشنده مىشود ، سخنى به ميان نيايد ، كه بدان « مساومه » مىگويند .\r\nدوم : خريد وفروشى كه در آن ، فروشنده كالاى خود را همراه باسود معين به فروش مىرساند « مثلًا فروشنده ، خود كالايى را به ده هزار تومان خريدارى و با دو هزار تومان سود به خريدار بفروشد وضمناً خريدار را از بهاى اصلى كالا يعنى ده هزار تومان وميزان سود عايد شده از فروش كالا يعنى دو هزار تومان يا 20 % مطلع سازد » ، به اين معامله « مرابحه » مىگويند .\r\nسوم : خريد وفروشى كه در آن ، كالاى مورد معامله به ميزان مشخصى كمتر از بهاى اصلى آن فروخته شود ، و در آن ، خريدار را از بهاى اصلى وميزان و يا درصد كاهش قيمت مطلع سازند . كه به آن « مواضعه » مىگويند .\r\nچهارم : خريد وفروشى كه در آن ، كالا به همان بهاى خريدارى شده ، توسط فروشنده ، به خريدار فروخته شود ، كه به آن « توليه » گفته مىشود .\r\n2 - تمام گونه‌هاى ذكر شده ، از جمله معاملات درست مىباشند ، ولى از ميان‌آنها « مساومه » بهترين نوع آنها و « مرابحه » گونه مكروه خريد و فروش مىباشد ، چون امكان دارد اين نوع معامله ، فروشنده را به استفاده از دروغ و در نهايت گرفتار شدن در ورطه غش و خيانت ، اغوا كند .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n3 - در « مرابحه » مقدار سود ، و در « مواضعه » ميزان كاهش‌قيمت ، بايد تعيين شود ، خواه با استفاده از عدد صحيح « مثلًا دو هزارتومان سود و يا كاهش قيمت » و يا با درصد بندى « مثلًا ده در صد » .\r\n4 - « مرابحه » معامله‌اى است كه در آن ، كالا به همراه سود افزوده معينى برسرمايه « و يا بهاى خريد ، يا قيمت تمام شده » فروخته مىشود ، از اين رو اين معامله بر مبناى اطلاع رسانى درست به خريدار درباره سرمايه كالا استوار مىشود ، حال پرسش اين است كه سرمايه كالا چيست ؟ و در صورت ايجاد تغييرى در كالا پس از خريدارى ، چه بايد كرد ؟ وپيامدهاى اطلاع رسانى دروغ ونادرست به خريدار چه خواهد بود ؟ در حين تبيين پاره‌اى از احكام مرابحه ، به اين پرسشها پاسخ خواهيم داد :\r\nيك : اگر كسى كالايى را به بهايى معين خريدارى كند و در آن به تغييرى كه منجر به فزونى بهاى آن شود دست نزند ، سرمايه آن كالا همان بهايى خواهد بود كه‌كالا بدان خريدارى شده ، به عنوان نمونه اگر بهاى اتومبيلى پنج ميليون تومان باشد ، فروشنده بايد در ابتدا همين قيمت را به عنوان سرمايه به خريدار ارائه كند وسپس سود افزوده مورد نظرش را طلب كند .\r\nدو : اما در صورتى كه فروشنده در كالاى خود تغييرى ايجاى كند كه به فزونى بهاىآن بينجامد « مثلًا اتومبيل مورد نظر را نقاشى كند » ، اگر خود ، آن تغيير را به وجودآورده باشد ، جايز نيست كارمزد خود را در اطلاع رسانى به خريدار ، برسرمايه‌كالا بيفزايد ، « مثلًا بگويد قيمت اتومبيل پنج ميليون ودويست هزار تومان است ، يعنى دويست هزار تومان كارمزد خود را همراه با سرمايه كالا كه پنج ميليون تومان مىباشد ، جا بزند » بلكه بايد براى دور ماندن از غش وفريبكارى ، قيمت خريد كالا را اعلام‌كند ، و كارى را كه شخصاً بر روى كالا انجام داده به اطلاع خريدار برساند ، « مثلًا به خريدار بگويد : اين اتومبيل را كه بهاى اصلى آن پنج ميليون تومان مىباشد ، و خود نيز به نقّاشى آن اقدام كرده‌ام ، به صورت مرابحه و با چهارصد هزار تومان اضافه بر بهاى خريد ، به تو مىفروشم » .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nسه : اما اگر تغيير مورد نظر از راه اجير كردن ديگران بوجود آمده باشد ، مىتوان كارمزد آن تغييرات را به همراه بهاى اصلى كالا به عنوان سرمايه كالا « و يا قيمت تمام شده » به خريدار ارائه داد ، به عنوان نمونه اگر هزينه رنگ‌آميزى اتومبيل دويست هزار تومان باشد ، فروشنده در اطلاع رسانى خود به خريدار چنين‌مىگويد : « من اين اتومبيل را كه پنج ميليون ودويست هزار تومان برايم هزينه در برداشته به صورت مرابحه و با اضافه دويست هزار تومان و يا درصد معيّن ديگرى به تو مىفروشم » .\r\nچهار : اگر پس از خريدارى يك كالا ، عيبى در آن ظاهر شد كه به ازاى آن ، بخشى از بهاى پرداخت شده را باز پس گرفت ، بايد واقعيت امر را اطلاع دهد ، به ديگر سخن نمىتوان بدون سخن گفتن از مقدار باز پس گرفته شده به علت عيب مورد نظر ، تنها از بهاى اصلى آن كالا سخن گفت .\r\nپنج : اگر كسى كالايى را كه بهاى معيّنى دارد با تخفيف ويژه‌اى از باب احسان به شخص خود ، خريدارى كند ، مىتواند به هنگام فروش آن كالا ، تنها از بهاى اصلى آن سخن گويد و از تخفيف ، سخن به ميان نياورد .\r\nشش : اگر فروشنده در اطلاع رسانى از بهاى اصلى كالايى ، دروغ گويد وبهاىاصلى را بيش از آنچه كه هست جلوه دهد ، معامله باطل نمىشود ، ولى اين عمل‌فروشنده ، مصداق غش و خيانت خواهد بود ، و حرام است .\r\nو اگر خريدار به اين امر واقف شود ، مىتواند معامله را به كلى فسخ كند ، و يا به بهايى كه پرداخته راضى شود ، در واقع او نمىتواند ما به التفاوت بهاى اصلى وبهاى دروغين را از فروشنده مطالبه كند .\r\n\r\n4 - خريد و فروش طلا و نقره و پول رايج\r\nفروش مقدارى طلا در قبال مقدارى ديگر طلا و يا فروش نقره در ازاى نقره و يا فروش طلا به نقره و يا بالعكس چه حكمى دارد ؟\r\nآيا بر مبادله سكه‌هاى طلا و نقره ، كه به عنوان پول رايج بازار مورد استفاده است ، آيا بر مبادله آنها با سكه هايى از جنس خود و يا از جنس ديگرى ، احكام ويژه‌اى مترتب مىباشد ، يا نه ؟\r\nدر پاسخ بايد گفت :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n1 - به معاملاتى از اين دست در فقه اصطلاحاً « بيع صرف » مىگويند . فقها داد وستد ومبادله ثمن ومثمن را در اين گونه معاملات ، در مجلس و پيش از پراكنده شدن طرفهاى قرارداد ، شرط كرده‌اند .\r\n2 - « بيع صرف » به دو دسته تقسيم مىشود :\r\nنخست : داد وستد پولهاى رايج .\r\nدوم : داد وستد طلا و نقره .\r\nكه براى هر يك از گونه‌هاى مذكور احكام ويژه‌اى وجود دارد .\r\n\r\nداد وستد پولهاى رايج\r\n3 - به نظر مىرسد معيار فقها در مبحث خريد و فروش سكه هاى طلا و نقره ، اين است كه آنها به عنوان پول رايج در داد وستدهاى تجارى مردم مورد استفاده مىباشد ، و نه صرفاً طلايى و يا نقره‌اى بودن آنها .\r\n4 - از اين رو فراهم آمدن شرط داد وستد همزمان در مجلس و معامله ، در مورد خريدوفروش پولهاى طلا و نقره واجب مىباشد ، و بر مبناى احتياط واجب بايد در مورد خريد و فروش ديگر پولهاى رايج بجز طلا و نقره نيز ، به شرط داد وستد همزمان درمجلس معامله ، پايبند بود ، به عنوان مثال فروش هزار دينار كويتى در ازاى سى ميليون ريال ايرانى تنها به شرط داد وستد در مجلس معامله ، صحيح مىباشد .\r\nلذا فروش نسيه‌اى پول ، يعنى اينكه پرداخت بها را به بعد از جدا شدن از هم بسپاريم - هر چند يك ساعت بعد باشد - درست نمىباشد .\r\n\r\nداد وستد طلا و نقره\r\n5 - در معامله طلا با طلا و نقره با نقره ، چه روى آنها كار شده باشد ، چه خام باشند ، عدم تفاوت در وزن آنها شرط مىباشد ، به عنوان مثال نمىتوان ده گرم طلا را در مقابل يازده گرم طلاى ديگر ، و يا در مقابل ده گرم طلاى ديگر به علاوه مقدارى پول اضافه به فروش رساند ، همچنين است در باب معامله نقره ، چه ، آن اضافه ، ربا و حرام مىباشد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n6 - اما در فروش طلا به نقره و يا نقره به طلا ، مساوى بودن وزن شرط نيست ، لذا مىتوان مثلًا ده گرم طلا را در ازاى صد گرم نقره ، يا كمتر و يا بيشتر از آن معامله‌كرد .\r\n7 - اگر معامله بر طلا و نقره مسكوكى كه پول رايج بازار مىباشد واقع شود ، بايد خريدار و فروشنده پيش از جدا شدن از يكديگر كالا وبها را به يكديگر تحويل دهند .\r\nاما اگر اين معامله بر طلا و نقره غير مسكوك واقع شود ، مراعات اين شرط « قبض در مجلس » لازم نيست ، چه بها وكالا هر دو از يك جنس باشند ، مثلًا هر دو طلا و يا هر دو نقره باشند ، چه نباشند . از اين رو معامله مقدارى طلا در ازاى همان مقدار طلا ، و يا فروش مقدارى نقره در ازاى همان مقدار نقره ، و يا مبادله طلا با نقره با وزن مساوى يا متفاوت ، بدون اينكه تحويل كالا وبها قبل از جدا شدن خريدار و فروشنده صورت پذيرد ، صحيح مىباشد حتى اگر تحويل كالا وبها و يا يكى از آن دو پس از جدا شدن از يكديگر انجام شود .\r\n8 - نمىتوان طلا و يا نقره ساخته شده را در ازاى بهايى از همان جنس كه وزنش بيشتر از كالا باشد فروخت و مقدار اضافى بها را به مثابه مزد ساخت قلمداد كرد ، بلكه مىتوان اين كار را در ضمن دو معامله جدا گانه انجام داد ، به عنوان نمونه فروشنده ابتدا بايد گردنبند طلا را به بهاى مورد توافق دو طرف « كه درآن مزد ساخت نيز لحاظ شده باشد » بفروشد ، وبهاى آن را به پول رايج يا نقره تعيين كند ، در مرحله بعدى زرگر بايد طلاى خريدار را از وى در مقابل پرداخت بهايى كه از پول رايج و يا نقره و نه طلا تعيين مىشود خريدارى كند .\r\n\r\n5 - خريد و فروش محصولات كشاورزى\r\n1 - يكى از امورى كه موجب حرام بودن خريد و فروش مىشود ، غرر مىباشد « 1 » .\r\nاين قاعده بيش از پيش بايد در داد وستد محصولات كشاورزى و همچنين معامله بر سر انواع سبزيجات ، مورد توجه قرار گيرد ، چرا كه معامله بر سر محصولات\r\n\r\n\r\n","description":"","footnote":"\r\n( 1 ) - معامله‌اى را كه در آن يكى از دو طرف قرارداد و يا هر دوى آنها نسبت به بهاويا كالا و يا هر دو ، از اطلاعات كافى برخوردار نباشند ، و در نتيجه به ضرر وزيان يك يا هر دو طرف معامله تمام شود ، معامله غررى مىگويند . ( مترجم ) .\r\n","page_name":" 303 ","page_number":303},
  {"content":"\r\n\r\nكشاورزى پيش از اينكه دانه ببندد و گلش بريزد ، معمولًا غررى مىباشد ، و موجب بروز نزاع ميان دوطرف قرارداد مىشود ، چون محصولات‌كشاورزى در مرحله داشت ورشد و نمو ، در معرض انواع واقسام آفتهاى گياهى و غير از آن مىباشند ، كه امكان دارد شيوع هر يك از اين آفتها ، موجبات نابودى محصول را پيش از برداشت در پى داشته باشد ، پس اگر دو طرف بتوانند به هر وسيله ممكن از بروز غرر وجهالت نسبت به برخى از ابعاد قرارداد جلوگيرى به عمل آورند ، جايز است بر سر محصولات كشاورزى دست به معامله بزنند .\r\n2 - با مراعات يكى از شرايط زير در معامله ى محصولات كشاورزى ، غررمنتفى مىشود :\r\nنخست : در امان بودن محصول از آفتها ، پس اگر خريدار با توجه به شناختى كه نسبت به اوضاع زراعى دارد ، بداند كه معمولًا محصول مورد نظر ، سر موقع و صحيح وسالم به بار خواهد نشست ، همين امر براى صحت قرارداد كافى است .\r\nدوم : فروش محصول در مدتى بيش از يك سال ؛ در اين صورت اگر محصول مورد نظر بر اثر آفت در يك سال از بين برود ، اميد مىرود تا در ازاى بهاى تعيين شده ، محصول سال ديگر به دست آيد .\r\nسوم : افزودن كالاى ديگرى به عنوان ضميمه به اصل قرارداد ، به طوريكه غرر وجهالت را از بين ببرد ، چرا كه در صورت به دست نيامدن محصول ، آن ضميمه در برابر بهاى پرداختى خواهد بود .\r\nچهارم : فروش محصولات كشاورزى وباغى پس از به بار نشستن ، به گونه‌اى كه ديگر بيم بروز آفت نرود .\r\nپنجم : فروش محصولات كشاورزى وباغى ، پس از سر برآوردن ميوه و يا محصول ، حتى اگر پيش از رسيدن و به بارنشستن محصول باشد ، البته اگر ديگر بيم بروز آفت نرود ، و از سلامت محصول اطمينان حاصل شود ، و اين امر موجبات بروز غرر را از ميان ببرد .\r\n3 - اما در صوت عدم اطمينان به امنيت محصولات ، وضميمه نكردن ضمايمى براى ممانعت از بروز غرر ، و همچنين عدم تعدد سالهاى فروش محصول ،\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nاحتياط آن است كه به داد وستد محصولات كشاورزى وباغى دست نزنيم ، چرا كه اين ، يك معامله غررى است ؛ به نظر مىرسد اين حكم ، خريد و فروش سبزيجات و برگ درختان را نيز شامل مىشود .\r\n\r\n6 - ربا در داد وستد\r\n1 - پيش از اين « 1 » گفته شد كه ربا علاوه بر قرض كه مهمترين عرصه تحقق آن مىباشد ، در برخى انواع داد وستد و در شرايط خاصى نيز بروز مىكند كه بدان « رباى در معامله » مىگويند .\r\n2 - رباى در معامله آن است كه كالايى در ازاى مقدارى زيادتر از كالاى مشابه آن ، فروخته شود . « به عنوان نمونه فروختن هزار ليتر شير در مقابل هزار وصد ليتر شير » . در واقع از آن رو كه عوضين « كالا وبها » هر دو از يك جنسند ، پس هزار ليتر از آن در ازاى هزار ليتر ديگر قرار مىگيرد ، اما صد ليتر باقى مانده ما به ازايى ندارد ، لذا اين صد ليتر از مصاديق دريافت باطل وناحق اموال ديگران محسوب مىشود ، كه در قرآن كريم و احاديث شريف صراحتاً از آن نهى شده است .\r\n3 - زيادى در معامله ربوى برچند دسته است :\r\nالف : گاهى اين زيادى در عين است ؛ فروش يك تن گندم در ازاى يك تن ويكصد كيلو گندم ديگر ، از مصاديق اين گونه داد وستد ربوى مىباشد ، چرا كه يكصد كيلو گندم زيادى منظور شده در بها ، در واقع مابه ازايى در معامله ندارد و يك زيادى عينى محسوب مىشود .\r\nب : گاهى هم سود ربوى از رهگذر تفاوت زمانى پيش بينى شده در قرار داد محقق مىشود ؛ مثلًا اگر كسى يك تن برنج را در مقابل پرداخت يك تن برنج ديگر پس از گذشت يك سال از انعقاد قرارداد به فروش برساند ، اين اختلاف زمانى پيش بينى شده در قرارداد به مثابه ربا محسوب مىشود ، چون اگر در قراردادى پرداخت بهاى كالا به زمان ديگرى موكول شود ، اين زمان تعيين\r\n\r\n\r\n","description":"","footnote":"\r\n( 1 ) - به صفحه 244 . رجوع شود .\r\n","page_name":" 305 ","page_number":305},
  {"content":"\r\n\r\nشده ، خود به منزله ى بخشى از سود و با ارزش تلقّى مىشود ، از اين رو فروش كالايى در ازاى كالايى از همان جنس به صورت نسيه‌اى ، حتى اگر با زيادى در عين همراه نباشد جايز نيست ، چرا كه تأخير انداختن در زمان پرداخت يكى از عوضين « كالا و يا بهاى » هم‌جنس ، معامله را به يك معامله ربوى تبديل مىكند .\r\nج : گاهى هم سود ربوى از رهگذر پيش بينى كار و يا خدمت اضافه بر بها وياكالا ، محقق مىشود ؛ مانند فروش يك تن خرما در برابر يك تن خرماى ديگر به علاوه‌ى مثلًا شخم زدن يك هكتار زمين كشاورزى . درست است كه در اين معامله دو كالاى هم جنس بدون اختلاف در وزن و مقدار ، و همچنين بدون تعيين زمان ديگر براى پرداخت بها و يا كالا مبادله شده‌اند ، ولى افزودن كار و يا خدمتى اضافى به بها و يا كالا در اين قرارداد « شخم زدن يك هكتار زمين كشاورزى » آن را به معامله‌اى ربوى تبديل مىكند .\r\n4 - رباى در معامله تنها با فراهم آمدن دو شرط زير در قرارداد محقق مىشود :\r\nنخست : هم جنس بودن عوضين « بها وكالا » ؛ مثلًا اينكه گندم با گندم ، برنج با برنج ، خرما با خرما ، شير با شير و يا گوشت با گوشت و . . . معامله شود .\r\nدوم : اينكه معيار سنجش كالا وبهاى هم جنس مورد معامله ، وزن و يا پيمانه باشد ؛ از اين رو آنچه بر مبناى شمارش ، داد وستد مىشوند « مانند تخم مرغ دربعضى شهرها » ، و يا « مانند پارچه » بر مبناى متراژ ، فروخته مىشوند ، و يا « مانند ماهى در برخى مناطق ساحلى » با مشاهده خريد و فروش مىشوند ، از دايره معاملات ربوى خارج اند ، و مى توان اين گونه كالاها را بهمراه مازاد ، با يكديگرمعامله كرد ؛ مثلًا مىتوان بيست تخم مرغ را در مقابل بيست و پنج تخم مرغ ، و يا ده متر پارچه را در ازاى دوازده متر از همان نوع پارچه به فروش رساند .\r\n\r\nفروع مسئله :\r\n1 - مراد از همجنس بودن كالا وبها در اين مبحث همجنس بودن آن دو در اصل‌مىباشد ؛ از اين رو گندم وآرد آن ، و همچنين خرما و شيره آن ، ونيز شير\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nوكره و تمام فراورده‌هاى لبنى در اين مبحث هم جنس محسوب مىشوند ، همچنين است انگور و سركه ى انگور ، وسيب وفشرده سيب ، ومواردى از اين دست .\r\n2 - تفاوتهاى جزئى دو كالاى هم جنس در ويژگيهاى فرعى و همچنين دركيفيت ، و در درجه مرغوبيت ، موجب اختلاف آن دو كالا در جنس نمىشود ، وآندوكالا با وجود چنين اختلافاتى همچنان هم جنس محسوب مىشوند ؛ از اين رو گندم مرغوب و گندم نامرغوب ، همجنس محسوب مىشوند ، هر چند در بازار هم با قيمتهاى متفاوتى به فروش برسند ، ونيز به عنوان مثال : برنج طارم ندا و برنج دمسياه ، و همچنين انواع خرما نيز در اين مبحث هم جنس تلقى مىشوند .\r\n3 - هم جنسى انواع گوشتها در اين مبحث بسته به حيوانيست كه گوشت مورد نظر از او تهيّه شده است ، لذا گونه‌هاى مختلف گوشت گوسفند در اينجا همجنس و گوشت گوسفند و گوشت گوساله غير همجنس تلقى مىشوند ، لذا نمىتوانيم در معامله گوشت گوسفند ، با گوشت گوسفند ، مازاد داشته باشيم ولى در معامله گوشت‌گوساله ، با گوشت گوسفند ، مىتوان يك طرف را بيشتر و يا كمتر از طرف ديگر درنظر گرفت .\r\n4 - نمىتوان عناوين عمومى مثلًا يك رسته و يا يك دسته از انواع گياهان را مبنايى براى هم جنس بودن بشمار آورد ؛ از اين رو نمىتوان مثلًا برنج و گندم را ازآنرو كه هر دو متعلق به رسته غلّات هستند ، و يا پرتقال وسيب را از آنرو كه هر دو از ميوه‌هاى درختى بشمار مىروند ، هم جنس خواند .\r\n5 - در اين مبحث دو غلّه گندم و جو ، در حكم فقهى هم جنس محسوب مىشوند ، چه ، در اين باب روايت وارد شده است ، لذا نمىتوان گندم را به ازاى جو همراه با مازاد و يا بالعكس معامله كرد .\r\n6 - معيار در پيمانه‌اى و يا وزنى بودن يك كالا را ، عرف هر منطقه وعرف مردم مشخّص مىكند ، از اين رو اگر واحد سنجش يك كالا در جاهاى مختلف ، متفاوت باشد ، هر منطقه حكم ويژه خود را دارا خواهد بود .\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n\r\nفصل دوم : شفعه\r\nامام صادق ( ع ) فرموده اند :\r\n« لَا تَكُونُ الشُّفْعَةُ إِلَّا لِشَرِيكَيْنِ مَا لَمْ يَتَقَاسَمَا »\r\n« 1 » .\r\n« حق شفعه تنها براى دو شريك است ، آن هم تا وقتى كه شركت در آن مال به طورمشاع بوده ، و آن را بين خود تقسيم نكرده باشند . »\r\nآن حضرت همچنين فرموده اند :\r\n« قَضَى رَسُولُ اللَّهِ\r\n( ص )\r\nبِالشُّفْعَةِ بَيْنَ الشُّرَكَاءِ فِى الْأَرَضِينَ وَ الْمَسَاكِنِ وَ قَالَ لَا ضَرَرَ وَ لَا ضِرَارَ »\r\n« 2 » .\r\n« رسول خدا ( ص ) در ميان شريكان در زمين وخانه‌ها به حق شفعه داورىكردند وفرمودند : زيان وزيان رسانى اى نبايد در بين باشد » .\r\n\r\nشفعه چيست ؟\r\n1 - اگر دو نفر در چيزى شريك باشند و يكى از آن دو سهم خود را از آن به فرد سومى بفروشد ، طبق شرايط ويژه‌اى ، آن شريك ديگر حق دارد تا سهم شريك اوّلى را به تملك خود درآورد ، اين حق تملك را « شفعه » گويند .\r\nمثال : دو نفر ، باغى را به صورت مشاع و مشترك در تملك خود دارند ، اگر يكى از آن دو سهم خود را از باغ مذكور به فرد سومى بفروشد ، آن شريك ديگر از حق شفعه بر خوردار مىشود ، يعنى حق دارد سهم شريك خود را به ازاى پرداخت بهاى آن ، به تملك خود درآورد چه خريدار بدان راضى باشد ، چه نباشد . اين حق ، همان حق « شفعه » است .\r\nدر اين ميان اصطلاحاً شريك داراى حق شفعه را « شفيع » و خريدار سهم شريك نخست را « مشفوع‌منه » وبخش فروخته شده از مال مشترك را « مشفوع به » مىخوانند .\r\n\r\n\r\n","description":"","footnote":"\r\n( 1 ) - وسائل الشيعة ، ج 17 ، كتاب الشفعه ، باب 3 ، ص 316 ، ح 1 .\r\n( 2 ) - همان ، ص 319 ، باب 5 ، ح 1 و : الفقيه ج 3 ، ص 76 .\r\n","page_name":" 309 ","page_number":309},
  {"content":"\r\n\r\n\r\nشرايط شفعه\r\n2 - شرايط برخوردار شدن از حق شفعه عبارتنداز :\r\nالف : اينكه شراكت تنها ميان دو نفر باشد ؛ بنابراين اگر در مالكيت يك مال ، بيش از دو نفر شريك باشند نمىتوان از حق شفعه استفاده كرد .\r\nب : اينكه مال مشترك ميان دو نفر ، بنابر نظر مشهور فقها ، در زمره اموال غيرمنقول و يا مستغلاتى باشد كه قابل تقسيم است . زمين ملكى ، باغ ، خانه ، مغازه و ديگر مستغلات قابل تقسيم از اين جمله‌اند .\r\nاما در مورد تعلق حق شفعه در اموال منقولى چون اتومبيل وانواع كالاها ودستگاهها واشيائى از اين دست و يا اموال غير منقولى كه غير قابل تقسيم مىباشند « مانند نهر آبى بسيار تنگ » ، اختلاف نظر وجود دارد ، و احتياط آن است‌كه شريك متقاضى حق شفعه در اين گونه اموال ، بجز با رضايت خريدار از حق شفعه استفاده نكند ، ونيز احتياط آن است كه خريدار به خواسته شريك دوم براى در اختيار گرفتن سهم فروخته شده پاسخ مثبت بدهد .\r\nج : شرط ديگر آن است كه انتقال سهم شريك نخست به نفر سوم تنها از راه فروش صورت گرفته باشد . از اين رو اگر سهم شريك نخست از راههاى ديگر بجز خريد و فروش ، مثلًا از راه مصالحه ، هبه ، مهريه ، ارث ، وصيّت و . . . به فرد سوم انتقال يابد ، نمىتوان در مورد آن سهم ، تقاضاى حق شفعه كرد .\r\nد : شرط ديگر آن است كه ملكيت شىء مشترك مورد نظر در هنگام فروش‌سهم شريك اول ، به طور مشاع مشترك باشد ، اما اگر شريك اول سهم معين خود را پس از تقسيم ملك مورد بحث ميان دو شريك ، به فروش برساند ، ديگر جايى براى تقاضاى حق شفعه توسط شريك دوم باقى نخواهد ماند .\r\n\r\nشرايط متقاضى حق شفعه « شفيع »\r\n3 - شريك مىتواند پس از فراهم آمدن شرايط ذيل در خواست حق شفعه‌كند :\r\nالف : شفيع بايد در صورت مسلمان بودن خريدار « مشفوع عنه » ، خود نيز مسلمان باشد ، چه ، اگر شفيع كافر ومشفوع عنه مسلمان باشد حق شفعه به شفيع‌تعلق\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nنمىگيرد ، چرا كه « خداوند اجازه نداده كه كافران كمترين تسلطى بر مؤمنان داشته باشند . » « 1 »\r\nب : بنابر احتياط واجب ، شفيع بايد از جزئيات بهاى سهم مورد نظراطلاع كافى داشته باشد .\r\nج : شفيع بايد قدرت پرداخت بهاى سهم معامله شده را دارا باشد ، اما اگرشفيع ، مالك بهاى مورد نظر نباشد ، يا قادر بر پرداخت آن نباشد ، حق شفعه ساقط مىشود .\r\n4 - بالغ بودن ، عاقل بودن ، و سفيه نبودن براى شفيع شرط نيست ، چون اگر شفيع غير بالغ ، غير عاقل يا سفيه باشد ، مىتوان به جاى وى در خواست حق شفعه كرد .\r\n\r\nاحكام شفعه\r\n5 - اگر كسى خانه خود را به كسى ديگر بفروشد ، همسايه فروشنده نمىتواند ادعاى حق شفعه كند ، چه ، حق شفعه تنها به اشتراك مشاع دو نفر در يك مال تعلق‌مىگيرد ، نه به جوار وهمسايگى ، لذا نمىتوان براى همسايگان حق شفعه قايل بود .\r\n6 - حق شفعه در يك جا استثنائاً به جوار وهمسايگى تعلق مىگيرد ، و آن زمانى است كه دو ملك جدا از هم ومتعلق به دو شخص متفاوت وجود داشته باشد ، كه راه ورود وخروج به آن دو ملك يكى باشد ، و بين دو مالك مشاع . حال اگر يكى از اين دو مالك ملك خود و همچنين سهم خود از راه ورود وخروج مشاع بين دو ملك را به فروش رساند ، حق شفعه بر مبناى اشتراك در ملكيت راه ورود وخروج ، نه تنها در مورد راه بلكه در مورد ملك معامله شده نيز براى ديگرى ثابت مىشود ، از اين رو همسايه و شريك دوم در راه ، مىتواند راه وملك به فروش رسيده را با هم اخذ به شفعه كند .\r\n\r\n\r\n","description":"","footnote":"\r\n( 1 ) - برگرفته شده از آيه 141 سوره نساء .\r\n","page_name":" 311 ","page_number":311},
  {"content":"\r\n\r\n7 - حق شفعه بايد فوراً پس از علم يافتن شريك به فروش سهم شريكش مطالبه شود ؛ در غير اين صورت اگر شفيع بدون داشتن عذرى شرعى و يا عرفى ، در خواست حق شفعه را به تأخير اندازد ، حق شفعه از او سلب مىشود .\r\n8 - بر خوردار شدن از حق شفعه مشروط به حضور شريك دوم نمىباشد ، بلكه وى حتى در صورت عدم حضور مىتواند پس از اطلاع يافتن از فروش سهم‌شريكش ، حق شفعه خود را مطالبه كند ، هر چند رسيدن اين خبر به وى واعلام مطالبه حق شفعه توسط وى كمى طول بكشد ، البته اين در صورتى است كه مطالبه حق شفعه پس از زمان از دست رفته ، موجب زيان ديدن خريدار نشود ، در غير اين صورت بر مبناى احتياط ، بايد دو طرف با يكديگر مصالحه كنند .\r\n9 - شفيع حق ندارد بخشى از ملك فروخته شده را بر اساس حق شفعه به تملك خود در آورد وبخش ديگر را وانهد ، بلكه بايد يا از حق شفعه خود در به تملك درآوردن تمام ملك مورد بحث استفاده كند ، و يا تمام ملك و مال را به‌خريدار وانهد .\r\n10 - شفيع بايد در صورت استفاده از حق شفعه ، همان بهايى را كه‌خريدار به شريك اول پرداخته ، تمام و كمال به خريدار بپردازد ، و اگر پرداخت بها در معامله بين خريدار و شريك اول مدت دار بوده است ، فرد شفيع مىتواند بر اساس حق شفعه طبق قرارداد بين خريدار و شريك اول عمل كند ، و به زمان معين پرداخت بها توسط خريدار وفادار بماند ، و در آن زمان بها را به خريدار بپردازد ، در اين صورت خريدار حق دارد تا شفيع را به حاضر كردن يك ضامن ملزم كند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nفصل سوم : مضاربه\r\nامام صادق ( ع ) در باره كسى كه مالى را به صورت مضاربه مىگيرد وسپس به شرايط مندرج در مضاربه وفادار نمىماند فرموده اند :\r\n« هُوَ ضَامِنٌ وَ الرِّبْحُ بَيْنَهُمَا »\r\n« 1 » .\r\n« او ضامن است وسود بايد بين آن دو تقسيم شود » .\r\n\r\nمضاربه چيست ؟\r\n1 - مضاربه ، آميزه‌اى است از كار و پول به هدف توليد و به دست آوردن سود ، به ديگر سخن مشاركتى اقتصادى است بين دو طرف براى به سود رساندن پول ازطريق كار ، پس مضاربه آن است كه كسى مقدارى پول به كسى بدهد تا طرف دوم با آن پول كار كند وسود حاصله ميان آن دو تقسيم شود . به ديگر سخن مضاربه توافقى دو جانبه است ميان صاحب مال و كسى كه مىتواند مال طرف اول را از راه فعاليتهاى اقتصادى مشروع به سود دهى برساند . از اين رو مىتوان در تعريف مضاربه اين گونه عنوان كرد كه : « مضاربه قراردادى دو جانبه است ، كه به موجب آن‌طرف اول « مالك » مقدارى از مايملك خود را در اختيار طرف دوم قرار مىدهد تا وى با آن مال كار كند ، به شرط آنكه سود حاصله بين دو طرف تقسيم شود . » اين عقد را قراض نيز مى نامند .\r\n\r\nساختار قرارداد\r\n2 - ساختار يك قرارداد مضاربه‌اى - چون ديگر قراردادها - از دو ركن ايجاب وقبول تشكيل مىشود ، و چون ديگر قراردادها ، ايجاب وقبول در عقد مضاربه به هر شكل كه بيان شود ، كفايت مىكند ، چه از راه لفظ ، چه از راه فعل و عمل ، از اين رو اگر كسى تنها به دادن مال مورد نظر به طرف دوم بسنده\r\n\r\n\r\n","description":"","footnote":"\r\n( 1 ) - وسائل الشيعه ، ج 13 ، ص 181 ، احكام المضاربه ، باب 1 ، ح 5 والتهذيب ، ج 7 ، باب 18 ، ص 190\r\n","page_name":" 313 ","page_number":313},
  {"content":"\r\n\r\nكند ، و بر مبناى عرف حاكم بر روابط ميان دو طرف سخنى هم ميان آن دو رد وبدل نشود ، مضاربه بر مبناى « معاطات » صحيح مىباشد .\r\n3 - ايجاب وقبول لفظى در يك قرارداد مضاربه‌اى اين گونه است كه طرف اول « صاحب مال » بگويد : « با تو مضاربه مىكنم بر فلان چيز » و طرف دوم « صاحب كار » در پاسخ گويد : « پذيرفتم » و يا هر عبارت ديگرى كه چنين مفهومى را برساند .\r\n\r\nشرايط دو طرف قرارداد\r\n4 - هر يك از دوطرف قرارداد بايد از شرط اهليت كه در واقع جامع تمام شرايط عمومى شامل بلوغ ، عقل ، عدم سفاهت ، اختيار و حق تصرف مىباشد « 1 » برخوردار باشند ، صاحب كار علاوه بر شرايط عمومى ، بايد از توانايى به سود رساندن پول صاحب مال از رهگذر كار وفعاليت اقتصادى متناسب با قرارداد مضاربه ، نيز بر خوردار باشد .\r\n\r\nشرايط سرمايه\r\n5 - براى اينكه يك قرارداد مضاربه‌اى صحيح باشد ، سرمايه مورد استفاده درآن بايد شرايط زير را دارا باشد :\r\nنخست : سرمايه بايد مالى نقد وحاضر باشد ، و نه دِين متعلق به عهده كسى ، به عنوان نمونه اگر طرف اول « صاحب مال » از يك شخص سوم و يا از خود صاحب كار « طرف دوم در مضاربه » مقدارى پول طلبكار باشد ، جايز نيست طلب خود را پيش از آنكه آن را از شخص بدهكار بگيرد به عنوان سرمايه مضاربه قراردهد .\r\nدوم : مقدار وويژگيهاى سرمايه يك قرارداد مضاربه‌اى بايد كاملًا روشن باشند . مثلًا اگر طرف اول ده هزار دينار اردنى را به عنوان سرمايه در نظر گرفته باشد ، بايد دقيقاً همين را در قرارداد ذكر كند ، چون با ذكر عبارت ده هزار دينار در قرارداد ، مقدار سرمايه معلوم مىشود و با متذكر شدن اردنى بودن اين ده هزار\r\n\r\n\r\n","description":"","footnote":"\r\n( 1 ) - به صفحه 247 . رجوع شود .\r\n","page_name":" 314 ","page_number":314},
  {"content":"\r\n\r\nدينار وصف سرمايه مورد نظر از بين ديگر پولهايى كه امروزه در كشورهاى مختلف ، دينار خوانده مىشوند ، مشخص مىشود .\r\nالبته اين در صورتى است كه ذكر نكردن مقدار وويژگيهاى سرمايه موجب ناقص ماندن اطلاعات مربوط به قرارداد ، و موجب غرر شود « مثل اينكه سرمايه مورد نظر به صورت اسكناسهايى درون يك كيسه در بسته قرارداشته باشد ، بطوريكه نوعيت وكميت اسكناسها معلوم نباشد » در غير اين صورت « مثلًا در جايىكه دسته‌هاى همسانى از يك گونه اسكناس كه به احتمال قريب به يقين دسته‌هاى صدتايى هستند ، سرمايه مورد نظر را تشكيل مىدهند » اگر نوع وكميت سرمايه آشكار باشد ، بطوريكه بدون ذكر كميت ونوع سرمايه نيز بتوان آنها را دريافت ، وعدم ذكر آن موجبات غرر را فراهم نياورد ، مىتوان بر آنها يك قرارداد مضاربه‌اى بست .\r\nسوم : بايد سرمايه بطور مشخص ، معين باشد ؛ پس اگر ، مثلًا دو سرمايه متفاوت در كميت وكيفيت در اختيار داشتيم ، قرارداد مضاربه تنها بر سرمايه معين از آن دو صحيح مىباشد ، اين در حالى است كه عدم مشخص بودن سرمايه موجبات بروز غرر را فراهم آورده ، و موجب عدم تحقق قصد وانشاء در قرارداد شود ، چون عقد يك قرارداد مبتنى بر وضوح و يقين است .\r\nچهارم : برخى از فقها مضاربه را تنها بر سرمايه تشكيل يافته از مسكوك طلا و نقره صحيح مىدانند ، و بستن يك قرارداد مضاربه‌اى بر ديگر پولهاى رايج « همچون پولهاى امروزى » را صحيح نمىدانند ، ولى به نظر مىرسد مضاربه بر هرپول رايجى صحيح باشد ، وحتى مىتوان هر چيز داراى ماليّت را به عنوان سرمايه مضاربه در نظر گرفت ، مثلًا طرف اول مىتواند كالاى معيّنى را به عنوان سرمايه مضاربه در اختيار طرف دوم قرار دهد تا طرف دوم با آن كالا به تجارت بپردازد وسود حاصله را تقسيم كند .\r\nپنجم : نبايد ميزان سرمايه را بيش از توانايى صاحب كار در به سود رساندن سرمايه در نظر بگيريم ؛ به عنوان مثال اگر ميزان سرمايه ده ميليون تومان باشد و صاحب كار تنها قادر باشد سرمايه‌اى تا سقف شش ميليون تومان را به سود\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nدهى برساند ، قرارداد مضاربه باطل است ، مگر اينكه تنها شش ميليون تومان از آن پول به عنوان سرمايه در نظر گرفته شود .\r\n\r\nدو مساله :\r\nنخست : آيا مىتوان از منفعت به عنوان سرمايه مضاربه استفاده كرد ؟\r\nمانند اينكه مالك خانه‌اى با طرف دوم قرارداد ببندد كه خانه مورد توافق را اجاره دهد وسود حاصله از اجاره بين دو طرف تقسيم شود .\r\nنظر مشهور ميان فقها اين است كه اين گونه مضاربه صحيح نيست ، و اين نظرموافق احتياط است ، به ويژه اگر ترديد داشته باشيم كه به اين قرارداد مضاربه گفته مىشود يا نه . ولى اين قرارداد مىتواند عقد جديدى به شمار آيد كه مشمول احكام عقود تراضى يا صلح مىشود .\r\nدوم : آيا سرمايه بايد بطور تمام و كمال در اختيار صاحب كار وتحت تصرف او باشد ، يا اگر مال در دست صاحب مال بماند هم مضاربه صحيح مىباشد ؟\r\nدر پاسخ بايد گفت كه تصرف سرمايه توسط صاحب كار الزامى نمىباشد ، چه اگر سرمايه به دست خود صاحب مال باشد و با اين وجود صاحب كار بتواند به طريقى كه دو طرف بر آن توافق كرده باشند ، بر آن مال تسلط يابد مضاربه صحيح مىباشد .\r\nبه عنوان مثال اگر سرمايه مضاربه در حساب بانكى مالك نگهدارى شود ، وطبق توافق دو طرف ، صاحب كار در اوقات مقتضى به وسيله چكهاى صادره ازسوى مالك و يا چكهاى سفيد امضايى كه از مالك در دست دارد و يا به هر راه عقلايى ديگر ، از موجودى آن حساب بانكى بهره‌مند شود ، قرارداد مضاربه منعقد ميان آن دو صحيح است .\r\n\r\nشرايط سود مضاربه\r\n6 - شرايط سود مضاربه عبارتند از :\r\nنخست : تقسيم سود در يك مضاربه بايد به صورت مشاع انجام گيرد ، به ديگر سخن تقسيم سود بايد بر مبناى سيستم كسرى « مانند يك سوم ودوسوم » و يا سيستم در صدى « 65 % و 35 % و . . . » انجام پذيرد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nاما اگر دو طرف اين گونه توافق كرده باشند كه ميزان ثابتى از سود مثلًا ماهى صد هزار تومان ، همواره به يكى از دو طرف تعلق گيرد وباقيمانده به طرف ديگر يا مشتركاً به هر دو طرف برسد ، در صورتى كه مطمئن نباشند سود حاصله همواره بيش از آن مقدار معين شده باشد ، اقوى عدم صحت قرارداد است و همچنين اگر دو طرف مطمئن باشند كه سود حاصله بيش از مقدار معين شده خواهد بود نيز احتياط واجب عدم صحت قرارداد است .\r\nدوم : بايد سهم هر يك از دو طرف از سود حاصله در قرارداد تعيين شود ، چه تقسيم بندى سهم سود بر مبناى سيستم كسرى باشد « مثلًا ثلث سود براى يكى و دو ثلث ديگر براى ديگرى ، يا نيمى از سود براى يك طرف و نيم ديگر براى ديگرى تعيين شود » ، چه تقسيم سهم سود برمبناى سيستم در صدى اعمال شود « مثلًا چهل در صد سود براى يك طرف و شصت درصد با قيمانده براى ديگرى » .\r\nاما اگر سهم هر يك از دو طرف مضاربه در عرف بازارى كه مضاربه در آن صورت مىپذيرد مشخص باشد ، عدم تعيين سهمها در قرارداد نشانگر تقسيم سهم دوطرف متناسب با عرف بازار مىباشد .\r\nسوم : سود بايد تنها ميان صاحب سرمايه و صاحب كار تقسيم شود ، واختصاص سهمى از سود به يك شخص سوم ، بنابر احتياط ، نبايد صورت گيرد مگر در دو صورت زير :\r\nالف : در صورتى كه طرف سوم در مقابل سهم معين دريافتى از سود ، كارى را در راستاى سود دهى سرمايه مضاربه بر عهده گيرد .\r\nب : در صورتى كه سهم سود تعيين شده براى طرف سوم به صورت غير مستقيم به نفع يكى از دو طرف « صاحب سرمايه و يا صاحب كار » باشد ؛ به عنوان نمونه تخصيص سهمى از سود براى صندوق خيريه تحت نظارت يكى از دو طرف ، ياتخصيص سهمى از سود براى فرزند ، همسر يا ديگر خويشاوندان يكى از دوطرف از اين جمله‌اند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nعرصه‌هاى كار\r\n7 - به نظر مىرسد دامنه فعاليّت براى به سود رساندن سرمايه در مضاربه تنهابه تجارت محدود نباشد ، بلكه هر فعاليت اقتصادى مشروع همچون بازرگانى ، صنعت ، كشاورزى ، دامدارى ، شيلات وفعاليتهاى ديگرى از اين دست ، مىتوانند عرصه عمل يك معامله مضاربه‌اى باشند .\r\n\r\nاختيارات صاحب كار\r\n8 - ظاهر يك قرارداد مضاربه‌اى - البته اگر مقيد به شروطى نشده باشد - براعطاى اختيارات به سود رسانيدن سرمايه مضاربه ، به صاحب كار ، آن هم به هرشكلى كه صلاح مىبيند دلالت مىكند ؛ لذا صاحب كار مىتواند به مقتضاى فعاليت اقتصادى مورد نظرش ، از شيوه معامله نقدى و يا نسيه‌اى بهره جويد ، و يا اينكه با هرگروهى كه صلاح مىبيند قرارداد ببندد ، دست به واردات كالا بزند ويافعاليت‌هاى صادراتى را در پيش گيرد ، صادرات وواردات كالا را با هر كشورى كه صلاح مىبيند انجام دهد و . . .\r\nاين در صورتى است كه قرارداد مطلق باشد ، و صاحب سرمايه هيچ شرطى را در باب چگونگى به سود رسيدن سرمايه‌اش در نظر نگرفته باشد ، در غير اين صورت اگر صاحب سرمايه مثلًا قرارداد را به گونه خاصّى از فعاليتهاى اقتصادى مشروط كند ، و يا نوع خاصّى از معامله را مد نظر داشته باشد ، اشخاص وگروههاى شايسته معامله با خود را مشخص كرده باشد ، و يا كالاهاى توليدى ، وارداتى و يا صادراتى معينى را براى به سود رساندن سرمايه‌اش در نظر گرفته باشد ، بر صاحب كار واجب است كه به اين شرايط پابند باشد ، و از مرزهاى تعيين‌شده در قرارداد پافراتر ننهد .\r\nدر صورت تخلف صاحب كار از محدوديتهاى در نظر گرفته شده در قرارداد ، صاحب كار خود ضامن زيان و ضرر احتمالى خواهد بود ، اما تقسيم سود حاصله ، به همان صورت كه در قرارداد مندرج شده ، باقى مىماند .\r\n9 - در صورت مطلق بودن قرارداد اگر صاحب كار به مسؤوليت خود در قبال قرارداد بر مبناى مصلحت و به صورت متعارف عمل كند ، و يا در صورت مقيد\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبودن قرارداد ، به بند بند قيدهاى مندرج در قرارداد پابند بماند ، به هيچ وجه ضامن ضرر وزيان احتمالى نخواهد بود ، مگر آنكه خيانتى از او سرزند « مثلًا با سرمايه مضاربه براى خود كالايى بخرد » و يا ضرر وزيان وارده ناشى از سهل انگارى وتجاوز او باشد « مثلًا برخى از شرايط مندرج در قرارداد را زير پا گذارد » .\r\n10 - آيا صاحب كار مىتواند سرمايه مضاربه را با سرمايه ديگرى كه متعلق به خود يا شخص ثالثى مىباشد در آميزد يا خير ؟\r\n- در پاسخ بايد گفت كه اين كار بدون اجازه صاحب سرمايه جايز نمىباشد ، اجازه صاحب سرمايه نيز خود دو گونه است :\r\nالف : گاهى اين اجازه ، يك اجازه عمومى است كه به صاحب كار اجازه مىدهدتا هرگونه كه صلاح مىبيند در سرمايه مضاربه براى به سود رساندن آن دخل و تصرف كند .\r\nب : گاهى اين اجازه ، يك اجازه خاص است كه طبق آن صاحب كار اجازه مىيابد تا سرمايه مضاربه را تنها با سرمايه خود و يا سرمايه شخص ثالث معيّنى درآميزد .\r\nحال اگر صاحب كار بدون اجازه صاحب مال ، سرمايه وى را با سرمايه ديگرى در هم آميزد ، خود ضامن ضرر وزيان احتمالى خواهد بود ، اما چگونگى تقسيم سود به قوت خود آنچنانكه در قرارداد تعيين شده ، باقى خواهد ماند .\r\n\r\nامكان فسخ قرارداد وعدم فسخ آن\r\n11 - آيا مضاربه از آن جمله قراردادهاى جايزى است كه مىتوان آنها را فسخ‌كرد و يا در زمره قراردادهاى لازمى قراردارد كه نمىتوان آنهارا فسخ كرد ؟\r\n- مضاربه ، اساساً ، قراردادى جايز محسوب مىشود كه هر يك از دو طرف قرارداد « صاحب كار و صاحب مال » هرگاه كه بخواهند مىتوانند به فسخ آن مبادرت ورزند ؛ چه تصميم به فسخ پيش از آغاز كار باشد ، چه بعد از آن ، چه پيش‌از سود دهى باشد ، چه بعد از آن ، چه پيش از تبديل كالاهاى توليدى و يا\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nتجارى به پول رايج باشد ، چه بعد از آن و چه قرارداد مقيد به زمانى معين باشد ، چه نباشد .\r\nاما مىتوان اين قرارداد جايز را از راه مشروط كردن آن به عدم فسخ تا مدت معيّنى كه دوطرف بر آن توافق مىكنند ، به يك قرارداد لازم تبديل كرد . در صورت بسته شدن چنين قراردادى بين دو طرف ، آن دو ملزمند تا سر آمدن مدت مقرر به مفاد قرارداد پايبند بمانند و در واقع تا پايان زمان تعيين شده حق فسخ از هر دوطرف قرارداد سلب مىشود .\r\n12 - با مرگ يكى از دو طرف « صاحب مال و يا صاحب كار » ، قرارداد مضاربه خود به خود باطل مىشود ، با اين حال مىتوان مضاربه را با بستن يك قرارداد جديد ميان وارثان طرف فوت شده با طرف ديگر ادامه داد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nفصل چهارم : شركت\r\nاز امام صادق ( ع ) در باب مردى سؤال شد كه كالايى را خريد ولى پول همراه نداشت ، پس نزد دوستش رفت و به او گفت : پول اين معامله را تو بپرداز وسود حاصله ميان من و تو باشد ، امام ( ع ) فرمودند :\r\n« إِنْ كَانَ رِبْحاً فَهُوَ بَيْنَهُمَا وَ إِنْ كَانَ نُقْصَاناً فَعَلَيْهِمَا »\r\n« 1 » .\r\n« اگر « اين كار » به سود انجاميد پس ميان آن دو « بايد تقسيم شود » و اگر « اين كار » موجب كاستى وزيان شد « نيز » اين كاستى بايد گريبانگير هر دوى ايشان شود » .\r\n\r\nانواع قرارداد شركت\r\n1 - قرارداد شركت چند گونه « 2 » است .\r\nنخست : شركت عقدى « يا شركت اعيان » ؛ به مشاركت دو يا چند جانبه در يك فعاليت اقتصادى « يا مالى » اطلاق مىشود ، كه هر يك از شريكها فراهم آوردن سهم‌مشخصى از سرمايه « شامل پول يا عين » را در آن بر عهده گيرد ، وتقسيم سود يا زيان احتمالى نيز بر اساس توافق شريكها در قرارداد ، انجام پذيرد .\r\nدوم : شركت ابدان ؛ به توافق دو يا چند جانبه اى اطلاق مىشود كه شريكها در آن متعهد مىشوند تا كارمزد هر يك از ايشان ميان تمام شريكها مشترك باشد .\r\nسوم : شركت وجوه ؛ به مشاركتى گفته مىشود كه دو يا چند نفر كه فاقد سرمايه مىباشند با هم توافق كنند كه هر يك از ايشان كالايى را به صورت\r\n\r\n\r\n","description":"","footnote":"\r\n( 1 ) - وسايل الشيعة ، ج 13 ، ص 174 ، كتاب الشركة ، باب 1 ، ح 3 والتهذيب ج 7 ، باب 18 ، ص 186 .\r\n( 2 ) - در برخى حالات و در نتيجه عوامل قهرى يا اختيارى ممكن است دو نفر يابيشتر در مالى شريك شوند كه اين مشاركتها غير از قرارداد شركت است و در كتب‌مفصل فقهى از آنها سخن به ميان آمده ، اما ما در اينجا متناسب با سطح كتاب تنها به‌احكام مشاركت قراردادى و يا عقد شركت اكتفا مىكنيم .\r\n","page_name":" 321 ","page_number":321},
  {"content":"\r\n\r\nنسيه‌اى بخرد ، و پس از فروش آن كالا وپرداخت بهاى آن ، همگى در سود حاصله شريك باشند .\r\nچهارم : شركت مفاوضه ؛ در اين گونه مشاركت دو يا چند نفر بر مشاركت در هر سود ومنفعتى كه براى هر يك از آنها به دست مىآيد ، از هر راهى كه باشد « چه از راه تجارت باشد يا از راه كشاورزى ، ارث ، وصيت ، هديه ، حيازت و يا هر راه ديگرى » قراردادى مىبندند ، ونيز متعهد مىشوند تا در ضرر وزيان احتمالى هريك از شريكها نيز سهيم باشند .\r\nپنجم : شركت منافع ؛ قراردادى ميان دو يا چند نفر است كه در آن سود مايملك هر يك از اطراف قرارداد ، شامل اعيان گوناگون ، ميان شريكها تقسيم مىشود ، مثلًا اگر هر يك از شريكها خانه‌اى داشته باشد ، توافق مىكنند كه هر يك در منفعت خانه ديگرى شريك باشد .\r\nششم : شركت ديون ؛ در اين گونه قرارداد ، دو يا چند نفر كه به يك يا چند نفرديگر بدهكارند متعهد مىشوند تا بدهىهاى همه ميان همه مشترك باشد .\r\n2 - فقها همگى بر صحت شركت عقدى « يا شركت اعيان » اتفاق نظر دارند ، احكامى كه در اين بخش خواهد آمد ، همه متعلق به اين نوع شركت مىباشد .\r\n3 - اما مشهور فقها پنج گونه ى ديگر از شركت را نادرست مىدانند ، حال آنكه قول به صحت هر شركتى كه در عرف ، قرارداد و عقد محسوب شود و با احكام‌شرعى « همچون حكم نهى از فروافتادن در غرر » نيز مغاير نباشد هم بى وجه نيست ، چون بنابر معيار ما هر حقى متعلق به هر كسى كه باشد ، مىتواند طرف يك قرارداد شركت قرار گيرد ، همچنانكه مىتواند موضوع يك قرارداد مصالحه و يا ديگر قراردادها نيز باشد ، مگر در صورت بروز غرر . ولى به هر حال قول مشهور فقها موافق احتياط است .\r\n\r\nشرايط شركت :\r\n4 - شرايط صحت يك قرارداد شركت عبارتند از :\r\nالف : رضايت شريكها يكى از مهمترين شرطهاى صحت قرارداد شركت ( همانند ديگر قراردادها ) مىباشد . پيش از اين به تفصيل در باب تراضى سخن گفته شده است « 1 » .\r\n\r\n\r\n","description":"","footnote":"\r\n( 1 ) - به صفحه 228 رجوع شود .\r\n","page_name":" 322 ","page_number":322},
  {"content":"\r\n\r\nب : شرط ديگر ، آن است كه قرارداد شركت مشتمل بر ايجاب وقبول باشد ، چه اين ايجاب وقبول از راه كلام ابراز شود ، چه از راه فعل ، در اين باب نيز مفصلًا دربخش احكام عمومى عقود و قراردادها سخن به ميان آمده است « 1 » .\r\nج : اهليت داشتن شريكها نيز يكى ديگر از شرايط انعقاد قرارداد شركت مىباشد ، كه اين اهليت با فراهم آمدن شرايطى كه پيش از اين براى طرفهاى قرارداد ، برشمرده شد تحقق مىيابد « 2 » . شرايط اهليت مختصراً عبارتند از : بلوغ ، عقل ، اختيار ، حق تصرّف « يعنى اينكه شخص به دليل سفاهت و يا ورشكستگى ، حق تصرف در اموال خود را از دست نداده باشد » .\r\nمبادرت مستقيم شخص براى بستن قرارداد شركت الزامى نيست ، بلكه هركسى كه شرايط اهليت را دارا مى باشد مىتواند كس ديگرى را از جانب خود براى بستن قرارداد شركت ، وكيل نمايد .\r\nد : يكى ديگر از شرايط صحت قرارداد شركت ، آن است كه آنچه به عنوان موضوع قرارداد شركت محسوب مىشود باشرع مغايرت نداشته باشد . موضوع قرارداد شركت عبارت است از سرمايه شركت كه از سهام شريكها به وجود مىآيد ، وفعاليتهايى كه شريكها براى انجام آنها بايكديگر قرارداد مىبندند .\r\nبنابراين مثلًا نمىتوان از اعيان نجس كه معامله در مورد آنها جايز نمىباشد يا ازاموال مسروقه و يا غصب شده يا آلات حرام ، چون آلات قمار يا آلات بازيها وسرگرميهاى حرام به عنوان سرمايه قرارداد شركت استفاده كرد .\r\nهمچنين اگر عمل پيش بينى شده در قرارداد شركت از فعاليتهاى اقتصادىحرام شمرده شود ، چون صنايع شراب سازى و ديگر مشروبات وغذاهاى حرام ، راه اندازى قمارخانه‌ها و يا باشگاهاى سرگرميهاى حرام ، توليد وتوزيع محصولات فرهنگى وتبليغاتى حرام چون فيلمهاى منافى عفت و يا نوارها و سى دى هاى آواز وموسيقى ، و يا ديگر فعاليتهاى اقتصادى از اين دست ، قرارداد شركت صحيح نخواهد بود .\r\n\r\n\r\n","description":"","footnote":"\r\n( 1 ) - به صفحه 240 رجوع شود .\r\n( 2 ) - به صفحه 247 رجوع شود\r\n","page_name":" 323 ","page_number":323},
  {"content":"\r\n\r\nبطور كلى بايد گفت در انعقاد هر قرارداد شركت ، بايد تمام احكام مربوط به فعاليتهاى اقتصادى نامشروع ، همچنين تمامى قوانين عمومى مربوط به‌كسبهاى حلال و حرام مورد توجه قرار گيرند « 1 » .\r\n\r\nسهم شريكها در سرمايه\r\n5 - همانگونه كه پيش از اين نيز گفتيم قرارداد شركت ، از مشاركت دو و يا چندنفر در تخصيص سرمايه به يك فعاليت اقتصادى تشكيل مىشود ، ولى سؤال اين‌است كه حدود مشاركت شريكها در سرمايه چگونه مىتواند باشد ؟\r\nدر پاسخ بايد گفت كه :\r\nالف : هيچ محدوديتى براى ميزان سهم شريكها در سرمايه شركت وجود ندارد ، مگر اينكه چنين محدوديتى در متن قرارداد پيش بينى شده باشد .\r\nب : لازم نيست سهم شريكها از سرمايه ، همه از يك جنس باشد يا از ارزش يكسانى برخوردار باشد ، از اين رو هر يك از شريكها مىتوانند سهمى برابر با سهم ديگر شريكها يا سهمى بيشتر يا كمتر از سهم ديگران در سرمايه داشته باشند ، همچنين هر يك از شريكها مى توانند از پول نقد يا دارايى هاى منقول و غير منقول خود مانند ساختمان ، تجهيزات مختلف ، يا كالاها واجناس گوناگون خود ، به‌عنوان سرمايه شركت استفاده كنند ، مگر اينكه قرارداد ، نوع مشاركت شريكها را تعيين كرده باشد .\r\nج : در صورتى كه سهم مشاركت شريكها در سرمايه از دارايى هاى غير نقدىتشكيل شده باشد ، بايد بهاى اين داريى ها دقيقاً معين و معلوم باشد تا اينكه هيچ نقطه نامعلومى در قرارداد باقى نماند وبتوان به هنگام تقسيم سود و يا زيان وارده ، و همچنين در صورت انحلال شركت در پايان مدت مقرر و يا در صورت فسخ شراكت ، به بهاى مشخص شده در قرارداد رجوع كرد .\r\n\r\nمديريت شركت وكاردر آن\r\n6 - اگر در قرارداد شركت نقش عملى برخى يا تمام شريكها به صورت مستقل وانفرادى يا به صورت جمعى در شركت مشخص شود ، نمىتوان از آن سرپيچى كرد ، در زمينه مديريت شركت نيز وضع به همين صورت است .\r\n\r\n\r\n","description":"","footnote":"\r\n( 1 ) - به صفحه 224 رجوع شود .\r\n","page_name":" 324 ","page_number":324},
  {"content":"\r\n\r\n7 - اما در صورتى كه اين امور در قرارداد تعيين نشده باشند ، هر يك از شريكها و يا ديگران تنها با اجازه ساير شريكان مىتوانند كارى را در شركت انجام داده ، و يا دخل وتصرفى در سرمايه داشته باشند .\r\nبطور كلى بايد گفت هرگونه اقدام و يا دخل وتصرفى در كار شركت واموال‌آن و يا در جزئيات فعاليتهاى اقتصادى مورد نظر ، شامل تجارت ، خريد و فروش ، صادرات ، واردات و . . . ، و همچنين نقدى يا نسيه‌اى بودن معاملات و ديگر جزئياتى از اين قبيل بايد با اجازه تمام شريكها صورت پذيرد .\r\n8 - اين اذن مىتواند عمومى باشد بطوريكه تمام امور مربوط به شركت را در برگيرد « مانند اينكه مديريت شركت به يكى از شريكها و يا فرد ديگرى سپرده شود تاشركت را طبق توافق شريكها در عقد قرارداد و بر حسب عرف خاص هر شركت و هر منطقه اداره نمايد » .\r\n9 - اگر هر يك از كارپردازان شركت و يا مدير و يا هيأت مديره شركت ، از مفاد قرارداد سر پيچى كنند و يا از چهارچوبهاى متعارف پا فراتر نهند ، خود ضامن خسارتها وزيانهاى احتمالى خواهند بود .\r\n10 - اگر كارپرداز و يا مدير و يا هيأت مديره شركت از اجازه و يا اذن عام ومطلقى در تصرف برخوردار باشند ، بنابر احتياط بايد در عملكرد خود منافع شركت را در نظر گيرند .\r\n11 - اگر شركت بدون آنكه سهل انگارى يا خيانتى در كار باشد ضرر كند ، هيچكس ضامن آن زيان نخواهد بود .\r\n\r\nتقسيم سود يا خسارت وارده ميان شريكها\r\n12 - اگر چگونگى تقسيم سود وزيان در قرارداد شركت معين نشده باشد ، درصورت مساوى بودن سهم شريكها از سرمايه ، سود و زيان وارده نيز بايد به صورت مساوى بين شريكها تقسيم شود ، اما در صورتى كه سهام شريكها در سرمايه بايكديگر مساوى نباشد ، بايد سود و زيان وارده را متناسب با سهم هر يك از شريكها در سرمايه شركت ، بين ايشان تقسيم كرد « به عنوان مثال اگر\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nسهم شريكها ازسرمايه به ترتيب 50 % 30 % و 20 % باشد سهم سود و يا زيان احتمالى نيز به همين‌نسبت بين شريكها تقسيم مىشود » .\r\n13 - اگر يكى از شريكها علاوه بر سرمايه گذارى در شركت ، يكى ازمسؤوليتهاى كارى شركت را نيز بر عهده گيرد ، بطوريكه كار او بطور قابل ملاحظه‌اى در سود دهى شركت مؤثر باشد ، مستحق درصدى از سود كه طبق عرف خاص ، متناسب با كار اوست ، مى باشد . البته اين در حالى است كه چگونگى برخورد با چنين مواردى در خود قرارداد پيش بينى نشده باشد .\r\n14 - اما اگر چگونگى توزيع سود و يا زيان حاصله ، در مفاد قرارداد پيش بينىشده ، باشد ، و در آن ، درصد بيشترى از سود حاصله ، به خاطر كار مؤثرتر و يا كار بيشتر ، به برخى از شريكها تعلق گرفته باشد ، بايد بدين شرايط پابند بود .\r\n15 - در صورتى كه در قرارداد شرط شود كه براى كسى از شريكها كه مشغول به كار در شركت نيست و يا كسى كه كارش بيش از بقيه نيست سود بيشترى در نظر گرفته شود ، به نظر مىرسد كه قرارداد صحيح ولى شرط باطل باشد ، مگر اينكه اين‌شرط پايه واساس قرارداد را تشكيل دهد كه در اين صورت ، قرارداد از اصل باطل‌خواهد بود .\r\nالبته اگر توجيه قانع كننده‌اى كه نزد عقلا قابل پذيرش است ، براى اين كار وجود داشته باشد ، اظهر آن است كه قرارداد و شرط آن صحيح مىباشد ، مثلًا اگرشركت دادن كسى مانند يك شخصيت اجتماعى و يا دينى مورد اعتماد مردم در سود حاصله از فعاليتهاى شركت براى نيك نامى شركت حايز اهميت تلقّى شود ، در اين صورت هم قرارداد وهم شرط صحيح مى باشد .\r\nمعيار اين امر آن است كه چنين شركتى در عرف پذيرفتنى باشد ، بدينسان كه شرط پيش بينى شده در قرارداد با اصل قرارداد شركت مغايرت نداشته باشد ، و يا ازمصاديق تصاحب اموال ديگران به ناحق محسوب نشود .\r\nاگر در يك قرارداد شركت براى برخى از شريكها سهم بيشتر و يا كمترى از زيان احتمالى نسبت به بقيه در نظر گرفته شده باشد ، و يا خسارتهاى احتمالى\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nهمه متوجه يكى از شريكها شده باشند ، نيز احكامى مانند آنچه در بالا گفته شد ، بر آن قرارداد مترتب مىباشد .\r\n16 - اگر در يك قرارداد شركت شرط شود كه تمام سود حاصله به يكى از شريكها برسد ، قرارداد باطل خواهد بود .\r\n17 - الزامى نيست كه سود پرداختى به شريكها حتماً پول نقد باشد ، بلكه مىتوان سهم سود پرداختى به شريكها را از دارايى هاى منقول و يا غير منقول ، درنظرگرفت . به عنوان مثال يك شركت ساختمان سازى مىتواند سود سهامداران خود را به صورت آپارتمانها ، و يا خانه‌هاى مسكونى ، به ايشان پرداخت كند ، و يا اينكه بنابر يك قرارداد شركت ، كه در آن سرمايه شركت براى خريد ابزار آلات ويژه‌كشاوزى و يا صنعتى هزينه شده ، مىتوان با پيش بينى بندهايى در متن قرارداد ، همين ابزار آلات را به عنوان سود حاصله ، به شريكها واگذار كرد .\r\n\r\nپايان يافتن و يا پايان دادن به شركت\r\n18 - قرارداد شركت اساساً و در صورت مطلق بودن « يعنى مقيد نبودن به يك زمان و يا كار معيّن كه مدت زمان معيّنى را اقتضا كند » يك قرارداد جايز « 1 » محسوب مىشود ، بنابراين هر يك از شريكها بنا به دو شرط مىتواند هر وقت كه بخواهد خود را از قرارداد شركت كنار بكشد :\r\nنخست : اينكه كنار كشيدن وى به ديگر شريكها زيان نرساند .\r\nدوم : اينكه كنار كشيدن وى از قرارداد ، مبتنى بر فريب و خيانت نباشد ، چراكه بر اساس قاعده « لاضرر ولاضرار » زيان رساندن به ديگران ممنوع است .\r\n19 - اما اگر قرارداد شركت در مفاد خود به مدت زمان معينى مقيد شده باشد ، به نظر مىرسد كه در نزد عرف آن قرارداد يك قرارداد لازم به حساب مىآيد ،\r\n\r\n\r\n","description":"","footnote":"\r\n( 1 ) - قرارداد جايز قراردادى است كه دو طرف قرارداد و يا هر يك از ايشان حق‌دارند تا هر وقت كه بخواهند آن قرارداد را فسخ كنند ( قرارداد عاريت ، وديع ورهن‌از جمله اين قراردادهايند ) در مقابل قراردادهاى لازم قراردارند كه دو طرف و يا هريك از ايشان حق فسخ آن را ندارند مگر در حالات استثنايى ومشخص مانند ( خريد و فروش ، اجاره ونكاح ) .\r\n","page_name":" 327 ","page_number":327},
  {"content":"\r\n\r\nلذاهيچ يك از شريكها نمىتوانند پيش از سر آمدن مدت زمان مقرر ، خود را از قراردادشركت كنار بكشند ، چون بايد به قرارداد و شرط مندرج در مفاد آن پابند بود .\r\n20 - همچنين است اگر قرارداد شركت مبتنى بر انجام دادن كار معينى باشد ، مانند شركتى براى صيد صد تن ماهى كه در واقع شركت به زمانى كه تمام صد تن ماهى صيد شده باشد مقيد شده ، لذا هيچ يك از شريكها حق ندارد پيش از انجام اين‌كار ، خود را از قرارداد كنار بكشد .\r\n21 - با اين وجود در هر صورتى مىتوان به قرارداد شركت با توافق تمام شريكها پايان داد .\r\n22 - هر گاه يكى از شريكها اهليت شركت در قرارداد را به دلايل زير از دست بدهد ، قرارداد ، خود به خود باطل مىشود ، دلايل از دست رفتن اهليت عبارتند از :\r\nالف : مرگ يكى از شريكها .\r\nب : جنون يكى از شريكها .\r\nباطل شدن شركت به سبب بى هوشى موقت يكى از شريكها مورد ترديد است .\r\nج : ممنوعيت يكى از شريكها از تصرف در دارايى هاى شخصى بر اثر محجورشدن به سبب ورشكستگى و يا سفاهت .\r\n23 - با مرگ يكى از سهامداران ، عضويت وى در شركت نيز پايان مىيابد ، و در نتيجه قرارداد شركت باطل مىشود ، مگر اينكه در مفاد قرارداد ، ادامه شركت‌تا پايان مدت مقرر و يا تا پايان كار مورد نظر - حتى با مرگ يكى از شريكها - نيزالزامى قلمداد شده باشد ، كه در اين صورت بنابر ظاهر بايد شركت را ادامه داد و سهم متوفى را بدون اعطاى حق خروج از شركت ، به ورثه وى واگذار كرد . ولى درمانند اين مورد بنابر احتياط واجب ، بايد كار را با مصالحه ادامه داد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n24 - پس از پايان دادن به شركت ، و يا پايان يافتن مدت قرارداد ، مشاركت قراردادى با تمام استلزاماتش پايان مىيابد ، ولى مشاركت مزجىتا پايان تسويه حساب شركت « يعنى تقسيم سرمايه شركت بين سهامداران پس ازاداى بدهىها و حقوق ديگران » به قوت خود باقى خواهد ماند .\r\nمشاركت مزجى به امتزاج ودرهم آميختگى اموال اطلاق مىشود ، كه احكامىغير از احكام مشاركت قراردادى بر آن مترتب است .\r\n\r\nتقسيم سهام و يا انحلال شركت\r\n25 - تقسيم سهام ، همان مشخص كردن سهم هر يك از شريكها از سرمايه وتعيين سهم سود و يا سهم زيان در صورت بروز آن مىباشد .\r\n26 - تقسيم سهام مانند معاملات خريد و فروش و يا معاملات مصالحه‌اى ، يك مبادله محسوب نمىشود ، بلكه موضوعى مستقل است ، از همين رو احكام قراردادها بر آن مترتب نمىشود .\r\n27 - اگر سهمها به هنگام تقسيم سهام بايكديگر تفاوت داشته باشند « مثلًاسهام به صورت واحدهاى آپارتمانى يك ساختمان در نظر گرفته شده باشند » ، بايد واگذارى هر سهم معين به هر يك از شريكها با رضايت وى صورت گيرد ، در غيراين صورت اگر شريكها در تصاحب سهمها با يكديگر اختلاف پيدا كردند بايد از روش قرعه كشى بهره جست .\r\n28 - شريكها هم مىتوانند خود به تقسيم سهام وانحلال شركت رسيدگى كنند وهم مىتوانند براى اين كار كسى را از جانب خود وكيل كنند .\r\n29 - وكيل شريكها براى رسيدگى به تقسيم سهام وتسويه حساب شركت لازم نيست حتماً از شرايط ايمان ، عدالت ، وحتى بلوغ برخوردار باشد ، چون تنها اطمينان به وى وبرخوردارى او از مهارت لازم براى اين كار كافى مىباشد .\r\n30 - هزينه‌هاى انحلال شركت وتقسيم سهام وكارمزد وكيل بايد از دارايى هاى شركت پرداخت شود .\r\n\r\n","description":"","footnote":"","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\n\r\nفصل پنجم : صلح\r\nپيامر اكرم ( ص ) فرموده اند :\r\n« الْبَيِّنَةُ عَلَى الْمُدَّعِى وَ الْيَمِينُ عَلَى الْمُدَّعَى عَلَيْهِ وَ الصُّلْحُ جَائِزٌ بَيْنَ الْمُسْلِمِينَ إِلَّا صُلْحاً أَحَلَّ حَرَاماً أَوْ حَرَّمَ حَلَالًا » « 1 » .\r\n« مدعى بايد « بر ادعاى خود » بينه بياورد ، ومُدعى عليه بايد سوگند بخورد . صلح در ميان مسلمانان جايز است ، مگر صلحى كه حرامى را حلال وياحلالى را حرام كند » .\r\n\r\nمقدمه\r\nواژه صلح در گفتمان اسلامى از استعمالات گوناگونى برخوردار است ، گاهى در معنى سياسى آن به معنى آنچه كه ميان مسلمانان وكفار رخ مىدهد ، مانند صلح حديبيه و يا آنچه ميان امام مسلمانان وياغيان بر وى صورت مىپذيرد مانند صلح‌امام حسن ( ع ) با معاويه ، اطلاق مىشود ، گاهى نيز در معنى اجتماعى خود ، به معناى صلح ميان افراد درگير در چهارچوب مسائل اجتماعى به كار مىرود ، كه يكىاز بارزترين مصداقهاى آن صلح ميان همسران داراى اختلاف با يكديگر مىباشد .\r\nگاهى نيز واژه صلح ، در مباحث مربوط به معاملات به‌كار گرفته مىشود ، كه در اين صورت هدف صلح حل اختلاف بوجود آمده ميان دو طرف و يا جلوگيرى از وقوع اختلاف احتمالى بين دو طرف مى باشد ، كه در واقع مراد از قرارداد صلح همين معناى آخر مىباشد .\r\n\r\nحكمت تشريع صلح\r\nبه نظر مىرسد قرارداد صلح با هدف حفظ جو آرام و پر مهر حاكم بر جامعه اسلامى ، و به هدف جلوگيرى از بروز هرگونه اختلاف در امور معاملاتى ومادى شايع ميان مردم ، از سوى شارع وضع شده تا از ايجاد هرگونه شكاف در جامعه‌اسلامى كه در نهايت به فرا گير شدن رفتارهاى پرخاشگرانه وكينه توزانه و از هم‌گسيختگى روابط\r\n\r\n\r\n","description":"","footnote":"\r\n( 1 ) - وسائل الشيعة ، ج 13 ، ص 164 ، احكام صلح ، باب 3 ، ح 2 . من لايحضرالفقيه ج 3 ، باب الصلح ، ص 32 .\r\n","page_name":" 331 ","page_number":331},
  {"content":"\r\n\r\nميان فردى وميان گروهى موجود در جامعه اسلامى منجرمىشود ، ممانعت به عمل آيد . از نقطه نظر اسلامى ، روابط اجتماعى را نمىتوان برمبناى مصلحت طلبى فردى استوار كرد ، بلكه آنچه به عنوان مؤلفه‌هاى شبكه روابط اجتماعى اسلامى به شمار مىروند ، بى آلايشى وتسامح وتساهل در رفتار و گاهى نيز صرف نظر كردن از برخى مصالح و يا منافع مادى فردى مىباشند . به ديگرسخن از منظر اسلام حفظ جو پاك وبىآلايش و پر مهر حاكم بر جوامع اسلامى ، مهمتر از سود آور بودن و يا نبودن روابط اجتماعى مىباشد .\r\n\r\nقرارداد صلح چيست ؟\r\n1 - قرارداد صلح ، وضع شده ، تا نزاعهاى موجود ميان مسلمانان را از ميان بردارد و يا از به وجود آمدن چنين منازعاتى جلوگيرى به عمل آورد .\r\n2 - با اينكه مىتوان از قرارداد صلح به جاى بسيارى از قراردادها بهره جست ولى نمىتوان آن را تابعى از آن قراردادها قلمداد كرد ، چون ، قرارداد صلح ، قرارداد مستقلّى به شمار مىرود كه احكام ديگر قراردادها بر آن مترتب نمىباشد .\r\nبه عنوان مثال : اگر كسى بر مبناى مصالحه ، اتومبيل خود را در ازاى مقدارى مال به كس ديگرى واگذار كند ، با اينكه اين قرارداد صلح بسيار شبيه يك معامله خريد و فروش مىباشد ، و در واقع آثار همان معامله ، بر اين قرارداد بار مىشود ، بطوريكه مالكيت اتومبيل را به طرف دوم ، ومالكيت اموال را به طرف اول انتقال مىدهد ، ولى با اين وجود نمىتوان احكام ويژه خريد و فروش را بر آن بار كرد . از اين رو مثلًا نمىتوان برمبناى « خيار مجلس » و يا « خيار حيوان » در صورتى كه مورد مصالحه ، يك حيوان‌باشد ، مصالحه را بهم زد ، چرا كه « خيار مجلس » و « خيار حيوان » از احكام ويژه خريد و فروش مىباشند . همچنين نمىتوان در اين مصالحه از حق شفعه استفاده‌كرد ، چون كه برخوردارى از حق شفعه تنها به معاملات خريد و فروش اختصاص‌دارد .\r\nهمچنين اگر قرارداد مصالحه‌اى در باب مبادله‌ى پول رايج با پول رايج ، منعقد شده‌باشد « كه آن مصالحه شبيه معامله بيع صرف بوده و همان آثار ، بار مىشود » ، لازم\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nنيست حتماً تقابض « يعنى تحويل دادن و تحويل گرفتن كالا وبها » همچون خريد و فروش پول ، در مجلس‌صورت گيرد .\r\n3 - از آنجا كه قرارداد صلح با تمام قراردادهاى ديگر قابل جمع است ، وازدامنه وسيعترى نسبت به ديگر قراردادها برخوردار است ، مىتوان آن را ازسودمندترين قراردادها براى جامعه به حساب آورد .\r\nاز سويى با اينكه قرارداد صلح اساساً براى جلوگيرى از بروز كشمكش وحل‌اختلافات وضع شده ، اين امر بدين معنى نيست كه در صورت عدم وجود اختلاف و يا عدم احتمال آن ، قرارداد صلح مشروعيت نمىيابد . به ديگر سخن بايد گفت مىتوان از قرارداد صلح در هر وضع وحالتى و براى هر مسأله‌اى بهره جست .\r\n\r\nمصالحه به هنگام بروز نزاع\r\n4 - به هنگام بروز نزاع و يا اختلاف ، چه اقرارى در كار باشد ، و چه انكار ، بلكه حتى اگر حقيقت امر هم به هيچ وجه روشن نباشد مىتوان از مصالحه استفاده كرد .\r\nمثلًا گاهى ممكن است كسى مدعى شود كه فلان خانه كه در حال حاضر در اختيار كس ديگرى قرار دارد ، متعلق به اوست و هر يك از دو طرف نزاع نيز ادله ومدارك وشواهدى بر مدعاى خود مبنى بر تملك خانه ارائه كنند ، در اين مسئله دو راه براى حل نزاع بين دوطرف وجود دارد ، نخست اينكه دو طرف براى حل مسئله به دستگاههاى قضائى مراجعه كنند تا قاضى ميان ايشان داورى كند ، دوم اينكه دو طرف به گونه‌اى مسالمت‌آميز و بدون اينكه مسأله را به دادگاه بكشانند ، با يكديگر به توافق برسند ، و به ديگر سخن با يكديگر مصالحه كنند .\r\nمصالحه ايشان مىتواند اين گونه باشد كه مثلًا طرف دوم يا مدعى عليه در ازاى پرداخت مبلغى پول يا هر چيز ديگر ، طرف اول را راضى به دست برداشتن از ادعايش كند ، تا ملكيت خانه براى او ثابت و مستقر شود . در اينجا چه او به ادعاىطرف اول اقرار داشته باشد ، چه منكر آن باشد ، و چه هيچگونه اطلاعى ازحقيقت امر نداشته باشد ، مىتوان با استفاده از يك قرارداد صلح ، مبتنى بر رضايت دوطرف به مسأله فيصله داد بنابراين در هر حالتى مىتوان مصالحه كرد ، و احكام مربوط به صلح را اجرا\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nوپيامدهايش را بر آن مترتب ساخت ، تا به وسيله آن به نزاع واختلاف پايان داده شود . با مصالحه ، در واقع حق اقامه دعوى و حق ارجاع سوگند به منكر از مدعى سلب مىشود ، لذا مدعى نمىتواند پس از مصالحه كار را به دادگاه بكشاند . « 1 »\r\n\r\nصلح به هنگام عدم اختلاف\r\n5 - انعقاد قرارداد صلح حتى در صورت عدم نزاع و يا عدم احتمال اختلاف نيز - همانگونه كه پيش از اين هم گذشت - صحيح مىباشد :\r\nالف : گاهى مصالحه ، جهت به ملكيت درآمدن چيزى براى كسى در مقابل پرداخت چيزى ديگر منعقد مىشود ؛ مانند اينكه دو نفر بر مبناى مصالحه متعهد مىشوند تا ملكيت زمينى را كه به طرف اول تعلق دارد در ازاى مبلغى پول به طرف دوم واگذار نمايد .\r\nب : گاهى مصالحه بر منفعت منعقد مىشود ، مثلًا وقتى كسى مصالحه مىكند تا در ازاى سود بردن موقت از خانه كسى ، اجازه بهره‌مند شدن وى از اتومبيل خود را به وى بدهد ، و يا متعهد شود كه مبلغ معينى پول در مقابل استفاده از خانه‌اش به وى بپردازد ، در واقع مصالحه‌اى بر منفعت منعقد شده است .\r\nج : گاهى مصالحه براى اسقاط بدهكارى انجام مىگيرد ، يكى از مصاديق چنين مصالحه‌اى آن است كه مثلًا بدهكار در ازاى دادن اتومبيلش به طلبكار ، او را راضى كند تا بدهى وى را ساقط و از آن بگذرد .\r\nد : گاهى مصالحه براى اسقاط حق شفعه صورت مىپذيرد ؛ مثلًا خريدار با شفيع مصالحه مىكند تا شفيع در ازاى گرفتن مبلغى پول و يا برخوردارشدن از گونه‌اى خدمت و يا منفعت ، از حق شفعه خود در گذرد ، همچنين امكان دارد مصالحه ، براى اسقاط حق خيار صورت پذيرد ؛ مثلًا فروشنده و خريدار طى مصالحه‌اى متعهد شوند تا\r\n\r\n\r\n","description":"","footnote":"\r\n( 1 ) - پايان يافتن نزاع به اين گونه ، در واقع پايانى ظاهرى بشمار مىرود ، كه با آن تنهاكشمكش بين دو طرف متوقف مىشود ، اما اگر يكى از دو طرف بر اثر مصالحه ، دانسته ، به حق نامشروعى رسيده باشد ، قرارداد مصالحه ، آن حق نامشروع را براى وى مشروعيت نمىبخشد .\r\n","page_name":" 334 ","page_number":334},
  {"content":"\r\n\r\nيكى از خيارات مشترك و يا يكى از خيارات اختصاصى خريدار و يا فروشنده را ساقط كنند .\r\n\r\nمصالحه ميان حلال و حرام\r\n6 - يكى از شرطهاى اساسى صحت قرارداد صلح ، آن است كه صلح ، حرامى راحلال ، و چيزى كه به حكم شرع حلال است را حرام نكند . بنابراين نمىتوان مثلًا براى فرار از ربا به يك قرارداد مصالحه متوسل شد ، مثلًا اگر كسى طى مصالحه‌اى به فرد ديگرى يك ميليون تومان بدهد به شرط آنكه يك سال بعد طرف دوم يك ميليون ويكصد هزار تومان به طرف اول برگرداند ، مصالحه بين دو طرف باطل خواهد بود ، چراكه درصورت انعقاد چنين مصالحه‌اى ، حرامى حلال خواهد شد .\r\nاما برخى از مصاديق مصالحه‌هاى باطلى كه موجب مىشود چيزى كه به حكم شرع حلال است حرام شود عبارتند از آنكه مثلًا مردى طى مصالحه‌اى با همسر اولش متعهد شود تا هيچگاه با همسر دائم ديگرى كه اختيار كرده همبستر نشود ، و يا اينكه طى مصالحه‌اى اختيار طلاق را به دست همسرش بدهد .\r\n7 - مصالحه بر پرداخت جزئى از بدهى و اسقاط مابقى صحيح مىباشد . مثلًا اگر كسى يك ميليون تومان از كس ديگرى طلب داشته باشد ، وزمان پرداخت اين بدهى يكسال ديگر است ، ولى طلبكار با بدهكار مصالحه مىكند تا به ازاى بدهى يك ساله خود تنها هشتصد هزار تومان هم اكنون بپردازد ، اين مصالحه صحيح است زيرا حقيقت آن رسيدن به بخشى از طلب خود واسقاط مابقى آن است .\r\n\r\nساختار قرارداد صلح\r\n8 - قرارداد صلح ، همچون قراردادهاى ديگر نيازمند ايجاب وقبول است ، حتى اگر اين مصالحه براى اسقاط گرفتن حقى و يا بخشيدن بدهىاى باشد ، بايد با قبول توأم باشد ، تا به آن قرارداد صلح گفته شود .\r\nبه زبان آوردن الفاظ خاصى براى صيغه عقد صلح ، شرط نشده ، بلكه مىتوان از هر عبارتى كه بر رضايت ومصالحه دو طرف دلالت مىكند به عنوان صيغه عقد صلح\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاستفاده كرد ، البته در ميان مردم رايج است كه مثلًا در ايجاب مصالحه بگويند : « با تو مصالحه مىكنم بر خانه و يا منفعت خانه ، در ازاى فلان چيز » و در قبول بگويند : « مصالحه را پذيرفتم » .\r\n\r\nمورد صلح\r\n9 - مورد صلح « يا آنچه مصالحه بر آن واقع مىشود » نبايد از چيزهايى باشد كه معامله بر سر آنها حرام است . مثلًا نمىتوان اعيان نجس « مانند شراب و خوك » و يا كارها وبهره منديهاى حرام « مانند سازوآواز وقمار و مانند اينها » را مورد صلح قرارداد .\r\n\r\nاهليت طرفهاى مصالحه\r\n10 - طرفهاى مصالحه بايد از تمام شرايط عمومى اهليت مانند بلوغ ، عقل ، قصد « عدم سفاهت » ، اختيار ، عدم حجر « ممنوعيت از تصرف در اموال خود » به دليل ورشكستگى ، « البته شرط اخير در صورتى است كه مصالحه يك مصالحه مالى باشد » بر خوردار باشند .\r\n\r\nفسخ قرارداد مصالحه\r\n11 - قرارداد صلح از جمله قراردادهاى لازمى است كه در صورت فراهم آمدن تمام شرايط آن ، هيچكس از طرفهاى مصالحه حق فسخ آن را مگر از راه اقاله « 1 » و يا از راه خياراتى « 2 » كه مىتوان از آنها در مصالحه سود جست ، ندارند ، پيش از اين اشاره كرديم كه نمىتوان از خيار مجلس و خيار حيوان در مصالحه استفاده‌كرد ، و در امكان استفاده از خيار تأخير نيز ترديد وجود دارد .\r\n\r\nقرارداد صلح ، قراردادى گسترده\r\n12 - قرارداد صلح يكى از پردامنه‌ترين قراردادهاست بطوريكه برخى اموركه در ديگر قراردادها ممنوع است در مصالحه جايز شمرده شده ، مگر آنكه -\r\n\r\n\r\n","description":"","footnote":"\r\n( 1 ) - احكام اقاله در صفحه 282 مطالعه شود .\r\n( 2 ) - احكام خيارات در صفحه 276 گذشت .\r\n","page_name":" 336 ","page_number":336},
  {"content":"\r\n\r\nهمانگونه كه پيش از اين نيز اشاره شد - طى مصالحه ، حرامى حلال و يا حلالى حرام شود ، حال به برخى از نمونه‌هاى عينى توجه كنيد :\r\nالف : مىتوان پيش از بسته شدن دانه هاى محصولات كشاورزى و يا باغى برآنها مصالحه كرد ، بدون آنكه هيچ يك از شرايط خريد و فروش محصولات‌كشاروزى آمده در « احكام خريد و فروش » رعايت شوند .\r\nب : همچنين مىتوان بدون رعايت شرط تحويل دادن و تحويل گرفتن در مجلس كه يكى از شرايط صحت خريد و فروش پولها مىباشد ، بر مبادله پولهاى رايج مصالحه كرد .\r\nج : امور مجهولى را كه در ديگر قراردادها قابل اغماض نيستند ، مى توان در يك مصالحه ناديده انگاشت ؛ به عنوان مثال هرگاه مال دو نفر چنان به هم آميخته شوندكه نتوان آنها را از هم جدا كرد ، دو طرف مىتوانند طى يك مصالحه مبتنى بر تراضى ، مال بهم آميخته را مشتركاً بطور برابر و يا بطور متفاوت مورد بهره بردارى قرار دهند ، حال آنكه چنين ابهامى در ميزان سهم شريكها از سرمايه يك قرارداد شركت ، جايز نمىباشد .\r\nد : همچنين مىتوان به واسطه يك قرارداد صلح ، از برخى شرايط مندرج درديگر قراردادها رهايى يافت ؛ مثلًا اختصاص دادن تمام سود به يكى از شريكها درقرارداد شركت ممنوع مىباشد ، ولى با اين حال شريكها مىتوانند پس از انعقاد قرارداد شركت طبق شرايط شرعى آن ، با يكديگر بر اينكه سرمايه يكى از دوطرف « در هر دو صورت سود وزيان » تضمين شده باشد ، در مقابل تمام سود يا زيان به طرف دوم تعلق گيرد ، مصالحه كنند .\r\n\r\nربا در مصالحه\r\n13 - بنابر احتياط ، بلكه بنابر اقوى ، مصالحه مانند ديگر قراردادها مشمول احكام ربا مىباشد ، بنابراين دو طرف نمىتوانند مثلًا بر كالايى ربوى « همچون‌گندم ، طلا و يا نقره » در ازاى همان جنس با زيادى « 1 » مصالحه كنند ، همانگونه كه در قرارداد فروش نيز جايز نمىباشد .\r\n\r\n\r\n","description":"","footnote":"\r\n( 1 ) - احكام معاملات ربوى را در صفحه 305 مطالعه كنيد .\r\n","page_name":" 337 ","page_number":337},
  {"content":"\r\n\r\n14 - اين حكم در صورتى است كه اختلاف كمّى ميان كالا وبها معلوم باشد ، اماپرسش اينجاست كه در صورت مجهول بودن اين اختلاف و احتمال وجود آن نيز مصالحه بر سر دوچيزى هم جنس صحيح است ، يا نه ؟ مثلًا اگر از هر يك از دو نفرمقدارى از جنسى كه به وزن يا پيمانه به فروش مىرسد « مانند طلا ، برنج يا شير » نزد ديگرى داشته باشد ، و با هم برآن دو چيز هم جنس مصالحه كنند بى آنكه به زيادى علم داشته باشند بلكه تنها احتمال آن را مىدهند ، آيا جايز است يا نه ؟\r\nبنابر نظر برخى فقها اين مصالحه جايز است ، ولى احتياط اجتناب از آن است .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nفصل ششم : اجاره\r\nاز امام كاظم ( ع ) در باب مردى كه خانه‌اى را به مدت دو سال معين در ازاىگچ كارى كردن خانه و تعمير دربهاى آن اجاره كرده بود سؤال شد ، آن حضرت فرمودند :\r\n« لا بأس »\r\n« 1 » « اشكالى ندارد »\r\nپيامبر اكرم ( ص ) فرمودند :\r\n« مَنْ ظَلَمَ أَجِيراً أُجْرَتَهُ أَحْبَطَ اللَّهُ عَمَلَهُ وَ حَرَّمَ اللَّهُ عَلَيْهِ رِيحَ الْجَنَّةِ وَ إِنَّ رِيحَهَا لَيُوجَدُ مِنْ مَسِيرَةِ خَمْسِمِائَةِ عَامٍ »\r\n« 2 »\r\n« هر كس به اجيرى در پرداخت اجرت او ستم روا دارد ، خداوند عمل او را از ميان مىبرد ونسيم بهشت را بر وى حرام مىسازد ، در حالى كه نسيم بهشت از مسافت راهى پانصد ساله به مشام مىرسد » .\r\n\r\nاجاره يا كارمزد چيست ؟\r\n- اجاره ، قراردادى است براى بهره مندى از چيزى و يا انجام كارى در ازاى اجاره و يا مزد آن .\r\nچند نمونه : اجاره كردن يك ساختمان براى سكونت يا كار ادارى يا تجارى و مانند اينها براى مدت زمان معين و در ازاى اجاره بهاى معين ، كرايه‌كردن وسايط نقليه براى جابجا كردن انسان يا كالا ، به كار گماردن يك تعميركار براى تعمير اتومبيل ، به كار گرفتن يك خياط براى دوختن لباس ، استخدام يك معلم براى تعليم فرزندان ، يا استخدام يك پزشك براى معالجه بيمار وهمچنين‌كرايه كردن ابزارآلات ولوازمى همچون ظرف غذا وميز وصندلى يا فرش وقالى جهت يك جشن‌ازدواج يا حتى كرايه كردن لباس براى مدت معين و مانند اينها همه و همه مصداقهايى براى اجاره هستند .\r\n\r\n\r\n","description":"","footnote":"\r\n( 1 ) - وسائل الشيعة ، ج 13 ، أحكام الإجارة ، ص 246 ، باب 4 ، ح 3 .\r\n( 2 ) - همان ، ص 247 ، باب 5 ، ح 1 .\r\n","page_name":" 339 ","page_number":339},
  {"content":"\r\n\r\n\r\nاركان اجاره\r\nاركان اجاره عبارتند از :\r\n1 - تراضى « قرارداد » .\r\n2 - دو طرف قرارداد .\r\n3 - مورد اجاره .\r\n4 - اجاره بها و يا كارمزد .\r\n5 - زمان اجاره .\r\n6 - منفعت يا بهره مندى .\r\nحال به احكام وشرايط هر يك از اين اركان توجه كنيد :\r\n\r\nنخست : تراضى\r\nاصل تراضى اساس تمام قراردادها از جمله قرارداد اجاره را تشكيل مىدهد ، كه خود نيز از ايجاب وقبول تشكيل مىشود . استفاده از الفاظ و يا تعابير ويژه‌اى كه ايجاب وقبول اجاره را نشان دهند الزامى نيست ، بلكه تعبير به هر چه كه بر اجاره دلالت كند كافى است ، همچنين مانند ديگر قراردادها ، معاطات « مبادرت عملى به امر اجاره » براى صحت عقد اجاره كافى است « پيش از اين به تفصيل در باب جزئيات و احكام صيغه در قراردادها سخن به ميان آمده است ) . « 1 »\r\n\r\nدوم : دو طرف قرارداد\r\nالف : بايد هر دو طرف از شرايط اهليت شامل بلوغ ، عقل ، اختيار ، عدم حَجْر بدليل ورشكستگى و يا سفاهت كه پيش از اين ، از آنها در باب احكام قراردادها سخن رفته است « 2 » ، برخوردار باشند .\r\nب : اگر يكى از دو طرف بر بستن قرارداد اجاره ، مجبور شده باشد ، اجاره صحيح نمىباشد ، ولى اگر يكى از دو طرف از روى اضطرار « ناچارى » در يك قرارداد اجاره شركت جويد ، اشكالى ندارد .\r\n\r\n\r\n","description":"","footnote":"\r\n( 1 ) - به صفحه 240 رجوع شود .\r\n( 2 ) - به صحفه 247 رجوع شود .\r\n","page_name":" 340 ","page_number":340},
  {"content":"\r\n\r\nدرواقع فرق بين اين دو مورد آن است كه شخص مجبور به اراده خود كارى انجام نمىدهد ، بلكه از روى فشار وارده و اجبار و از بيم زيانى كه امكان دارد درصورت مخالفت به وى برسد ، و بدون آنكه قصد واراده‌اى در كار باشد ، دست به‌كارى مىزند ، ولى مضطر و ناچار كسى است كه شرايط نابسامان او را به اتخاذ تصميمى ناملايم وا مىدارند ، كه در شرايط عادى هيچگاه بدان تن نمىدهد ، ولى به هر صورت آن كار را به اراده و قصد خود انجام مىدهد .\r\nبنابراين مثلًا اگر دولت ، كسى را با تهديد به زيان زدن وايجاد تنگناهاى سخت در صورت مخالفت ، مجبور كند تا خانه خود را كرايه دهد و يا جايى را كرايه كند ، چنين اجاره‌اى باطل خواهد بود .\r\nاما اگر مثلًا شخصى براى پرداخت مالياتهاى عقب افتاده خود به يك حكومت ظالم ، ناچار شود تا خانه خود را اجاره دهد تا از درآمد اجاره ماليات معوقه خود را بپردازد ، چنين اجاره‌اى صحيح خواهد بود ، چرا كه صاحب خانه به اراده خود خانه را كرايه داده است .\r\nج : اگر كسى بر اجاره‌اى مجبور شود و پس از بر طرف شدن عامل اجبار به قرارداد اجاره راضى شود ، اجاره صحيح خواهد بود ، هرچند بنابر احتياط نبايد به قرارداد نخست كه در حالت اجبار منعقد شده بسنده كرد ، بلكه بايد قرارداد جديدى را پس از فراهم آمدن رضايت دو طرف منعقد ساخت .\r\n\r\nسوم : مورد اجاره\r\nفراهم آمدن شرايط زير براى مورد اجاره الزامى است :\r\n1 - ماليت .\r\n2 - حليت .\r\n3 - اطلاق .\r\n4 - ملكيت .\r\nدر باره اين چهار شرط عمومى پيش از اين در بحث « مورد قرارداد » « 1 » سخن رفته است .\r\n\r\n\r\n","description":"","footnote":"\r\n( 1 ) - به صفحه 251 مراجعه شود .\r\n","page_name":" 341 ","page_number":341},
  {"content":"\r\n\r\n5 - يكى ديگر از شرايط مورد اجاره آن است كه مورد اجاره نزد دو طرف واضح و معلوم باشد ، تا جاى هيچ ابهام وغررى باقى نماند والبته چگونگى دست‌يابى به اين وضوح به تناسب اشياء متفاوت است ، چه ، برخى از چيزها نياز به اين‌دارند كه ويژگيهايشان بازگو شوند ، برخى ديگر از اشياء را بايد به چشم ديدتا هيچگونه ابهامى در موردشان باقى نماند ، وضوح برخى ديگر از كالاها نيز با ديدن عكس وكاتالوگ به دست مىآيد . در اينجا آنچه حائز اهميت است آن است‌كه مورد اجاره در نزد مستأجر كاملًا معلوم باشد ، و مستأجر اطلاع كافى ازجزئيات مورد اجاره داشته باشد ، تا جاى هيچ ابهامى كه شايد بعد از عقد قرارداد به اختلاف منجر شود باقى نماند .\r\n6 - تعيين مورد اجاره ؛ يعنى اينكه مورد اجاره نبايد به صورت مردّد ميان دو ياچند مورد باشد ، در صورتى كه معين نبودن مورد اجاره موجب غرر شود . مثلًا نمىتوان باتعبير يكى از دو خانه و يا يكى از آپارتمانهاى فلان مجتمع مسكونى ، خانه و يا آپارتمانى را اجاره داد ، چون حتى اگر تمام خانه‌هاى مجتمع مسكونى مورد نظر از ويژگيهاى يكسانى هم برخوردار باشند ، بالاخره در موقعيت مكانى ، چگونگى برخوردارى از نور ، دورى و نزديكى به خيابان اصلى ، طبقه ساختمانى ، تعداد همسايگان و مانند اينها ، بايكديگر متفاوت خواهند بود ، لذا در اين گونه مواقع صحت اجاره منوط به مشخص كردن مورد اجاره مىباشد . اما در صورتى كه عدم تعيين ، موجب بروز غرر نشود ، وتعيين مورد اجاره پس از انعقاد قرارداد نيز ميسر باشد ، مىتوان در قرارداد اجاره از تعيين مورد اجاره صرف نظر كرد ، مثلًا اگر كسى بخواهد كاميونى را براى حمل و نقل كرايه كند ، آنچه براى او اهميت خواهد داشت ، تناژ كاميون است كه بايد متناسب با حمل اشياء مورد نظر باشد نه اين كاميون و يا آن كاميون .\r\n7 - يكى ديگر از شرايط مورد اجاره ، آن است كه مورد اجاره از چيزهايى كه در اثر بهره بردارى ، كاملًا مستهلك مىشوند ، نباشد ، بنابراين نمىتوان مثلًا مواد غذايى و يا هر كالاى استهلاكى ديگرى را كه پس از استفاده ، كاملًا از ميان\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nمىرود مانند سوخت ، هيزم ، و يا انواع روغنها و مانند اينها را مورد اجاره قرار داد .\r\nاما اجاره موادى كه استفاده از آنها به استهلاكى اندك - كه معمولًا در تمام مواد وجود دارد - منجر شود و اين استهلاك به وجود خارجى آنها لطمه‌اى نزند ، اشكالى ندارد ، از اين رو اجاره لباس اشكالى ندارد ، هر چند استفاده از لباس نيز استهلاكى جزئى را دربر خواهد داشت ولى آنچه اهمّيّت دارد آن است كه اصل مورد اجاره « يعنى لباس » لطمه‌اى نمىبيند ، وامكان بازگرداندن آن به صاحبش وجود دارد ، در باب اجاره ساختمان ، وسايط نقليه ودستگاها وابزارآلات گوناگون و ما نند اينها نيز همين حكم جارى است .\r\n8 - اينكه بتوان از مورد اجاره در راستاى قصد مندرج در قرارداد بهره بردارىكرد . به عنوان نمونه اجاره يك زمين بيابانى خشك كه نه آبى بدان مىرسد و نه بارانى بر آن مىبارد ، براى كشاورزى ، صحيح نمىباشد .\r\n\r\nچهارم : زمان اجاره\r\n1 - مدت اجاره ، اگر يكى از پايه‌هاى اجاره را تشكيل دهد - مانند اجاره خانه ، زمين ، سراى - بايد دقيقاً معلوم باشد ، مانند اينكه مدت اجاره به چند روز ياهفته يا ماه يا سال تعيين شود .\r\n2 - اجاره روزانه مورد اجاره يعنى اينكه مورد اجاره را در برابر هر روز به يك دينار اجاره نمايد « همچون اجاره اتاقهاى هتل ، كرايه صندلى اتوبوسهاى مسافربرى و يا كرايه وسايل بازى در پاركهاى بازى و مانند اينها . . . » بدون آنكه تعداد روزهاى اجاره معين شده باشد ، بنابر اقوى صحيح مىباشد ؛ چراكه در آن غرر يا ظلمى ديده نمىشود و عرفاً نيز يك قراداد اجاره محسوب‌مىشود .\r\n3 - لزومى ندارد شروع مدت زمان اجاره به زمان انعقاد قرارداد متصل باشد ، بلكه مىتوان ميان زمان انعقاد قرارداد وزمان آغاز مدت اجاره فاصله انداخت ؛ به‌عنوان نمونه مىتوان اجاره نامه‌اى را در اول ماه محرم تنظيم و مدت زمان اجاره را از اول ماه صفر تعيين نمود .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n4 - اگر دو طرف در باب زمان آغاز مدت اجاره سخنى به ميان نياورند وقرارداد اجاره از اين حيث مطلق باشد ، به نظر مىرسد زمان اجاره ، بلا فاصله پس از انعقاد قرارداد آغاز خواهد شد .\r\n5 - اگر كسى چيزى « مثلًا ملكى » را به مدتى معين « مثلًا يك سال » به كسى ديگر اجاره دهد ، او مىتواند مستأجر را از طرف خود وكيل كند تا در پايان مدت اجاره ، قرارداد را تمديد نمايد ، و يا اينكه در اجاره نامه توافق كنند تا در صورت عدم اعلام يكى از دوطرف مبنى بر عدم تجديد قرارداد ، قرارداد خود به خود تمديد شود .\r\n\r\nپنجم : اجاره بها\r\nاجاره بها ، عوض و يا بهايى است كه مستأجر در مقابل استفاده از مورد اجاره ، پرداخت مىكند . اجاره بها بايد از تمام شرايط عمومى ، شامل ماليت ، حليت ، اطلاق وملكيت كه پيش از اين ، از آنها سخن رفت برخوردار باشد ، علاوه بر اين اجاره بها بايد از رهگذر توصيف ، مشاهده و يا بيان ميزان آن ، چه پيمانه‌اى ، وزنى ، عددى و يا مانند اينها ، از هر نظر واضح و معلوم باشد .\r\n\r\nششم : منفعت « يا بهره مندى از مورد اجاره »\r\n1 - بهره مندى از مورد اجاره بايد يك استفاده حلال باشد ، از اين رو نمىتوان يك انبار را مثلًا براى نگهدارى از مشروبات الكلى ، گوشتهاى فاسد ، خوراكيهاى حرام و يا هر چيز حرام ديگرى كرايه داد ، همچنانكه نمىتوان مغازه‌اى را براى عرضه و فروش آنها ، يا اتومبيلى را براى حمل آنها كرايه داد ، همچنين اجاره دادن يك تالار براى اجراى نمايشهاى منافى عفت ، يا برگزارى جشنهاى ساز وآواز وهرزه دارى و يا برگزارى جشنهاى ازدواج مختلط كه در آنها فعل حرام انجام مىشود ، و مانند اينها نيز جايز نمىباشد .\r\n2 - بهره بردارى از مورد اجاره بايد خالى از هرگونه غرر وابهامى ، باشد ، كه اين امر با شرايط ذيل محقق مىشود :\r\nالف : اينكه گونه‌ى منفعت در صورتى كه بتوان از مورد اجاره بهره برداريهاى گوناگونى كرد ، معين شود ؛ مثلًا بايد معين شود كه خانه ، براى سكونت ، كار\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nتجارى و يا كلينيك پزشكى اجاره شده است ، از آنجا كه ميزان استهلاك و همچنين اجاره بهاى يك مكان به نسبت بهره بردارى اى كه از آن مىشود متفاوت خواهد بود ، بايد گونه‌ى بهره بردارى از مكان مورد اجاره را تعيين كرد .\r\nاز سويى مىتوان چيزى را براى بهره بردارى از تمام منافع گوناگونش اجاره داد ، و يا اينكه انتخاب گونه ى منفعت را به خود مستأجر واگذار كرد .\r\nب : منفعت مورد نظر بايد دقيقاً با معيارى متناسب با مورد اجاره معيّن‌شود ، از اين رو مثلًا براى اجاره يك ملك بايد مدت زمان اجاره را دقيقاً معيّن كرد ، و يا در كرايه وسايط نقليه بايد چگونگى استفاده از آن « مثلًا براىحمل مسافر يا بار » كميت بهره بردارى ، تعداد سرنشينان و يا ميزان محموله ، ويامسافتى كه وسيله نقليه بايد طى كند و مانند اينها را دقيقاً تعيين كرد تا جاى هيچ ابهام وغررى باقى نماند .\r\n\r\nآنچه بر قرارداد اجاره مترتب مىشود\r\n1 - پس از انعقاد قرارداد اجاره ، مستأجر در اجاره اشياء ، مالك منفعت ، وكارفرما در قرارداد كار ، مالك كار مورد نظر مىشود .\r\n2 - همچنين موجر يا كارگر اجير شده بلا فاصله پس از انعقاد قرارداد ، مالك اجاره بها و يا مزد كار خود مىشود .\r\n3 - ولى تا موجر و يا كارگر اجير شده مورد اجاره و يا كار مورد نظر را به مستأجر و يا كارفرما ارائه نكرده باشد ، نمىتواند اجاره بها و يا مزدى را از مستأجر و يا كارفرما مطالبه كند .\r\n4 - از سوى ديگر مستأجر و يا كارفرما نيز تا وقتى اجاره بها و يا مزدكار طرف مقابل را نپرداخته باشد ، نمىتواند مورد اجاره و يا كار مورد نظر را مطالبه كند ، ازاين رو داد وستد بايد همزمان صورت پذيرد ، مگر اينكه در مفاد اجاره نامه وياقرارداد كار ، دو طرف بر شرطى مخالف اين امر موافقت كرده باشند ؛ مثلًا دوطرف موافقت كرده باشند كه مبلغ كارمزد پس از اتمام كار مورد نظر و يا اينكه به صورت اقساطى و پس از پايان هر مرحله از كار ، پرداخت شود .\r\nو يا اينكه دو طرف توافق كرده باشند كه اجاره بها به صورت اقساط و در فاصله هاى زمانى بين مدت زمان اجاره ، به موجر پرداخت شود .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n5 - چند چيز بر اين امر مترتب مىشود كه عبارتند از :\r\nالف : اگر موجر شىء مورد اجاره را طبق ويژگيها وشرايط مندرج در اجاره نامه و يا مورد توافق دوطرف در اختيار مستأجر قرار دهد ولى مستأجر به دلايلى كه مربوط به خود او مىشود نتواند از مورد اجاره بهره بردارى لازم را به عمل آورد ، مستأجر حق ندارد اجاره بها را از موجر باز پس گيرد و يا اگر آن را پرداخت نكرده بود ، از پرداخت آن امتناع ورزد ، زيرا پرداخت اجاره بها بر عهده او مستقر شده‌است ، حال به چند نمونه عملى توجه كنيد :\r\nمثلًا اگر كسى خانه‌اى را جهت سكونت خانواده‌اش اجاره كند ، ولى به هردليلى نتواند تا پايان مدت اجاره يا بخشى از آن ، خانواده خود را به آن خانه منتقل‌سازد ، نمىتواند از اجاره بها سر باز زند ، زيرا پرداخت اجاره بها بر او ثابت است .\r\nيا مثلًا اگر كسى اتومبيلى را به مدت ده روز كرايه كند تا به وسيله آن به مسافرت برود ، ولى از قضا در اين مدت به دليلى ، مثلًا بيمارى ، نتواند از اتومبيل براى سفر استفاده كند ، بايد كرايه اتومبيل را بپردازد .\r\nو يا اگر كسى شخص ديگرى را اجير كند تا - مثلًا - در روز جمعه از ساعت هشت صبح تا چهار بعد از ظهر كارهاى ساختمانى خانه‌اش را سروسامان دهد ، شخص اجير نيز در آن روز و در ساعات مقرر حاضر شود ولى كارفرما لوازم وشرايط كارى را براى فرد اجير فراهم نكرده باشد ، و از اين رو كارگر نيز نتواند درساعات مقرر ، كارى صورت دهد و وقت او هدر رود ، كارفرما نمىتواند حق و حقوق مورد توافق بين دو طرف را نپردازد ، هر چند كار مورد نظر ، به انجام نرسيده باشد .\r\nب : اگر موجر مورد اجاره را در اختيار مستأجر قرار دهد ، ولى مستأجر تا پايان مدت قرارداد از گرفتن مورد اجاره سر باز زند ، مستأجر بايد اجاره بها را تمام و كمال بپردازد .\r\nتمام آنچه گفته شد بر اساس الزامات عرفى قرارداد اجاره مىباشد ، پس اگر شرايط ديگرى در اجاره مندرج شده باشد ، بايد طبق آنها عمل كرد .\r\n\r\nتكاليف مستأجر\r\nمستأجر بايد طبق قرارداد اجاره ، موارد زير را رعايت كند :\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n1 - پرداخت اجاره بها در زمان مورد توافق ومتناسب با جزئيات وشرايط مندرج در قرارداد .\r\n2 - مستأجر بايد در حد مورد توافق و يا متناسب با ظرفيت مورد اجاره ، از آن بهره بردارى كند ؛ مثلًا اگر ظرفيت يك كاميون پنج تن باشد ، شخص كرايه‌كننده حق ندارد بيش از آن مقدار را بر كاميون حمل كند ، همچنين شخص كرايه‌كننده حق ندارد از يك اتومبيل ويژه مسافربرى براى حمل و نقل كالا استفاده كند ، همچنين مثلًا اگر طبق توافق ، تانكرى براى حمل روغن نباتى كرايه شود ، نمىتوان از آن براى حمل سوخت استفاده كرد ، همچنين اگر ساختمانى به قصد سكونت اجاره شود ، نمىتوان از آن به منظور كارهاى تجارى استفاده كرد .\r\nدر صورتى كه مستأجر شرايط بهره بردارى را ناديده انگارد ، و مورد اجاره را در وجهى مغاير با آنچه در قرارداد مندرج شده استفاده كند ، بايد از ميان‌اجاره بهاى مندرج در قرارداد و اجاره بهاى متناسب با بهره بردارى وى از مورداجاره « 1 » ، اجاره بهاى بيشتر را بپردازد .\r\n3 - مستأجر بايد از مورد اجاره به خوبى نگهدارى كند و از آن سوءاستفاده نكند ، و تنها در چهارچوب تعيين شده ، از مورد اجاره بهره بردارى كند ، به عنوان مثال مستأجر حق ندارد ديوارهاى گچى و يا درهاى چوبى خانه‌اى را كه‌اجاره كرده در صورتى كه آب به آنها ضرر مىرساند ، با آب بشويد ، همچنين مستأجر نبايد مثلًا در امر تعمير لوله‌هاى خرابى كه از آنها آب به بيرون تراوش‌مىكند ، وموجبات آسيب ديدگى خانه كرايه شده را فراهم مىكند ، سهل انگارىكند .\r\n4 - مستأجر بايد مورد اجاره را سالم و بى عيب ، در زمان تعيين شده به مالك و يا وكيل وى باز پس دهد .\r\n\r\n\r\n","description":"","footnote":"\r\n( 1 ) - اجرة المثل .\r\n","page_name":" 347 ","page_number":347},
  {"content":"\r\n\r\n\r\nتلف شدن مورد اجاره\r\n1 - اگر مورد اجاره پيش از واگذارى به مستأجر ، تلف شده و يا از ميان برود « مثلًا خانه اجاره‌اى ويران و يا اتومبيل كرايه‌اى طعمه حريق شود » قرارداد اجاره باطل مىشود .\r\n2 - همچنين اگر مورد اجاره بلافاصله پس از واگذارى به مستأجر تلف شود ، بطوريكه مستأجر هيچ فرصتى براى استفاده از آن را پيدا نكند ، عقد اجاره باطل‌خواهد شد .\r\n3 - اما اگر مورد اجاره در خلال بهره‌مند شدن مستأجر از آن ، تلف شود ، قرارداد اجاره تنها نسبت به مدت زمان باقى مانده باطل مىشود ، لذا موجرمستحق دريافت اجاره بهاى مورد اجاره ، تا زمان سلامت آن مىباشد .\r\n4 - اگر بخشى از مورد اجاره تلف شود ، قرارداد اجاره نسبت به آن بخش ، باطل مىشود ، به عنوان مثال اگر بخشى از يك خانه اجاره‌اى ويران شود ، قرارداد اجاره نسبت به آن قسمت از خانه ، باطل مىشود ، لازم به ذكر است كه اين دست‌تغييرات به مستأجر اجازه مىدهند تا بدليل چند پاره شدن معامله ، از حق فسخ قرارداد استفاده كند ، چه ، امكان دارد مثلًا نيمى از مورد اجاره به كار وى نيايد .\r\n\r\nآسيب رساندن به مورد اجاره وضمان\r\n1 - مستأجر - از نظر قواعد فقهى - امين است « 1 » ، از اين رو ضامن هيچ نقص وكاستى و يا آسيبى در مورد اجاره نمىباشد ، مگر اينكه خود سبب آن باشد ، چه اين عمل او يك تجاوز به حقوق مالك « يا تعدّى » محسوب شود ، « مثلًا بخشى ازخانه را خراب كرده باشد » ، چه از روى سهل انگارى و بى احتياطى « يا تفريط » صورت پذيرد « مانند روشن نمودن آتش در جاى نامناسبى در خانه ، كه به سوختن‌تمام خانه منجر شود » .\r\n\r\n\r\n","description":"","footnote":"\r\n( 1 ) - يد المستأجر أمنية .\r\n","page_name":" 348 ","page_number":348},
  {"content":"\r\n\r\n2 - اگر موجر شرط كند كه مستأجر ، حتى در صورت عدم تعدى وتفريط ، ضامن تلف شدن و يا معيوب شدن مورد اجاره باشد ، اقرب اين است كه شرط ، صحيح وضمان بر مستأجر مستقر مىشود ، گر چه اولى در اين گونه موارد تراضى « يعنى جلب رضايت دو طرف معامله » است .\r\n\r\nاجاره دادن مورد اجاره\r\n1 - آيا مستأجر اجازه دارد مثلًا يك آپارتمان و يا يك مغازه و يا يك اتومبيل و يا هر چيز ديگرى را كه از شخص ديگرى به اجاره گرفته ، به طرف سومى اجاره‌دهد يا خير ؟ در جواب بايد گفت :\r\nاگر در قرارداد اجاره اوّل ، تصريح نشده باشد كه حق بهره بردارى از مورد اجاره تنها متعلق به شخص مستأجر است ، و يا عرفاً چنين چيزى از مفاد قرارداد استفاده نشود ، اشكالى ندارد ، ولى در هر صورت واگذارى مورد اجاره به شخص‌سوم ، بايد با اجازه مالك صورت پذيرد ، مگر اينكه قرارداد اجاره مطلق‌باشد ، بطوريكه حق واگذارى مورد اجاره به مستأجر دوم را نيز در بر گيرد . در واقع اين مسائل بطور كلى به عرفهاى گوناگون در رابطه با اجاره بستگى دارند .\r\n2 - براى اجاره دوم مىتوان اجاره بهايى كمتر و يا مساوى با اجاره بهاى نخست در نظر گرفت ، اما آيا مىتوان در اين مورد ، اجاره بهايى بيش از اجاره بهاى نخست در نظر گرفت ؟\r\nپاسخ اينكه ، مگر در سه مورد اجاره خانه ، مغازه و اجير « كارگر » ، در نظرگرفتن اجاره بهايى بيش از اجاره بهاى نخست اشكالى ندارد ، اما در باره اجاره‌بهاى سه مورد اشاره شده ، اجاره بها نبايد بيش از اجاره بهاى اصلى باشد مگر درصورت ايجاد تغييراتى در مورد اجاره .\r\n\r\nخيارات وفسخ اجاره\r\n3 - قرارداد اجاره از جمله عقود لازم از جانب دو طرف مىباشد ، لذا هيچ يك از دو طرف حق فسخ آن را ندارد مگر در صورت رضايت دوطرف وفسخ دو جانبه و يا اشتراط خيار فسخ براى يكى و يا هر دو طرف در قرارداد .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاجاره معاطاتى « يعنى فاقد تلفظ عبارات صيغه عقد » نيز قراردادى لازم بشمارمىرود ، مگر اينكه فسخ در آن شرط شده باشد ، و يا اينكه عرف چنين شرطى را درآن در نظر گيرد .\r\n4 - موجر مىتواند مورد اجاره را پيش از پايان اجاره بفروشد ، در اين صورت قرارداد اجاره فسخ نمىشود ، بلكه تنها مالكيت آن بدون حق بهره بردارى از آن در مدت اجاره به مالك جديد « يعنى خريدار » منتقل مىشود ، و مالك دوم بايد تا پايان مدت اجاره بهره مندى از مورد اجاره را به تعويق اندازد . مثلًا اگر كسى خانه‌اى را به مدت يك سال به اجاره داده باشد ، و پس از هشت ماه خانه را به شخص ديگرى بفروشد ، اين خريد و فروش صحيح مىباشد ، و در اين صورت‌خريدار بايد تا پايان مدت اجاره « يعنى چهار ماه » بهره مندى از خانه را به تعويق اندازد و حق بهره مندى از خانه ، تا پايان مدت اجاره از آن مستأجر خواهدبود .\r\n5 - در اين صورت ، خريدار حق دارد - در صورت عدم اطلاع از اجاره خانه - قرارداد خود را فسخ كند .\r\n6 - بنابر اقوى قرارداد اجاره با مرگ يكى از دو طرف ، فسخ نمىشود .\r\n7 - تمام خيارات ذكر شده در « احكام عمومى عقود وقراردادها » « 1 » در مورد قرارداد اجاره نيز قابل اجرا مىباشند ، مگر خيار مجلس و خيار حيوان .\r\nخيار تأخير نيز با در نظر گرفتن شرايط ذيل در اجاره جارى است :\r\nدر صورتى كه تأخير ، موجبات زيان يكى از دو طرف را سبب شود و يا اينكه تأخير در اجراى قرارداد ، با مفاد قرارداد مورد رضايت دو طرف مغايرت داشته باشد ، در صورت زيان ديدن يكى از دو طرف به سبب تأخير ، خيار فسخ براى زيان ديده ثابت مىشود .\r\n\r\nكارمزدى « يا اجاره اشخاص »\r\nهمانگونه كه فرد مىتواند خانه ، سراى يا اشياء و يا وسايط نقليه خود را در ازاى اجاره بها ، به اجاره بدهد ، مىتواند نيروى كار خود را نيز براى انجام كارى معين درازاى كارمزدى معين به اجاره دهد .\r\n\r\n\r\n","description":"","footnote":"\r\n( 1 ) - به صفحه 276 . رجوع شود .\r\n","page_name":" 350 ","page_number":350},
  {"content":"\r\n\r\nاجاره انسان ، گاهى براى كارى موقت ومشخص و براى مدت زمانى كوتاه « همچون باربرى ، تعمير اتومبيل ، درمان بيماران ، آموزش كودكان ، وشغلهايى ازاين دست » مىباشد ، و گاهى براى كارى مداوم وطولانى مدت « همچون كارنيروهاى استخدامى مانند كارگران وكارمندان و . . . » مىباشد .\r\nدر سطور بعدى به برخى از احكام اين گونه اجاره اشاره مىشود .\r\n\r\nشرايط اجير\r\n1 - واژه « اجير » به كسى اطلاق مىشود كه نيروى كار خود را در ازاىكارمزدى معين « اجرت » ، اجاره دهد ، كه اهليت داشتن او ، شامل بلوغ ، عقل قصد و اختيار ، شرط است .\r\n2 - كسى كه محجور عليه « 1 » است مىتواند خود را براى كار اجاره دهد .\r\n3 - سفيه نيز در صورتى كه سفاهتش ، اعمال ورفتارهاى غير مالى وى را نيزشامل شود ، به حكم قضاوت شرعى ، محجور عليه تلقى شده و به تبع ، پس از محجور شدن نمىتواند نيروى كار خود را براى كار و يا خدمت به كسى اجاره‌دهد .\r\n4 - يكى ديگر از شرايط اجاره انسان آن است كه مانعى شرعى بر سر راه كار وى قرار نداشته باشد ، استخدام فرد جنب و يا حائض براى نظافت مسجد و يا ديگر اعمالى كه اقتضاى ماندن در مسجد را داشته باشند ، و يا استخدام يك كافر براى انجام كارى در مسجد و يا نگارش قرآن ، و يا استخدام يك فرد مُحْرِم براى شكار حيوانات بَرى و يا استخدام يك فرد غير مُحْرِم براى شكار در حَرَم ، از جمله مصاديق اين مورد مىباشند .\r\n\r\nاحكام اجير\r\n1 - آيا اجير « چه كارمند باشد ، چه كارگر و چه غيره » كه طبق قرارداد خود با كارفرما بايد روزانه مثلًا 8 ساعت از ساعت 8 صبح تا 4 بعد از ظهر براى وىكاركند ، مىتواند در اين زمان تعيين شده ، براى خود و يا براى ديگرى با اجرت يا بدون آن ، به كارهاى ديگرى دست بزند ؟\r\n\r\n\r\n","description":"","footnote":"\r\n( 1 ) - محجور عليه كسى است كه بدليل ورشكستگى از سوى محاكم قضائىشرعى ، از تصرف در اموال خود ممنوع شده باشد .\r\n","page_name":" 351 ","page_number":351},
  {"content":"\r\n\r\nدر جواب بايد گفت :\r\n- انجام هر كارى كه با حق كارفرما منافات داشته باشد ، جايز نيست ، مگر با اجازه او .\r\n2 - مىتوان كسى را بدون تعيين كارمزد ، براى كار و يا خدمت معيّنى استخدام‌كرد ، كه در اين صورت آن فرد استخدام شده مىتواند در ازاى كارش كارمزد متناسب با آن كار « يا اجرت المثل » را مطالبه كند ، هر چند كه اين گونه كارمزدى مكروه مىباشد ، زيرا بهتر است كارفرما پيشتر پيرامون كارمزد با فرد اجير به توافق برسد .\r\n3 - اگر كسى خود را براى انجام كارى اجاره دهد ، آيا مىتواند براى انجام آن‌كار ، خود كس ديگرى را اجير كند يا خير ؟\r\nجواب :\r\n- اگر متن قرارداد انجام آن كار معين را به اجير اوّل محدود نكرده باشد و از مضمون قرارداد نيز عرفاً چنين مفهومى استفاده نشود ، اشكالى ندارد ، ولى در هرحال در اين باب بايد دو مسئله را مد نظر داشت :\r\nنخست : بنابر احتياط كالايى كه كار بر آن صورت مىپذيرد « مانند پارچه درخياطى » بدون اذن مالك به اجير دوم واگذار نشود ، در غير اين صورت ، اجير اول ضامن خواهد بود .\r\nدوم : اجير اول مىتواند مزد اجير دوم را مساوى و يا بيشتر از آنچه خود از كارفرما دريافت مىكند ، مقرر دارد ، ولى پرداخت كمتر از آن خالى از اشكال نيست ، مگر اينكه تغييراتى در كالاى مورد نظر ايجاد شود و يا بخشى از كار را اجير اول ، خود به عهده گيرد .\r\n\r\nضامن بودن اجير\r\n4 - اجير « كارگر ، كارمند ، صنعتگر وغيره » امين است ، لذا در صورت تلف شدن و يا آسيب‌ديدن وسايل وكالاهاى به كار گرفته شده « مانند دستگاهها و ماشين آلات وموادخام وچيزهايى از اين قبيل » كه براى كار در اختيار اجير قرار\r\n5 -\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nگرفته ، اگر اين‌تلف شدن يا آسيب ديدن به واسطه تعدى يا تفريط به وى باز نگردد ، اجير ضامن آن نخواهد بود .\r\n\r\nمثالهاى مسأله :\r\nاگر خياطى ، لباسى را كه براى دوختنش اجير شده باشد ، بد بدوزد و يا پزشك جراحى - مثلًا - در حين يك عمل آپانديس ، آسيبهايى را بر بدن بيمار وارد كند ، و يا اگر راننده كاميونى كه خود وكاميونش را براى جابجايى لوازم يك منزل اجير كرده ، اين لوازم را آسيب ديده و معيوب به مقصد برساند ، و در دهها مثال ديگر از اين دست ، در صورتى كه آسيبها در اثر تجاوز فرد اجير از حدود كار محوّله صورت پذيرفته باشد ، هر چند غير عمدى ، خودش ضامن خرابيها خواهد بود ، اما اگر خرابيها ربطى به كار فرد اجير نداشته باشند ، او ضامن نخواهد بود ، پزشك نيز تنها در صورتى ضامن نخواهد بود كه رضايتنامه‌اى را مبنى بر عدم ضمانت خود از بيمار و يا اولياى او در يافت كرده باشد .\r\n\r\nكار زنان\r\n1 - آيا زنان مىتوانند بدون اجازه شوهر به عنوان كارمند و يا كارگر در جايى استخدام شوند ، چه اين كار موقتى باشد چه دائم ، چه با حقوق جنسى شوهر مغايرت داشته باشد ، چه نه ؟\r\nدر جواب بايد گفت :\r\n- ظاهراً شوهر از گونه‌اى ولايت وسرپرستى نسبت به زن ونقش وى در امور خانواده واداره وسامان بخشيدن امور آن برخوردار است ، پس بنابر احتياط ، بايد زن پيش از استخدام از شوهر خود اجازه بگيرد ، هر چند كه كار وى با حقوق شوهر در استمتاع از همسر خود نيز منافات نداشته باشد .\r\n2 - اگر زن قرارداد كار را قبل از ازدواج ببندد ، سپس پيش از پايان يافتن مدت قرارداد ازدواج كند ، وكارش با تكاليف همسردارى وى نيز ، در تعارض باشد ، طبق قولى قرارداد كار صحيح مىباشد ، ولى ممكن است اين امر با الزامات\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nعقد نكاح مغاير باشد ، لذا مرد مىتواند ، همسر خود را از كار منع كند ، هر چند احتياط ، در تراضى بين دو طرف است .\r\n3 - زن مىتواند براى شيردادن استخدام شود ، البته اگر زن شيرده شوهر داشته باشد ، بنابر احتياط واجب در صورتى كه اين عمل زن با سر پرستى مرد نسبت به خانواده مغايرت داشته باشد ، بايد براى اين كار از شوهرش اجازه بگيرد .\r\n4 - اما زمانى كه زن پيش از ازدواج براى شيردادن استخدام شده باشد ، بعد ازدواج نمايد ، پس در صورت تعارض ، آيا حق شوهر مقدم است ، يا حق مستأجر ؟\r\n- حق شوهر مقدم بر حق مستأجر است به ويژه زمانى كه اطلاق استيجار به عدم ازدواج مشروط باشد - چنان كه در ميان مسلمانان متعارف است - ، اگر اين گونه نباشد ، به نظر مى رسد كه شوهر مىتواند او را از شيردادن منع نمايد .\r\nولى احوط تراضى ميان مستأجر و شوهر است .\r\nاين حكم در صورتى است كه شوهر قبل از ازدواج به اين اجاره علم داشته باشد ، اما اگر علم نداشته باشد ، به نظر مى رسد كه شوهر حق فسخ نكاح را داشته باشد ، به شرط اينكه اين عمل عيب بزرگى شمرده شود\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nفصل هفتم : جعاله\r\nكسى به امام صادق ( ع ) عرضه داشت كه : چه بسا شخصى را امر مى كنيم تا زمين وخانه وغلام وكنيزى براى ما بخرد و در عوض ما براى او مزدى را به صورت جعاله در نظر مى گيريم ، پس امام فرمودند : اشكالى ندارد « 1 » .\r\n\r\nجعاله چيست ؟\r\n1 - جعاله عبارت است از پايبندى به پرداخت مزدى معين در ازاى يك عمل .\r\nشخص پرداخت كننده مزد را در اصطلاح فقهى « جاعل » وشخص انجام دهنده‌ى كار را « عامل » وكارمزد مورد نظر را « جُعل » مىگويند .\r\n\r\nنمونه‌هاى عينى\r\n2 - جعاله مصداقهاى فراوانى دارد كه به برخى از آنها اشاره مىكنيم :\r\nالف : پاداشهايى كه براى يابندگان مال ، انسان ، حيوان ، وسيله نقليه ، سند وياچيزهاى ديگرى از اين قبيل كه گم شده و يا به سرقت رفته‌اند ، تخصيص مىيابند .\r\nب - جوايزى كه در ازاى دستاوردهاى علمى ، ادبى ، هنرى ، همچون نگارش يك رساله علمى ، حل يك مسأله علمى ، نقاشى كردن يك تابلوى زيبا ، به صحنه‌آوردن يك نمايش خوب و . . . تعيين مىشوند .\r\nج : جوايزى كه براى نفرات برتر درسى و كارى يا كارگران وكارمندان نمونه يا نفرات برگزيده از دانشمندان يا دانشجويان و مانند اينها قرار داده مىشود .\r\nد : پاداشهايى كه براى ميزان معيّنى از كار كه فراتر از حد متوسط باشد ، در نظرگرفته مىشوند ، مثلًا پاداشى كه براى معلم سواد آموزى كه طى يك سال بتواند\r\n\r\n\r\n","description":"","footnote":"\r\n( 1 ) - وسائل الشيعة ، ج 16 ، كتاب الجعالة ، باب 4 ، ص 114 ، ح 1 . والكافى ج 5 ، ص 285 ، والتهذيب ج 6 ، باب 93 ، ص 381 .\r\n","page_name":" 355 ","page_number":355},
  {"content":"\r\n\r\nصدتن را سواد بياموزد ، در نظر گرفته شده باشد ، و يا استاد دانشگاهى كه مثلًا بيش‌از نيمى از دانشجويانش نمره خوبى دريافت كنند و مانند اينها .\r\nه - - پاداشهايى كه براى انجام دادن كارهاى استثنايى در عرصه‌هاى نظامى ، همچون ايجاد تحوّل در صنعت يك جنگ افزار معين ، حل يك مشكل استراتژيك ، تلاش براى برون رفت از يك وضعيت غير مترقبه وسخت جنگى ، به دست آوردن اطلاعات از اردوى دشمن و يا دستاوردهايى از اين دست ، قرار داده مىشود .\r\nو - پاداشهاى شخصى وويژه‌اى كه در ازاى دستاوردهاى خاصى اعطا شوند ، مثلًا پاداشى كه كسى در قبال آموزش حفظ قرآن به فرزندش به معلم اختصاص‌دهد يا پاداشى كه كسى براى معالجه بيماريش به پزشك معالجش تقديم دارد و مانند اينها .\r\n\r\nقرارداد جعاله\r\n3 - براى اينكه جعاله صورت يك قرارداد را پيدا كند ، نيازمند تعهد وپايبندى قولى يا كتبى « مانند اعلان در روزنامه ها » يا عملى طرف اول « جاعل » مىباشد ، حال آنكه نيازمند قبول طرف دوم نمىباشد .\r\n4 - جعاله ، گاهى عمومى است بطوريكه در آن شخص معيّنى مخاطب قرارنمىگيرد ، مثلًا جاعل اعلام مىكند كه هر كسى فلان كار را انجام دهد ، فلان پاداش را خواهد گرفت ، گاهى نيز خصوصى است و « جاعل » در آن ، شخص معيّنى را خطاب قرارداده مىگويد : \" اگر فلان كار را انجام دهى فلان پاداش را در يافت‌خواهى كرد \" . كه هر دو گونه آن صحيح مىباشند .\r\n5 - عامل در جعاله تنها پس از اتمام عمل مورد نظر ، حق برخوردارى از مزد و پاداش را خواهد يافت ، و اين بر خلاف قرارداد « اجاره » مى باشد ، كه فرد اجير بلا فاصله پس از انعقاد قرارداد حق برخوردارى از مزد خود را خواهد داشت ، كارفرما يا مستأجر نيز بلا فاصله پس از عقد قرارداد حق برخوردارى از كار اجير را پيدا مىكند .\r\n\r\nاركان جعاله\r\n6 - اركان قرارداد جعاله عبارتند از : دو طرف قرارداد ، كار مورد نظر وپاداش ، كه مختصراً به احكام هر يك از اين سه ركن اشاره مى كنيم :\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nدو طرف قرارداد\r\n7 - جاعل ، بايد در زمان قرارداد جعاله ، هم چون ديگر قراردادها ، از شرايط اهليت برخوردار باشد ، كه عبارتند از بلوغ ، عقل ، رشد « عدم سفاهت » « 1 » ، قصد ، اختيار ، عدم ممنوعيت در تصرف « بدليل ورشكستگى » .\r\n8 - اما طرف دوم جُعاله « يعنى كسى كه كار درخواستى را انجام مىدهد » هيچ شرطى به غير اينكه بر انجام كار مورد نظر توانا باشد ندارد ، در واقع اگر كودك و يا حتى ديوانه‌اى هم بتواند كار مورد نظر در جعاله را انجام دهد ، صحيح مىباشد .\r\n\r\nكار\r\n9 - عمل يا كارى كه جعاله بر آن واقع مىشود داراى دو شرط است :\r\nالف : اينكه آن عمل ، عملى حلال باشد ، پس بستن قرارداد جعاله بر كارهايى حرام همچون قتل نفس ، آزار مؤمنان ، ضايع كردن حقوق ديگران واعمالى از اين‌دست ، جايز نمىباشد .\r\nب : اينكه آن عمل ، عملى عقلايى تلقى شود ؛ بنابراين بستن قرارداد جعاله براعمال نامعقولى چون راه رفتن بر لبه پرتگاه ، باقى ماندن طولانى در تاريكى ترسناك ، برداشتن يك بار فوق العاده سنگين ، اگر هدف عقلايى اى در پس آنها نباشد ، جايز نمىباشد .\r\n10 - لازم نيست تمام جزئيات كار مورد نظر معلوم باشد ، بلكه در جعاله ، تنهامعلوم بودن اصل كار كفايت مىكند ، بنابراين مثلًا اگر كسى اعلام كند كه در قبال پيدا كردن اتومبيل مسروقه‌اش به يابنده فلان چيز را پاداش مىدهد ، وجزئيات بيشترى را بازگو نكند ، از جمله مثلًا مدّت زمانى براى پيدا كردن اتومبيل تعيين‌نكند ، و يا روش و وسيله پيدا كردن اتومبيل را تعيين نكند ، قرارداد جعاله‌اى كه منعقد ساخته ، صحيح خواهد بود .\r\n\r\nپاداش\r\n11 - پاداش و مزد ، بايد در جعاله ، از طريق توصيف ويامشاهده عينى ، معلوم باشد ، بنابراين كسى نمىتواند اعلام دارد كه مثلًا « درقبال فلان كار پاداشى را\r\n\r\n\r\n","description":"","footnote":"\r\n( 1 ) - در اصطلاح فقهى به كسى كه در مديريت اموال ودخل وخرجش ناتوان باشد سفيه گفته‌مىشود - مترجم .\r\n","page_name":" 357 ","page_number":357},
  {"content":"\r\n\r\nدريافت خواهيد كرد ، چرا كه طرف اول « جاعل » بايد ميزان وويژگيهاى پاداش مورد نظر را بيان دارد ، تا هيچ شائبه جهل منجربه غررى پيرامون پاداش پيش نيايد .\r\nحال به برخى از جزئيات مىپردازيم :\r\nالف : مىتوان بخشى از مورد جعاله « چيزى كه عمل جعاله بر روى آن واقع مىشود » را به عنوان پاداش جعاله در نظر گرفت ، بنابراين به عنوان مثال مىتوان پاداش يافتن اتومبيل را نيمى از آن اتومبيل اعلام كرد ، هر چند عامل جعاله ، آن اتومبيل را نديده باشد و هيچ چيزى هم پيرامون ويژگيهاى آن نداند ، و يا مثلًا مىتوان پاداش يك تحقيق علمى را نيمى از ميزان به طبع رسيده آن تحقيق را در نظر گرفت .\r\nب : همچنين مىتوان سود بيشتر از ميزان مورد انتظار از يك كار را به عنوان پاداش در نظر گرفت ، مثلًا مىتوان اتومبيلى را براى فروش به بهايى معين به عامل جعاله سپرد وبهاى اضافه بر آن را به عنوان مزد وى در نظر گرفت .\r\nج : اگر پاداش مجهول باشد ، عامل جعاله پس از انجام كار حق دارد پاداش‌معادل مزد متناسب با كار انجام شده « اجرت المثل » را از جاعل مطالبه كند .\r\nد : واجب نيست پاداش و يا مزد جعاله حتماً از سوى كسى كه نتيجه جعاله به وى مىرسد ، پرداخت شود ، بنابراين هر شخص مىتواند اعلام كند كه پاداش معينى را به كسى كه كار خاصى را براى شخص سومى انجام دهد پرداخت مىكند .\r\n\r\nجعاله و كار داوطلبانه\r\n12 - اگر كسى براى انجام كارى پاداشى تعيين كند ، در حالى كه كس ديگرى پيش از اعلام جعاله ، دست به آن كار زده باشد ، و يا اينكه قرارداد جعاله عامل معيّنى را مورد خطاب قرار دهد ، ولى شخص ديگرى آن كار را انجام دهد ، چه بايدكرد ؟ وآيا آن شخص سوم استحقاق برخوردارى از پاداش را خواهد يافت يا خير ؟\r\nظاهراً عامل ، در اين گونه مواقع با دو شرط ، مستحق دريافت « اجرت المثل » خواهد شد . آن دو شرط عبارتند از :\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nنخست : اينكه اقدام به انجام كار مورد نظر از سوى وى با نيّت داوطلبانه بودن ، نباشد .\r\nدوم : اينكه كار انجام شده ، از سوى عرف ، محترم ودرخور پاداش تلقى شود ، پس به عنوان نمونه اگر كسى براى نجات دارايى شخص ديگرى از اتلاف و يا به سرقت رفتن ، اقدام كند و در اين راه متضرر بشود يا تلاشى كه در عرف درخور پاداش‌است از خود نشان دهد ، در حالى كه داوطلبانه و از روى بخشش و خير خواهى به‌اين كار دست نزده باشد ، هر چند جعاله‌اى نيز در كار نباشد و يا شخص عامل ، مورد خطاب آن نباشد ، از سوى عرف مستحق در يافت پاداش تلقى مىشود ، هرچند احتياط ، در تراضى است .\r\n\r\nتعدد عاملان جعاله\r\n13 - اگر چندين نفر عمل جعاله را انجام دهند ، همگى درخور دريافت پاداش‌مىشوند ، و اگر اين تلاشها به شكل مساوى صورت پذيرفته باشند ، بايد پاداش مورد نظر را به صورت مساوى ميان آنها تقسيم كرد ، در غير اين صورت بايد پاداش‌را بين عاملان ، به نسبت كار آنها تقسيم نمود .\r\n\r\nفسخ جعاله\r\n14 - قرارداد جعاله پيش از پايان يافتن عمل جعاله ، براى دو طرف ، قراردادى جايز محسوب مىشود ، بنابراين دو طرف مىتوانند پيش از به انجام رسيدن عمل جعاله آن را فسخ كنند . در اينجا چند نكته وجود دارد كه به آنها خواهيم پرداخت :\r\nالف : پس از اينكه عمل جعاله بطور كامل به انجام رسيد ، جاعل ديگر حق‌ندارد پايبندى خود را نسبت به جعاله نقض كند ، بلكه بايد به تعهد خود نسبت به عامل جعاله عمل كند .\r\nب : هيچ چيزى بر فسخ جعاله پيش از آغاز عمل مورد نظر مترتب نمىشود .\r\nج : اگر جاعل پس از شروع عمل جعاله بخواهد جعاله را فسخ كند ، بايد مزد عرفى كار انجام شده تا زمان فسخ را به عامل پرداخت كند .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nد : عامل جعاله مىتواند پيش از اتمام كار از كار دست بكشد ، البته در صورتىكه اين امر به زيان جاعل تمام نشود ، لازم بذكر است كه عامل ، با فسخ جعاله دراين مرحله استحقاق هرگونه پاداشى را از خود سلب مىكند .\r\nاما در صورتى كه ترك كار ، ضررى را متوجه جاعل كند ، دست كشيدن از آن جايز نمىباشد ، به عنوان نمونه اگر براى انجام يك عمل جراحى قرارداد جعاله‌اى بسته شود ، وپزشك عمل جراحى را آغاز كند ، پس از شروع كار ديگر نمىتواند دست از عمل بكشد و كار را نيمه تمام رها كند ، زيرا اين كار براى جاعل زيان آور خواهد بود ، لذا بايد بنابر توافق دوطرف كار را به پايان برساند .\r\nو اگر در چنين حالتهايى ، عامل جعاله كار را نيمه تمام بگذارد ، نه تنها استحقاق دريافت پاداش را نخواهد يافت ، بلكه ضامن خسارتهاى وارده بر اثر عدم اتمام كار نيز خواهد بود .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nفصل هشتم : مزارعه\r\nاز امام صادق ( ع ) پيرامون كسى كه در زمين كسى ديگر به كشاورزى مىپردازد و شرط مىكند كه يك سوم به خاطر بذر افشانى و يك سوم به خاطر گاو « كه زمين را شخم مىزند » دريافت كند ، پرسش شد ، پس امام ( ع ) فرمودند :\r\n« لَا يَنْبَغِى أَنْ يُسَمِّىَ بَذْراً وَ لَا بَقَراً وَ لَكِنْ يَقُولُ لِصَاحِبِ الْأَرْضِ أَزْرَعُ فِى أَرْضِكَ وَ لَكَ مِنْهَا كَذَا وَ كَذَا نِصْفٌ أَوْ ثُلُثٌ أَوْ مَا كَانَ مِنْ شَرْطٍ وَ لَا يُسَمِّى بَذْراً وَ لَا بَقَراً فَإِنَّمَا يُحَرِّمُ الْكَلَامُ »\r\n« 1 » .\r\n« نبايد از بذر و گاو نامى به ميان آورد ، بلكه بايد به صاحب زمين بگويد : در زمين تو زراعت مىكنم به شرطى كه اين ميزان مثلًا نصف و يا يك سوم و يا هر ميزان مشروط ديگرى از محصول آن براى تو باشد » .\r\n\r\nمزارعه چيست ؟\r\n1 - مزارعه قراردادى است بين صاحب زمين كشاورزى و كسى كه آن زمين را به ثمردهى كشاورزى مىرساند ، كه در آن دو طرف ، محصول را به نسبتى مورد توافق ، بين‌خود تقسيم مىكنند .\r\n2 - قرارداد مزارعه ، در صورتى كه با ايجاب وقبول لفظى همراه باشد ، قرادادى لازم محسوب مىشود ، اما مشهور آن است كه اگر قرارداد مزارعه ، به صورت عملى « معاطاتى » بسته شود ، اين مزارعه تا پيش از آغاز كار كشاورزى ، قراردادى لازم‌نخواهد بود ، ولى اشبه آن است كه در اين صورت هم اگر معاطات كاشف وبيان‌كننده حقيقت قرارداد كه تعهّدى بين دو طرف است ، تلقى شود مزارعه ، قرارداد لازم باشد .\r\n\r\nشرايط صحت مزارعه\r\n3 - درستى مزارعه مشروط به چند شرط زير است :\r\n\r\n\r\n","description":"","footnote":"\r\n( 1 ) - وسائل الشيعة ، ج 13 ، ص 201 ، احكام المزارعة والمساقاة ، باب 8 ، ح 10 والتهذيب ج 7 ، باب 19 ، ص 194 .\r\n","page_name":" 361 ","page_number":361},
  {"content":"\r\n\r\nنخست : وجود ايجاب وقبولى كه رضايت دو طرف را بر بستن قرارداد مزارعه نشان دهند ، زيرا ركن اساسى هر قرارداد تراضى دو طرف مىباشد .\r\nاستفاده از هر عبارتى كه رضايت دو طرف را در ايجاب وقبول مزارعه نشان دهد ، كافى است ، نيز معاطات يا بستن عملى قرارداد يعنى واگذارى زمين به كشاورز براى زراعت و تحويل گرفتن زمين از سوى وى نيز براى صحت مزارعه كافى است .\r\nدوم : اهليت داشتن دو طرف شامل بلوغ ، عقل ، اختيار و همچنين ممنوع نبودن از تصرف در اموال به دليل سفاهت و يا ورشكستگى .\r\nسوم : اشتراك دو طرف در محصول ؛ بنابراين اختصاص يافتن تمام محصول به يكى از دو طرف صحيح نمىباشد .\r\nچهارم : اشتراك دو طرف در تمام محصول و يا در تمام گونه‌هاى محصول ، بدين معنى كه مثلًا گونه‌اى از محصول به يكى از دو طرف وگونه‌اى ديگر به طرف دوم اختصاص نيابد ، و يا اينكه يكى ، محصولات برداشت شده در ابتداى فصل و ديگرى محصولات پايان فصل را به خود اختصاص ندهند .\r\nپنجم : قابليت زمين مورد مزارعه براى كشاورزى ، هر چند اين قابليت پس از اصلاح آن زمين بوجود آيد . پس زمينهاى شوره زار غير قابل كشت وزمينهايى كه هر چند گاه زير آب مىروند و همين امر آنها را غير قابل كشت مىكند ، يا زمينهايى كه نه از راه كندن چاه و نه از راه كشيدن آبراه ها و نه از راه اميد بستن به بارانهاى فصلى نتوان به آنها آب رسانيد ، نمىتوانند مورد مزارعه قرارگيرند .\r\nششم : جزئيات قرارداد مزارعه ، بايد تماماً معلوم باشند ، تا شائبه هيچ ابهام كه منجر به نزاعى گردد در متن قرارداد باقى نماند . روشن بودن قرارداد و از ميان رفتن هرگونه شائبه ابهام با رعايت موارد زير محقق مىشود :\r\nالف - تعيين مدت مزارعه به چند ماه معين و يا چند سال مشخص ، يا به گونه اى كه عرفاً غرر يا ابهامى نابخشودنى در مزارعه باقى نماند . بنابراين اگر اين گونه توافق شود كه طرف اول زمين را در اختيار طرف دوم قرار مىدهد ، تا هر چه مىتواند در هرفصل زراعى در آن كشاورزى كند ونيمى از محصول را به او بدهد بطوريكه شائبه‌هاى غرر وابهام از ميان برداشته شوند ، مزارعه درست خواهد بود .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nب - تعيين سهم دو طرف به صورت كسرى « مثلًا نصف يا ثلث » و يا به صورت درصدى « بيست در صد ، چهل در صد و مانند اينها » ، چه ، در غير اين صورت مزارعه باطل خواهد بود .\r\nج - تعيين محصولى كه بايد در زمين كشت شود « اينكه مثلًا گندم باشد ، جوباشد ، سبزيجات باشد و يا حبوبات و يا چيزى ديگر » اگر خواستها ، با تفاوت محصولات كشت شده ، متفاوت شوند ، و با عدم تعيين محصولات و در صورتى كه اين عدم تعيين شائبه بوجود آمدن ابهام وغرر و يا زيانى بزرگ را به همراه داشته باشد ، مزارعه باطل خواهد بود ، در غير اين صورت مزارعه درست است .\r\nد - تعيين زمين ومساحت آن ؛ لذا اگر زمين مورد قرارداد در ميان چند قطعه مردّد باشد و يا مساحت آن به درستى تعيين نشده باشد ، و اين امر موجب غرر شود ، قرارداد مزارعه باطل خواهد بود .\r\nه - - تعيين دقيق طرفى كه بايد هزينه‌هاى گوناگون مانند بذر ، ماشين آلات و ديگر هزينه‌هاى مربوط به زراعت را متقبل شود ؛ به عبارت ديگر بايد دو طرف دقيقاً تعيين‌كنند كه هزينه‌ها برگردن صاحب زمين است و يا كشاورز ، و يا اينكه هزينه‌ها به نسبتى مشخص بين دو طرف تقسيم مىشوند .\r\n4 - در مزارعه ، مالكيت طرف اول نسبت به زمين ، شرط نيست بلكه تنها اختياردارى وى نسبت به منافع زمين ، از هر طريق ممكنى ، همچون اجاره ، وقف ، توليت و مانند اينها ، كافى مىباشد .\r\n\r\nباطل شدن مزارعه\r\n5 - همچنانكه اشاره شد ، مزارعه قراردادى لازم محسوب مىشود ، لذا اين قرارداد تنها در حالتهاى ذيل باطل مىشود :\r\nنخست : از طريق توافق دو طرف بر ابطال و يا فسخ مزارعه .\r\nدوم : فسخ مزارعه به وسيله يكى از خياراتى « 1 » كه در مزارعه جارى است .\r\n\r\n\r\n","description":"","footnote":"\r\n( 1 ) - به مبحث خيارات در صفحه 276 مراجعه شود .\r\n","page_name":" 363 ","page_number":363},
  {"content":"\r\n\r\nسوم : در صورتى كه زمين قابليت كشاورزى خود را به هر شكلى همچون از بين رفتن آب كشاورزى و يا بروز آب گرفتگى از دست بدهد .\r\nچهارم : مرگ كشاورز ، در صورتى كه در متن قرارداد وى شخصاً به عنوان متصدى كشاورزى در زمين مشخص شده باشد ، در غير اين صورت مرگ هيچ يك از دو طرف ، موجب به هم زدن مزارعه نخواهد شد .\r\n6 - اگر مزارعه پيش از رسيدن كشت ، و يا پيش از وقت برداشت محصول به يكى از دلايل ذكر شده به هم زده شود ، كشت موجود در زمين ، طبق سهم بندى مورد توافق درقرارداد بين دو طرف تقسيم مىشود ، لذا نه صاحب زمين حق دارد اجاره بهاى زمين را از كشاورز طلب كند ، و نه كشاورز مىتواند مزد كار خود را از كارفرما بخواهد . پس از به هم زدن و يا بطلان مزارعه نيز دو طرف مىتوانند بر مبناى تراضى ، بر ابقاى محصول در زمين تا فرارسيدن وقت برداشت ، چه با مزد و چه بى مزد ، بايكديگر به توافق برسند .\r\n\r\nاحكام گوناگون مزارعه\r\n7 - اگر صاحب زمين ، نوع كشت را تعيين كند ، بر كشاورز است كه به آن پايبند باشد ، و در صورت مخالفت كشاورز به نظر مىرسد كه صاحب زمين طبق خيار تخلف شرط ، حق به هم زدن مزارعه را پيدا كند ، لذا مىتواند قرارداد را مبتنى بر سهام توافقى قبلى ، ادامه داده و در ازاى عدم فسخ وادامه قرارداد چيزى از كشاورز مطالبه‌كند ، و يا اينكه قرارداد را فسخ نموده و اجرت زمين و همچنين خسارت وارده بر اثر عدم پايبندى طرف دوم به كشت آنچه مورد توافق بوده ، را از وى مطالبه كند .\r\n8 - شرط نيست كه قرارداد مزارعه ، تنها بين دو نفر بسته شود ، بلكه بنابر اقوى مزارعه بين بيش از دو نفر هم ، جايز مىباشد . مثلًا اگر زمين را يك نفر ، كار را يك نفر ديگر ، بذر را نفر سوم و ماشين آلات كشاورزى را طرف چهارم ، فراهم‌كنند ، مزارعه اين چهار نفر درست مىباشد ، مزارعه مؤسسه‌ها وشركتهاى مختلف با يكديگر يا با افراد نيز جايز است .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n9 - كشاورز در عقد مزارعه مىتواند كارگر ديگرى را در كار كشت به كارگمارد ، البته در صورتى كه در متن قرارداد منعى در اين زمينه پيش بينى نشده باشد .\r\n10 - پرداخت عوارض ومالياتهاى حكومتى بسته شده بر زمين ، و همچنين در صورت اجاره‌اى بودن زمين ، پرداخت اجاره بهاى زمين ، اساساً برگردن صاحب زمين‌است ، مگر اينكه پرداخت تمام و يا بخشى از آنها در قرارداد به كشاورز محول شده باشد .\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\nفصل نهم : مساقات\r\nاز امام صادق ( ع ) پيرامون كسى كه باغ انار ، خرما وميوه‌اى را در اختيار كسى ديگر قرار مىدهد و در ازاى پرداخت نيمى از محصول به دست آمده ، آبيارى وآبادكردن آن باغ را از نفر دوم طلب مىكند ، پرسش شد . آن حضرت فرمودند : اشكالى ندارد . « 1 »\r\n\r\nمساقات چيست ؟\r\n1 - مساقات قراردادى است بين صاحب درختان ونخلهاى خرما و بين كارگر براى آبيارى واصلاح آنها به شرط اينكه محصول به دست آمده بين دو طرف طبق‌توافق ميان آنها تقسيم شود . « 2 »\r\n2 - مساقات قراردادى لازم است لذا هيچ يك از دوطرف نمىتواند بدون يك دليل شرع پسند به فسخ آن مبادرت ورزد ، در سطور بعدى به اين امر خواهيم پرداخت .\r\n\r\nشرايط صحت مساقات\r\n3 - شرايط صحت مساقات عبارتند از :\r\nنخست : تراضى ، كه ايجاب وقبول بيان كننده آن است ، با جزئياتى كه در بخش مزارعه آورده شد .\r\nدوم : اهليت داشتن دو طرف ، منطبق با آنچه در بحث مزارعه گفته شد .\r\nسوم : اينكه صاحب درختان يا نخلها تسلط بر تصرف در آنها را داشته باشد ، چه هم مالك آنها باشد وهم مالك منافع آنها ، چه تنها مالك منافع حاصله باشد « هر چند مالك\r\n\r\n\r\n","description":"","footnote":"\r\n( 1 ) - تهذيب الاحكام ، باب المزارعة ، ح 22 .\r\n( 2 ) - مراد از مساقات تنها آبيارى درختان ونخلها نمىباشد ، بلكه هر عملى كه به‌رشد و نمو آنها كمك كند را نيز شامل مىشود ، مانند هرس كردن ، كود دادن‌و . . . .\r\n","page_name":" 367 ","page_number":367},
  {"content":"\r\n\r\nخود درختان يا نخلها نباشد » و يا اينكه بر آنها ولايت داشته باشد « مثلًا پدر و پدر بزرگ يك مالك صغير باشد » و يا اينكه از مالك اصلى براى بستن قرارداد مساقات وكالت داشته باشد ، و يا اينكه مثلًا درختان ونخلها وقفى باشند ، ووى متولى آنها .\r\nچهارم : اينكه قرارداد مساقات در زمانى بسته شود كه درختان و يا نخلهاى مورد مساقات به آبيارى و مراقبت و هر كارى كه براى رشد و رسيدن ميوه‌هاى آنها لازم‌است نيازمند باشند ، يعنى مساقات بايد قبل از ظاهر شدن و دانه بسته شدن ، و قبل از رسيدن كامل ميوه‌ها باشد . اما پس از رسيدن كامل ميوه‌ها كه ديگر نيازى به آبيارى و كارهاى ديگرى ندارند ، مساقات صحيح نيست . هر چند به نظر مىرسد بستن قرارداد كار در اين زمان از باب مشاركت كلى در توليد يعنى مشاركت در امورى مانند برداشت ميوه وبسته بندى و حمل و نقل و مانند آنها ، صحيح باشد .\r\nپنجم : اينكه مورد مساقات بايد درختان ثابت وپايدار « همچون درختان ميوه ، نخل و مو » باشند وكاشته شده باشند ، لذا بنابر مشهور نمىتوان بر بوته‌هاى ناپايدار فصلى همچون « هندوانه ، سبزيجات ، پنبه ، نيشكر و مانند اينها » عقد مساقات بست ، هرچند بستن قرارداد مشاركت كلى در امر كاشت ، داشت وبرداشت ، صحيح مىباشد . همچنين است اگر نهال هايى باشند كه هنوز در زمين كاشته نشده اند .\r\nششم : جزئيات يك قرارداد مساقات بايد كاملًا آشكار و معلوم باشند تاتمام شائبه‌هاى ابهام وغرر در قرارداد از ميان بروند ، اين شفافيت با رعايت موارد ذيل به دست مىآيد :\r\nالف - اينكه درختان ونخلهاى مورد نظر در نزد دوطرف معين و معلوم باشند .\r\nب - اينكه مدت مساقات به همان صورتى كه در بحث مزارعه گفته شد ، معين باشد\r\nج - اينكه سهام هر يك از دوطرف با همان جزئياتى كه در بخش مزارعه گفته شده ، معين باشد .\r\nد - وظايف صاحب درختان ونخلها و همچنين كارهاى خواسته شده ازكشاورز وياعامل مساقات بايد معين شده ، كاملًا شفاف شوند ، اين شفافيت در اينجا يا از طريق تصريح در متن قرارداد و يا باتكيه به عرف متداول درقراردادهاى مساقات ، شكل مىگيرد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nاحكام مساقات\r\nنخست : بنابر اقوى بستن قرارداد مساقات بر درختان بى ميوه‌اى همچون درخت حنا كه از برگ آن استفاده مىشود ، جايز است .\r\nدوم : مىتوان بر درختانى كه با آب باران آبيارى مىشوند و يا از راه ريشه‌هاى نيرومندشان آب را از اعماق زمين به دست مىآورند ونيازى به آبيارى ندارند ، در صورتى كه نيازمند ديگر مراحل داشت يعنى دادن كود ، سمپاشى ، هرس و مانند اينها باشند ، قرارداد مساقات منعقد ساخت .\r\nسوم : انعقاد قرارداد مساقات بر نهال هاى كاشته شده‌اى كه هنوز به مرحله ميوه دادن نرسيده‌اند و چند سال طول مىكشد تا به اين مرحله برسند ، جايز است ، به شرط اينكه زمان تعيين شده در قرارداد تا وقتى باشد كه آن نهالها به ميوه دادن مىرسند .\r\nچهارم : قبلًا گفته شد كه انعقاد مساقات ، بر نهالهاى كاشته نشده ، صحيح نيست ، ولى مىتوان كاشتن اين گونه نهالها را در ضمن عقد مساقات بر درختان ونخلهاىكاشته شده قرار داد .\r\nبه عنوان نمونه اگر بر درختان باغستانى مشتمل بر صدها درخت ميوه و يا نخلهاى خرما ، قرارداد مساقاتى منعقد شود ، و در ضمن آن از عامل مساقات خواسته شود كه به كاشت چند نهال اضافى ديگر نيز مبادرت ورزد ، اشكالى در بين‌نخواهد بود .\r\nپنجم : قرارداد مساقات باطل نمىشود مگر به دلايلى كه پيش از اين در بخش قرارداد مزارعه گفته شد .\r\nششم : برخى از فقهاى ارجمند گفته اند كه در مساقات كارهايى كه هر ساله بايد تكرار شوند مانند آبيارى ، كود دهى ، هرس كردن درختان ، آماده ساختن وشخم زدن زمين ، از بين بردن علفهاى هرز و مانند اينها ، بر عهده عامل مساقات و ديگر كارهايى كه معمولًا هر سال تكرار نمىشوند ، مانند حفر چاه ، حفر نهر آب ، ديواركشى و مانند اينها ، بر عهده صاحب درختان ونخلها مىباشند ، ولى دليلى برضرورت اين امر در دست نيست ، بلكه بنابر اقوى بايد عرف را كه در زمانها ومكانهاى گوناگون ، متغير است ، مبنا قراردهيم ، اما در صورتى كه عرف تكليف برخى از كارها را مشخص نكرده باشد ، بايد\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nدو طرف به چگونگى ومسؤوليت انجام آن در متن قرارداد تصريح كنند ، تا هر گونه ابهام وغرر منجر به نزاع از بين برود .\r\nهفتم : در صورتى كه در قرارداد ، تمام سود حاصله و يا محصول تنها به مالك يا تنها به عامل مساقات اختصاص يافته باشد و يا اينكه تمام كارها بر عهده مالك گذاشته شده باشد ، قرارداد مساقات باطل خواهد بود .\r\nهشتم : لزومى ندارد طرف دوم ، يا عامل مساقات تمام كارهاى محوّله به خود را خود شخصاً انجام دهد ، بلكه مىتواند براى انجام تمام و يا برخى از كارهاى محوّله ، شخص و يا اشخاصى را استخدام كند ، و خود تنها بر انجام كارها نظارت‌كند و مزد آنها را بپردازد .\r\nنهم : مغارسه ، بدين معنى كه كسى زمين را براى كاشتن درخت به كسى ديگر واگذار كند و در قبال اين كار سهمى از كاشته‌ها را به وى اختصاص دهد ، چه پاره‌اى از زمين نيز در قرارداد به عامل اختصاص يافته باشد ، چه نه ، بنابر مشهور فقها باطل مىباشد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nفصل دهم : وكالت\r\nامام صادق ( ع ) فرموده اند :\r\n« مَنْ وَكَّلَ رَجُلًا عَلَى إِمْضَاءِ أَمْرٍ مِنَ الْأُمُورِ فَالْوَكَالَةُ ثَابِتَةٌ أَبَداً حَتَّى يُعْلِمَهُ بِالْخُرُوجِ مِنْهَا كَمَا أَعْلَمَهُ بِالدُّخُولِ فِيهَا . . . . »\r\n« 1 » .\r\n« هر كس ، از سوى خود شخص ديگرى را براى انجام دادن كارى ، وكيل‌سازد ، اين وكالت تا وقتى كه موكّل ، وكيل را از انصراف خود نسبت به وكالت وى باخبر نساخته باشد ، ادامه خواهد داشت » .\r\n\r\nوكالت چيست ؟\r\n1 - وكالت قراردادى است كه به موجب آن شخصى ، اختياراتى را كه خود دارد به ديگرى واگذار مىكند تا به موجب آن كار مورد نظر را براى موكّل انجام دهد . مانند اينكه فردى به ديگرى وكالت دهد كه منزلش را بفروشد ، و يا اتومبيلى براى او بخرد ، و يا زوجه‌اى را برايش عقد كرده ، يا طلاق دهد ، وماننداينها .\r\n2 - وكالت - همانطور كه آشكار است - بر رضايت دو طرف استواراست و اين رضايت يا با تصريح لفظى ايجاب وقبول و يا بانوشتن و يا اشاره و يا بطور عملى نمود مىيابد ، وشرع ، مانند اغلب قراردادها ، لفظ خاصى براى ايجاب وقبول وكالت معين نكرده ، بلكه هرگونه لفظى كه بر رضايت دو طرف « وكيل وموكِّل » دلالت كند صحيح است .\r\n3 - شرط نيست كه ايجاب وقبول بلافاصله پشت سر هم باشد ، مادامى كه عرف آن را قرارداد بشمارد ، بنابراين اگر وكيل مدتى پس از درخواست موكل وكالت\r\n\r\n\r\n","description":"","footnote":"\r\n( 1 ) - وسائل الشيعة ج 13 ، كتاب الوكالة ص 285 ، باب 1 ، ح 1 ، و من لا يحضره الفقيه ج 3 ، باب الوكالة ص 83 .\r\n","page_name":" 371 ","page_number":371},
  {"content":"\r\n\r\nرا بپذيرد وكالت صحيح است ، مانند اينكه از طريق پست وكالت مكتوبى را براى ديگرى بفرستند و وكيل پس از چند روز پذيرش خود را اعلام دارد .\r\n\r\nدو طرف قرارداد\r\n4 - دو طرف قرارداد « وكيل وموكل » بايد شرايط عمومى « بلوغ ، عقل ، قصد و اختيار » را دارا باشند .\r\n5 - علاوه بر اين موكل بايد صلاحيت تصرف در مورد وكالت را نيز داشته باشد ، بنابراين اگر او مثلًا ممنوع التصرف ومحجور باشد ، وكالت دادن از طرف او صحيح نيست و نمى تواند كسى را وكيل خود قراردهد .\r\n6 - همچنين نسبت به وكيل ، علاوه بر شرايط عمومى - شرط است كه عقلا و شرعا توانايى بر انجام آنچه براى آن وكيل شده را نيز داشته باشد . بنابراين مثلًا وكيل قراردادن شخص مُحرِم براى انجام عقد نكاح درست نيست ، چرا كه اوشرعاً از اين كار منع شده است .\r\n\r\nموضوع وكالت\r\n7 - در موضوع وكالت شرايط ذيل بايد فراهم باشد :\r\nاول : بايد وكالت از نظر شرعى جايز باشد ، بنابراين وكيل قراردادن ديگرى براى غصب كردن و يا سرقت چيزى يا تجاوز به ديگران و يا ديگر امور حرام صحيح نيست .\r\nدوم : موضوع وكالت بايد در دايره اختيارات موكل باشد ، « 1 » بنابراين وكيل‌قراردادن شخصى براى فروش مال ديگرى ، در حالى كه موكِّل بر آن مال ولايت نداشته و يا از جانب مالك آن اجازه ندارد صحيح نيست ، چرا كه مال ديگرى بدون وجود ولايتى شرعى و يا اجازه‌اى قبلى در حوزه اختيارات شخص ، نيست .\r\nسوم : بايد عمل مورد وكالت قابليت نيابت وجانشينى را داشته باشد ، بنابراين وكالت در عبادات بدنى مانند نماز و روزه جايز نيست ، زيرا واجب است كه شخص مكلف ،\r\n\r\n\r\n","description":"","footnote":"\r\n( 1 ) - يعنى از مواردى باشد كه موكل حق تصرف در آن را دارد .\r\n","page_name":" 372 ","page_number":372},
  {"content":"\r\n\r\nخود اين اعمال را انجام دهد . در صورتى كه عبادتهاى مالى مثل خمس وزكات دادن قابليّت وكالت را دارا است زيرا انجام دادن مستقيم و بدون واسطه در آن شرط نيست .\r\nچهارم : موضوع وكالت بايد معين ومشخّص باشد ، بنابراين صحيح نيست كه مثلًا موكِّل بگويد تو در بعضى امور و يا در بعضى كارها وكيل منى بدون اينكه آن را مشخص كند ، بلكه بايد محدوده تصرف وعرصه وكالت را بطور صريح بيان كند ، وحتى اگر وكالت مورد نظر يك وكالت عامى مىباشد لازم است برآن تصريح شود ، اما وكالت با ابهام و مجهول بودن محدوده آن ، صحيح نيست .\r\n8 - وكالت در قراردادهاى متعارف گوناگون مانند فروش ، اجاره ، هبه ، وديعه ، رهن ، صلح ، مزارعه ، مساقات و . . . ونيز نكاح ، طلاق ، وقف ، وصيت و مانند اينها صحيح است .\r\n9 - لازم نيست كه موضوع وكالت انجام دادن تمام جزئيات ولوازم يك قرارداد را در بر گيرد ، بلكه ممكن است وكالت در بخش مشخصى از قرارداد و يا از هر كارى ديگر باشد ، مانند وكالت دادن براى تحويل دادن كالا به مشترى ، و يا دادن بها به فروشنده ، و يا تحويل گرفتن كالا يا بها و يا ديگر اعمالى از اين دست .\r\n\r\nاقسام وكالت\r\n10 - وكالت دو قسم است :\r\nالف : وكالت خاص .\r\nب : وكالت عام .\r\n11 - وكالت خاص وكالت دادن به ديگرى است براى انجام دادن عملى مشخص ، در زمينه‌اى معين ، مانند وكيل كردن ديگرى براى اجاره دادن خانه‌اى معين ، و يا خريد اتومبيلى خاص ، كه در اين نوع وكالت ، وكيل مقيد است كه درچهارچوب درخواستى كه موكل براى او معين كرده است كاركند .\r\n12 - وكالت عام به نوبه خود به سه قسم تقسيم مىشود :\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nالف : ممكن است وكالت از جهت اختيارات و عمل عام باشد ، مانند اينكه‌كسى ديگرى را وكيل قراردهد تا از يك ساختمان مشخص ، به هر نحوى كه‌صلاح مىداند بهره بردارى كرده وسود آورى كند مثل اينكه آن را بفروشديا اجاره دهد و . . .\r\nب : ممكن است از جهت عرصه وكالت ، عام باشد و از نظر اختيارات وكارمورد نظر خاص ، مانند وكالت دادن به ديگرى در مورد تمام زمينها ومستغلات واملاك خود ، ولى تنها در اين زمينه محدود كه فقط آنها را بفروشد .\r\nج : ممكن است وكالت از تمام جهات عام باشد ، مانند اينكه شخصى به ديگرى در مورد تمام املاكش و به هر نحو تصرفى كه شخص وكيل صلاح مىداند وكالت بدهد .\r\nبه طور كلى تمام اين وكالتها صحيح است و رضايت دو طرف ، حدود وحوزه عمل آن را تعيين مىكند .\r\n13 - واجب است كه وكيل به محدوده وكالت كه در قرارداد تصريح شده و يا آنچه قرائن وعرف بر آن دلالت مىكند مقيَّد باشد ، بنابراين مثلًا اگر وكالت در مورد فروش خانه‌اى باشد ، و تصريح كند كه وكالت محدود به امضاى قرارداد فروش بدون تحويل دادن خانه و گرفتن بها باشد ، و يا به عموميت وكالت تصريح‌كرده وشامل تمام امور اجرائى وجزئيات قرارداد فروش باشد ، وكيل مقيَّد به انجام آن است ، اما اگر در قرارداد وكالت به هيچيك از اين امور تصريح نشده ، بايد برحسب قرائن حاليه و يا بر اساس شيوه هاى مرسومى كه قرارداد وكالت بر اساس آن انجام گرفته ، كار وكالت را انجام‌دهد .\r\n\r\nتعدد وكلا\r\n14 - جايز است كه دو نفر يا بيشتر در موضوعى واحد وكيل شوند ، حال پرسش اينجاست كه در اين حالت آيا جايز است ، هر كدام از وكلا بطور انفرادى در موضوع وكالت تصرف كند يا آنكه بر آنان واجب است كه بين خود هماهنگى وهمسويى ايجاد كنند ؟\r\nمعيار در چنين مواردى تراضى وعرف است ، يعنى اگر عرف در صورت تعدد وكلا ، به انفراد يا اجتماع حكم كند لازم است به آنچه عرف بر آن است عمل‌شود ، و در صورت عدم وجود عرف خاص در اين امر ، معيار آن چيزى است كه در قرارداد\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nوكالت ذكر شده است ، و در صورت عدم وجود عرف وعدم تصريح در قرارداد ، امر وكالت با اشكال روبرو مىشود ، چرا كه آن در دايره عقد غررى قرار مىگيرد .\r\n\r\nقائم مقام وكيل\r\n15 - جايز است كه وكيل به شرط آنكه از جانب موكل اجازه داشته باشد ، شخصى ديگر را براى انجام موضوع وكالت به جاى خود وكيل كند ، اما در اينجا آيا دومى ، وكيل موكِّل اول محسوب مىشود و يا وكيل خود وكيل ؟ اگر درباره اين مسئله در قرارداد تصريحى وجود داشته باشد و يا قرائن و يا عرفهايى مورد اعتماد و آشكار برآن دلالت كنند ، بايد به آن مراجعه كرد و گرنه صحت وكالت مشكل است ، چرا كه منجر به غرر مىشود ، پس احتياط آن است كه جزئيّات وكالت در قرارداد توضيح داده شود تا تمام شائبه‌هاى غرر رفع شوند .\r\n16 - اگر وكيل دومى - بنابر توافق دو طرف - وكيل موكِّل باشد ، وكيل اول صلاحيت عزل او را ندارد ، بلكه حتى با مرگ وكيل اولى نيز عزل نمىشود ، اما اگر دومى وكيل اولى بود ، وكالت او تابع وكيل اولى بوده ، وكيل اولى صلاحيت عزل او را دارد ، و اگر موكِّل وكيل اولى را عزل كند ، وكيل دومى نيز به تبع او عزل مىشود .\r\n\r\nعزل وكيل و باطل شدن وكالت\r\n17 - وكالت ، از جانب دو طرف ، قراردادى جايز است ، كه بر اين امر مسائل ذيل مترتب است :\r\nالف : وكيل حق دارد هر زمانى كه بخواهد از وكالت كناره‌گيرى كند ، وفرقىندارد كه موكل حاضر باشد يا غائب .\r\nب : موكل نيز حق دارد وكيل را از وكالت عزل كند ، ولى تحقق عزل وترتب آثار بر آن ، مشروط به آن است كه وكيل از اين امر آگاهى يابد ، بنابراين اگر موكل او را عزل كند وخبر عزل بعد از مثلًا دو روز به وكيل برسد ، معاملات وعقودى كه در خلال اين دو روز انجام گرفته صحيح است .\r\n18 - در حالتهاى زير ، وكالت خود به خود باطل مىشود :\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nالف : در صورت مرگ وكيل يا موكل .\r\nب : در صورت از بين رفتن اهليت در هر كدام از آنان ، مثل اينكه وكيل يا موكل‌ديوانه شود .\r\nج : در حالت از بين رفتن موضوع وكالت ، بعنوان نمونه اگر شخصى ديگرى را ؛ براى فروش خانه وكيل كند ، ولى آن خانه بسبب زلزله از بين برود ، و يا فردى را براى تزويج زنى وكيل كند ، ولى آن زن بميرد ، در چنين مواردى وكالت باطل مىشود .\r\nد : وكالت باانجام يافتن و تمام شدن عملى كه مورد وكالت است ، پايان مىيابد . مثلًا اگر شخصى براى خريد اتومبيلى براى ديگرى وكيل شود وسپس آن را بخرد ، وكالت تمام مىشود .\r\nه - : اگر وكالت محدود به زمان معينى باشد ، با تمام شدن آن مدت ، وكالت نيز تمام مىشود .\r\n19 - اگر يكى از زوجين همسر خود را در امرى وكيل نمايد ، وسپس بين‌آنها طلاق واقع شود ، وكالت به مجرد طلاق باطل نمىشود ، مگر اينكه در قرارداد وكالت ، بر اين امر تصريح شده باشد ، و يا قرينه‌اى بر اينكه وكالت به استمرار رابطه زوجيَّت بين آن دو مرتبط است ، دلالت كند .\r\n\r\nوكالت در دعاوى قضائى\r\n20 - جايز است كه هر كدام از مدِّعى « خواهان يا شاكى » ومدّعى عليه « خوانده يا كسى كه عليه او اقامه دعوا شده » در نزاعها ودعاوى قضائى ، شخصى ديگر را كه امروزه به « وكيل مدافع » موسوم است براى پيگيرى امور مربوط به دعوى ، به صورت نيابى نزد دادگاه وكيل كند . در اينجا به برخى از احكام‌مسأله اشاره مىكنيم :\r\nالف : وكيل گرفتن از سوى هر يك از دوطرف دعوى ، متوقف بر رضايت طرف مقابل نيست ، بنابراين هيچ يك از دوطرف دعوا حق ندارد كه از روبرو گشتن با وكيل طرف مقابل خوددارى كند .\r\nب : وكيل مدعى ، بايد همه راهها ووسايل مشروع را براى اثبات ادعاى موكِّل خود دنبال كرده و از آنها استفاده كند ، از جمله تقديم ادعا نامه بر ضد طرف مقابل نزد\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nقاضى ، اقامه دليل وبيّنه ، درخواست قسم دادن منكِر ، درخواست صدور حكم به نفع مدعى .\r\nج : اما وكيل مدَعى عليه واجب است كه از موكلش دفاع كرده وسعى كند بطلان ادعارا با راههاى شرعى اثبات كند ، مثل انكار اصل ادعا ، اشكال كردن در دلايل مدعى ، اقامه دلايل شرعى بر اين امر و در خواست از قاضى براى شنيدن آن وصدور حكم بر بى گناهى موكل .\r\nدال : جايز نيست كه وكيل در دعاوى قضايى ، به روشهاى غير شرعى براى دفاع از موكِّل خود متوسل شود ، همچنينكه جايز نيست سعى كند آنچه را مىداند حق است ابطال كند و يا آنچه را علم دارد كه باطل است حق جلوه دهد .\r\nه - : وكالت در نزاعهاى قضايى ممكن است بطور مطلق باشد ، به اين معنا كه شامل تمام دعواهايى كه موكِّل آن را مطرح مىكند و يا بر ضد او مطرح مىشود بشود ، همچنانكه ممكن است در مورد شكايتى معين ونزاعى ويژه باشد ، كه در صورت دوم وكالت با اتمام دعوا ونزاع وصدور حكم تمام مىشود .\r\n\r\nاحكام متفرقه\r\n21 - جايز است كه وكالت به صورت رايگان وداوطلبانه و بدون دريافت اجرت باشد ، همچنانكه مىتواند با گرفتن اجرت باشد ، و در صورت دوم وكيل پس از انجام امر وكالت مستحق دريافت اجرت است ، مگر اينكه توافق دوطرف ، بر روش ديگرى در پرداخت اجرت باشد ، كه در اين صورت بر حسب توافق عمل مىشود .\r\n22 - وكيل نسبت به آنچه موكِّل در اختيار او قرار مىدهد امين شناخته مىشود ، بنابراين اگر مال ، كالا ، ساختمان ، زمين ، و مانند اينها كه در اختيار او بودتلف شود وى ضامن آن نيست مگر اينكه اتلاف به خاطر تعدى وتفريط « تجاوز و يا سهل انگارى واهمال » او باشد .\r\n23 - اگر وكالت در مورد خريد يا فروش چيزى باشد آيا در اين صورت جايزاست كه شخص وكيل آن را به خودش بفروشد و يا از خودش بخرد ؟ اين مسأله‌چند صورت دارد :\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nالف : اگر قرارداد وكالت تصريح دارد كه فروش و خريد بايد از غير از وكيل باشد ، جايز نيست كه وكيل آن را به خودش فروخته و يا از خودش بخرد .\r\nب : اما اگر قرارداد تصريح به عموميت دارد ، به اين معنا كه صريحاً اجازه فروش كالا را به هر كس و خريد كالا را از هر كس « چه خود وكيل و يا غير از او » داده باشد اين معامله جايز است .\r\nج : اما اگر قرارداد بطور مطلق باشد ، به اين صورت كه در وكالت هيچگونه اشاره‌اى به اين امر - نه نفياً و نه اثباتاً - نباشد ، مانند اينكه موكل بگويد : تو درخريد ويافروش فلان اجناس وكيل من هستى ، اگر عرف خريد و يا فروش‌كالاى مورد نظر به يا از خود وكيل را منافى با امر وكالت تلقّى كند ، احتياط واجب آن است كه به اين گونه معامله اقدام نكند .\r\n24 - وكالت به وسيله موارد زير ثابت مىشود :\r\nالف : علم .\r\nب : بينه شرعى .\r\nج : اقرار موكِّل .\r\nد : هر آنچه كه موجب وثوق و اطمينان عرفى به صدق مدعى وكالت باشد ، مثل وكالت نامه هايى كه امروزه متداول است و مورد تأييد مراجع ذيربط دولتىاست بطوريكه مىتوان به آنها اطمينان كرد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nفصل يازدهم : كفالت\r\nروايت شده كه اميرمؤمنان ( ع ) پيرامون مردى كه كفيل كس ديگرى شده بود قضاوت فرمودند كه او زندانى شود ، و به وى فرمودند :\r\n« اطْلُبْ صَاحِبَكَ »\r\n« 1 » بگودوستت « كه كفيل او شده‌اى » بيايد .\r\nهمچنين امام صادق ( ع ) مىفرمايند :\r\n« الْكَفَالَةُ خَسَارَةٌ غَرَامَةٌ نَدَامَةٌ »\r\n« 2 » « كفالت ، زيان و تاوان وپشيمانى در پى دارد »\r\n\r\nكفالت چيست ؟\r\n1 - كفالت قراردادى است كه به موجب آن طرفى نسبت به طرف دوم متعهد مىشود تا شخصى را كه نسبت به طرف دوم حقى بر عهده‌اش هست را حاضركند .\r\nمثلًا اگر كسى بدهى اى به ديگرى داشته باشد ، اما طلبكار به حضور بدهكاردر موعد مقرر اطمينان نداشته باشد ، شخص سومى متكفل مىشود تا بدهكار را در وقت مقرر حاضر كند . به اين طرف سوم « كفيل » و به بدهكار « مكفول » و به طلبكار « مكفول له » گفته مىشود .\r\n2 - كفالت بر دو نوع است :\r\nاول : كفالت بدهكار براى احضار او نزد طلبكار و يا پرداخت بدهى بدهكار در صورتى كه نتواند او را احضار كند .\r\nدوم : كفالت كسى كه حضور او در نهادى قانونى « مانند دادگاه » به جهت ادعايىكه بر عليه او شده ، و يا وجود اتهاماتى كه با حقوق عمومى مرتبط است ، لازم مىباشد .\r\n\r\n\r\n","description":"","footnote":"\r\n( 1 ) - وسائل الشيعه ج 13 ، كتاب الضمان ص 165 ، باب 9 ، ح 2 .\r\n( 2 ) - همان ص 154 ، باب 7 ، ح 2 ، و : من لايحضرالفقيه ج 3 ، باب الكفاله ص 97 .\r\n","page_name":" 379 ","page_number":379},
  {"content":"\r\n\r\n3 - كفالت ، قراردادى لازم است وهيچيك از دو طرف قرارداد « كفيل ومكفول له » حق فسخ آن را ندارند مگر به وسيله اقاله يا به دلايلى كه شرع آنها را مقرر كرده كه ما بعداً به آنها اشاره مىكنيم ، ولى جايز است از سوى هر كدام ازكفيل ومكفول له خيار فسخ براى مدتى معين در قرارداد شرط شود .\r\n\r\nشرايط كفالت\r\n4 - دو طرف اصلى در قرارداد كفالت ، كفيل ومكفول له هستند ، اما جايگاه مكفول « شخص كفالت شده » در خلال شرايط كفالت كه در ذيل مى آيد مشخص‌خواهد شد :\r\nاول : رضايت كفيل ومكفول له بدون هيچ گونه اشكالى شرط است ، اما در مورد مكفول ، اگر قرارداد كفالت از نوع اول باشد ، كه نوعى تسلط را بر مكفول در مسأله‌اى شخصى وخصوصى در پى خواهد داشت ، در اينجا رضايت او نيز ضرورى است ، اما اگر از نوع دوم است وكفالت ، تنها به عنوان به كارگيرى سلطه وولايت شرعى در قبال او محسوب شود ، قرارداد متوقف بر رضايت او نيست ، مثلًا مجرمى كه شخصى متكفل است تا او را در نهادى شرعى احضار كند رضايتش شرط نيست ، چرا كه كار كفيل در اينجا چيزى بيش از استفاده ازحق عام در احضار او نبوده و بر او سلطه‌اى ديگر ندارد ، اما با اين حال شرط رضايت مكفول بطور عمومى بهتر است .\r\nدوم : پديدار ساختن تراضى از رهگذر ايجاب كفيل وقبول مكفول له نيز در صحت كفالت شرط است ، و اگر كفالت به رضايت مكفول نيز نياز باشد ، اظهار قبول از سوى وى نيز شرط مىباشد ، زيرا احتياط واجب آن است كه در اين صورت او نيز يكى از طرفهاى قرارداد قلمداد شود .\r\nالبته شرط نيست كه ايجاب وقبول با لفظ باشد ، بلكه هرچه نشان دهنده رضايت باشد كافى است مثل نوشتن ، اشاره‌اى واضح و يا دست زدن به معاطات « معامله عملى » اگر در اينجا ممكن باشد .\r\nسوم : شرط است كه كفيل ومكفول له شرطهاى عمومى اهليت مانند بلوغ ، عقل ، اختيار و قصد را دارا باشند ، و اگر كفالت در قضيه‌اى به نفع كودك نابالغ وياديوانه باشد ، بايد ولى عاقل و بالغ آنها طرف قرارداد باشد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nو شرط است كه كفيل - علاوه بر شرايط عمومى اهليت - توانايى احضار مكفول و يا توانايى اداى آنچه مورد توافق است در صورت عدم حضورش راداشته باشد .\r\nچهارم : اينكه - در كفالت دِين - مال مورد كفالت بر ذمه مكفول بالفعل ثابت و مستقر شده باشد ، يا اينكه عرفاً در حال ثابت شدن واستقرار يافتن است « مانند اينكه دو طرف وام دهنده و وام گيرنده بر تمام جزئيات وام به توافق رسيده باشند ولى وام دهنده منتظر كفيل است تا وام را به وام گيرنده تحويل دهد » .\r\n\r\nاحكام كفالت\r\n5 - اگر كفالت در مورد احضار شخصى است كه حق مالى بر عهده وى است ، آيا علم به مقدار اين مال شرط است ؟\r\nدر جواب بايد گفت : اگر مقتضاى قرارداد اداى بدهى به هنگام فرار مكفول « كفالت شده » باشد ، ناگزير بايد مبلغ مالى معلوم باشد به گونه‌اى كه ابهامى كه معمولًا عقلا از آن نمىگذرند ، در ميان نباشد ، البته علم به تمام خصوصيات وجزئيات مال واجب نيست .\r\n6 - كفالت شخصى كه در حقش حكمى شرعى كيفرى « حد يا تعزير » صادرشده ، بطوريكه موجب تعطيل و يا حتى تأخير اقامه حدود شود صحيح نيست .\r\n7 - اگر كفيل از احضار مكفول امتناع كند ، در صورتى كه كفالت مالى باشد ، اداى آن كافى است ، اما اگر كفالت مقتضى احضار شخص مكفول باشد ، اداى مال‌كفايت نمىكند ، حتى اگر براى آن جايگزين مالى اى مانند ديّه « در مورد كسى كه قصاص در جرائم نفس و اعضاء بر او واجب است » باشد ، بلكه مكفول له حق دارد از حاكم بخواهد تا كفيل را تا زمان احضار مكفول حبس نمايد .\r\n8 - از آنجا كه ويژگيهاى كفالت ، در مورد تعهّدات كفيل ، شامل زمان احضار ومكان آن ، و آنچه در صورت عدم عمل به تعهدات يا ناتوانى از آنها بايد اعمال شود ، و مانند آن بسيار متفاوت است ، كفيل ومكفول له مىبايست قبلًا بر تمام امورى كه نظر وخواست عقلا در آنها متفاوت بوده وناديده گرفتن آنها\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nابهام ، غرر ، ونزاع را در پى خواهد داشت ، به توافق برسند در غير اين صورت اين قرارداد به دليل غررى بودن در مظان بطلان قرار خواهد گرفت .\r\n9 - اگر كفيل در قضيه‌اى مالى ، مكفول را حاضر نكند ، و ناچار شود خود به جاى مكفول ، مبلغ مورد كفالت را پرداخت كند ، اگر از سوى مكفول اجازه پرداخت به جاى او را دارا باشد مىتواند ، به مكفول مراجعه كرده ، مبلغ پرداختى را مطالبه كند ، امّا در صورتى كه ازسوى مكفول ، اجازه اصل كفالت و يا اداى دين به جاى وى را نداشته باشد ، نمىتواند آنچه را پرداخته ، از مكفول مطالبه كند .\r\n10 - اگر كفالت به اذن واجازه‌اى مكفول باشد ، او مسؤول همه ضررهايى است كه عرفاً به خاطر كفالت به كفيل مىرسد ، اما اگر كفالت بدون اجازه‌اى او بوده ، بر عهده مكفول چيزى نيست ، ومكفول له نيز نسبت به كفيل چيزى بر عهده ندارد .\r\n11 - جايز است كه اجرت در كفالت شرط شود ، لكن فرقى ندارد كه پرداخت آن بر عهده مكفول يا مكفول له و يا حتى طرف ديگرى كه دخالتى دركفالت ندارد باشد .\r\n12 - هر كس بدهكارى را با زور و اجبار از طلبكارش رهايى دهد ، بايد خود ، بدهكار را احضار و يا بدهى او را ادا كند ، همچنين اگر كسى جنايتكارى كه با تجاوز به جان يا اعضاى ديگران به پرداخت ديه يا قصاص‌محكوم شده است را رهايى دهد ، بر او واجب است كه جنايتكار را احضار كند ، و اگر نتواند مجرم را احضار كند ، پرداخت ديه بر وى واجب مىشود ، هر چند جنايت او عمدى باشد .\r\n\r\nپايان كفالت\r\n13 - كفالت در يكى از حالتهاى ذيل پايان مىيابد :\r\nاول : احضار مكفول ، يا حضور او ومعرفى كردن خود .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nدوم : اگر مكفول له به هر شكلى به مكفول دست پيدا كند ، به گونه‌اى كه قادر به باز پس گيرى حقش و يا احضار كردن او در نهاد قانونى و شرعى مورد نظر « مثلًا دادگاه » شود .\r\nسوم : هنگامى كه طلبكار « مكفول له » حق خودش را از مكفول ساقط كند .\r\nچهارم : هنگامى كه مكفول ، حقى را كه نسبت به مكفول له بر عهده‌اش هست ادا كند .\r\nپنجم : وقتى كه مكفول له از كفالت دست برداشته وكفيل را از تعهداتش‌آزاد كند .\r\nششم : اگر كفيل يا مكفول بميرد .\r\nهفتم : هرگاه مكفول له حقى را كه برگردن مكفول دارد به وسيله يكى از روشهاى واگذارى وانتقال مانند فروش ، مصالحه ، حواله و مانند اينها ، به كس‌ديگرى منتقل كند ، كفالت پايان يافته تلقى مىشود .\r\nهشتم : از طريق اقاله دوطرفى ، بدين معنى كه كفيل ومكفول له با يكديگر درباره پايان دادن به كفالت توافق كنند .\r\n14 - كفالت با مرگ مكفول له ، پايان نمىيابد ، بلكه كفالت ادامه مىيابد درحاليكه حق مكفول له به وارثان وى منتقل مىشود .\r\n\r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\n\r\nفصل دوازدهم : ضمانت\r\nاز امام صادق ( ع ) روايت شده است كه رسول اللَّه ( ص ) فرمودند :\r\n« مَنْ ضَمِنَ لِأَخِيهِ حَاجَةً لَمْ يَنْظُرِ اللَّهُ عَزَّ وَ جَلَّ فِى حَاجَتِهِ حَتَّى يَقْضِيَهَا »\r\n« هركس حاجتى را براى برادرش ضمانت كند ، خداوند عز وجل حاجتش را بى درنگ بر آورده مىكند » « 1 » .\r\n\r\nضمانت چيست ؟\r\n1 - ضمانت ، تعهد ضامن است براى اداى تعهدات والتزاماتى كه بر عهده فردضمانت شده است .\r\n2 - بنابر اين اگر شخصى به ديگرى بدهكار باشد ، وفرد سومى به طلبكارتعهد دهد كه آنچه بر عهده بدهكار است را پرداخت كند ، و طلبكار نيز از اين تعهد راضى باشد ، ضمانت واقع شده و به كسى كه تعهد داده « ضامن » ، و به بدهكار ضمانت شده « مضمون عنه » ، و به طلبكار « مضمون له » مىگويند .\r\n\r\nركن تراضى\r\n3 - رضايت دو طرف اصلى ضمانت يعنى ضامن و طلبكار ، مانند سايرقراردادها ركن و اصل است . اما رضايت ضمانت شده « بدهكار » شرط نيست ، بنابراين اگر توافق و رضايت بين ضامن و طلبكار انجام گيرد ، قرارداد ضمانت منعقد شده است .\r\n4 - ايجاب وقبول دو طرف نشان دهنده رضايت آنان است ، وتفاوتى نداردكه ايجاب از طرف ضامن باتعبير كلامى « با هر لفظ » و يا از رهگذر فعل و عمل باشد ، همچنين است قبولى كه بايد از طرف طلبكار « مضمون له » صادر شود .\r\n\r\n\r\n","description":"","footnote":"\r\n( 1 ) - وسائل الشيعة ج 13 ، احكام الضمان الباب 2 ، ح 3 . وبحارالانوار ج 71 ، باب 20 ، ص 317 .\r\n","page_name":" 385 ","page_number":385},
  {"content":"\r\n\r\nقرارداد ضمانت بدون رضايت وقبول او تحقق نمىيابد ، چرا كه طلبكار حق دارد كه با روش وصول حقش موافقت كند ، زيرا انتقال دِين يا بدهى از شخص بدهكار به ضامن امكان دارد بر طلبكار تأثير منفى بگذارد ، پس وى حق دارد كه آن را قبول يا رد كند .\r\n\r\nضمانت ، قراردادى لازم\r\n5 - ضمانت ، قراردادى لازم است ، بنابراين اگر به نحو صحيح و همراه با رضايت دو طرف صورت گيرد ، هچ يك حق به هم زدن آن را ندارد . با ضمانت ، بدهى از عهده بدهكار به عهده ضامن منتقل مىشود ، و بدهكار نسبت به بدهى خود برىءالذمه مىشود ، بنابراين طلبكار نمىتواند حق خود را از بدهكار مطالبه كند ، بلكه بايد آن را از ضامن بخواهد .\r\n6 - گفتيم كه درستى ضمانت نياز به رضايت بدهكار ندارد ، اما اگر با رضايت وموافقت او باشد ، ضامن حق دارد كه آنچه را به طلبكار مىپردازد از بدهكار مطالبه كند ، ولى اگر ضمانت بدون موافقت بدهكار باشد ، ضامن حق ندارد از او چيزى را مطالبه كند و اين عملش به منزله ى اداى دين او بطور داوطلبانه مىباشد .\r\n7 - عدم شرطيت موافقت بدهكار ، در حالات طبيعى است ، اما اگرضمانت از او موجب زيان ديدن او و يا افتادن او در يك سختى شديد « حرج » شود ، ضمانت ، متوقف بر رضايت او خواهد بود ، مانند اينكه شخصى كه از لحاظ اجتماعى بدنام است ، ضمانت كند كه بدهى فردى كه داراى وجهه اجتماعى ودينى بالايى است را پرداخت كند ، به گونه‌اى كه اين امر به نيك نامى او ضرربزند ، پس اگر بدهكار ضمانت را رد كند در چنين صورتى ضمانت واقع نمىشود .\r\n\r\nشرايط ضمانت\r\n8 - در صحت ضمانت امور زير شرط است :\r\nاول : دو طرف قرارداد « ضامن و طلبكار » بايد واجد شرايط عمومىاهليّت باشند ، شامل ، بلوغ ، عقل ، اختيار ، قصد ، وعدم محجوريت بدليل‌سفاهت . عدم محجوريت بدليل ورشكستگى نيز تنها در مورد طلبكار شرط است .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nاما داشتن شرايط عمومى در بدهكار شرط نيست ، بنابر اين ضمانت از نابالغ ، ديوانه ، سفيه وورشكسته صحيح است ، با اين تفاوت كه ضامن حق ندارد بدهى پرداختى توسط خود را از آنها مطالبه كند حتى اگر ضمانت با موافقتشان باشد .\r\nدوم : منجّز بودن ضمانت ، يعنى ضمانت وابسته به شرطى نباشد كه ضامن را در تعهّد خود مردد مىكند « 1 » ، چرا كه قرارداد ترديد بردار نيست ، بنابراين اگركه بگويد : « من ضامن دَين فلانى هستم اگر پدرم راضى باشد » درحالى كه نمىداند كه پدرش راضى است يا نه صحيح نيست . چون در واقع تعهد دادن در اينجا ازاساس متزلزل است ، اما اگر مثلًا بگويد « من ضامن فلانى هستم اگر خودش بدهى خود را نپردازد » در اين صورت ضمانت اشكالى ندارد . چرا كه اين نوع از تعليق در اصل تعهد ضامن تأثيرى ندارد .\r\nسوم : آنكه بدهى اى كه ضامن آن را تضمين مىكند بالفعل تحقق يافته باشد « و بر عهده شخص ثابت شده باشد . » مانند اينكه شخصى ، مالى را قرض كند و يا چيزى را بطور نسيه بخرد ، و ضامن او را ضمانت كند ، و يا آنچه كه مقتضىاستقرار وثبوت است حاصل شود ، مثلًا دو نفر در مورد يك قرارداد وام و همه جزئيات آن به توافق برسند و چيزى باقى نماند ، مگر ضمانت شخص سوم براى وام گيرنده كه به نظر مىرسد در چنين حالتى نيز ضمانت صحيح است .\r\nچهارم : تمام جزئيات ضمانت بايد مشخص باشند ، كه اين امر با شرايط ذيل‌محقق مىشود :\r\nالف : بايد بدهى مورد ضمانت مشخص و معلوم باشد ، بنابراين صحيح نيست‌كه شخصى پاره‌اى از بدهىهاى ديگرى را بدون اينكه حدود آن معلوم باشد ضمانت كند .\r\nالبته جايز است بدهى هايى را كه نزد خدا معلوم است ، ضمانت كند ، اما اولى در ضمانت با اجازه ، مشخص بودن بدهى است ، تا شائبه هيچ غررى نرود .\r\nب : بايد شخص ضمانت شده « يعنى بدهكار » مشخص باشد ، بنابراين صحيح نيست بدهى يكى از دو بدهكار را - بدون مشخص كردن او - ضمانت كند .\r\n\r\n\r\n","description":"","footnote":"\r\n( 1 ) - به اين معنا كه معلوم نباشد كه ضامن به الزامات تعهد خود عمل خواهدنمود يا نه .\r\n","page_name":" 387 ","page_number":387},
  {"content":"\r\n\r\nج : بايد طلبكار نيز معين باشد ، بنابراين صحيح نيست كه بدهى شخص معيّنى را براى يكى از طلبكاران ضمانت كند . البته جايز است كه تمام طلبهاى كسى كه بر عهده مردم است و يا دينهاى مردم كه بر عهده شخص است را ضمانت كند ، چرا كه ميزان بدهى و يا طلب‌ها معيّن خواهد شد .\r\n\r\nاحكام ضمانت\r\n9 - اگر طلبكار ، دِيْن خود را از ضامن ساقط كند ، اين دِيْن از ضامن و از بدهكار ساقط شده و هر دو برىء الذمه شده و چيزى بر عهده ايشان نخواهد بود ، اما اگر دين را از عهده بدهكار ساقط كند ، در صورتى كه مقصود بدهى اى باشد كه پيش از ضمانت بر عهده بدهكار بوده او و ضامن هر دو برىء الذمه مىشوند ، اما اگر چنين قصدى نكرده باشد ، اين امر نسبت به ضامن تأثيرى نخواهد داشت .\r\n10 - ضامن حق ندارد ، ضمانت را به هم بزند ، حتى اگر ضمانت به اجازه بدهكار باشد ، وسپس معلوم شود كه او تنگدست بوده و از پرداخت چيزى به ضامن ناتوان است .\r\n11 - همچنين در دو صورت جايز نيست كه طلبكار ضمانت را به هم زده ودين را از مديون مطالبه كند :\r\nاول : در حالت توانايى ضامن نسبت به اداى دين به هنگام قرارداد .\r\nدوم : در حالتى كه ضامن از پرداخت دين به هنگام قرارداد ناتوان باشد ، و طلبكار نيز به اين امر واقف باشد ، اما با اين حال ضمانت را قبول‌كند .\r\n12 - اما در حالت تنگدستى ضامن ، وناتوانى او از پرداخت در هنگام قرارداد وعدم اطلاع طلبكار از اين امر ، او حق فسخ قرارداد را دارد .\r\n13 - جايز است كه ضامن و طلبكار خيار فسخ قرارداد را در ضمانت شرط كنند .\r\n14 - اگر ضمانت با موافقت و رضايت بدهكار باشد ، ضامن حق دارد تا مبلغ پرداختى توسط خود را كه به عنوان بدهى مديون به طلبكار پرداخت كرده را ازمديون طلب كند . البته ضامن حق مطالبه را تنها بعد از اداى مال ضمانت ، و به مقدارى كه پرداخت كرده است دارد ، بنابراين اگر طلبكار كل دين را ساقط\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nكند و ضامن چيزى نپردازد ، او حق ندارد كه از بدهكار چيزى مطالبه كند ، و همچنين اگر طلبكار مقدارى از دين را ساقط كند ، ضامن فقط به مقدارى كه پرداخت‌كرده ، حق دارد از مديون مطالبه كند .\r\n15 - جايز است ضمانت از جنسى به جز جنس خود بدهى باشد ، يعنى اگر مثلًا بدهى صد دينار است ، جايز است ضامن ضمانت كند ، كه به جاى آن كالايى معين را كه بهايى به ميزان صد دينار دارد ، بپردازد ، همچنانكه جايز است اداى دين به چيزى غير از جنس آن باشد ، حتى اگر ضمانت شده باشد كه خود بدهى را بپردازد ، حال آنكه ضامن - در صورت برخوردارى از اذن بدهكار براى ضمانت - نمىتواند چيزى غير از جنس بدهى را از بدهكار مطالبه كند ، مگر درصورت توافق با او ورضامندى او .\r\n\r\n","description":"","footnote":"","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\n\r\nفصل سيزدهم : حواله\r\nاز امام صادق ( ع ) در باره‌ى مردى كه طلبكار را براى گرفتن طلبش به فرد ديگرى حواله مىدهد سؤال شد كه آيا طلبكار مىتواند دوباره براى اخذ طلبش به بدهكار مراجعه كند ؟\r\nامام فرمودند :\r\n« لَا يَرْجِعُ عَلَيْهِ أَبَداً إِلَّا أَنْ يَكُونَ قَدْ أَفْلَسَ قَبْلَ ذَلِكَ »\r\n« 1 » « هرگز نمىتواند به بدهكار مراجعه كند ، مگر اينكه ضامن حواله قبل از حواله ورشكسته بوده و از پرداخت حواله ناتوان بوده باشد . »\r\n\r\nحواله چيست ؟\r\n1 - حواله عبارت از آن است كه مديون دِينى كه بر عُهده‌اش هست را به عُهده ديگرى منتقل كند . پس در حواله سه طرف وجود دارد : بدهكار « يا كسى كه بدهيش را به عهده ديگرى مىنهد » طلبكار ، و طرف سوم يعنى كسى كه بدهى مورد نظر به عهده او منتقل مىشود . به طرف اول « مُحيل » و به طرف دوم « مُحال » و به طرف سوم « مُحال عليه » و به دَينى كه مورد حواله مىباشد « مُحال به » گفته مىشود .\r\n2 - اگر حواله بطور صحيح منعقد شود ، تعهّد پرداخت بدهى از بدهكار به « محال عليه » منتقل مىشود ، زيرا مديون به مجرد حواله دين به ديگرى برىءالذمة شده وپرداخت بدهى از عهده‌اش ساقط مىشود ، و طلبكار حق ندارد پس از اين چيزى از بدهكار مطالبه كند ، بلكه بايد حق خود را از « محال عليه » بگيرد .\r\n3 - حواله قراردادى لازم است ، وهيچكدام از دو طرف بدون سبب شرعى حق ندارند آن را فسخ كنند . با اين وجود جايز است يكى از اطراف و يا همه ايشان\r\n\r\n\r\n","description":"","footnote":"\r\n( 1 ) - وسائل الشيعة ج 13 ، كتاب الضمان ص 158 ، الباب 11 ، ح 1 . والتهذيب ج 6 ، باب 89 ، ص 232 .\r\n","page_name":" 391 ","page_number":391},
  {"content":"\r\n\r\nفسخ معامله را در قرارداد حواله شرط كنند ، كه در اين صورت فسخ حواله برمبناى شرط جايز خواهد بود .\r\n\r\nشرايط حواله :\r\nصحت حواله ، مشروط به شرايطى است ، كه در ادامه بدانها اشاره مىكنيم :\r\nاول : فراهم آمدن شرايط اهليّت در سه طرف قرارداد حواله « طلبكار ، بدهكارو محال عليه » شامل بلوغ ، عقل ، اختيار ، وعدم سفاهت ، بدهكار هم نبايد به جهت ورشكستگى از تصرف در مالش ممنوع شده باشد ، البته اگر حواله مستلزم تصرف در اموال محجور ، باشد .\r\nدوم : رضايت سه طرف « بدهكار ، طلبكار ومحال عليه » .\r\nسوم : ايجاب وقبولى كه نشان دهنده رضايت دو طرف باشند . ايجاب ازجانب بدهكار صورت مىپذيرد ، وصدور قبول از طرف طلبكار ، بدون خلاف شرط صحت عقد است ، امّا در باب لزوم قبول از سوى فردى كه حواله به او ارجاع داده شده است ، اختلاف نظر وجود دارد ، ولى اشبه آن است كه قبول او نيز شرط است .\r\nچهارم : دينى كه حواله مىشود بايد از جهت جنس و مقدار براى بدهكار و طلبكار معلوم باشد ، به گونه‌اى كه شائبه هيچ غرر وابهام منجر به نزاع و يا زيانى در كار نباشد . ولى مقدارى از جهالت كه با وجود آن بيم غرر نرود ، اشكال ندارد . مثل اينكه بدهكار ، طلبكار را در مورد دينى كه در دفتر حسابها ثبت شده است ، اما اكنون دردست نيست ، به طرف سوم حواله دهد كه در صورتى كه دين ثبت شده مورد توافق هر دو باشد تا اين اندازه عدم اطلاع اشكالى ندارد ، اما در غير اين صورت بنابر احتياط بايد از هر گونه حواله‌اى كه عرف آن را غررى شمرده و موجب نزاع و ضرر مىشود ، اجتناب شود .\r\nپنجم : مالى كه بواسطه مديون حواله مىشود مىبايست از حيث جنس ، نوع ، وويژگيها با مالى كه بر عهده‌ى محال عليه است همسان باشد ، بنابراين اگر دينىكه مديون حواله مىكند مثلًا صد دينار كويتى باشد بايد آنچه بر ذمه‌ى محال عليه است نيز صد دينار كويتى باشد ، امّا اگر حواله به دينار كويتى و مال بر عهده محال عليه دينار اردنى و يا ليره سوريه باشد ، حواله صحيح نيست مگر زمانى كه طلبكار راضى شود تا\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nپولى با واحدى متفاوت از آنچه طلبكار است را بگيرد ، يا محال عليه پرداخت واحد پولى غيراز آنچه بر عهده اوست را بپذيرد .\r\n\r\nاحكام حواله\r\n1 - بر طلبكار واجب نيست كه حواله را قبول كند ، حتى اگر فردى كه حواله به او ارجاع داده شده توانايى اداى دين را نيز داشته باشد .\r\n2 - بنابر اقوى حواله بر شخص برىء الذمه يعنى كسى كه هيچگونه تعهّد مالى نسبت به بدهكار ندارد ، جايز است كه در اين صورت پس از پرداخت بدهى توسط مُحال عليه ، بدهكار مديون او مىشود .\r\n3 - اگر فردى كه حواله به او ارجاع داده شده ، از اداى دين ناتوان باشد ، وشخص طلبكار به هنگام حواله كردن ، از اين امر آگاهى نداشته باشد جايز است كه طلبكار حواله را فسخ‌كرده وحقش را از بدهكار مطالبه كند .\r\n4 - فرقى ندارد كه مورد حواله از اعيان در ذمّه باشد « مانند مال يا كالا » يا منفعتى باشد « مثل اينكه كسى متعهد شود تا براى ديگرى به مدت يك ماه سكونت خانه‌اى فراهم آورد وسپس انجام اين كار را به فرد سومى حواله دهد » يا اينكه كارى باشد « مانند اينكه كسى متعهد باشد تا لباسى را براى كسىخياطى كند و اين كار را به خياطى ديگر حواله كند تا او انجام دهد » .\r\n\r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\n\r\nفصل چهاردهم : هبه\r\nدر حديثى از امام باقر ( ع ) آمده است :\r\n« الْهِبَةُ وَ النِّحْلَةُ يَرْجِعُ فِيهَا إِنْ شَاءَ حِيزَتْ أَوْ لَمْ تُحَزْ إِلَّا لِذِى رَحِمٍ فَإِنَّهُ لَا يَرْجِعُ فِيهِ »\r\n« 1 » « هبه وهديه را مىتوان درصورت تمايل پس گرفت ، حال چه آن را تصرف كرده باشد ، چه نه . مگر آنچه به خويشاوندان داده شده باشد ، كه آن را نمىتوان پس گرفت . »\r\n\r\nهبه چيست ؟\r\n1 - هبه عبارت است از تمليك « 2 » چيزى به ديگرى بدون دريافت عوض .\r\n2 - هبه قراردادى است كه نياز به ايجاب وقبول دارد ، از سويى شرع الفاظ ويژه‌اى براى آن وضع نكرده است ، بلكه استفاده از هر لفظى كه بر تمليك بدون دريافت عوض دلالت كند كافى بوده . از طرف پذيرنده‌ى هبه نيز هر عبارتى كه بيانگر رضايت وقبول وى باشد كافى است . همچنين وقتى كه شخص چيزى را به ديگرى مىدهد ، و ديگرى نيز آن را دريافت مىكند ، هبه انجام گرفته ولو اينكه هيچكدام سخنى نگويند .\r\n\r\nاهليّت دو طرف\r\n3 - شرط است كه هبه كننده وموهوب له « گيرنده هبه » شرايط عمومى اهليّت ، شامل بلوغ ، عقل ، قصد و اختيار را داشته باشند .\r\n4 - علاوه بر اين هبه كننده نبايد به سبب سفاهت وورشكستگى از تصرف دراموالش منع شده باشد .\r\n5 - هبه كننده بايد مالك شىء موهوب « هبه شده » باشد ، بنابراين هبه كردن مال ديگرى صحيح نيست مگر با اجازه پيشينى مالك و يا با اجازه بعدى او .\r\n\r\n\r\n","description":"","footnote":"\r\n( 1 ) - وسائل الشيعة ج 13 ، كتاب الهبات ، ص 334 ، ح 2 .\r\n( 2 ) - تمليك يعنى به ملكيت درآوردن چيزى ( مترجم ) .\r\n","page_name":" 395 ","page_number":395},
  {"content":"\r\n\r\n\r\nشرايط هبه\r\n6 - براى اينكه هبه صحيح باشد وشىء هبه شده به مالكيت گيرنده هبه درآيد ، بايد او شىء هبه شده را تحويل بگيرد ، اگر چه در غير از مجلس قرارداد باشد ، بنابراين اگر آن را او تحويل نگيرد ، هبه تمام نشده و احكام هبه بر اين عمل مترتب نمىشود .\r\n7 - شىء هبه شده بايد از اعيان باشد ، لذا هبه منفعت صحيح نمىباشد .\r\n8 - در صحت هبه معلوم بودن آن ، شرط نيست بلكه چيزى را كه مقدارش‌معلوم نباشد را نيز مىتوان هبه كرد .\r\n\r\nهبه ، قرار دادى جايز\r\n9 - هبه قرارداد جايزى است كه هبه كننده حق فسخ وبرگرداندن جنس هبه شده را دارد ، مگر در موارد زير كه در آن پس گرفتن شىء هبه شده جايز نيست :\r\nاول : بنابر قول مشهور بازگشت در هبه به خويشاوندان جايز نمىباشد ، چه خويشان درجه يك باشند « مانند پدر و مادر ، فرزندان ونوه‌ها » و چه فاميل دور تر « مثل عموها دايىها وفرزندانشان » ، كه اين قول موافق احتياط است .\r\nدوم : هنگامى كه طرف ديگر هبه زوج يا زوجه باشد « بنابر احتياط » .\r\nسوم : در صورتى كه همه يا قسمتى از مورد هبه تلف شده و از بين برود .\r\nچهارم : هنگامى كه هبه معوضه باشد ، يعنى شخصى كه به او هبه‌اى داده شده در عوض آن ، چيزى را به هبه كننده بدهد ، چه اين كار با شرط هبه كننده باشد و چه شخص گيرنده‌ى هبه آن را داوطلبانه وبخواست خود انجام بدهد .\r\nپنجم : در صورتى كه هبه كننده در اين هبه قصد تقرّب جستن به خدا كرده باشد .\r\nششم : هرگاه گيرنده هبه ، در مورد هبه تصرفى كند كه باعث انتقال ملكيّت آن به ديگرى شود ، مثلًا آن شىء را بفروشد و يا به كس ديگرى هبه كند .\r\nهفتم : همچنين است وقتى كه در مورد هبه تصرفى كند كه آن را تغيير دهد ، مانند اينكه گندم هبه شده را آرد ، پارچه را خياطى و يا غذا را بپزد و مانند اينها ، اما تصرفى كه موجب تغيير نشود مانع رجوع و پس گرفتن شىء نمىشود ، مانند پوشيدن لباس ، پهن كردن فرش ، سوار شدن بر وسيله نقليه ، وسكنى گزيدن در خانه .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nهشتم : هنگامى كه هبه كننده يا گيرنده‌ى هبه ، بعد از عقد قرارداد و تحويل دادن و تحويل گرفتن مورد هبه بميرد .\r\n10 - اگر هبه كننده يا گيرنده‌ى هبه بعد از قرارداد و قبل از تحويل دادن و گرفتن جنس هبه داده شده بميرد ، هبه باطل شده و آن شىء در ملكيت هبه كننده باقى مانده ، و يا به ورثه‌اش منتقل‌مىشود .\r\n11 - اگر گيرنده‌ى هبه در ضمن قرارداد لازمى بر هبه كننده شرط كند تا هبه‌اش را پس نگيرد ، شرط صحيح بوده وهبه لازم مىشود . مثلًا طى قرارداد فروشى بين دو طرف ، گيرنده‌ى هبه عدم رجوع وباز پس‌گيرى شىء هبه شده را شرط كند « 1 » .\r\n12 - همچنين جايز است ، هبه كننده بر گيرنده‌ى هبه حق فسخ ورجوع وپس‌گرفتن هبه را تا زمان معيّنى شرط كند ، در اين صورت او حق فسخ دارد حتى درمورد هبه‌هاى لازمى كه به آنها اشاره كرديم .\r\n13 - باز پس‌گيرى هبه توسط هبه كننده ، در حالات جايز به وسيله گفتار « به اينكه بگويد در هبه باز گشتم و آن را پس مىگيرم » و يا با انجام عملى « به اينكه عملا مورد هبه را از گيرنده هبه بگيرد » و يا به وسيله هر گونه تصرفى كه ملكيت شىء و يا منفعت آن را منتقل كند « مانند اينكه شىء هبه داده شده را بفروشد يا اجاره دهد و يا اصلًا به شخص ديگرى دهد » محقق مىشود .\r\n14 - آگاهى گيرنده‌ى هبه به فسخ و بازپس‌گيرى هبه ، شرط نيست ، بلكه هبه به مجرد باز گشت هبه كننده ، فسخ مىشود ، حتى اگر گيرنده‌ى هبه پس از مدتى ازاين امر باخبر شود .\r\n\r\n\r\n","description":"","footnote":"\r\n( 1 ) - قبل از اينكه شخص خانه‌اى را از ديگرى بخرد و فروشنده فضاى جلوىخانه ، يا قسمتى ديگر ، يا شىء ديگر را به او بخشيده ، در اينجا خريدار مىتواند ضمن عقد بيع شرط كند كه فروشنده آنچه را هبه كرده ديگر پس نگيرد . ( مترجم )\r\n","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\n\r\nفصل پانزدهم : دَين و قرض\r\n\r\nمقدمه\r\nقرض دادن يكى از بارزترين وجوه همبستگى در بين افراد اجتماع و از ظاهرترين مصداقهاى همكارى در امر پسنديده « تعاون بر نيكى » است ، كه به وسيله آن ثروتمندان پاره‌اى مسؤوليتهاى اجتماعى خود را در قبال محرومان متحمل شده و انجام مىدهند ، اين كار يكى از مستحبهاى مؤكد شريعت است ، بخصوص نسبت به افراد نيازمند ، و در كتاب وسنت تأكيد بسيارى در اين موردشده است وافراد جامعه ايمانى بر اين هميارى اجتماعى ترغيب شده‌اند .\r\nاز امام صادق ( ع ) روايت شده است كه : رسول اللَّه ( ص ) فرمودند :\r\n« مَنْ أَقْرَضَ مُؤْمِناً قَرْضاً يُنْظِرُ بِهِ مَيْسُورَهُ كَانَ مَالُهُ فِى زَكَاةٍ وَ كَانَ هُوَ فِى صَلَاةٍ مِنَ الْمَلَائِكَةِ حَتَّى يُؤَدِّيَهُ »\r\n« 1 »\r\n. « كسى كه به مؤمنى قرض دهد و تا زمانى كه « قرض گيرنده » از لحاظ مالى توانا شود صبر كند ومهلت دهد ، مال او در حال توسعه ورشد خواهد بود و در اين مدت تا زمانى كه قرضش ادا شود ملائكه به او درود مىفرستند » .\r\nهمچنين امام صادق ( ع ) مىفرمايد :\r\n« مَا مِنْ مُسْلِمٍ أَقْرَضَ مُسْلِماً قَرْضاً حَسَناً يُرِيدُ بِهِ وَجْهَ اللَّهِ إِلَّا حُسِبَ لَهُ أَجْرُهَا كَحِسَابِ الصَّدَقَةِ حَتَّى يَرْجِعَ إِلَيْهِ »\r\n« 2 » « مسلمانى نيست كه به مسلمانى ديگر براى رضاى خدا قرض الحسنه بدهد مگر اينكه اجر آن مانند ثواب صدقه براى او حساب مىشود ، تا زمانيكه قرض او باز پرداخت شود . »\r\nاز سويى روايات شريف خوددارى مؤمن را از انجام اين عمل ، در حالى كه توانائى آن را دارد زشت وناپسند شمرده‌اند . از رسول خدا ( ص ) روايت شده است كه فرمود :\r\n« مَنِ احْتَاجَ إِلَيْهِ أَخُوهُ الْمُسْلِمُ فِى قَرْضٍ وَ هُوَ يَقْدِرُ عَلَيْهِ فَلَمْ يَفْعَلْ حَرَّمَ اللَّهُ عَلَيْهِ رِيحَ الْجَنَّةِ »\r\n« 3 »\r\n\r\n\r\n","description":"","footnote":"\r\n( 1 ) - وسائل الشيعة ج 13 ، باب 6 ، ابواب الدين والقرض ص 87 ، ح 3 . و ثواب الاعمال ص 138 .\r\n( 2 ) - وسائل الشيعة ج 13 ، باب 6 من ابواب الدين والقرض ص 87 ، ح 2 . مستدرك ج 12 ، باب 11 ، ص 365 .\r\n( 3 ) - بحارالانوار ج 100 ، ص 138 ، باب 1 من ابواب الدين والقرض ح 1 . الفقيه ج 4 ، ص 15 والآمالى صدوق ص 429 .\r\n","page_name":" 399 ","page_number":399},
  {"content":"\r\n\r\n« هركسى برادر مسلمانش به او محتاج بوده وخواهان قرض‌از او باشد واو بر اين كار توانمند باشد ، ولى اين كار را نكند ، خداوند نسيم بهشت را بر او حرام مىكند . »\r\n\r\nدِين چيست ؟\r\n1 - دَين عبارت از مال يا حقّى است كه كسى نسبت به غير بر عهده دارد .\r\n2 - عوامل بوجود آورنده دِين بسياراند كه بطور كلى به دو نوع تقسيم‌مىشوند :\r\nاول : عوامل اختيارى كه انسان با خواست خود آنها را اختيار مىكند ، كه از بارزترين گونه‌هاى آن قرض گرفتن است « كه در آينده احكام آن را به تفصيل بيان مىكنيم » و از اين نوع است كالا در بيع سلف كه در آن بها نقد ، و جنس نسيه است ، ونيز بها در فروش نسيه كه نقد نبوده وپرداخت آن داراى مهلت تعيين شده است ، ونيز بهاى اجاره‌اى كه داراى شرط مهلت است و يا مهريه در ازدواج ، اگرپرداخت آن به پس از ازدواج و در زمانى ديگر موكول شده است و مانند اينها .\r\nدوم : عوامل قهرى « غير اختيارى » ، آنجا كه به حكم شرع ، مالى يا حقى برعهده كسى قرار مىگيرد مانند ضمانتهايى كه انسان به خاطر تلف كردن چيزى از روى تعدى « تجاوز » يا تفريط « سهل انگارى » ، پيدا مىكند « مثل اينكه شخص با وسيله نقليه خود به وسيله نقليه ديگرى به خاطر اهمال كارى وعدم پايبندى به مقررات راهنمايى ورانندگى آسيب بزند » كه به حكم شرع مسؤوليت از بين رفتن يا خسارت ديدن شىء مورد نظر به عهده او مىباشد ، و همينطور است نفقه همسردائمى كه مترتب بر ازدواج بوده چه زوج بخواهد چه نخواهد ، و مانند اين .\r\n\r\nاحكام دَين\r\n3 - دِين ياحالّ است يا مؤجَّل « 1 » .\r\nدِين حال مربوط به زمان نيست ، به گونه‌اى كه طلبكار در هر وقتى كه بخواهد مىتواند دين خود را مطالبه كند « مانند ضمانتها » . در حالى كه دين مؤجّل به زمان معينى\r\n\r\n\r\n","description":"","footnote":"\r\n( 1 ) - دِين حال آن است كه پرداخت آن فورى است و مدت دار نيست ، ودِين‌مؤجل آن است كه پرداختش موكول به زمان ديگرى است . مترجم\r\n","page_name":" 400 ","page_number":400},
  {"content":"\r\n\r\nكه بر حسب توافق دو طرف مشخص مىشود و يا آنچه شرع مثلًا در پرداخت ديه به صورت قسطى حكم مىكند ، مرتبط مىباشد .\r\n4 - طلبكار در دِين حال ، حق مطالبه دِين خود در هر زمانى كه بخواهد رادارد ، همچنانكه مديون به هنگام مطالبه اگر توانايى اداى دين را داشته باشد بايد حتماً آن را بپردازد .\r\n5 - اما در دِين مؤجل طلبكار قبل از اتمام مدت حق مطالبه ندارد ، همچنانكه قبل از پايان مهلت ، اداى آن بر بدهكار نيز واجب نيست .\r\n6 - اگر بدهكار قبل از فرا رسيدن زمان پرداخت دين بميرد ، دِين مؤجل‌حال مىشود ، اما اگر طلبكار قبل از رسيدن زمان دين بميرد دِين بر حالت قبلش باقى بوده و وارث بايد تا انقضاء مدت معين صبر كند .\r\n\r\nقرض چيست ؟\r\n7 - قرض ، قراردادى است كه به موجب آن مالك ، مالى را تا مدتى معين به مالكيت شخصى در مىآورد با اين شرط كه شخص قرض گيرنده آن را بعداً پس‌دهد .\r\n8 - قرض از قراردادهاى لازم است ، بنابراين قرض دهنده بعد از تكميل شرايط قرض ، حق فسخ واسترداد مال القرض را در صورت موجود بودن ندارد .\r\n9 - صحت قرض متوقف بر رضايت قرض دهنده و قرض گيرنده است ، وازآنجا كه قرض در زمره قراردادها است احتياج به ايجاب وقبولى كه نشان دهنده رضايت دو طرف باشد ، دارد .\r\nدر ايجاب وقبول گفتار لفظى شرط نيست ، بلكه صرف داد وستد عملى « معاطات » كافى مىباشد و اين امر بادادن مال از طرف مالك و گرفتن آن توسط قرض گيرنده به قصد قرض و بدون اجراى صيغه‌ى لفظى صحيح وكافى است .\r\n10 - دو طرف قرارداد بايد واجد شرايط عمومى اهليّت يعنى عقل ، بلوغ ، اختيار ، قصد وعدم سفاهت باشند ، همچنين قرض دهنده نبايد محجور « ورشكسته » باشد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nشرايط مال مورد قرض\r\n11 - ويژگيهاى مال مورد قرض را مىبايست يا با بيان وصف يا قيمت وارزش و يا به وسيله مشاهده و غير آن دقيقاً مشخص كرد ، همچنانكه بايد مقدارآن با موازين مناسب « پيمانه ، وزن يا شمارش » معلوم گردد تا هر نوع شائبه ابهام وغررى كه منجر به خلاف ونزاع مىشود باقى نماند .\r\n12 - مال مورد قرض بايد عين مملوك باشد كه بنابراين قرض دادن دَين يا منفعت صحيح نيست . همچنين مالى كه شخص مسلمان نمىتواند مالك آن باشد مثل شراب ، خوك ، آلات قمار و اسباب طرب ولهو ونيز كتابهاى گمراه‌كننده « كتب ضلال » و شبيه آن نمىتوانند مورد قرض قرارگيرند .\r\n13 - مال قرض بايد كاملًا معين ومشخص باشد ، نه اينكه مال مورد قرض مردد ميان چند مورد باشد ، پس صحيح نيست كه بگويد يكى از اين دو مال را به تو قرض مىدهم ، مگر اينكه بعداً يكى از آن دو انتخاب وتعيين شود .\r\n\r\nمدت قرض\r\n14 - جايز است زمانى براى قرض معين گردد كه با فرا رسيدن آن ، مال قرض داده شده ، به صاحبش پس داده شود .\r\n15 - اگر در قرض دادن زمانى بعنوان مهلت پرداخت ، شرط شود ، مانند ساير ديونِ مؤجّل بايد به آن عمل شود و قرض دهنده حق ندارد قبل از فرا رسيدن موعد مقرر مال خود را درخواست كند .\r\n16 - بايد مدت ومهلت اداى قرض به گونه‌اى مشخص و معين باشد كه هچگونه غرر وجهل باقى نماند .\r\n\r\nاحكام باز پرداخت قرض\r\n17 - اگر مال مورد قرض « مثلى » باشد « 1 » قرض گيرنده بايد مانند آنچه قرض‌گرفته را پرداخت كند « بنابراين اگر ده گرم طلاى 18 عيار قرض گرفته ، بايد حتماً مثل\r\n\r\n\r\n","description":"","footnote":"\r\n( 1 ) - شىء » مِثلى » آن چيزى است كه قيمت اجزاء آن نسبت به ارزش كل آن‌يكسان است ، مانند طلا كه ارزش نصف گرم آن برابر است با نصف قيمت يك‌گرم آن ، طلا ، نقره ، حبوبات وبسيارى از خوردنيها ونوشيدنيها مِثلى و جزء اين‌دسته‌اند ، اما شىء « قيمى » بر خلاف اين است ، يعنى اينكه قيمت اجزاء آن نسبت به قيمت كل آن متفاوت است نه مساوى ، بنابراين مثلًا بهاى نصف حيوانى زنده كه به صد هزارتومان خريدارى مىشود يا هيچ نيست ، و يا برابر مبلغى كمتر از بهاى نصف قيمت حيوان زنده است ، و همينطور است درختان ، زمينها ، ساختمانها وبعضىتجهيزات وابزار آلات كه همه اين اشياء قيمى مىباشند .\r\n","page_name":" 402 ","page_number":402},
  {"content":"\r\n\r\nآن را پرداخت كند » ، اما اگر مال مورد قرض « قيمى » باشد ، قيمت شىءقرض گرفته شده بر عهده وى ثابت مىشود « با اين حساب اگر گوسفندى را قرض گرفته بايد قيمت معادل آن را بپردازد » .\r\n18 - اگر قيمت شىء « قيمى » در زمان گرفتن قرض وباز پرداخت آن متفاوت باشد ، احتياط آن است كه دو طرف ، بر مقدار مابه التفاوت قيمت ، مصالحه وتراضىكنند ، اما احتياط بيشتر آن است كه در زمان قرارداد نحوه باز پرداخت شىء از لحاظ قيمت را كاملًا مشخص كنند ، مگر اينكه عرف مردم در اداى قرض شيوه‌ى خاصى را اعمال كند ، كه در اينجا بايد به حسب عرف مردم عمل شود .\r\n19 - اگر شخصى شيئى مثلى را قرض دهد ، مىتواند شرط كند كه قرض‌گيرنده به هنگام اداى قرض خود ، جنس ديگرى به او تحويل دهد ، مثل اينكه مقدار مشخصى نقره به او قرض دهد اما شرط كند كه قرض گيرنده به او طلا پس‌دهد . اين قرض صحيح است به شرط اينكه قيمت دو شىء ، مساوى يا قيمت مال در وقت بازپرداخت قرض ، كمتر از قيمت آن در هنگام گرفتن قرض باشد .\r\n20 - اصولًا واجب است كه اداى قرض شىء مثلى ، از جنس آن كه داراى همان ويژگيهاست باشد . « بنابراين اگر كسى مثلًا ده گرم طلاى 21 عيار قرض‌كرد ، بايد بدون لحاظ نوسان قيمت طلا در خلال مدت قرض دقيقاً مانند همان را بپردازد » اين بازپرداخت متوقف بر تراضى نيست .\r\nاز سويى جايز است كه در مورد قرض اشياء مثلى ، قيمت آنها يا چيزى غير ازجنس آنها را پرداخت كرد ، بنابراين اگر عوض طلاى قرض داده شده قيمت آن و يا نقره پس داده شود ، صحيح است ، ولى در اينجا تراضى شرط است .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n21 - اما در مورد بازگرداندن شىء قيمى ، همانگونه كه اشاره كرديم واجب‌آن است كه قيمت شىء قرض داده شده باز پس داده شود كه ملاك ، همان پول رايج است ، كه البته اين مورد مشروط به تراضى نيست .\r\nاما قرض گيرنده مىتواند دين خودرا به وسيله واحد پول ديگرى كه در اين‌سرزمين رايج نيست ، و يا جنس ديگرى غير از پول ادا كند ، البته مشروط براينكه طرف ديگر راضى باشد ، زيرا قبول اين امر بر قرض دهنده واجب نيست .\r\n\r\nاحكام قرض\r\n22 - اگر قرض دهنده بر گيرنده شرط كند كه او دين خود را در شهرمعيّنى « مثل شهر قرض دهنده يا قرض گيرنده و يا اصلًا شهر ديگرى » ادا كندصحيح است ، و عمل به اين امر نيز لازم است ، البته در صورتى كه نزد عرف اين‌كار مستلزم ربا نشود .\r\n23 - جايز است كه قرض دهنده گرفتن چيزى بعنوان رهن را شرط كند ، و يا براى تحكيم بدهى ضمانت و يا كفالتى را در قرارداد بگنجاند ، واساساً هر گونه شرطى كه به لحاظ شرعى جايز باشد و در آن سود ربوى نباشد ، صحيح است ، البته فراهم آوردن نفعى چون در نظر گرفتن ضمانت بيشتر جهت استرداد قرض ، در زمره سود ربوى محسوب نمىشود .\r\n24 - اگر مال نقدى مثل اسكناسهاى رايج امروزى قرض داده شود و بعد ازمدتى قيمت آن به دلايلى چون بروز جنگ ، قحطى ، محاصره اقتصادى وشبيه‌آن ، تا اندازه بسيار زيادى پايين بيايد ، بايد قرض گيرنده بهاى اصلى وحقيقى قرض را بپردازد ، نه همان تعداد اسكناس قرض گرفته شده را ، اگر چه احتياط آن است كه دو طرف رضايت هم را به دست آورند و با هم مصالحه كنند .\r\n25 - اگر بدهكار ، بدهى خودرا از اموالى بپردازد كه حقوق شرعى آن را پرداخت نكرده است ، « يعنى اينكه خمس يا زكات به آن تعلق گرفته باشد » ، بنا به‌قولى : برىء الذمه نمىشود مگر اينكه حاكم شرع كار او را تأييد كند ، و اين نظرموافق احتياط مىباشد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n26 - اگر كسى ديگرى را فريب دهد و مالى را بعنوان قرض از او بگيرد ، اما از ابتدا قصدش اين باشد كه آن را پس ندهد و در واقع اين ظاهر سازى را مىكندتا آن مال را به دست آورد ، آن مال هيچگاه در ملكيت او در نيامده و هر گونه تصرف در آن حرام است .\r\n\r\nتكاليف طلبكار و بدهكار\r\n27 - بر بدهكارى كه توانايى اداى دين را دارد ، واجب است كه دَين خود را به محض درخواست طلبكار در دين حال ، و به هنگام فرا رسيدن موعد مقرر در دَين مؤجل ادا كند .\r\n28 - اگر بدهكار از اداى دين خود ناتوان باشد ، جايز نيست كه طلبكار به او فشار آورده ، او را در تنگنا قرارداده و مال خود را مطالبه كند ، بلكه واجب است به مديون مهلت دهد تا توانايى اداى دين خود را به دست آورد .\r\n29 - اگر كه بدهكار بتواند بدهى خود را ادا كند ، وموعد مقرر نيز فرا رسيده باشد ، هرگونه تعلل وفرار از پرداخت بدهى حرام بوده و جزء گناهان كبيره است .\r\n30 - وقتى كه بدهكار توانايى اداى دين خود را ندارد بايد نيتش اين باشد كه آن را بپردازد ، به اين معنا كه واقعاً قصد كند ، به محض به دست آوردن توانايى ، بدهى خودرا پرداخت كند .\r\n31 - اگر بدهكار مىتواند دينى را كه موعد پرداخت آن رسيده ادا كند ، اما بدون هيچگونه عذر شرعى از اين امر امتناع كند و اجبار او بر اين امر نيز ممكن نباشد ، طلبكار مىتواند به نحوى از انحا به مقدار مال خود ، از اموال بدهكار بردارد . اين كار را « مقاصّه » مىگويند و در اين امر اگر علت توجيه كننده مقاصّه بالفعل محقق شود ، مراجعه به حاكم شرع لازم نيست .\r\n32 - اگر بدهكار هيچ خبرى از طلبكار به دست نياورد به گونه‌اى كه هيچگونه اطلاعى از او در دست نباشد ، واجب است نيت كند با پيدا كردن طلبكار بدهىخود را به او بپردازد ، و به هنگام وفات خود در مورد بدهيش به وراث وصيت كند تا پس از او پرداخت گردد .\r\nو اگر بدهكار يقين كند كه طلبكار مرده است ، واجب است كه دين خود را به ورثه او بدهد ، و در حالتى كه آنها را نشناسد وامكان دستيابى به آنها نيز نباشد واساساً به هيچ\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nطريقى نتواند آنها را پيدا كند يا دين را به آنها برساند واجب است كه به مقدار بدهى خود صدقه بدهد .\r\n\r\nمستثنيات دين\r\n33 - بر بدهكار واجب است كه به محض درخواست طلبكار - در ديون حال - يا به هنگام فرا رسيدن موعد مقرر - در دَين مؤجَّل - به هر وسيله ممكن در اداى دين خود بكوشد ، اما اگر اين مقدار مال نزد او نيست ، ولى مىتواند با فروش كالا ولوازم و يا مستغلات زياده بر نياز خود و يا به وسيله مطالبه طلبهاى خود ازديگران و يا با اجاره دادن املاكش ، مال مورد نياز را به دست آورد ، واجب است‌كه به وسيله مواردى كه ذكر شد و يا شبيه به آن دين خود را ادا كند .\r\n34 - اما اين حكم استثناهايى دارد كه عبار تند از :\r\nالف : منزل مسكونى اى كه او واعضاى خانواده‌اش كه نفقه آنها بر او واجب است در آن زندگى مىكنند .\r\nب : لباسهايى كه به آن احتياج دارد ، حتى لباسهايى كه براى زينت است و براى تجمل بوده و به آن نياز ضرورى ندارد .\r\nج : وسايل نقليه‌اى كه به آن احتياج دارد « مانند دو چرخه ، اتومبيل وقايق و . . . » .\r\nد : اسباب ضرورى زندگى مانند اثاثيه ولوازم خانه ، ووسايل پخت وپز و مانند آن كه لازمه زندگى است .\r\nه - : آنچه كه براى پذيرايى از مهمانها ، بدان نياز است ، مانند مكان پذيرايى و اسباب ولوازم آن .\r\nو : كتابهاى علمى و تمام لوازم اشتغال به تحصيل ودانش آموزى ، البته اگر به‌كسب علم اشتغال دارد .\r\n35 - استثناهايى كه ذكر شد مواردى هستند كه شخص براى پرداخت دين خود واجب نيست آنها را بفروشد و مى بايست اين موارد را متناسب با نياز ، شرايط زندگى وجايگاه اجتماعيش در نظر بگيرد ، بطوريكه اگر چيزى از آنها را بفروشد او يا خانواده‌اش در سختى وتنگنا قرار مىگيرند .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n36 - نبايد به بدهكار فشار آورده شود تا به اجبار موارد استثنا شده دين كه برشمرده شد را براى اداى دينش بفروشد ، همچنانكه بر خود او نيز واجب نيست اين كار را بكند ، اما اگر خود بدهكار به خواست خود وتمايل قلبى بخواهد اين كار را انجام دهد ، طلبكار مىتواند آن اموال را به جاى طلب خود بگيرد ، اما شايسته نيست راضى شود بدهكار خانه مسكونى خود را بفروشد وآنگونه كه از روايات‌ائمه عليهم السلام استفاده مىشود ، حتى اگر بدهكار خود راضى به اين كار باشد ، طلبكار نبايد باعث اين امر شود .\r\n\r\nقرض ربوى\r\n37 - قرض ربوى - همانگونه كه پيش از اين اشاره كرديم « 1 » - آن است كه شخص قرض دهنده شرط كند كه قرض گيرنده به هنگام اداى آن بايد علاوه براصل قرض ، چيزى زياده بر آن نيز بپردازد . اين كار در شرع مقدس اسلام حرام است ، چه شرط كردن اضافه وسود ربوى به صورت صريح در انعقاد قرارداد ذكر شود ، و چه به صورت پنهانى وضمنى باشد ، بنابراين معيار قرض ربوى ، شرط كردن پرداخت اصل به علاوه زيادى مىباشد ، به گونه‌اى كه اگر اين مقدار زيادى نباشد ، مالى قرض داده نمىشود .\r\n38 - سود حرام ، اقسامى دارد به اين شرح :\r\nالف : گاهى ممكن است سود مورد نظر ، مال باشد ، مانند اينكه شخص صد هزار تومان به ديگرى قرض دهد به شرط اينكه صد و بيست هزار تومان به او برگرداند .\r\nب : گاهى اين سود يك كار است ، مثل اينكه مقدارى مال قرض داده شود مبنى بر آنكه بدهكار علاوه بر اداى اصل دين ، عملى را كه طلبكار مىخواهد نيز انجام دهد مثل اينكه لباسى را بدوزد ، ديوارى را بنا كند ، و يا دستگاهى را تعمير نمايد و مانند آن .\r\nج : گاهى نيز منفعتى است ، مانند اينكه از بدهكار بخواهد به جاى سود قرض از اتومبيل او استفاده نمايد و يا مدت معينى در منزل او ساكن شود .\r\n\r\n\r\n","description":"","footnote":"\r\n( 1 ) - به صفحه 244 . رجوع شود .\r\n","page_name":" 407 ","page_number":407},
  {"content":"\r\n\r\nد : گاهى نيز سود وصفى است اضافى ، مثل اينكه ده گرم طلاى خام « ساخته نشده » قرض بدهد به شرط اينكه به هنگام پرداخت ده گرم طلاى ساخته شده تحويل بدهد .\r\nه - : همچنين است اگر پولى را در شهرى قرض دهد به شرط اينكه در شهرى ديگر به وى بازگرداند ، البته در صورتى حرام است كه تفاوت نرخ آن پول در دو شهر مورد نظر آنقدر زياد باشد كه عرف آن را ربا بداند .\r\n39 - در حرام بودن زيادى بر قرض تفاوتى ندارد كه مال مورد قرض ، جزءاموال ربوى اى كه در بخش رباى در معاوضه از آنها ياد شد يعنى اموالى مثل‌گندم ، جو ، شير و شبيه به آن كه به وسيله پيمانه يا وزن اندازه‌گيرى مىشوند باشد ، و يا اشياء غير ربوى مانند اشيائى كه با شمارش فروخته مىشوند « مثل‌تخم مرغ كه در بعضى مناطق به شمارش فروخته مىشود » باشد .\r\n40 - سود قرض حرام است حتى اگر بطور غير مستقيم گرفته شود ، مثل‌اينكه شخصى به ديگرى مالى را قرض دهد بدون اينكه شرط كند كه چيزى اضافه از او بگيرد اما با او شرط كند كه چيزى را با كمتر از قيمت اصليش به وى بفروشد ، يا خانه‌اى را به كمتر از اجاره بهاى واقعيش به او اجاره دهد ، كه‌اين موارد نيز ربا بوده و حرام است « مانند اينكه كسى به ديگرى صد هزار تومان قرض‌دهد مبنى بر اينكه همين مقدار را نيز پس بگيرد ، اما با اين شرط كه قرض گيرنده ساعتى را كه بيست هزار تومان ارزش دارد به بهاى ده هزارتومان به قرض دهنده بفروشد » .\r\n41 - اما اگر بر عكس مسأله قبلى ، شخصى ساعتش را به نصف قيمت به ديگرى بفروشد با اين شرط كه طرف ديگر مبلغى را بعنوان قرض به او بپردازد ، اين امرمشكلى نداشته و جايز است در صورتى كه مقصود اصلى هر دو نفر انجام معامله نخست « فروش ساعت » باشد ، نه معامله دومى « يعنى قرض » و در واقع معامله‌ى دومى تابع معامله نخست باشد ، اما اگر هدف اساسى آنها قرض دادن بوده و معامله نخست « فروش ساعت » صرفاً وسيله شرط گذارى باشد ، مسئله اشكال دارد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n42 - زيادى بر قرض زمانى حرام است كه قبلًا شرط شده باشد ، به گونه‌اى كه اگراين زيادى « سود » نباشد مالى قرض داده نمى شود ، اما دادن مقدارى زيادى توسط قرض گيرنده به قرض دهنده به عنوان هديه و بدون شرط گذارى قبلى ، مشكلى ندارد بلكه در شريعت اسلامى مستحب نيز هست .\r\n\r\nاموال ربوى\r\n43 - اگر قرض ربوى انجام گيرد اصل قرض دادن صحيح بوده وقرض‌گيرنده مالك قرض شده و جايز است كه در آن تصرف كند ، همانگونه كه وقتى مال قرض به صاحبش پس داده شود ، به ملكيت قرض دهنده در خواهد آمد ، بلكه آنچه دادن و گرفتن آن حرام مىباشد ، زيادى وسود است و اين مال زيادى « ياسود ربوى » به تملك قرض دهنده در نيامده و بايد آن را به صاحبش بر گرداند .\r\n44 - پيش از اين اشاره كرديم كه دادن و گرفتن ربا از گناهان كبيره بوده وشخصى كه اين كار را انجام داده بايد توبه كند و براى اينكه توبه‌اش قبول شود بايد تمام سودهاى ربوى اى را كه گرفته است به صاحبانش پس دهد واگرتعداد معاملات ربوى ومبالغ ربايى كه از مردم گرفته را نمىداند ، واجب است مقدار مالى را كه مطمئن است ربا مىباشد از اموال خود خارج كند و احتياط آن است كه با طرف ديگر « كه از او ربا گرفته » مصالحه بكند واو را راضى گرداند و يا اگر طرفى را كه از او ربا گرفته نمىشناسد به حاكم شرع رجوع كرده و با اومصالحه نمايد .\r\n45 - اگر مال ربوى حرام با ساير اموال حلالش مخلوط شود ، و از سويى شخص به درستى نداند كه مقدار مال ربويش چه اندازه است ، اگر كسانى را كه ازآنها ربا گرفته مىشناسد واجب است كه با آنها مصالحه كند و اگر آنان را نشناخته و يا پيدا نكرده و مقدار مال به دست آمده از ربا را نيز نمىداند ، واجب است خمس كل اموالش را كه اموال حلال مخلوط به حرام است طبق دستور شرع مقدس خارج نموده وپرداخت كند .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n46 - كسى كه معاملات ربوى انجام مىدهد ، اگر كل اموالش از راه حرام است جايز نيست كه براى صرف غذا مهمان وى شد و يا هديه‌اى از او قبول كرد و يا فعّاليّتهاى مالى ديگرى از اين دست نسبت به او اعمال شود ، اما اگر داراييهاى او مخلوطى از اموال حرام و حلال است در استفاده و گرفتن آن اشكالى وجود ندارد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nفصل شانزدهم : رهن\r\nاز امام باقر ( ع ) در باره‌ى حكم رهن وكفالت در معامله نسيه سؤال شد ، ايشان فرمودند : اشكالى ندارد « 1 » .\r\n\r\nرهن چيست ؟\r\n1 - رهن آن است كه بدهكار چيزى را بعنوان وثيقه نزد طلبكار قرار دهد تا اگر از پرداخت بدهى خود امتناع نمود يا از آن ناتوان شد ، طلبكار حق خود را از مورد رهن بردارد .\r\nكلمه « راهن » بر رهن دهنده ، ولفظ « مرتَهِن » بر رهن گيرنده و « رهن » و « مرهون » و « رهينه » بر مورد رهن اطلاق مىگردد .\r\n2 - رهن واقع نمىشود مگر به رضايت دو طرف « تراضى » و انجام قرارداد ، و در اين مورد بايد نشانه‌اى مبنى بر رضايت هر دو نفر كه با ايجاب رهن دهنده وقبول رهن گيرنده صورت مىپذيرد ، وجود داشته باشد والبته واجب نيست كه اين كار به وسيله الفاظ انجام گيرد ، بلكه هر گونه نشانه‌اى عملى مانند داد وستد « تعاطى » كافى است ، بنابراين اگر بدهكار چيزى را به طلبكار بعنوان وثيقه بدهد واو آن را بعنوان رهن و به همين منظور تحويل بگيرد وميان آنها عبارت ايجاب وقبول رد وبدل نشود ، رهن صحيح است .\r\n3 - اگر دو طرف بخواهند از الفاظى براى ايجاب وقبول استفاده كنند ، هرگونه لفظى كه دلالت بر رهن كند مانند اينكه بگويد « اين شىء را بعنوان رهن نزد تو قرار دادم يا مىدهم » يا بگويد « اين را بگير تا بعنوان وثيقه دين نزد تو باشد » و شبيه به اين كه دلالت بر اين موضوع كند كافى است .\r\nاين در مورد ايجاب ، و اما درباره قبول نيز هر گونه لفظى كه دلالت بر پذيرش و رضايت او به اين امر نمايد صحيح است .\r\n\r\n\r\n","description":"","footnote":"\r\n( 1 ) - وسائل الشيعة ج 13 ، احكام الرهن ، ص 122 ، الباب 1 ، ح 7 . والففيه ج 3 ، ص 264 .\r\n","page_name":" 411 ","page_number":411},
  {"content":"\r\n\r\n4 - قرارداد رهن نسبت به رهن دهنده قراردادى لازم و نسبت به رهن گيرنده جايز است ، يعنى اينكه راهن نمىتواند قرارداد رهن را پس از انعقاد فسخ كرده ، مورد رهن را باز پس گيرد ، مگر اينكه گيرنده‌ى رهن « طلبكار » از حقّ خود نسبت به مورد رهن كوتاه آيد ، و يا قرارداد رهن به سبب ادا شدن بدهى و يا برىء الذمه شدن راهن ، خود به خود به اتمام رسد .\r\nدر حالى كه گيرنده‌ى رهن مىتواند با پس دادن رهن آن را فسخ كند زيرا كه او صاحب حق ومصلحت در اين قرارداد است .\r\n\r\nشرايط دو طرف رهن\r\n5 - دو طرف قرارداد رهن بايد شرايط عمومى اهليّت مانند بلوغ ، عقل ، قصدواختيار را دارا باشند ، ونيز رهن دهنده نبايد به سبب ورشكستگى از تصرف در اموالش منع شده باشد ، اما در مورد سفيه ، قبول قرارداد او حتى اگر رهن گيرنده باشد نيز مورد ترديد است .\r\n6 - ولى صغير نابالغ يا ديوانه مىتواند با رعايت منافعشان مال آنها را رهن دهد .\r\n\r\nشرايط مورد رهن\r\n7 - چيزى كه رهن داده مىشود بايد شرايط زير را دارا باشد :\r\nالف : چيزى باشد كه قابليت تمليك وانتقال مالكيت را داشته باشد ، بنابراين مثلًا رهن دادن شراب و خوك صحيح نيست ، زيرا اين دو نجس العين بوده وقابل‌خريد و فروش نمىباشند ، و همينطور است رهن دادن مال ديگرى مگر با اجازه وموافقت او ، ورهن انسان آزاد ، زيرا كه در مالكيت كسى در نمىآيد و . . .\r\nب : شىء مورد رهن چيزى نباشد كه قبل از فرارسيدن موعد مقرر در دين مؤجّل فاسد شود ، بنابر اين مثلًا رهن دادن ميوه در دينى مؤجَّل كه مثلًا تا يكسال مهلت دارد صحيح نيست زيرا ميوه در خلال مدت زمان پرداخت بدهى از بين‌مىرود ، اما اگر شرط شود كه شىء مورد رهن قبل از فساد فروخته شده وقيمت‌آن بعنوان رهن نزد طلبكار بماند اشكالى نداشته و صحيح است .\r\nج : مورد رهن بايد كاملًا معين باشد ، بنابراين رهن دادن يكى از دو شىء بدون تعيين دقيق درست نيست مگر اينكه تفاوت بين آن دو به اندازه‌اى ناچيز باشد كه عرف ، آن\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nرا غرر وجهل نسبت به قرارداد رهن نمى شمارد ، در اين‌صورت جايز وانتخاب آن چيز به عهده ى يكى از دو طرف قرارداد و يا شخص‌سوم طبق توافق ميان آنها ، مىباشد .\r\nد : چيزى باشد كه رهن دهنده حق تصرف در آن را داشته باشد ، بنابراين رهن دادن مال غصب شده صحيح نيست زيرا رهن دهنده حق تصرف در آن را ندارد .\r\n8 - لازم نيست كه مورد رهن در مالكيت خود رهن دهنده باشد ، بلكه نفر سومى مىتواند مال خود را از طرف بدهكار براى اطمينان طلبكار از اداى دين نزد او به رهن بگذارد ، همچنانكه بدهكار مىتواند چيزى را از ديگرى به صورت امانت بگيرد وبعنوان رهن به طلبكار بدهد .\r\n\r\nتكاليف رهن دهنده ورهن گيرنده\r\n9 - منافع شىء مورد رهن ، مانند سوار شدن چهارپايان و يا وسايط نقليه وياسكنى گزيدن در مورد منزل ، به رهن دهنده باز مىگردد نه رهن گيرنده ، و همينطور است ثمره‌ى رهن وزيادتى كه ممكن است در آن حاصل شود ، چه منفصل باشد « مانند بچه ، ميوه ، پشم ، مو وكرك » و چه متصل « مانند چاق شدن و زياد شدن طول و عرض » به اين‌معنا كه بطور مثال اگر شىء مورد رهن حيوان باشد جنين آن ونيز فراورده‌ها وفوائدش - كه بر شمرديم - از آن رهن دهنده است و همينطور است حاصل نخلها و ديگر گياهان ودرختان مورد رهن . و هيچ يك از آنچه ذكر شد تابع مورد رهن در ماندن نزد رهن گيرنده نيست مگر اضافه‌هاى متصل‌به آن .\r\n10 - رهن دهنده حق ندارد كه در مال به رهن گذاشته شده به تصرفاتى ازقبيل فروش ، اجاره يا تخريب آن دست بزند مگر با رضايت رهن گيرنده .\r\nاما صرف استفاده از مورد رهن توسط رهن دهنده مانند سوار شدن اتومبيل‌مورد رهن و يا سكنى گزيدن در خانه مورد رهن ، اگر اين كار تجاوز به حق رهن گيرنده در استيثاق شمرده نشود ، به نظرمىرسد كه جايز است .\r\n11 - همچنين رهن گيرنده حق ندارد شىء مورد رهن را فروخته يا اجاره دهد مگر اينكه رهن دهنده راضى باشد ، اما استفاده كردن از آن « مانند سوار شدن بر چهار پا يا اتومبيل مورد رهن وسكنى گزيدن در منزل مورد رهن » ظاهراً در حد متعارف جايز است ، چرا كه معمولًا هزينه نگهدارى مال برابر و يا نزديك\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nبه استفاده از آن است . و به همين دليل اين گونه استفاده‌ها و به كارگيريها نزد عرف جايز است ، به اين صورت كه رهن گيرنده براى چهار پاى به رهن گذاشته شده هزينه اى را صرف مىكند و در عوض از شير آن و يا از خود آن براى حمل و نقل بهره مىبرد مخارجى را براى نگهدارى منزل مورد رهن‌مصرف مىنمايد تا از بين نرود و در ازاى اين كار در آن ساكن مىشود و ساير موارد مشابه .\r\n12 - رهن دهنده حق ندارد منافع مورد رهن را در اختيار رهن گيرنده قرار دهد ، زيرا اين كار ربا بوده ، و حرام است ، اما مىتواند مورد رهن را به اواجاره دهد .\r\n13 - هنگامى كه زمان اداى دين برسد ، رهن گيرنده « كه طلبكار است » بايد به رهن دهنده « كه بدهكار است » مراجعه نموده و از او بخواهد تا دين خود را ادا كند ، اگر رهن دهنده بدهى خود را پس داد ، قرارداد رهن منتفى شده و مورد رهن به راهن باز مى گردد ، و اگر رهن دهنده به رهن گيرنده اجازه داد تا با فروش مورد رهن حق خود را بردارد ، طلبكار مىتواند به اين كار اقدام‌كند .\r\nاما اگر بدهكار از پرداخت بدهى خود امتناع نموده و با فروش شىء مورد رهن نيز موافقت ننمود ، رهن گيرنده بايد به حاكم شرع رجوع كند ، ولى اگر حاكم شرعى وجود نداشت يا نمىتوانست كارى انجام دهد ، او مىتواند خود رأساً به‌اين كار اقدام كند ، يعنى مورد رهن را فروخته وحقش را بردارد و اگر قيمت مال فروخته شده بيشتر از طلبش بود ، اين مقدار زيادى به عنوان امانت نزد او مىماند تا آن را به صاحبش برگرداند .\r\n14 - در صورتى كه بدهكار از اداى دين خود امتناع ورزد ، رهن گيرنده مىتواند مورد رهن را بفروشد و حق خود را بردارد ، حتى اگر اين مال از استثناهاى دين « 1 » مانند منزل مسكونى ، وسيله نقليه شخصى ، و شبيه به آن باشد .\r\n\r\n\r\n","description":"","footnote":"\r\n( 1 ) - براى اطلاع از استثناهاى دين ، رجوع كنيد به صفحه 406 .\r\n","page_name":" 414 ","page_number":414},
  {"content":"\r\n\r\n\r\nفصل هفدهم : عاريه\r\nاز امام باقر ( ع ) سؤال شد كه اگر انسان چيزى را به عنوان عاريه از ديگرى بگيرد ، سپس آن چيز از بين رفته و يا دزديده شود چه حكمى دارد ؟ ايشان فرمودند :\r\n« إِنْ كَانَ أَمِيناً فَلَا غُرْمَ عَلَيْهِ »\r\n« 1 » .\r\n« اگر « گيرنده عاريه » امين بوده « و در امانت دارى بكوشد واهمال كارى نكند » او ضامن نخواهد بود . »\r\n\r\nعاريه چيست ؟\r\n1 - عاريه قراردادى است كه به موجب آن انسان چيزى را به طرفى ديگر مىدهد تا از آن بدون عوض استفاده كند وسپس آن را به او پس دهد .\r\n2 - قرارداد عاريه نسبت به هر دو طرف جايز است ، به اين معنا كه مُعير « عاريه دهنده » حق دارد هر زمان كه خواست قرارداد را فسخ و مال عاريه را درخواست كند ، همانگونه كه به طريق اولى مُستعير « عاريه گيرنده » نيز مىتواند مال عاريه را هر زمان كه اراده كرد پس دهد .\r\n\r\nايجاب وقبول\r\n3 - مهمترين ركن عاريه ، رضايت دو طرف است . به همين جهت ايجاب وقبول كه حاكى از رضايت دو طرف باشد ، شرط است .\r\nايجاب كه معمولًا از طرف عاريه دهنده صورت مىپذيرد ، هر گونه لفظى است كه آشكارا بر اراده معطوف به انعقاد چنين قراردادى دلالت كند مانند اينكه بگويد : « اين كتاب را به تو عاريه دادم » يا بگويد : « به تو اجازه مىدهم تا ازاين كتاب استفاده كنى » يا بگويد : « اين كتاب را بگير و از آن استفاده كن » وعبارات شبيه به اين .\r\nاز سويى قبول نيز هر گونه لفظى است كه دلالت بر موافقت به اين امر كند .\r\n\r\n\r\n","description":"","footnote":"\r\n( 1 ) - وسائل الشيعة ج 13 ، أحكام العارية ، ص 237 ، باب 1 ، ح 7 . والاستبصار ج 3 ، باب 83 ، ص 124 .\r\n","page_name":" 415 ","page_number":415},
  {"content":"\r\n\r\n4 - اگر قبول به صورت عملى و نه با اظهار لفظى باشد نيز عاريه صحيح است . مثل اينكه كتاب را به قصد استفاده از عاريه دهنده بگيرد .\r\n5 - در عاريه ، معاطات يعنى صرف عمل داد وستد بدون هيچ گونه اظهارلفظى از دو طرف نيز صحيح است ، بنابراين اگر شخصى وارد كتابخانه عمومىشود و به فهرست كتابها مراجعه وكتابى را انتخاب نمايد وسپس عنوان آن را بر روى كاغذى نوشته و به كتابدار كه مسؤول آوردن كتاب براى مراجعه كنندگان است تحويل دهد ، و بعد از آن مراجعه كننده كتاب را براى مطالعه بگيرد ، اين داد وستد يك عاريه معاطاتى خواهد بود و صحيح است ، اگر چه الفاظ ايجاب وقبول رد وبدل نشده است .\r\n\r\nشرايط عاريه دهنده\r\n6 - عاريه دهنده بايد شرايط عمومى اهليّت را براى تصرف در اموالش مانند بلوغ وعقل را داشته باشد و به جهت سفاهت يا ورشكستگى از تصرف در اموالش منع نشده باشد .\r\n7 - اما عاريه دادن مال از سوى شخص ورشكسته ، اگر با موافقت طلبكاران باشد صحيح است . ونيز از سوى كسى كه به دليل سفاهت محجور عليه است ، و يا از كودك نابالغ ، و يا از ديوانه ، اگر با رضايت وليشان باشد اشكالى ندارد .\r\n8 - در صحت انعقاد عاريه ، كافى است كه عاريه دهنده مالك منفعت آن باشد و لازم نيست كه مالك عين آن شىء باشد . بنابراين اگر مثلًا اتومبيلى را كرايه كرد ، مىتواندآنرا به ديگرى عاريه دهد به شرط اينكه در قرارداد اجاره اتومبيل يا در عرف مردم اين كار منعى نداشته باشد .\r\n\r\nشرايط عاريه گيرنده\r\n9 - از آنجا كه عاريه عقدى است متعلق به انتفاع از شىء وهيچگونه انتقال ملكيت در آن نيست ، لذا جز قابليت واهليّت استفاده از مورد عاريه ، هيچ امر ديگرى در عاريه گيرنده شرط نيست . بنابراين عاريه گرفتن چيزى توسط كودك\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nنابالغ ، مميّز ، و يا مجنون « به شرط دارا بودن قابليت استفاده از آن » ومحجور عليه صحيح مىباشد .\r\n10 - يكى از شرايط اهليّت داشتن براى استفاده از عاريه آن است كه مانعى شرعى براى استفاده عاريه گيرنده از عاريه نباشد ، بنابر اين مثلًا عاريه گرفتن قرآن توسط كافر كه بنابر مشهور حق در اختيار داشتن قرآن را ندارد ، عاريه‌گرفتن كتابهاى گمراه‌كننده توسط مسلمان و همينطور عاريه گرفتن شكار توسط كسى كه در احرام است به دليل اين كه از لحاظ شرعى مُحرِم نمىتواند شكارى در اختيار داشته باشد ، صحيح نيست .\r\n11 - بايد عاريه گيرنده مشخص باشد ، نه اينكه ميان يكى از دو نفر يايكى از چند نفر مردّد باشد بدون اينكه در زمان حال يا در آينده مشخص گردد . بنابراين مثلًا عاريه دادن كتاب به يكى از دو نفر يا به يكى از چند نفر بدون اينكه آن شخص كاملًا معلوم باشد ، درست نيست .\r\n12 - اما لازم نيست كه عاريه گيرنده يك نفر باشد ، بنابر اين عاريه دادن يك‌كتاب به دو نفر يا بيشتر كه براى استفاده از آن با يكديگر توافق كرده‌اند « كه يا با قرعه يا به صورت متناوب يا به هر شكل ديگرى » از آن استفاده كنند صحيح‌است .\r\n\r\nمال عاريه\r\n13 - مال عاريه بايد شرايط زير را داشته باشد :\r\nالف : از آن نوع چيزهايى نباشد كه با استفاده از آن ، به طور كلى از بين مى رود .\r\nبنابراين عاريه دادن مستغلات ، وسايل نقليه ، لوازم منزل ، پوشاك ، ابزارآلات ومواد فرهنگى و شبيه به آن صحيح است ، همچنانكه عاريه دادن حيوانات مفيد مانند اسب و شتر « براى حمل كالا يا سوارى » وسگ « براى شكار ، نگهبانى ، مبارزه عليه جرايم يا پيدا كردن زندگان زير آوارها » صحيح مىباشد .\r\nاما عاريه دادن خوراكيها ، نوشيدنيها ، عطور ، شوينده‌ها و شبيه اينها كه با استفاده از بين مىروند صحيح نيست .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nب : بايد منافع مال عاريه حلال باشد ، بنابراين عاريه دادن آلات قمار ، وآلات لهو حرام ، ووسايل طرب و غنا وكتابها ، سى دىها ، فيلم‌ها ونوارهاى حرام وموارد مشابه ، صحيح نيست .\r\n14 - مقصود از باقى ماندن مال عاريه بعد از استفاده آن ، بقاى خود منفعت نيست ، بلكه منظور بقاى اصل شىء است كه به طور كلى مورد استفاده واقع مىشود ، بنابراين ممكن است مثلًا مال عاريه منزل باشد كه استفاده از آن عبارت است از سكنى گزيدن در آن ، كه اين بهره بردن منجر به از بين رفتن وانهدام آن نمىشود ، يا ممكن است مال عاريه گاوى باشد ، كه براى استفاده از شيرش‌عاريه گرفته شده است ، كه در اينجا نيز على رغم اينكه شير گاو با استفاده تمام مىشود ، ولى عاريه دادن آن صحيح است ، زيرا آنچه عاريه داده مىشود گاواست ، نه شير آن ، عرف مردم اين گونه موارد را مواردى مىداند كه با استفاده ، ازبين نرفته و باقى مىمانند .\r\nبه همين جهت عاريه دادن حيوانات براى استفاده از شير ، پشم يا كرك و شبيه به آن ، و عاريه دادن درختان براى بهره مندى از ميوه هاشان ، زنبور عسل‌براى عسلش ، چاه براى آبش ، ژنراتورهاى مولد انرژى به خاطر نيروى برق والكتريسته توليديشان ومصاديق مشابه جايز است .\r\n15 - لازم نيست كه مال عاريه در هنگام توافق دو طرف دقيقاً معين باشد ، بنابراين اگر كسى بگويد : « يكى از كتابهايت را به من عاريه بده » يا « يكى از اتومبيلهايت را به من عاريه بده » و مالك به او بگويد : « به كتابخانه برو و هر كدام را كه دوست دارى انتخاب كن » يا « به پاركينگ برو و هر كدام راكه پسنديدى بردار » صحيح است .\r\n\r\nتكاليف عاريه گيرنده\r\n16 - عاريه گيرنده بايد سه امر اصلى واساسى را رعايت كند :\r\nاول : عاريه گيرنده بايد مال عاريه را به نحو صحيح و در موارد خاص استفاده از آن به كار ببرد ، بدين صورت كه وجه استفاده از كتاب ، مطالعه آن است نه نوشتن در آن و وجه استفاده از ساختمان تجارى ، تجارت است نه سكنى گزيدن در آن ووجه استفاده\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nطبيعى از اتومبيل معمولى ، حركت با آن در خيابانهاى آسفالت شده است ، نه در راههاى كوهستانى وسنگلاخ غير قابل عبور ، و مانند آن .\r\nدوم : عاريه گيرنده نمىتواند مال عاريه را به عنوان عاريه يا اجاره در اختيار ديگرى قرار دهد ، مگر با موافقت عاريه دهنده .\r\nسوم : عاريه گيرنده بايد پس از پايان مهلت مال عاريه را به صاحبش پس بدهد ، « البته اگر عاريه زمانمند باشد » و اگر عاريه محدود به استفاده از آن باشد به‌محض تمام شدن استفاده از آن يا مطالبه صاحبش بايد آن را تحويل دهد ، و واجب است آن را به خود مالك يا ولى يا وكيل او بدهد .\r\n17 - عاريه گيرنده نسبت به مال عاريه امين است ، لذا اگر مال عاريه بدون‌تقصير او از بين برود وى ضامن نيست ، اما اگر اتلاف آن مربوط به او باشد ، چه با تعدى و تجاوز از حدود وجه استفاده « مانند اينكه از منزل مسكونى براى نگهدارى مواد سوختى استفاده شود كه به آتش سوزى خانه منجر شود » ، و چه به‌علت تفريط وسهل انگارى ، وعدم اتخاذ تدابير لازم براى محافظت از آن « مانند سقوط اتومبيل عاريه‌اى به درّه بر اثر ايستادن بر لبه پرتگاه ونكشيدن ترمز ازسوى عاريه گيرنده » باشد ، عاريه گيرنده ضامن خواهد بود .\r\n18 - عاريه گيرنده حتى در صورت عدم تعدّى وتفريط نيز در دو مورد ذيل‌ضامن است :\r\nالف : اگر عاريه دهنده ضامن بودن عاريه گيرنده را در تمام حالات ، شرط كرده باشد .\r\nب : اگر مورد عاريه طلا يا نقره باشد .\r\n19 - اگر مورد عاريه تنها يك مورد استفاده داشته باشد ، نيازى نيست تا به مورد استفاده در قرارداد اشاره شود « مانند كتاب كه فقط براى مطالعه يافيلم كه تنها براى نمايش است يا لباس كه تنها براى پوشيدن استفاده مىشودو . . . »\r\nاما اگر مورد عاريه موارد استفاده مختلفى دارد ، مانند اتومبيل چند منظوره‌كه از آن هم براى جابه جايى اشخاص وهم حمل‌ونقل كالا استفاده مىشود ، ونيز مانند ساختمانى واقع در منطقه مسكونى - تجارى كه مىتوان از آن براى كارهاى تجارى و يا بعنوان\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمنزل مسكونى يا كلينيك پزشكى بهره برد ، و همچنين مانند زمينى كه جهت زراعت و كاشت و ياساخت و ساز قابل استفاده است ؛ اگر در اين گونه موارد مراد عاريه يكى از وجوه استفاده باشد ، استفاده خاص از آن بايد در قرارداد معين شود ، كه در اين صورت عاريه گيرنده بايد به آن پايبند باشد .\r\nاما اگر منظور استفاده از مورد عاريه بطور مطلق و نه محدود به يك مورد باشد ، جايز است كه در قرارداد به عموميّت آن تصريح شود ، مانند اينكه گفته شود : « اين زمين را به تو عاريه مىدهم تا از آن در هر راهى كه از نظر شرعىمباح است استفاده كنى » همچنانكه جايز است قرارداد عاريه به نحو مطلق و بدون اشاره به اختصاص يا عموميت استفاده از مورد عاريه بسته شود ، مانند اينكه بگويد : « اين زمين را به تو عاريه دادم » كه در اين صورت عاريه گيرنده مىتواند از آن به هر نحوى كه مىخواهد بهره ببرد .\r\n20 - اگر عاريه گيرنده از استفاده خاص مورد نظر عاريه دهنده در قرارداد تجاوز كند واستفاده‌ى ديگرى از آن كند « مانند اينكه در زمينى كه براى زراعت است خانه‌اى بسازد » و يا در نحوه بهره بردن از آن تعدى كند « مثل اينكه كاميونى را كه تنها ظرفيت حمل پنج تن كالا را دارد بيشتر از اين بار بزند » در اين صورت او غاصب و ضامن است و مى بايست اجرت استفاده بيشتر از حد معيّن شده را به عاريه دهنده ، بپردازد .\r\n\r\nتكاليف عاريه دهنده\r\n21 - عاريه دهنده بايد :\r\nاولًا : ضررى را كه به موجب فسخ قرارداد عاريه در زمانى نامناسب متوجّه عاريه گيرنده مىشود جبران كند ، « مانند كسى كه كاميون خود را به شخصى كه مىخواهد كالايى را از شهرى به شهرى ديگر ببرد عاريه دهد وسپس در حالى كه كاميون در نيمه راه است ، عاريه خود را مطالبه كند ، به گونه‌اى كه اين كار باعث شود عاريه گيرنده افرادى را براى پايين آوردن كالا از كاميون اجير كند وسپس‌كاميون ديگرى را براى انتقال كالا به مقصد اجاره كند ، يا مانند شخصى كه زمينش را براى زراعت به ديگرى عاريه دهد اما در اواسط فصل زراعت منصرف شده و زمين خود را مطالبه كند كه اين\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nكار موجب ضرر عاريه گيرنده شود » ، دراين دو حالت و حالتهاى مشابه ، عاريه دهنده بايد مقدار ضرر عاريه گيرنده را پرداخت‌كند ، اگر چه بنابر احتياط بايد با هم مصالحه و رضايت يكديگر را جلب نمايند .\r\nثانياً : عاريه دهنده بايد هرگونه عيب موجود در مال عاريه را كه در استفاده از آن تأثير مىگذارد به عاريه گيرنده خبر دهد ، مانند نجاست لباس عاريه‌اى ، يا وجود عيب در اتومبيل كه راننده و ديگر مسافرين را در معرض خطر قرار مىدهد .\r\n\r\nعاريه دادن مال غصبى\r\n22 - در باب مال عاريه غصبى « مانند اتومبيل دزديده شده » مسائلى وجود دارد :\r\nاوّل : عاريه دادن آن حرام بوده و احكام عاريه بر آن مترتب نيست .\r\nدوم : اگر عاريه گيرنده از غصبى بودن مال بى خبر باشد ، چيزى بر عهده او نيست ، و فقط شخص غاصب ضامن است و اگر صاحب مال از عاريه گيرنده مطالبه خسارت يا پرداخت شىء ديگرى به جاى آن كند ، عاريه گيرنده بايد آنچه را به مالك مىپردازد از عاريه دهنده غاصب مطالبه كند .\r\nسوم : اما اگر عاريه گيرنده از غصبى بودن مال آگاه باشد ، ضامن بوده ودركنارغاصب مسؤول غصب است ، و اگر مالك حقيقى مطالبه خسارت كند نمىتواند براى پرداخت آن به عاريه دهنده « غاصب » رجوع كند ، بلكه عكس اين مسئله صحيح است ، زيرا اگر مالك براى جبران خسارت مال خود در دوران عاريه چيزى از غاصب مطالبه كند ، غاصب مىتواند به عاريه گيرنده مراجعه وخسارت را از وى بخواهد .\r\nچهارم : جايز نيست كه عاريه گيرنده مال غصبىاى كه به عاريه نزد خود دارد را بعد از علم به غصبى بودن آن به عاريه دهنده « غاصب » تحويل دهد ، بلكه واجب است‌آنرا به مالك حقيقيش پس دهد .\r\n\r\nپايان يافتن عاريه\r\n23 - عاريه در حالات ذيل پايان مىپذيرد :\r\nالف : اگر عاريه دهنده خواستار برگرداندن مال عاريه شود .\r\nب : اگر عاريه گيرنده ، مال عاريه را بازگرداند .\r\nج : مرگ عاريه دهنده يا عاريه گيرنده .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nد : با از بين رفتن شرايط اهليّت ، مانند ديوانه شدن عاريه دهنده بعد از عاريه دادن و مانند اينها .\r\nه - : با تمام شدن زمان عاريه ، البته اگر عاريه زمانمند باشد .\r\nو : با پايان يافتن استفاده از مال عاريه اگر قرارداد عاريه محدود به بهره‌بردن از آن باشد .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nفصل هيجدهم : وديعه « 1 »\r\nرسول خدا ( ص ) مىفرمايد :\r\n« لَيْسَ مِنَّا مَنْ أَخْلَفَ بِالْأَمَانَةِ »\r\n« 2 » .\r\n« كسى كه در امانت خيانت كند از ما نيست » .\r\nونيز فرمودند :\r\n« الْأَمَانَةُ تَجْلِبُ الرِّزْقَ وَ الْخِيَانَةُ تَجْلِبُ الْفَقْرَ »\r\n« 3 » .\r\n« اداى امانت موجب زيادى رزق و روزى ، و خيانت در آن باعث فقر وتنگدستى مىگردد » .\r\nو امام صادق ( ع ) نيز فرمودند :\r\n« صَاحِبُ الْوَدِيعَةِ وَ الْبِضَاعَةِ مُؤْتَمَنَانِ »\r\n« 4 » .\r\n« كسى كه مالى را نزد خود به امانت « وديعه » دارد ، ونيز كسى كه مالى را براىتجارت ومضاربه در اختيار دارد ، مورد اطمينان وامين مىباشد » .\r\n\r\nقرارداد وديعه چيست ؟\r\n1 - قرارداد وديعه يعنى سپردن چيزى به ديگرى براى نگهدارى از آن يا به بيان كوتاهتر نايب گرفتن در نگهدارى چيزى .\r\nبه چيزى كه براى نگهدارى به ديگرى سپرده مىشود « وديعه » يا « امانت » گفته مىشود . ولفظ مُودِع « امانت گذار » به كسى كه مال خود را به ديگرى مىسپارد ، وواژه مودَع « امين » به كسى كه امانت را براى نگهدارى مىپذيرد ، اطلاق مىگردد .\r\n\r\n\r\n","description":"","footnote":"\r\n( 1 ) - بايد توجه داشت كه عاريه غير از وديعه است اگر چه گاهى در فارسى برهر دو مورد لفظ امانت يا امانتىاطلاق مىشود ، زيرا همانگونه كه دربخش عاريه گفته شد عاريه آن است كه شخص شيئى را به ديگرى بدهد تا او از آن‌استفاده كند ، وسپس آن را به صاحبش بازگرداند . در حالى كه وديعه عبارتست ازاينكه يك نفر مالى را نزد ديگرى بگذارد و اين شخص بدون اينكه كوچكترين‌دخل و تصرف و يا حتى استفاده‌اى از آن كند آن شىء را نگهدارى كند . بنابراين عاريه دادن شىء به ديگرى براى استفاده از آن است درحالى كه وديعه دادن شىء به ديگرى براى نگهدارى از آن است . ( مترجم )\r\n( 2 ) - وسائل الشيعه ج 13 ، احكام الوديعه ص 225 ، باب 3 ، ح 1 . الكافى ج 5 ، ص 133 .\r\n( 3 ) - همان .\r\n( 4 ) - همان ، باب 4 ، ح 1 . والفقيه ، ج 3 ، ص 304 .\r\n","page_name":" 423 ","page_number":423},
  {"content":"\r\n\r\n2 - وديعه امانتى است نزد امين و واجب است كه وى از آن محافظت كند ، هيچ كس حق خيانت به آن را ندارد حتى اگر صاحب آن شخصى فاسق وگنهكار باشد .\r\nقبول وديعه اگر در چارچوب همكارى در كار نيك وپرهيزگارى وبرآوردن نياز انسان مؤمن باشد ثواب بسيار دارد .\r\n3 - قرارداد وديعه نسبت به هر دو طرف جايز است ، بنابراين هر كدام از آنان هر زمانى كه بخواهند مىتوانند قرارداد وديعه را فسخ كنند و اگر امين قرارداد را فسخ كند ، امانت گذار حق ندارد از پس گرفتن وديعه خود امتناع كند .\r\nاما اگر هر دو يا يكى از آنان لازم بودن قرارداد براى يك طرف يا دوطرف را شرط كنند و هر دو نيز براين امر راضى شوند ، قرارداد وديعه طبق توافق دو طرف لازم مىشود .\r\n\r\nوديعه و رضايت\r\n4 - وديعه قراردادى است كه تنها با رضايت دوطرف منعقد مىشود ، ومنوط بر ايجاب وقبول است ، حال چه به صورت لفظى يا غير آن . براى ايجاب به كار بردن عبارتى خاص لازم نيست ، بلكه هر گونه لفظى كه دلالت بر اين امركند كافى است ، مانند اينكه بگويد : اين مال را نزد تو به وديعه مىگذارم ، يا اين‌شىء مرا نزد خود نگهدارى كن ، يا اين شىء نزد تو بعنوان امانت است ، وعبارات ديگرى از اين دست . همچنين قبول لفظى با هر عبارتى كه نشان دهنده رضايت واقعى شخص به اين كار « نگهدارى امانت » باشد ، صحيح است .\r\n5 - اشكالى ندارد كه ايجاب به صورت لفظى وقبول به شكل عملى باشد ، « مانند اينكه بگويد اين كتاب را بعنوان وديعه نزد تو قرار مىدهم ، وديگرىآنرا بگيرد و در جاى امنى بگذارد ، بدون اينكه چيزى بر زبان بياورد » همچنانكه اگر ايجاب وقبول هر دو به صورت عملى و بدون استفاده از هيچ لفظى باشند نيزقرارداد وديعه درست است ، زيرا اصل ، رضايت هر دو طرف در امر وديعه است ، لذا هر امرى كه بر آن دلالت كند ، بسنده وكافى است .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n6 - قبول كردن وديعه واجب و لازم نيست ونگهدارنده وديعه در قبول و ردآن مختار است ، بنابراين اگر امانت گذار چيزى را مقابل كسى بگذارد و به اوبگويد : اين امانتى مرا بگير ونزد خود نگه دار ، اگر طرف ديگر به وسيله گفتار يا عمل - با حركت سر ، تبسّم وحتى با سكوت نشان دهنده رضايت - رضايت خود را در قبول وديعه آشكار كند ، اين شىء به عنوان وديعه محسوب شده ، احكام وديعه بر آن جارى ومترتب است .\r\nاما اگر هيچ عملى كه نشان دهنده قبول و رضايت او باشد از وى صادر نشد ، در اينجا وديعه اى وجود نخواهد داشت ، حتى اگر امانت گذار چيزى را بگذارد و برود طرف مقابل ضامن هيچ چيزى نبوده ، هيچگونه مسؤوليتى نيز در قبال اين‌كار ندارد ، اگر چه ، بنابر احتياط مستحب ، اگر امكان نگهدارى وديعه براى او هست اين كار را انجام دهد .\r\n\r\nشرايط دو طرف وديعه\r\n7 - دو طرف قرارداد وديعه بايد بالغ و عاقل باشند ، بنابراين به وديعه‌گذاشتن چيزى نزد فرد نابالغ و ديوانه صحيح نيست ، همچنانكه گرفتن چيزى به عنوان وديعه از اين دو نيز درست نمىباشد ، حال چه اين شىء از آن خودشان باشد يا از آن كس ديگرى كه اهليت وديعه را دارد ، باشد .\r\n8 - اگر شخصى وديعه‌اى را از بچه نابالغ يا از ديوانه قبول كرد ، اگر آن وديعه از بين برود و يا خسارتى بدان وارد شود ، خود ضامن است ، و واجب است آن را به ولى اين دو پس دهد ، و اگر وديعه را به خود ايشان باز گرداند ، همچنان ضامن خواهد بود .\r\n9 - اگر كسى امانتى را نزد بچه‌اى نابالغ يا نزد ديوانه‌اى بسپارد و امانت ازبين برود و يا خسارتى به آن وارد شود اين دو ضامن چيزى نبوده ومسؤل نمىباشند ، وحتى اگر وديعه را به عمد از بين ببرند باز هم ضامن نيستند البته در صورتى كه مميّز « تشخيص دهنده خوب و بد » نباشند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n10 - علاوه بر شرايط عمومى اهليّت ، نگهدارنده وديعه بايد توانايىحفظ وديعه را داشته باشد ، در غير اين صورت بنابر احتياط نبايد قبول كند ، واگرگفته شود كه او مىتواند امانت را به شرط ضمان وتحمل مسئوليت قبول كند ، نظرخوبى خواهد بود .\r\n\r\nتكاليف امين\r\n11 - پذيرفتن وديعه همانگونه كه اشاره كرديم واجب نيست ، اما اگر شخصى با رضايت كامل آن را پذيرفت ، تكاليف ومسؤوليتهايى بر عهده او قرارمىگيرد كه در زير به آنها اشاره مىكنيم :\r\nالف : واجب است كه امين بعد از قبول ، از مورد وديعه نگهدارى كند ، زيرا اين‌شىء بعنوان وديعه نزد او است .\r\nب : نگهدارى بايد متناسب با وديعه باشد ، بنابراين پول ، سند مالى ، چك ، اسناد ومدارك ، طلا ، نقره ، جواهرات و شبيه به آنها ، نبايد در دسترس همگان باشند ، بلكه بايد در اماكن مناسب مانند گاو صندوقهاى قفل دار كه براى همين‌كار ساخته شده‌اند ، يا در صندوقهاى نگهدارى امانت در بانكها و مانند اينها نگهدارى شوند .\r\nاتومبيل به وديعه گذاشته شده نيز بايد در جاى مناسبى پارك و نگهدارى شود تا از تأثيرات جوّى « مانند اشعه خورشيد و باران » كه در بلند مدت آن را خراب مىكند در امان باشد . اين حكم در تمام اشياء جارى است وتفاوتى ندارد .\r\nبطور كلى واجب است نگهدارى وديعه به گونه‌اى باشد كه عرف آن را ضايع‌كردن وديعه و خيانت در وديعه نشمارد .\r\nج : اگر نگهدارنده وديعه جايگاه مناسبى براى نگهدارى از وديعه ندارد بايد چنين جايى را فراهم آورد .\r\nد : نگهدارنده وديعه بايد تدابير واعمال لازم براى محافظت وديعه از هر گونه عيب وخسارت را به كار گيرد ، بنابراين اگر مثلًا مورد وديعه يك قاليچه باشد نبايد بگذارد كه آب بدان برسد ، و اگر آن را پيچيده بايد از مواد ضد بيد به آن بزند ، و اگر مورد وديعه حيوان است بايد به آن غذا و آب بدهد و در مقابل سرما وگرما از آن محافظت كند ، وهمينگونه است در مورد تمام اشياء .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nه - : واجب است امين به محض درخواست وديعه از طرف امانت گذار ، آن را پس بدهد ، حتى اگر وديعه‌گذار كافرى باشد كه مالش محترم است بلكه احتياط آن است كه به محض درخواست وديعه آن را پس دهد حتى اگر مالكش كافر حربى اى باشد كه اموالش محترم نيست .\r\nهمچنين وقتى كه امين از تلف شدن امانت ، يا قرارگرفتن آن در معرض خطر و يا خسارتى بترسد ، يا از نگهدارى وديعه ناتوان شود ، واجب است كه آن را به صاحبش و يا به وكيل او برگرداند ، و اگر اين كار امكان نداشته باشد بايد وديعه را نزد حاكم شرع و يا هر شخص امين و مورد اعتمادى كه قادر برحفظ آن است بسپارد .\r\n\r\nدو مسأله :\r\nاول : اگر امانت گذار مكانى خاص و يا شيوه‌اى ويژه را براى نگهدارى وديعه معين كند ، امين بايد همانگونه عمل كند و در غير اين صورت « اگر بدانچه امانت‌گذار گفته است عمل نكند » مسؤول هر گونه اتلاف يا خسارت وارده بر امانت مىباشد .\r\nدوم : شيوه‌هاى محافظت واتخاذ تدابير لازم براى نگهدارى وديعه بر اساس‌مدت زمان نگهدارى آن متفاوت مىباشد ، زيرا شرايط نگهدارى در كوتاه مدت با بلند مدت فرق دارد .\r\nبطور مثال اگر اتومبيلى نزد شخصى براى چندين روز به وديعه گذاشته شده لازم است براى حفظش آن را در مكان مناسبى كه مانع دزديده شدن يا رسيدن خسارتى به آن باشد نگهدارى كند ، اما اگر براى چند ماه عاريه داده شده باشد ، محافظت از آن ايجاب مىكند كه علاوه بر آنچه گفتيم ، گاهى آن را روشن كند ، روغن آن را عوض نمايد و از سالم ماندن باطرى ولاستيكهايش مطمئن شود ، و همچنين ديگر امور فنى مورد نياز شبيه به اين را رعايت نمايد .\r\nو همينطور است نگهدارى كتاب ، پارچه ، لباس ، غذا ، مستغلات ، تجهيزات و . .\r\n\r\nتلف وديعه وضمانت آن\r\n12 - نگهدارنده وديعه امين است ، پس اگر وديعه بدون تعدى يا تفريط او ازبين برود و يا خسارتى بر آن وارد شود وى مسؤول نخواهد بود . اين قاعده جزئياتى دارد بدين شرح :\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nاول : تعدى آن است كه نگهدارنده وديعه در آن تصرف كند بدون اينكه وديعه گذار به او اجازه دهد ، يا عرف اين كار را مجاز شمارد ، مانند :\r\n- استفاده از اتومبيل ، يا استفاده از دستگاهها وابزار آلاتى كه نزد او براى نگهدارى به وديعه گذاشته شده نه براى استفاده .\r\n- پوشيدن لباس امانتى .\r\n- عاريه دادن كتابهايى كه بعنوان وديعه نزد اوست وسپردن آن به ديگرى بدون اذن مالك .\r\n- استفاده زن از زيور آلاتى كه بعنوان وديعه نزد اوست .\r\nومثالهاى بسيار ديگرى از اين نوع . همه اين موارد ، در صورتى است كه امانت گذار اجازه چنين تصرفاتى را نداده باشد ، و از سويى نگهدارى آنها نيز مسلتزم اين تصرفات نباشد .\r\nدوم : تفريط آن است كه در اتخاذ تدابير لازم براى حفظ وديعه ، متناسب با عرف وعادتى كه نسبت به هر چيز وجود دارد ، سهل انگارى كند به گونه‌اى كه عرف اين سهل انگارى را ضايع كردن امانت محسوب كند ، مانند :\r\n- نگهدارى امانت در مكانى نامناسب ، مانند قراردادن پول وجواهرات در صندوقى باز يا پارك كردن اتومبيل در خيابان بدون قفل كردن آن .\r\n- نگهدارى كتابهاى به وديعه گذاشته شده در مكانى مرطوب وجايى كه آب به آن نفوذ كرده وكتابها را از بين مىبرد .\r\n- نگهدارى پارچه و لباس در محلى كه آب به آن مىرسد يا در جايى كه حشرات آسيب رسان در آن جا وجود دارند و . .\r\nسوم : اگر در صورت وجود تعدى وتفريط ، وديعه تلف يا خسارتى بر آن وارد شود ، اما اين تلف يا خسارت بسبب تعدى وتفريط نباشد ، بنابر قول مشهور نگهدارنده وديعه ضامن ومسؤول تلف وخسارت وارده بر آن خواهد بود ، ولى احتياط آن است كه دو طرف رضايت يكديگر را به دست آورند .\r\nچهارم : اگر ظالمى به زور وديعه را تصرف كند ، و يا دزدى آن را بدزدد ونگهدارنده وديعه باعث ومسبب اين امر نباشد ، وى هيچ گونه مسؤوليتى در قبال اين رويداد ندارد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nاما اگر نگهدارنده وديعه سبب تسلط ظالم بر امانت شود ، و يا موجب دزدى آن گردد ، چنان كه عرف ، او را باعث تلف شدن وديعه بداند ، يا اينكه در نگهدارىآن سهل انگارى كرده باشد ، بنابر قول اقوى او مسؤول و ضامن است .\r\nپنجم : اگر نگهدارنده وديعه مىتواند خطر تسلط ظالم بر وديعه را با محافظت از آن دفع كند ، اين كار بر او واجب است ، هر چند اين كار مستلزم اين باشد كه وجود آن شىء را نزد خودش انكار كند .\r\nاما اگر دفع خطر ، مستلزم تحمل خسارت مالى است ، اگر اين امر ازمستلزمات حفظ وديعه است ، بر او واجب است كه اين خسارت را تحمّل كند ، اما اگر خسارت زياد باشد و موجب ضرر وحرج شود بر او واجب نيست .\r\n\r\nپايان يافتن وديعه\r\n13 - قرارداد وديعه به سبب عوامل زير باطل مىشود :\r\nاول : با مرگ وديعه گذار يا نگهدارنده وديعه .\r\nدوم : با از ميان رفتن يكى از شرايط اهليّت در نزد يكى از آنها مانند ديوانه شدن ، يادر مورد امين ناتوان شدن از حفظ وديعه .\r\nسوم : با فسخ قرارداد توسط هر يك از آنها ، يعنى در خواست استرداد وديعه توسط مالكش يا پس دادن آن از طرف نگهدارنده .\r\n14 - اگر وديعه گذار بميرد نگهدارنده بايد فوراً وديعه را به وارث « يا درصورت قاصر بودن وارث به وليش » تحويل دهد ، و يا دست كم به وى اطلاع دهد ، و اگر بدون هيچ عذر شرعى در اين كار سهل انگارى واهمال كند مسؤول هرگونه ضرر ، خسارت و يا تلف وديعه مىباشد .\r\n15 - اگر نگهدارنده وديعه بميرد آنچه نزد او به وديعه گذاشته شده است‌تبديل مىشود به وديعه‌اى نزد وارث او ، يا در نزد ولى وارث اگر او قاصر باشد ، واو بايد فوراً آن را به مالكش پس بدهد و يا او را مطلع كند .\r\n16 - اگر نشانه‌هاى نزديك شدن مرگ ، در امين پديد آيند « مانند اينكه دچار بيمارى كشنده ولاعلاجى مثل سرطان گردد » ، در صورتى كه مطمئن نباشد خويشانش وديعه را به مالكش برگردانند ، واجب است آن را به صاحبش و يا به\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nوكيل وى برساند ، اما اگر اطمينان دارد كه وارثانش اين كار را مىكنند ، همين كه وصيت به بازگرداندن آن بكند كافى است ، اگر چه احتياط استحبابى اقتضا مىكند كه اگر بتواند آن را خودش پس بدهد .\r\n\r\nچند مسأله :\r\nاول : اگر شخصى چيزى غصبى و يا دزديده شده‌اى را نزد ديگرى به وديعه‌گذارد ، جايز نيست كه نگهدارنده در صورت امكان آن را به وديعه گذار پس دهد ، بلكه بايد در صورت شناختن مالك ، آن را به مالك اصلى تحويل دهد ، و گرنه بايد با آن معامله مجهول المالك شود .\r\nدوم : اگر وديعه محصولى داشته باشد ، مانند ميوه‌هاى باغ ، و شير و بچه حيوانات ، اين محصولات در درجه اول اختصاص به وديعه گذار دارد مگر اينكه شرط شود براى نگهدارنده باشد .\r\nسوم : جايز است كه نگهدارنده وديعه با اجازه مالك اصلى وديعه را نزد شخص ديگرى كه امين است به وديعه بگذارد .\r\nچهارم : وديعه ، تنها مخصوص اموال منقول نيست ، بلكه به وديعه گذارشتن اموال غير منقول مانند مستغلات و زمين نيز صحيح است .\r\nپنجم : قرارداد وديعه اساساً قراردادى بلا عوض و بدون دريافت اجرت است ، اما بر حسب توافق دو طرف مىتواند با دريافت اجرت همراه باشد .\r\nششم : ظاهراً مقصود از به وديعه گذاشتن پول نزد صرّافها يا بانكها و يا ديگران حفظ عين آن پول نيست ، بلكه آنچه مورد نظر است حفظ ماليّت وارزش آن است ، بنابراين نگهدارنده مىتواند در عين پول تصرف كند و به هنگام تحويل غير از آن پول را بپردازد ، مگر اينكه وديعه گزار شرط كند كه بايد عين پولها نگهدارى شود و عوض نشود .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nفصل نوزدهم : اقرار\r\nرسول خدا ( ص ) فرمودند :\r\n« إِقْرَارُ الْعُقَلَاءِ عَلَى أَنْفُسِهِمْ جَائِزٌ »\r\n. « اقرار عقلا نسبت به خودشان جايز « و مورد قبول » است » .\r\nامام صادق ( ع ) فرمود :\r\n« الْمُؤْمِنُ أَصْدَقُ عَلَى نَفْسِهِ مِنْ سَبْعِينَ مُؤْمِناً عَلَيْهِ »\r\n« 1 » .\r\n« مؤمن راستگوتر است نسبت به خودش « در اقرار چيزى نسبت به خودش » از هفتاد مؤمنى كه بر عليه او اقرار كنند » .\r\n\r\nاقرار چيست ؟\r\n1 - اقرار شهادتى است به ثبوت حقّى بر عهده خود نسبت به ديگرى ، يا نفىحقّى براى خود بر عهده ديگرى .\r\nمثال اقرار اول اين است كه بگويد : به فلانى هزار تومان مديونم يا عباراتى شبيه اين كه حق را براى طرف ديگر بر عهده اقرار كننده اثبات كند .\r\nومثال اقرار دوم ، اينكه بگويد : « من حقّى بر گردن فلانى ندارم » يا « فلانىهيچ چيزى به من مديون نيست » يا هر گونه عبارتى ديگر كه بر نفى هر گونه حقّى براى خود بر عهده ديگرى دلالت كند .\r\n2 - لازم نيست كه اقرار با عبارتى مستقل كه بطور مستقيم از اقرار كننده صادر مىشود باشد ، بلكه ممكن است اقرار از محاوره‌اى بين دو طرف استفاده شود ، مانند اينكه شخصى به ديگرى بگويد : « من از تو هزار تومان مىخواهم » و اوجواب دهد : « بله » ، كه اين پاسخ اقرار محسوب مىشود .\r\n3 - اقرار به هر زبانى قبول است ، حتى اگر به زبانى غير از زبان گوينده باشد ، البته اگر اقرار كننده معناى گفته‌هاى خود را بداند .\r\n\r\n\r\n","description":"","footnote":"\r\n( 1 ) - وسائل الشيعه ج 16 ، كتاب الاقرار ، باب 3 ، ح 1 و 2 .\r\n","page_name":" 431 ","page_number":431},
  {"content":"\r\n\r\n\r\nشرايط اقرار\r\n4 - در صحت اقرار و ترتيب اثر بر آن ، بايد شرايط زير فراهم آيد :\r\nالف : اقرار بايد به نحو قطعى كه هيچ ترديدى در آن نباشد صورت پذيرد ، بنابراين اگر كسى بگويد : « احتمال مىدهم كه به تو بيست گرم طلا بدهكار باشم » ، اين اقرار نيست ، و نيز اگر گفت : « گمان مىكنم » ، يا « شايد » ، يا عباراتى شبيه به اين كه ترديد و شك را نشان مىدهد ، آن عبارت اقرار تلقّى نخواهد شد .\r\nب : عبارت بايد صراحتاً يا ظاهر آن بر اقرار يكنفر نسبت به خود دلالت كند ، بنابراين اگر مثلًا بگويد : « بين ما دينى است به مقدار هزار تومان » اين اقرار به چيزى نيست ، زيرا اين عبارت دلالت نمىكند كه چه كسى بدهكار و چه كسى طلبكار است .\r\nج : در اعتبار اقرار و ترتيب اثر دادن به آن ، شرط است كه به ضرر اقرار كننده باشد ، مانند اينكه به بدهكاريش نسبت به ديگرى و يا به عدم‌طلب چيزى از كسى اقرار كند .\r\nاما اگر اقرار به ضرر شخص ديگرى باشد ، مانند اينكه بگويد محمد هزارتومان به على بدهكار است اين اقرار بر كسى نخواهد بود ، و با اين گفته چيزى براى على ثابت نمىشود ، و همچنين است اگر اقرار به نفع خود شخص باشد ، مانند اينكه بگويد : « فلانى هزار تومان به من بدهكار است » كه اين اقرار عليه ديگرى نافذ نيست .\r\nد : چيزى كه به آن اقرار مىشود ، اگر مال باشد ، بايد در زمره اموالى باشد كه تملك آن براى طرف دوم اقرار صحيح باشد . بنابراين اقرار به خوك ، شراب و هر نوع آلات وابزار حرام براى شخص مسلمان صحيح نيست ، چرا كه مسلمان مالك اين گونه چيزها نمىشود .\r\n5 - اگر اقرار كننده به چيزى مجهول و يا براى طرفى نامعلوم اقرار كند مانند اينكه بگويد : « من به فلانى مقدارى پول بدهكارم » ، يا بگويد : « كسى هزار تومان از من مىخواهد » ، اقرارش صحيح بوده ، و از او خواسته مىشود تا گفته‌اش راتوضيح داده ، ابهام را بر طرف كند .\r\n\r\nشرايط اقرار كننده\r\n6 - اقرار كننده بايد شرايط عمومى اهليّت مانند بلوغ ، عقل ، قصد و اختيار را دارا باشد . اما كودك نابالغ و همچنين ديوانه ، مست ، حواس پرت ، كسى كه به\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nشوخى اقرار مىكند و كسى كه وادار به اقرار شده‌است ، اقرار شان صحيح نيست .\r\n7 - اقرار سفيه در حقوق مالى قابل قبول نيست .\r\n8 - اقرار محجور عليه « 1 » به بدهكارى پذيرفته مىشود . اما اين سخن كه مقر له « كسى كه به نفع او اقرارشده » در گرفتن حقّش از اموال ضبط شده محجور ، با ديگر طلبكاران ، شريك مىشود ، مشكل است .\r\n9 - اقرار انسان مريض در مرض مرگ كه مظنون به دروغگويى در اقرار خود باشد ، تنها نسبت به يك سوم اموالش قابل قبول است ، اما در مورد زياده از اين مقدار ، اقرار اوقابل قبول نيست .\r\n\r\nمُقرٌ له « 2 »\r\n10 - درباره مقر له اهليّت تملّك واستحقاق مورد اقرار شرط مى باشد ، بنابراين اگر اقرار شود كه مثلًا فلان شىء مال حيوانى است ، اين اقرار درست وقابل قبول نيست ، زيرا حيوان استحقاق وقابليت تملك چيزى را ندارد .\r\n11 - در مورد مقر له هيچكدام از شرايط عمومى « عقل وبلوغ و . . » شرط نيست ، بنابراين مىتوان به نفع بچه نا بالغ و ديوانه و . . اقرار كرد ، وحتى اقرار به نفع جنين در رحم مادر نيز صحيح است .\r\n12 - لازم نيست كه مقر له شخص حقيقى « يكى از افراد جامعه » باشد ، بلكه اقرار به نفع اشخاص حقوقى نيز صحيح است . مؤسسات ، شركتها ، مساجد ومجامع ونهادهايى از اين دست در زمره اشخاص حقوقى به شمار مىروند . بنابراين اگر شخصى اقرار كند كه به مسجد يا مدرسه يا مؤسسه ونهادى شبيه به آن مديون است ، اقرارش پذيرفته مىشود .\r\n\r\nاحكام اقرار\r\n13 - اگر شخصى به چيزى اقرار كند وسپس انكار نمايد ، انكارش پذيرفته نيست و اقرار وى همچنان نافذ و صحيح است .\r\n\r\n\r\n","description":"","footnote":"\r\n( 1 ) - محجور عليه يعنى كسى كه به علت ورشكستگى و يا حكم قاضى شرع از تصرف در اموالش منع شده است . ( مترجم ) .\r\n( 2 ) - مقرّله شخصى است كه اقرار كننده به نفع او به چيزى اقرار مىكند . - مترجم .\r\n","page_name":" 433 ","page_number":433},
  {"content":"\r\n\r\n14 - اگر كسى به چيزى اقرار نمايد وسپس حرفى بزند كه اقرارش را لغوكند ، مانند اينكه بگويد : « من به فلانى صد هزار تومان بدهكارم ، البته از راه شرط بندى در قمار » . كه جمله نخست اقرار به بدهكار بودن او است ، در حالى كه جمله دوم ، اين دين را باطل مىكند ، زيرا مال به دست آمده از قمار حرام و اقرار به آن باطل‌است . سؤال اين است كه آيا در اين گونه موارد اقرار ، مورد پذيرش است يا نه ؟\r\nجواب : اگر عرف جمله دوم را سخنى جدا از جمله اول مىشمارد ، اقرار قابل قبول بوده ، ولى گفتارى كه اقرار را لغو مىكند قبول نيست ، اما اگر عرف دو جمله را بعنوان يك جمله به حساب مىآورد ، پذيرش اقرار به جهت عدم اطمينان از اصل اقرار ، مورد اشكال است .\r\n15 - اگر جمله‌ى اقرار در برگيرنده استثنا باشد ، قبول است . بنابراين اگر كسى بگويد : « من به فلانى هزار تومان بجز صد تومان بدهكارم » ، اقرارش در مورد نهصد تومان بوده و صحيح است .\r\n16 - اما اگر استثنا به صورتى بود كه شامل تمام شىء مورد اقرار گرديده و آن را لغو مىكند ، مانند اينكه بگويد : « من به تو هزار تومان بجز هزار تومان بدهكارم » ، اگر عرف سخن او را يك جمله به شمار آورد تمام گفتار او باطل‌است ، واقرارى در كار نخواهد بود ، اما اگر عرف قسمت اول گفته او را اقرار بداند ، استثناى او باطل است .\r\nمعيار ، در تمام اين موارد ، فهم عرف در گفتگوها ومحاوره ها است ، بنابراين اگر عرف گفته شخصى را اقرار دانست ، سخنش اقرار بوده ، و بر آن ترتيب اثر داده مىشود ، اما اگر در اقرار بودن آن ترديد باشد ، هيچ ترتيب اثرى به آن داده نمىشود .\r\n17 - اگر شخصى به صورت جدا از هم به يك چيز براى دو نفر اقراركرد ، مانند اينكه بگويد : اين اتومبيل مال محمد است وسپس بگويد بلكه مال على است ، اتومبيل به نفر اول ، و مبلغ معادل ارزش آن به نفر دوم داده مىشود البته اين امر در جايى است كه در سخن شخص ، دلالتى عرفى بر اقرار به نفع هر دونفر\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nباشد ، به گونه‌اى كه اقرار دوم خود اقرارى ديگر باشد « مانند اينكه مثلا قيمت اتومبيل را به نفر دوم بدهكار باشد . »\r\nاما اگر گفتار دوم به نوعى اعراض و دست كشيدن از گفتار اول باشد ، وتمام‌گفتار در يك جمله بيايد به گونه‌اى كه عرف در اقرار اول شك كند ، اتومبيل براى فرد دوم ثابت مىشود . يا اينكه گفته شود كه اقرار دوم به همان اتومبيل‌است كه در اين صورت پس از اينكه اتومبيل با استناد به اقرار اول به شخص اوّل رسيد ، دومين اقرار به منزله ى اقرار درباره مال ديگرى به شمار مى رود .\r\nبدين ترتيب بايد از محتواى سخن شخص اقرار كننده به وسيله قراين اطمينان حاصل كنيم وقراين هم مختلف است ، و حكم در هر مورد تابع قراين خودش است .\r\n\r\n","description":"","footnote":"","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n\r\nفصل بيستم : حَجْر\r\nامام صادق ( ع ) فرمودند :\r\n« انْقِطَاعُ يُتْمِ الْيَتِيمِ بِالِاحْتِلَامِ وَ هُوَ أَشُدُّهُ وَ إِنِ احْتَلَمَ وَ لَمْ يُؤْنَسْ مِنْهُ رُشْدُهُ وَ كَانَ سَفِيهاً أَوْ ضَعِيفاً فَلْيُمْسِكْ عَنْهُ وَلِيُّهُ مَالَهُ . . . »\r\n« 1 »\r\n« پايان يتيمى يتيم به آن است كه محتلم شود كه اين خود نشانه رشد اوست ، واگرمحتلم بشود اما به رشد كافى نرسيده باشد و سفيه و يا ضعيف باشد ، ولىّ او بايد وى را از تصرف در اموال خود منع كند . »\r\nهمچنين روايت شده است كه وقتى كسى نسبت به پرداخت بدهيش به بدهكاران سهل انگارى و از آن سرپيچى مىكرد ، اميرالمؤمنين ( ع ) ورشكستگيش را اعلام مىكردند ، وسپس به وى دستور مىدادند ، تا مالش را بين طلبكاران به اندازه حقشان تقسيم كند و اگر از اين كار ابا مىكرد مال او را خود مىفروختند وسپس بين طلبكاران تقسيم مىكردند « 2 » .\r\n\r\nحَجْر چيست ؟\r\nحَجر يعنى منع و در اصطلاح شرعى عبارتست از منع شخص از تصرف در اموال خود به سبب يكى از علّتهاى زير :\r\n1 - كودكى « عدم بلوغ شرعى » .\r\n2 - ديوانگى .\r\n3 - سفاهت .\r\n4 - ورشكستگى .\r\nبه شخصى كه از تصرف در اموالش منع شده محجور عليه « ممنوع‌التصرف » گفته مىشود .\r\n\r\n\r\n","description":"","footnote":"\r\n( 1 ) - وسائل الشيعة ج 13 ، احكام حجر ، ص 141 ، باب 1 ، ح 1 . والكافى ج 7 ، ص 68 .\r\n( 2 ) - وسائل الشيعة ج 13 ، احكام حجر ، ص 146 ، باب 6 ، ح 1 . والتهذيب ج 6 ، باب 92 ، ص 299 .\r\n","page_name":" 437 ","page_number":437},
  {"content":"\r\n\r\n\r\nاول : كودكى\r\n1 - كودك كسى است كه به حد بلوغ شرعى نرسيده است « 1 » .\r\n2 - كودك نابالغ در سه مورد از نظر شرعى ممنوع التصرف است :\r\nالف : نسبت به اموالش ، بنابراين قراردادهايى كه از سوى وى منعقد مىشوند مانند : فروش ، اجاره ، صلح ، هبه ، قرض ، وديعه ، عاريه ، شركت ، مضاربه و ديگر قراردادهايى از اين دست صحيح نيست .\r\nب : نسبت به ذمه‌اش ، بنابراين قرض گرفتن ونيزخريد و فروش نسيه وى صحيح نمىباشد ، هرچند زمان پايان مهلت مقرر ، مصادف با زمان بلوغ شرعى وى باشد .\r\nج : نسبت به نفس خود ، بنابراين او نمىتواند به عقد ازدواج ، اجير كردن خود ، طلاق ، طرف قراردادهاى مضاربه ، مزارعه يا مساقات به عنوان عامل ، مبادرت ورزد .\r\n\r\nاحكام كودك\r\n3 - صحيح نبودن تصرفات كودك در موارد مذكور هيچ ارتباطى با وجود مصلحت يا عدم آن ندارد ، بلكه حتى اگر مصلحت بسيار زيادى در تصرفات او باشد نيز اين تصرفات صحيح نيست .\r\n4 - همچنين - بنابر قول مشهور - اذن قبلى ولىّ نسبت به تصرفات كودك نابالغ ونيز اجازه‌ى بعدى او هيچگونه اثرى بر تصحيح تصرفات وى ندارد .\r\n5 - كودك نابالغ مىتواند توسط برخى از عوامل مالكيت - غير از عقود وتعهدات - مالك اشياء شود ، مانند اينكه بواسطه حيازت « 2 » مالك هيزم وعلف‌شود ، و بواسطه صيد مالك ماهى شود ، و بواسطه انجام دادن عمل درخواست شده در جُعاله « 3 » مالك مال الجُعاله شود .\r\n\r\n\r\n","description":"","footnote":"\r\n( 1 ) - احكام مربوط به بلوغ شرعى براى هر دو جنس زن و مرد ، در ابتداى « احكام عبادات » در باب « احكام تقليد وبلوغ » ذكر شده است .\r\n( 2 ) - حيازت يعنى بدست آوردن چيزهاى مباح .\r\n( 3 ) - احكام جعاله را در صفحه 355 مراجعه نمائيد .\r\n","page_name":" 438 ","page_number":438},
  {"content":"\r\n\r\n\r\nولايت بر كودك\r\n6 - ولايت تصرف در اموال كودك نابالغ و رعايت منافع وكارهايش به اشخاص زير بر مىگردد :\r\nالف : پدر وجدّ پدرى .\r\nب : با نبود اين دو ، اين امور به قيّم معينى كه يكى از اين دو نفر « پدر يا جد پدرى » وصيّت كرده‌اند باز مىگردد .\r\nج : در صورت نبودن قيّم و وصى ، ولايت به حاكم شرع بر مىگردد .\r\nد : با نبود حاكم شرع ظاهراً ولايت از آن مؤمنين عادل است .\r\nاما مادر ، جد مادرى ، برادر ، عمو ودايى به هيج وجه ولايتى بر كودك صغير ونابالغ ندارند .\r\n7 - واجب است كه ولى طفل در تصرف در اموال وسامان دادن به شؤونات او مصلحت وى را رعايت كند ، بنابراين اگر با اموال او تجارت مىكند ، يا آن را نزد شخص يا مؤسسه‌اى به وديعه مىگذارد ، يا با آن مضاربه مىنمايد ، و يا تصرفاتى غير از اين ، واجب است كه مصلحت كودك را در نظر بگيرد .\r\n8 - شرط نيست كه پدر وجد پدرى كه ولىّ كودك اند عادل باشند ، اما اگر براى حاكم شرع ثابت شد كه اين دو به منافع كودك ضرر مىرسانند ، اين دو را از مقام ولايت عزل نموده و از تصرف در اموال او منع مى نمايد .\r\n9 - جايز است كه ولى طفل او را براى آموختن صنايع وحرفه‌ها وفنون مفيد به مراكز مورد اعتماد بفرستد ، همچنانكه جايز است او را به مدارسى كه‌خواندن و نوشتن و ساير علوم مفيد را تدريس مىكنند بفرستد ، اما - در همان‌حال - لازم است اورا از هر چه كه تأثيرات منفى بر عقايدش مىگذارد و اخلاق اورا فاسد كرده ومنحرفش مىنمايد حفظ كند .\r\n10 - ولى طفل اگر هزينه‌هاى زندگى طفل را از اموال او مىپردازد ، بايد ميانه روى پيش گرفته ، و از اسراف وتبذير وتنگدستى وبخل پرهيز كند ، و در اين مورد به عادت طفل واطرافيان وهمسانان او عمل كند ، ونيز در اين امر شأن وجايگاه اجتماعى طفل را مورد توجّه قرار دهد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nاول : پايان يافتن محجوريت\r\n11 - ممنوع التصرف بودن طفل نابالغ با رسيدن وى به حد بلوغ شرعى وتحقق رشد به معناى عدم سفاهت « به معنايى كه ان شاء اللَّه به زودى بيان مىكنيم » پايان مى يابد .\r\n12 - بلوغ شرعى طفل به محض اقرار وى بدان ثابت نمىشود ، بلكه بايد اين امر با راههاى ديگرى مثل آزمايش ، سن و گفته ولى او ثابت گردد .\r\n13 - به هنگام شك در بلوغ شرعى طفل وپايان يافتن محجوريت او ، به عدم بلوغ وبقاى محجوريت حكم مىشود .\r\n\r\nدوم : ديوانگى\r\n14 - حكم ديوانه در تمام مواردى كه ذكر شد ، مانند حكم طفل نابالغ است ، بنابراين او در مورد اموال ، ذمّه و نسبت به نفس خودش محجور عليه ، و ممنوع التصرف‌است .\r\n15 - اشكالى در اين نيست كه ولايت بر ديوانه‌اى كه ديوانگى او از دوران قبل از بلوغ آغاز شده ، از آن پدر وجد پدرى واشخاص ياد شده در احكام طفل مىباشد ، اما ديوانه‌اى كه بعد از بلوغ ديوانه شده است و در تحت ولايت پدر وجد نبوده چطور ؟ آيا ولايت اين دو ، بار ديگر بر وى باز مىگردد ، يا حق ولايت ، مستقيماً به حاكم شرع مربوط مىشود ؟\r\nاحتياط واجب اقتضا مىكند كه دوطرف « پدر و حاكم شرع » در مسئله ولايت بر ديوانه توافق بكنند .\r\n16 - شخص بالغى كه مست است ، وهنگام مستى در اعمالش هيچ قصد واراده‌اى ندارد ، تمام عبادتها وتصرفاتش باطل بوده و حكم او در مورد سرپرستى وولايت - بنابر اقرب - حكم كسى است كه پس از رسيدن به سن بلوغ و عاقل بودن ، ديوانه مىشود .\r\n\r\nسوم : سفاهت\r\n17 - سفيه به كسى گفته مىشود كه رشيد نيست وتصرفات ماليش در چهارچوبى عقلايى نبوده وعرف او را در تصرفاتش چه در زمينه به دست آوردن مال و چه در زمينه هزينه كردن آن خارج از زمره عقلا وافراد رشيد مىشمارد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n18 - سفيه از لحاظ شرع ممنوع التصرف است ، بنابراين همانگونه كه درمورد طفل نابالغ و ديوانه اشاره كرديم ، تصرف او در اموال واملاكش صحيح نيست ، همچنين او در مورد ذمه‌اش نيز ممنوع التصرف است .\r\n19 - اما آيا ممنوعيت سفيه از تصرف در اموالش متوقف بر صدور حكم ازجانب حاكم شرع است ؟\r\nدر آنچه مربوط به عمل فردى است جايز نيست كه با شخصى كه مىدانيم سفيه است در مورد امور مالى معامله كنيم .\r\nاما در آنچه مربوط به عموم است ، حكم كردن به سفاهت كسى ممكن نيست مگر با حكم حاكم شرع .\r\n\r\nولايت بر سفيه\r\n20 - اگر كسى درحالى كه سفيه است به بلوغ شرعى برسد ، ولايتى كه از دوران كودكى بر او بوده همچنان ادامه مىيابد ، اما اگر بعد از بلوغ سفيه شد ، مشهور است كه حق ولايت بر او براى حاكم شرع است ، اما بنابر احتياط - همانگونه كه در مورد ديوانه گفتيم - بايد بين پدر ، جد يا وصى اين دو وحاكم‌شرع توافق صورت گيرد .\r\n\r\nاحكام سفيه\r\n21 - درست نبودن تصرفات سفيه به معناى بطلان آن در هر حال نيست ، بلكه تصرفات او اگر با اذن يا اجازه ولى باشد صحيح است .\r\n22 - به نظر مى رسد كه رسيدن به رشد عقلى شرط صحت هرگونه قرارداد وتعهدى است ، اما سفاهت ونبود رشد عقلى هميشه در يك درجه و در همه زمينه‌ها نيست ، چون ممكن است شخصى در زمينه‌اى عاقل ورشيد و در زمينه‌اى ديگر سفيه باشد .\r\nبنابراين اگر عرف كسى را در موردى معيّن سفيه بداند ، تصرف او درهمين مورد خاص نادرست است . مثلًا اگر سفاهت شخصى شامل امورى مانند ازدواج و طلاق باشد ، ازدواج و طلاق از جانب او صحيح نخواهد بود ، وهمچنين‌است در ساير موارد .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n23 - اموال سفيه تحت تصرف و در اختيار او قرار نمىگيرد ، مگر بعد ازاطمينان از رشد عقلى او .\r\n\r\nچهارم : ورشكستگى\r\n24 - ورشكستگى يعنى باقى نماندن مالى براى آدمى وناتوانى او از اداى بدهى هايش ، و اگر حاكم شرع به ورشكستگى چنين شخصى حكم كند به او « مُفَلَّس » گفته مىشود . بنابراين ورشكسته يا مُفَلَّس كسى است كه از تصرف در اموالش به خاطر عدم توانايى در اداى بدهى هايش ممنوع شده است .\r\n25 - كسى كه بدهىهاى بسيارى بر عهده‌اش باشد ، حتى اگر بدهى هايش‌چندين برابر مالش باشد ، مادامى كه حاكم شرع او را ممنوع التصرف نكرده است ، مجاز است در اموالش تصرف كند .\r\nالبته اين امر زمانى درست است كه تصرفات او موجب ضايع شدن حقوق طلبكاران وظلم بر آنها نشود ، اما اگر موجب اجحاف در حقوق آنان گردد حكم به جواز تصرف اشكال دارد .\r\n26 - ممنوعيت در تصرف اموال براى شخص ورشكسته‌اى كه بدهيهاى بسيار بر عهده دارد اعمال نمىشود مگر با احراز شرايط زير :\r\nالف : اينكه بدهيهاى او شرعاً به اثبات رسيده باشد .\r\nب : اينكه املاك او از جمله پولهاى نقد ، اموال منقول و غير منقول ، طلبهاى او از مردم ، البته غير از استثناهاى دين « 1 » نتوانند بدهيهاى وى را بپوشانند .\r\nجيم : بايد بدهيها حالّ باشد « يعنى مؤجل و مدت دار نباشد » ، چون ، نمىتوان‌كسى را به خاطر بدهىهاى مدت دارى كه هنوز زمان آنها به سرنيامده محجورنمود ، مگر اينكه حاكم شرع اقامه قسط و عدل را متوقف بر ممنوع التصرف ساختن چنين شخصى ببيند ، كه در اين صورت حجر اشكالى ندارد .\r\n\r\n\r\n","description":"","footnote":"\r\n( 1 ) - درباره‌اى استثناهاى دين رجوع كنيد به احكام دين و قرض ، صفحه 406 .\r\n","page_name":" 442 ","page_number":442},
  {"content":"\r\n\r\nدال : اينكه تمام طلبكاران يا بعضى از آنان در باره اين امر به حاكم شرع مراجعه وشكايت كنند و از او بخواهند تا شخص مورد نظر را از تصرف دراموالش ممنوع كند ، اين در جايى است كه مسأله مربوط به حقوق شخص افراد باشد ، اما اگر جايى حق عمومى جامعه در كار باشد ، مانند فساد اقتصادى يا امرى كه اعتبار كشور را در معرض خطر قرار مىدهد ، همچون ورشكستگى يك بانك ، يا مجموعه اقتصادى بزرگ و مانند اينها ، در اين صورت جايز است حاكم شرع حتى پيش از درخواست طلبكاران - ورشكستگى مؤسسه مالى مورد نظر را اعلام كند .\r\n\r\nاحكام ورشكستگى\r\n27 - اگر حاكم شرع ، بعد از احراز شرايط چهار گانه ، شخص ورشكسته را ممنوع از تصرف در اموال خود اعلام كند ، از همان لحظه ممنوعيت ، اموال مورد حجر متعلّق به حق طلبكاران مى باشد ، و به همين جهت هر گونه تصرف در آن ، چه تصرفات معوّض و چه بدون عوض جايز نيست مگر با اذن قبلى يا اجازه بعدى از ايشان .\r\n28 - پس از صدور حكم حاكم شرع واعلام ورشكستگى شخص وممنوعيت او از تصرف در اموالش ، حاكم شرع شروع به فروش آنها كرده ، ما حصل را بين طلبكاران به نسبت طلبشان تقسيم مىكند .\r\nوهمانگونه كه در احكام دين اشاره كرديم ، استثناهاى دين و همچنين اموال رهن داده شده نزد بعضى از طلبكاران فروخته نمىشوند ، زيرا كه حق رهن‌گيرنده در مورد رهن بر ديگران مقدّم است ، و او حق خود را بطور كامل از مورد رهن بر مىدارد بدون اينكه ديگر طلبكاران در اين امر با او شريك شوند .\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\n\r\nفصل بيست و يكم : غصب واتلاف\r\nرسول خدا ( ص ) در حديث مناهى فرمودند :\r\n« مَنْ خَانَ جَارَهُ شِبْراً مِنَ الْأَرْضِ جَعَلَهُ اللَّهُ طَوْقاً فِى عُنُقِهِ مِنْ تُخُومِ الْأَرْضِ السَّابِعَةِ حَتَّى يَلْقَى اللَّهَ يَوْمَ الْقِيَامَةِ مُطَوَّقاً إِلَّا أَنْ يَتُوبَ وَ يَرْجِعَ »\r\n« 1 » .\r\n« هر كسى به همسايه‌اش به اندازه يك وجب از زمين او خيانت كند ، خداوند آن را طوقى از اعماق زمين هفتم بر گردنش مىنهد تا اينكه در روز قيامت در اين حال خدا را ملاقات كند ، مگر اينكه توبه كند ورجوع نمايد . »\r\nوامير المؤمنين ( ع ) فرموده اند :\r\n« الْحَجَرُ الْغَصْبُ فِى الدَّارِ رَهْنٌ عَلَى خَرَابِهَا »\r\n« 2 » .\r\n« سنگ غصبىاى كه در خانه‌اى به كار رفته ، گرو ويرانى آن خانه است . »\r\n\r\nغصب چيست ؟\r\n1 - غصب يعنى : تسلّط تجاوزكارانه بر مال يا حق ديگرى .\r\n2 - غصب گناه است ، زيرا از مصاديق تجاوز به اموال و حقوق مردم بشمار مىرود ، از رسول خدا ( ص ) روايت شده كه فرمودند :\r\n« لَا يَحِلُّ مَالُ امْرِئٍ مُسْلِمٍ إِلَّا بِطِيبَةِ نَفْسٍ مِنْهُ »\r\n. « مال انسان مسلمان براى ديگرى حلال نيست مگر با رضايت قلبىصاحبش » .\r\nونيز در خطبه‌اى كه در روز عيد قربان بيان كردند فرمودند :\r\n« ان دماءكم وأموالكم حرام كحرمة يومكم هذا فى بلدكم هذا »\r\n. « خون و اموال شما حرام است - براى ديگران - مانند حرمت اين روز در اين‌شهر . »\r\nونيز فرمودند :\r\n« مَنْ خَانَ جَارَهُ شِبْراً مِنَ الْأَرْضِ طَوَّقَهُ اللَّهُ يَوْمَ الْقِيَامَةِ إِلَى سَبْعِ أَرَضِينَ »\r\n.\r\n\r\n\r\n","description":"","footnote":"\r\n( 1 ) - وسائل الشيعة ج 17 ، كتاب الغصب ، باب 1 ، ص 309 ، ح 2 .\r\n( 2 ) - همان ، ح 5 ، و : بحارالانوار ، ج 101 ، باب 4 ، ص 258 .\r\n","page_name":" 445 ","page_number":445},
  {"content":"\r\n\r\n« هر كسى يك وجب از زمينى را غصب كند ، خداوند در روز قيامت آن را از طبقات هفتگانه زمين بسان طوقى برگردن او مىنهد » .\r\n3 - در حرام بودن غصب ومترتب شدن ضمانت بر آن فرقى ندارد كه غصب از مسلمان باشد و يا كافرى كه اموالش مورد احترام است ، همچنانكه فرقى ندارد طرفى كه اموالش غصب شده ، شخص حقيقى باشد ، يا مؤسسه و يا شركتى باشد ، حال آن نهاد خصوصى باشد يا دولتى .\r\n\r\nاقسام غصب\r\n4 - مال غصبى به دو گونه است :\r\nالف : جزء اموال و حقوق خصوصى باشد .\r\nب : از اموال و حقوق عمومى باشد .\r\nبراى روشن شدن مطلب به مثالهاى زير توجه كنيد :\r\n- اموال خاص : مانند اينكه شخصى اتومبيل يا منزل يا لباس ، يا لوازم ، يا هرگونه شىء شخصى فرد ديگرى را غصب كند .\r\n- حقوق خاص : مانند اينكه كسى مكان معينى را در مسجد براى اقامه نماز خود برگزيند ، اما ديگرى بيايد و آن را غصب كند كه در اين صورت او مالى راغصب نكرده ، بلكه حق خاص كسى را در استفاده از مكانى كه در مسجد براى نماز برگزيده بود ، را غصب كرده وهمينگونه است نسبت به ساير اماكن عمومى .\r\n- اموال عمومى : مانند اينكه كسى بر زمينى موقوفى تسلط يافته ، ومنزلى رابراى خودش در آن بنا كند .\r\n- حقوق عمومى : مانند اينكه كسى مردم را از ورود به مسجد يا كتابخانه عمومى جهت استفاده از آن منع كند ، و يا از عبور مردم بر روى پلى يا از گذر در خيابانى عمومى و يا از تفريح در پاركى همگانى جلوگيرى كند ، و يا دانش‌آموزان را در استفاده از مدرسه و مانند آن منع نمايد ، كه در اين گونه موارد غاصب ، حقوق عمومى را غصب كرده است .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nآثار غصب\r\n5 - بر غصب سه امر اساسى مترتب است :\r\nاول : گناه ، چرا كه تمام انواع غصب گناه است و واجب است كه مرتكب آن به سوى خداوند متعال توبه كند ، علاوه بر اينكه بايد تمام آثار مالى غصب را نيز ، آنگونه كه ذكر خواهيم كرد ، از بين ببرد .\r\nدوم : واجب است كه مال غصبى را به صاحبش ، يا به ولى او ، يا به وارثش پس دهد ، حال چه شىء غصبى مال باشد ، و چه حقّ باشد ، و چه شيئى عينى باشد و چه منفعت باشد .\r\nسوم : شخص غاصب ضامن مال غصبى است ، به اين معنا كه مسؤوليت نگهدارى شىء غصبى را به همان صورتى كه در روز غصب بود بر عهده دارد و بايد از هرگونه ضرر و فساد و يا اتلاف شىء غصبى ممانعت كند ، و در صوت اتلاف يا ضرر و يا فساد بنابر آنچه به تفصيل خواهد آمد مسؤوليت جبران خسارت مال را دارد .\r\n\r\nچگونگى ضمان\r\n6 - مادامى كه شىء غصبى موجود است واجب است به مالكش باز گردانده شود ، حتى اگر مستلزم پرداخت مبالغ وتحمل سختيهايى باشد .\r\n7 - اگر باز گرداندن شىء غصبى مستلزم ضررى براى غاصب باشد ، مانند اينكه بعضى مصالح ساختمانى را غصب كرده و در پى ساختمانى مرتفع به كار برده ، آيا واجب است كه اين مصالح را باز گرداند ، حتى اگر اين كار مستلزم خراب كردن بناى ساخته شده باشد ؟\r\nدر اين صورت بايد موازنه‌اى بين شىء غصبى و بين آثار مترتب بر اعاده آن صورت پذيرد ، بنابراين اگر بازگرداندن جنس غصبى موجب آثارى شودكه عنوان فساد در زمين بر آن منطبق گردد ، و يا حتى سبب سختى و ضرر بسيار زيادى « حرج » گردد ، قائل شدن به وجوب اعاده عين شىء غصبى مشكل مى باشد ، به دليل قول خداوند متعال در باره ربا كه فرموده : لَا تَظْلِمُونَ وَ لَا تُظْلَمُونَ « 1 » « نه ستم مى كنيد ، و نه بر شما ستم وارد مىشود » ، يعنى پاسخ ظلم به وسيله ظلم مطلوب نيست وحال آنكه خداوند فرموده :\r\n\r\n\r\n","description":"","footnote":"\r\n( 1 ) - بقره ، 279 .\r\n","page_name":" 447 ","page_number":447},
  {"content":"\r\n\r\nفَمَنِ اعْتَدَى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ « 1 » « وبطور كلى هر كس به شما تجاوز كرد ، همانند آن بر او تعدّى كنيد » . در اين گونه موارد بايد به عرف ودادگاه شايسته رجوع كرد .\r\n8 - علاوه بر بازگرداندن شىء غصبى ، غصب كننده بايد منافعى را كه مالك اصلى در مدت غصب مال از دست داده ، بپردازد ، مثلًا اگر شىء غصبى اتومبيلى باشد ، غصب كننده علاوه بر اعاده آن بايد اجرت استفاده از آن را در خلال مدت غصب نيز بپردازد ، همينطور است خانه غصبى ، كه بايد اجرت سكونت در آن را بدهد ، و در مورد اين حكم تفاوتى ندارد كه غاصب از منافع شىء غصبى « يعنى سوار شدن بر اتومبيل وسكونت در خانه » استفاده كرده باشد يا نه .\r\n9 - اگر كسى كه مالش غصب شده اهليّت نداشته باشد « مانند كودك نا بالغ يا ديوانه » واجب است كه شىء غصبى به ولىّ شرعى او باز گردانده شود ، و اگر مال به مالكى كه اهليت ندارد بازگردانده شود ، غاصب تا زمانى كه آن را به ولىّ شرعى تحويل نداده ، ضامن‌خواهد بود .\r\n10 - اگر شىء غصبى از اموال عمومى و غير شخصى مانند وقف باشد ، واجب است كه به متولى مخصوص آن تحويل داده شود ، اگر متولى وجودنداشت ، بايد به حاكم شرع داده شود .\r\n\r\nضمان چيزهاى قيمى ومثلى\r\n11 - اگر شىء غصب شده « يا هر شىء مضمون ديگرى » تلف شود ، درصورتيكه از اشياء مثلى است بايد مانند آن را پس داد ، ولى اگر از اشياء قيمىاست واجب است كه بهاى آن داده شود « 2 » ، و اگر در شىء مثلى امكان دادن مثل آن نباشد ، « مثلًا به دليل نبودن آن شىء در بازار » ضمانت در اينجا نيز به قيمت تبديل مىشود .\r\n\r\n\r\n","description":"","footnote":"\r\n( 1 ) - بقره ، 194 .\r\n( 2 ) - براى روشن شدن معناى چيزهاى مثلى وقيمى به صفحه 402 . رجوع شود .\r\n","page_name":" 448 ","page_number":448},
  {"content":"\r\n\r\n12 - اگر مثل شىء تلف شده در بازار وجود دارد ، لكن قيمت آن بيشتر از بهاى معمول است « يعنى بيشتر از ثمن المثل است » بر غصب‌كننده واجب است كه آن را تهيه كرده و به شخصى كه مالش را غصب كرده پس‌دهد .\r\n13 - در مورد ضمانت شىء قيمى ، اگر قيمت شىء غصب شده در روز غصب با قيمت آن در روز تلف متفاوت باشد ، قيمتى كه غاصب بايد آن را بپردازد كدام است ؟\r\nبعضى مى گويند كه بايد قيمت روز غصب را بپردازد و بعضى ديگر مى گويند كه بايد قيمت روز تلف را بدهد ، اما در اينجا احتمال ديگرى نيز وجود دارد و آن اين است كه بهاى شىء غصب شده را در روز پرداخت آن بدهد ، اين احتمال به ادله شرعى نزديكتر است ، ومعيار در تعيين قيمت ، عرف ودادگاه صالح مى باشد . بنابراين گاهى واجب مىشود كه بالاترين قيمت از روز غصب تا روز پرداخت ، داده شود . اين امر در صورتى است كه قيمتها بسيار تفاوت داشته باشد وعرف ، شخصى را كه مالش غصب شده ، به‌جهت تفاوت قيمتها متضرر به حساب آورد .\r\n14 - اگر شىء غصبى در شهرى غير از شهرى كه در آن غصب صورت پذيرفته از بين برود ، و قيمت آن بين دو شهر متفاوت باشد ، مرجع تعيين قيمت دراينجا عرف است ، زيرا حق كسى را كه مالش غصب شده بهتر تشخيص مىدهد ، نظر نزديكتر به قواعد فقهى آن است كه يا قيمت روز پرداخت ، يا بالاترين دو قيمت را بپردازد ، اين امر را عرف بواسطه تشخيص دادگاه شايسته معين مىكند ، و احتياط در جلب رضايت دو طرف است .\r\n15 - غاصب بايد در حالت ضمانت قيمت ، بها را به واحد پول رايج در آن كشور ، بپردازد ، مگر اينكه دو طرف بر چيزى غير از آن توافق كنند .\r\n16 - ضمانت با استمرار تسلّط بر جنس غصبى ادامه مىيابد ، اما پس از ادا وبازگرداندن آن ، ضمانت تمام مىشود ، بنابراين اگر كسى مال ديگرى را غصب‌كرده وسپس بازگردانده و در محل سابقش قرار دهد ، و آن مال پس از اعاده به محل سابقش تلف شود ، اگر عرف ، قرار دادن آن را در جاى پيشينش بازگرداندن ، به حساب آورد ، ضمانتى وجود ندارد .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\nمسؤوليت عيب واختلاط\r\n17 - اگر جنس غصبى ناقص شده و يا معيوب شود ، مسؤوليت آن بر عهده غاصب بوده ، و بر او واجب است كه آن را به صاحبش پس داده وعلاوه بر اين‌ارش « 1 » آن ، « ما به التفاوت آسيب و ضرر » را نيز بپردازد ، مالك نيز حق ندارد كه غصب كننده را ملزم به پرداخت كل قيمت كرده وشىء غصبى معيوب را هم بگيرد ، مگر اينكه عرف ، باز گرداندن كامل حق مالك را تنها با دادن قيمت كامل آن ، به رسميّت شناسد ، مثل اينكه عيب يا نقص به اندازه‌اى زياد باشد كه گرفتن شىء همراه ارش موجب ضرر مالك شود .\r\n18 - اگر جنس غصبى با جنس ديگرى مخلوط شود بطوريكه جدا كردن آن‌دو از يكديگر به آسانى ممكن باشد « مانند اينكه يك تن سيب غصبى با يك تن پرتقالى كه از آن خود غاصب است مخلوط شود » واجب است كه آن را جدا كرده‌وبه صاحبش بازگرداند .\r\nاما اگر اين اختلاط به صورتى است كه جدا كردن آن مشكل باشد « مانند اينكه گندم غصبى با جو مخلوط شود » اگر در جدا كردن اين دو سختى بسيار « حرج » يا ضرر يا فساد نباشد ، واجب است كه جدا شده و به صاحبش بازگردانده شود .\r\n\r\nمسؤوليت سقوط قيمت\r\n19 - اگر جنس غصبى موجود باشد ، اما قيمت آن در خلال مدت غصب سقوط كرده وكم شود ، آيا در اين مورد ، غاصب ضامن سقوط قيمت است ، يا نه ؟\r\nاگر غاصب باعث شود كه صاحب مال ، از مالش در وقت مناسب استفاده نكند ، مانند اينكه دولت پولها را پس از هشدار قبلى از اعتبار انداخته و باطل كند ، واين‌امر در خلال زمان غصب اتفاق بيفتد ، و يا قيمتها به تدريج و با تبديل فصل‌تابستان به زمستان پايين آيد وكالا ، يك كالاى تابستانى باشد ، وتسلّط غاصب بر مال سبب پايين آمدن بهاى آن شود ، بدون ترديد وى ضامن خواهد بود .\r\n\r\n\r\n","description":"","footnote":"\r\n( 1 ) - ( ارش ) يعنى مابه التفاوت بهاى شىء سالم وبهاى گونه معيوب از همان‌شىء ، به عنوان نمونه اگر بهاى شىء غصب شده سالم هزار تومان باشد ، وبهاى آن‌پس از معيوب شدن و آسيب ديدن هشتصد تومان شود ، ارش در اينجا دويست تومان خواهد بود .\r\n","page_name":" 450 ","page_number":450},
  {"content":"\r\n\r\n\r\nزراعت در زمين غصبى\r\n20 - اگر غاصب در زمين غصبى ، زراعت يا درختكارى كند ، زراعت و درختها ومحصولات آن براى شخص غاصب است ، و بر او واجب است كه اجرت استفاده از زمين را مادامى كه در آن زراعت وكشاوزى او ادامه دارد ، به صاحبش بدهد ، و اگر صاحب زمين از او بخواهد كه زراعت وكشاورزى خود را از بين ببرد بر او واجب است كه اين كار را بكند ، حتى اگر اين امر موجب ضرر وزيان او شود ، مگر اينكه اين امر موجب اسراف و يا باعث فساد در زمين شود ، همچنانكه بر او واجب است زمين مورد نظر را هموار كرده وضررهاى ناشى از كاشت ، داشت وبرداشت را جبران كند ، مگر اينكه صاحب زمين به غير از اين امر راضى شود .\r\n\r\nغصب از غاصب\r\n21 - اگر عده‌اى غاصب مالى را پشت سر هم غصب كنند ، به اين صورت كه شخصى مالى را غصب كند و سپس فرد ديگرى نيز بيايد و اين مال را از او غصب‌كند وسپس شخص سومى آن را از دومى غصب كند و . . . سپس شىء مغصوب تلف شود ، ضمانت مال غصبى بر عهده كيست ؟\r\nدر جواب بايد گفت :\r\nالف : ضمانت بر عهده غاصبى است كه مال غصبى نزد او تلف شده است .\r\nب : صاحب مال حق دارد كه حقش را از هر كدام از غصب كنند گان كه مىخواهد مطالبه كند ، همچنانكه مىتواند آن را از همه آنها به نسبت مساوى يا متفاوت بگيرد .\r\nجيم : اگر مالك حقش را از غاصبى كه مال نزد او تلف شده بگيرد ، وى حق نداردكه به ديگر غصب كننده‌ها مراجعه و از آنها مطالبه غرامت كند ، اما اگر مالك به ساير غصب كننده‌ها مراجعه كند ، آنها حق دارند براى جبران خسارت خود به غصب كننده‌اى كه مال را تلف كرده مراجعه نموده و از او بخواهند تا خسارت را پرداخت كند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nمقبوض به عقد فاسد « 1 »\r\n22 - هر گونه مالى كه به سبب باطل تحت سلطه وملكيت شخصى در آيد ، حكم آن از جهت ضمانت مانند حكم مال غصبى است ، هر چند تسلط بر آن ناشى از ظلم وتجاوز نباشد ، بنابراين مسؤوليت محافظت وبازگرداندن مال به صاحبش بر عهده آن شخص است ، اكنون توجه شما را به برخىمثالهاى اين قاعده جلب مىكنيم :\r\nالف : اگر كسى معامله اى را به گونه‌اى باطل انجام دهد « مثل اينكه طرف ديگرمعامله ، ورشكسته و ممنوع التصرف و يا ديوانه باشد . » ، مالك چيزى كه از اين طريق به دست مىآورد ، نبوده ، بلكه مانند مال غصبى ضامن آن است .\r\nب : اجاره دادن مكانى براى استفاده در راه حرام « مانند عرضه و فروش مشروبات الكلى » باطل بوده واجرتى كه مالك از اين راه به دست مىآورد ، به ملكيت او در نمىآيد و وى ضامن آن است .\r\nج : همينطور است اگر شخصى كالايى را از فروشنده‌اى بگيرد تا براى ملاحظه وآزمايش آن ، مدتى نزدش بماند تا اينكه ، اعلام كند كه قصد خريد آن را دارد يا نه ، در اين صورت در طول اين مدت او ضامن آن مال خواهد بود .\r\n\r\nتسلط بر انسان آزاد\r\n23 - اگر شخصى بر انسانى آزاد از طريق ظلم وتجاوز مسلط شود ، واو را زندانى كرده ، از ادامه زندگى طبيعى او را منع كند ، و فرصت رسيدگى به كارهايش را از وى در اين مدت بگيرد ، اگر عرف اين كار را تضييع منافع او به حساب‌آورد ، فرد تجاوزگر ضامن باز گرداندن منافع وى مىباشد ومهم نيست‌كه فرد تجاوزگر در خلال ايام زندانى كردن او ، اين منافع را به دست آورده باشد يا نه .\r\nبنابراين اگر زندانى ، كارگر يا كارمندى باشد كه اجرت و مزد معينى را دريافت مىكند ، بر زندانى كننده واجب است كه مزد او را به او بپردازد ، و اگر مدير مؤسسه يا\r\n\r\n\r\n","description":"","footnote":"\r\n( 1 ) - يعنى مال بدست آمده از طريق قرارداد و عقد باطل .\r\n","page_name":" 452 ","page_number":452},
  {"content":"\r\n\r\nتاجر و يا پزشك و شبيه به اين باشد ، زندانى كننده ضامن منافعى است كه درخلال مدت زندان ، زندانى آنها را از دست داده . مرجع وملاكى در تعيين اينكه آيا حق از زندانى ضايع گشته يا نه عرفى است كه قضاوت عادلانه آن را باز مىنمايد .\r\n24 - اين قول نيز بعيد نيست كه زندانى كننده ، ضامن هر گونه آثار منفى وتخريب كننده‌اى مى باشد كه حبس از ناحيه روان و جسم برشخص زندانى شده ، ميگذارد ، زيرا او ظالم است و بايد مسؤوليت اين ظلم را در همه ابعاد آن متحمل شود .\r\n25 - اگر شخصى ، ديگرى را از نگهدارى اموال ودارايى هايش منع كرده و اين كار باعث اتلاف ، ضايع شدن و از بين رفتن ، اين اموال ودارايى ها شود ، شخص ممانعت كننده نسبت به همه اين امور ضامن است ، مانند اينكه اگراتومبيل يا اموال كسى در معرض سرقت وغارت باشد و ديگرى اين شخص را ازحفاظت اموالش منع كند وسپس آن دارايى دزديده و يا چپاول شود ، مسؤوليت اين امر بر عهده كسى است كه مانع نگهدارى شده ، زيرا كه او باعث اين خسارت شده است .\r\nمعيار در اين مسئله و ديگر مسائل شبيه به اين ، آن است كه هر گونه ظلم وجورى كه صورت گرفته بايد به قسط و عدلى كه خداوند سبحان به آن امر فرموده باز گردد .\r\n\r\nاحكام اتلاف\r\n26 - بعد از اشاره به احكام غصب وضمانت غاصب ، ناگزير بايد اشاره كنيم كه اتلاف « از بين بردن شىء » بعنوان سببى ديگر از اسباب ضمانت شناخته مىشود .\r\n27 - اتلاف دو نوع است : اتلاف بطور مستقيم واتلاف غير مستقيم و با واسطه « كه به آن تسبيب گفته مىشود » :\r\nالف : ممكن است گاهى خود شخص بطور مستقيم و بدون هر گونه واسطه‌اى چيزى را تلف كند ، كه در اين صورت بدون هيچگونه شك وترديدى ضامن است ، مانند اينكه آتش در اموال ديگرى بيندازد كه باعث آتش سوزى آن شود و يا حيوانى را به ته دره انداخته وباعث هلاك آن شود ، و يا با سنگى برشيشه‌اى زده و آن را بشكند ، و يا\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nظرفى را پرتاب كرده و آن را نابود كند ، و يا ديوارى را به وسيله اتومبيلش خراب كند و مانند اينها ، كه در تمام اين موارد وموارد مشابه ، تلف كننده مسؤوليت كارى را كه انجام داده به عهده داشته و ضامن زيان وارده بوده و بايد آن را جبران كند .\r\nب : گاهى ممكن است خود شخص بطور مستقيم و بدون واسطه كار اتلاف را انجام ندهد بلكه سبب اتلاف باشد ، به اين صورت كه شخصى كارى انجام داده يا چيزى ايجاد كند كه آن واسطه اتلاف چيزى شود به گونه‌اى كه عرف‌آن شخص - و نه واسطه را - سبب اتلاف بشمارد . به مثالهاى زير توجه فرماييد :\r\n- ايجاد گودالى در مسير عمومى ، بدون نصب علامتهاى هشدار دهنده دركنار آن ، كه در نتيجه آن ، عابران پياده و يا وسايل نقليه در آن سقوط كنند . دراين صورت شخص و يا نهاد حفر كننده آن ضامن خسارت وارده مىباشد . و از اين نمونه چاله هايى است كه توسط نهادهاى گوناگون شهرى ايجاد شده ، بدون اينكه علائم هشدار دهنده‌اى جهت عابرين در آنجا نصب كنند .\r\n- قرار دادن ميخى در مسير اتومبيلها كه باعث پنچر شدن چرخهاى آنها شود .\r\n- بازكردن افسار وقلاده و بند حيوان ، كه سبب گريختن آن گردد .\r\n- ساختن ديوارى بدون رعايت اصول مهندسى لازم ، كه آن ديوار به روى عابران خراب شود .\r\n- بازكردن در قفسى ، و در نتيجه فرار پرنده .\r\n- نصب مانعى در مسير عبور عابران كه عابرى در اثر برخورد با آن ضررببيند . در تمام اين مثالها ونمونه‌هاى بسيارى از اين دست ؛ كسى كه سبب را ايجاد مىكند ضامن بوده ومسؤول جبران خسارتهاى وارده مى باشد ، ومرجع ومعيار در اين مورد عرف است ، پس آنچه را عرف سبب خسارت بداند ضمانت ثابت مىشود .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n\r\nفصل بيست ودوّم : سوگند خوردن\r\nامام صادق ( ع ) از رسول خدا ( ص ) روايت كردند كه ايشان فرمودند :\r\n« مَنْ أَجَلَّ اللَّهَ أَنْ يَحْلِفَ بِهِ أَعْطَاهُ اللَّهُ خَيْراً مِمَّا ذَهَبَ مِنْهُ »\r\n. « هر كسى خداوند را بالاتر از آن بداند كه به نام مباركش قسم بخورد « يعنى به خداوند قسم نخورد » خداوند بيشتر از آنچه را كه به خاطر قسم نخوردن از دست داده به او عطا مىكند » .\r\nونيز امام صادق ( ع ) فرمودند :\r\n« لَا تَحْلِفُوا بِاللَّهِ صَادِقِينَ وَ لَا كَاذِبِينَ فَإِنَّهُ عَزَّ وَ جَلَّ يَقُولُ وَ لا تَجْعَلُوا اللَّهَ عُرْضَةً لِأَيْمانِكُمْ »\r\n. « 1 »\r\n« به خداوند قسم نخوريد ، حال چه راست و چه دروغ ، زيرا كه خداوند متعال فرموده : « خدا را در معرض سوگندهايتان قرار مدهيد » .\r\n\r\nمقدمه :\r\nسوگند خوردن به خداوند متعال از امور شايع بين مردم است ، كه در هرعصرى و در ميان اصناف مختلف بشر وجود داشته و در شريعت ، احكام خاصى درباره‌اش وارد شده است . سوگند خوردن به چهار گونه تقسيم مىشود :\r\n1 - سوگند تأييد ، كه مراد از آن تأييد كردن خبرى است كه درگذشته ، يا در حال حاضر واقع شده است ، مانند اينكه بگويد « به خدا قسم كتاب را در روز گذشته خواندم » « به خدا سوگند مريضم » .\r\nبر اين نوع سوگند در صورتى كه دروغ باشد چيزى غير از گناه مترتب نيست . وسوگند دروغ در بعضى روايات « يمين الغموس » « 2 » ناميده شده است زيرا اين سوگند صاحب خود را در گناه فرو مىبرد .\r\n\r\n\r\n","description":"","footnote":"\r\n( 1 ) - وسائل الشيعة ج 16 ، كتاب الأيمان‌باب 1 ، ح 3 و 5 . الكافى ج 7 ، ص 434 والتهذيب ج 8 ، باب 4 ، ص 282 .\r\n( 2 ) - غمس : فروبردن ، غوطه ور كردن .\r\n","page_name":" 455 ","page_number":455},
  {"content":"\r\n\r\n2 - سوگند درخواست و اين سوگندى است كه شخص آن را به هنگام خواستن چيزى استفاده مىكند ، تا طرف مقابل را بر قبول خواسته‌اش‌تحريك كرده وبرانگيزد مانند اين سخن كه ، « تو را به خدا ، دعوت مرا بپذير » يا « تورا به خدا اين كتاب را به من بده »\r\nو بر اين سوگند هيچ گناه وكفاره‌اى ، نه بر سوگند خورنده و نه بر طرف ديگر مترتب نيست ، و طرف ديگر واجب نيست كه به خاطر سوگند ، خواسته سوگند خورنده را قبول كند ، اگر چه شايسته است كه به احترام نام مبارك خداوند خواسته او را قبول نمايد .\r\n3 - سوگند تعهّد ، سوگندى است كه به موجب آن شخص سوگند خورنده خود را متعهّد ومكلّف به انجام و يا ترك عملى كند ، مانند اينكه شخصى بگويد « به خدا سوگند روز اول هر ماه را روزه مىگيرم » يا بگويد « به خداوند سوگند استعمال دخانيات را ترك مىكنم » .\r\nاين سوگند بنابر شروطى كه خواهيم گفت منعقد شده وپايبندى به آن واجب ومخالفت با آن گناه بوده و احكام مفصلى بر آن مترتب است و اين همان سوگندى است كه در كتب فقهى از آن بحث شده است .\r\n4 - سوگند بيهوده و آن سوگندى است كه بدون قصد ، اراده وتعهّد بر زبان جارى مىشود ، و در ميان بسيارى از مردم بنا به عادت در محاورات به كار مىرود ، به گونه‌اى كه در سخنانشان بدون قصد و بدون تعهّد به‌چيزى ، به خداوند قسم مىخورند . خدا وند مردم را به خاطر اين نوع قسم مؤاخذه نمىكند زيرا كه او خود فرموده :\r\nلَا يُؤَاخِذُكُمُ اللَّهُ بِاللَّغْوِ فِى أَيْمَانِكُمْ « 1 » « خداوند شما را به خاطر سوگندهاى بيهوده « و خالى از اراده » مؤاخذه نمى كند » .\r\nوبطور كلى سوگندهاى راست ، چه مربوط به گذشته ، يا حال و يا آينده باشد ، ونيز سوگندهاى بيهوده مكروه است ، مگر اينكه يادكردن سوگند براى دفع ظلم از خود يا ديگرى باشد . در حديثى از حضرت امام صادق ( ع ) آمده است « 2 » كه : « هر گز به دروغ يا\r\n\r\n\r\n","description":"","footnote":"\r\n( 1 ) سوره مائده ، آيه 89 .\r\n( 2 ) - بحار الانوار ج 73 ، ص 47 ومستدرك ج 16 ، باب 34 ، ص 77 .\r\n","page_name":" 456 ","page_number":456},
  {"content":"\r\n\r\nراست به خداوند قسم نخوريد زيرا خداوند متعال فرموده خداوند را در معرض سوگندهاى خود قرار ندهيد » « 1 » .\r\n\r\nسوگند تعهّد\r\n1 - سوگند پيمانى است بين انسان وخداوند ، و اين بدان صورت است كه انسان - بر حسب شروط واحكامى كه بيان خواهيم كرد - به خداوند سوگند يادكند كه كارى را در آينده انجام داده يا آن را ترك كند .\r\n2 - اگر انسان - بنابه شروطى كه خواهيم گفت - سوگند بخورد ، واجب‌است كه به سوگند خود پايبند ووفادار بوده و به مضمون سوگند خود عمل كند ، و در صورتى كه با اراده و اختيار با آن مخالفت نمايد ، كفاره بر او واجب مىشود .\r\n3 - كفاره ى شكستن سوگند عبارتست از آزاد كردن يك بنده ، يا اطعام و غذا دادن به ده مسكين ، يا پوشاندن ده برهنه مسكين ، و اگر قادر نبود هيچ يك از اين‌سه كفاره را ادا كند ، واجب است كه سه روز روزه بگيرد .\r\n\r\nشرايط سوگند\r\n4 - سوگندى كه وفاى به آن واجب بوده و با شكستن آن كفاره بر آن مترتب مىشود ، منعقد نمىشود مگر با شرايط زير :\r\n\r\nاول : اهليّت سوگند خورنده\r\nسوگند منعقد نمىشود مگر از كسى كه داراى شرايط عمومى اهليّت يعنى بلوغ ، عقل ، اختيار و قصد باشد ، بنابراين سوگند كودك نابالغ ، ديوانه ، شخصىكه اختيار ندارد و از روى اجبار سوگند ياد مىكند ، مست وشخصى كه در حالت عصبانيت و غضب شديد است طورى كه قصد واراده خود را از دست داده ، درست نبوده ومنعقد نمىشود .\r\nهمچنين سوگند شخص محجور عليه « كسى كه به حكم شرع و به سبب سفاهت يا ورشكستگى از تصرف در اموالش منع شده » اگر در راستاى تصرف در مالى باشد كه وى از تصرف در آن منع شده است ، منعقد نمىشود .\r\n\r\n\r\n","description":"","footnote":"\r\n( 1 ) - سوره بقره ، آيه 224 .\r\n","page_name":" 457 ","page_number":457},
  {"content":"\r\n\r\n\r\nدوم : سوگند به خدا\r\nسوگند ويمين منعقد نمىشود ، مگر اينكه قسم به خداوند متعال باشد ، كه بايكى از نامهاى اسامى الهى زير محقق مىشود :\r\n1 - سوگند به واژه مقدس « اللَّه » ، كه اسم خاص ذات مقدس خداوند متعال‌است .\r\n2 - سوگند به يكى از نامهايى كه اطلاق نمىشود مگر بر خداوند متعال مانند رحمان .\r\n3 - سوگند به يكى از اوصاف و يا افعالى كه مختص به خداوند است و غير از او كسى در آن شريك نيست مانند : « مقلب القلوب والابصار » ( دگرگون كننده قلبها وديده‌گان ) يا « الذى نفسى بيده » ( كسى كه جان من به دست او ست ) . يا « خالق النور والظلمة » ( آفريننده نور وتاريكى ) ، « بارىء النسمه » ( آفريننده انسان ) و شبيه به اين .\r\n4 - سوگند به يكى از اوصاف يا افعال مشتركى كه بيشتر براى خداوند متعال به كار مىرود ، مانند رب « پرورش دهنده » ، خالق « آفريننده » ، بارىء « ابداع‌كننده » ، رزاق « روزى دهنده » ورحيم « بخشايشگر » .\r\nاما اوصاف مشتركى كه اطلاق آن ، ذات مقدس خداوند را به ذهن متبادر نمىكند با آن قسم منعقد نمىشود ، مانند موجود ، حى « زنده » ، سميع « شنوا » ، بصير « بينا » ، مصور « صورتگر » ، قادر « توانا » و شبيه به اين ، مگر اينكه از طريق ياد نمودن اين واژه‌ها قصد سوگند خوردن به خداوند را داشته باشد ، وعرف بگويد او به خداوند سبحان قسم خورده است .\r\nخلاصه اينكه : در انعقاد قسم ، سوگند به خداوند متعال و نه غير از او ، مورد نظر است ، ومعيار اين است كه عرف ، سوگند او را قسم به خدا تلقى كند .\r\n\r\nسوم : يادكردن سوگند\r\nسوگند توسط كسى كه قادر بر سخن گفتن است با لفظ ، وتوسط كسى كه ازسخن گفتن ناتوان است مانند لال يا كسى كه به خاطر بيمارى قادر به تكلم نيست با آنچه جايگزين لفظ مىشود مانند اشاره ، منعقد مىشود ، اما اينكه قسم با نوشتن منعقد شود اشكال دارد .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nدر انعقاد سوگند شرط نيست كه سوگند حتماً به زبان عربى باشد ، بلكه سوگند با هر زبانى كه سوگند ياد كننده آن را بداند ، يا حداقل معناى عبارت سوگند را بداند منعقد مىشود .\r\n\r\nچهارم : عدم مخالفت با شرع\r\nسوگندى كه مضمون آن مخالف با شرع باشد ، مانند قسم بر ترك عملى واجب يا سوگند به ارتكاب عملى حرام ، منعقد نمىشود ، « بنابر اين اگر كسى قسم بخورد كه نيكى به پدر و مادر را ترك كند ، يا سوگند ياد كند كه قمار بازىكند ، سوگندش منعقد نشده ودرست نيست » .\r\nهمچنين اگر مورد سوگند امر مرجوح يا ناپسندى در شريعت باشد ، آن سوگند منعقد نمىشود . مانند قسم بر ترك امر مستحب يا ارتكاب عمل مكروه « مثل قسم بر ترك زيارت نبى اكرم ( ص ) يا ائمه عليهم السلام ، يا سوگند بر خريد و فروش در بين طلوعين كه مكروه است . »\r\nپس سوگند زمانى منعقد مىشود كه براى انجام فعلى واجب « مثل نيكى به والدين » يا مستحب « مثل نماز اول وقت » يا بر ترك حرام « مانند آزار مؤمنين » يا ترك مكروه « مانند خواب بعد از سيرى » باشد .\r\nاما سوگند بر انجام يا ترك عملى مباح به گونه‌اى كه هيچگونه حكم ابتدايى شرعى در مورد افضليت انجام يا ترك آن نباشد « مثل اينكه كسى سوگند بخورد كه با تاكسى به سركار برود نه با اتومبيل شخصى خود » اگر در آن منفعت دنيوىاى باشد كه عُقلا براى آن اهميّت قائلند و يا در ترك آن ضررى دنيوى باشد كه عُقلا از آن اجتناب مىورزند ، سوگند در مورد طرف راجح وبرتر منعقد مىشود و در مورد طرف ديگر « مرجوح » انعقاد نمىيابد .\r\nاما اگر دو طرف عمل مباح از جهت مصالح دنيوى نيز با هم برابرند ، بنابر قول مشهور سوگند مىتواند بر دو طرف ، فعل و ترك ، منعقد شود ، و ما نيز با اين قول موافقيم زيرا خالى از قوت نيست .\r\n\r\nپنجم : قدرت وتوانايى\r\nسوگند منعقد نمىشود مگر زمانى كه ياد كننده سوگند قادر بر انجام وتحقق مورد سوگند باشد ، بنابراين اگر سوگند بخورد در سال جارى كه به زيارت قبر نبى اكرم ( ص )\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nبرود و يا عمره مفرده مستحبى انجام دهد ، در حالى كه به سبب نداشتن امكانات مالى يا موانع قانونى نمى تواند به اين سفر برود ، قَسم او لغو و بيهوده بوده ، و به جهت عدم وفا به قسمش چيزى بر عهده‌اش نيست .\r\nو اگر ياد كننده سوگند بر وفاى به سوگند در حين انعقاد آن قادر باشد ، اما بعد از آن توان انجام آن از ميان برود ، سوگند از ميان رفته و چيزى بر آن مترتب نيست .\r\n\r\nسوگندهاى باطل\r\n5 - در انعقاد قسم شرط نيست كه حتماً از حروف قسم مذكور در زبان عربى مانند واو ، باء ، وتاء در واللَّه ، باللَّه وتاللّه استفاده شود ، بلكه سوگند با دو لفظ قسم وحلف مانند « اقسمت باللَّه » « به خدا قسم » « وحلفت باللَّه » « به خدا سوگند » نيزصحيح است .\r\n6 - سوگند به غير نام مبارك خداوند عز وجل ، مانند نام پيامبر ( ص ) ، ائمه عليهم السلام ، ملائكه ، قرآن كريم وكعبه مشرّفه و ديگر امور مقدس درست نبوده وهيچيك از احكام مذكور بر آن مترتب نمىشود .\r\n7 - همچنين سوگند به تبرى ودورى جستن از خداوند سبحان يا رسول‌گرامى ( ص ) ، يا دين خداوند ، درست نيست . مثل اينكه بگويد : « از دين خدا دورى مىجويم اگر اين كار را انجام دادم » ، يا « اگر انجام ندادم » .\r\nلازم به ذكر است كه اين قسم خود حرام بوده و كسى كه مرتكب آن شود چه به دروغ و چه راست ، گناه كرده است .\r\n8 - جلوگيرى پدر از سوگند خوردن فرزند و ممانعت شوهر از سوگند همسر ، موجب بطلان قسم فرزند وهمسر مىشود .\r\nبنابراين اگر فرزند وزن بدون اجازه قبلى پدر و شوهر سوگندى ادا كنند ، پدر و شوهر مىتوانند قسم آن دو را باطل كنند كه در اين صورت قسم لغو شده و احكام مذكور نيز بر آن مترتب نيست .\r\nاما اگر از ناحيه پدر يا همسر هيچگونه ممانعت قبلى در اين باره صادر نشده باشد سوگند فرزند وزن صحيح بوده ، و بر اجازه گرفتن از پدر يا همسر متوقف نيست .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nمخالفت با سوگند\r\n9 - وقتى كه همه شرائط سوگند وجود داشته ، قسم منعقد شده ، وفاى به آن واجب مىشود وشكستن آن « يعنى مخالفت با آن » بر يادكننده سوگند حرام بوده ، و با شكستن آن كفاره بر او واجب مىشود ، البته كفاره زمانى واجب است كه عدم وفاى به سوگند از روى عمد باشد ومخالفتى كه بر اثر جهل ، فراموشى ، اضطرار يا اجبار باشد ، مخالفت محسوب نشده وكفاره‌اى بر آن مترتب نيست .\r\n10 - اگر سوگند ياد كند كه عمل معينى را در زمان يا مكان خاصى ، يا در هرشرايط خاص ديگرى انجام دهد ، عمل به اين سوگند بايد طبق همان قيود وشرايط خاص انجام شود ، بنابراين اگر شخص قسَم بخورد كه نماز غفيله را درشب جمعه و در مسجد به جا آورد ، واجب است كه دقيقاً همينگونه عمل كند ، پس اگر اصلًا نماز غفيله را نخواند ، يا در غير مسجد بخواند ، يا در شب ديگرى بخواند ، به سوگند خود وفا نكرده و آن را شكسته است .\r\n\r\n","description":"","footnote":"","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\n\r\nفصل بيست و سوم : نذر و عهد\r\nاز امام صادق ( ع ) در باره مردى كه مىگفت : « بر عهده من نذرى است » سؤال شد كه آيا بايد به آن وفا كند ياخير ؟\r\nامام فرمود :\r\n« لَيْس‌النَّذْرُ بِشَىْءٍ حَتَّى يُسَمِّىَ لِلَّهِ صِيَاماً أَوْ صَدَقَةً أَوْ هَدْياً أَوْ حَجّاً »\r\n« 1 » « نذر به چيزى « ثابت نشده و واجب » نيست مگر اينكه با ذكر نام خدا روزه‌اى يا صدقه‌اى يا هديه‌اى يا حجى را نذر كند » .\r\n\r\nنذر چيست ؟\r\n1 - نذر عبارت است از ايجاد تعهّد براى خود به انجام يا ترك عملى براىخداوند متعال ، مثل اينكه بگويد : « بر عهده من است كه براى خدا پنج روز روزه بگيرم » « 2 » يا « بر عهده من است كه براى خدا دخانيات را ترك كنم » « 3 » .\r\n2 - نذر به مجرد نيت قلبى منعقد نمىشود ، بلكه نذر از رهگذر لفظى كه دلالت بر تعهّد به انجام دادن عمل و يا ترك كارى معين براى خداوند كند ، منعقد مىشود .\r\n3 - انعقاد نذر فقط منحصر به واژه مقدس « الله » نيست ، بلكه بنابر ظاهر ، نذر به غير از اين واژه مقدس ، با نامهاى ديگر مبارك خدا وند متعال بنا بر تفصيلىكه در احكام سوگند بيان كرديم نيز منعقد مىشود .\r\n4 - به نظر مىرسد جارى كردن صيغه نذر به زبان عربى شرط نيست ، بلكه با هر عبارتى كه دلالت بر معناى مذكور بكند به هر زبانى كه باشد منعقد مىشود .\r\n\r\nنذر كننده\r\n5 - نذر كننده بايد تمامى شرايط اهليّت را همانگونه كه در احكام يمين « سوگند » بيان كرديم ، دارا باشد .\r\n\r\n\r\n","description":"","footnote":"\r\n( 1 ) - وسائل الشيعة ج 16 ، كتاب النذر والعهد ، باب 1 ، ح 2 . والتهذيب ج 8 ، باب 5 ، ص 303 .\r\n( 2 ) - لِلهِ عَلىَّ أنْ أصوم خمسةَ أيّام .\r\n( 3 ) - لِله عَلىَّ أنْ أترك التدخين .\r\n","page_name":" 463 ","page_number":463},
  {"content":"\r\n\r\n6 - نذر زن در صورتى كه شوهرش او را از اين كار منع كند ، صحيح نيست ، و اگر بدون اجازه او نذر كند ، شوهر مىتواند آن را باطل كند . اما اگر شوهر به زن اجازه دهد كه نذر كند ، پس از آن حق ندارد كه او را از وفاى به نذرش منع كند .\r\n7 - اما در مورد فرزند ، اگر با نهى پدر از نذر ، عمل به نذر از سوى فرزند مرجوح وناپسند تلقى شود ، عدم نهى پدر شرط خواهد بود ، و اگر چنين نيست باز هم رعايت اين شرط به قواعد فقهى نزيكتر است ، ولى راه خلاص از اين اشكال اين است كه فرزند بدون اجازه پدرش نذرى نكند .\r\n\r\nاقسام نذر\r\n8 - نذر به سه قسم تقسيم مىشود :\r\nاول - نذر شكر : آن است كه شخص براى سپاس از نعمتى كه خداوند متعال بر وى ارزانى داشته نذرى كند ، مثل اينكه بگويد : « اگر خدا فرزندى به من عطا كند پس در راه خدا بر عهده من است كه فلان كار را انجام دهم » يا « اگر از بيماريم شفا يابم به خاطر خدا فلان كار را مىكنم » .\r\nدوم - نذر زجر « ممانعت وبازداشتن » : عبارت است از آنكه انسان به هدف بازداشتن خود از ارتكاب حرام ، يا مكروه يا جلوگيرى از ترك واجب يا مستحب نذرى كند ، ومثلًا بگويد : اگر غيبت كسى را كردم بر عهده من است كه براى رضاى خدا فلان كار را بكنم « جلوگيرى از ارتكاب حرام » .\r\nاگر در مسجد آب دهان انداختم بر عهده من است كه براى خدا فلان كار را بكنم « جلوگيرى از ارتكاب مكروه » .\r\nاگر به فرزندم نفقه ندادم ، بر عهده من است كه براى خدا فلان كار را بكنم « جلوگيرى از ترك واجب » .\r\nاگر نماز شب را ترك كردم بر عهده من است كه براى خدا فلان كار را بكنم « جلوگيرى از ترك مستحب » .\r\nسوم - نذر داوطلبانه : نذرى است كه انسان بطور داوطلبانه و بدون قراردادن هيچ شرطى انجام مىدهد ، مثل اينكه بگويد : « نذر مىكنم براى خدا كه اول هر ماه روزه بگيرم » .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n9 - فقها همگى بر انعقاد دو گونه نذر نخست « نذر شكر و نذر زجر » اتفاق نظر دارند ، اما در مورد انعقاد نذر سوم يعنى نذر داوطلبانه اختلاف دارند و بنابر نظر قويتر آن نيز منعقد شده و صحيح است .\r\n\r\nمتعلق نذر\r\n10 - در مورد متعلق نذر « آنچه انجام دادن يا ترك آن نذر شده است » شرط اين است كه فراهم آوردن آن براى شخص نذر كننده مقدور باشد ، بنابراين اگر چيزى را نذر كند كه از انجام آن ناتوان باشد ، نذرش باطل خواهد بود ، مثل اينكه نذر كند كه با پاى پياده به حج برود ، در حالى كه به خاطر بيمارى اين امر برايش ممكن نباشد .\r\n11 - مشروط است كه متعلق نذر در راه اطاعت خداوند متعال باشد ، مانند عباداتى كه انسان به وسيله آنها به خداوند متعال نزديك مىشود « نماز ، روزه ، حج ، عمره ، صدقه ، برآوردن حاجتهاى مؤمنان و . . . » يا در زمره آداب واعمال اخلاقىاى كه شرع آنها را پسنديده مىشمارد باشد « عيادت مريض ، زيارت برادران دينى ، صله رحم « ديدار اقوام » ، طلب علم و . . . » اما امور مباحى كه انجام يا ترك آن بر يگديگر برترى ندارند « انجام دادن و ندادن آن از نظر شرع برابر است » مثل خوردن غذاى معين ، يا ترك خوردن آن ، بنابرظاهر ، نذر به آن منعقد نمىشود .\r\n\r\nوفاى به نذر\r\n12 - اگر كسى نذر كند كه عملى را مقيد به زمان يا مكان خاص يا شرايط خاص ديگرى انجام دهد ، واجب است هنگام وفاى به نذر به آن قيود متعهّد باشد ، بنابراين اگر مثلًا نذر كند كه دو ركعت نماز در روز ترويه « 1 » در مسجدالحرام بخواند ، واجب است كه به آنچه نذر كرده دقيقاً عمل كند ، پس اگر درمسجدى ديگر غير از مسجد الحرام و يا در مسجد الحرام اما در روز قبل يا بعد ازيوم الترويه نماز بخواند به نذرش وفا ننموده است .\r\n\r\n\r\n","description":"","footnote":"\r\n( 1 ) - روز هشتم ذى الحجه .\r\n","page_name":" 465 ","page_number":465},
  {"content":"\r\n\r\n13 - اگر در وفاى به نذر وجوه مختلفى وجود دارد ، مرجع گزينش يكى از وجوه ظاهر كلام وشواهد وقرائن موجود مىباشد ، در غير اين صورت شخص نذركننده اختيار دارد كه يكى را به دلخواه انتخاب كند ، مثلًا اگر نذر كند كه پنج روز روزه بگيرد ، آيا واجب است كه روزه هايش پشت سر هم باشد ، يا مىتواند روزه‌ها را با فاصله بگيرد ؟\r\nاگر در سخنش به هنگام نذر صراحتى يا قرائنى دال بر پشت سر هم بودن يا با فاصله بودن باشد ، ملزم است كه آن را رعايت كند ، و در غير اين صورت اختيار دارد كه يكى از دو امر را انتخاب نمايد .\r\n14 - اگر شخصى نذر كند كه يكى از عبادات را انجام دهد اما مقدار آن را معين نكند ، اگر كمترين مقدار ممكن متعلق نذر را انجام دهد كفايت مىكند ، بنابراين اگر نذر كند روزه بگيرد بدون اينكه تعداد روزها را مشخص كند ، اگر يك روز ، روزه بگيرد ، كفايت مىكند ، و اگر نذر كند كه نماز بخواند بدون اينكه تعداد ركعات آن را تعيين كند ، دو ركعت كافى است ، و اگر نذر كند صدقه بدهد ، آن مقدارى كه عرفاً مورد قبول است كافى است ، و اگر نذر كند عملى را كه وى را به خدا نزديك كند انجام دهد ، هر گونه عملى كه مورد رضايت خدا ووسيله نزديك شدن به او باشد كافى است .\r\n\r\nروزه نذرى\r\n15 - اگر نذر كند كه روز معينى از هر هفته « مانند روز پنجشنبه » را روزه بگيرد و آن روز اتفاقاً با عيد فطر يا قربان يا سفر يا روزى كه زن حيض شده است مصادف شود ، كه گرفتن روزه در آنها جايز نيست ، بايد آن روز را افطار كند و روزى ديگر قضايش را به جا آورد .\r\n16 - اگر انسان در روزى كه نذر كرده است ، در آن روز معيّن روزه بگيرد عمداً روزه‌اش را باطل كند ، واجب است قضاى آن را گرفته و كفاره را نيز بپردازد .\r\n17 - اگر نذر كند كه در روز معينى روزه بگيرد ، مىتواند در آن روز مسافرت برود - اگر چه ضرورى هم نباشد - و بعد قضايش را به جا آورد ، ولى كفاره ندارد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nاحكام گوناگون نذر\r\n18 - اگر نذر كننده بعد از تحقق يافتن موضوع نذر و قبل از عمل به آن بميرد ، واجب است كه مقدار مال مورد نياز براى اداى نذر ، از اصل تركه جدا شود و اين امر متوقف بر موافقت وارث نيست .\r\n19 - اگر كسى چيزى را براى يكى از مرقدهاى مطهر نذر كند ، اما مورد مصرف آن را معيّن نكند ، مىتواند آن را در جهت منافع مرقد يا براى زائران آن مرقد شريف خرج كند .\r\n20 - اگر شخصى چيزى را براى نبى اكرم ( ص ) يا براى يكى از ائمه اطهارعليهم السلام يا يكى از اولياء خدا نذر كند ، مىتواند آن را در راه خير واعمال نيك و به قصد باز گشت ثوابش به آن بزرگوار صرف كند .\r\n21 - اگر كسى نذر كند كه تمام اموالش را صدقه بدهد ، اما انجام اين عمل برايش مشكل باشد ، واجب است كه تمام اموالش را بطور عادلانه ارزيابى و قيمت گذارى كند وكل قيمت را بر ذمه خودش قرار دهد وسپس بطور طبيعى در اموالش تصرف كند ، و بعد از آن ، آنچه را كه بر عهده‌اش هست به صورت تدريجى صدقه دهد و اگر قبل از پرداخت همه آن بميرد باقيمانده از اصل اموال او پرداخت مىشود .\r\n22 - اگر پدر و مادر يا يكى از آنها نذر كنند كه دخترشان را به ازدواج شخص معين يا يكى از افراد طبقه خاص « مثلًا يكى از فرزندان حضرت رسول ( ص ) » در آورند ؛ وقتى دختر به بلوغ شرعى برسد اختيار با اوست و نذر پدر و مادر اعتبارى ندارد و نمى توانند او را به اين كار مجبور كنند والبته كفاره‌اى هم بر عهده نذر كننده نيست چرا كه اين نوع نذر از اساس اشكال دارد .\r\n23 - كراهت دارد كه انسان بواسطه نذر ، سوگند يا عهد چيزى را بر خود واجب كند .\r\n24 - كسى كه به نذر خود وفا ننمايد ، واجب است كه كفاره بدهد والبته وفا نكردن محقق نمىشود مگر اينكه با اختيار واراده شخص باشد ، اما اگر وفا نكردن وى بسبب فراموشى ، جهل ، اضطرار يا اجبار باشد ، چيزى بر آن مترتب نيست ،\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nو نذر با آن منحل نشده و از بين نمىرود ، بلكه واجب است كه بعد از رفع عذر به مفاد نذر متعهِّد بوده و به آن عمل كند .\r\n25 - كفاره شكستن نذر وعدم وفاى به آن بنابر اظهر همان كفاره شكستن سوگند است ، اگر چه بنابر احتياط مستحبى كفاره آن برابر كفاره افطار عمدى در ماه رمضان است .\r\n\r\nاحكام عهد « پيمان »\r\n26 - عهد يا پيمان عبارتست از تعهّد شخص به چيزى ، كه به صرف نيت قلبى منعقد نمىشود ، بلكه بايد به وسيله عبارت ويژه‌اى كه دال بر عهد است منعقد شود ، لذا بايد بگويد : « عاهدت الله أن أفعل كذا . . . » ( باخدا پيمان مىبندم كه فلان‌كار را بكنم ) يا « علىَّ عهدالله أن أفعل كذا . . . » ( اين پيمان الهى بر عهده من است كه چنان كنم . . ) .\r\n27 - احكام عهد عيناً همان احكام نذر است مگر در يك مسئله ، و آن چيزى است كه بر آن عهد واقع مىشود كه لازم نيست حتماً مانند نذر طاعت وعبادت يا عمل راجحى « كه انجام دادنش بر انجام ندادنش ارجحيت و برترى دارد » باشد ، بلكه اگر متعلقش امرى مباح كه انجام و ترك آن برابر است باشد نيز همچون سوگند ، اين عهد صحيح است .\r\n28 - مخالفت با عهد بعد از انعقادش بر اساس شرايط شرعى ، موجب كفاره مىشود وكفاره‌اش بنابر اظهر همان كفاره افطار عمدى در ماه رمضان است .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nفصل بيست و چهارم : مسابقه وتير اندازى\r\nامام صادق ( ع ) فرمودند :\r\n« لَاسَبْقَ إِلَّا فِى خُفٍّ أَوْ حَافِرٍ أَوْ نَصْلٍ يَعْنِى النِّضَالَ »\r\n« مسابقه درست نيست مگر در مورد شتر « مسابقه شتر سوارى » يا اسب « مسابقه سواركارى » و يا تيراندازى » ، ونيز فرمودند :\r\n« إِنَّ رَسُولَ اللَّهِ ص قَدْ أَجْرَى الْخَيْلَ وَ سَابَقَ وَ كَانَ يَقُولُ إِنَّ الْمَلَائِكَةَ تَحْضُرُ الرِّهَانَ فِى الْخُفِّ وَ الْحَافِرِ وَ الرِّيشِ وَ مَا سِوَى ذَلِكَ فَهُوَ قِمَارٌ حَرَامٌ »\r\n« 1 » .\r\n« رسول خدا ( ص ) مسابقه سواركارى را اجرا مى كرد و مى فرمود : ملائكه درمسابقات شتررانى ، اسب سوارى وتير اندازى حاضر مىشوند و غير از اين « موارد » قمار بوده و حرام است . »\r\n\r\nاحكام مسابقات\r\n1 - سَبق ورمايه يا سواركارى وتيراندازى دو مسابقه مشروعى هستند كه مىتواند همراه با پاداش وجايزه و عوض باشد ، كه هدف از آن تمرين وآمادگى براى جهاد در راه خدا و تقويت قواى جنگى براى مواجهه با دشمنان است .\r\n2 - شريعت اسلام اجراى مسابقات شتر سوارى وسواركارى با اسب را جايزمىداند .\r\n3 - همچنين مسابقه تير اندازى كه اصطلاحاً به آن « رمايه » گفته مىشود را نيز جايز مىشمارد .\r\n4 - ونيز مشروط كردن جايزه‌اى براى برنده وقراردادن چيزى به عنوان پاداش براى وى را نيز بى اشكال مىداند .\r\n5 - مسابقات فراوان ديگرى كه امروزه وجود دارند « مانند مسابقات دو ، وزنه بردارى ، فوتبال ، شنا ، دو ، چرخه سوارى ، اتومبيل رانى ، قايق رانى ومانندآن ،\r\n\r\n\r\n","description":"","footnote":"\r\n( 1 ) - وسائل الشيعة ج 13 ، كتاب السبق والرماية ، ص 348 ، باب 3 ، ح 1 و 3 . والكافى ج 5 ، باب فصل ارتباط الخيل ، ص 48 .\r\n","page_name":" 469 ","page_number":469},
  {"content":"\r\n\r\nو هر مسابقه ديگرى كه درآينده ابتكار خواهد شد » به شرط اينكه در آن امر حرامى نباشد جايز است ، اگر چه احتياط بيشتر آن است كه جايزه وپاداش بعنوان جعاله باشد .\r\n6 - مسابقات مشروع در زمره قراردادهاى معوّض بوده ، و با ايجاب وقبول لفظى يا به وسيله معاطات « مبادرت به عمل معامله بدون استفاده از الفاظ » منعقد مىشوند .\r\n7 - دو طرف مسابقه بايد شرايط لازم اهليّت يعنى بلوغ ، عقل ، و اختيار را داشته باشند ، و همچنين اگر قرارداد مالى بود ، دو طرف نبايد ورشكسته ومحجور عليه باشند ، اما اگر در آن صرف به دست آوردن چيزى لحاظ شده باشد ، مانند اينكه اعلام شود كسى كه برنده شود براى او پاداشى است ، بنابر ظاهر براى سفيه ، ورشكسته ، بلكه حتى براى كودك نابالغ اشكالى ندارد .\r\n8 - در مسابقات مشروع موارد زير بايد رعايت شوند :\r\nالف : دو طرف مسابقه بايد براى انجام آن توانايى لازم را داشته باشند ، بنابراين اگر يكى از آن دو و يا هر دو از انجام مسابقه تعيين شده ناتوان باشند قرارداد مسابقه باطل است .\r\nب : اگر مسابقه داراى پاداش است ، بايد معين و مقدار آن كاملًا مشخص باشد طورى كه هر گونه جهلى از بين برود والبته اجراء مسابقه وتير اندازى بدون جايزه نيز جايز است .\r\nتفاوتى ندارد كه شرط نمودن ، وتعيين پاداش از سوى هر دو نفر مسابقه ، يا يكى از آن دو ، يا از سوى شخص ديگرى غير از آن دو و يا اصلًا از بودجه بيت‌المال باشد .\r\nج : بايد مسافت ، نقاط شروع وپايان در سواركارى ودفعات تير اندازى ، هدف ، تعداد موارد به هدف خوردن و ساير جزئيات ضرورى ديگر در تيراندازى معين شود تا هرگونه جهل وغرر وابهامى رفع شود .\r\nد : بايد وسايل مسابقه وتيراندازى با مشاهده يا به هر وسيله ديگرى كه غرر را از بين مىبرد تعيين شود .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n9 - اگر جايزه براى شخص بازنده قرار داده شود عقد باطل است . و اگر براى فرد ديگرى كه اصلًا در مسابقه شركت نكرده قرار داده شود ، در صورتى كه اين كار منافى اقتضاى قرارداد مسابقه باشد ، قرارداد باطل مىشود .\r\n10 - مسابقات سخت وخشن مانند كشتى آزاد ، مشت زنى ، گاو بازى وغيرآن اگر منجر به ضرر بسيار زيادى براى فرد باشد حرام است ، اما اگر در آن ضرر قابل ملاحظه‌اى نبوده ومتضمن شرط گذارى وجايزه نيز نباشد ، حلال است .\r\n11 - جوايزى از قبيل جام ، مدال وجوايز نقدى و غير نقدى ديگرى كه به صورت هديه وتشويق افراد به برندگان داده مىشود و بدون هيچ گونه شرط گذارى قبلى است اشكالى ندارد .\r\n\r\n","description":"","footnote":"","page_name":" 471 ","page_number":471},
  {"content":"\r\n . \r\n","description":"","footnote":"","page_name":" 472 ","page_number":472},
  {"content":"\r\n\r\n\r\nفصل بيست و پنجم : وصيت\r\nامام باقر ( ع ) فرمودند :\r\n« الْوَصِيَّةُ حَقٌّ وَ قَدْ أَوْصَى رَسُولُ اللَّهِ ص فَيَنْبَغِى لِلْمُسْلِمِ أَنْ يُوصِىَ »\r\n« 1 » .\r\n« وصيت حق است ورسول خدا ( ص ) نيز وصيت كردند ، پس براى هرمسلمانى شايسته است كه وصيت كند » .\r\nو امام صادق ( ع ) فرمودند :\r\n« مَنْ لَمْ يُحْسِنْ عِنْدَ الْمَوْتِ وَصِيَّتَهُ كَانَ نَقْصاً فِى مُرُوءَتِهِ وَ عَقْلِهِ . »\r\n« 2 »\r\n« اگر كسى در هنگام مرگ بطور صحيح وكامل وصيت نكند اين نقصى درمروَّت وعقل او است . »\r\n\r\nوصيت چيست ؟\r\n1 - وصيت عبارت است از :\r\nالف : اينكه آدمى ديگرى را مأمور كند تا برخى كارها ومسؤوليتهاى مشخص‌شده - واجب يا مستحب - او را بعد از وفاتش انجام دهد ، اين مأمور « وصى » ناميده مىشود .\r\nب : يا اينكه امر كند كه چيزى - چه عين باشد چه منفعت - به شخص ديگرى داده شود كه به اين شىء « موصى به » « شىء وصيت شده » و به شخصى كه شىء براى او وصيت شده « موصى له » گفته مىشود .\r\nج : يا اينكه شخصى را براى نظارت وسرپرستى امور فرزندان خردسالش معين كند كه به اين شخص « قَيِّم » « سرپرست » مىگويند .\r\n2 - بايد وصيت به وسيله الفاظى كه صراحتاً مقصود را بيان مىكنند صورت‌پذيرد ، يا بواسطه اشاره‌اى كه معناى مورد نظر را به صورت واضح و روشن بفهماند انجام شود ، هر چند شخص از بيان لفظى مقصود خود ، ناتوان نباشد .\r\n\r\n\r\n","description":"","footnote":"\r\n( 1 ) - وسائل الشيعة ج 13 ، كتاب الوصايا ، ص 351 ، باب 1 ، ح 1 . والفقيه ج 4 ، باب فى الوصيه ، ص 181 .\r\n( 2 ) - وسائل الشيعة ج 13 ، كتاب الوصايا ، ص 357 ، باب 6 ، ح 1 . الفقيه همان ، ص 183 .\r\n","page_name":" 473 ","page_number":473},
  {"content":"\r\n\r\n3 - وصيت كتبى نيز صحيح است ، بنابراين اگر بعد از وفات شخص وصيتى مكتوب از او به دست آمد ، و بنابر قرائن وشواهد اطمينان حاصل شد كه از ناحيه شخص ميّت صادر شده است « مثل اينكه مُهر وامضاى او در آن باشد يا شاهدهايى شهادت دهند كه اين وصيت اوست ، و يا از طرف ادارات رسمىذيربط مورد تأييد باشد و . . » اين وصيّت معتبر بوده و واجب است كه در محدوده احكام شرعى بدان عمل شود .\r\n4 - اقوى آن است كه قبول وصى وموصى له شرط صحت وصيت نيست ، اگرچه طرف ديگر در وصيت حق رد كردن وقبول نكردن آن را دارد ، پس اگر اين كار را بكند ، وصيّت لغو و بيهوده بوده ، اما اگر آن را رد نكند ، وصيّت صحيح و بايد به آن عمل شود .\r\n\r\nزمان فرارسيدن مرگ\r\n5 - وقتى كه انسان احساس كرد كه مرگش نزديك است ، مانند اينكه دچار بيمارى لاعلاجى شد و يا پزشكان تأكيد كردند كه مرگش نزديك شده است ، وظايف زير بر عهده او است :\r\nاول : واجب است - اگر برايش امكان دارد - واجبات شرعىاى را كه بر عهده دارد ، مانند نماز و روزه قضا را به جا آورده ونذرهاى مطلق « غير مقيد به زمان خاص » ونيز كفاراتى كه بر گردنش است و شبيه به اين را ادا كند .\r\nدوم : اگر در زمان حياتش به جا آوردن اين امور برايش مقدور نيست ، واجب است كه وصيت كند تا پس از او اين امور انجام شوند .\r\nسوم : اگر در نزد خود اموالى از مردم مانند وديعه ، عاريه ، مال شراكتى يا مضاربه‌اى يا بدهى و . . . دارد واجب است تدبيرى بينديشد تا آن اموال به صاحبانشان بازگردانده شوند ، حال چه قبل از مرگ وتوسط خودش و چه بعد ازمرگ ، به اين صورت كه اگر اطمينان از انجام وصيتش دارد ، وصيت كند تا اين كار بعد از او انجام گيرد .\r\nچهارم : اگر حقوق شرعىاى مانند خُمس وزكات واجب بر عهده‌اش هست بايد آنها را ادا كند ، حال چه خودش قبل از مرگ شخصاً به اين كار مبادرت ورزد ، چه با اطمينان از عمل به وصيتش به اين امر وصيت كند .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n6 - تصرفاتى كه مريض در دوران بيمارى منجر به مرگش در اموالش مىكند صحيح بوده واشكالى ندارد ، حال چه اين تصرفات به اندازه يك سوم اموالش باشد چه بيشتر ، و چه تصرفاتش شامل كارهاى خيريه وبخششهاى بلاعوض باشد و چه معاملات ومبادلات تجارى .\r\n\r\nوصيت مالى\r\n7 - اموال انسان مادامى كه زنده است متعلق به شخص اوست واو مىتواند در چهار چوب موازين شرعى در تمام آن تصرف كند ، اما پس از مرگش او مىتواند و بواسطه وصيّت ، تنها در يك سوم اموالش تصرّف كند تا پس از مرگ ، همانطور كه او مىخواهد ، البته در غير از موارد حقوق واجبى كه برعهده‌اش هست ، صرف شود « 1 » .\r\n8 - اگر انسان به تعهدات مالى واجبى كه بر عهده‌اش هست وصيت كند ، مانند اينكه به اداى حجى كه بر گردنش بوده ، يا اداى حقوق شرعى بر عهده‌اش ، يا اداى دينها وامانات و حقوق مردم كه نزد او است ، وصيت كند ، تمام اين وصيتها از اصل اموالش خارج شده و قبل از تقسيم بين ورثه پرداخت مىشود ، بلكه واجب است ، اگر خود او هم وصيت نكرده باشد نيز واجبات مالى او را از اصل اموالش خارج كرده وپرداخت كنند ، اما اگر خودش وصيت كرده كه واجبات شرعى بر عهده‌اش را از ثلث اموالش بپردازند ، مانعى نداشته و بايد به وصيتش‌عمل شود .\r\n9 - اما اگر وصيتهاى مالى او در امور غير واجب مانند وصيت به انجام اعمال نيك وپسنديده ، و يا بخشش مقدارى از اموالش به اشخاص و يا نهادهايى معين باشد ، اگر تمام اين وصيتها به اندازه ثلث اموالش - بعد از خارج كردن واجبات مالى - يا كمتر از آن باشد ، وصيتش صحيح بوده و بايد بدان عمل شود ، اما اگر وصيتش بيشتر از يك سوم باشد ، در صورتى كه ورثه اجازه دهند كه اين مقدار بيشتر پرداخته شود ، تمام وصيت صحيح است ، اما اگر اجازه\r\n\r\n\r\n","description":"","footnote":"\r\n( 1 ) - حقوق واجب كه در سطرهاى قبلى بدان اشاره شد غير از يك سوم مورد نظراست وخارج از آن بايد پرداخت شود .\r\n","page_name":" 475 ","page_number":475},
  {"content":"\r\n\r\nندادند ، آن مقدارى از وصيت كه برابر ثلث اموالش مىباشد صحيح بوده وبيش از آن باطل است .\r\n10 - اگر انسان درباره اموالش هيچ وصيت نكرده باشد ، تمام اموال باقى مانده‌اش بعد از خارج كردن واجبات مالى شرعى بر عهده او ، بين ورثه تقسيم مىشود و براى شخص ، هيچگونه حقى در اموالش باقى نمىماند ، مگر اينكه همه يا بعضى از ورثه خودشان بخواهند مقدارى از اموال را به نفع شخص ميت هزينه‌كنند .\r\n11 - وصيتهايى كه مخالف احكام شرعى باشد باطل است ، بنابراين اگر وصيت كند كه اموالش را بر اساس روشى كه خود معين كرده تقسيم كنند ، يا وصيت كند تمام اموالش براى يكى از ورثه باشد ، و ديگر ورثه را از حقوق شرعيشان محروم نمايد ، وصيتش باطل است ، ووصيتهاى مشروع او فقط در يك سوم اموالش نافذ است ، و باقى اموالش بنابر موازين شرعى بين ورثه تقسيم‌مىشود .\r\n12 - اگر ورثه بعد از مرگ شخص ، اجازه دهند كه وصيت او در بيش از يك سوم اموالش اجرا شود ، اجازه آنها صحيح ونافذ بوده و آنها هچگونه حق رجوع از اجازه خود را ندارند . همچنين اگر در زمان زندگى شخص وصيّت كننده اين اجازه را بدهند ، مشهور بين فقها اين است كه در آن موقع نيز حق رجوع ندارند و اين نظر نسبت به ديگر نظرها قويتر است .\r\n13 - وصيت به امر حرام مانند وصيت به صرف اموال براى كمك درگناه وتجاوز « مثل پشتيبانى و يارى دادن ظالم ، بخشش مال به مؤسساتى كه از نظر شرعى حرام است ، همچون مراكز قمار ، ومراكز چاپ و نشر كتابهاى گمراه كننده و شبيه به اين » جايز نيست . همچنانكه وصيت به عملى غير عقلايى كه صرف مال در آن بيهوده ونوعى حماقت است « مانند وصيت به انداختن اموال در دريا » نيز صحيح نيست ، و اگر شخص ميت به اين گونه امور وصيت كرده باشد ، هچكس‌اجازه ندارد به وصيت او عمل كند .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nوصيت كننده\r\n14 - براى اينكه وصيتِ وصيت كننده صحيح ونافذ باشد بايد شرايط زير را داشته باشد :\r\nاول : بايد شرايط عمومى اهليّت يعنى بلوغ ، عقل ، قصد و اختيار را داشته باشد .\r\nدوم : وصيت كودك زير ده سال صحيح نيست ، اما كودك ده سال به بالا ، بنابر قول قويتر ومشهور فقها اگر عاقل بوده ووصيتش منحصراً درباره اعمال نيك وشايسته باشد صحيح است .\r\nسوم : وصيّت ديوانه در حال جنون صحيح نيست ، اما اگر در حالى كه عاقل است وصيت كند وسپس ديوانه شود ، وصيّتش باطل نمىشود ، همينطور است حكم كسى كه مست مىشود ، كه وصيّت او به هنگام مستى صحيح نيست .\r\nچهارم : اما سفيه ، اگر وصيّت مالى او موافق خرد وعقل باشد ، صحيح است ، اما ديگر وصيّت‌هاى او ، اگر ميزان سفاهت او به اندازه‌اى نباشد كه عرف همه تصرّفات واعمال او را بىاعتبار بداند ، وصيتهاى ديگر او نيز درست خواهند بود .\r\nپنجم : وصيّت شخصى كه خودكشى كرده صحيح نيست ، لذا كسى كه از روىگناه و معصيت اقدام به خودكشى مىكند وسپس قبل از اينكه بميرد وصيت كند ، وصيتش لغو و بيهوده است . بايد توجه كرد كه عمليات شهادت طلبانه بكلىخارج از مفهوم خود كشى است .\r\n\r\nموصى له\r\n15 - شخص موصى له « كسى كه چيزى براى او وصيّت مىشود » بايد هنگام وصيت موجود باشد ، بنابراين وصيت براى شخص مرده ، يا براى كسى كه فلان زن در آينده به آن حامله خواهد شد ، يا براى كسى از فرزندان فلانى كه در آينده به وجود خواهند آمد صحيح نيست .\r\n16 - وصيت براى جنينى كه در هنگام وصيت در رحم مادر است ، حتى اگر روح هنوز در او دميده نشده باشد صحيح است ، پس اگر زنده به دنيا آمد به وصيّت عمل خواهد شد ، اما اگر مرده به دنيا بيايد ، وصيت باطل شده و مال به ورثه وصيت كننده باز مىگردد .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n17 - وصيت براى كافر ذمّى ونيز براى مرتد ملّى صحيح است ؛ اما وصيت براى كافر حربى ونيز مرتد فطرى بنابر قول نزديكتر به قواعد فقهى صحيح نيست .\r\n\r\nوصى\r\n18 - همانطور كه اشاره كرديم يكى از انواع وصيت آن است كه انسان ، ديگرى را مامور كند به وصيتهايش عمل كرده و آنها را اجرا نمايد كه به طرف دوم وصى يا موصى اليه « كسى كه به او وصيت شده » مىگويند .\r\n19 - وصى بايد شرايط زير را داشته باشد :\r\nنخست : بلوغ\r\nدوم : عقل\r\nسوم : اسلام\r\nچهارم : اينكه مورد وثوق باشد .\r\n20 - اگر وصى بعد از مرگ وصيّت كننده شرايط لازم را از دست داد ، امر به حاكم شرع باز مىگردد تا او شخص ديگرى را براى اجراى وصيت ميت تعيين كند .\r\n21 - بر وصى واجب نيست كه حتماً وصيّت را قبول كند ، بلكه مىتواند مادامى كه وصيّت كننده زنده است ، وصيّت را رد كند ، البته به شرطى كه خبر رد وعدم قبول را به او برساند ، اما اگر بعد از مرگ وى ، و يا قبل از مرگ ولى بدون اطلاع او وصيّت را رد كند ، درست نيست ، بلكه بايد به آن وصيتها متعهد بوده و به مفادّش عمل نمايد .\r\n22 - وصيّت كننده مىتواند به بيش از يك نفر وصيت كند ، بنابراين اگر او به استقلال هر كدام از اوصياى خود در عمل تصريح كند ، هر يك مستقلًا مىتواند اقدام كند ، و اگر به استقلال تصريح نكرده ، و يا به عمل جمعى وگروهى تصريح كرده باشد ، هيچكدام از اوصيا حق ندارد بطور مستقل اقدام نمايد و در زمانى كه بينشان اختلافى پيش آيد مرجع حل اختلاف حاكم شرع خواهد بود .\r\n23 - اگر يكى از دو وصى بميرد يا شرايط لازم را از دست بدهد ، آن وصى ديگر مىتواند به تنهايى عمل به وصيت را انجام دهد ، و حاكم شرع نيز نبايد شخص\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nديگرى را جايگزين وى كند ، اين در صورتى است كه ظاهر وصيّت اين باشد كه هر يك از دو وصى بتنهايى حق تصرف در اموال وتنفيذ وصيت ميت را دارد ، اما اگر معلوم شد كه مراد از تعيين دو وصى به اين معنا است كه يك نفر به تنهايى براى اين كار كفايت نمىكند ، در اين حالت حاكم شرع بايد شخص ديگرى را به جاى وصى مفقود قرار دهد .\r\n24 - اگر وصى به تنهايى از اجرا و عمل به وصيت ناتوان بود ، حاكم شرع شخص ديگرى را براى كمك به او تعيين مىكند .\r\n25 - اگر وصى در عمل به مسؤوليتش خيانت كند ، حاكم شرع حق دارد - به صلاحديد خود - او را عزل كرده و شخص ديگرى را به جاى او تعيين كند ، و يا فردى امين را براى مراقبت از او بگمارد تا به نحوه كار او نظارت كند .\r\n26 - وصى از نظر شرعى امين است ، بنابراين اگر اموال تحت نظارت وى تلف شده و يا خسارتى ببيند ، او ضامن نيست ، مگر اينكه اين امر بر اثر تجاوز از وظايف واجبش ، يا سهل انگارى واهمال در مسؤوليتش ، يا عمل بر خلاف مفاد وصيت صورت پذيرد .\r\n27 - وصى حق ندارد بعد از مرگ وصيت كننده از عمل واجراى وصيت اوشانه خالى كند ، همچنانكه حق ندارد اين كار را بر عهده ديگرى بگذارد .\r\n28 - اگر ميت بدون تعيين شخصى بعنوان وصى براى اجراى وصاياى خود ، وصيتهايى بكند ، امر به حاكم شرع باز مىگردد كه مىتواند خود به اين كارمبادرت ورزد و يا كسى را براى اجراى وصيت تعيين كند .\r\n\r\nناظر\r\n29 - وصيت كننده حق دارد كه ناظرى را براى نظارت بر كار وصى در اجراى صحيح وصيت تعيين كند .\r\n30 - مسؤوليتهاى ناظر را شخص وصيت كننده تعيين مىكند ، بنابراين ممكن است مسؤوليتش نظارت بر عملكرد وصى در جهت اجراى كامل مفاد وصيت باشد ، يا وظيفه او رايزنى با وصى درباره چگونگى اجراى وصيت باشد ، و يا اساساً\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nمرجعى براى حل اختلافات احتمالى بين وصى و ورثه تلقى شود وموارد ديگرى از اين دست كه وصيت كننده تعيين كرده باشد .\r\n\r\nسرپرستى كودكان نابالغ\r\n31 - ولايت وسرپرستى كودك نابالغ بر عهده پدر وجد پدرى است . بنابراين اگر پدر بميرد و پدر بزرگ زنده باشد ، ولايت افراد غير بالغ خانواده بر عهده او است ، و در صورت بودن او وصيت پدر براى سرپرستى بچه‌هاى نابالغش به شخص ديگرى غير از پدر بزرگ صحيح نيست و همينطور است بالعكس .\r\n32 - اگر كودك نابالغ پدر و پدر بزرگ نداشت ، ووصيّى نيز از جانب آن دو براى سرپرستى امورش گماشته نشده بود ، ولايت او با حاكم شرع است ، و اگر حاكم شرع بميرد نيازى به وصيّت حاكم شرع در مورد سرپرستى آن بچه نابالغ نيست ، بلكه سر پرستى او به حاكم شرع ديگرى منتقل مىشود و همينطور .\r\n33 - پدر مىتواند سرپرستى را براى بچه‌هاى نابالغ خود - در صورت عدم وجود پدر بزرگ - تعيين كند ، بلكه اگر عدم تعيين سرپرست منجر به از بين رفتن منافع آنان و ضرر به حيات آينده آنها مىشود ، اين كار بر او واجب است .\r\n34 - همه شرايطى كه براى وصى در امور مالى ذكر شد ، براى سرپرست وقيّم كودكان نابالغ نيز شرط است .\r\n35 - اگر وصيت كننده مسؤوليت سرپرست وقيِّم را محدود به زمينه‌هاى معيّنى از زندگى وامور كودكان بكند ، او بايد در همان محدوده عمل كند و ساير امور به حاكم شرع باز مىگردد .\r\nبنابراين اگر مثلًا وصيت كننده مسؤوليت سرپرست را محدود به امور تعليم و تربيت كند ، حق دخالت در ساير امور مانند امور مالى را ندارد بلكه در اينجا حاكم شرع مرجع است .\r\nاما اگر وصيت كننده مسؤوليت سرپرستى را مطلق بيان كرده و آن را به زمينه‌اى خاص محدود ننمايد ، سرپرست ، ولىّ تمام امورى است كه ميت در آنها ولايت داشته است .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n36 - جايز است كه سرپرستى كودكان بر عهده افراد متعدد - بيش از يك نفر - باشد ، چنان كه جايز است براى اشراف ونظارت بر عملكرد سرپرست وقيِّم نيز ناظرى تعيين شود .\r\n\r\nابطال وصيت\r\n37 - وصيت نسبت به شخص وصيت كننده جايز است ، به اين معنا كه او ملزم نيست حتماً به آن پايبند بماند ، لذا وى حق دارد از وصيت خود به طور كلى يا در بعضى از مضامينش مادامى كه زنده است ، اعراض كند ، همچنانكه مىتواند وصى ، ناظر ، سرپرست و موصى له را نيز تغيير دهد .\r\n38 - اعراض از وصيت ممكن است با لفظى - شفاهى يا كتبى - كه صراحتاً دلالت بر روى برگردانى از وصيّت دارد صورت پذيرد و يا با بطور عملى انجام شود مانند فروش اموال وصيت شده يا تعيين وصى جديدى كه به معناى بركنارى وصى قبلى مىباشد .\r\n\r\nاجرت و مزد\r\n39 - با اينكه وصيت يك قرارداد نمىباشد ، ولى مانند ساير پيمانها با قصد وتوافق دو طرف صورت مىپذيرد ؛ بنابراين اگر وصى قبول كرد كه بطور مجانى ، عمل به وصيت را انجام دهد ، حقّى براى درخواست مزد نخواهد داشت ، اما اگر با شرط گرفتن اجرت و مزد وصيّت را پذيرفت براى او اين حق وجود دارد .\r\nاما اگر وصى هيچگونه قصدى در باره مجانى يا با مزد بودن وصيت نداشته ، واطلاق وصيّت نيز دلالتى بر هيچكدام از دو امر نكرد ، در اينجا مرجع عرف است و اگر عرف هم رأى مشخّصى در اين باره نداشت ، بنابر قاعده شرعى ، حق هر كسى كه كارى انجام داده محترم است مگر اينكه از حق خود بگذرد .\r\n\r\n","description":"","footnote":"","page_name":" 481 ","page_number":481},
  {"content":"\r\n . \r\n","description":"","footnote":"","page_name":" 482 ","page_number":482},
  {"content":"\r\n\r\n\r\nفصل بيست و ششم : كفّارات\r\n\r\nكفاره چيست ؟\r\nكفاره مجازاتى است كه انسان ، به خاطر ارتكاب گناه ، يا اشتباه يا عمل‌ناپسندى - به طور وجوبى يا استحبابى ، متحمّل آن مىشود . اين مجازات گاهى جريمه مالى و گاهى عمل بدنى مىباشد .\r\nكفاره‌هايى كه شرع مقرر كرده بسيارند كه برخى از آنها در ابواب مختلف فقه به مناسبت بحث درباره احكام سببهاى آنها بيان مىشود ، كفاره‌هاى مستحب را نيز در كتابهاى حديث وروايات مىتوان مطالعه كرد .\r\nاكنون به اختصار به مهمترين كفاره‌هاى واجب اشاره مىكنيم :\r\n\r\n1 - قتل عمد :\r\nاگر كسى مؤمنى را عمداً و از روى ظلم به قتل برساند كفاره‌هاى سه گانه اصلى يعنى آزاد كردن يك بنده ، دو ماه روزه مستمر واطعام « غذا دادن وسيركردن » شصت مسكين بر عهده اوست .\r\n\r\n2 - شكستن روزه با عمل حرام :\r\nاگر كسى در روزه ماه مبارك رمضان با عملى كه خودش فى نفسه حرام است مانند نوشيدن شراب يا زنا و يا استمنا روزه‌اش را بشكند بنابر احتياط كفاره هاى سه گانه ، يعنى كفاره قتل عمد بر گردن اوست .\r\n\r\n3 - قتل خطا :\r\nاگر كسى مؤمنى را به اشتباه بكشد ، يكى از كفاره‌هاى سه گانه به طور ترتيبى بر عهده اوست . به اين معنا كه اگر مىتواند اول بايد بنده‌اى را آزاد كند ، اگر امر برايش ممكن نيست ، بايد دو ماه را بطور مستمر و پشت سر هم روزه بگيرد و اگر از اين كار نيز ناتوان است ، بايد شصت مسكين را سير كند .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\n4 - ظهار :\r\nكفاره ظهار همان كفاره قتل خطا مىباشد « 1 » .\r\n\r\n5 - باطل كردن عمدى روزه :\r\nاگر كسى در روز ماه مبارك رمضان عمداً با چيزى كه فى نفسه حرام نيست روزه خود را باطل كند كفاره او يكى از كفاره‌هاى سه گانه بطور اختيارى خواهد بود . يعنى مىتواند يكى از موارد آزاد كردن بنده ، دو ماه روزه مستمر يا اطعام شصت مسكين را انتخاب كند .\r\n\r\n6 و 7 - مخالفت با پيمان وچيدن مو توسط زنان در عزا :\r\nكفاره هر دوى اين كارها همانند كفاره باطل كردن عمدى روزه به غير عمل‌حرام ، مىباشد .\r\n\r\n8 - باطل كردن عمدى روزه قضا :\r\nهر كسى روزه قضاى ماه رمضان را بعد از ظهر شرعى عمداً باطل كند ، كفاره آن اطعام ده مسكين است و اگر نمىتواند بايد سه روز را پشت سر هم روزه‌بگيرد .\r\n\r\n9 - شكستن سوگند :\r\nهر كسى با سوگندى كه به صورت شرعى - يعنى بر حسب احكام وشرايطى كه در احكام سوگند ذكر شد - مخالفت كند كفاره او آزاد كردن يك بنده ، يا اطعام يا پوشاندن ده مسكين است و اگر به هيچكدام از اين كفاره‌هاى سه گانه قادر نبود ، مىتواند سه روز ، روزه بگيرد .\r\n\r\n10 - شكستن نذر :\r\nهر كسى بانذر خود مخالفت كرده و به آن وفا نكند بنابر اظهر ، كفاره شكستن سوگند بر عهده‌اش است ، اگر چه بنابر احتياط مستحبى بايد كفاره افطار عمدى در ماه مبارك رمضان را بپردازد .\r\n\r\n11 - ناشكيبايى در مصيبت :\r\nاگر در مصيبت ، زن موى خود را بكند يا صورت خود را بخراشد يا مرد در مرگ فرزند يا همسرش پيراهن خود را پاره كند ، كفاره شكستن سوگند بر عهده آنان است .\r\n\r\n\r\n","description":"","footnote":"\r\n( 1 ) - درباره مسأله ظهار رجوع كنيد به احكام ظهار صفحه 617 .\r\n","page_name":" 484 ","page_number":484},
  {"content":"\r\n\r\n\r\nاحكام كفارات\r\n1 - در كفاره نيت شرط است ، به اين معنا كه عمل فرد بايد با قصد وبراىكفاره و با هدف نزديكى به خدا واطاعت فرمان او باشد ، و اگر تعدادى كفاره برعهده شخصى باشد واو بدون تعيين ، يكى از آنها را بپردازد ، كفايت كرده و يكى از كفاره‌ها از عهده‌اش ساقط مىشود و بقيه كفارات بر ذمه او باقى مىماند ، اگرچه تعيين موافق احتياط استحبابى است .\r\n2 - در زمان حاضر كه بنده‌اى يافت نمىشود تا بتوان آن را آزاد كرد ، مىبايست شصت روز روزه گرفتن يا اطعام شصت مسكين را جايگزين آن نمود ، حال كفاره ترتيبى باشد يا اختيارى . اما در كفاره جمع وجوب آزاد كردن بنده ساقط شده وجايگزينى ندارد .\r\n\r\nپى در پى بودن روزه‌ها\r\n3 - روزه گرفتن شصت روز براى كفاره بايد پياپى باشد ، به اين معنى كه با افطار بعضى از روزها بين آن فاصله نيفتد ، و در تحقق پياپى بودن روزه‌گرفتن 31 روز ، پشت سر هم ، كفايت مىكند و بعد از پايان 31 روز ، فاصله افتادن در روزهاى باقيمانده اشكالى ندارد ، و بنابر احتياط واجب ، روزه گرفتن سه روزبراى كفاره سوگند هم بايد پياپى باشد .\r\n\r\nاطعام\r\n4 - در اطعام جايز است كه مسكينها را غذا بدهد ، تا اينكه سير شوند ، همچنانكه جايز است مواد غذايى را تحويل آنها داده يا بهاى آن را بدهد و - بنابراحتياط - بر آنها شرط شود كه با پول دريافتى غذا خريدارى شود .\r\nدر صورت دادن طعام به آنها ، گفته شده است : بايد به هر مسكين يك مُد طعام « در حدود 750 گرم » داده شود ، اما نظر نزديكتر به مبانى فقهى آن است كه معيار : سير شدن است ، حال چه با يك مُد طعام ، چه بيشتر ، چه كمتر .\r\nاگر چه احتياط آن است كه بيشترين مورد از دو مورد « يعنى 750 گرم طعام يا به اندازه سير نمودن مسكين » را به وى بدهد .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n5 - در اطعام واجب است كه هر مسكين را يك بار سير كند ، بنابراين اگر بايد شصت مسكين را اطعام دهد ، دوبار غذا دادن به سى مسكين كفايت نمىكند .\r\n6 - اگر فقيرانى كه شخص كفاره دهنده مىخواهد اطعام كند بزرگ وكوچك هستند ، اگر اطعام به صورت دادن خود غذا يا پرداخت بهاى خريد آن باشد ، همانگونه كه به فرد بزرگ يك مُد طعام مىدهد بايد به كوچك هم همان اندازه‌بدهد .\r\nاما اگر اطعام به صورت سير كردن است ، بنابر احتياط ، بايد هر دو نفر كوچك را يك فرد بزرگ به حساب آورد .\r\n\r\nپوشاندن\r\n7 - در كفاره‌هايى كه پوشاندن فقرا در آن واجب است ، اين پوشاندن « يالباس دادن » بايد برحسب متعارف باشد ، به اين معنا كه به فقير لباسهايى بدهد كه عرف آن را پوشش كامل مىداند ، بنابراين پوشش كمتر از مثلًا يك پيراهن و يك شلوار كفايت نمىكند .\r\n8 - همانطور كه در اطعام گذشت ، در مورد پوشش نيز واجب است كه عدد مورد نظر رعايت شود وحتماً تعداد افراد خواسته شده در كفاره پوشانده شوند ، بنابراين چند بار پوشاندن يك فرد يا تعدادى از افراد كفايت نمىكند .\r\nبنابراين اگر پوشش ده نفر مسكين مقصود است ، دو بار پوشاندن پنج نفركفايت نمىكند .\r\n9 - واجب است كه خود لباسها را به مسكينها بدهد ، اما اگر مىخواهد بهاى خريد آن را بپردازد بايد شرط كند كه حتماً با آن پول ، لباس‌خريده شود .\r\n\r\nجايگزينهاى كفّاره\r\n10 - اگر بر شخص دو ماه روزه يا اطعام شصت مسكين واجب است ، اما او نتواند هيچ يك از آنها را انجام دهد بايد در عوض هيجده روز پشت سر هم روزه بگيرد ، و اگر اين كار نيز برايش مقدور نيست ، هر چند روز كه مىتواند روزه‌گرفته و يا هر اندازه ممكن است صدقه بدهد ، و اگر از همه اين موارد ناتوان است وهيچكدام را نمىتواند انجام دهد به درگاه خداوند استغفار كند ولو يك بار .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nبخش چهارم : احكام ازدواج و تشكيل خانواده\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n\r\nپيش درآمد :\r\n\r\n1 - بينشهاى قرآنى در ساختار كانون خانواده\r\nاگر در آيات قرآنى ، به ويژه « سوره نور » با دقت نگاه كنيم به خواست خدا به اين حقيقت خواهيم رسيد كه مقصود از احكام شريعت پيرامون پيوند ميان مرد و زن ، ساختن خانه‌اى آكنده از ايمان است ، وخانواده براين پايه‌ها استوار مىباشد :\r\n1 - ديوار اين خانه همان احكام شرع است در مورد زن و مرد زناكار ، چه هر يك از آن دو بى هيچ ملاطفتى « بنا بر اصل حكم‌شرعى » به صد ضربه تازيانه محكومند . خداوند مىفرمايد :\r\nالزَّانِيَةُ وَ الزَّانِى فَاجْلِدُوا كُلَّ وَاحِدٍ مِنْهُمَا مِائَةَ جَلْدَةٍ وَ لَا تَأْخُذْكُمْ بِهِمَا رَأْفَةٌ فِى دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ وَ لْيَشْهَدْ عَذَابَهُمَا طَائِفَةٌ مِنَ الْمُؤْمِنِينَ « 1 » .\r\n« هر يك از زن و مرد زنا كار را صد تازيانه بزنيد ؛ و نبايد رأفت « ومحبت كاذب » نسبت به آن دو شما را از اجراى حكم الهى مانع شود ، اگر به خدا ورزو جزا ايمان داريد ؛ و بايد گروهى از مؤمنان مجازاتشان را مشاهده كنند . »\r\n2 - بدينسان دين ، احترام به كانون خانواده را با دژبندى آن به وسيله نرده هايى محكم بنيان نهاده است كه مىتوان آن را در تحريم پيوند جنسى ميان مرد و زن ، جز آنگاه كه پروردگار اجازه مى فرمايد ، جلوه‌گر دانست وشايد همين اصل در ساير احكام مربوط به پيوند ميان مرد و زن از جمله تحريم « قذف » - نسبت دادن تهمتهاى جنسى به ديگران - جارى دانست ، البته اين موجب مىشود كانون زنا شويى ا ز زبان بيهوده‌گويان در امان بماند واحترامى اجتماعى براى آن در نظرآيد .\r\nخداوند مىفرمايد : وَ الَّذِينَ يَرْمُونَ الْمُحْصَنَاتِ ثُمَّ لَمْ يَأْتُوا بِأَرْبَعَةِ شُهَدَاءَ فَاجْلِدُوهُمْ ثَمَانِينَ جَلْدَةً وَ لَا تَقْبَلُوا لَهُمْ شَهَادَةً أَبَداً وَ أُولئِكَ هُمُ الْفَاسِقُونَ « 2 »\r\n« كسانى كه زنان پاكدامن را متهم « به عمل منافى عفت » مىكنند ، سپس چهار شاهد « بر مدعاى خود » نمى آورند ، آنها را هشتاد تازيانه‌بزنيد ، وشهادتشان را هرگز نپذيريد و آنها همان فاسقانند . »\r\n\r\n\r\n","description":"","footnote":"\r\n( 1 ) - سوره نور ، آيه 2 .\r\n( 2 ) - همان ، آيه 4 .\r\n","page_name":" 489 ","page_number":489},
  {"content":"\r\n\r\n3 - براى تجليل خاص از خانواده وحفظ حرمت آن در برابر زبانها خداوند حرام كرده است كه مردى به همسر خود نسبت زنا دهد و احكام لعان را بر او فرض گردانيده است ، چنان كه جامعه را از بكارگيرى مسائل جنسى از سوى باندهاى مختلف در راه منافع سياسى باز داشته ، ومسلمانان را به والاترين ادب ، مؤدب ساخته‌است و كسانى را كه تهمت جنسى به ديگران مىزنند رسوا كرده است . خداوند مىفرمايد :\r\nإِنَّ الَّذِينَ يُحِبُّونَ أَنْ تَشِيعَ الْفَاحِشَةُ فِى الَّذِينَ آمَنُوا لَهُمْ عَذَابٌ أَلِيمٌ فِى الدُّنْيَا وَ الْآخِرَةِ وَ اللَّهُ يَعْلَمُ وَ أَنْتُمْ لَا تَعْلَمُونَ « 1 » .\r\n« كسانى كه دوست دارند زشتيها در ميان مردم با ايمان شيوع يابد ، عذاب دردناكى براى آنان در دنيا و آخرت است ؛ وخداوند مىداند وشما نمى دانيد . »\r\n4 - خداوند احترام به خانه را واجب گردانيده است و از ما خواسته بدون گرفتن اجازه به خانه‌اى درنياييم وحكمت آن را هم در اين دانسته كه چنين كارى براى مسلمانان پاكتر و بهتر خواهد بود .\r\nخداوند مىفرمايد : يَا أَيُّهَا الَّذِينَ آمَنُوا لَا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلَى أَهْلِهَا ذلِكُمْ خَيْرٌ لَكُمْ لَعَلَّكُمْ تَذَكَّرُونَ * فَإِنْ لَمْ تَجِدُوا فِيهَا أَحَداً فَلَا تَدْخُلُوهَا حَتَّى يُؤْذَنَ لَكُمْ وَ إِنْ قِيلَ لَكُمُ ارْجِعُوا فَارْجِعُوا هُوَ أَزْكَى لَكُمْ وَ اللَّهُ بِمَا تَعْمَلُونَ عَلِيمٌ « 2 » .\r\n« اى كسانى كه ايمان آورده ايد ، در خانه هايى غير از خانه خود وارد نشويد تا اجازه بگيريد و بر اهل آن خانه سلام كيند ؛ اين براى شما بهتر است ؛ شايد متذكر شويد ، و اگر كسى را در آن نيافتيد ، وارد نشويد تا به شما اجازه داده شود ؛ و اگر گفته شد : « باز گرديد » بازگرديد ؛ اين براى شما پاكيزه تر است ؛ وخداوند به آنچه انجام مى دهيد آگاه است . »\r\n5 - خداوند به زنان ومردان مؤمن دستور مىدهد از آنچه برايشان حرام گردانيده چشم فرو بندند ، و روشن كرده كه اين كار براى آنها بسى بهتر است . خداوند مىفرمايد :\r\n\r\n\r\n","description":"","footnote":"\r\n( 1 ) - همان ، آيه 19 .\r\n( 2 ) - نور ، 27 - 28 .\r\n","page_name":" 490 ","page_number":490},
  {"content":"\r\n\r\nقُلْ لِلْمُؤْمِنِينَ يَغُضُّوا مِنْ أَبْصَارِهِمْ وَ يَحْفَظُوا فُرُوجَهُمْ ذلِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ * وَقُلْ لِلْمُؤْمِنَاتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ . . . « 1 » .\r\n« به مومنان بگو چشمهاى خود را « از نگاه به نامحرمان » فرو گيرند ، وعفاف خود را حفظ كنند ؛ اين براى آنان پاكيزه تر است ؛ خداوند از آنچه انجام مى دهند آگاه است ، و به زنان با ايمان بگو چشمهاى خود را « از نگاه هوس آلود » فرو گيرند ، ودامان خويش را حفظ كنند . . » .\r\nاز اين آيه در مىيابيم كه مقصود حفظ شرمگاه از زنا ، وپاكيزگى قلب از فتنه‌هاى برخاسته از آن است ، زيرا كه نگاه كردن زناى چشم وتيرى است از تيرهاى ابليس . پس فروبستن چشم از نگاه ناروا پرهيز از گرفتار شدن در دامى است كه بسى خطرناكتر است . وشايد از همين روست كه در آيه شريفه امر به « غض بصر » نموده ومفهوم آن ظاهراً نه اين است كه چشم خود را كاملًا ببنديم ، بلكه مراد از آيه كريمه اين است كه نگاه خود را تيز نكنيم .\r\n6 - خدا زندگى اجتماعى را با تحريم « تَبَرُّج » - آشكار كردن زينت وزيبايىهاى زن در برابر بيگانه - از انگيزشهاى جنسى پاك ساخته‌است ، و زنان مؤمن را از اين كه زينت خويش را هويدا سازند جز آنكه قهراً ظاهر مىشود - بازداشته است ونمونه آن را همان حرمت آشكار سازى سينه‌ها وگردنها قرار داده است ، و به زنان دستور داده است كه مقنعه‌هاى خود را تا گريبان فرو گذارند و از آن ، گروههايى را استثنا كرده است كه عبارتند از شمارى از خويشان ، بندگان ، مردان خدمتگزار وكودكان مادام كه بر شرمگاه زنان آگاهى نداشته باشند . از زنها نيز زنان سالخورده استثنا شده است و به آنها اجازه داده شده است در صورتى كه زينتى نداشته باشند بخشى از لباسهاى خود را بنهند ، وحكمت آن هم اين است كه اميد نمىرود اين عده به نكاح كسى درآيند .\r\nخداوند مىفرمايد :\r\nوَلَا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاءِ بُعُولَتِهِنَّ أَوْ أَبْنَائِهِنَّ أَوْ أَبْنَاءِ بُعُولَتِهِنَّ أَوْ إِخْوَانِهِنَّ أَوْ بَنِى إِخْوَانِهِنَّ أَوْ بَنِى أَخَوَاتِهِنَّ أَوْ نِسَائِهِنَّ أَوْ مَا مَلَكَتْ\r\n\r\n\r\n","description":"","footnote":"\r\n( 1 ) - همان ، 30 - 31 .\r\n","page_name":" 491 ","page_number":491},
  {"content":"\r\n\r\nأَيْمَانُهُنَّ أَوِ التَّابِعِينَ غَيْرِ أُولِى الْإِرْبَةِ مِنَ الرِّجَالِ أَوِ الطِّفْلِ الَّذِينَ لَمْ يَظْهَرُوا عَلَى عَوْرَاتِ النِّسَاءِ وَلَا يَضْرِبْنَ بِأَرْجُلِهِنَّ لِيُعْلَمَ مَا يُخْفِينَ مِنْ زِينَتِهِنَّ وَتُوبُوا إِلَى اللَّهِ جَمِيعًا أَيُّهَ الْمُؤْمِنُونَ لَعَلَّكُمْ تُفْلِحُونَ « 1 » .\r\n« « زنان مؤمن » زينتهاى خود را - جز آن مقدار كه نمايان است - آشكار ننمايند ، و « اطراف » روسرى هاى خود را بر سينه خود افكنند « تا گردن و سينه با آن پوشانده شود » ، وزينت خود را آشكار نسازند مگر براى شوهرانشان ، يا پدرانشان ، يا پدر شوهرشان ، يا پسرانشان ، يا پسران همسرانشان ، يا برادرانشان ، يا پسران برادرانشان ، يا پسران خواهرشان ، يا زنان هم كيششان ، يا بردگانشان [ كنيزانشان 
  ] ، يا افراد سفيه كه تمايلى به زن ندارند ، يا كودكانى كه از امور جنسى مربوط به زنان آگاه نيستند ؛ وهنگام راه رفتن پاهاى خود را به زمين نزنند تا زينت پنهانيشان دانسته شود « و صداى خلخال كه برپا دارند به گوش رسد » . وهمگى به سوى خدا بازگرديد اى مومنان ، تا رستگار شويد . »\r\n7 - خداوند ورود به اطاق خواب را از سوى اعضاى خانواده جز زن و شوهر وكودكان در اوقات مخصوص حرام كرده است ، كه افراد غالباً در اين اوقات برهنه يا در لباس كوتاهند « كه از اين امر لزوم رعايت آداب وشؤون اسلامى در لباس پوشيدن را در مىيابيم » خداوند مىفرمايد :\r\nيَا أَيُّهَا الَّذِينَ آمَنُوا لِيَسْتَأْذِنْكُمُ الَّذِينَ مَلَكَتْ أَيْمَانُكُمْ وَ الَّذِينَ لَمْ يَبْلُغُوا الْحُلُمَ مِنْكُمْ ثَلَاثَ مَرَّاتٍ مِنْ قَبْلِ صَلَاةِ الْفَجْرِ وَ حِينَ تَضَعُونَ ثِيَابَكُمْ مِنَ الظَّهِيرَةِ وَ مِنْ بَعْدِ صَلَاةِ الْعِشَاءِ ثَلَاثُ عَوْرَاتٍ لَكُمْ لَيْسَ عَلَيْكُمْ وَ لَا عَلَيْهِمْ جُنَاحٌ بَعْدَهُنَّ طَوَّافُونَ عَلَيْكُمْ بَعْضُكُمْ عَلَى بَعْضٍ كَذلِكَ يُبَيِّنُ اللَّهُ لَكُمُ الْآيَاتِ وَ اللَّهُ عَلِيمٌ حَكِيمٌ « 2 » .\r\n« اى كسانى كه ايمان آورده‌ايد ، بردگان شما ، و همچنين كودكانتان كه به حد بلوغ نرسيده اند ، در سه وقت بايد از شما اجازه بگيرند : پيش از نماز صبح ، ونيمروز هنگامى كه لباسهاى « معمولى » خود را بيرون مى آوريد ، و بعد از نماز عشاء ؛ اين سه وقت مخصوص شماست ؛ اما بعد از اين سه وقت ، گناهى بر شما و بر آنان نيست « كه بدون اذن وارد شوند » و بر گرد يكديگر بگرديد « و با صفا وصميميت به يكديگر خدمت نماييد » . اين گونه خداوند آيات را براى شما بيان مىكند ، وخداوند دانا وحكيم است . »\r\n\r\n\r\n","description":"","footnote":"\r\n( 1 ) - نور ، 31 .\r\n( 2 ) - همان ، 58 .\r\n","page_name":" 492 ","page_number":492},
  {"content":"\r\n\r\nخداوند ورود به اطاق خواب پدر و مادر را به هنگام خواب واستراحت براى كودكان مادامى كه به سن بلوغ نرسيده‌اند استثناكرده است ، پس هر گاه آنها نيز به سن بلوغ رسيدند بايد براى ورود به‌اطاق اجازه بگيرند . خداوند مىفرمايد :\r\nوَ إِذَا بَلَغَ الْأَطْفَالُ مِنْكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِنْ قَبْلِهِمْ كَذلِكَ يُبَيِّنُ اللَّهُ لَكُمْ آيَاتِهِ وَ اللَّهُ عَلِيمٌ حَكِيمٌ « 1 »\r\n« وهنگامى كه اطفال شما به سن بلوغ رسند بايد اجازه بگيرند ، همان گونه كه اشخاصى كه پيش از آنان بودند اجازه مى گرفتند ؛ اينچنين خداوند آياتش را براى شما بيان مىكند ، و خدا داناوحكيم است . »\r\nچنان كه پير زنان را از قانون حجاب استثنا كرده است ومحور اين‌حكم اين است كه پير زنان شهوت را بر نمىانگيزند وازدواج با آنها اميد نمىرود ، مشروط بر آن كه زينتى نداشته باشند و به آنها اجازه داده شده است كه جامه از خويش برگيرند ، ولى خداوند براى آنها نيزعفت را بهتر مىداند . خداوند مىفرمايد :\r\nوَ الْقَوَاعِدُ مِنَ النِّسَاءِ اللَّاتِى لَا يَرْجُونَ نِكَاحاً فَلَيْسَ عَلَيْهِنَّ جُنَاحٌ أَنْ يَضَعْنَ ثِيَابَهُنَّ غَيْرَ مُتَبَرِّجَاتٍ بِزِينَةٍ وَ أَنْ يَسْتَعْفِفْنَ خَيْرٌ لَهُنَّ وَ اللَّهُ سَمِيعٌ عَلِيمٌ « 2 » .\r\n« و زنان از كار افتاده اى كه اميد به ازدواج ندارند ، گناهى بر آنان نيست كه لباسهاى « رويين » خود را بر زمين بگذارند ، به شرط اينكه در برابر مردم خودآرايى نكنند ؛ و اگر خود را بپوشانند براى آنان بهتر است ؛ وخداوند شنوا وداناست . »\r\n8 - خداوند بر زنان پيامبر ( ص ) حرام كرده كه در سخن گفتن آن گونه بگويند كه در دل بيماران هوا وهوس فتنه بر انگيزد و موجب طمع آنان در آنچه خطر ناكتر است گردد . خداوند مىفرمايد :\r\nيَا نِسَاءَ النَّبِىِّ لَسْتُنَّ كَأَحَدٍ مِنَ النِّسَاءِ إِنِ اتَّقَيْتُنَّ فَلَا تَخْضَعْنَ بِالْقَوْلِ فَيَطْمَعَ الَّذِى فِى قَلْبِهِ مَرَضٌ وَ قُلْنَ قَوْلًا مَعْرُوفاً « 3 » .\r\n« اى همسران پيامبر ، شما همچون يكى از زنان معمولى نيستيد اگر تقوا پيشه كنيد ؛ پس به گونه اى هوس انگيز سخن نگوييد كه بيماردلان در شما طمع كنند ، وسخن شايسته بگوييد . »\r\n\r\n\r\n","description":"","footnote":"\r\n( 1 ) - نور ، 59 .\r\n( 2 ) - همان ، 60 .\r\n( 3 ) - احزاب ، 32 .\r\n","page_name":" 493 ","page_number":493},
  {"content":"\r\n\r\nشايد مقصود « فلا تخضعن بالقول » سخن گفتن همراه با عشوه است كه طمع كسانى را برمىانگيزد كه دلى بيمار دارند و در انجام كار زشت طمع مىكنند . به‌نظر مىرسد اين حكم همه زنان را در برمى گيرد .\r\n9 - خداوند بر زنان پيامبر ( ص ) آشكار كردن زينت وزيبايىهاى خود را در برابر نامحرمان حرام كرده و آنها را ملزم به خانه نشينى نموده است . خداوند مىفرمايد :\r\nوَ قَرْنَ فِى بُيُوتِكُنَّ وَ لَا تَبَرَّجْنَ تَبَرُّجَ الْجَاهِلِيَّةِ الْأُولَى . . « 1 » .\r\n« و در خانه‌هاى خود بمانيد و مانند زينت نمايى روزگار جاهليت‌پيشين ، زينت نمايى نكنيد . . . »\r\n10 - خداوند وعده و قرار گذاشتن پنهانى با زنان را حرام گردانيده است ، جز آنكه سخنى نيكو و مشروع باشد « منظور خواستگارى براى ازدواج بر اساس روشهاى مشروع است » .\r\nخداوند مىفرمايد :\r\nوَ لَا جُنَاحَ عَلَيْكُمْ فِيمَا عَرَّضْتُمْ بِهِ مِنْ خِطْبَةِ النِّسَاءِ أَوْ أَكْنَنْتُمْ فِى أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَ لكِنْ لَا تُوَاعِدُوهُنَّ سِرّاً إِلَّا أَنْ تَقُولُوا قَوْلًا مَعْرُوفاً « 2 » .\r\n« و اگر به كنايت از آن زنان خواستگارى كنيد يا انديشه خود را در دل‌نهان داريد باكى بر شما نيست ، زيرا خدا مىداند كه از آنها به زودى يادخواهيد كرد ولى در نهان با آنان قرار وپيمانى نگذاريد ، مگر آن كه به‌وجهى نيكو و مشروع سخن گوييد . »\r\n11 - در پى آن به مردان مجرد دستور مىدهد پيوند زناشويى قرارسازند و از تهيدستى نهراسند :\r\nوَ أَنْكِحُوا الْأَيَامَى مِنْكُمْ وَ الصَّالِحِينَ مِنْ عِبَادِكُمْ وَ إِمَائِكُمْ إِنْ يَكُونُوا فُقَرَاءَ يُغْنِهِمُ اللَّهُ مِنْ فَضْلِهِ وَ اللَّهُ وَاسِعٌ عَلِيمٌ « 3 » .\r\n\r\n\r\n","description":"","footnote":"\r\n( 1 ) - احزاب ، 33 .\r\n( 2 ) - بقره ، 235 .\r\n( 3 ) - نور ، 32 .\r\n","page_name":" 494 ","page_number":494},
  {"content":"\r\n\r\n« بايد مردان بى زن و زنان بى شوهر وبندگان وكنيزان صالح وشايسته‌خود را همسر دهيد ، اگر بينوا باشند خدا به كرم ولطف خود توانگرشان خواهد كرد كه خدا رحمتش وسيع « ونامتناهى و به احوال بندگان » آگاه است . »\r\n12 - خداوند از اين كه دختران جوان به فحشا مجبور گردند نهىكرده است ، « و اين البته پس از زمانى است كه آنها را امر به ازدواج مىكند » .\r\nخداوند مىفرمايد :\r\nوَ لَا تُكْرِهُوا فَتَيَاتِكُمْ عَلَى الْبِغَاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَيَاةِ الدُّنْيَا وَ مَنْ يُكْرِهْهُنَّ فَإِنَّ اللَّهَ مِنْ بَعْدِ إِكْرَاهِهِنَّ غَفُورٌ رَحِيمٌ « 1 » .\r\n« ودختران خود را اگر خواهند كه پرهيزگار باشند به خاطر طمع مال‌دنيوى به زنا وادار نكنيد ، هر كس كه آنان را به زنا وادارد خدا براى آنان‌كه به اكراه بدان كار وادار گشته‌اند آمرزنده ومهربان است . »\r\nاز اين آيات شريفه ، درمىيابيم كه مقصود قرآن ساختن خانه زناشويى است بدور از زنا ، قذف ، تهمت ودروغ بستن ، ودژبندى آن در پرتو عفت و پاكى چشم وبازداشتن از « تَبَرُّج » ، يعنى زينت نمايى زن در برابر نامحرمان .\r\nبا تأمل وانديشه دقيق در آيات مذكور وتدبر در تأكيد قرآن پيرامون تزكيه و پاكى ، در مىيابيم كه حكمت بسيارى از احكام مربوط به زن حفظ جامعه از زنا است . بدين ترتيب فقهاى ما از مجموع احكام شريعت ، نگاه كردن توأم با لذت و ريبه را حرام دانسته اند حتى در موارد استثنا شده ، ومقصود از « لذت » آن چيزى است كه غريزه وشهوت را بر مى انگيزد و « ريبه » يعنى ترس از افتادن در عمل حرام .\r\nقرآن كريم بيان داشته است كه از برجسته‌ترين ويژگيهاى مؤمنان حفظ شرمگاه است . خداوند مىفرمايد :\r\nوَ الَّذِينَ هُمْ لِفُرُوجِهِمْ حَافِظُونَ * إِلَّا عَلَى أَزْوَاجِهِمْ أَوْ مَا مَلَكَتْ أَيْمَانُهُمْ فَإِنَّهُمْ غَيْرُ مَلُومِينَ * فَمَنِ ابْتَغَى وَرَاءَ ذلِكَ فَأُولئِكَ هُمُ العَادُونَ « 2 » .\r\n« و آنها كه دامان خود را « از آلوده شدن به بى عفتى » حفظ مىكنند * و تنها آميزش جنسى به همسران وكنيزان ملكىشان دارند كه دربهره‌گيرى از آنان ملامت نمىشوند * و كسانى كه غير از اين طريق را طلب‌كنند ، تجاوزگرند . »\r\n\r\n\r\n","description":"","footnote":"\r\n( 1 ) - همان ، 33 .\r\n( 2 ) - مؤمنون ، 5 - 7 .\r\n","page_name":" 495 ","page_number":495},
  {"content":"\r\n\r\nبدين ترتيب در مى يابيم كه حكمت احكام شريعت پيرامون رابطه مرد و زن همان پاكدامنى ، عفت وحفظ جامعه از به بازى گرفتن كانون خانواده است .\r\n\r\nازدواج ، سنتى الهى\r\nاسلام از آن جهت مردم را به ازدواج فراخوانده كه آن را ركنى حياتى مىشمرد ولذا آن را مستحب مؤكد مىداند كه گاهى به وجوب نيز مىرسد ، وخداوند تبارك و تعالى در آيات عديده قرآن كريم بر آن تشويق كرده و از حكمت وپاره‌اى احكام آن سخن به ميان آورده است ، چنان كه پيامبر گرامى ( ص ) وامامان معصوم عليهم السلام نيز در روايات بسيارى بر آن تشويق كرده‌اند .\r\nقرآن كريم اشاره كرده است كه ازدواج از سنتهاى الهى زندگانى به شمار مى رود و انسان بايد با اين سنت همسويى داشته باشد ونيز اين سنت پاسخى است به مقتضيات فطرت آدمى كه با آن سرشته شده است . خداوند در بيان چيرگى سنت « دو بودن » و « زوجيت » بر هر چيز مى فرمايد :\r\nوَ مِنْ كُلِّ شَىْءٍ خَلَقْنَا زَوْجَيْنِ لَعَلَّكُمْ تَذَكَّرُونَ « 1 » ؛\r\n« و از هر چيزى دو نوع « نر وماده » بيافريديم ، تا مگر متذكر حكمت خداشويد . »\r\nپروردگار در جارى شدن اين حكم بر انسان به اعتبار آن كه او نيز بخشى از آفرينش است مىفرمايد :\r\nوَ اللَّهُ خَلَقَكُمْ مِنْ تُرَابٍ ثُمَّ مِنْ نُطْفَةٍ ثُمَّ جَعَلَكُمْ أَزْوَاجاً « 2 » ؛\r\n« خدا شما را از خاك خلق كرد وسپس از نطفه‌بيافريد ، و بعد از آن شما را جفت . . جفت « مرد و زن » قرار داد . »\r\n\r\nآثار ازدواج\r\nازدواج موجب جلب خير وبركت در روزى است ، چنان كه خداوند مىفرمايد :\r\nإِنْ يَكُونُوا فُقَرَاءَ يُغْنِهِمُ اللَّهُ مِنْ فَضْلِهِ وَ اللَّهُ وَاسِعٌ عَلِيمٌ « 3 » .\r\n\r\n\r\n","description":"","footnote":"\r\n( 1 ) - ذاريات ، 49 .\r\n( 2 ) - فاطر ، 11 .\r\n( 3 ) - نور ، 32 .\r\n","page_name":" 496 ","page_number":496},
  {"content":"\r\n\r\n« اگر بينوا باشند خدا به كرم ولطف خود توانگرشان خواهد كرد كه‌خدا رحمتش وسيع « ونامتناهى و به احوال بندگان » آگاه است . »\r\nونيز اسحاق بن عمار از امام صادق ( ع ) در حديثى نقل مىكند كه به حضرت عرض كردم آيا درست است كه مردم مىگويند فردى نزدپيامبر آمد ونزد ايشان از تنگدستى وفقر شكايت كرد ، و حضرت سه بار به او دستور ازدواج داد ؟\r\nحضرت امام صادق ( ع ) فرمود : « آرى . . درست است » سپس امام فرمود : « روزى به همراه زن وخانواده است . » « 1 »\r\nآرى ، آيا روزى از نزد خدا نيست ؟ وآيا زن وفرزندان نزد خدايى كه براى هر چيز روزى قرار داده روزى ندارند ؟ مرد با يافتن احساس مسؤوليت نسبت به خانواده فعاليتش را فزونى مىدهد وبدين ترتيب انرژى ونيروى كار او صد چندان مىشود و در پرتو آن امكانات اقتصادى را در محيط زندگى خود متحول مىكند .\r\nبدينسان متون اسلامى ازدواج را مورد تشويق قرار مىدهند و مردم را از عاقبت روى برتافتن از ازدواج بر اساس ترس از تهيدستى باز مىدارند . مگر نه اينست كه خداوند ، در صورتى كه آدميان اين گام را بردارند ، گشودن در رزق و روزى را براى ايشان تضمين كرده است ؟ گامى كه خير را نصيب ايشان وجامعه مىسازد ؟\r\n\r\nازدواج در خدمت امت\r\nاز آثار اجتماعى ازدواج افزايش جمعيت يكتا پرست مسلمان درجاى جاى زمين است بدين ترتيب انسان متأهل در فزونى بار يكتاپرستى در زمين سهيم است .\r\nامام باقر ( ع ) به نقل از پيامبر اكرم ( ص ) مىفرمايد : « چه چيز مانع از آن مىشود مؤمن خانواده برگزيند شايد كه خداوند نسلى نصيب او سازد كه با كلمه « لا إله الا اللَّه » زمين را سنگينى وثبات بخشد . » « 2 »\r\nاز پيامبر ( ص ) نقل است كه فرمود : « . . در طلب فرزند باشيد كه من مايلم شما را در روز قيامت - در مقايسه با امتهاى ديگر فزونتر يابم . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 25 ، باب 11 ، حديث 4 .\r\n( 2 ) - وسائل الشيعه ، ج 14 ، ص 3 ، باب 1 ، حديث 3 .\r\n( 3 ) - همان ، حديث 6 .\r\n","page_name":" 497 ","page_number":497},
  {"content":"\r\n\r\nاز امام صادق ( ع ) نقل است كه فرمود : « اگر مىتوانى نسلى تحويل جامعه دهى كه بار تسبيح وتنزيه خداوند را در زمين افزايش دهند چنين كن . » « 1 »\r\n\r\nازدواج ، يارى دين\r\nمتون اسلامى تأكيد دارند كه ازدواج ابزارى است براى بالا بردن‌سطح ايمان انسان مسلمان .\r\nيك جوان داراى حجم قابل توجهى از انگيزه‌هاى جنسى است كه پيوسته بر او فشار مى آورند تا آنها را اشباع كند ، اين انگيزه‌هاى فعال - اگر بر آورده نشوند - در زندگى انسان نقش ويرانگر ايفا مىكنند ، ونيروها وتوانائيهاى بشر را مىفرسايند ، واو را به تباهى وعقده‌هاى جنسى مهلك مىكشانند ، ولى ازدواج مانع از آن مىشود كه جوان درپليدى فرو رود ، واو را وا مى دارد كه انرژى خود را در زمينه‌هاى مطلوب به كار بندد .\r\nعلاوه بر آن كه ازدواج نياز جنسى فرد را فرو مى نشاند ، نياز روانى او را نيز كه قرآن بدان اشاره دارد بر مى آورد :\r\nوَ مِنْ آيَاتِهِ أَنْ خَلَقَ لَكُمْ مِنْ أَنْفُسِكُمْ أَزْوَاجاً لِتَسْكُنُوا إِلَيْهَا وَ جَعَلَ بَيْنَكُمْ مَوَدَّةً وَ رَحْمَةً « 2 » .\r\n« و از آيات الهى آن است كه از جنس خودتان جفتى آفريد تا در كناراو آرامش يابيد وميانتان دوستى ومحبت قرار داد . »\r\nانسان در پرتو ازدواج نياز عاطفى وروانى خود را از راه محبت ودوستى والفت به همسر خود تأمين مىكند .\r\nدر پرتو اين دوستى ومهربانى است كه ساختار بنيان‌خانواده كه جايگاه آرامش والفت است فراهم مىآيد ، به ويژه اگرحاصل اين ازدواج فرزندان صالح وبابركتى باشد كه خانه را از گرمى وشادى به پا كند و موجب شود كه هر يك از زن و مرد در برابر موجوديت خانواده ، كه در ساختار آن و بالا بردن بناى آن شريك بوده‌اند ، احساس مسؤوليت مشترك كنند .\r\n\r\n\r\n","description":"","footnote":"\r\n( 1 ) - همان ، ص 5 ، باب 1 ، حديث 9 .\r\n( 2 ) - روم ، 21 .\r\n","page_name":" 498 ","page_number":498},
  {"content":"\r\n\r\nاينك بياييد تا در كنار هم بر سر خوان روايات شريفه بنشينيم ومعارف مهمى را پيرامون حكمت ازدواج از آن بر گيريم :\r\n1 - از پيامبر اكرم ( ص ) نقل شده است كه فرمود : « هيچ چيز نزد خدا محبوبتر از آن نيست كه در عرصه اسلام خانه‌اى به ازدواج آباد گردد . » « 1 »\r\n2 - ونيز از پيامبر اسلام روايت شده است كه : « كسى كه مىخواهد در حالى خدا را ديدار كند كه پاك و پاكيزه است همسر برگزيند . » « 2 »\r\n3 - وايضاً از رسول خدا ( ص ) آمده است : « دو ركعت نماز يك متأهل برتر است از مجردى كه شب را به عبادت گذرانده و روز را به روزه . » « 3 »\r\n\r\nپديده بى همسرى\r\nروايات ، انسان عزبى را كه مىتواند ازدواج كند و از آن سر برمىتابد سرزنش كرده است و آن را از عوامل مساعد ناقص بودن دين انسان وسستى ايمان او شمرده‌اند ، به سبب اينكه در همه سطوح خطرات وآثارى منفى در پى دارد .\r\nاز پيامبر اكرم ( ص ) نقل است كه فرمود :\r\n« بيشتر اهل دوزخ عزبها هستند . » « 4 »\r\n« پست‌ترين مردگان شما عزبها هستند . » « 5 »\r\nآرى ، اقتضاى عزب بودن گسستن نسل انسان ومحو ياد اوست وتوشه او را از دنيا بر مىچيند . مگر نه اينست كه هر انسانى نيازمند فرزندان صالحى است كه پس از مرگ او ونوميديش از زندگى دنيوى ، با انجام‌كارهاى نيكو و طلب رحمت و مغفرت به آن توشه رسانند ؟\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 5 ، باب 1 ، حديث 10 .\r\n( 2 ) - همان ، ص 6 ، حديث 15 .\r\n( 3 ) - همان ، ص 7 ، باب 2 ، حديث 2 .\r\n( 4 ) - همان ، ص 8 ، باب 2 ، حديث 7 .\r\n( 5 ) - وسائل الشيعه ، ج 14 ، ص 7 ، حديث 3 .\r\n","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\n\r\nفصل اول : احكام نگاه كردن\r\n\r\nالف - احكام كلى\r\n1 - جايز نيست مردى در غير ضرورت به زنى بيگانه « 1 » نگاه كند ، مگر در حد متعارف « صورت و دست » به شرط اينكه توأم با لذت وريبه « يعنى ترس از افتادن در عمل حرام » نباشد .\r\n2 - جايز است به محرمهاى نسبى يا رضاعى ياسببىاى كه محرميت سببى آنان بر اساس ازدواج شرعى باشد نگاه كرد .\r\n3 - نگاه كردن به زنان اهل كتاب ، بلكه مطلق زنان كافر جايز است ، به شرط عدم لذت جويى و با اطمينان از نيفتادن در عمل حرام ، ولى احوط آن است كه در نگاه كردن به مقدارى كه معمولًا آنها نمى پوشانند بسنده شود . و به نظر مى رسد با اين كيفيت اشكالى ندارد به زنان باديه نشين وروستا نشين ونيز زنانى كه توجهى به نهى ازمنكر نمىكنند ، نگاه كرد .\r\n\r\nب - موارد جواز نگاه ولمس كردن\r\n1 - هر مرد وزنى مىتواند بدون ترس از افتادن در عمل‌حرام وبدور از انگيزش جنسى به همجنس خويش بنگرد ، مگر به عورت او ، كه جز براى زن و شوهر بر كسى روانيست و هر كس بايد عورت خود را از ديد ديگرى حفظ كند .\r\n2 - مكروه است زن مسلمان خود را در برابر زن يهودى يا مسيحى بنماياند ، زيرا آنها اين را براى مردانشان توصيف خواهند كرد وشايد اين حكم درباره همه زنانى كه چنين مى كنند جارى شود .\r\n\r\n\r\n","description":"","footnote":"\r\n( 1 ) - زن بيگانه به زنى كه ازدواج با او جائز است اطلاق مىشود يعنى تمام زنان به استثناء محارم از قبيل مادر ، خواهر ، عمه ، خاله و . . .\r\n","page_name":" 501 ","page_number":501},
  {"content":"\r\n\r\n3 - نگاه ولمس نمودن زن بيگانه « وبرعكس » هرگاه كه ضرورت ايجاب كند ، و اين ضرورت در نزد شارع مقدس از حرام بودن نگاه ولمس كردن مهمتر باشد ، جايز است . دراين صورت نگاه ولمس كردن تنها درحدود ضرورت جايز است .\r\nبراى توضيح اين مسأله به نمونه هاى زير اشاره مىشود :\r\nالف - نگاه ولمس نمودن به منظور درمان ومعالجه همچون‌گرفتن نبض ودرمان شكستگى وباند پيچى زخم جايز است ، البته مشروط بر آن كه همجنس براى درمان كردن يافت نشود و نگاه ولمس نمودن جايز نيست جز در حدود ضرورت .\r\nب هنگام نجات دادن جنس مخالف از غرق شدن يا آتش سوزى ونظايرآن نيز نگاه ولمس كردن جايز است ، البته اگر اين كار بر نگاه يا لمس كردن متوقف باشد .\r\nج - نگاه كردن براى شهادت دادن ، يا شاهد شدن اگر ضرورتى باشد جايز است ، و اقوى عدم جواز نگاه به زناكاران است براى شاهد شدن ، مگر آنكه نگاه نكردن فسادى را موجب شود وحدود خداوند را به تعطيلى كشاند يا هرچيز ديگرى را سبب شود كه نزد شارع اهميتى بيش از حرمت نگاه كردن دارد .\r\n\r\nج - حكم نگاه كردن به زنان سالخورده « 1 »\r\nشرع مقدس نگاه به اين گروه از زنان « كه در آيه 60 سوره‌ى نور از آنان با جمله « والقواعد من النساء » ياد شده اند » را به مقدار متعارف از قبيل مو وساعد ونظاير آن جايز دانسته است ، امّا مانند سينه و شكم ونظاير آن كه معمولًا پوشانيده مىشود نبايد آشكار گردد و مرد را شايسته نيست به آنها نظر كند و زنان سالخورده نيز نبايد چندان آرايش وزينت را آشكار كنند والبته آرايش وزينت برحسب زمان ومكان فرق مىكند ومعيار آن هم عرف مىباشد .\r\n\r\nد - حكم نگاه كردن به پسر بچه و دختر بچه\r\n1 - كودكان دختر و پسر غير مميز « 2 » را مىتوان نگاه ولمس كرد وپوشش شرعى در برابر آنها واجب نيست ، بلكه ظاهر ادله شرعيه برجواز نگاه كردن به ايشان تا\r\n\r\n\r\n","description":"","footnote":"\r\n( 1 ) - منظور زنان سالخورده‌اى است كه نياز واميدى به ازدواج ندارند ، و در قرآن با واژه « قواعد » از آنان ياد شده است .\r\n( 2 ) - « مميز » به كودكانى اطلاق مىشود كه مىتوانند درستى را از نادرستى تشخيص دهند گرچه به سن بلوغ‌نرسيده باشند ومقصود از « كودك مميز » كودكانى هستند كه مىتوانند شرمگاه را از ديگر اعضاى بدن تشخيص دهند ومفهوم عورت را درك كنند وكودك غير مميز خلاف آن است .\r\n","page_name":" 502 ","page_number":502},
  {"content":"\r\n\r\nقبل از بلوغ دلالت دارد ، البته آنگونه كه نگاه كردن به آنها شهوت را برنيانگيزد يا موجب افتادن در عمل‌حرام نگردد .\r\n2 - باكى نيست اگر مرد دختر بچه‌اى را كه محرم او نيست ببوسد همانگونه كه جايز است پيش از آنكه سن او به شش سال برسد وى را دردامن خود قرار دهد ، مشروط بر آنكه اين بوسيدن و در دامن‌گرفتن از روى شهوت نباشد .\r\n\r\nه - - حدود رابطه ميان مرد و زن\r\n1 - مرد صداى زن بيگانه را - اگر همراه با لذت جويى وشهوت نباشد - مىتواند گوش كند ، اگر چه احتياط استحبابى در غير موارد نياز و ضرورت عرفى ترك آن است .\r\n2 - حرام است زنى صداى تحريك آميز خود را به گوش مردى بيگانه برساند .\r\n3 - مصافحه كردن با زنى بيگانه جز از روى پوشش جايز نيست ، آن هم بى آنكه دست او را فشار دهد .\r\n4 - باكى نيست اگر شخصى بدون شهوت يا ترس از افتادن در عمل‌حرام محارم خود را لمس كند .\r\n5 - مكروه است مردى در سلام بر زنان نامحرم پيشى گيرد و آنها را به غذا خوردن همراه خود دعوت نمايد ، و اين كراهت در زن جوان شديدتر است .\r\n6 - نشستن در جايگاه زن كه تازه از آن بلند شده است كراهت دارد ، مگر پس از آنكه آن مكان سرد شود .\r\n7 - اقوى اين است كه نگاه كردن به عضو جدا شده‌اى از بيگانه مانند دست ، بينى ، زبان ونظاير آن جايز است . گرچه احتياط در عدم نگاه كردن است . اما نگاه كردن به دندان ، ناخن ، و موى جدا شده اشكال ندارد .\r\n8 - زن مىتواند موى ديگرى را به موى خود پيوند بزند وهمسرش‌مىتواند به اين موى بنگرد ولى ديگرى نمىتواند بدان نظر كند ، زيرا اين موى ، موى او به شمار مى آيد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n\r\nو - حكم نگاه كردن به منظور ازدواج\r\nمرد مىتواند به زنى كه از او خواستگارى مىكند بنگرد ، زيرا مىخواهد او را شريك زندگى خويش قرار دهد و با عقد ازدواج دائم با او پيوند بر قرار سازد ، و اين حكم نسبت به زن نيز جارى است ، چه بعيد نيست كه او نيز بتواند در صورت نياز براى شناخت بيشتر به مردى بنگرد كه به خواستگارى او آمده است ، چون علتى كه در روايات ذكر شده در هر دو طرف وجود دارد .\r\nدر اين زمينه احكامى است كه به برخى آنها اشاره مىكنيم :\r\n1 - مرد مىتواند به چهره ، دست ، مو وزيبايى هاى زنى كه مىخواهد با او ازدواج كند ، بنگرد مشروط به اينكه اين احتمال وجود داشته باشد كه او را به همسرى بر گزيند ، ولى احتياط واجب در اين است كه تنها به زنى بنگرد كه نيّت ازدواج با او را دارد ، اما بنا به احتياط واجب بايد از نگاه كردن به زنان به منظور گزيدن يكى از آنها براى ازدواج اجتناب شود ، همچنين جواز نگاه كردن مشروط به اين است كه مرد قبلًا او را نشناسد و از اوصاف او - بطورى كه او را از نگاه كردن كاملًا بى نيازكند - شناختى نداشته باشد .\r\n2 - جواز نگاه كردن به ديگر اعضاى زن ، جز زيبائىهايى او وجز نگاه كردن از پس جامه‌اى نازك براى شناخت ابعاد اندام او بعيد به‌نظر مىرسد و احتياط واجب آن است كه از زن اجازه گرفته شود و مرد نبايد بدون آگاهى و اجازه زن به اعضاى فتنه انگيز او بنگرد ، به ويژه اگرنگاه كردن موجب هتك زن ودزدانه نگريستن به او شود ، زيرا زيبايىهاى وى از حقوق اوست وتصرّف در حقوق ديگرى بدون اجازه او جايز نيست .\r\n3 - نگاه كردن به چنين زنى نبايد به قصد لذت جويى باشد .\r\n4 - اگر با نگاه اول به زن ، آگاهى لازم به دست نيامد ، مىتواند نگاه راتكرار كند .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nفصل دوم : كسانى كه ازدواج با آنها حرام است\r\n\r\n1 - حرام بودن به سبب اختلاف دين\r\n1 - جايز نيست مرد مسلمان با زنان مشرك ازدواج كند ، اما در مورد ازدواج با زنان اهل كتاب مانند يهوديان ومسيحيان اقوى جواز است منتهى با كراهت شديد ، اگر چه احتياط مستحب ترك آن است ، كه اين كراهت در ازدواج موقت و زنان مستضعف دينى اهل كتاب‌كاهش مىيابد ، وشايسته است كه آنها را در رعايت پاكيزگى و طهارت وپرهيز از آشاميدن شراب و خوردن گوشت خوك ونظاير آن به آداب اسلامى مؤدب ساخت . اما ازدواج دائمى با زن مجوسى ، احتياط واجب ترك آن است .\r\n2 - اگر مردى از اهل كتاب مسلمان شد بر ازدواج خود با زنش كه از اهل كتاب است باقى مى ماند ، و اگر زن اهل كتابى بدون شوهرش اسلام آورد ازدواج آن دو باطل است ، ولى اگر مرد نيز پيش از انقضاى عده اسلام بياورد ، به آن زن سزاوارتر خواهد بود و هر دو بر ازدواجشان باقى مىمانند ، اين حكم در صورتى است كه مرد با همسرش همبستر شده باشد ، اما پيش از آن ازدواج مستقيماً باطل مىشود ومهرى به آن زن تعلق نمىگيرد .\r\n3 - مرتد شدن از دين پيش از دخول موجب فسخ ازدواج مىگردد ، اما پس از دخول اگر زن مرتد يا مردى كه در اصل غيرمسلمان بوده است مرتد شود ، انتظار كشيده مىشود تا عده آن زن پايان يابد ، اگر توبه نكردند ازدواج آنها از هنگام ارتداد باطل مى گردد و اگر قبل از پايان يافتن عده توبه‌كردند بر ازدواج نخستين‌شان باقى مى مانند ، اما اگر عده زن از آن مرد سپرى شد ازدواجشان به هم مى خورد و اگر پس از آن توبه كردند وخواستند به يكديگر رجوع كنند بايد از نو عقد كنند .\r\n4 - اگر مسلمان فطرى « كسى كه از پدر و مادر مسلمان زاده شده‌است » مرتد شود ازدواج از لحظه ارتداد باطل مى گردد ، چون توبه‌اى براى او نيست .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n5 - جايز نيست با زن يا مردى ناصبى ازدواج كرد ، ولى ازدواج با زنى كه بر مذهب غير شيعه است اشكال ندارد .\r\nاما ازدواج با مردى غير شيعه ، بنابر احتياط وجوبى نبايد اين كار در شرايط عادى صورت گيرد ، زيرا زن دين خود را ازهمسرش مى گيرد .\r\n\r\n2 - محارم نسبى\r\nمحرمهاى نسبى كه ازدواج مرد با آنان حرام است به شرح زير مىباشند :\r\n1 - مادر و مادر بزرگ وهرچه بالاتر رود ، چه مادر بزرگ از سوى پدر باشد يا از مادر .\r\n2 - دختر ونوه‌هاى مؤنث دخترى و پسرى هرچه پايين آيند .\r\nو اگر مردى بداند كه دخترى از او زاده شده است نبايد با او ازدواج‌كند حتى اگر شرعاً نسبش با او منتفى شده باشد ، چنان كه زاده زنا باشد يا مادر او را لعان كرده باشد .\r\n3 - دختران پسر هرچه پايين آيند .\r\n4 - خواهران ، خواه از پدر ، از مادر يا از هر دوى آنها باشند .\r\n5 - دختران خواهر ودختران فرزندان ايشان .\r\n6 - عمه ، چه خواهر تنى پدر باشد يا خواهر ناتنى او ، ونيز عمه‌هاى پدر وعمه‌هاى مادر .\r\n7 - خاله ، چه خواهر تنى مادر باشد يا خواهر ناتنى ، و خاله مادر و خاله پدر و به همين ترتيب هرچه بالاتر رويم .\r\n8 - دختران برادر « خواه برادر تنى باشد يا ناتنى » ونيز نوه مؤنث برادر و دختر نوه پسرى او يا نوه دخترى او .\r\nبه‌همين ترتيب همچون زنان ، مردان بر زنان نيز محرم مى شوند مانند پدر ، عمو ودايى هرچه بالا روند ، پسر وهرچه پايين آيد ، و برادر وپسران او ، وپسران خواهر .\r\n\r\n3 - محارم رضاعى\r\nرضاع « شيردادن » ميان كودك وزن شيرده وى ، و همچنين ميان كودك و شوهر آن زن پيوندى را مانند پيوند نسبى برقرار مىكند . بنابراين آن كودك به صورت تمام و كمال فرزند آن زن و شوهر مى گردد .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nاين پيوند همچون پيوند نسبى از ناحيه ى آن دو - بر اساس شرايط واحكامى كه بعداً ذكر خواهيم كرد - آنچنان گسترش مى يابد تا همه خويشاوندان را در بر مى گيرد .\r\nو ما در اينجا به مهمترين موارد خويشاوندى كه براى كودك شيرخوار ، چه پسر و چه دختر ، به سبب رضاع ايجاد مى گردد اشاره مى نماييم ، مهمترين حكمى كه بر اين پيوند مترتب مىشود ، حرمت ازدواج ميان فرزند رضاعى و اين خويشاوندان رضاعى است :\r\n1 - زن شيردهنده ، زيرا مادر رضاعى كودك مى گردد .\r\n2 - شوهر زن شيردهنده ، « صاحب شير » چون پدر رضاعى كودك مى باشد .\r\n3 - پدر و مادر زن شير دهنده هر چه بالا روند ، اگر چه پدر و مادر رضاعى زن شيردهنده باشند .\r\n4 - پدر و مادر همسر زن شيرده « صاحب شير » هر چه بالا روند .\r\n5 - فرزندان زن شيرده ، چه آنان كه پيش از شيردادن متولد شده و چه بعد از آن .\r\n6 - نوه هاى زن شيرده هر چه پايين روند ، چه اينكه آن ها نوه هاى نسبى باشند ، چه رضاعى .\r\n7 - برادران وخواهران زن شيرده ، چه برادران وخواهران نسبى باشند ، چه رضاعى .\r\n8 - عموها و عمه هاى زن شيرده ، چه نسبى و چه رضاعى .\r\n9 - دايى ها و خاله هاى زن شيرده چه نسبى ، چه رضاعى .\r\n10 - فرزندان شوهر زن شيرده « صاحب شير » كه از همسر ديگرى متولد گشته هر چه پايين روند ، چه فرزندان نسبى و چه رضاعى .\r\n11 - عموها و عمه ها ودايى ها و خاله هاى شوهر زن شيرده هر چه بالا روند ، چه نسبى و چه رضاعى .\r\n\r\n4 - كسانى كه به دلايل عرضى حرام مى شوند :\r\n\r\nالف - پيوند سببى :\r\n1 - همسران پدر هرچه بالا رود ، و پسر هرچه پايين آيد ، چه از روى نسب باشد يا رضاع و چه عقد دائم باشد يا متعه ، به مجرد عقد ، حتى اگر دخولى صورت نگرفته باشد بر ديگرى حرام مى گردد .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n2 - بر شوهر ، مادر همسر حرام مىشود « به مجرد عقد ، حتى در صورتى كه دخول صورت نگرفته باشد » هرچه بالا رود « همچون مادر بزرگ و مادر مادر بزرگ او » خواه نسبى باشد يا رضاعى . همچنين دختر همسر بر شوهر حرام مىشود به شرط حصول دخول ، خواه دختر همسر در دامان شوهر رشد و تربيت يافته باشد يا چنين نباشد ، حتى اگر اين دختر پس از طلاق وازدواج با شوهرى ديگر به دنيا آمده باشد .\r\n3 - جايز نيست كسى با دختر برادر زنش ، و يا دختر خواهر زنش ازدواج كند ، مگر با اجازه و يا رضايت اين دو « كه عمه و يا خاله همسرجديد مىباشند » ، بدون آن كه تفاوتى باشد ميان عقد دائم يا غيردائم يا آن كه عمه و خاله علم داشته باشند به اين ازدواج يا ندانند ، و اگر راضى شدند وسپس رجوع كردند عقد صحيح خواهد بود ، و بنابر اقوى عكس آن جايز است « ازدواج با عمه زن يا خاله زن پس‌از ازدواج با دختر برادر يا دختر خواهرش ، اگرچه عمه و خاله از مسأله ناآگاه بوده باشند » .\r\n\r\nب - كسانى كه به سبب زنا حرام مىگردند\r\n1 - زنايى كه پس از ازدواج و پس از دخول پيش آيد موجب حرمت نمىشود ، پس اگر مردى با زنى ازدواج كرد وسپس با مادر يا دختر او زنا كرد زنش بر او حرام نمىشود ، ولى اگر زنا پيش از دخول باشد احتياط آن است كه اين زن راترك كند .\r\n2 - اگر پدر با همسر پسرش زنا كند ، اين زن بر پسر او حرام نمىگردد ، و نيز اگر پسرى با همسر پدرش زنا كند آن زن بر پدرش حرام نمىگردد .\r\n3 - اگر زنا پيش از ازدواج و با عمه يا خاله بوده باشد موجب حرمت دختران آن دو مىگردد ، و اگر با غير از عمّه يا خاله صورت گرفته باشد احوط ، تحريم است .\r\n4 - در حكم سابق ، تفاوتى نيست ميان اين كه زنا از پيش صورت‌گرفته باشد يا از عقب .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n5 - برخى وطى به شبهه را در موجب شدن حرمت ، همچون زنا دانسته‌اند ، البته اگر پيش از نكاح باشد ، نه پس از آن ، و اين احوط است .\r\n\r\nموارد شك\r\n1 - هرگاه در تحقق زنا وعدم آن شك گردد ، بنابر عدم تحقق زنا گذاشته مىشود .\r\n2 - هرگاه شك كند در اينكه زنا پيش از ازدواج بوده است ، يا بعد از آن ، بنا را بر اين بگذارد كه بعد از ازدواج بوده است .\r\n3 - در اينكه زنا اجبارى باشد ، يا اختيارى ، زنا كننده و زنا شده بالغ باشد يا نابالغ تفاوتى نمى كند ، مشروط به اينكه افعال آنان مصداق فجور و زنا باشد .\r\n4 - هرگاه بداند با يكى از دو زن زنا كرده ، لكن نداند كدام يكى از آن دو است ، اگر هر دو زن داراى مادر و دختر باشند ، واجب است در ازدواج با آنها احتياط نمايد . اما اگر يكى از آنان داراى مادر و دختر نباشد ، ظاهراً ازدواج با مادر يا دختر زن ديگر جايز است .\r\n\r\nج ازدواج با دو خواهر\r\n1 - بر مرد جايز نيست در ازدواج ، دو خواهر را با هم جمع كند ، خواه ازدواج دائم باشد يا موقت ، چه خويشاوندى اين دو خواهر نسبى باشد يا رضاعى .\r\n2 - اگر مردى با زنى ازدواج كند وسپس خواهر او را به عقد درآورد ، عقد دومى باطل خواهد بود خواه پس از دخول بر اولى باشد يا پيش از آن ، و اگر بر دومى دخول كرد اولى بر او حرام نمىگردد ، زيرا ازدواج با اولى حلال و با دومى حرام بوده وهيچگاه حرام ، حلال را باطل نمى سازد .\r\n3 - اگر همزمان دو خواهر را باهم عقد كرد ، يا يكى را عقد كرد ، ووكيلش در همان زمان دومى را به عقد او در آورد هر دو عقد باطل مى گردد ، اگر چه اين سخن هم موجه است كه يكى از آن دو را برمىگزيند « كه در اين صورت عقد دومى باطل مىگردد . »\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n4 - اگر مردى دو خواهر را به عقد خود در آورد ، سپس شك كند كه يكى پس از ديگرى بوده ، يا هر دو همزمان بوده اند ، بنا به احتياط هر دو عقد محكوم به بطلان مىباشد .\r\n5 - اگر مردى با يكى از دو خواهر ازدواج كرد وسپس او را طلاق رجعى داد ، جايز نيست با خواهر ديگرش ازدواج كند ، مگر آن كه اولى از عده بيرون آيد ، و اگر طلاق به سبب عيبى كه به فسخ مىانجامد ، يا طلاق خلع بود ، آن مرد مىتواند - حتى قبل از تمام شدن عده - با ديگر خواهرش ازدواج كند .\r\n6 - اگر مردى با يكى از دو خواهر زنا كرد ، مىتواند در مدت استبراء اولى « مدتى كه زن زنا داده بايد به جاى عده صبر كند » با دومى ازدواج كند . همچنين است اگر به شبهه با او نزديكى كرده باشد و احوط اعتبار پايان يافتن عده است ، به ويژه اگر از طرف مرد شبهه باشد و از طرف زن ، زنا به سبب آگاهى آن زن به اينكه آن مرد شوهر او نيست ، بنا بر نص خاصى كه از معصومين وارد شده است .\r\n7 - در روايات مستفيض آمده است كه هرگاه كسى با زنى ازدواج موقت كند وسپس مدتش به سر آيد جايز نيست با خواهر او ازدواج كند ، مگر پس از انقضاى عدّه او .\r\n\r\nد - ازدواج زن در عدّه\r\n1 - جايز نيست مرد با زنى ازدواج كند كه در عده همسر قبلى خود است ، خواه ازدواج او دائم بوده يا موقت وخواه عده طلاق بائن « 1 » باشد يا رجعى يا عده وفات يا عده وطى به شبهه .\r\n2 - اگر مردى با زنى كه هنوز در عده شوهر سابقش مى باشد ازدواج كند ، چنانچه هر دو از حرام بودن اين ازدواج و پايان نيافتن عده زن آگاهى داشته باشند يا حتى يكى از آن دو آگاهى داشته باشد ، چه آن زن دخول كرده باشد يا خير ، آن زن براى هميشه براين مرد حرام مى گردد .\r\n\r\n\r\n","description":"","footnote":"\r\n( 1 ) - طلاق بائن طلاقى است كه به موجب آن شوهر حق ندارد به همسر سابقش‌رجوع كند مگر با عقد جديد ، اما طلاق رجعى خلاف آن است ، يعنى مردمىتواند تا همسرش از عده خارج نشده ، هرگاه اراده كرد به همسرش رجوع‌كند .\r\n","page_name":" 510 ","page_number":510},
  {"content":"\r\n\r\n3 - همچنين ازدواج اين دو براى هميشه حرام مىشود اگر هر دو جاهل باشند ، در صورتى كه مرد به زن دخول نمايد .\r\n4 - در اين حكم تفاوتى نيست ميان ازدواج دائم ومتعه و يا اين كه آميزش و دخول ازطريق طبيعى يا غير طبيعى صورت گرفته باشد .\r\n5 - محور اين حكم ، آگاهى مرد است . پس اگر مرد نسبت به حرام بودن ازدواج در عده آگاهى نداشت يا نمىدانست كه زن مورد بحث همچنان در عده به سر مىبرد ، آن زن بر او حرام نمى گردد ، حتى اگركسى كه مباشرت به اجراى عقد ازدواج كرده است علم داشته باشد ، مثل اين كه وكيل آگاه او به رغم دانستن حكم تحريم اقدام به اجراىعقد كرده باشد يا ولى آگاه او كار تزويج را صورت داده باشد كه در اين صورت آن زن بر آن مرد حرام نمىگردد .\r\n6 - اگر مردى در زنى كه مىخواهد با او ازدواج كند شك كند كه آيا در عده است يا نه ، قبلا هم نمىدانسته كه او در عده بوده است ، مىتواند با او ازدواج كند . همينگونه است اگر قبلًا مىدانسته كه او در عده بوده وترديد داشته باشدكه همچنان در عده است وزن به او بگويد كه عده‌اش به پايان رسيده‌است .\r\n7 - اگر اجمالًا بداند كه يكى از دو زن مورد نظر در عده است ولى نداند كدام يك از آنها ست ، بايد ازدواج با هر دو را ترك گويد ، و اگر با يكى از آن دو ازدواج كند ازدواج باطل است ، ولى اين ازدواج حرمت هميشگى به دنبال ندارد ، زيرا اطمينانى در كار نيست كه اين ازدواج در عده صورت گرفته باشد ، مگر آن كه با هر دو ازدواج كند كه در اين صورت يكى از آن دو - بطور اجمالى - بر او حرام مىگردد ، و بايد هر دو راطلاق دهد .\r\n8 - اگر مردى زنش را طلاق بائن داد ، آن زن بايد عده نگه دارد ، پس اگر آن مرد خواست در اين عده ، آن زن را دوباره به عقد خود درآورد ، جايز است ، زيرا عده از او بوده نه از ديگرى .\r\n\r\nه - - ازدواج با زن شوهردار\r\n1 - ازدواج با زن شوهردار ، مانند ازدواج با زنى كه در عده است ، موجب حرمت ابدى مىگردد .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n2 - اگر مردى با زنى كه شوهر دارد ، با آگاهى از شوهردار بودنش ، ازدواج كند آن زن بر او حرام مىگردد خواه به او دخول كرده باشد يا خير .\r\n3 - اگر در صورت جهل ، با آن زن ازدواج كرده باشد تنها اگر با او دخول كرده باشد حرام مى گردد .\r\n\r\nو - ازدواج در حال احرام\r\n1 - جايز نيست مرد مُحرِم ، زنى مُحرِم يا غير مُحرِم را در هر شرايطى به عقد خود در آورد .\r\n2 - هرگاه ازدواج با علم به حرمت صورت گرفت آن زن براى هميشه بر آن مرد حرام مى گردد خواه با او آميزش كرده باشد يا خير .\r\n3 - اگر ازدواج با جهل به حرمت صورت گرفته باشد بنابر اقوى آن زن بر آن مرد حرام نمى گردد چه با او آميزش كرده باشد يا نه ، ولى به هر حال عقد باطل است .\r\n4 - در باطل بودن ازدواج وتحريم هميشگى تفاوتى نيست در اين‌كه احرام براى حج واجب باشد يا مستحب ، و يا عمره واجب باشد يا مستحب ، ونيز تفاوتى نيست بين اينكه ازدواج به عقد دائم باشد يامتعه .\r\n5 - اگر كسى شك كند كه ازدواجش در احرام بوده يا پيش از آن ، بنا را بر اين مىنهد كه در حال احرام نبوده است .\r\n6 - اگر در حال احرام و با آگاهى از حكم وموضوع ازدواج كرد وسپس در يافت كه احرامش باطل بوده ، عقد او صحيح است و موجب تحريم نمىشود .\r\n7 - مُحرِم مىتواند كسى را كه در احرام نيست وكيل كند كه پس از بيرون آمدن او ازاحرام تزويجش كند ، ونيز مىتواند محرمى را وكيل گرداند كه پس از بيرون آمدن هر دوى آنها « يعنى وكيل وموكّل » از احرام تزويجش كند .\r\n\r\nز - ازدواج با زن زنا كار\r\nبراى از ميان بردن نمادهاى پليدى ، پستى و فساد در جامعه ، شريعت اسلامى به مردان اجازه داده است با زنانى كه متهم به زنا هستند ازدواج كنند ، البته مشروط برآن كه توبه\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nآنها آشكار گردد و از پليديهايى كه بدان دامن مىآلايند دست كشند . اين مسأله ، احكامى دارد كه اينك به بيان آنها مىپردازيم :\r\n1 - اشكالى ندارد زن زناكار پس از توبه به عقد مردى كه با او زنا كرده يا جز او در آيد ، ولى احوط و اولى آن است كه ازدواج پس از « استبراء » باشد ، يعنى زمانى كه رحم او به وسيله يك نوبت حيض‌ديدن از آب مرد زناكار پاك گردد ، اما زن حامله به استبراء نياز ندارد ، و مى توان مستقيماً و بدون فاصله او را به ازدواج در آورده و با اوهمبستر شد .\r\n2 - احتياط آن است كه از ازدواج با زن مشهور به زنا خوددارى شود مگر پس از دانستن توبه او ، همچنين نبايد اين احتياط را از دست دادكه نبايد با زن زناكار مطلقاً « يعنى چه مشهور به زنا باشد يا مشهورنباشد » ازدواج كرد مگر پس از دانستن توبه او و نشانه آن هم اين‌است كه به بدكارى فراخوانده شود ، پس اگر خويشتن دارى كرد ، معلوم مىشود توبه كرده است .\r\n3 - اگر زن - والعياذ باللَّه - زنا كرد بر همسرش حرام نمىشود ، حتى اگر زن بر آن اصرار داشته باشد ، ولى ظاهراً مستحب آن است كه اگر به زنا شهرت يافت طلاقش دهد بلكه اين كار ، احوط است .\r\n4 - اگر مردى با زنى كه به عقد دائم يا موقت ازدواج كرده ، زنا كند ، احوط آن است كه اين زن براى هميشه بر آن مرد حرام خواهد شد ، اگر چه اقوى عدم حرمت است ، و حكم زنا با زنى كه در عده رجعىهست نيز چنين است .\r\n5 - در اين مورد احتياط آن است كه مرد زناكار با آن زن ، پس از جدا شدن ازشوهرش با طلاق يا مرگ يا انقضاى مدت صيغه ، ازدواج نكند .\r\n\r\nح - كسانى كه به سبب لواط ازدواج با آنها حرام است\r\nعمل زشت « لواط » - والعياذ باللَّه - يكى از عوامل تحريم هميشگى است . پرداختن به چنين كار زشتى موجب تحريم نسبت به خويشاوندان شخص مفعول مىشود ، كه جزئيات آن را ذيلًا بيان مىداريم :\r\n1 - اگر كسى با ديگرى - والعياذ باللَّه - لواط كرد و دخول - حتى به مقدارى از ختنه‌گاه - صورت گرفت ، مادر مفعول ومادران مادر او هرچه بالا روند ودختران ونوادگان دختريش هرچه پايين آيند وخواهرش نيز بر او حرام مى\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nشوند ، و در اين‌ميان تفاوتى نيست كه مفعول بزرگ يا كوچك باشد ، و احوط تحريم است اگرچه فاعل هم كوچك بوده باشد حتى اگر اقوى خلاف‌آن است .\r\n2 - بر عكس مسأله فوق ، مادر فاعل و دختر وخواهرش بنا به نظر اقوى بر مفعول حرام ، نمى گردند .\r\n3 - اگر مفعول ، خنثى باشد مادر و دختر خنثى بر فاعل حرام مىشود ، زيرا اين گونه آميزش جنسى « اگر خنثى مذكر باشد » لواط و « در صورتى كه مؤنث باشد » زنا محسوب مىشود ، و حكم تحريم ، هر دو صورت را در برمى گيرد .\r\n4 - احوط ، حرمت مادر و دختر و خواهر مفعول است بر فاعل ، اگر چه لواط پس از ازدواج با يكى از اينها باشد ، به ويژه آن كه مرد او را طلاق دهد ، و بخواهد مجدّداً با وى ازدواج كند .\r\n5 - اين حكم ، مادر و خواهر و دختر رضاعى را نيز در برمى گيرد .\r\n6 - اين حكم حالت اجبار و شبهه را در بر نمىگيرد ، اگر چه احوط ، به وجود آمدن حرمت است .\r\n7 - اگر شك كرد كه ادخال صورت گرفته يا نه اصل را بر عدم مىنهد .\r\n8 - اگر پسر فاعل با دختر يا خواهر مفعول يا مادر او ازدواج كند اشكال ندارد ، ولى بهتر است با دختر او ازدواج نكند .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nفصل سوم : عقد نكاح\r\n\r\n1 - احكام عقد دائم\r\nحقيقت عقد نكاح ، تعهدى است از دو طرف آن بر همزيستى با يكديگر در يك زندگى مشترك ، كه به موجب آن زن بر مرد حلال مىشود ، و آن عبارت است از « ايجاب » زن يا وكيل او ، و « قبول » مرد يا وكيل او .\r\n\r\nالف - شرايط صيغه عقد\r\n1 - ايجاب بايد از سوى زن يا وكيل او با لفظ « نكاح » يا « تزويج » باشد ، و در نكاح دائم لفظ « متعه » نيز كافى است ، به شرط آن كه اشاره‌اى شود كه دلالت بر قصد دوام داشته باشد .\r\nحال آيا ايجاب وقبول بايد تنها با تلفظ زبانى باشد « يعنىمستقيماً بر زبان آورده شود » يا هرگونه اظهار ، مانند امضا بر عقدنامه مىتواند كفايت كند ؟\r\nپاسخ اين است كه بى شك احتياط آن است كه با لفظ صورت‌پذيرد .\r\n2 - در عقد شرط است كه در صورت امكان بنا به احتياط مستحب - به زبان عربى خوانده شود ، اگرچه به وسيله وكيل انجام گيرد .\r\n3 - در غير از صورت پيش ، مى توان عقد را با زبان ديگرىجارى كرد ، به شرط آن كه مفهوم نكاح وتزويج را برساند .\r\n4 - احوط ، گفتن دو لفظ « ايجاب » و « قبول » به صيغه فعل ماضىاست ، ولى صيغه مستقبل وجمله خبريه نيز كفايت مىكند ، وحتى باجمله‌اى كه ظاهرش امر يا استفهام باشد به شرط آن كه مفاد آن انشاء عقد باشد كفايت مىكند .\r\n5 - احتياط آن است كه ايجاب از سوى زن باشد وقبول از جانب‌شوهر اگرچه اقوى ، جواز عكس است .\r\n\r\nچگونگى ايجاب وقبول :\r\nالف در صورتى كه زن و مرد خودشان عقد را جارى كنند :\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nزن مىگويد : « زَوَّجتُكَ » يا « انكَحتُكَ » يا « مَتَّعتُكَ نفسى علىالصُداقِ المعلوم » سپس مرد مستقيماً پاسخ مىدهد : « قَبِلت‌ُالتَّزوِيج » يا مىگويد : « قَبِلتُ النِّكاحَ » يا مىگويد : « قَبِلتُ المُتعَة » .\r\nب در صورتى كه وكيل آن دو ، عقد را جارى نمايند :\r\nوكيل زن به وكيل مرد مىگويد : « زَوَّجتُ » يا « انكَحتُ » يا « مَتَّعتُ مُوَكِّلَتى « نام زن برده مىشود » مُوَكِّلَكَ « نام مرد برده مىشود » على الصُداقِ المعلوم . »\r\nوكيل مرد بلا فاصله جواب مىدهد : « قَبِلتُ لِمُوَكِّلى « نام مرد برده مىشود » التَّزويج » يا « النِّكاحَ » يا « التمتع . »\r\n\r\nاحكام ايجاب وقبول :\r\n1 - لازم نيست در عبارتهاى عقد تطابق لفظى وجود داشته باشد ، يعنى طرف مقابل مىتواند الفاظ ديگرى را غير از آنچه در ايجاب يا قبول استفاده شده ، به كار گيرد مثلًا زن مىتواند بگويد : « انكَحتُك‌َنَفسى » و مرد بگويد : « قَبِلتُ التَّزويج » و از كلمه « تزويج » به جاىكلمة « نكاح » استفاده كند . همين گونه است حكم ساير متعلقات ، چنان كه اولى بگويد : « . . على المَهرِ المعلوم » و ديگرى بگويد : « . . على الصُداقِ المعلوم . »\r\n2 - انسان لال كافى است با اشاره يا هر وسيله ديگرى همچون نوشتن ، يا اثر انگشت كه بر عقد دلالت كند قبول وايجاب را برساند ، البته مشروط بر آن كه عمل او در ميان عرف نمايانگر عقد باشد .\r\n3 - اگر يكى از دو طرف صيغه عقد را غلط تلفظ كند ، چنانچه اين غلط معنى را تغيير دهد ، صيغه عقد كفايت نمى كند ، ولى اگرتغيير دهنده معنى نبود اشكال ندارد ، مشروط بر آن كه تلفظ غلط درساير متعلقات صيغه عقد باشد نه در دو لفظ « ايجاب وقبول » ، و اما تلفظ غلط دو لفظ ايجاب وقبول ، بنابر احتياط ، كفايت نمىكند چنان‌كه بگويد : « جوزتك » به جاى « زوَّجتُكَ » . حكم اشتباه در اعراب‌الفاظ نيز چنين است .\r\n4 - در جارى كردن صيغه عقد ، قصد انشاء يعنى بيان صيغه عقد به هدف اجراى عقد ، شرط است .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n5 - براى اجرا كننده صيغه عقد شرط نيست مفهوم صيغه را به‌گونه‌اى تفصيلى بداند ، بلكه كافى است به همين نكته آگاهى داشته باشد كه مفهوم اين صيغه انشاء نكاح وتزويج است ، ولى با اين حال ، احوط ، داشتن آگاهى تفصيلى است .\r\n6 - موالات يعنى پى در پى بودن ايجاب وقبول شرط است ، بدين‌معنى كه لفظ قبول مستقيماً و بدون فاصله پس از ايجاب ذكر گردد ، ومعيار اين است كه نزد عرف پى درپى بودن صدق كند ، واگرفاصله‌اى در آن باشد كه عرفاً خللى به پى در پى بودن آن وارد نكند صحيح است ، چنان كه يكى از دو طرف پيشدستى كند و بگويد : « انكحتك نفسى » و طرف ديگر چيزى نگويد مگر پس از آن كه سرپرستش او را نصيحت كند تا قانع شود و بگويد « قَبِلت » ، زيرا اين فاصله ميان ايجاب وقبول با شرايط عقد تناسب دارد .\r\n7 - يكى بودن مجلس ايجاب وقبول شرط نيست « بدين معنى كه صيغه عقد در يك مكان جارى شود » .\r\nپس اگر طرف قبول در مجلس حضور نداشته باشد و طرف ايجاب عبارت ايجاب را تلفظ كند ، و طرف قبول پس از شنيدن خبر آن ، بگويد : « قَبِلتُ » عقد صحيح خواهد بود ، به شرط آن كه فاصله طولانى در ميان نيفتد ، ومعاقده ومعاهده صدق كند ، چنان كه اگر او را مورد خطاب قرار دهد واو در مكان ديگرى باشد ولى صداى او را مىشنود ، و بدون فاصله زياد « قَبِلتُ » را بگويد عقد ، صدق مىكند . و از همين رو عقد ، به وسيله تلفن يا فكس يا تلگراف يا پست الكترونيكى « ايميل » به شرط صدق عرفى عقد ، صحيح خواهد بود .\r\n\r\nب - شرايط عاقد\r\n1 - درعاقد ، يعنى جارى كننده صيغه عقد ، برخوردارى از كمال « كه به بلوغ وعقل محقق مىگردد » شرط مى باشد ، خواه براى خود عقد كند يا براى ديگرى ، چه به عنوان وكيل باشد يا ولى وسرپرست‌شرعى ، و يا فضولى . » « 1 »\r\n2 - بر اين اساس عقد كودك يا مجنون يا مست ، اعتبارى ندارد و احتياط ، عدم اعتبار عقد انسان مست است حتى اگر پس از به هوش آمدن آن را قبول كند .\r\n\r\n\r\n","description":"","footnote":"\r\n( 1 ) - عاقد فضولى ؛ عاقدى است كه صيغه عقد را بدون اذن ولى براى خود ياديگرى جارى كند وجزئيات بيشتر آن به زودى خواهد آمد .\r\n","page_name":" 517 ","page_number":517},
  {"content":"\r\n\r\n3 - عقد انسان سفيه « 1 » اشكالى ندارد اگر در اجراى صيغه ، وكيل‌ديگرى باشد ، يا با اجازه ولى ، براى خود عقد را اجرا كند .\r\n4 - عقد انسان مجبور در اجراى صيغه براى ديگرى يا براى خود بدون اشكال است ، در صورتى كه پس از بر طرف شدن حالت اجبار به عقد ، اجازه دهدز\r\n5 - مرد بودن ، در عاقد شرط نيست ، پس زن نيز مىتواند به وكالت از ديگرى صيغه عقد را جارى كند ، چنان كه جايز است براى خود نيز صيغه عقد بخواند .\r\n6 - در زوج وزوجه تعيين به گونه اى كه هر يك از آن دو با اسم يا وصف يا اشاره از ديگران جدا گردند شرط مى باشد . پس اگر طرف ايجاب بگويد : « زَوَّجتُك احدى بناتى » ، يعنى : تو را به عقد يكى از دخترانم درمى آورم . يا بگويد : « زَوَّجتُ بنتى احد ابنيك » ، يعنى : دخترم را به عقد يكى از پسران تو درمى آورم ، يا يكى از آن دو ، يا اينكه هر يك از دو طرف « هنگام اجراى صيغه عقد » شخصى را معين كند غير از آن كه ديگرى تعيين نموده ، عقد صحيح نخواهد بود .\r\n7 - در عقد نكاح ، شرط نيست هر يك از زن و مرد اوصاف تفصيلى طرف ديگر را بداند ، بنابراين پس از مشخص شدن فرد مورد نظر ، ندانستن اوصاف ثانوى او ، زيانى به عقد نمىرساند .\r\n8 - در نكاح دائم يا موقت شرط كردن خيار فسخ « 2 » در خود عقد جايز نيست و اگر چنين شرطى شود ، اقوى بطلان عقد است ، اما شرط خيار در مهريه به گونه‌اى كه تزلزلى به خود عقد راه نيابد مانعى ندارد ، و در غير اين صورت يعنى اگر شرط فسخ در مهر ، اصل عقد را متزلزل سازد باطل مىباشد ، ولى « در صورت صحت شرط خيار » زمان آن بايد مشخص شود ، و اگر پيش از انقضاى مدت ، مهر فسخ شود چنان است كه عقد بدون ذكر مهريه بوده باشد ، ولذا به « مهر\r\n\r\n\r\n","description":"","footnote":"\r\n( 1 ) - اين اصطلاح به انسانى اطلاق مىشود كه به سبب عدم خردورزى درتصرفات مالى وعدم درك مصلحت خويش حتى پس از رسيدن به سن بلوغ ، توانايى تصميم‌گيرى براى خود را ندارد . خداوند مىفرمايد « وَلَا تُؤْتُوا السُّفَهَاءَ أَمْوالَكُم » واموالتان را در اختيار سفيهان قرار ندهيد . ( مترجم ) .\r\n( 2 ) - خيار فسخ يعنى اينكه عاقد ، صحيح بودن خود عقد را معلق به تحقق يافتن شرطى بكند ، بطوريكه اگر آن شرط تحقق نيافت ، عقد فسخ شود .\r\n","page_name":" 518 ","page_number":518},
  {"content":"\r\n\r\nالمثل » « 1 » رجوع مىشود . امّا نكاح موقت ، از آن جا كه بدون مهريه صحيح نمىباشد لذا شرط كردن خيار در مهر خالى از اشكال نيست .\r\n\r\nج - اولياى عقد\r\n« اولياى عقد » اصطلاحاً به كسانى گفته مىشود كه صلاحيت اجراى عقد يا اجازه دادن براى اجراى عقد را دارند نسبت به مرد وزنى كه به هر دليل صلاحيت كامل اجراى عقد از جانب خود و يا از جانب غير را ندارند .\r\n1 - اولياى عقد عبارتند از پدر وپدربزرگ از سوى پدر ، يعنى پدر وپدران او ، هرچه بالاتر روند ، پس پدرِ مادرِ پدر در شمار آنان نيست .\r\n2 - ولايت پدر وجد نسبت به كودك ومجنونى كه جنونش به بلوغ متصل باشد ، وحتى بنا به اقوى اگر متصل هم نباشد ، ثابت است ، ولى اين دو نسبت به مرد بالغ ورشيد و نسبت به زن بالغه ورشيده در صورتى كه باكره نباشد « 2 » ، ولايتى ندارند .\r\n3 - نسبت به دختر باكره رشيده احتياط گرفتن اذن از ولىّ او است اگرچه اقوى نفوذ تصميم آن دختر است اگر اختياردار خود باشد وعملا از ولايت ولىّ ، خارج شده باشد ، و اگر ولى غائب بود بطوريكه اجازه گرفتن از او امكان نداشت و دختر نياز به ازدواج داشت ، اعتبار اذن ولىّ ساقط مىشود .\r\n4 - در ولايت جد ، زنده يا مرده بودن پدر ، شرط نيست .\r\n5 - هر يك از پدر وجد در ولايت ، مستقل هستند ، پس اشتراك در دادن اذن و اجازه گرفتن يكى از آن دو از ديگرى لازم نيست . پس هر يك از آن دو « در اعمال ولايتش » پيشى گرفت - با مراعات آنچه مراعاتش لازم است - براى ديگرى موردى باقى نمى ماند ، و در حالت همزمانى ، و يا مجهول بودن دو تاريخ ، عقد جد مقدم است .\r\n6 - صحت تزويج پدر وجد و به جريان افتادن اين تزويج ، مشروط است به اين كه فسادى بر آن مترتب نشود ، بلكه احتياط ، در اين جا ، مراعات مصلحت است .\r\n\r\n\r\n","description":"","footnote":"\r\n( 1 ) - مهر المثل همان مهريه عادى است كه معمولًا براى نظاير وهمتاهاى اين زن‌تعيين مىشود .\r\n( 2 ) - منظور زنى است كه ازدواج نموده ولى به علت مرگ يا طلاق از همسرش جدا شده است .\r\n","page_name":" 519 ","page_number":519},
  {"content":"\r\n\r\nبراى مثال ولى نبايد كسى را كه تحت سرپرستى اوست به ازدواج كسى درآورد كه در او عيبى است ، خواه عيبى كه موجب فسخ مىشود يا خير ، چون در آن فساد نهفته است .\r\nاما اختيار همسران با پايين ترين مهر براى پسر وبالاترين مهر براى دختر ، شرط نيست .\r\n7 - اگر ولى « پدر وجد » مانع از ازدواج دختر باكره اى شود ، بطوريكه موجب ضرر وزيان او ، و يا حرجى براى اويا سبب فسادى در جامعه شود ، ولايت آن ولىّ ساقط مى گردد و دختر مىتواند خود رأساً و بدون اذن ولىّ اقدام به ازدواج كند ، و اگر دختر باكره غير رشيده باشد ولايت وسرپرستى او از آن حاكم شرع خواهد بود .\r\n\r\nمسائل فرعى اولياى عقد\r\n1 - براى زنى كه اختياردار خود مى باشد مستحب است كه در ازدواج از پدر وجدش اجازه بگيرد ، و اگر آنها نباشند برادرش را وكيل گيرد و اگر چندين برادر داشت در صورت يكسان بودن در امتيازات برادر بزرگتر را برگزيند و در غير اين صورت بر پايه موازين شرعى برادر با تقواتر وداناتر ودورانديش تر را برگزيند .\r\n2 - وصى مىتواند مجنونى را كه تحت سرپرستى اوست و در حال جنون به سن بلوغ رسيده ونيازمند ازدواج باشد ، به ازدواج درآورد و بنابر احتياط اين امر پس از اذن حاكم شرع صورت پذيرد وشايسته است در اين امر مصلحت را در نظر گيرد ، چه مصلحت فرد باشد يا مصلحت جامعه .\r\n3 - همين حكم بر كودك نيز منطبق است و احوط آن است كه « وصى » منتظر بلوغ او بماند ، مگر آن كه ضرورتى در ميان باشد كه پس از اذن حاكم ووجود مصلحت ، ديگر اشكالى در ميان نخواهد بود ، و در اين حالت وجود اشاره اى كلى در وصيت نامه كافى است ، اگر چه وصيت كننده به اين امر تصريح نكرده باشد . مثلًا كافى است در وصيت نامه آمده باشد كه وضع فرزندان اصلاح شود .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n4 - حاكم شرع مىتواند كسى را كه هيچ گونه ولى اعم از پدر وجد و وصى ندارد ، به شرط نياز يا اقتضاى مصلحت عمومى ، به ازدواج درآورد . اين بدان اعتبار است كه حاكم شرع ، ولىّ امر يا مرجع امور حسبيه مى باشد . و اگر حاكم شرع وجود نداشت ، در صورت اقتضاى مصلحت ، بر ديگر مؤمنان وجوب كفايى مى يابد و در اين حالت كسى را از ميان خود بر مى گزينند كه به اين امر همت گمارد .\r\n5 - در حديث شريف آمده است كه سكوت باكره دلالت بر رضايت او دارد ، پس اگر در امر ازدواج با او مشورت شود واو رد نكند همين ، دليل پذيرش اوست ، زيرا شأن دختر اقتضا دارد كه از به زبان آوردن قبول ، شرم كند . اما اگر اين سكوت عرفاً دليل رضايت تلقى نشود مانند اين كه دختر آن قدر خجالتى باشد كه از به زبان آوردن عدم پذيرش هم حيا كند ، در اين صورت سكوت او دليل رضايتش نخواهد بود .\r\n\r\nد - شرايط وحدود اولياى عقد\r\n1 - در ولايت اولياء ياد شده در عقد ، بلوغ ، عقل واسلام « در صورتى كه مُوَلّى عليه مسلمان باشد » شرط است .\r\n2 - اقوى ثبوت ولايت پدر كافر است بر فرزند كافرش .\r\n3 - بر وكيل در عقد ازدواج واجب است كه از آنچه كه موكّل براى او مشخص كرده نظير شخص مورد نظر ، مهريه و ساير خصوصيات پا فراتر ننهد و الا عقد ، فضولى خواهد بود كه صحت آن منوط به اجازه موكِّل است .\r\n\r\nه - - احكام عقد فضولى\r\nمنظور از عقد فضولى عقدى است كه از كسى سرزده‌باشد كه صلاحيت عقد را ندارد . نمونه‌هاى آن به شرح زير است :\r\nبرادرى بدون اجازه خواهرش ، او را به ازدواج در مىآورد ، يامادرى پسرش را به ازدواج در مىآورد ، يا وكيل زن ، او را بدون اجازه‌به عقد ديگرى در مىآورد ، يا ولى مُولّى عليه را به ازدواج كسى درمىآورد كه در او عيبى است . اينها همه نمونه‌هاى عقد فضولى هستند .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n1 - اقوى صحت عقدى است كه به نحو فضولى صورت گرفته باشد البته با اجازه دادن طرف اصلى عقد ، خواه فضولى از يك طرف بوده باشد ، يا از هر دو طرف .\r\n2 - در اجازه دادن ، اداى لفظ خاصى شرط نيست ، بلكه اجازه با هرچه‌كه نشان دهنده رضايت به عقد باشد حاصل مىشود . بلكه با فعلى كه دلالت بر رضايت داشته باشد نيز حاصل مىشود .\r\n3 - اجازه ، كاشف از صحت عقد از هنگام وقوع است ، پس بايد آثار عقد از زمان عقد بر آن مترتب شود .\r\n\r\nو - ادّعاى زوجيّت\r\nاصل در اين زمينه آن است كه زنان در مسائل شخصىخود در زمينه ازدواج يا متعه تصديق مىشوند و مرد بايد بر اساس‌اطلاعاتى كه زن مىدهد عمل كند . اين‌اصل احكام وجزئياتى دارد كه برخى از آنها را در زير مىآوريم :\r\n1 - هرگاه مردى ادعاى ازدواج با زنى را نمايد وزن او را تصديق‌كند ، يا زنى همسرى با مردى را ادعا كند و مرد او را تصديق كند ، درظاهر شرع ، به نفع آن دو حكم داده مىشود .\r\n2 - اگر شواهد دلالت بر آن داشته باشد كه هدف از ادعاى زوجيّت ضايع كردن حق طرف سوم است ، محتمل آن است كه اين ادعا بايد برحسب اصولى كه در باب قضاء آمده است ، مورد ارزيابى قرار گيرد .\r\n3 - اما اگر يكى از آن دو ادعاى همسرى كند و ديگرى انكار نمايد ، مرجع حل وفصل اين اختلاف قضاء خواهد بود .\r\n4 - اگر مردى با زنى ازدواج كند كه ادعاى بى همسرى مىكند ، سپس مرد ديگرى ادعاى همسرى او را كند ، به ادعاى او اعتنا نمىشودمگر با وجود بيِّنه يا دلايلى كافى كه موجب شود ما در سخن زن ترديد كنيم .\r\n5 - جايز است بدون تحقيق ، زنى را كه ادعاى بى همسرى مىكندبه ازدواج در آورد اگر چه بداند قبلًا شوهر داشته و او ادعا كندكه شوهرش مرده يا از او طلاق گرفته است ، مگر آن كه در ادعاى خود ، مورد سوء ظن باشد كه در اين صورت احوط آن است كه در وضع او تحقيق شود .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n6 - اگر فردى غايب ومفقود الاثر شد وزنش ادعا كرد كه‌خبر مرگ او را دريافت كرده جايز است كسى با او ازدواج كند ، اگرچه‌به سخن او يقين نيابيم ، تا زمانى كه علم به دروغگويى او نداشته باشيم ، ولى احوط آن است كه از ازدواج با او خوددارى شود مگر پس از تحقيق‌اگر مورد سوء ظن باشد .\r\n\r\n2 - احكام مهر\r\n1 - هر چه دو طرف بر آن سازش كنند مىتواند در عقد ازدواج به‌عنوان مهر قرار گيرد .\r\n2 - مهر مىتواند عين يا منفعت يا حقى باشد ، پس اگر زنى را به‌عقد خود در آورد و مهر او را آموزش قرآن كريم يا فقه قرار دهد جايزاست .\r\n3 - اگر مهر آن باشد كه مرد براى مدتى خود را اجير كند ، جايزاست اگر منفعتش به آن زن باز گردد .\r\nبراى مشخص شدن مهر كافىاست كه مشاهده شود ، مانند اين قطعه زمين يا اين خرمن گندم يا اين گردنبند طلا .\r\n4 - مهر ، از نظر كمى يا زيادى ، حدى ندارد و بهتر است به قدر مهرالسُنّه « پانصد درهم نقره » باشد ، و اگر مردى بخواهد بر آن افزون‌كند بهتر است كه آن را هديه دهد .\r\n5 - اگر مهر را چيزى مجهول قرار دهد « همچون آموزش سوره‌اىاز قرآن ، بدون آن كه مشخص شود ، يا آموزش زبان عربى ، يا دادن قطعه زمينى زراعى » ، اگر تكيه به عرف داشته باشند صحيح است و بايد براى مشخص نمودن آن به عرف رجوع شود ، اما اگر به عرف‌تكيه نداشته باشند مهر باطل مىگردد و به مهر المثل باز مىگردند و احوط در آن ، صلح و سازش است و اگر زن رضايت داشته باشد كه مقدر نمودن مهر خود را به مرد واگذارد ، مسأله به احكام تفويض بازمىگردد كه بعداً بيان مىشود .\r\n6 - اگر مردى براى مهر زن ، كالاى فاسد يا پول تقلبى يا چك بلامحل مقرر كرد ، در اين صورت مهر به مقدار صحيح آن خواهد بوديعنى قيمت آن كالا ، يا مقدار آن پول ، يا مبلغ چك و گفته شده است به مهرالمثل باز مىگردند .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n\r\nپيرامون مهر\r\n1 - زن ، با عقد نكاح ، مالك مهر مى گردد ، پس اگر مهر در دست مرد تلف شود بر عهده اوست و اگر در آن عيبى يافت شود زن مىتواند آن را بازگرداند يا مابه التفاوت را بستاند . همچنين زن مىتواند از ايفاى وظايفى كه در مقابل شوهر دارد امتناع كند « تمكين نكند » تا مقدار حال مهريه را به كمال بستاند و در اين ميان تفاوتى نيست بين اينكه مرد توانگر باشد يا تهى دست ، اما حكم مهر مؤجّل متفاوت است و زن نمى تواند نسبت به آن چنين كند .\r\n2 - بايد به شرطى كه در مورد مهريه مورد توافق طرفين قرار گرفته است عمل شود . پس اگر شرط شود كه زن با پول مهر اثاث خانه بخرد زن بايد به اين شرط عمل كند ، و اگر شرط نكرده اند ولى اين امرى عرفى است كه بر اساس آن رضايت به عقد داده اند ، زن نيز بايد بدان عمل كند ، زيرا شرط ضمنى است ولى اگر دو طرف شرطى گذارند كه مخالف قرآن وسنت رسول است ، مانند اينكه شرط شود كه مرد ديگر ازدواج نكند يا ميان او و هووى او عدالت برقرار نكند ، شرط باطل و عقد و مهر ، صحيح است ، ولى اگر زن سواى اين شرايط باطل به اين مقدار مهر ، راضى نباشد بايد هر دو در مورد مقدار مهر ، سازش كنند يا به مهر المثل بازگردند .\r\n3 - اگر در عقد ، مهرى ذكر نكنند و مرد دخول كرده باشد بايد مهر المثل را به او بپردازد و اگر پيش از دخول او را طلاق دهد بايد او را به چيزى كه با سطح اجتماعى خود تناسب داشته باشد ، بهره مند سازد .\r\n4 - مهر المثل يعنى ارزيابى مشابه اين زن از نظرگاههاى مختلف « زيبايى ، اصالت وحيثيت خانوادگى » براى شناخت مقدار مهر زنانى كه عرفاً همسان اوهستند .\r\n5 - بهره مند سازى زن « كه اصطلاحاً متعه گفته مىشود » يعنى ارزيابى وضعيت مادى مرد و دادن آنچه مناسب با مرد است . پس اگر مرد ، ثروتمند باشد هديه اى گران قيمت به زن مىدهد « همچون گردنبند طلا يا لباس گرانبها » و اگر وضع متوسطى داشته باشد هديه اى متوسط به زن مىدهد « همچون دستبند طلا » و اگر فقير باشد هديه اى ارزانتر به او مىدهد « همچون انگشترى طلا » و در اين زمينه معيار ، عرف است .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n6 - اگر دو طرف پس از عقد به مقدار معينى از مهر سازش كنند جايز است .\r\n7 - اگر زن معين كردن مقدار مهر را به مرد واگذارد ، مرد مىتواند آن گونه كه مى خواهد تصميم بگيرد ، چه كم يا زياد ، به شرط آن كه با منظور زن در واگذارى ، تناسب عرفى داشته باشد ، و بهتر آن است كه « مهرالسُنّه » يا « مهرالمثل » مقررگردد .\r\n8 - اگر مرد ، معين نمودن مقدار مهر را به زن واگذارد ، زن مىتواند در حدود مهر المثل خود ، آن را مقرر كند . فقها مى گويند : مقدار مهرى كه زن مقرر مىكند نبايد از مهرالسُنّه « يعنى 500 درهم نقره » تجاوز كند . و اين نظر ، موافق احتياط است .\r\n9 - اگر زن شرط كند كه مرد ، ديگر ازدواج نكند و اين را به منزله مهر قرار دهد ، عقد صحيح ولى مهر باطل است ، و « مهر المثل » به او تعلق مى گيرد .\r\n10 - مهر به مجرد عقد به ملكيت زن در مى آيد ، ولى جز با دخول يا قبض « ستادن » همه آن مستقر نمى شود . پس اگر پس از ستادن و پيش از دخول زن را طلاق داد و مهر ، فوايدى داشت « ميوه باغ ، اجاره خانه در فاصله ميان گرفتن مهر و طلاق » اين فوايد از آن زن خواهد بود ، و مرد تنها نيمى از مهر را بدون اين فوايد پس مى گيرد ، و اگر پيش از ستادن طلاقش دهد فوايد حاصل از مهر ميان آن دو تقسيم مىشود .\r\n11 - بنابراين ، زن مىتواند به محض قطعى شدن عقد در همه مهر تصرف كند ، و اگر مرد را از پرداخت آن معاف گرداند صحيح است و اگر در اين صورت مرد ، زن را طلاق دهد نيمى از مهر را از زن مطالبه مىكند .\r\n12 - اگر مرد ، زن را پيش از دخول طلاق دهد براى زن يا سرپرست او مستحب است كه از مهر مقرر چشم بپوشند .\r\n13 - اگر دو طرف پنهانى بر مهرى توافق كردند و براى مردم چيز ديگرى اظهار داشتند ، مهر ، همان است كه بر آن توافق كرده اند و به آنچه براى مردم اظهار داشته اند اعتنايى نمى شود ، مادامى كه عقد نكاح بر اساس مهرى صورت پذيرفته كه دو طرف پنهانى بر آن توافق كرده اند .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n\r\n3 - احكام عيوب\r\n\r\nالف - عيوب مرد\r\nوجود هر گونه عيبى در مرد كه زندگى زناشويى را نا ممكن بسازديا حرجى را پديد آورد ، به زن اين اجازه را مىدهد كه از مرد جداشود . جزئيات عيبهاى مورد بحث چنين است :\r\n1 - جنونى كه به حد عدم تشخيص برسد ، خواه هميشگى باشد يا ادوارى ، به شرط آن كه عرفاً ديوانه ناميده شود ، ولى اگر تنها زمان‌كمى به آشفتگى عقل مبتلا شده باشد كه نام ديوانه بر او صدق نكندهمسر او نمىتواند عقد را فسخ كند .\r\n2 - در جنون تفاوتى نيست كه آيا پيش از عقد يا پس از آن به وجودآمده باشد . بيماريهايى عصبى كه مبتلاى به آن نتواند بر عملكرد خود كنترل داشته باشد و زندگى كردن با او موجب حرج‌زن مىگردد ، حكم جنون را دارد .\r\n3 - اخته بودن مرد « خِصاء » ، ومقطوع بودن آلت تناسلى او « بطوريكه قادر به‌آميزش جنسى نباشد » وعنين بودن او « عدم توانايى جنسى » و هر چيزىكه از مرد قدرت آميزش جنسى را به طور كامل بگيرد ، به زن اين اجازه‌را مىدهد كه عقد را فسخ كند .\r\n4 - اقوى اين است كه ابتلا به مرضى كه به سبب آن مرد از آميزش‌جنسى با همسر خود صد در صد منع مىگردد ، مانند بيمارى « ايدز » ، حكم ناتوانى جنسى را دارد .\r\n5 - اگر مرد محكوم به اعدام يا حبس ابد گردد ، يا به مواد مخدرمعتاد شود وحاضر به ترك آن نشود به گونه‌اى كه همسر او در زندگى زناشويى با دشوارى روبرو گردد ، زن مىتواند از او جدا شود .\r\n6 - اگر براى زن روشن شود كه شوهرش عقيم است يا خون او باخون همسرش همساز نيست ، آيا مىتواند از او جدا شود ؟\r\nاگر حرجى براى زن در بردارد بنا به اقوى آرى .\r\n7 - اگر براى زن روشن شود كه همسرش ، روسپى باز است يا به بيمارىمسرى خطرناكى مبتلاست كه زن نمىتواند از آن پرهيز كند اگر با او معاشرت و زندگى كند يا حرجى جدى در زندگى براى زن ايجادمىكند ، مىتواند از آن مرد جدا شود .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\n8 - هرگاه زن حق اختيار فسخ يافت بايد فوراً اقدام كند ، ولى اگربدان رضايت داد و بعد تصميم به جدايى گرفت ديگر نمىتواند چنين كند ، مگر آن كه عيب جديدى به وجود آيد ، يا عيب قبلى به گونه‌اىافزايش يابد كه براى زن حق جديدى پديد آيد .\r\n9 - بهتر آن است كه جدايى پس از اقامه دعوا نزد حاكم شرع‌وحكم صريح او صورت پذيرد .\r\n\r\nب - فريب دادن وعيوب زن\r\nهر يك از زوجين حق فسخ را دارد ، در صورتى كه صفات طرف ديگر مخالف باشد با آنچه مورد توافق كلامى يا ضمنى دوطرف بوده واجراى عقد بر آن استوار گرديده ، به گونه‌اى كه بدون آن‌صفات عقد مورد رضايت طرف مقابل نبوده است . فروع مسأله بدين‌گونه مىباشد :\r\n1 - اگر مردى با زنى بر اين اساس ازدواج كرده كه سالم است وناگاه دريافت كه اين زن جنون دارد يا جذامى است يا مبتلا به پيسى يا لنگ يا كور يا مبتلا به قرن يا بيمارى مزمن آشكار يا پنهان است ، يا افضاء شده است « مجراى ادرار ورِگل زن يكى شده باشد » ، پس اگر مرد به اين وضع راضى نباشد مىتواند عقد را فسخ كند ، ولىاگر بدان تن داد ديگر حق خيار از او سلب مىشود .\r\n2 - اگر دو طرف نكاح بر اساس شرائط تصريح شده ، يا شرايطىكه در ضمن عقد شناخته شده ، رضايت دادند ، در صورتى كه مرد يا زن ، ويژگيهاى مشخص شده را نداشته باشد ، طرف مقابل‌مىتواند نكاح را فسخ كند .\r\n3 - اگر شرط شود كه زن باكره باشد وبيوه از كار در آيد ، يا اينكه دختر كوچكتر مورد نظر باشد كه دختر بزرگتر به جاى آن به مرد داده شود ، يا علويه باشد ولى معلوم شود زن غير علويه است ، وصفات ديگرى از اين دست كه نظرها براساس آن متفاوت است ، مرد حق فسخ خواهد داشت .\r\n4 - اگر مردى ادعا كند مهندس يا بازرگان است ولى كارگر يا كاسب از كار در آيد ، يا ادعا كند كه همسر ندارد ولى همسر داشته باشد ، يا ادعا كند كه از فلان\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nشهر يا فلان تيره وتبار است وچنين نباشد ، در صورتى كه رضايت زن به نكاح بر اساس اين ويژگيها صورت گرفته باشد مىتواند عقد را فسخ كند .\r\n5 - اگر زن يا شوهر پيش از دخول عمل منافى عفت انجام دهد ، و اين امر با شرايط نكاح ، منافات داشته باشد يا حرجى براى طرف ديگر پديد آورد ، او مىتواند عقد را فسخ كند .\r\n\r\nاحكام فسخ به سبب عيب يا فريبكارى\r\n1 - مرد در صورتى مىتواند به سبب معايبى كه ذكرش گذشت ازدواج را فسخ كند كه قبل از عقد وجود داشته باشد ، اما اگر بعد از دخول ، يا پس از عقد ، حتى اگر پيش از دخول عيبى پديد آيد ديگر حق فسخ ندارد ، زيرا از حق طلاق بر خوردار است .\r\n2 - اگر كسى كه حق فسخ دارد مبادرت به استفاده از اين حق نكند ، ديگر حق خيار از او سلب مىشود ، ومعيار مبادرت براى استفاده از اين حق ، همان عرف است ، و اين كه سكوت او نشان دهنده رضايت به عقد نباشد .\r\n3 - فسخ ازدواج به سبب عيب ، طلاق شمرده نمىشود و مرد نبايد نصف مهر را به زن بپردازد مگر در عنين بودن مرد « ناتوانىجنسى » كه در اين صورت نيمى از مهر را به زن مىپردازد ، كما اينكه فسخ يكى از طلاقهاى سه گانه تلقى نمىشود .\r\n4 - اگر فسخ ، پيش از دخول ، صورت پذيرد ، زوجه هيچ حقى در مهر ندارد ، و اگر پس از آن باشد مهر به زن تعلق مىگيرد و مرد مىتواند به سرپرست يا فرد ديگرى كه او را فريب داده رجوع و حق خود را از او مطالبه كند .\r\n5 - اگر ناتوانى جنسى مرد به اثبات برسد « وزن بخواهد از حق فسخ استفاده كند » بايد به حاكم شرع اقامه دعوا كند ، كه به او يك سال مهلت مىدهد ، پس اگر درطول اين يك سال درمان شد كه هيچ ، و الا حق فسخ به زن داده مىشود ، البته اين در صورتى است كه به بهبودى او در ناتوانى جنسى اميد رود .\r\nدر بسيارى از اسباب فسخ چنين است كه بنا به احوط بايد به حاكم شرع مراجعه كرد ، همچون تنگ دستى وجنون ادوارى كه مورد اشتباه واقع مىشود ، اينها همه براى جلوگيرى از بروز اختلاف وازميان بردن شبهه در زندگى زناشويى است .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\n4 - احكام نفقه\r\nنفقه همسر غير ناشزه و مُطَلَّقه رجعى و مُطَلَّقه حامله بدين‌شرح واجب است :\r\n1 - در مقدار نفقه به سطح اجتماعى زن و شوهر نگريسته مىشود ، زيرا توانگر با تهيدست وعزيز زاده با غير او متفاوت است ، و در هريك از اينها عرف ملاك است .\r\n2 - مرد ، سرپرست خانه است واوست كه چگونگى نفقه را برحسب مصلحت خانواده مشخص مىكند ؛ امورى چون موقعيت خانه ، چگونگى خانه ، نوع خوراك وچگونگى جامه ، اوقات مسافرت ونظاير آن . بهتر است كه در اين موارد با همسر وفرزندان رايزنى و مشورت كند و جايز نيست در رفتار خانوادگى از مرز معروف و رفتار پسنديده تجاوز نمايد .\r\n3 - در وجوب نفقه ، تمكين شرط است ، پس اگر همسر ، ناشزه وسركش باشد نفقه‌اى براى او تعلق نمىگيرد ، مانند اينكه بدون اجازه شوهر به مسافرتى غير واجب و غير ضرورى رود .\r\n4 - در عقد منقطع ، زن حق نفقه ندارد ونيز زنى كه طلاق بائن گرفته وحامله نيست نفقه‌اى نخواهد داشت ، اما زن مطلقه رجعى تا پايان مدت عده ، حق نفقه دارد .\r\n\r\nآداب نفقه دادن در حديث شريف\r\nآداب نفقه در سنت پيامبر گرامى و احاديث معصومين حكمت و آگاهى انسان را در اداره اقتصادى خانه مضاعف مى سازد ، و براى مزيد استفاده بخشى از اين آداب را يادآور مى شويم :\r\n1 - قناعت به اندك وبسنده كردن به آن مستحب است . امام صادق ( ع ) مى فرمايد : « هر كه با مقدار اندكى از معاش از خدا خشنود گردد ، خدا هم با مقدار كمى عمل از او خشنود مى گردد » « 1 » .\r\n2 - مستحب است زندگى انسان به قدر كفاف باشد . از پيامبر ( ص ) روايت شده است كه فرمود : « خوشا به حال كسى كه اسلام آورده و زندگيش به قدر كفاف است . » « 2 »\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 240 ، ابواب المهور ، باب 15 ، حديث 1 .\r\n( 2 ) - همان ، ص 242 ، باب 16 ، حديث 2 .\r\n","page_name":" 529 ","page_number":529},
  {"content":"\r\n\r\n3 - ميانه روى در مخارج و دورى از تنگ گرفتن و اسراف ، مستحب است . داوود رقى از امام صادق ( ع ) نقل مىكند كه فرموده است : « ميانه روى را خدا دوست دارد و اسراف را خدا ناپسند مى شمارد ، اگر چه هسته اى را بيرون فكنى كه به كار آيد ، يا باقيمانده نوشيدنى خود را بيرون بريزى . » « 1 »\r\nدر حديثى از امام موسى كاظم ( ع ) آمده است كه : « هر كس ميانه روى در پيش گرفت نيازمند نشد » « 2 » .\r\n4 - آنچه براى بدن خوب و مفيد باشد اسراف نيست ، در حديثى از امام صادق ( ع ) آمده است : « اسراف در امورى است كه مال را به تباهى كشد و به جسم زيان وارد آورد » « 3 » .\r\n5 - مستحب است انسان حد وسط ، بين اسراف وبخل ، را برگزيند . در تفسير اين حد از امام جعفرصادق ( ع ) روايت شده كه حضرت ( ع ) اين آيه را تلاوت فرمود :\r\nوَ الَّذِينَ إِذَا أَنْفَقُوا لَمْ يُسْرِفُوا وَ لَمْ يَقْتُرُوا وَ كَانَ بَيْنَ ذلِكَ قَوَاماً « 4 »\r\n« و آنان هستند كه هنگام انفاق اسراف نكرده ، و بخل هم نورزند ، بلكه « در احسان » ميانه رو و معتدل باشند . »\r\nراوى مى گويد : حضرت ( ع ) مشتى سنگريزه برداشت و در دست خود محكم گرفت و فرمود : « اين همان تنگ گرفتنى است كه در قرآن خداوند يادآور شده » . وسپس مشتى ديگر سنگريزه در مشت گرفت ولى همه آنها را از كف رهانيد و فرمود : « اين همان اسراف است » .\r\nوسپس مشتى ديگر سنگريزه در دست گرفت و مقدارى از آن را رها كرد و مقدارى نگه داشت و فرمود : « اين همان قوام و ميانه روى است » « 5 » .\r\n6 - مستحب است براى خانواده با گشاده دستى عمل شود .\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 257 ، باب 25 ، حديث 2 .\r\n( 2 ) - همان ، ص 259 ، باب 25 ، حديث 11 .\r\n( 3 ) - همان ، ص 260 ، باب 26 ، حديث .\r\n( 4 ) - سوره فرقان ، آيه 67 .\r\n( 5 ) - وسائل الشيعه ، ص 264 ، باب 29 ، حديث 6 .\r\n","page_name":" 530 ","page_number":530},
  {"content":"\r\n\r\nابو حمزه از امام زين العابدين ( ع ) روايت مىكند كه فرمود : « پسنديده ترين شما نزد خدا كسى است كه بر خانواده اش تنگ نگيرد » « 1 » .\r\nامام رضا ( ع ) نيز مى فرمايد : « مرد بايد با گشاده دستى با خانواده اش رفتار كند ، تا آرزوى مرگ او را نكنند » « 2 » .\r\n7 - بر انسان واجب است تا حد كفايت خانواده بر آنها انفاق كند ، بدين ترتيب نفقه دادن به خانواده تا كفايت آنها بر صدقه مقدم است ، در حديثى از امام باقر ( ع ) آمده است كه مردى به ايشان عرض كرد : در كوهستان ملكى دارم كه سالانه سه هزار درهم از آن سود مى برم ، دو هزار از آن را نفقه خانواده مى كنم ، وسالانه هزار درهم را صدقه مى دهم ، امام ( ع ) فرمود : « اگر دو هزار درهم براى آنچه در طول سال بدان نياز دارند كافى است ، تو با اين كار به خويش نگريسته اى و به خود آمده اى و در زمان حيات به كارى پرداخته اى كه زنده به هنگام مرگش وصيت مىكند . » « 3 »\r\n8 - پيامبر ( ص ) بر كسى كه حق خانواده را ضايع مىكند نفرين فرستاده است . از پيامبر ( ص ) نقل است كه فرمود : « ملعون است ملعون ، كسى كه زحمتش را بر مردم افكند ، ملعون است ملعون ، كسى كه حق نانخورهايش را تباه سازد » « 4 » .\r\n9 - پيامبر ( ص ) دستور به سخاوت وگشاده دستى داده است . از ايشان نقل است كه كسى نزد ايشان آمد و عرض كرد يا رسول الله ! ايمان كدام يك از مردم بهتر است ؟ حضرت گفت : « گشاده دست ترين آنها » . « 5 »\r\nو از امام صادق ( ع ) روايت شده كه فرمود : « يك نوجوان گنهكار گشاده دست نزد خدا محبوبتر است از پيرمرد عابد بخيل » .\r\n10 - آدمى نبايد از فقر در هراس باشد ، چون به بخل گرفتار مىشود از امام ( ع ) نقل شده كه فرمود : « خداوند براى بنده به قدر مخارج او ، از آسمان كمك مى فرستد ، و هر كه به عوض دادن خداوند يقين كند با جان و دل انفاق مىكند » .\r\n\r\n\r\n","description":"","footnote":"\r\n( 1 ) - همان ، ص 248 ، باب 20 ، حديث 2 .\r\n( 2 ) - همان ، ج 15 ، ص 249 ، باب 20 ، حديث 6 .\r\n( 3 ) - وسائل الشيعه ، ص 250 ، باب 21 ، حديث 1 .\r\n( 4 ) - همان ، ص 251 ، باب 21 ، حديث 5 .\r\n( 5 ) - همان ، ص 252 ، باب 22 ، حديث 3 .\r\n","page_name":" 531 ","page_number":531},
  {"content":"\r\n\r\n11 - مستحب است آدمى هر روزه ولو به مقدار يك درهم هزينه كند ، از امام رضا ( ع ) نقل است كه يكى از غلامان بر ايشان وارد شد و او فرمود : « آيا امروز چيزى هزينه كرده اى ؟ » او گفت : خير ، امام ( ع ) فرمود : « پس خدا از كجا به ما عوض دهد ، برو هزينه كن ولو به اندازه يك درهم . »\r\nو در حديثى از امام صادق ( ع ) نقل شده است كه فرمود : « هر كه چهار چيز را به جاى آورد چهار خانه در بهشت خواهد داشت : انفاق كند و از فقر نهراسد ، با مردم با انصاف رفتار كند ، درجهان سلام و صلح را گسترش دهد ، لجاجت را ترك كند اگر چه حق با او باشد » .\r\n12 - مستحب است شخص مسلمان به واسطه‌ى انفاق ، صله رحم كند . از امام صادق يا باقر ( ع ) نقل است كه به ميسر فرمودند : « اى ميسر ، گمان مى كنم با كسانت صله رحم مى كنى » عرض كرد : فدايت گردم آرى ، من در بازار ، نوجوان بودم و دو درهم مزدم بود ، يك درهم را به عمه ام و درهم ديگر را به خاله ام مى دادم . امام ( ع ) فرمود : « به خدا سوگند دو بار اجل تو رسيده است و هر بار « به خاطر اين صله رحم » به تأخير افتاده است » .\r\n\r\n5 - احكام ازدواج موقت\r\n\r\nازدواج موقت درقرآن\r\nخداوند مى فرمايد :\r\nوَ الْمُحْصَنَاتُ مِنَ النِّسَاءِ إِلَّا مَا مَلَكَتْ أَيْمَانُكُمْ كِتَابَ اللَّهِ عَلَيْكُمْ وَ أُحِلَّ لَكُمْ مَا وَرَاءَ ذلِكُمْ أَنْ تَبْتَغُوا بِأَمْوَالِكُمْ مُحْصِنِينَ غَيْرَ مُسَافِحِينَ فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لَا جُنَاحَ عَلَيْكُمْ فِيمَا تَرَاضَيْتُمْ بِهِ مِنْ بَعْدِ الْفَرِيضَةِ إِنَّ اللَّهَ كَانَ عَلِيماً حَكِيماً « 1 »\r\n« و زنان شوهردار « بر شما حرام است ؛ » مگر آنها را كه « از راه اسارت » مالك شده ايد ؛ « زيرا اسارت آنها در حكم طلاق است ؛ » اينها احكامى است كه خداوند بر شما مقرّر داشته است . اما زنان ديگر غير از اينها « كه گفته شد » ، براى شما حلال است كه با اموال خود ، آنان را اختيار\r\n\r\n\r\n","description":"","footnote":"\r\n( 1 ) - نساء ، 24 .\r\n","page_name":" 532 ","page_number":532},
  {"content":"\r\n\r\nكنيد ؛ در حالى كه پاكدامن باشيد و از زنا ، خوددارى نماييد . وزنانى را كه متعه « ازدواج موقت » مى كنيد ، واجب است مهر آنها را بپردازيد . وگناهى بر شما نيست در آنچه بعد از تعيين مهر ، با يكديگر توافق كرده ايد . « بعدا مى توانيد با توافق ، آن را كم يا زياد كنيد . » خداوند ، دانا وحكيم است . »\r\nدين خدا ، دين فطرت است و از فطرت بشرى ، حب شهوات است ، وكام‌گيرى جنسى غريزه‌اى است بشرى همچون نيازهاى ديگر . ودين مبين اسلام براى اشباع آن ، راههاى مشخصى را پيش نهاده است كه از آن جمله است نكاح دائم ، وملك يمين وازدواج موقت . و در برابر ، عمل زشت زنا ، لواط ، دوست پسر ودوست دختر بازى و هر ابزار نامشروع ديگر را براى فرو نشاندن شهوت ، حرام شمرده است . خداوند مى فرمايد :\r\nفَمَنِ ابْتَغَى وَرَاءَ ذلِكَ فَأُولئِكَ هُمُ العَادُونَ « 1 »\r\n« و آنان كه جز اين را بطلبند به حقيقت متجاوزان هستند . »\r\nازدواج موقت سامان دادنى است در جهت اشباع غريزه جنسى در چهارچوب شريعت درخشان اسلام و با نظارت جامعه وقانون و در چهارچوب پيمانى استوار « عقد » كه دو طرف را به پذيرش شرايط واجب شرعى ونيز شرايط فردى مورد نظر ، ملزم مىكند .\r\nبدين ترتيب ازدواج موقت با فحشا تفاوت مى يابد كه تنها كار فحشا بر آوردن نياز جنسى است بدون هيچ گونه تعهدى نسبت به وظايف مترتب بر آن « كه مهمترين آن ، سرنوشت نسل است » .\r\nكما اينكه گرفتن رفيق يا رفيقه « دوستى ميان دخترها وپسرهاى جوان كه معمولًا در حاشيه زندگى ، آن هم به صورت پنهان صورت مى پذيرد » با ازدواج موقت ، تفاوت ريشه اى دارد ، زيرا رفيق بازى همچون دوستى هاى ديگر ، به هيچ روى تابع قانونى نيست كه درچارچوب نظام اجتماعى باشد و دو طرف بدان متعهّد باشند و به همين سبب ، به دليل در پى داشتن مفاسد بزرگ اجتماعى ، دوستى در زمينه امور جنسى مردود است .\r\nاين از آن روست كه غريزه جنسى از نيرومندترين غريزه هاست وخداوند سبحان آن را چنين قرار داده است تا پيوندهاى ميان زن و مرد محكم واستوار گردد واستمرار\r\n\r\n\r\n","description":"","footnote":"\r\n( 1 ) - المعارج ، 31 .\r\n","page_name":" 533 ","page_number":533},
  {"content":"\r\n\r\nهميارى آنها در ساختن خانواده ورويارويى با دشواريهاى زندگى ، ضمانت يابد وزيرساز بنيان جامعه به سامان رسد . پس اگر اجازه داده شود اين غريزه از اختيار قانون ونظارت جامعه خارج گردد ، نه تنها در استوار كردن پيوندها سودى نخواهد داشت ، بلكه موجب گسستن ساختار متين خانواده نيز مى گردد .\r\nدوست پسر ودوست دختر بازى همچون عمل زشت فحشا ، پيوندى است از ديدگاه قانون ، نابسامان در حالى كه ازدواج دائم يا موقت پيمانى است ميان دو شخص كه قانون آن را زير نظر وجامعه بر آن محاسبه ونظارت دارد .\r\nاز آيه كريمه‌اى كه گذشت چند حقيقت را الهام مى گيريم :\r\n1 - كسى كه مالى را در اختيار دارد مىتواند از مالش برخوردار گردد ونيازهاى گوناگونش را به واسطه آن - برآورده سازد به شرط آن كه براى جامعه يا خود هيچ گونه فساد وتباهى به بار نياورد .\r\n2 - حرام آن است كه مرد ، آب خود را جايى بريزد كه خانواده اى بنا نگردد ونسلى به بار نيايد ، وبدين ترتيب فلسفه ازدواج موقت نيز همچون فلسفه نكاح دائم ، ساختن دژ استوار خانواده است .\r\n3 - اين كامگيرى « كه در ازدواج موقت صورت مى گيرد » بايد بر پايه توافق طرفين برابر مهرى صورت پذيرد و هر چه مدت آن بيشتر باشد مهر فزونى مى يابد وبرعكس .\r\nبدين ترتيب وجود دو شرط در متعه را دانستيم : مهر و مدت .\r\n4 - اين بر پايه توافق اوليّه ميان دو طرف است ، ولى مى توان اين توافق را بر حسب رضايت طرفين تغيير داد ، پس زن مىتواند قدرى از مهر خود را ببخشد چنان كه مرد مىتواند مقدارى از مدت را ناديده بگيرد .\r\n\r\nازدواج موقت در حديث شريف :\r\n1 - « جابر بن عبد الله از پيامبر ( ص ) روايت كرده كه مسلمانان به همراه پيامبر جنگيدند ومتعه را براى آنان حلال كرد و حرام نشمرد ، وعلى ( ع ) مىفرمود : اگر عمر بر من پيشى نمىگرفت « در تحريم متعه » كسى زنا نمى كرد مگر نگون بخت ، وابن عباس مى گفت « و اين آيه را مى خواند » : « هر آنچه از زنها\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nرا متعه كرديد مدتش مشخص باشد وحتماً مزد آنها را بدهيد » ، واينان بدان آيه كفر ورزيدند وپيامبر ( ص ) آن را حلال كرد و حرام نشمرد . » « 1 »\r\n2 - در كتاب « الدر المنثور » به نقل از ابن ابى حاتم روايت شده كه ابن عباس گفته است : « متعه زنان در آغاز اسلام بوده است ، بدين ترتيب كه مردى به شهرى مى آمد و كسى را همراه نداشته كه زمين زراعىاش را آباد ودارايى وكالايش را حفظ كند و به همين سبب با زنى تا زمانى كه به نظر مى رسد كارهايش انجام مى گردد ازدواج مىكرده و آن زن هم كالا ودارايى او را پاس مىداشته و به زمينش رسيدگى مى كرده است . » « 2 »\r\n3 - در تفسير فخر رازى آمده است : روايت شده كه عمر بر منبر گفت : دو متعه در زمان پيامبر ( ص ) مشروع بوده است كه من از هر دوى آنها باز مى دارم ؛ متعه حج ومتعه زنان .\r\nفخر رازى مى افزايد : اين از سوى او تصريحى است بر آن كه متعه نكاح در زمان پيامبر ( ص ) موجود بوده است و اين سخن عمر : « من از آن دو باز مى دارم » دلالت بر آن دارد كه پيامبر آن را نسخ نكرده است و اين عمر بوده كه به نسخ آن پرداخته است . حال كه اين ثابت شد مى گوييم چنين كلامى دلالت بر آن دارد كه متعه در زمان پيامبر ( ص ) ثابت بوده ونسخ نشده مگر به وسيله عمر ، وهرگاه اين امر ثابت تلقى شود بايد كه منسوخ به شمار نيايد ، زيرا آنچه در زمان پيامبر ( ص ) ثابت بوده وشخص پيامبر آن را نسخ نكرده نمى تواند با نسخ عمر منسوخ دانسته شود ، و اين همان برهانى است كه عمران بن حصين به آن استشهاد كرد وگفت : خداوند درباره‌ى متعه آيه‌اى فرو فرستاد و آن را با آيه ديگرى نسخ نكرد ، وپيامبر ما را بدان خواند و از آن باز نداشت ، سپس مردى هرچه خواست ، طبق نظر خودش گفت « يعنى عمر از آن نهى كرد » » « 3 » .\r\n\r\n\r\n","description":"","footnote":"\r\n( 1 ) - تفسير الميزان ، نسخه عربى ، ج 4 ، ص 290 .\r\n( 2 ) - همان ، ص 291 .\r\n( 3 ) - تفسير فخر رازى ، ج 10 ، ص 53 .\r\n","page_name":" 535 ","page_number":535},
  {"content":"\r\n\r\nاز اين احاديث چنين به دست مى آيد كه ازدواج موقت باقى است بنا به اصل تشريعى كه وحى آن را نازل كرده وسنت پيامبر بر آن تأكيد ورزيده ومسلمانان نخستين بدان عمل مىكرده‌اند ، وحكمت آن هم جلوگيرى از انتشار زنا وامكان بهره‌ورى بيشتر مسلمانان از طيبات وبرآوردن نيازهاى مبرم به ويژه هنگام سفر ودورى از اهل و عيال است .\r\n\r\nعقد متعه\r\n1 - حقيقت متعه « يا ازدواج موقت » عبارت است از پيمان طرفينى مرد و زن برازدواجى موقت بر پايه مدت مشخص و مهر معلوم .\r\nفقها مىگويند بايد اين پيمان و عقد با الفاظى همچون « زَوَّجْتُكَ » يا « مَتَّعْتُكَ » يا « أَنْكَحْتُكَ » از سوى زن به زبان آورده‌شود .\r\nوقبول از طرف مرد با الفاظ روشنى صورت پذيرد كه بيانگر رضايت اوست در برابر آنچه زن در عقد و مهر و مدت مقرر مىدارد .\r\nوصحيح‌تر آن است كه اظهار عقد كفايت مىكند « و آن درحقيقت عبارت است از پيمانى محكم واستوار ميان دو طرف » به هركلمه واضحى باشد خواه به صيغه ماضى « كه بهتر است » يا مستقبل ، به زبان عربى يا غير عربى ، وخواه به صورت صحيح‌آن را تلفظ كنند يا نه ، ولى به هر حال بايد بيان كننده عقد باشد ، وحتى اگر نوشتار يا امضا بر صيغه عقد يا نظاير آن باشد كافى خواهد بود ، گرچه احوط آن است كه در بيان مقصود از گفتار بهره برده شود .\r\n2 - اگر كلام بدون قصد و نيّت باشد « و چيزى نباشد جز لقلقه زبان » يا گوينده ، بى توجه يا از روى سهو يا اجبار سخن بگويد ، سخنش سودى نخواهد داشت زيرا اصل نكاح ، پيمان قلبى واراده كردن تعهّد است .\r\nپس اگر يكى از دو طرف بداند كه ديگرى در عقد صادق نيست ، بلكه بى هيچ توجهى يا تعهّدى نسبت به حقيقت عقد ، صرفاً در پى لذت جويى و به دست آوردن مال است ، ديگر عقد متعه نخواهدبود .\r\nپس اگر جوان مؤمنى با فاحشه‌اى ملاقات كرد و از او خواست به ازدواج موقتش در آيد ، و آن زن - بدون آن كه به عقد نكاح ايمان داشته باشد ، بلكه صرفاً براى راه\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nاندازى كارش - قبول كند ، و آن جوان هم‌اين امر را دانست ، اين رابطه عقد به شمار نمىآيد ، زيرا جوهر وحقيقت عقد ، همان نيت و قصد پايبندى و تعهّد طرفين‌است .\r\nوهمينگونه است اگر زنى بفهمد كه مرد نسبت به شرايط عقد وپيامدهاى آن پايبند نيست و تنها در پى فرونشاندن نيازهاى جنسى خويش است ، در صحت چنين عقدى اشكال است .\r\n3 - اگر عقد ، مفهوم عرفى خود را از دست بدهد در صحت آن اشكال خواهد بود ، چنان كه اگر دختر كوچكى را براى يك ساعت به عقد خويش در آورد تا بتواند به مادر او نگاه كند . آرى اين در صورتى ممكن وبلا اشكال است كه بتواند از آن دختر بهره برد .\r\n4 - وچنين است اگر زنى مفهوم عقد متعه را نداند ، و به سبب اختلاف در مذهب بدان ايمان نداشته باشد ، و بدون قصد تعهّد به عقد متعه ، صرفاً براى به دست آوردن مال وكامجويى ، تن به اين كار داده باشد ، پس متعه كردن با چنين زنى مشكل است . و در حديثى از امام رضا ( ع ) آمده است كه : « متعه ، حلال نيست مگر براىكسى كه آن را بشناسد و حرام است براى كسى كه آن را نشناسد . » « 1 »\r\n\r\nكسانى كه ازدواج موقت با آنها جايز است :\r\n1 - عقد نكاح موقت بين زن و مرد مؤمن جايز است و مرد مؤمن مىتواند با زن مسلمان كه مذهبى مخالف دارد به شرط آن كه متعه را عقدى شرعى بداند ازدواج موقت كند .\r\n2 - ازدواج موقت با زن مشرك جايز نيست ، ولى ازدواج موقت با زن يهودى ومسيحى ومجوسى جايز است به شرط آن كه از ميگسارى وارتكاب محرمات بازداشته شوند .\r\n3 - ازدواج موقت با زنى ناصبى كه اظهار دشمنى با اهل بيت پيامبر مىكند جايز نيست .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 438 ، ابواب المتعه ، باب 1 ، حديث 11 . الفقيه ج 3 ، ص 459 .\r\n","page_name":" 537 ","page_number":537},
  {"content":"\r\n\r\n4 - جايز نيست با كسى ازدواج موقت كرد كه نكاح دائم با او حرام است ، همچون محرمات نسبى يا رضاعى يا سببى ، ونيز جايز نيست دو خواهر را با هم به ازدواج موقت درآورد ، چنان كه نمىتوان دختر خواهر زن يا دختر برادر او را به ازدواج موقت در آورد مگر با رضايتش .\r\n\r\nويژگيهاى والاى همسر موقت\r\n1 - در شرايط عادى ، مستحب است همسر را در ازدواج موقت - همچون ازدواج دايم - گزينش كند ، وملاك گزينش آن هم همان ملاكهاى شرعى است كه عبارت است از پاكدامنى ، تقوا و اخلاق نيكو ، وملاكهاى ظاهرى همچون زيبايى ، بكارت ونظاير آن .\r\n2 - جايز است مرد زنى را ازدواج موقت كند كه از خصوصيات او اطلاعى ندارد ، پس از آنكه او را آزمايش مىكند ، به اين طريق كه او را به فحشاء دعوت كند ، پس اگر آن زن از پذيرش فحشاء سرباز زد مورد اعتماد است . همچنين از طريق ساير راههاى گزينش و تحقيق .\r\n3 - مكروه است زن غير متعهد را متعه كرد ، و اگر زنى ازدواج موقت را به رسميت نشناسد چه بسا ازدواج با او حرام باشد ، و اگر مردى فاحشه‌اى را با هدف اصلاح او به ازدواج خود در آورد پاداش الهىخواهد داشت .\r\n4 - اگر دختر باكره‌اى اختياردار خود بود ، ظاهراً ازدواج موقت با او جايز است ، چنان كه ميتوان او را به عقد دائم نيز در آورد ، گرچه احوط ترك اين كار است .\r\n5 - اگر پدر اين دختر « باكره اى كه اختياردار خود است » رضايت داد بدون اشكال مىتوان او را متعه‌كرد ولى با عدم رضايت پدرش بنا به احوط جايز نيست به او دخول‌كرد كه مبادا به خانواده‌اش عيبى رسد .\r\n6 - ازدواج موقت نمودن با دختر باكره در صورتى كه ترسيده شود از اينكه اين كار سبب به فساد كشيده شدن دختر ، يا عامل ضرر وزيان رساندن به وى يا خانواده اش گردد ، جايز نيست .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nاحكام مهر در ازدواج موقت\r\n1 - مهر در ازدواج موقت همچون مدت ، ركن است وازدواج موقت بدون مهر صورت نمىپذيرد .\r\n2 - مهر بايد مشخص باشد ، خواه به عدد يا به پيمانه يا وزن ، و مانند يك مشت طعام هم كفايت مىكند ، زيرا اجمالًا مشخص است .\r\n3 - مرد بايد همه مهر را هنگام عقد به زن بدهد مگر آن كه بترسد زن به شرط آن عمل نكند كه در اين صورت ظاهراً مىتواند همه ياقسمتى از مهر را پيش خود نگاه دارد ، وزن به قدر مدتى كه به آن وفا مىكند استحقاق مهر را مىيابد و مرد نمىتواند از پرداخت آن دريغ ورزد .\r\nاما اگر مرد شرط كند كه مهر را بعداً خواهد پرداخت ، يا اين كار در ازدواج موقت امرى شايع ومرسوم باشد اشكالى ندارد .\r\n4 - زن مىتواند پس از عقد همه مهر يا بخشى از آن را به مرد ببخشد .\r\n5 - اگر زن مقدارى از روزهاى زمان ازدواج موقت را به نحوى ضايع كند ، مرد مىتواند به همان مقدار از مهر ، از او باز ستاند .\r\n6 - فقها مىگويند اگر مردى پيش از دخول ، مدت را براى زن ببخشد نيمى از مهر ساقط مىشود چنان كه در طلاق ساقط مىگردد ، ولى احوط پرداخت كامل آن است .\r\n\r\nاحكام مدت در ازدواج موقت\r\n1 - مدت در ازدواج موقت شرط است و بايد به گونه اى مشخص باشد كه نه كاستى پذير باشد و نه افزونى پذير ، و اگر چند روز معين يا چند هفته يا چند سال را مشخص كند صحيح است .\r\n2 - عقد ازدواج موقت با شرط كردن يك روز ، يا بخشى از يك روز ، يا يك بار يا دو بار صحيح خواهد بود ، و در اين صورت مرد پس از پايان مدت يا پايان يافتن مباشرت جنسى وپيامدهاى عرفى آن ، زن را ترك مىكند مشروط بر اينكه زمان مباشرت جنسى عرفاً مشخص باشد ، پس اگر مرد شرط كند كه دو بار به\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nزن مباشرت كند و فاصله ميان اين دو بار غير مشخص باشد اشكال خواهد داشت مگر اين كه مدت را مشخص سازد يا عرفاً مشخص باشد .\r\n3 - آيا جايز است مدتى را در آينده مشخص كند و براى مثال بگويد : ماه رمضانسال آينده ؟ فقها پاسخ مثبت مى دهند .\r\n4 - نمى توان وقتى را مشخص كرد كه براى كام گرفتن و مباشرت كافى نباشد ، چنان كه نمى تواند ، بنابر اقوى ، مدت را مثلًا - دويست سال تعيين كند ، زيرا اين امر مخالف با لازمه تعيين وقت و مدت است .\r\n5 - اگر مدت را درعقد ذكر نكند ، و قصد مرد از عدم تصريح به مدت در عقد ، مطلق نكاح است ، به عقد دائم بدل مىشود ، و اگر قصد او تنها نكاح موقت باشد ظاهراً عقد او فاسد و باطل است .\r\n\r\nاحكام شرط در ازدواج موقت\r\n1 - هر شرطى كه در ازدواج موقت بدان تصريح شود ، يا باشناخت دو طرف ، عقد بر آن استوار گردد الزامى خواهد بود ، اما سخنانى كه پيش از عقد ميان آن دو جريان مىيابد ، و گاهى وعده هاى فريب‌دهنده در آن است اگر در عقد مورد توافق طرفين قرار نگيرد الزامى نخواهد بود .\r\n2 - جايز است دو طرف وقت ملاقات را مشخص كنند ، كه شب باشد يا روز و يا حتى ساعت مشخصى ، و اگر عدم مباشرت جنسى راشرط كنند ، يا تعداد دفعات را به طور هفتگى مشخص سازند ، ياشرايطى از اين دست كه مورد پذيرش دو طرف است ، جايز ووفاى به آن واجب است .\r\n3 - در ازدواج موقت دو طرف از همديگر ارث نمىبرند ، ولى آيا شرط كردن آن جايز است ؟ برخى از فقها مىگويند آرى ، وبرخى نيزگفته‌اند كه ارث با حكم الهى محقق مىشود نه با شرط بشرى و بر اين‌اساس ارث بردن از يكديگر حتى در صورت شرط كردن جايز نيست .\r\n\r\nاحكام فرزندان و جدايى در ازدواج موقت\r\n1 - مرد مىتواند در رابطه با همسر موقت خود عزل كند ، وهرگاه از آن بهراسد كه فرزندش در اين ميان تباه شود عزل مستحب خواهد بود ، وشايسته است كه آن را هنگام عقد شرط كند .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n2 - اگر همسر موقت حامله شد ، فرزند به پدر ملحق مىشود ، وجايزنيست كه پدر فرزند را از خود نفى كند مگر با علم به اين كه فرزند از او نيست حتى اگر از زن عزل كرده باشد ، چون گاهى آب بدون آگاهى مرد به رحم زن مىرسد .\r\n3 - اگر مرد ، فرزند را نفى كند بدون نياز به لعان ، ظاهراً نفى مىشود .\r\n4 - در ازدواج موقت ، طلاق نيست ، و اگر مردى بخواهد از او جدا شود كافىاست بقيه مدت را به زن ببخشد تا جدايى حاصل شود ، و اگر منتظر شد تا مدت عقد به پايان رسيد ، زن از مرد جدا مىشود بى اينكه نيازبه صيغه معينى داشته باشد .\r\n5 - در ازدواج موقت ايلاء ولعان نيست .\r\n\r\nاحكام عده در ازدواج موقت\r\n1 - زن بايد پس از پايان يافتن مدت ازدواج موقت ، چهل و پنج روز يا يك دوره حيض و يك دوره پاكى كامل ، عده نگه دارد ، و اگر در عادت باشد منتظر مىماند تا پاك شود وهرگاه بار دوم حيض شد از عده خارج مىگردد .\r\n2 - اگر مدتش به پايان رسد در حالى كه پاك است منتظر مىماند تاحيض شود وسپس پاك گردد وباز حيض شود وسپس به محض ديدن خون از عده خارج مىشود .\r\n3 - اگر انتهاى مدت زن همزمان باشد با انتهاى عادت او بايد منتظربماند تا از حيض بعدى پاك گردد به گونه‌اى كه در آن هنگام يك طهركامل و يك حيض كامل صورت پذيرفته باشد و احوط آن است كه تاحيض بعدى منتظر بماند .\r\n4 - اگر زوج - در ازدواج موقت - پيش از پايان يافتن مدت بميرد ، همسر او بايد همچون همسر دائم چهار ماه وده روز عده نگه دارد .\r\n5 - مرد مىتواند يك زن را بارها به ازدواج موقت خود درآورد و آن همچون زن دائم نيست كه پس از نه بار طلاق دادن براى هميشه حرام گردد ، وهرگاه مدتش به پايان رسيد مىتواند مجدّداً او را عقد كند ومنتظر عده او نمىماند ، ومىتواند پيش از پايان يافتن مدت بر مهر زن بيفزايد و مدت او را اضافه كند ، ولى بنا به احوط نمىتواند پيش از بخشيدن بقيه مدت زن را از نو عقد كند .\r\n\r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\n\r\nفصل چهارم : احكام آميزش\r\n\r\nالف - احكام عزل :\r\n1 - عزل آن است كه مرد مانع از آن شود كه آبش به رحم زن رسد .\r\n2 - مرد در صورتى كه در عقد نكاح شرط كرده باشد ، مىتواند نسبت به همسر خود ، خواه ازدواج موقت باشد يا نكاح دائم ، عزل كند .\r\n3 - نسبت به زن سالمند ، نازا ، سليطه وبدزبان وزنى كه فرزندش را شير نمىدهد نيز مىتوان عزل كرد .\r\n4 - در شرايط عادى عزل جايز است ولى كراهت دارد به ويژه اگر زن راضى نباشد ، مگر آن كه مصلحتى دينى يا دنيوى مهمترى در كار باشد همچون ضعف زن ، ترسيدن از وفا نكردن به حق زن ، يا به حق‌كودك در زمينه هاى مادى ومعنوى كه در اين گونه موارد كراهت ندارد .\r\n5 - اگر در عزل زيانى به زن رسد يا مغايرتى با نيك رفتارى داشته باشد اين كار حرام است مگر با راضى كردن زن .\r\n6 - ظاهراً درباره عزل زن يعنى ممانعت او از اين كه مرد آبش را در رحم‌وى بريزد - بدون رضايت مرد ، وهنگامى كه اين عزل با تمكين واجب‌زن نسبت به مرد ، يا قيموميت مرد بر زن ، مغايرت داشته باشد حرام‌است . ولى اگر هيچ يك از اينها نباشد دليلى بر حرمت وجود ندارد .\r\nبطور كلى حقوق زن و مرد طرفينى است ، زيرا خداوند مىفرمايد : وَ لَهُنَّ مِثْلُ الَّذِى عَلَيْهِنَّ بِالْمَعْرُوفِ . . . . « 1 » « و براى زنان ، همانند وظايفى كه بر دوش آنها است ، حقوق شايسته اى قرار داده شده است » .\r\n\r\n\r\n","description":"","footnote":"\r\n( 1 ) - سوره بقره ، آيه 228 .\r\n","page_name":" 543 ","page_number":543},
  {"content":"\r\n\r\n\r\nب - احكام ترك آميزش :\r\nشريعت اسلام بر مرد حرام كرده كه در مدتى بيش از چهار ماه به آميزش‌جنسى با همسرش نپردازد . و احكام آن چنين است :\r\n1 - ترك آميزش جنسى با همسر براى بيش از چهار ماه جايز نيست و در اين ميان تفاوتى ندارد كه زن همسر دائم باشد يا همسر موقت .\r\n2 - بنا به اقوى ترك همبستر شدن با همسر دائم جوان ، ونيزغير جوان اگر اين ترك زيانى به وى رساند ، يا به نيكو رفتارى نسبت به‌او خلل وارد كند ، جايز نيست .\r\n3 - ترك آميزش جنسى در حالتهاى زير جايز است :\r\nألف - با رضايت زن .\r\nب - با شرط كردن در هنگام عقد .\r\nج - عدم امكان آميزش به هر دليلى .\r\nد - ترس از رسيدن زيان به مرد يا زن .\r\nه - - غيبت زن به اختيار خود .\r\nو - نشوز زن « يعنى ترك وظايف همسرى نسبت به شوهر » .\r\n4 - در جماع واجب ، بيشتر از ادخال ، واجب نيست و ترك ساير كامجوييهاى مقدماتى در صورتى كه خلاف رفتار نيك نباشد اشكالى ندارد .\r\n5 - اگر مرد ، پس از پايان يافتن چهار ماه ، آميزش جنسى را به سبب مانعى همچون حيض يا نافرمانى يا نظاير آن ترك كند ، بايد با ازميان رفتن مانع به آميزش جنسى بپردازد .\r\n\r\nج - احكام مربوط به كامجويى از پشت زن\r\n1 - نظر اقوى - كه موافق نظر مشهور است - نزديكى كردن با زوجه از عقب جايز مىباشد ، ولى شديداً كراهت دارد ، بلكه احوط ، ترك اين كار است ، به ويژه هنگام عدم رضايت زن يا زيان ديدن وى .\r\n2 - بنابر جواز اين عمل ، آيا مىتوان در ايام حيض از عقب با زن نزديكى كرد ؟ اقوى چنين است .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\n3 - نزديكى از عقب همچون جماع طبيعى است در وجوب غسل ، عده گرفتن ، تعلق گرفتن مهر ، باطل كردن روزه ، ثابت شدن‌حد زنا اگر زن بيگانه باشد ، و اين كه ملاك تحقق جماع ، دخول حشفه « قسمت جلويى آلت تناسلى مرد » يا به مقدار آن مى باشد ، و در حرمت دختر و مادر زن ، و ديگر احكام مصاهره كه بر دخول مترتب است .\r\n4 - اين نوع جماع در حصول حلال شدن زن سه طلاقه كافى نيست ، زيرا در اخبار آمده است كه بايد زن و مرد « عسيله » همديگر را بچشند « كنايه از انزال در رحم زن است » پس در اين حالت آميزش‌جنسى بايد از طريق طبيعى صورت پذيرد .\r\n5 - بعيد به نظر مىرسد كه اين كار از آميزش جنسى واجب چهارماه يك بار ، كفايت كند .\r\n\r\nد - احكام همسر نابالغ\r\n1 - آميزش جنسى باهمسرى كه هنوز نه سالش تمام نشده ، جايزنيست خواه همسر دائم باشد يا موقت ، اماكامجوييهاى ديگر جز دخول ، اعم از نظر يا نوازش با شهوت يا ملاعبه ونظاير آن جايز است .\r\n2 - اگر مردى با دختر خردسالى ازدواج كند « خواه دائم يا موقت » و پيش از كامل شدن نه سال به او دخول كند واو را « افضاء » « 1 » كند ، ديه‌اش بر آن مرد تعلق مىگيرد - كه نصف ديه مرد است - يا بايد مادام‌العمر به او نفقه دهد ، مگر آن كه او را در ازدواج خود نگهدارد و طلاقش ندهد ، و گفته شده مطلقاً بايد تا پايان عمر نفقه‌اش را بپردازد و اين سخن موافق احتياط است .\r\n3 - احوط آن است كه نبايد پيش از كامل شدن ساختمان جسمىدختر و رسيدن او به حد زنان كامل باوى همبستر شد ، وهنگام احتمال ضرر همچون « افضاء » ونظاير آن همبستر شدن با او حرام‌است .\r\n\r\n\r\n","description":"","footnote":"\r\n( 1 ) - افضاء يعنى دريدن ديواره فاصل ميان مجراى بول ومجراى حيض بسبب‌آميزش جنسى وشايد شامل هرگونه دريدنى شود كه زن را بى فايده كند .\r\n","page_name":" 545 ","page_number":545},
  {"content":"\r\n . \r\n","description":"","footnote":"","page_name":" 546 ","page_number":546},
  {"content":"\r\n\r\n\r\nفصل پنجم : احكام شيردادن\r\n\r\nنقش رضاع در ايجاد محرميّت\r\nدر گذشته اشاره كرديم كه يكى از اسباب حرمت ازدواج زن و مرد ، رضاع يا شيردادن است ، سؤال اين است كه : چه نوع شيردادن سبب اين حرمت شود ؟ و شرائط آن كدام است ؟\r\nفقها براى رضاعى كه محرميت به دنبال دارد شروطى را به شرح‌زير بيان كرده اند :\r\n\r\nشرط اول - اين كه شير ، پس از ازدواج باشد .\r\n1 - اين كه شير زن در پى ازدواج پديد آمده باشد ، پس اگردوشيزه‌اى شير در سينه او روان شود وكودكى را با آن شير تغذيه كند ، اين شير موجب محرميت او نمىشود و بر پايه احاديث رسيده پيوندى را به وجود نمىآورد ، ولى احتياط آن است كه از ازدواج با آن‌كه اصطلاحاً مادر رضاعى يا خواهر رضاعى ناميده مىشود پرهيزگردد .\r\n2 - اگر زنى - والعياذ باللَّه از طريق زنا حامله شد و وضع حمل كرد وسپس كودكى را با شير خود تغذيه كرد ، اين شير - بر حسب نظر مشهور فقهاء - موجب محرميت نمىگردد . ولى احتياطاً ، از ازدواج با او خوددارى گردد .\r\n3 - اگر مردى با زنى به گمان اين كه همسر اوست نزديكى كند - كه در اصطلاح فقهى شبهه ناميده مىشود - و آن زن حامله شود و پس از وضع حمل كودكى را شير دهد ، ايجاد محرميت به واسطه اين شير ، اشبه و احوط است .\r\n4 - اگر زن حامله‌اى طلاق داده شود وسپس وضع حمل كند وكودكى را شير دهد موجب محرميت مىشود ، زيرا اين شير به واسطه ازدواج صحيح پديد آمده است .\r\n5 - اگر زن حامله‌اى طلاق داده شود وسپس وضع حمل كند و دوباره به عقد مرد ديگرى در آيد وكودكى را شير دهد ، محرميت پديد مىآيد ، ولى صاحب شير\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nهمسر اول اوست ، بنابراين همسراول پدر رضاعى آن كودك به شمار مىآيد نه همسر دوم زن .\r\n\r\nشرط دوم - مقدار شير خوارگى\r\n1 - براى آن كه رضاع موجب محرميت شود وخويشى پديد آورد بايد به قدرى باشد كه گوشتى بروياند و خونى بسازد يا استخوانى استوارگرداند ، و اين امر به وسيله افزايش وزن ورشد پيوسته استخوان وجريان خون در گونه‌ها وطراوت چهره اى كودك ونظاير آن از نشانه‌هايى كه مادران شير دهنده مى شناسند ، فهميده مىشود .\r\n2 - و اقوى آن است كه روييدن گوشت وپديد آمدن خون كفايت مىكند حتى اگر استخوان كه - ظاهراً - در مرحله بعد قرار دارد استوارنگردد .\r\n3 - بايد روييدن گوشت به گونه‌اى اساسى به شير دادنهاى يك زن بستگى داشته باشد ، اما در صورتى كه كودك همزمان با شير ديگرى تغذيه كند ، اين شرط تحقق نمىيابد .\r\n4 - شارع مقدس به هدف آسان‌گيرى وگشايش بر مردم براى تحقق اين‌شرط دو حد عرفى قائل شده كه عبارتند از شير خوردن يك شبانه روز يا پانزده بار پى در پى .\r\nالف - شير خوارگى يك شبانه روز :\r\nاگر كودكى به عنوان نمونه - از نيمروز جمعه تا ظهر روز شنبه از پستان يك زن شيربخورد آن زن مادر رضاعى او مى گردد به شرط آن كه غذاى طفل دراين مدت تنها شير او باشد ، اما اگر از شير يا خوراك ديگرى تغذيه كرد به گونه اى كه به واسطه همه‌ى آنها استخوانش استوار گشت يا گوشت او روييد و خون در او پديد آمد كفايت نمى كند .\r\nآرى ، غذاى اندك زيانى نمىرساند .\r\nاگر كودك در طول اين مدت مريض باشد يا زن شيرده آنقدر كم‌شير باشد كه شير او نه گوشتى را بروياند و نه خونى را پديد آورد ، ايجاد محرميت دور به نظر مى رسد ، وپيمودن راه احتياط در چنين موردى بهتر است .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nب - شير خوارگى پانزده باره :\r\nهرگاه شمار شير دادن به پانزده رسيد اين شير گوشت مىروياند و خون پديد مى آورد ، اما اگر ده بار شير دادن توانست استخوانى را استوار گرداند يا گوشتى را بروياند و خونى را پديد آورد ظاهراً كفايت مىكند ، و در غير اين صورت خير .\r\nو براى هر يك بار شير دادن شروطى وجود دارد بدين شرح :\r\n1 - اينكه يك نوبت شير دادن ، عرفاً كامل باشد ، و نشانه آن اين‌است كه كودك سيرآب مىشود و دهان از پستان برمىگيرد و چه بسا خواب او را بربايد ، اما اگر مثلًا - از پستان ناراحت شد يا به كسى توجه كردكه با او بازى مىكند وپستان را رها كرد وسپس به خوردن شير روىآورد نوبت جديدى در شير خوارگى شمرده نمىشود و در واقع‌تكميل نوبت اول است .\r\n2 - اينكه دفعات شيرخوارگى پى در پى باشد ، پس اگر دو زن شيرده به تناوب « يكى در ميان » به كودك شير دهند كفايت نخواهدكرد حتى اگر اين دو زن همسران يك مرد باشند .\r\nآرى ، اگر به كودك مقدار اندكى شير يا قندآب در اثناى شيرخوارگى داده شود به گونه‌اى كه شير زن شيرده غذاى اصلى اوشمرده شود كه گوشت و خون از آن پديد مى آيد ، به توالى زيان نمىرساند . اما اگر پديد آمدن گوشت و خون بواسطه غذا ياآشاميدنى ، يا بواسطه هر دوى آن به علاوه شير شيرده پديد آيد ، ايجاد محرميت بعيد مى نمايد .\r\n3 - اينكه شير خوارگى مستقيماً از طريق پستان صورت پذيرد ، اما اگر شير را از پستان بدوشند وسپس به كودك بدهند ، به نظر غالب فقها موجب محرميت نمى شود ، زيرا ديگر رضاع ناميده نمى شود ، و احتياط بهتر است به ويژه اگر با اين شير گوشت و خون پديد آيد .\r\nاما در صورتى كه مكيدن پستان به وسيله لوله‌اى انجام شود كه به پستان متصل است زيانى نمى رساند ، زيرا فقها اين مورد را رضاع مىشمرند و اين قيد در شير خوارگى يك شبانه روز نيز آمده است .\r\n4 - برخى از فقها شرط كرده‌اند كه شير خوارگى بايد در حيات زن شيرده صورت پذيرد ، پس اگر طفل شيرخوار آخرين نوبت شيرش را پس از مرگ زن شيرده\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nبخورد كفايت نمى كند ، زيرا رضاع ناميده نمىشود و در چنين موردى نبايد احتياط ترك گردد .\r\n\r\nشرط سوم - شيرخوارگى پيش از گرفتن كودك از شير\r\nشرط است كه شير خوارگى در دو سال صورت پذيرد ، اما اگر كودكى پس از تمام شدن دو سال شير بخورد محرميت ميان او ودايه‌اش پديد نمى آيد ، زيرا در روزهاى از شير گرفتن بوده است .\r\nاين شرط نيست كه عمر فرزند نسبى دايه كمتر از دو سال باشد ، ولى بهتر است در مورد دايه احتياط رعايت شود ، چنان كه بهتر است درباره كودكى كه از شير ستانده شده وسپس از زن مرضعه‌اى شيرخورده است ، اگر چه قبل از تمام شدن دوسال باشد با احتياط عمل شود ، و اقوى عدم لزوم عمل به اين احتياط در هر دو مورد است . بدين ترتيب اگر خوردن آخرين نوبت شير پيش از آن كه كودك به دوسال برسد تمام شود محرميت ايجاد مى گردد و در غير اين صورت خير .\r\nملاك دوساله شدن هم گذشت بيست و چهار ماه از سن كودك شير خواره است ، نه آغاز يا پايان سال هجرى .\r\n\r\nشرط چهارم - شير يك مرد\r\nمرد « يعنى شوهر » محور احكام شيرخوارگى است و شير ، از آن اوتلقى مىشود ومحرميت زمانى تحقق مى يابد كه شير از آن يك مرد باشد اگرچه زنها متعدد باشند ، ولى در مقابل اگر مردان متعدد باشند حتى اگر زن شيرده يكى باشد محرميت تحقق نمى پذيرد . توضيحات اين‌شرط به اين قرار است :\r\n1 - زهرا همسر جعفر است كه پسرى به نام هادى را شير داده ورقيه همسر دوم جعفر دختر بچه‌اى را به نام اسماء شير داده است . پس‌هادى نمىتواند با اسماء ازدواج كند ، زيرا هر دو ، از شيرى كه از آن يك مرد « يعنى جعفر » بوده تغذيه كرده‌اند اگر چه سخن از دو زن شيرده در ميان است .\r\n2 - سپس جعفر همسرش زهرا را طلاق مىدهد وزهرا با مرد ديگرى ازدواج مىكند و از شير خود - كه پس از ازدواج دوم وحاملگى از همسر جديد روان\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nگشته - دختر بچه‌اى را به نام هاجرتغذيه مىكند آيا هادى مىتواند با هاجر ازدواج كند ؟\r\nآرى زيرا شير از آن مرد است و در اين جا اگر چه زن شير ده - درهر دو مورد - يكى بيشتر نيست ، ولى سخن از دو مرد در ميان است .\r\n3 - زهرا از همسر دوم خود دخترى را به نام صديقه به دنيا مىآورد . آيا جايز است هادى كه زهرا او را شير داده است با صديقه ازدواج كند ؟\r\nخير ، جايز نيست ، زيرا فرزندان نسبى زهرا بر كسانى كه او شيرداده حرام هستند ، ولى در صورت اختلاف همسر ، فرزندان رضاعى آن زن ، محرم همديگر نمى شوند .\r\n\r\nمفهوم احتياط در رضاع\r\nدر برخى از فروع گذشته به « احتياط » توصيه كرديم . مفهوم احتياط در اين جا چيست ؟\r\nاحتياط يعنى ترك ازدواج با كسانى كه ترديد داريم كه با فرد ، پيوندى رضاعى دارند ولى - از طرف ديگر - نبايد به آن دختر نگاه كند وپوشش شرعى بايد رعايت شود . پس دختر از نظر ازدواج احتياطاً محرم اين پسر تلقى مىشود و از نظر نگاه كردن ، بيگانه .\r\n\r\nايجاد محرميت در رضاع\r\nرضاع و شير خوارگى ، ميان كودك وشيرده‌اش ونيز بين او وهمسرزن شيرده ، پيوندى همچون پيوند نسبى برقرار مى سازد ، و اين كودك بطور كامل فرزند آن دو است . بدين ترتيب محرميت از طريق اين دوبه نزديكان سرايت مىكند . پس مادرِ زن شيرده جده او ، وخواهرش‌خاله او ، و خواهر پدر ، عمه او مى گردد ، و اگر طفل شيرخوار مؤنث باشد برپسران نسبى زن شيرده محرم مىشود ، و بر پسران نسبى ورضاعى شوهر « بنا به تفصيلى كه گذشت » نيز محرم مى گردد . و نيز بر برادر زن شيرده « زيرا دايى او است » ونيز بر برادرِ مرد « زيرا عموى او مىشود » .\r\nمعيار آن است كه به جاى كلمه « رضاع » كلمه « نسب » را قراردهيم وسپس ببينيم آيا پيوند خويشى محكوم به عنوان محرمى است كه ما او را در رضاع نيز محرم قرار مى دهيم ، و اگر در نسب چنين نيست در رضاع نيز نخواهد بود . پس اگر مادر نسبى محرم\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nاست ، مادر رضاعى نيز محرم خواهد بود و اگر خواهر ، عمه و خاله نسبى محرم هستند ، همين خويشان از طريق رضاع نيز محرم مىباشند . زنى كه پدر نسبى من با او ازدواج كند بر من حرام مىشود و به همين ترتيب اگر پدر رضاعى من با زنى ازدواج كند ، آن زن نيز بر من حرام مىشود ، وزن پسر رضاعى من بر من حرام است چنان كه زن پسر نسبى من بر من .\r\nاما خواهر برادر نسبى من ، غير محرم است اگر ميان من و آن زن پيوندى جز آن نباشد ، همچنين خواهر برادر رضاعى من .\r\nو مادر برادر نسبى من محرم است نه از آن نظر كه مادر برادر من است ، بلكه از اين نظر كه يا مادر من نيز هست يا زن پدر من مىباشد ، بنابراين مادر برادر رضاعى من بر من محرم نيست .\r\nاگر من و پسر عمويم از يك زن شير خورديم آيا مادر او بر من محرم مىشود ؟ او محرم نيست ، زيرا در شريعت عنوان محرمى با نام « مادربرادر » نسبى وجود ندارد تا رضاعى او محرم به شمار آيد .\r\n\r\nحكم خواهران رضاعى فرزند\r\n1 - بيشتر فقهاى ما گفته‌اند جايز نيست ، مردى با خواهران رضاعى پسرش ازدواج كند ، زيرا آنها به منزله دختران او مىباشند .\r\nولى برخى از فقها اين امر را جايز مى دانند ، زيرا اينان در اصل‌شرع داخل در عنوان تحريمى نسبى نيستند ، ولى احتياط همان است كه فقهاى مشهور گفته‌اند .\r\n2 - تفاوتى نيست ميان فرزندان صاحب شير « مرد » كه پدر رضاعى پسرش گشته است ، بين اين كه فرزندان نسبى يا رضاعى اوباشند .\r\n3 - اما فرزندان زن شيرده ، آن دسته از آنان بر پدر كودك شير خوارمحرم هستند كه فرزندان نسبى زن شيرده باشند نه فرزندان رضاعى او .\r\n4 - باكى نيست اگر مرد با خواهر رضاعى خواهر خود يا خواهر رضاعى برادر خود ازدواج كند همچنانكه در نسبى آن اشكالى نيست ، پس اگر پدر من با زن مطلقه‌اى ازدواج كند كه دخترى از همسرنخست خويش دارد آيا من مىتوانم با آن دختر ازدواج كنم ؟\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nآرى ، زيرا او عليرغم اينكه ممكن است خواهر برادر من شود ولىارتباطى خويشاوندى با من ندارد ، چون ، نه مادر او مادر من است و نه پدر او پدر من . پس ازدواج با او براى من جايز است ، حكم رضاعى او نيز چنين است زيرا خويشاوندى رضاعى پايين‌تر از نسبى است .\r\n\r\nحكم شير خوارگى پس از ازدواج\r\nچون شيرخوارگى دقيقاً همچون نسب موجب محرميت است ، پس زناشويى گذشته را باطل مىكند همانطور كه از زناشويى آينده مانع مىگردد ، اين حكم مسائلى دارد كه ذيلًا بيان مىشود :\r\n1 - اگر مردى با دختركى شيرخوار ازدواج كند ، سپس مادر ، يا مادر بزرگ ، و يا خواهر ، و يا زن پدر و يا زن برادرش با شير آن دو ، او را طبق شرايط شرعى تغذيه كند ازدواجش با او باطل مىشود ، زيرا اين دختر با شير خوردن از مادر او خواهر رضاعى ، و با شير خوردن ازمادر بزرگ پدرى يا مادر بزرگ مادرى او به عمه يا خاله‌اش بدل شده‌است ، و با شير خوردن از خواهرش به دختر خواهر او تبديل شده‌است ، و با شير خوارگى اين كودك از زن پدرش تبديل به خواهر پدرىاش گشته است ، و با تغذيه از شير همسر برادرش به دختر برادرش بدل شده است ، و همان گونه كه اين عناوين در نسب موجب محرميت مىشود ، در رضاع نيز محرميت را در پى دارد .\r\n2 - اگر مردى با دختركى شيرخوار ، ازدواج كند وهمسر او آن دختر را شير دهد ، هر دو براى هميشه بر او حرام مىشوند ، در صورتى كه به همسر اول ، كه همسر كوچك را شير داده ، دخول كرده باشد ، چون كه در اين صورت ، دخترك شير خوار ، دختر همسرى مىگردد كه اين‌مرد با او همبستر شده ، در حالى كه همسر اولى مادر همسرش گشته ، و مادر همسر به طور ابدى بر شوهر حرام مىشود ، در صورتى كه « ربيبه » يعنى دختر همسر ، به شرط همبستر شدن با مادرش ، حرام مىشود .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n\r\nآداب و مستحبات شيرخوارگى\r\n1 - شايسته است كه زنان را از آن كه كودكان مختلف مردم را بىهيچ يادداشت وثبتى شير دهند ، منع كرد زيرا ممكن است فراموش كنند كه به چه كسى شير داده‌اند و مردم در حرام بيافتند .\r\n2 - پيوند رضاعى موجب حرمت ازدواج وحليت نگاه كردن مىشود ، ولى ميان طرفهاى رضاع موجب ارث بردن نمىگردد ، بلكه بايد بايكديگر با نيكى رفتار كنند و اگر كودك شير خواره از طرف مادر يتيم است شير دادن او از سوى يك خانواده موجب مىشود او همچون عضوى از اعضاى آن خانواده گردد .\r\n3 - مستحب است كه مادر ، كودك خود را با شير خويش تغذيه‌كند ، زيرا شير او قابل جايگزينى نيست ، و اگر بترسد از ندادن شير زيانى به طفل مى رسد ، دادن شير بر او واجب مىشود .\r\n4 - مدت شير دادن دو سال كامل است و مادر بايد مدت آن را كامل كند ، مگر آن كه بترسد زيانى به خود وارد شود .\r\n5 - مادر مىتواند براى شير دادن به فرزند خود از پدر فرزند اجرت بطلبد ، ولى اگر مزدى كه او خواست بيش از مزد معمول باشد پدر مىتواند براى فرزندش زن شيرده ارزانترى فراهم كند .\r\n6 - شايسته است پدر و مادر پيرامون از شير گرفتن فرزند با يكديگر رايزنى و مشورت كنند .\r\n7 - اگر پدرى مىخواهد زن شيردهى براى فرزندش برگزيند بهتراست بهترين را انتخاب كند و نسبت به عقل ، دين ، رفتار ، اخلاق ، زيبايى وسلامتى او از بيماريها توجه داشته باشد كه شير اثر وضعىدارد .\r\n8 - مكروه است كه زنى يهودى يا مسيحى را براى شير دادن برگزيند ، و اولى عدم اختيار زن مجوسى وناصبى براى شيردادن است مگر به هنگام اضطرار ، و همچنين كسى كه شيرش از روسپيگرى باشد .\r\n9 - فقها مىگويند از آن جا كه همسر برادر محرم انسان نيست و گاهى در يك خانه زندگى مىكنند ، و همين موجب مىشود در نگاه‌كردن به سختى افتند ، لذا\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nشيوه‌اى را پيشنهاد مىكنند تا اين سختى ازميان برود ، و آن اين است كه برادر با كودكى شير خوار ازدواج‌كند « به طور مؤقت ، يا به طور دائم ولى بعداً او را طلاق دهد » وسپس همسر برادر او ، اين شيرخواره را « در مدّت عقد » با شيرش‌تغذيه كند به گونه‌اى كه موجب انتشار حرمت گردد ، در اين صورت زن برادر ، مادر رضاعى همسر او مىگردد كه به اين ترتيب براى هميشه محرم او خواهد بود .\r\n10 - ثابت نمودن رضاع با راههاى شرعى وعقلايى ديگرى صورت مىپذيرد ، همچون اعتراف وحصول يقين و آنچه اطمينان را موجب شود ونيز شهادت دو عادل ونظاير آن .\r\n11 - اخيراً شاهد آن هستيم كه رحم به اجاره گرفته مىشود ، بطوريكه نطفه تلقيح شده زن و شوهر در رحم زنى بيگانه قرار مىگيرد وكودك در رحم غير از مادر رشد مىيابد . آيا اين نيز همان حكم رضاع را دارد به اين اعتبار كه كودك در طول چند ماه از آن زن تغذيه‌كرده تا آن كه عرفاً مادر او تلقى مىشود يا آن كه چنين نيست و آن زن نيز همچون ديگر زنان بيگانه است ؟\r\nاحوط و اقوى آن است كه اين زن مادر رضاعى به شمار مىآيد و احكام رضاع بر او بار است واللَّه العالم .\r\n\r\n","description":"","footnote":"","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n\r\n\r\nفصل ششم : بينشهاى قرآنى پيرامون معاشرت\r\nچگونه يك خانواده اسلامى سعادتمند را برپا كنيم وچگونه پيوند ميان مرد و زن را به بهترين شكل سامان بخشيم ؟\r\nبراى پاسخ به اين پرسش بياييد در آيات قرآن ژرف بينديشيم ، باشد كه به بينشهاى دينى در پيوند ميان زن و مرد و بر پا كردن خانواده‌اى بر پايه مودت و رحمت راه يابيم .\r\nما اين بينشهاى قرآنى را به تفصيل با عناوين زير بيان مى كنيم :\r\n1 - دوست داشتن زنان .\r\n2 - پيوند زناشوئى .\r\n3 - رفتار پسنديده .\r\n4 - رفتار جنسى .\r\n5 - حقوق مالى .\r\n\r\n1 - دوست داشتن زنان\r\nخداوند مى فرمايد :\r\n1 - زُيِّنَ لِلنَّاسِ حُبُّ الشَّهَوَاتِ مِنَ النِّسَاءِ وَ الْبَنِينَ وَ الْقَنَاطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعَامِ وَ الْحَرْثِ ذلِكَ مَتَاعُ الْحَيَاةِ الدُّنْيَا وَ اللَّهُ عِنْدَهُ حُسْنُ الْمَآبِ « 1 » .\r\n« محبت امور مادّى ، از زنان وفرزندان و اموال هنگفت از طلاونقره واسبهاى ممتاز و چهار پايان و زراعت ، در نظر مردم جلوه داده شده است ؛ « تا در پرتو آن آزمايش و تربيت شوند ؛ » ولى اينها « در صورتى كه هدف نهايى آدمى را تشكيل دهند ، » سرماية زندگى پست « مادى » است ؛ وسرانجام نيك « و زندگى والاء جاويدان » نزد خداست . »\r\n\r\n\r\n","description":"","footnote":"\r\n( 1 ) - سوره آل عمران ، آيه 14 .\r\n","page_name":" 557 ","page_number":557},
  {"content":"\r\n\r\nاز اين آيه استفاده مىكنيم كه :\r\nالف - دوست داشتن زن از غرايز اساسى مردم است و كسانى كه با اين دوستى مخالفت ورزند در واقع با فطرت سالم مخالفند .\r\nب - اين دوستى بايد در محدوده ايمان به خدا و روز رستاخيز باشد و نبايد بر حب مؤمن نسبت به خدا و عمل صالح او غلبه پيداكند .\r\nج - آدمى بايد بين حب غرايز مشروع وحب خداوند سبحان جمع كند .\r\n2 - يَا أَيُّهَا النَّاسُ اتَّقُوا رَبَّكُمُ الَّذِى خَلَقَكُمْ مِنْ نَفْسٍ وَاحِدَةٍ وَ خَلَقَ مِنْهَا زَوْجَهَا وَ بَثَّ مِنْهُمَا رِجَالًا كَثِيراً وَ نِسَاءً وَ اتَّقُوا اللَّهَ الَّذِى تَسَاءَلُونَ بِهِ وَ الْأَرْحَامَ إِنَّ اللَّهَ كَانَ عَلَيْكُمْ رَقِيباً « 1 » .\r\n« اى مردم از « مخالفت » پرورگارتان بپرهيزيد . همان كسى كه همه شما را از يك انسان آفريد ؛ وهمسر او را « نيز » از جنس او خلق كرد ؛ و از آن دو مردان و زنان فراوانى « در روى زمين » منتشر ساخت . و از خدايى بپرهيزيد كه « همگى به عظمت او معترفيد ؛ » وهنگامى كه چيزى از يكديگر مى خواهيد نام او را مىبريد . ونيز از « قطع رابطه » با خويشاوندان خود بپرهيزيد . زيرا خداوند مراقب شماست . »\r\nاز اين آيه بينشهاى زير را به دست مىآوريم :\r\nالف - زن از جنس مرد آفريده شده ، پس آن دو به رغم اختلافاتشان يكديگر را كامل مىكنند ، وبدين ترتيب است كه مرد به زن وزن به مرد گرايش‌دارد .\r\nب - پيوند زناشويى بين زن و مرد ، ونيز پيوند خويشاوندى - به‌طور عموم - پيوندى فطرى است و بايد در آن تقواى خدا را در پيش‌گرفت و آن را حفظ و نگهدارى كرد و حقوق الهى را در آن در نظرداشت .\r\n3 - يَا أَيُّهَا الَّذِينَ آمَنُوا لَا يَسْخَرْ قَوْمٌ مِنْ قَوْمٍ عَسَى أَنْ يَكُونُوا خَيْراً مِنْهُمْ وَ لَا نِسَاءٌ مِنْ نِسَاءٍ عَسَى أَنْ يَكُنَّ خَيْراً مِنْهُنَّ وَ لَا تَلْمِزُوا أَنْفُسَكُمْ وَ لَا تَنَابَزُوا بِالْأَلْقَابِ بِئْسَ الاسْمُ الْفُسُوقُ بَعْدَ الْإِيمَانِ وَ مَنْ لَمْ يَتُبْ فَأُولئِكَ هُمُ الظَّالِمُونَ « 2 » .\r\n« اى كسانى كه ايمان آورده‌ايد ، نبايد گروهى از مردان شما گروه ديگر را مسخره‌كنند ، شايد آنها بهتر از اينها باشند ؛ و نه زنانى زنان ديگر را ، شايد آنان بهتر از اينان باشند ؛ ويكديگر را مورد\r\n\r\n\r\n","description":"","footnote":"\r\n( 1 ) - سوره نساء ، آيه 1 .\r\n( 2 ) - سوره حجرات ، آيه 11 .\r\n","page_name":" 558 ","page_number":558},
  {"content":"\r\n\r\nطعن وعيبجويى قرار ندهيد و با القاب زشت وناپسند يكديگر را ياد نكنيد ، بسيار بد است كه بر كسى پس از ايمان نام كفر بگذاريد ؛ و آنها كه توبه نكنند ظالم وستمگرند . »\r\nاز اين آيه چنين الهام مىگيريم كه زن نيز همچون مرد ، كرامتى داردكه نبايد آن را مورد تمسخر قرار داد ، چه بسا اين زن بهتر ازشخص مسخره كننده باشد .\r\n4 - فَاسْتَجَابَ لَهُمْ رَبُّهُمْ أَنِّى لَا أُضِيعُ عَمَلَ عَامِلٍ مِنْكُمْ مِنْ ذَكَرٍ أَوْ أُنْثَى بَعْضُكُمْ مِنْ بَعْضٍ . . . « 1 » .\r\n« خداوند درخواست آنها را پذيرفت ؛ وفرمود : كه من عمل هيچ عمل كننده اى از شما را ، زن باشد و يا مرد ضايع نخواهم كرد ، شما همنوعيد ، و از جنس يكديگر . »\r\nاز اين آيه وجز آن در مىيابيم كه دين خدا در احكام مربوط به‌آخرت ميان مرد و زن تفاوتى نمىنهد ، وخداوند به هر كس آن دهد كه به دست آورده است ، و اين سنت الهى « مسؤوليت كامل » بايد اساس‌همه احكامى باشد ، كه براى زن وضع مىشود . زن در تصميم‌گيرى ومسؤوليتهاى خود مستقل است « مگر در مرزها وحدودى كه شرع مقدس آن را معين كرده » .\r\n5 - وَ مَا لَكُمْ لَا تُقَاتِلُونَ فِى سَبِيلِ اللَّهِ وَ الْمُسْتَضْعَفِينَ مِنَ الرِّجَالِ وَ النِّسَاءِ وَ الْوِلْدَانِ الَّذِينَ يَقُولُونَ رَبَّنَا أَخْرِجْنَا مِنْ هذِهِ الْقَرْيَةِ الظَّالِمِ أَهْلُهَا وَ اجْعَلْ لَنَا مِنْ لَدُنْكَ وَلِيّاً وَ اجْعَلْ لَنَا مِنْ لَدُنْكَ نَصِيراً « 2 » .\r\n« چرا در راه خدا و « در راه » مردان و زنان وكودكانى كه « به دست ستمگران » تضعيف شده اند ، پيكار نمى كنيد ؟ همان افراد « ستمديده اى » كه مى گويند : « پروردگارا ما را از اين شهر « مكه » كه اهلش ستمگرند ، بيرون ببر و از طرف خود ، براى ما سرپرست قرار ده ، و از جانب خود ، يار وياورى براى ما تعيين فرما . »\r\nوبدين ترتيب خداوند در راه نجات زنان ودفاع از زندگى و آزادى وكرامت آنها فرمان به ستيز وجهاد مىدهد .\r\n\r\n\r\n","description":"","footnote":"\r\n( 1 ) - سوره آل عمران ، آيه 195 .\r\n( 2 ) - سوره نساء ، آيه 75 .\r\n","page_name":" 559 ","page_number":559},
  {"content":"\r\n\r\n\r\n2 - پيوند نكاح\r\n1 - خداوند مى فرمايد :\r\nوَ إِنْ خِفْتُمْ أَلَّا تُقْسِطُوا فِى الْيَتَامَى فَانْكِحُوا مَا طَابَ لَكُمْ مِنَ النِّسَاءِ مَثْنَى وَ ثُلَاثَ وَ رُبَاعَ فَإِنْ خِفْتُمْ أَلَّا تَعْدِلُوا فَوَاحِدَةً أَوْ مَا مَلَكَتْ أَيْمَانُكُمْ ذلِكَ أَدْنَى أَلَّا تَعُولُوا « 1 » .\r\n« و اگر مى ترسيد كه « به هنگام ازدواج با دختران يتيم ، » عدالت را رعايت نكنيد ، « از ازدواج با آنان چشم پوشى كنيد و » با زنان پاك « ديگر » ازدواج نماييد ، دو يا سه يا چهار همسر ؛ و اگر مى ترسيد عدالت را « درباره همسران متعدد » رعايت نكنيد ، تنها يك هسمر بگيريد ، و يا از زنان كه مالك آنهاييد استفاده كنيد . اين كار ، از ظلم و ستم بهتر جلوگيرى مىكند . »\r\nدين براى پاسداشت منافع يتيمان پس از وفات پدرانشان تعدد همسر را تشريع نمود ، ومعيار آن هم بر قرار كردن عدالت است ميان همسران و اگر مردى نتوانست چنين كند بايد به يك زن بسنده كند كه‌اين به دادگرى نزديكتر است تا به زن ستم نكند ، و آن قدر زن گرد خود جمع آورى نكند كه نتواند حقوقشان را ادا كند .\r\n2 - وَ آتُوا النِّسَاءَ صَدُقَاتِهِنَّ نِحْلَةً فَإِنْ طِبْنَ لَكُمْ عَنْ شَىْءٍ مِنْهُ نَفْساً فَكُلُوهُ هَنِيئاً مَرِيئاً « 2 » .\r\n« و مهر زنان را با « بطور كامل » بعنوان يك بدهى « يا عطيه ، » به آنان بپردازيد ؛ « ولى » اگر آنها چيزى از آن را با رضايت خاطر به شما ببخشند ، حلال وگوارا مصرف كنيد . »\r\nاز اين آيه به دست مىآيد كه نشانه صداقت مرد در عقد ازدواج همان مهرى است كه چونان هديه‌اى به همسرش مىدهد ، وجايزنيست آن را باز ستاند مگر با خشنودى همسرش ، كه خود دلالت برمودت ميان آن دو دارد ، و تنها در اين حالت است كه مرد با گوارايى مهر را مىخورد ، زيرا مالى است حلال وبيانى است از وفادارى زن نسبت به شوهرش .\r\n3 - وَ أَنْكِحُوا الْأَيَامَى مِنْكُمْ وَ الصَّالِحِينَ مِنْ عِبَادِكُمْ وَ إِمَائِكُمْ إِنْ يَكُونُوا فُقَرَاءَ يُغْنِهِمُ اللَّهُ مِنْ فَضْلِهِ وَ اللَّهُ وَاسِعٌ عَلِيمٌ « 3 » .\r\n« ومردان و زنان بى همسر خود را همسر دهيد ، همچنين غلامان وكنيزان‌صالح ودرستكارتان را ؛ اگر فقير وتنگدست باشند ، خداوند از فضل‌خود آنان را بى نياز مىسازد ؛ خداوند گشايش دهنده وآگاه است . »\r\n\r\n\r\n","description":"","footnote":"\r\n( 1 ) - سوره نساء ، آيه 3 .\r\n( 2 ) - سوره نساء ، آيه 4\r\n( 3 ) - سوره نور ، آيه 32 .\r\n","page_name":" 560 ","page_number":560},
  {"content":"\r\n\r\nبينشهايى كه از اين آيه به دست مىآيد چنين است :\r\nالف - شايسته است كه در راه تزويج جوانان مجرد آزاد وبردگان وكنيزان شايسته ، كوشيد .\r\nب - ازدواج موجب جلب رزق و روزى است وآدمى نبايد به علّت هراس تهيدستى از آن روى برتابد ، زيرا خداوند وعده داده است انسانى را كه ازدواج كرده از فضل خود بى نياز سازد و رحمت وبخشش خداوند بسى گسترده است و مى داند چه كسى از بندگانش به فضل او نياز دارد .\r\n4 - الطَّلَاقُ مَرَّتَانِ فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ وَ لَا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلَّا أَنْ يَخَافَا أَلَّا يُقِيمَا حُدُودَ اللَّهِ فَإِنْ خِفْتُمْ أَلَّا يُقِيمَا حُدُودَ اللَّهِ فَلَا جُنَاحَ عَلَيْهِمَا فِيمَا افْتَدَتْ بِهِ تِلْكَ حُدُودُ اللَّهِ فَلَا تَعْتَدُوهَا وَ مَنْ يَتَعَدَّ حُدُودَ اللَّهِ فَأُولئِكَ هُمُ الظَّالِمُونَ « 1 » .\r\n« طلاق « طلاقى كه رجوع وبازگشت دارد » دو مرتبه است ؛ « و در هر مرتبه » بايد بطور شايسته همسر خود را نگاه دارى كن « وآشتى نمايد » ؛ يا با نيكى او را رها سازد « و از او جدا شود » . و براى شما حلال نيست كه چيزى از آنچه به آنها داده ايد ، پس بگيريد ؛ مگر اينكه دو همسر ، بترسند كه حدود الهى را برپا ندارند . اگر بترسيد كه حدود الهى را رعايت نكنند ، مانعى براى آنها نيست كه زن ، فديه و عوض بپردازد « و طلاق بگيرد » . اينها حدود ومرزهاى الهى است ؛ از آن ، تجاوز نكنيد و هر كس از آن تجاوز كند ، ستمگر است . »\r\nآيات 229 - 226 سوره بقره ما را به بينشهاى مهمى رهنمون مىگردد كه برخى از آنها را ياد آور مىشويم :\r\nالف - طلاق ، وضعى است استثنايى كه مرد نبايد بدان پناه برد مگر پس از دشوارى در ادامه معاشرت نيكو « همچون ايلاء كه اندكى بعد پيرامون آن سخن خواهيم گفت » .\r\nب - شوهر ، پس از طلاق ، براى زن شايسته‌تر است اگر هر دو طالب اصلاح « وخواستار زندگى زناشويى عارى از مشكلات سابق كه منجر به طلاق گرديد ، هستند . »\r\nج - طلاق دادن تا ابد ادامه نمىيابد ، ومرز آن دو طلاق است و در بارسوم يا مرد ، زن خود را نگه مىدارد و زندگى زناشويى سالمى را مىآغازد يا او را براى هميشه رها\r\n\r\n\r\n","description":"","footnote":"\r\n( 1 ) - سوره بقره ، آيه 229 .\r\n","page_name":" 561 ","page_number":561},
  {"content":"\r\n\r\nمىكند ، و اين چنين خداوند سبحان فرمان مىدهد كه يا با معروف او را نگه داريد يا با احسان رهايش‌كنيد .\r\nمنظور از « معروف » همان رفتار ومعاشرتى است كه با سطح زندگى زن وشأن او در دادن نفقه واداى حقوق متعارف او هماهنگىدارد .\r\nومقصود از « احسان » اداى حقوقى است كه بر ذمه مرد باقىمانده - به ويژه مهر - و چه بسا مطالبه نكردن از زن در حقوقى كه مرد ادعا مىكند بر او دارد .\r\nد - جايز نيست چيزى از مهر كه مرد به زن داده ستانده شود مگرآن كه زن خود ، طلاق بخواهد كه در آن صورت بخشى از مهر يا تمام‌آن را به عنوان بهاى طلاق خود به مرد مىپردازد و اين در شرع « خلع » ناميده مىشود .\r\nه - - از اين سخن پروردگار : « فَإِنْ خِفْتُمْ » - اگر ترسيديد كه حدود دين خدا را نگه ندارند . . كه خداوند مردم را ، من جمله نزديكان دو طرف را مخاطب قرار مىدهد - درمىيابيم كه جامعه بايد زندگى زناشويى را تحت نظر داشته باشد ومراقب رفتار دو زوج بايكديگر باشد ، وشايد حكمت از شرط شهادت در طلاق ، رعايت همين نكته باشد .\r\nو - مجوز طلاق ، ترس « دو طرف يا يكى از طرفين » از عمل نكردن به احكام شرع است ، « مانند حقوق روابط جنسى يا حق نفقه‌يا حق تمكين » .\r\n5 - وَ إِذَا طَلَّقْتُمُ النِّسَاءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَ لَا تُمْسِكُوهُنَّ ضِرَاراً لِتَعْتَدُوا وَ مَنْ يَفْعَلْ ذلِكَ فَقَدْ ظَلَمَ نَفْسَهُ وَ لَا تَتَّخِذُوا آيَاتِ اللَّهِ هُزُواً وَ اذْكُرُوا نِعْمَةَ اللَّهِ عَلَيْكُمْ وَ مَا أَنْزَلَ عَلَيْكُمْ مِنَ الْكِتَابِ وَ الْحِكْمَةِ يَعِظُكُمْ بِهِ وَ اتَّقُوا اللَّهَ وَ اعْلَمُوا أَنَّ اللَّهَ بِكُلِّ شَىْءٍ عَلِيمٌ « 1 » .\r\n« وهنگامى كه زنان را طلاق داديد ، و به آخرين روزهاى « عده » رسيدند ، يا به طرز صحيح آنها را نگاهداريد « وآشتى كنيد » يا به طرز پسنديده اى آنها را رها سازيد ؛ و هيچ گاه به خاطر زيان رساندن وتعدّى كردن ، آنها را نگاه نداريد ، و كسى كه چنين كند ، به خويشتن ستم كرده است . « با اين اعمال ، وسوء استفاده از قوانين الهى » آيات خدا را به استهزاء نگيريد . و به ياد بياوريد نعمت خدا را بر خود ، وكتاب آسمانى وعلم ودانشى كه بر شما نازل كرده ، شما را با آن ، پند مىدهد\r\n\r\n\r\n","description":"","footnote":"\r\n( 1 ) - سوره بقره ، آيه 231 .\r\n","page_name":" 562 ","page_number":562},
  {"content":"\r\n\r\nو از خدا بپرهيزيد ، وبدانيد خداوند از هر چيزى آگاه است « و از نيّات كسانى كه از قوانين او ، سوء استفاده مى كنند با خبر است » .\r\nاينك برخى از حكمتهاى اين آيه را از نظر مىگذرانيم :\r\nالف - مرد بايد پيش از پايان يافتن عده مطلقه‌اش ، يا او را بر اساس معاشرت نيك ومعروف « وتطبيق احكام دين بر حسب مقتضيات عرف » نگه دارد ، يا پس از اداى حقوق رهايش سازد .\r\nب - جايز نيست مرد پيش از پايان يافتن عده به قصد زيان رساندن به زن به سوى او باز گردد « مثل اين كه طلاقش دهد و پيش از پايان يافتن عده به سوى او باز گردد و پس از مدتى دوباره طلاقش دهد وبدين ترتيب آن قدر آزارش رساند كه زن از حقوقش چشم پوشد يا در زندگى زناشويى تن به شرايط مرد دهد » .\r\nدر حديثى از امام صادق ( ع ) آمده است كه : « شايسته نيست مرد زن را طلاق دهد وسپس بدون آن كه نيازى داشته باشد به سوى او باز گردد ، سپس دوباره طلاقش دهد ، اين همان طلاقى است كه خداوند نهى كرده ، مگر اين كه مرد زنش را طلاق دهد وسپس به سوى او باز گردد و در نظر داشته باشد كه او را با رفتار نيكو نگهدارد » « 1 » .\r\n6 - وَ إِذَا طَلَّقْتُمُ النِّسَاءَ فَبَلَغْنَ أَجَلَهُنَّ فَلَا تَعْضُلُوهُنَّ أَنْ يَنْكِحْنَ أَزْوَاجَهُنَّ إِذَا تَرَاضَوْا بَيْنَهُمْ بِالْمَعْرُوفِ ذلِكَ يُوعَظُ بِهِ مَنْ كَانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ ذلِكُمْ أَزْكَى لَكُمْ وَ أَطْهَرُ وَ اللَّهُ يَعْلَمُ وَ أَنْتُمْ لَا تَعْلَمُونَ « 2 » .\r\n« وهنگامى كه زنان را طلاق داديد وعده خود را بپايان رساندند ، مانع آنها نشويد كه با همسران « سابق » خويش ، ازدواج كنند ، اگر در ميان آنان به طرز ، پسنديده اى تراضى برقرار گردد . اين دستورى است كه تنها افرادى از شما ، كه ايمان به خدا و روز قيامت دارند ، از آن ، پند مى گيرند « و به آن ، عمل مى كنند . » اين « دستور » ، براى رشد « خانواده هاى » شما موثرتر ، و براى شستن آلودگيها مفيدتر است ؛ و خدا مىداند وشما نمى دانيد . »\r\nزنى كه اختياردار خود است ، درگزينش شريك زندگيش آزادىكامل دارد ، پدر و مادر وبرادران وكسانش نمىتوانند مانع از رجوع به همسر سابقش شوند تا زمانى كه خودش مى خواهد .\r\n\r\n\r\n","description":"","footnote":"\r\n( 1 ) - نور الثقلين ، ج 1 ، ص 226 ، حديث 878 . الفقيه ج 3 باب طلاق العده ، ص 501 .\r\n( 2 ) - سوره بقره ، آيه 232 .\r\n","page_name":" 563 ","page_number":563},
  {"content":"\r\n\r\n\r\n3 - رفتار پسنديده\r\n1 - وَ الْمُطَلَّقَاتُ يَتَرَبَّصْنَ بِأَنْفُسِهِنَّ ثَلَاثَةَ قُرُوءٍ وَ لَا يَحِلُّ لَهُنَّ أَنْ يَكْتُمْنَ مَا خَلَقَ اللَّهُ فِى أَرْحَامِهِنَّ إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ وَ بُعُولَتُهُنَّ أَحَقُّ بِرَدِّهِنَّ فِى ذلِكَ إِنْ أَرَادُوا إِصْلَاحاً وَ لَهُنَّ مِثْلُ الَّذِى عَلَيْهِنَّ بِالْمَعْرُوفِ وَ لِلرِّجَالِ عَلَيْهِنَّ دَرَجَةٌ وَ اللَّهُ عَزِيزٌ حَكِيمٌ « 1 » .\r\n« زنان مطلقه ، بايد به مدت سه مرتبه عادت ماهانه ديدن « و پاك شويد » انتظار بكشند « عده نگه دارند » ؛ و اگر به خدا و روز رستاخيز ، ايمان دارند ، براى آنها حلال نيست كه آنچه را خدا در رحمهايشان آفريده ، كتمان كنند . وهمسرانشان ، براى بازگرداندن آنها « و از سر گرفتن زندگى زناشويى » در اين مدت ، « از ديگران » سزاوارترند ؛ در صورتى كه « براستى » خواهان اصلاح باشند ، و براى زنان ، همانند وظايفى كه بر دوش آنهاست ، حقوق شايسته اى قرار داده شده ؛ ومردان بر آنان برترى دارند ؛ وخداوند توانا وحكيم است . »\r\nاز اين آيه موارد زير را الهام مى گيريم :\r\nالف - حق زن است كه با خيالى آسوده در پناه همسر وفادارش زندگى كند ، تا به امور حاملگى وشيردهى فرزند اهتمام ورزد . زن ظرفى است مبارك براى نسلى شايسته ، وبدين‌سان زن پس از طلاق سه حيض منتظر مىماند ، و اگر در بار سوم خون ديد از مرد جدا مىشود و اگر مرد بازهم او را بخواهد بايد از وى همچون ديگر زنان خواستگارى كند .\r\nب - مرد مىتواند پيش از به سر آمدن عده زن به دو رجوع كند ، واو براى آن زن شايسته‌تر است ، به شرط آن كه خواهان اصلاح باشد .\r\nج - حقوق وتكاليف زن ، وضعى متعادل دارند پس اگر او بايد تا سه بار پاك شدن صبر كند ، در مقابل همسرش هم بايد در اين مدت نفقه او را بپردازد ، و اگر زن مطلقه از مرد آبستن شده بود ، مرد بايد پرداخت هزينه‌هاى زندگى او را طى مدت حاملگى به عهده گيرد ، بدين سان اسلام ميان حقوق وتكاليف زن تعادلى حكيمانه بر قراركرده است ، و شرع مقدس تكليفى بر زن نكرده مگر اينكه به همان اندازه براى او حق قائل شده است ، و اين بينشى است مهم كه در همه حقوق جريان مىيابد .\r\n\r\n\r\n","description":"","footnote":"\r\n( 1 ) - سوره بقره ، آيه 228 .\r\n","page_name":" 564 ","page_number":564},
  {"content":"\r\n\r\nد - مردان بر زنان رتبه‌اى دارند كه همان رتبه قيموميتى است كه به خواست خدا در آينده پيرامون آن بحث خواهيم كرد .\r\n2 - وَ إِنِ امْرَأَةٌ خَافَتْ مِنْ بَعْلِهَا نُشُوزاً أَوْ إِعْرَاضاً فَلَا جُنَاحَ عَلَيْهِمَا أَنْ يُصْلِحَا بَيْنَهُمَا صُلْحاً وَ الصُّلْحُ خَيْرٌ وَ أُحْضِرَتِ الْأَنْفُسُ الشُّحَّ وَ إِنْ تُحْسِنُوا وَ تَتَّقُوا فَإِنَّ اللَّهَ كَانَ بِمَا تَعْمَلُونَ خَبِيراً « 1 » .\r\n« و اگر زنى ، از طغيان وسركشى يا اعراض شوهرش بيم داشته باشد ، مانعى ندارد با هم صلح كنند « وزن يا مرد ، از پاره اى از حقوق خود ، به خاطر صلح ، صرفنظر نمايد . » وصلح ، بهتر است ، اگر چه مردم « طبق غريزه حب ذات ، در اين گونه موارد » بخل مى ورزند . و اگر نيكى كنيد وپرهيزگارى پيشه سازيد « و به خاطر صلح ، گذشت نمائيد » ، خداوند به آنچه انجام مى دهيد ، آگاه است « وپاداش شايسته به شما خواهد داد . »\r\nبينشهاى زير از اين آيه كريمه به دست مىآيد :\r\nالف - هنگام بروز اختلاف ميان زن و شوهر شايسته است براى حل نزاع سازش ، اصلى اساسى تلقى شود « اين سازش عبارت است از تفاهم بر يك راه حل ميانه وتبادل منافع بر حسب شرايط واقعى » .\r\nب - توصيه وسفارش خداوند به طرفين اينست كه پيشدستى كنند در نيكى به منظور بهبود پيوند بين دو طرف و اين نقطه مقابل تنگ نظرى وحرص وبخل است كه در چنين حالاتى بر نفس چيره مىشود .\r\nج - تقوا و مراعات حدود و احكام شرعى در رفتار همان قاعده طبيعى است كه بايد بر روابط زناشويى حاكم باشد . و اين همان ضمانت عدم تكرار اين گونه كشمكشهاست .\r\nد - زن بايد بداند بر او است كه جايگاه خود را نزد شوهرنگه‌دارد ، اگرچه با عقب نشينى از برخى حقوق و يا پرداختن به بعضى كارهاى مثبت .\r\n3 - الرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَ بِمَا أَنْفَقُوا مِنْ أَمْوَالِهِمْ فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ وَ اللَّاتِى تَخَافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِى الْمَضَاجِعِ وَ اضْرِبُوهُنَّ فَإِنْ أَطَعْنَكُمْ فَلَا تَبْغُوا عَلَيْهِنَّ سَبِيلًا إِنَّ اللَّهَ كَانَ عَلِيّاً كَبِيراً « 2 » .\r\n\r\n\r\n","description":"","footnote":"\r\n( 1 ) - سوره نساء ، آيه 128 .\r\n( 2 ) - سوره نساء ، آيه 34 .\r\n","page_name":" 565 ","page_number":565},
  {"content":"\r\n\r\n« مردان ، سرپرست ونگهبان زنانند ، به خاطر برترى هايى كه خداوند « از نظر نظام اجتماعى » براى بعضى نسبت به بعضى ديگر قرار داده است ، و به خاطر انفاق هايى كه از اموالشان « در مورد زنان » مى كنند . و زنان صالح ، زنانى هستند كه متواضعند ، و در غياب « همسر خود ، » اسرار و « حقوق او را ، در مقابل حقوقى كه خدا براى آنان قرار داده ، حفظ مى كنند ، و « اما » آن دسته از زنان را كه ازسركشى ومخالفتشان بيم داريد ، پند واندرز دهيد ، و « اگر مؤثر واقع نشد » در بستر از آن ها دورى نمائيد . و « اگر هيچ راهى جز شدت عمل « براى واداركردن آنها به انجام وظايفشان نبود ، » آنها را تنبيه كنيد . و اگر از شما پيروى كردند ، راهى براى تعدّى بر آنها نجوييد . « بدانيد » خداوند ، بلند مرتبه و بزرگ است . « وقدرت او ، بالاترين قدرت ها است . » »\r\nاين آيه به بهترين شكل ممكن و بر پايه بينشهاى زير روابط زناشويى را سامان مىدهد :\r\nالف - جامعه بايد نظم داشته باشد و براى اين نظم بايد ارزشهايى حاكميت يابند كه از تجاوز وسركشى جامعه جلوگيرى كند ، اين نظم وساماندهى از خانواده وپيوند ميان زن و شوهر آغاز مىشود ، اما دراين ميان چه كسى رهبرى مىكند ؟\r\nاسلام بىنظمى را برنمى تابد چنان كه طبيعت ، ولى از آن جا كه خداوند مرد را به گونه‌اى آفريده كه رهبرى درسرشت او قرار گرفته ، لذا در تشكيلات خانواده او رهبر است درحالى كه زن فطرتاً با همراهى واطاعت آفريده شده است .\r\nب - اگر اسلام حق رهبرى را در خانواده به مرد مىدهد ، هدفىجز آن ندارد كه حالت رهبرى را در وجود او سامان بخشد وچارچوب مناسبى براى اين حالت مشخص كند كه مرد را از تجاوز بازمىدارد .\r\nقرآن براى بيان اين مطلب واژه « قوّام » را به كار برده است . اين لفظ مسؤوليت ساماندهى مستمر امور همسران توسط مردان را معنا مىدهد ، كما اين كه دربردارنده مفهوم مسؤوليت كامل در امورآنهاست .\r\nج - نخستين ملاك راهبرى ، خرد وتلاش است كه برخى از مردم را بر برخى ديگر برترى مىدهد .\r\nد - ملاك دوم عطا وبخشش است . مردان بايد به زنان نفقه دهند ومىتوان گفت طبيعت وفطرت پاك مردان آنها را وا مىدارد به زنها نفقه بپردازند . شريعت آسمانى اين طبيعت را تبيين كرده وپرداخت نفقه به زنان را براى مردان واجب شمرده است .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nدر يك سخن مسؤول « وراهبر وسامان بخش » بايد مردان باشندتا تلاش بيشترى به كار برند ونفقه بيشترى بپردازند و به همين سبب‌آنها مسؤولان طبيعى خانواده هستند و به ميزان سستى در كاروبخشش از اين مسؤوليت كاسته مىشود .\r\nه - - اينك كه راهبرى از آن مردان شد پس زنان بايد فرمان برند . زنِ شايسته ، زنى است كه از خدا وهمسرش فرمانبرى بيشترى داشته باشد وناموسش را كه خداوند تنها براى شوى او قرار داده حفظ كند . خداوند زن را به شرم فطرى واحساسات رقيق در روابط با همسر مجهز كرده و به او فرمان داده است خود را از تعلق به غير همسرش بازدارد .\r\nاز پيامبر ( ص ) روايت شده است كه فرمود : « مرد مسلمان پس ازاسلام بهره‌اى بهتر از همسرى ندارد كه هرگاه به دو مىنگرد شاد مىشود ، زنى كه هرگاه از او چيزى خواهد مردش را فرمان مىبرد ، و در غياب او ناموس خود و اموال شوهرش را حفظ مىكند » « 1 » .\r\nو - اما اگر زنى از مرز خود تجاوز كند ، و در حقوق همسرش از او فرمان نبرد ، در اين جا اسلام به مرد حق مىدهد در مملكت خود « يعنى خانه » با زور تدريجى نظم را حاكم گرداند ، اين كار را با نصيحت آغاز مىكند ، و اگر سودى نبخشيد بسترش را از او جدا مىكند ، تا طعم تنهايى را به او بچشاند ، و اگر اين هم سودى نداشت به گونه‌اى سبك او را كتك مىزند . در حديث آمده است كه « ابزاركتك مسواك است . » « 2 » و مرد اين همه را به كار مىبندد تا عدم خشنودى وخشم خود را نسبت به عملكرد زن بيان دارد .\r\nبه نظر مىرسد زن طبيعى در برابر اين كيفرها پاسخ مثبت مىدهد ، كه مرد هم بايد به همين مقدار بسنده كند وكيفر را نه براى اشاعه ستم در خانه كه تنها براى حاكم كردن حقوق در خانه به كاربندد . شوهر بايد بداند كه خدا از او بزرگتر است و اگر نسبت به‌همسرش ستمى روا دارد ، خداوند خيلى زود به همسر او يارىخواهد رساند .\r\n\r\n\r\n","description":"","footnote":"\r\n( 1 ) - نور الثقلين ، ج 1 ، ص 478 . والتهذيب ج 7 ، باب 22 ، ص 240 .\r\n( 2 ) - نور الثقلين ، ج 1 ، ص 478 ، در روايتى از امام باقر ( ع ) .\r\n","page_name":" 567 ","page_number":567},
  {"content":"\r\n\r\n4 - وَ الْوَالِدَاتُ يُرْضِعْنَ أَوْلَادَهُنَّ حَوْلَيْنِ كَامِلَيْنِ لِمَنْ أَرَادَ أَنْ يُتِمَّ الرَّضَاعَةَ وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ لَا تُكَلَّفُ نَفْسٌ إِلَّا وُسْعَهَا لَا تُضَارَّ وَالِدَةٌ بِوَلَدِهَا وَ لَا مَوْلُودٌ لَهُ بِوَلَدِهِ وَ عَلَى الْوَارِثِ مِثْلُ ذلِكَ فَإِنْ أَرَادَا فِصَالًا عَنْ تَرَاضٍ مِنْهُمَا وَ تَشَاوُرٍ فَلَا جُنَاحَ عَلَيْهِمَا وَ إِنْ أَرَدْتُمْ أَنْ تَسْتَرْضِعُوا أَوْلَادَكُمْ فَلَا جُنَاحَ عَلَيْكُمْ إِذَا سَلَّمْتُمْ مَا آتَيْتُمْ بِالْمَعْرُوفِ وَ اتَّقُوا اللَّهَ وَ اعْلَمُوا أَنَّ اللَّهَ بِمَا تَعْمَلُونَ بَصِيرٌ « 1 » .\r\n« مادران ، فرزندان خود را دو سال تمام ، شير مى دهند « اين » براى كسى است كه بخواهد دوران شيرخوارگى را تكميل كند . بر آن كس كه فرزند براى او متولد شده ، « پدر » ، لازم است خوراك و پوشاك مادر را بطور شايسته « در مدت شيردادن بپردازد ؛ حتى اگر طلاق گرفته باشد . » هيچكس موظف به بيش از مقدار توانايى خود نيست . نه مادر « به خاطر اختلاف با پدر » حق ضرر زدن به كودك را دارد ، و نه پدر . و بر وارث نيز لازم است اين كار را انجام دهد « هزينة مادر را در دوران شير خوارگى تأمين نمايد » . و اگر آن دو ، با رضايت يكديگر و مشورت ، بخواهند كودك را « زودتر » از شير بازگيرند ، گناهى بر آن ها نيست . و اگر « با عدم موافقت مادر » خواستيد دايه اى براى فرزندان خود بگيريد ، گناهى بر شما نيست ؛ به شرط اينكه حق گذشتة مادر را بطور شايسته بپردازيد . و از « مخالفت فرمان » خدا بپرهيزيد ؛ وبدانيد كه خدا ، به آنچه انجام مى دهيد ، بيناست . »\r\nمعاشرت به معروف كدام است ؟\r\nشايد اين آيه ، كه در سياق آياتى آمده كه پيوند سالم زن و شوهر را سامان مىدهد ، از اين رو باشد كه نمونه‌هايى را براى اين پيوند عالى بيان كند كه در آيه‌هاى پيش آن را مشخص كرده ، خداوند مىفرمايد : فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ « 2 » « يا به طور صحيحى زن ها را نگاه داريد « وآشتى كنيد » و يا به طرز پسنديده اى آنها را رها سازيد ؛ » و اين سخن‌پروردگار كه :\r\nإِذَا تَرَاضَوْا بَيْنَهُمْ بِالْمَعْرُوفِ « 3 » « اگر در ميان آنان ، به طرز پسنديده اى تراضى برقرار گردد . » و إِلَّا أَنْ تَقُولُوا قَوْلًا مَعْرُوفاً « 4 » « مگر اينكه به طرز پسنديده اى « بطور كنايه » اظهار كنيد . »\r\n\r\n\r\n","description":"","footnote":"\r\n( 1 ) - سوره بقره ، آيه 233 .\r\n( 2 ) - سوره بقره ، آيه 231 .\r\n( 3 ) - سوره بقره ، آيه 232 .\r\n( 4 ) - سوره بقره ، آيه 235 .\r\n","page_name":" 568 ","page_number":568},
  {"content":"\r\n\r\nوبينشهاى زير را از سخن قرآن كريم پيرامون شير دادن به دست مىآوريم ، زيرا اين مقوله در خانواده اهميت وجلب توجه بيشترى دارد ، چرا كه به ثمره زندگى دو طرف وتغذيه او مربوط است . ما از اين مثالها بهره‌هايى مىبريم كه در ساير ابعاد زندگى نيز به ما سود مىرساند :\r\nالف - در طول دو سال كامل ، شير دادن فطرى وطبيعى ، كه كودك - به ويژه در روزهاى نخست - در اثناى آن به شير مادر به عنوان بهترين غذا نيازمند است ، انجام مىگيرد و نبايد مادر ، به عنوان يك مادر ، از تكليف خود بگريزد واو را شير ندهد وسرنوشت فرزندش را به دلايل تجملاتى به مخاطره افكند ، زيرا آينده فرزندش به اين شيربستگى دارد ، و از نظر علمى ثابت شده است كه بسيارى از ضعفها وبيماريها در كودكان در نتيجه عدم تغذيه از شير مادر پيش مىآيد .\r\nب - پدرى كه همسرش فرزندى را براى او به دنيا آورده است ، نبايد در نفقه دادن بر پايه نيكو كارى ومتناسب با سطح زندگى اجتماعيشان بخل ورزد .\r\nج - شايسته نيست پيوند زناشويى به دليل فرزند به سستى گرايد وزيانى به آن دو وارد آيد ، چنان كه مرد براى مراعات حق فرزند ، لذت كاميابى جنسى را به زنش نچشاند يا بر عكس زنى با شوهرش‌چنين كند .\r\nدر حديثى منقول از امام صادق ( ع ) در تفسير آيه « لَا تُضَارَّ وَالِدَه » آمده است كه فرمود : « اين چنان است كه زن دست خود را جلو بياورد ونگذارد شوهرش با او همبستر شود و به او بگويد : « به تو اجازه نمىدهم اين كار را بكنى . هراس دارم كه مبادا « بربچه شير خوارم » بچه دار شوم » ، يا مردى به زن بگويد : « با تو نزديكى نمىكنم ، زيرا مىترسم حامله شوى و كار به آن جا رسد كه مجبور شوم فرزندم را بكشم » ، پس خداوند نهى كرده است كه مردى به زن يا زنى به مرد زيان رساند » « 1 » .\r\nد - جايز نيست به هنگام مرگ پدر وانتقال كفالت فرزند به وارث ، مادرى را از ديدار فرزندش باز دارد چنان كه اگر فرزندى در كفالت مادر باشد نبايد بر او تنگ گرفت .\r\nدر حديثى از امام صادق رسيده است كه فرمود : « وارث نيز نبايد به زن زيان رساند و بگويد : « نمىگذارم فرزندش به ديدار او برود » ، و نبايد به فرزندش زيان رساند ، اگر فرزند نزد او چيزى داشته باشد ، وشايسته نيست به اين فرزند تنگ گرفته شود . » « 2 »\r\n\r\n\r\n","description":"","footnote":"\r\n( 1 ) - الميزان ، ج 2 ، ص 256 . التهذيب ج 7 ، باب 36 ص 418 .\r\n( 2 ) - نور الثقلين ، ج 1 ، ص 226 . بحارالانوار ج 101 ، باب 7 ص 133 .\r\n","page_name":" 569 ","page_number":569},
  {"content":"\r\n\r\nه - - اگر زن و شوهر بخواهند فرزندشان را از شير بگيرند ، اين كار همچون ديگر امور خانه - بايد پس از رايزنى وتوافق طرفين صورت بپذيرد . ولى به شرط آن كه حقوق مادرى كه به فرزندش شيرداد ضايع نشود و پدر بايد به قدرى كه او به فرزندش شير داد به دو نفقه دهد وسپس - اگر خواست - فرزند را به مرضعه ديگر بدهد .\r\n\r\n4 - رفتار جنسى\r\n1 - خداوند مى فرمايد : وَ يَسْأَلُونَكَ عَنِ الْمَحِيضِ قُلْ هُوَ أَذًى فَاعْتَزِلُوا النِّسَاءَ فِى الْمَحِيضِ وَ لَا تَقْرَبُوهُنَّ حَتَّى يَطْهُرْنَ فَإِذَا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ « 1 » .\r\n« و از تو ، دربارة حيض سوال مى كنند ، بگو : « چيز زيانبار وآلوده اى است ؛ از اين رو در حالت قاعدگى ، از زنان كناره گيرى كنيد ؛ و با آنها نزديكى نماييد تا پاك شوند . وهنگامى كه پاك شدند ، از طريقى كه خدا به شما فرمان داده ، با آنها آميزش كنيد . خداوند ، توبه كنندگان را دوست دارد ، وپاكان را « نيز » دوست دارد » .\r\nرفتار جنسى احكام وآدابى دارد كه تقوا و پاكى آنها را گرد مىآورد و همين خود ، انسان و رفتار جنسى وپاسخ به اين نياز ضروريش را ، ازديگر موجودات زنده جدا مىسازد . بينشهاى زيررا از اين آيه كريمه به دست مىآوريم :\r\nالف - هرگاه زن حيض مىبيند ، مرد بايد جلوى شهوتش را بگيرد و تا زمانى كه زن از اين آلودگى ظاهرى پاك نشده با او نزديكىنكند . نشانه پاك شدن ظاهرى قطع شدن خون است ، بلكه مرد شايسته است منتظر بماند تا زن با غسل نمودن از آلودگى باطنى نيز پاك شود .\r\nب - محل خروج حيض همان مكان لذت فطرى وجايگاه توليد نسل است ، ونيز محلى است كه خدا به آن امر فرموده ، پس مرد نبايد از آن به جايگاههاى انحرافى روى آورد .\r\nج - نزديكى با همسر با احكامى مشخص مىشود كه تقوا آنها راموجب مىشود ، چون كناره‌گيرى از زن در ايام عادت ماهانه « ياهنگام روزه يا اعتكاف يا احرام ونظاير\r\n\r\n\r\n","description":"","footnote":"\r\n( 1 ) - سوره بقره ، آيه 222 .\r\n","page_name":" 570 ","page_number":570},
  {"content":"\r\n\r\nآن » بلكه با آدابى مشخص‌مىگردد كه مقتضاى طهارت و پاكى است ، مثل دورى از زن پس ازقطع شدن خون و پيش از غسل . وخداوند توبه كنندگانى را دوست دارد كه هرگاه به گونه‌اى خطا ، به امور جنسى مىپردازند از خدا آمرزش بخواهند ، چنان كه خداوند پاكانى را دوست دارد كه درآميزش جنسى خواهان همه گونه پاكىاند ، وشايد يكى از نشانه‌هاى پاكى همين باشد كه پس از نزديكى ، زن و شوهر هر يك دستمالى جداگانه به كار زنند ، سپس محل آميزش را بشويند و غسل كنند و به امورى از اين دست بپردازند .\r\n2 - خداوند مى فرمايد : نِسَاؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَ قَدِّمُوا لِأَنْفُسِكُمْ وَ اتَّقُوا اللَّهَ وَ اعْلَمُوا أَنَّكُمْ مُلَاقُوهُ وَ بَشِّرِ الْمُؤْمِنِينَ « 1 » .\r\n« همسران شما ، محل بذر افشانى شما هستند ؛ پس هر زمان كه بخواهيد ، مىتوانيد با آنها آميزش كنيد . و « سعى نماييد از اين فرصت بهره گرفته ، با پرورش‌فرزندان صالح » ، اثر نيكى براى خود ، از پيش بفرستيد از خدا بپرهيزيد ، وبدانيد او را ملاقات خواهيد كرد . و به مؤمنان ، بشارت ده . »\r\nاين آيه در آگاه كردن مؤمن نسبت به آداب معاشرت جنسى و احكام آن با آيه پيش پيوند دارد ، مهمترين اين احكام آن است كه مرد در امر كاميابى از همسرش هر گونه كه خواهد اقدام مىكند ؛ شب باشد يا روز و در هر حالتى كه بخواهد و به هر كيفيتى كه اراده كند ، مادامى كه اين كاميابى از رَحِم باشد كه آوردن فرزند اميد مىرود ، ولى همبستر شدن بايد در محدوده تقوا باشد و در طلب فرزند شايسته‌اى صورت گيرد كه زمين را با « لااله الا اللَّه » پركند وخلف صالحى باشد براى پدرش كه پيوسته پس از مرگ وى براى او طلب‌آمرزش كند .\r\n3 - خداوند مى فرمايد : لِلَّذِينَ يُؤْلُونَ مِنْ نِسَائِهِمْ تَرَبُّصُ أَرْبَعَةِ أَشْهُرٍ فَإِنْ فَاءُوا فَإِنَّ اللَّهَ غَفُورٌ رَحِيمٌ * وَ إِنْ عَزَمُوا الطَّلَاقَ فَإِنَّ اللَّهَ سَمِيعٌ عَلِيمٌ « 2 » .\r\n« كسانى كه از زنان خود « ايلاء » مى نمايند [ سوگند ياد مى كنند كه با آنها ، آميزش جنسى ننمايند 
  ] حق دارند چهار ماه انتظار كشند ؛ « و در ضمن اين چهار ماه ، وضع خود را با همسر خويش ، از نظر ادامة زندگى يا طلاق ، روشن سازند . » اگر « در اين فرصت » بازگشت كنند ،\r\n\r\n\r\n","description":"","footnote":"\r\n( 1 ) - سوره بقره ، آيه 223 .\r\n( 2 ) - سوره بقره ، آيات 227 - 226 .\r\n","page_name":" 571 ","page_number":571},
  {"content":"\r\n\r\n« چيزى بر آنها نيست ؛ زيرا » خداوند ، آمرزنده ومهربان است . * و اگر تصميم به جدايى گرفتند ، « آن هم با شرايطش مانعى ندارد ؛ » خداوند شنوا وداناست . »\r\nهنگامى كه شوهر سوگند مىخورد با زنش همبستر نشود « به اين‌سوگند ايلاء گفته مىشود » ، اگر اين سخن را از روى آگاهى بر زبان آورد ، نبايد حق همسرش را در همخوابى ضايع گرداند وبدين‌ترتيب به او چهار ماه فرصت داده مىشود وسپس بايد ياكفاره سوگند وهمبستر شدن با همسر يا طلاق او را برگزيند .\r\nو ما از اين آيه ضرورت اداى حق همسر را در همخوابى ولو هر چهار ماه يك بار در مى يابيم .\r\n4 - خداوند مى فرمايد :\r\nالَّذِينَ يُظَاهِرُونَ مِنْكُمْ مِنْ نِسَائِهِمْ مَا هُنَّ أُمَّهَاتِهِمْ إِنْ أُمَّهَاتُهُمْ إِلَّا اللَّائِى وَلَدْنَهُمْ وَ إِنَّهُمْ لَيَقُولُونَ مُنْكَراً مِنَ الْقَوْلِ وَ زُوراً وَ إِنَّ اللَّهَ لَعَفُوٌّ غَفُورٌ * وَ الَّذِينَ يُظَاهِرُونَ مِنْ نِسَائِهِمْ ثُمَّ يَعُودُونَ لِمَا قَالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِهِ وَ اللَّهُ بِمَا تَعْمَلُونَ خَبِيرٌ « 1 » .\r\n« كسانى كه از شما نسبت به همسرانشان « ظهار » مىكنند « و مى گويند « انت علىّ كظهر امّى : تونسبت به من به منزله مادرم هستى » آنان هرگز مادرانشان نيستند ، مادرانشان تنها كسانى اند كه آنها را به دنيا آورده‌اند ، آنها سخنىزشت و باطل مىگويند ، وخداوند بخشنده وآمرزنده است ، و كسانى كه همسران خود را ظهار مىكنند ، سپس از گفته خود باز مىگردند ، بايد پيش‌از آميزش جنسى باهم ، برده‌اى را آزاد كنند اين دستورى است كه به آن اندرز داده مىشويد وخداوند به آنچه انجام مىدهيد آگاه است . »\r\nمانند ايلاء « سوگند به خوددارى از همخوابى » ، در ظهار « تعهد مرد به دورى از همبستر شدن با زن ، با اين سخن كه : « تو براى من همچون پشت مادرم هستى » ، كه كنايه از تحريم همخوابى است برخويش » حق زن در پيوند جنسى از ميان مىرود ، و از همين رو شرع به مرد دستور داده است كه پس از مدت معلومى بازنش همبستر شود ، و روشن ساخته است كه مادر انسان كسى است كه او را زاده ، نه‌كسى كه خود او را مادر قرار دهد ، و كسى كه « ظهار » كند بايد پيش ازنزديكى كردن با همسرش كفاره ظهار را « كه به ترتيب عبارت است ازآزاد كردن يك برده يا دو ماه روزه يا اطعام شصت فقير » بدهد و تفصيل آن در باب ظهار آمده است .\r\nبدينسان شرع مقدس ، حق زن را در رابطه جنسى تضمين مىكند .\r\n\r\n\r\n","description":"","footnote":"\r\n( 1 ) - سوره مجادله ، آيات 3 - 2 .\r\n","page_name":" 572 ","page_number":572},
  {"content":"\r\n\r\n\r\nه - حقوق مالى\r\n1 - خداوند مى فرمايد : وَ لَا تَتَمَنَّوْا مَا فَضَّلَ اللَّهُ بِهِ بَعْضَكُمْ عَلَى بَعْضٍ لِلرِّجَالِ نَصِيبٌ مِمَّا اكْتَسَبُوا وَ لِلنِّسَاءِ نَصِيبٌ مِمَّا اكْتَسَبْنَ وَ اسْأَلُوا اللَّهَ مِنْ فَضْلِهِ إِنَّ اللَّهَ كَانَ بِكُلِّ شَىْءٍ عَلِيماً « 1 » .\r\n« برتريهايى را كه خداوند براى بعضى از شما بر بعضى ديگر قرار داده آرزو نكنيد ، « اين تفاوتهاى طبيعى و حقوقى ، براى حفظ نظام زندگى شما ، بر طبق عدالت است . ولى با اين حال » مردان نصيبى از آنچه به دست مى آورند دارند ، و زنان نيز نصيبى ، « و نبايد حقوق هيچ يك پايمال گردد » و از فضل « و رحمت وبركت » خدا ، « براى رفع تنگناها » طلب كنيد ، وخداوند به همه چيز داناست . » از اين آيه چنين به دست مىآيد كه زنان نيز چون مردان مالك‌تلاش خويش هستند ، البته در حدود مالكيت مشروط ونسبى كه دين‌حنيف مشخص كرده است و مردم در آن نسبت به يكديگر برترىمىيابند و به رقابت در انجام امور خير مىپردازند .\r\n2 - خداوند مى فرمايد : لِلرِّجَالِ نَصِيبٌ مِمَّا تَرَكَ الْوَالِدَانِ وَ الْأَقْرَبُونَ وَ لِلنِّسَاءِ نَصِيبٌ مِمَّا تَرَكَ الْوَالِدَانِ وَ الْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً « 2 » .\r\n« براى مردان ، از آنچه كه پدر و مادر وخويشاوندان از خود بر جاى مىگذارند ، سهمى است ، و براى زنان نيز از آنچه پدر و مادر وخويشاوندان مىگذارند ، سهمى ؛ خواه آن مال ، كم باشد يازياد ؛ اين سهمى است تعيين شده وپرداختنى . »\r\nبدين ترتيب زن نيز همچون مرد در حدود احكام شرعى كه درمسأله ارث مقرر شده است ارث مىبرد و اين چنين است كه زن شخصيت مالى مستقلى مىبايد .\r\n3 - خداوند مى فرمايد : يَا أَيُّهَا الَّذِينَ آمَنُوا لَا يَحِلُّ لَكُمْ أَنْ تَرِثُوا النِّسَاءَ كَرْهاً وَ لَا تَعْضُلُوهُنَّ لِتَذْهَبُوا بِبَعْضِ مَا آتَيْتُمُوهُنَّ إِلَّا أَنْ يَأْتِينَ بِفَاحِشَةٍ مُبَيِّنَةٍ وَ عَاشِرُوهُنَّ بِالْمَعْرُوفِ فَإِنْ كَرِهْتُمُوهُنَّ فَعَسَى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً « 3 » .\r\n\r\n\r\n","description":"","footnote":"\r\n( 1 ) - سوره نساء ، آيه 32 .\r\n( 2 ) - سوره نساء ، آيه 7 .\r\n( 3 ) - سوره نساء ، آيه 19 .\r\n","page_name":" 573 ","page_number":573},
  {"content":"\r\n\r\n« اى كسانى كه ايمان آورده ايد براى شما حلال نيست كه از زنان ، از روى اكراه « وايجاد ناراحتى براى آنها ، » ارث ببريد . و آنان را تحت فشار قرار ندهيد كه قسمتى از آنچه را به آنها داده ايد « از مهر » ، تملك كنيد ، مگر اينكه آنها عمل زشت آشكارى انجام دهند و با آنان ، به صورت شايسته رفتار كنيد ، و اگر از آنها ، « به جهتى » كراهت داشتيد ، « فوراً تصميم به جدايى نگيريد » چه بسا چيزى خوشايند شما نباشد ، وخداوند خير فراوانى در آن قرار مىدهد . »\r\nاز بينشهاى اين آيه اين است كه :\r\nالف - مالكيت زن با احكام شرع ، حمايت مىشود ، زيرا خداوند مؤمنان را از اين كه زن را براى به دست آوردن ارث وى ، او را تحت فشار قرار دهند باز مى دارد ، و نبايد زن را وادارند تا همه ارث خودرا براى شوهر بگذارد وحال آن كه شوهر از ارث زن بهره‌اى مشخص‌دارد .\r\nاين آيه به گونه ديگرى نيز تفسير شده است ، چه زن در جاهليت چون كالا به ارث برده مىشد ، و فرزند بزرگتر جامه خود را برهمسر پدرش مىافكند و اين زن بهره آن فرزند مىشد ، در حالى كه خداوند سبحان از به همسرى گرفتن زن پدر ، نهى مى نمايد .\r\nب - وارد كردن فشار بر زن با بد رفتارى براى بخشيدن مهر خود دربرابر گرفتن طلاق وحتى اگر طلاقى هم در كار نباشد ، جايز نيست .\r\nج در يك حالت مىتوان بر زن ، تنگ گرفت و آن در صورتى است‌كه آشكارا او گناه بزرگى را « مانند زنا » انجام دهد ، و در غير اين‌صورت مرد بايد با او خوش رفتارى نمايد ، و اين خوش‌رفتارى روزى او را شامل پوشاك و خوراك او را متناسب با امكانات مرد وهماهنگ با شرايط زندگى در عرف جامعه در بر مى گيرد .\r\nدر حديث شريفى از پيامبر ( ص ) روايت شده است كه فرموده :\r\n« درباره زنان تقوا پيشه كنيد ، زيرا شما بر اساس امانت الهى آنها راستانده‌ايد ، و با كلمه الهى رابطه جنسى را با آنها حلال كرده‌ايد ، وشما بر آنها حقى داريد و از حقوق شماست بر آنها كه كسى را جز شما دربسترتان راه ندهند ، و در كار نيك از شما سركشى نكنند ، وهرگاه چنين كردند براى آنها خواهد بود نفقه و پوشاك با خوش‌رفتارى » « 1 » .\r\nد - هرگاه مردى به هر دليلى از زنش كراهت داشته باشد ، « به دليل بداخلاقى زن يا مسن بودن او يا از ميان رفتن رنگ و روى وزيبايى او » بايد بر اين زن شكيبايى ورزد ،\r\n\r\n\r\n","description":"","footnote":"\r\n( 1 ) - تفسير الميزان ( به زبان عربى ) ، جلد چهارم ، ص 259 از كتاب الدر المنثور .\r\n","page_name":" 574 ","page_number":574},
  {"content":"\r\n\r\nچه بسا خداوند در اين زن براى او خير وبركت قرار مىدهد ، بدين ترتيب شايسته نيست كه مرد در روابط خود با زن احساساتش را ملاك قرار دهد ، بلكه زن شريك زندگى او ويار وى در فراخى وسختيهاست .\r\n4 - خداوند مى فرمايد :\r\nوَ إِنْ أَرَدْتُمُ اسْتِبْدَالَ زَوْجٍ مَكَانَ زَوْجٍ وَ آتَيْتُمْ إِحْدَاهُنَّ قِنْطَاراً فَلَا تَأْخُذُوا مِنْهُ شَيْئاً أَ تَأْخُذُونَهُ بُهْتَاناً وَ إِثْماً مُبِيناً * وَ كَيْفَ تَأْخُذُونَهُ وَ قَدْ أَفْضَى بَعْضُكُمْ إِلَى بَعْضٍ وَ أَخَذْنَ مِنْكُمْ مِيثَاقاً غَلِيظاً « 1 » .\r\n« و اگر تصميم گرفتيد كه همسر ديگرى به جاى همسر خود انتخاب كنيدومال فراوانى « به عنوان مهر » به او پرداخته‌ايد ، چيزى از آن را پس نگيريد ، آيا براى باز پس گرفتن مهر زنان به تهمت و گناه آشكار متوسل مىشويد ؟ وچگونه آن را باز پس مىگيريد در حالى كه شما با يكديگر تماس‌وآميزش كامل داشته‌ايد ؟ ، « و از اين گذشته » آنها « هنگام ازدواج » از شما پيمان محكمى گرفته اند . »\r\nحقايق زير را از اين آيه برمى گيريم :\r\nالف - طلاق آخرين راه حلى است كه مرد مىتواند پس از اميدبخش نبودن همه راههاى ديگر بدان توسل جويد ، ولى روا نيست به هنگام طلاق ، مرد ، مهرى را كه به زن پرداخته باز ستاند كه اين كار بهتان وگناهى است آشكار .\r\nب - دو دليل موجب مالكيت مهر از سوى زن است ، اول عقد نكاح ، چه ، آن پيمانى است استوار و بايد بدان وفا كرد و به موجب آن زن ، مالك مهر مىشود . دوم ، دخول است كه موجب منجز شدن مالكيت مهر مىگردد ، كه در آن بازگشتى نيست حتى در صورت‌طلاق .\r\nبدينسان دريافتيم كه زن خواه با ارث ، يا كاسبى و در آمد ، يا مهر ، مالك مىشود ، چنان كه مالك حق نفقه و پوشاكى مىشود كه بايد شوهر براى او قائل شود ، و اينها برخى از حقوق مالى زن است .\r\n\r\n\r\n","description":"","footnote":"\r\n( 1 ) - سوره نساء ، آيات 21 - 20 .\r\n","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\n\r\nفصل هفتم : كانون خانواده اسلامى\r\n\r\nپاكدامنى زن\r\n1 - اسلام براى بزرگداشت زن ، قوانينى را نهاده است كه پاكدامنى او را پاس مىدارد تا بازيچه‌اى در دست هوسرانان نگردد ، و از همين روست كه پيامبر نهى كرده كه زنى بر زين اسب نشيند . در روايتى آمده كه « پيامبر ( ص ) نهى كرده است از اين كه فرجى بر سرجى سوار شود » « 1 » .\r\n2 - پيامبر گرامى اسلام به شوهران دستور مىدهد اگر زن از آنها خواست به مكانهاى خودنمايى بروند بايد با او مخالفت كنند .\r\nايشان فرموده است : « كسى كه زنش را فرمان برد خداوند او را به رو در آتش درافكند . » سؤال شد : « اين فرمانبرى كدام است ؟ » فرمود : « اين كه زن از مرد بخواهد به حمامهاى عمومى يا جشنهاى عروسى يا عيد ديدنى يا مراسم نوحه‌خوانى برود يا بخواهد جامه نازك بپوشد . » « 2 »\r\n3 - پيامبر ( ص ) به زنان دستور مىدهد در راه‌ها از كناره‌ها راه بروندتا از ديد چشمهاى خائن بدور بمانند . از حضرت ( ص ) نقل شده است‌كه فرمود : « زنان حق ندارند در ميانه راه ، راه بروند ، و بهتر است ازكنار ديوار و گوشه راه حركت كنند . » « 3 »\r\n4 - زنان از آشكار كردن زينت وزيبايى هاى خود نزد زنان ديگرى كه‌آنها را براى مردان توصيف مىكنند منع شده‌اند . از امام صادق ( ع ) روايت شده است كه\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 127 ، باب 93 ، حديث 1 . والكافى ج 5 ، ص 516 باب فى اديب النساء .\r\n( 2 ) - وسائل الشيعه ، ج 14 ، ص 130 ، باب 95 ، حديث 1 ، والكافى ج 5 ص 517 ومستدرك ج 1 باب 12 ص 384 . به نظر مىرسد منظور جايگاههايى است كه احتمال اختلاط زن و مرد مىرود يا احتمال فتنه و فساد درآن هست يا جاهايى كه لهو وفجور در آنها يافت مىشود .\r\n( 3 ) - همان ، ص 132 ، باب 97 ، حديث 1 . والكافى 5 ص 518 .\r\n","page_name":" 577 ","page_number":577},
  {"content":"\r\n\r\nفرمود : « زن را نزيبد كه نزد زنى يهودى يا مسيحى زينت وزيبايى هاى خود را آشكار كند ، زيرا آنها اين موارد را براى شوهران خود توصيف مىكنند . » « 1 »\r\n5 - براى پاسداشت زن از لغزش وانحراف ، اسلام حرام كرده است زنى با مردى نامحرم خلوت كند . پيامبر ( ص ) مىفرمايد : « كسىكه به خدا و روز واپسين ايمان دارد در محلى بيتوته نمىكند كه صداىتنفّس زنى كه محرم او نيست ، به گوشش رسد . » « 2 »\r\n6 - اسلام دست دادن با زن نامحرم را حرام دانسته است « مگر با واسطه پارچه‌اى » و حرام دانسته مردى زن نامحرمى را درآغوش گيرد يا به سينه بچسباند . در حديثى از پيامبر ( ص ) رسيده‌است : « هر كه چشم خود را از حرام پر كند خداوند در روز رستاخيز چشم او را از آتش پر كند مگر آن كه توبه كند وباز گردد » ونيز پيامبر ( ص ) مىفرمايد : « هر كه با زنى دست دهد كه محرم او نيست به خشم الهى گرفتار آيد ، و هر كه از طريق حرام همراه زن نامحرم گردد ، باشيطان در زنجيرى از آتش كشيده شود و هر دو به آتش درافكنده شوند . » « 3 »\r\n7 - اسلام از اينكه مردى با زنى نامحرم شوخى كند باز مى دارد ، پيامبر ( ص ) فرموده است : « هر كه با زنى بگو بخند كند كه وى محرم او نيست ، خداوند در برابر هر كلمه‌اى كه در دنيا گفته هزارسال حبسش كند . » « 4 »\r\n8 - مردان از اين كه با شهوت به پشت زنان بنگرند منع شده‌اند . امام صادق ( ع ) فرموده است : « آيا كسانى كه به پشت زنان مىنگرند از آن نمىهراسند كه ديگران به پشت زنا نشان بنگرند . » « 5 »\r\n9 - پيامبر ( ص ) نهى فرموده از اين كه به بيش از چهره و دو دست و دو پاى زن « آن هم بدون ترس از افتادن در حرام » نگريسته شود . در حديثىاز امام صادق ( ع ) رسيده است كه راوى به ايشان عرض كرد : نگريستن به چه قسمتهايى از پيكر زن براى مرد نامحرم رواست ؟ فرمود : « چهره ، دو دست و دو پا » « 6 » .\r\n\r\n\r\n","description":"","footnote":"\r\n( 1 ) - همان ، ص 133 ، باب 98 ، حديث 1 . والكافى همان ، ص 519 والفقيه ج 3 ص 561 .\r\n( 2 ) - همان ، ص 134 ، باب 99 ، حديث 2 .\r\n( 3 ) - همان ، ص 142 ، باب 105 ، حديث 1 .\r\n( 4 ) - همان ، ص 143 ، باب 106 ، حديث 4 . والكافى ، همان ص 553 .\r\n( 5 ) - وسائل الشيعه ، ص 145 ، باب 108 ، حديث 4 .\r\n( 6 ) - همان ، ج 14 ، ص 146 ، باب 109 ، حديث 2 . والكافى ج 5 ، ص 521 .\r\n","page_name":" 578 ","page_number":578},
  {"content":"\r\n\r\n10 - اگر مردى مىخواهد با زنى نامحرم دست دهد بايد پارچه‌اى ميان دست آنها حائل شود و دست زن را نفشارد . سماعه بن مهران مىگويد : از حضرت صادق ( ع ) درباره دست دادن با زن پرسيدم ، امام ( ع ) فرمود : « حلال نيست مردى با زنى دست دهد مگر زنى كه ازدواج با او حرام است مانند خواهر ، دختر ، عمه ، خاله ، دخترخواهر ونظاير آن ، و اما زنى كه ازدواج با او حلال است ، نبايد با او دست دهد مگر با واسطه پارچه‌اى و دست او را نفشارد . » « 1 »\r\n11 - پيامبر ( ص ) نهى فرموده از اين كه مردى به ديدن وملاقات زنى نامحرم رود مگر با اجازه خانواده آن زن ، در حديث آمده است كه : « پيامبر ( ص ) باز داشته از اين كه مردان به ديدن زنان بروند مگر با اجازه اولياى زنان . » « 2 »\r\n12 - بوسيدن دختر كوچكى كه به شش سال رسيده باشد كراهت دارد ، امام صادق ( ع ) مىفرمايد : « هرگاه دخترى به شش سال رسيد شايسته نيست او را ببوسى . » « 3 »\r\n13 - بايد خوابگاه فرزندان را پس از سن ده سالگى از يكديگر جدا كرد پيامبر ( ص ) فرموده است : « خوابگاه پسر بچه و پسر بچه ، يا پسر بچه و دختر بچه ، يا دختر بچه و دختر بچه از ده سالگى جدا مىگردد . » « 4 »\r\n14 - كراهت دارد مردى پيشاپيش به زنى نامحرم « به ويژه زن جوان » سلام كند ، يا او را به غذا تعارف كند . امير المؤمنين ( ع ) فرموده اند : شما آغازگر سلام با زنان نباشيد ، و آنها را به خوراك فرا نخوانيد كه پيامبر ( ص ) مىفرمود : « زنان ، ناتوان و عورت هستند ، پس ناتوانى آنها را باسكوت وعوراتشان را در خانه بپوشانيد . » « 5 »\r\n15 - اسلام از اين كه زنان ومردان در محافل‌عمومى باهم اختلاط يابند نهى نموده است . روزى امام على ( ع ) براى اهل عراق خطبه خواند و آنها را از اختلاط با زنان\r\n\r\n\r\n","description":"","footnote":"\r\n( 1 ) - همان ، ص 151 ، باب 115 ، حديث 2 . الكافى همان ، ص 525 .\r\n( 2 ) - همان ، ص 157 ، باب 118 ، حديث 1 .\r\n( 3 ) - همان ، ص 170 ، باب 127 ، حديث 2 . الكافى همان ، ص 533 .\r\n( 4 ) - همان ، ج 14 ، ص 171 ، باب 128 ، حديث 1 . والفقيه ج 3 ، ص 436 .\r\n( 5 ) - همان ، ص 173 ، باب 131 ، حديث 1 . الكافى همان ، ص 534 .\r\n","page_name":" 579 ","page_number":579},
  {"content":"\r\n\r\nباز داشت وفرمود : « اى مردم عراق شنيده‌ام كه زنان شما در راه مزاحم مردان مىشوند آيا شرم نمىكنيد ؟ . » « 1 »\r\nشايد از همين رو باشد كه اسلام از اين كه زنان براىشركت در نماز عيد قربان وفطر از خانه خارج شوند نهى نموده است ، محمد بن شريح در اين باره از امام صادق ( ع ) پرسش كرد و امام ( ع ) فرمود : « خير ، مگر پير زن ، آن هم با كفش . » « 2 »\r\n16 - پيامبر ( ص ) كراهت داشت كه مردى در جاى زنى بنشيند پيش از آن كه جاى او سرد شود « و اين كراهت به خاطر برانگيخته شدن غريزه جنسى مرد است از حرارت بدن زن » . پيامبر ( ص ) مىفرمود : « اگر زنى در جايى نشست وسپس برخاست نبايد مرد درجاى او بنشيند تا وقتى كه جايگاه او سرد شود . » « 3 »\r\n\r\nآداب دينى پيرامون كودكان\r\n1 - اسلام ، فرزند را موجب سعادت انسان مىداند و در حديثى ازامام باقر ( ع ) رسيده است كه : « از سعادت مرد است كه فرزندى داشته باشد كه شباهت و اخلاق وطبيعت وصفاتش در او بازتاب يابد . » « 4 »\r\nامام رضا ( ع ) مىفرمايد : « هرگاه خدا براى بنده‌اى خير بخواهد او را نمىميراند مگر آن كه فرزندش را به او نشان دهد . » « 5 »\r\n2 - مؤمن بايد فرزند شايسته وصالح را احترام كند ، در حديثىآمده است كه : « فرزند شايسته ، گلى است از گلهاى بهشت . » « 6 »\r\nامام صادق ( ع ) مىفرمايد : « خداوند بر مرد به سبب شدت محبتش به كودكش رحم مىگيرد . » « 7 »\r\n\r\n\r\n","description":"","footnote":"\r\n( 1 ) - وسائل الشيعه ، ص 174 ، باب 132 ، حديث 1 . الكافى ج 5 ، ص 536 .\r\n( 2 ) - همان ، ص 176 ، باب 136 ، حديث 1 . وبحارالانوار ج 87 ، باب 1 ، ص 359 .\r\n( 3 ) - همان ، ج 14 ، ص 185 ، باب 145 ، حديث 1 . الكافى همان ص 564 .\r\n( 4 ) - همان ، ج 15 ابواب احكام الاولاد ، ص 95 باب 1 ، حديث 6 . الكافى ج 6 ص 2 .\r\n( 5 ) - همان ، ص 96 ، باب 1 ، حديث 10 . الفقيه ج 3 ، ص 481 باب فضل الاولاد .\r\n( 6 ) - همان ، ص 97 ، باب 2 ، حديث 2 . الكافى ، همان باب فضل الاولاد ، ص 3 والفقيه همان ص 481 .\r\n( 7 ) - همان ، ص 98 ، باب 2 ، حديث 7 . الكافى همان ، ص 50 والفقيه همان ص 483 .\r\n","page_name":" 580 ","page_number":580},
  {"content":"\r\n\r\nاسلام ناخوش مىدارد كه كسى از هراس تهيدستى فرزند نطلبد . بكر بن صالح مىگويد در نامه‌اى به ابو الحسن ( ع ) نوشتم پنج سال است كه از بچه‌دار شدن خوددارى مىكنم ، وزن من بچه دارشدن را ناپسند مىشمارد و مى گويد : به خاطر كم توشگى تربيت او دشوار است ، نظر شما چيست ؟\r\nحضرت ( ع ) براى من نوشت : « فرزند بياوريد كه روزى او باخداوند است . » « 1 »\r\n3 - اسلام به طلبيدن فرزند دختر فرا مىخواند ، پيامبر ( ص ) مىفرمايد : « بهترين فرزندان ، دختران هستند كه لطيف هستند وكارسازند وانيس هستند و با بركت و فرزند را آنها مىآورند . » « 2 »\r\nاسلام اجازه نمىدهد دختر ، نامطلوب شمرده شود و آنها را حسنه به شمار مىآورد . امام صادق ( ع ) مىفرمايد : « دختران ، حسنه هستند وپسران نعمت ، و براى حسنات « در روز قيامت » پاداش داده مىشود ، و از نعمت پرسش مىشود . » « 3 »\r\nو در روايتى ديگر پيامبر ( ص ) مىفرمايد : « خداوند نسبت به زنان بيش از مردان محبت ولطف دارد ، ومردى زن محرمى را شاد نمىكند مگر آن كه خداوند در روز رستاخيز او را شاد مىگرداند . » « 4 »\r\n4 - و هر كه فرزند بخواهد با دعاهاى منقول از اهل بيت عليهم السلام نيايش‌كند ، وخداوند اگر بخواهد آنچه او طلب كرده به دو دهد . اين همان‌كارى است كه حارث نضرى كرد ، او مىگويد : به ابو عبد اللَّه « حضرت صادق » ( ع ) عرض كردم : من از خاندانى هستم كه منقرض شده است وفرزندى هم ندارم ، حضرت ( ع ) فرمود : « در حالى كه به سجده افتاده‌اى چنين‌دعا كن : رَبِّ هَبْ لِى مِنْ لَدُنْكَ وَلِيّاً رَبِّ لَا تَذَرْنِى فَرْداً وَ أَنْتَ خَيْرُ الْوَارِثِينَ ، خدايا از سوى خود ياورى به من ببخش . خدايا ! مرا تنها نگذار كه تو بهترين وارثان هستى . » او مىگويد : چنين كردم و خدا على وحسين را به من داد . « 5 »\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 99 ، باب 3 ، حديث 1 . الكافى همان ، ص 3 وبحار ج 101 ، ص 84 باب 1 .\r\n( 2 ) - وسائل الشيعه ، ص 100 ، باب 4 ، حديث 4 . والكافى همان ص 5 .\r\n( 3 ) - وسائل الشيعه ، ص 103 ، باب 5 ، حديث 7 . والكافى همان ص 6 ، والفقيه ج 3 ، ص 481 .\r\n( 4 ) - وسائل الشيعه ، ص 104 ، باب 7 ، حديث 1 . والكافى ج 6 ص 6 .\r\n( 5 ) - وسائل الشيعه ، ج 15 ، ص 106 ، باب 8 ، حديث 2 . والكافى همان ، باب الدعا فى طلب الولد ص 8 .\r\n","page_name":" 581 ","page_number":581},
  {"content":"\r\n\r\nدر حديث ديگرى امام صادق ( ع ) به طالب فرزند دستور مىدهد استغفار كند ، از سعيد بن يسار نقل است كه گفت : مردى به ابو عبداللَّه ( ع ) عرض كرد من فرزنددار نمىشوم . حضرت ( ع ) فرمود : « درسحرگاه هر روز صد بار طلب آمرزش كن و اگر فراموش كردى قضايش را به جاى آور . » « 1 »\r\nدر روايت ديگرى آمده است كه مستحب است در طلب فرزند در خانه ، صدا را به اذان بلند كرد . از هشام بن ابراهيم روايت است كه شكوه بيمارى نزد ابو الحسن ( ع ) برد و عرض كرد كه فرزندى براى من نمىشود ، امام ( ع ) به او دستور داد در خانه صدايش را به اذان بلندكند . هشام مىگويد چنين كردم وبيمارى از من رخت بر بست و فرزند زيادى خداوند به من داد . « 2 »\r\nدر حديثى از امام صادق ( ع ) رسيده است كه مردى نزد حضرت ( ع ) شكوه برد كه فرزنددار نمىشود ، حضرت ( ع ) به او فرمود : « هرگاه با همسرت همبستر شدى بگو : خدايا اگر پسرى به من دادى محمد خواهم ناميدش » او مىگويد چنين كرد و خدا به او فرزندى داد . « 3 »\r\n5 - اسلام به تبريك گفتن به مناسبت تولد نوزاد تشويق كرده‌است و بهتر آن است كه با دعايى كه در روايت رزام آمده تهنيت گفته شود . او مىگويد : مردى نزد ابو عبد اللَّه امام صادق ( ع ) آمد وعرض‌كرد : خداوند به من فرزندى داده است حضرت ( ع ) فرمود : « خداوند سپاس كسى را به تو ارزانى دارد كه اين فرزند را به تو بخشيده است ، و در اين بخشيده شده به تو بركت دهد ، و به بزرگى ورشد رسد ، وخداوند نيكى او را به تو ارمغان كند . » « 4 »\r\n\r\nآداب نامگذارى فرزند\r\n1 - دين دستور داده است كه كودك را پيش از تولد حتى اگر سقط شود - بايد نامگذارى كرد . امير المؤمنين ( ع ) مىفرمايد : « پيش از آن كه فرزندتان به دنيا آيد او را نامگذارى كنيد ، و اگر نمىدانيد كه دختراست يا پسر او را به نامهايى بناميد\r\n\r\n\r\n","description":"","footnote":"\r\n( 1 ) - وسائل الشيعه ، ص 108 ، باب 10 ، حديث 3 . والكافى همان ، باب الدعا فى طلب الولد ص 9 .\r\n( 2 ) - وسائل الشيعه ، ص 109 ، باب 11 ، حديث 1 . والكافى همان ، والففيه ج 1 ص 292 باب الاذان .\r\n( 3 ) - همان ، ص 113 ، باب 14 ، حديث 7 . والكافى ج 6 ، باب الدعا فى طلب الولد ص 9 .\r\n( 4 ) - همان ، ج 15 ، ص 120 ، باب 20 ، حديث 1 . الكافى همان باب الت - نهئه بالولد ص 17 والتهذيب باب 40 ص 437 .\r\n","page_name":" 582 ","page_number":582},
  {"content":"\r\n\r\nكه هم براى پسر است وهم براى دختر . فرزند سقط شده شما هرگاه در روز قيامت شما را ديدار كند به پدرش مىگويد : تو بر من نامى ننهادى در حالى كه پيامبر ( ص ) محسن را پيش از تولد نام نهاد . » « 1 »\r\n2 - مستحب است نام ، نيكو باشد و اين نخستين نيكى است ازسوى پدر بر فرزند . در حديثى از ابو الحسن ( ع ) رسيده است : « نخستين نيكى مرد به فرزندش آن است كه او را به نامى نيكو بنامد ، پس هر يك از شما بايد نامى نيكو بر فرزندش نهد . » « 2 »\r\n3 - چنان كه در روايت امام صادق ( ع ) آمده است : « پيامبر ( ص ) نامهاى زشت مردان وشهرها را تغيير مىداد . » « 3 »\r\n4 - و روايت زير ، درست ترين وبهترين اسامى را از امام باقر ( ع ) بيان مىكند : « درست‌ترين اسامى آن است كه با عبوديت همراه باشد . وبهترين آن اسامى ونامهاى پيامبران است . » « 4 »\r\nبراين اساس اسمهايى همچون عبد الرحمن ، عبد الكريم ، عبداللَّه و . . . درست‌ترين اسامى هستند ، و محمد ، ابراهيم ، نوح ، عيسى و موسى بهترين نامها هستند . پيامبر ( ص ) مىفرمايد : « خاندانى نيست كه درميان آنها نام پيامبرى باشد مگر آن كه خداوند عز وجل فرشته‌اى رابراى آنها گماشته كه بام وشام ، آنها را تقديس مىكند . » « 5 »\r\nمستحب است فرزند پسر - بر پايه سنت امامان - تا هفت روز « محمد » ناميده شود وسپس اگر خواستند نامش را آنچه خواستند بنهند ، چه امام صادق ( ع ) مىفرمايد :\r\n« ما پسرى نمىآوريم مگر آن كه او را محمد مىناميم ، و پس ازگذشت هفت روز اگر خواستيم همين نام را بر او مىنهيم واگرنخواستيم نامش را تغيير مىدهيم . » « 6 »\r\nدر حديث شريفى پيامبر ( ص ) مىفرمايد : « هركه خداوند سه پسر به او بدهد ونام يكى از آن سه را « محمد » نگذارد ، بامن بى مهرىكرده است . » « 7 »\r\n\r\n\r\n","description":"","footnote":"\r\n( 1 ) - همان ، ص 121 ، باب 21 ، حديث 1 . الكافى همان ، باب الاسماء ، ص 18 .\r\n( 2 ) - همان ، ص 122 ، باب 22 ، حديث 1 . الكافى همان والتهذيب ج 7 باب الولاده ص 437 .\r\n( 3 ) - همان ، ص 124 ، باب 22 ، حديث 6 . وبحار ج 101 باب 5 ص 127 وقرب الاسناد جزء اول ص 45 .\r\n( 4 ) - همان ، ص 124 ، باب 23 ، حديث 1 . والكافى ج 6 باب الاسماء ص 18 والتهذيب ج 7 باب 40 ص 438 .\r\n( 5 ) - وسائل الشيعه ، ج 15 ص 125 ، باب 23 ، حديث 3 . وبحار ج 101 باب 5 ص 129 والامالى للطوسى مجلس 16 ص 453 .\r\n( 6 ) - همان ، ص 125 ، باب 24 ، حديث 1 . الكافى همان والتهذيب همان .\r\n( 7 ) - همان ، ص 127 ، باب 24 ، حديث 5 . وبحار همان ص 130 .\r\n","page_name":" 583 ","page_number":583},
  {"content":"\r\n\r\nدر حديثى از ابو الحسن ( ع ) رسيده است كه : « فقر به خانه‌اى وارد نمىشود كه در آن نام محمد يا على يا حسن يا حسين يا جعفر ياطالب يا عبد اللَّه ، يا فاطمه در ميان زنان يافت شود . » « 1 »\r\n5 - اسلام توصيه مىكند كه براى كودك پيش از آن كه او را با كنيه بدى بخوانند كنيه‌اى وضع كنند . امام باقر ( ع ) مىفرمايد : « ما بر فرزندان خود از كودكى كنيه مىنهيم تا مبادا با كنيه بدى ايشان را بخوانند . » « 2 »\r\nهمچنانكه اسلام توصيه مىكند بر حسب روايت سكونى از امام‌صادق ( ع ) كنيه مردان به نام پسرشان باشد . « 3 »\r\n6 - بر پايه روايت منقول از امام صادق ( ع ) ، : « اسلام نمى پسندد كه كسى با نام غير حقيقى همچون حكم ، حكيم ، خالد و مالك ناميده شود . » « 4 »\r\n\r\nآداب ولادت\r\n1 - از سنتها وآداب اسلام پيرامون نوزاد ، گفتن اذان و اقامه در دوگوش اوست . پيامبر ( ص ) مىفرمايد : « كسى كه خداوند به او فرزندى داد ، بايد در گوش راستش اذان و در گوش چپش اقامه گويد ، كه اين كار او را از شيطان رجيم محفوظ مىدارد . » « 5 »\r\nپيش از اين مستحب است كام كودك را با خرما بگيرند ، چنان‌كه پيامبر ( ص ) با حسن وحسين چنين كرد . « 6 »\r\nو در روايت ديگرى ، امام باقر ( ع ) مىفرمايد : « كام نوزاد با آب فرات گرفته شود ، و در گوش او اقامه گويند . » « 7 »\r\n2 - از سنتها وآداب ولادت ، همان كارهايى است كه پيامبر ( ص ) به هنگام زاده شدن دو غنچه خود حسن وحسين انجام داد و تفصيل آن را امام رضا ( ع ) به نقل از اسماء دختر عميس روايت مىكند :\r\n\r\n\r\n","description":"","footnote":"\r\n( 1 ) - همان ، ص 128 ، باب 26 ، حديث 1 . التهذيب همان وبحار همان ص 131 .\r\n( 2 ) - همان ، ص 129 ، باب 27 ، حديث 1 . الكافى ج 6 باب الاسماء ص 19 والتهذيب ج 7 باب 40 ص 438 .\r\n( 3 ) - همان ، ص 129 ، باب 27 ، حديث 2 . ومستدرك الوسائل ج 15 باب 18 ص 131 .\r\n( 4 ) - همان ، ، ص 130 ، باب 28 ، حديث 1 .\r\n( 5 ) - وسائل الشيعه ، ج 15 ، ص 136 ، باب 35 ، حديث 1 . والكافى همان ، باب ما يفعل بالمولود ص 24 والتهذيب همان ص 437 .\r\n( 6 ) - همان ، ص 137 ، باب 36 ، حديث 1 . الكافى همان والتهذيب همان ص 436 .\r\n( 7 ) - همان ، ص 138 ، باب 36 ، حديث 2 . الكافى والتهذيب همان .\r\n","page_name":" 584 ","page_number":584},
  {"content":"\r\n\r\n« هنگامى كه فاطمه ، حسن را به دنيا آورد ، پيامبر آمد وفرمود : اى اسما ، پسرم را بياور . پس او را پيچيده در پارچه‌اى زرد نزد پيامبرآوردم . پيامبر پارچه را به گوشه‌اى پرت كرد وفرمود : آيا به شما سفارش نكردم نوزاد را در پارچه زرد نپيچيد ؟ و دستور داد پارچه‌اى سفيد آوردند وكودك را در آن پيچيد ، سپس در گوش راستش اذان و در گوش چپش اقامه گفت » .\r\nاسماء همين سخن را درباره حسين ( ع ) نيز بيان داشت تا جايى كه‌گفت : چون روز هفتم رسيد پيامبر نزد من آمد وفرمود : پسرم را نزد من بياور و با او همان كرد كه با حسن كرده بود ، وهمچون حسن براىاو نيز قوچ سياه وسفيدى را عقيقه كرد ، و يك پاى آن را به قابله داد ، و سر حسين را تراشيد و به وزن آن نقره داد و « خلوق » ( عطرى زعفران‌آلود ) به سر او ماليد وفرمود : « ماليدن خون به سر كودك از كارهاى جاهليت است . » « 1 »\r\n3 - روايات بر عقيقه تأكيد كرده‌اند تا جايى كه در حديثى از امام‌صادق ( ع ) رسيده است : « هر كس در روز رستاخيز در گرو عقيقه خود است ، عقيقه واجب‌تر از قربانى است . » « 2 »\r\nبلكه احاديث دلالت بر آن دارند كه اگر كسى نداند براى او عقيقه شده است يانه بايد براى خود عقيقه كند و اين همان كارى است كه پيامبر پس از نبوت كرد . « 3 »\r\nو براى دختر و پسر ، گوسفند يا گاو يا شتر عقيقه مىشود « 4 » و براى دو قلو دو گوسفند عقيقه مىشود « 5 » و اگر تهيدست باشد منتظر مىماند در وضعش گشايشى پيش آيد تا عقيقه كند و اگر نتوانست چيزى برعهده او نيست . « 6 »\r\nاز امام صادق ( ع ) درباره عقيقه پرسيدند كه آيا استخوان قربانىشكسته مىشود فرمود : « آرى ، استخوان آن شكسته مىشود وگوشتش تكه تكه مىگردد و پس از ذبح آنچه خواستيد با آن انجام دهيد . » « 7 »\r\n\r\n\r\n","description":"","footnote":"\r\n( 1 ) - همان ، ج 15 ، ص 142 ، باب 36 ، حديث 15 . والآمالى للطوسى مجلس 13 ، ص 367 .\r\n( 2 ) - همان ، ص 134 ، باب 38 ، حديث 1 . والفقيه ج 3 باب العقيقه ، ص 484 .\r\n( 3 ) - همان ، ص 145 ، باب 39 ، حديث 3 .\r\n( 4 ) - وسائل الشيعه ج 15 ، ص 146 ، باب 41 ، حديث 2 .\r\n( 5 ) - همان ، ص 146 ، باب 40 ، حديث 2 .\r\n( 6 ) - همان ، ص 148 ، باب 43 ، حديث 1 .\r\n( 7 ) - همان ، ص 152 ، باب 44 ، حديث 17 . والفقه همان ص 486 .\r\n","page_name":" 585 ","page_number":585},
  {"content":"\r\n\r\nرعايت شرايط قربانى در آن واجب نيست . امام صادق ( ع ) مىفرمايد : « عقيقه گوسفندى است براى گوشت ، پس به منزله قربانى عيد قربان نيست ، وهرچه باشد كفايت مىكند . » « 1 »\r\nهنگام ذبح عقيقه مستحب است دعايى را كه از امام صادق ( ع ) نقل شده بخوانند :\r\n« بِسْمِ اللَّهِ وَبِاللَّهِ اللّهُمَّ عَقيقَةٌ عَنْ فُلانٍ ، لَحْمُها بِلَحْمِهِ وَدَمُها بِدَمِهِ وَعَظْمُها بِعَظْمِهِ ، اللّهُمَّ اجْعَلْهُ وِقاءً لِآلِ مُحَمَّدٍ . »\r\n« 2 »\r\nو بر اساس حديث رسيده از امام صادق ( ع ) مكروه است پدرومادر فرزند ، از گوشت عقيقه بخورند . « 3 »\r\nاسلام باز داشته از اين كه سر كودك را با خون عقيقه بيالايند ، زيرا اين كار از شرك دوران جاهليت است . « 4 »\r\n4 - اسلام دستور داده پسر را در روز هفتم ولادت ختنه كنند . درحديثى از پيامبر رسيده است كه فرمود : « روز هفتم ، كودكتان را تطهير « يعنى ختنه » كنيد ، كه اين كار پاكتر وپاكيزه‌تر و براى روييدن گوشت سريعتر است ، و زمين تا چهل روز از بول ختنه نكرده نجس مىشود . » « 5 »\r\nمستحب است هنگام ختنه اين دعا خوانده شود :\r\n« اللَّهُمَّ هَذِهِ سُنَّتُكَ وَ سُنَّةُ نَبِيِّكَ ص وَ اتِّبَاعٌ مِنَّا لَكَ وَ لِدِينِكَ بِمَشِيَّتِكَ وَ بِإِرَادَتِكَ لِأَمْرٍ أَرَدْتَهُ وَ قَضَاءٍ حَتَمْتَهُ وَ أَمْرٍ أَنْفَذْتَهُ فَأَذَقْتَهُ حَرَّ الْحَدِيدِ فِى خِتَانِهِ وَ حِجَامَتِهِ لِأَمْرٍ أَنْتَ أَعْرَفُ بِهِ مِنِّى اللَّهُمَّ فَطَهِّرْهُ مِنَ الذُّنُوبِ وَ زِدْ فِى عُمُرِهِ وَ ادْفَعِ الْآفَاتِ عَنْ بَدَنِهِ وَ الْأَوْجَاعَ عَنْ جِسْمِهِ وَ زِدْهُ مِنَ الْغِنَى وَ ادْفَعْ عَنْهُ الْفَقْرَ فَإِنَّكَ تَعْلَمُ وَ لَا نَعْلَمُ »\r\n. « 6 »\r\n\r\nآداب رفتار با نوزاد\r\n1 - اسلام به والدين توصيه مىكند كه گريه كودكانشان را تحمل‌كنند و مانع از آن مىشود كه به خاطر گريه ، كودكان خود را بزنند . از پيامبر ( ص ) روايت شده است كه فرمود : « به خاطر گريه ، كودكان خود را نزنيد . گريه آنها در طول چهار ماه ، شهادت است به يگانگىاللَّه ، و چهار ماه درود بر پيامبر وخاندان او ، و چهار ماه دعا براى پدر ومادرشان . » « 7 »\r\n\r\n\r\n","description":"","footnote":"\r\n( 1 ) - همان ، ص 153 ، باب 45 ، حديث 1 . والكافى ج 6 ص 29 والتهذيب ج 7 باب 40 ص 443 .\r\n( 2 ) - همان ، ص 154 ، باب 46 ، حديث 1 . والكافى همان ص 30 .\r\n( 3 ) - همان ، ص 156 ، باب 47 ، حديث 1 . والكافى ج 6 ص 32 والتهذيب ج 7 باب 40 ص 444 .\r\n( 4 ) - همان ، ص 157 ، باب 48 ، حديث 1 .\r\n( 5 ) - همان ، ص 161 ، باب 52 ، حديث 4 . والكافى همان ، باب التطهير ص 35 والتهذيب همان ص 445 .\r\n( 6 ) - همان ، ص 169 ، باب 59 ، حديث 1 . والفقيه ج 3 باب العقيقه ص 488 .\r\n( 7 ) - همان ، ص 171 ، باب 63 ، حديث 1 . بحار ج 57 باب 41 ص 381 .\r\n","page_name":" 586 ","page_number":586},
  {"content":"\r\n\r\n2 - سنت پيامبر ، شير دادن به كودك را تشويق مىكند . ودرحديث شريفى پيرامون اجر زن شيرده از پيامبر رسيده است كه‌فرمود : « هرگاه زنى كودكى را شير دهد هر مكيدن كودك برابر است باآزاد كردن فرزندى از فرزندان اسماعيل ، وهرگاه از شير دادن او فارغ‌شد فرشته‌اى بزرگوار به پهلوى او مىزند و مى گويد : كار را از سر گيركه خداوند تو را بخشيده است . » « 1 »\r\nوامير المؤمنين على ( ع ) مىفرمايد : « هيچ شيرى با بركت تر از شيرمادر براى كودك نيست . » « 2 »\r\n3 - امام صادق ( ع ) به زن شيرده توصيه مىكند كه از دو پستان به نوزاد شير دهد . ام اسحاق گفت در حالى كه فرزندانم محمد واسحاق را شير مىدادم ابو عبد اللَّه به من نگريست وفرمود : « اى ام اسحاق ! او را از يك پستان شير نده و از هردو پستانت تغذيه‌اش كن كه يكى از آن دو خوراك و ديگرى نوشيدن اوست . » « 3 »\r\n4 - اسلام دوره شيرخوارگى را دو سال تمام مقرر كرده است ، و امام صادق ( ع ) مىفرمايد : « نبايد زنى به فرزندش بيش از دو سال‌كامل شير دهد ، و اگر خواستند پيش از اين دوره كودك را از شير بستانند بايد با رضايت پدر و مادر باشد . » « 4 »\r\n5 - شرع حرام كرده است كه زن و شوهر از ترس حامله شدن يا ازترس بر كودك شير خوار ، با جلوگيرى از همبستر شدن به يكديگر زيان وارد آورند . اين نكته در قرآن آمده وسنت هم آن را تفسير كرده‌است ، در روايتى آمده است كه ابو الصباح كنانى پيرامون اين آيه‌شريفه « لَا تُضَارَّ وَالِدَةٌ بِوَلَدِهَا وَلَا مَوْلُودٌ لَهُ بِوَلَدِهِ » از امام صادق ( ع ) پرسش مىكند و حضرت ( ع ) مىفرمايد : « چنين بوده است كه زن شيرده مرد خود را از خويش مىرانده و مى گفته : به تو اجازه نمىدهم با من همبستر شوى . ترسم كه حامله شوم و فرزند شير خوار خود را بكشم . و نيز چنين بوده كه زنى مرد خود را به آميزش فرا مىخوانده و مرد مىگفته ؛ من مىترسم با تو همبستر شوم و تو باردار شوى ومن‌فرزند خود را بكشم ، ولذا زن\r\n\r\n\r\n","description":"","footnote":"\r\n( 1 ) - همان ، ص 174 ، باب 67 ، حديث 1 . بحار ج 101 باب 3 ص 106 .\r\n( 2 ) - همان ، ص 175 ، باب 68 ، حديث 2 .\r\n( 3 ) - وسائل الشيعه ج 15 ، ص 176 ، باب 69 ، حديث 1 . والكافى ج 6 باب الرضاع ص 40 ، والفقيه ج 3 باب الرضاع ص 475 .\r\n( 4 ) - همان ، ص 176 ، باب 70 ، حديث 1 . والتهذيب ج 8 باب 5 ص 105 .\r\n","page_name":" 587 ","page_number":587},
  {"content":"\r\n\r\nخود را كنار مىزده و با او همبستر نمىشده است ، خداوند نهى كرده از اين كه مردى به زن يا زنى به مرد زيان وارد كند . » « 1 »\r\n6 - يكى از احكام شيردهى ، كراهت دايه گرفتن زن زناكار ودخترحرامزاده اوست . از امام كاظم ( ع ) رسيده است كه برادرش على بن‌جعفر درباره زنى سؤال كرد كه از زنا فرزندى را زائيده است ، آياصلاحيت دايه شدن را دارد ؟\r\nحضرت ( ع ) فرمود : « نه خود او شايستگى دايه شدن را دارد و نه دخترش كه از زنا زاده شده است . » « 2 »\r\nونيز بر حسب روايت رسيده از امام صادق ( ع ) زن مجوسى نيزصلاحيت دايه شدن را ندارد : « نوزاد را نبايد زن مجوسى شير دهد ، ولى شيردادن توسط زن يهودى يا مسيحى اشكال ندارد ، و اينها نبايد ميگسارى كنند و از آن باز داشته مىشوند . » « 3 »\r\nزن ناصبى نيز نبايد به عنوان دايه شير دهد . « 4 »\r\n7 - اسلام توصيه مىكند دايه را بر حسب موازين شرعى وعقلىگزينش كنند . امير المؤمنين على ( ع ) مىفرمايد : « بنگريد چه كسى به فرزندان شما شير مىدهد ، زيرا فرزند از شير او جان مىگيرد و جوان مىشود » « 5 » از اين رو كراهت دارد زن نادان واحمق يا زنى كه ضعف چشم دارد كودك را شير دهد زيرا توسط شير « بيماريهاى روانى وجسمى » سرايت مىكند . « 6 »\r\n8 - اسلام توصيه مىكند كه زنى زيبا به فرزند شير دهد نه زن زشت وقبيح رو . در حديثى از امام باقر ( ع ) رسيده است كه : « از بين دايه‌ها زنى را بر گزينيد كه زيبا رو باشد ، زيرا كه شير عامل سرايت است . » « 7 »\r\n\r\n\r\n","description":"","footnote":"\r\n( 1 ) - همان ، ص 180 ، باب 72 ، حديث 1 . الكافى همان ، ص 41 والتهذيب ج 7 باب 36 ص 418 .\r\n( 2 ) - همان ، ص 184 ، باب 75 ، حديث 1 . والكافى ج 6 باب من يكره لنبه ص 44 والتهذيب ج 8 باب 5 ص 108 .\r\n( 3 ) - همان ، ج 15 ، ص 185 ، باب 76 ، حديث 1 .\r\n( 4 ) - همان ، ص 187 ، باب 77 ، حديث 1 .\r\n( 5 ) - وسائل الشيعه ج 15 ، ص 187 ، باب 78 ، حديث 1 .\r\n( 6 ) - همان ، ص 188 ، باب 78 ، حديث 2 . بحار الانوار ج 100 باب 11 ص 323 .\r\n( 7 ) - همان ، ص 189 ، باب 79 ، حديث 2 . والكافى همان ص 44 والفقيه ج 3 باب الرضاع ص 478 .\r\n","page_name":" 588 ","page_number":588},
  {"content":"\r\n\r\n\r\nآداب و احكام اسلام در تربيت كودكان\r\n1 - اسلام ، خير وخوبى نسبت به فرزندان را توصيه مىكند و دستور مىدهد آنها را دوست بدارند و به وعده‌هايى كه به آنها مىدهند وفا كنند . در حديثى از پيامبر ( ص ) رسيده است : « كودكان را دوست بداريد وبرآنها رحم گيريد ، وهرگاه چيزى به آنها وعده كرديد به وعده خود وفا كنيد ، كه آنها گمان مىكنند شما روزى آنها را مىدهيد . » « 1 »\r\nو در حديثى از امام صادق ( ع ) پيرامون پاداش كسى كه فرزندان خود را دوست دارد آمده است : « خداوند بنده خود را به سبب محبت فراوان او نسبت به فرزندش مورد رحمت قرار مىدهد . » « 2 »\r\n2 - از موارد مهرورزى نسبت به كودكان بوسيدن آنها است كه پيامبر به آن تشويق كرده است و اين هنگامى بود كه مردى نزد حضرت آمد و عرض كرد : من هرگز فرزندم را نبوسيده‌ام ، و چون رفت پيامبر ( ص ) فرمود : « اين مرد نزد من از اهالى دوزخ است . » « 3 » و در حديث ديگرى از پيامبر ( ص ) نقل شده است : « هر كه فرزند خود را ببوسد خداوند حسنه‌اى براى او بنويسد . » « 4 »\r\n3 - چنين است برابرى ميان كودكان وعدم تمايز ميان آنها ، پيامبر ( ص ) مردى را ديد كه يكى از دو پسرش را مىبوسد و ديگرى را رها مىكند ، پيامبر ( ص ) به او فرمود : « چرا ميان آن دو برابرى بر قرارنمىكنى ؟ » « 5 »\r\n4 - از دوستى به كودكان است اداى حقوق آنها كه شرع آنها را به تفصيل بيان كرده است . مردى خدمت پيامبر ( ص ) رسيد و عرض كرد : يا رسول اللَّه حق فرزند من بر من چيست ؟ پيامبر ( ص ) فرمود : « نام نيك بر او نهى ، وخوب تربيتش كنى ، واو را در جايگاه « اجتماعى » پسنديده‌اى قرار دهى . » « 6 »\r\n\r\n\r\n","description":"","footnote":"\r\n( 1 ) - همان ، ج 15 ، ص 201 ، باب 88 ، حديث 3 . والفقيه همان ص 483 والتهذيب ج 8 باب 5 ص 113 .\r\n( 2 ) - همان ، ص 201 ، باب 88 ، حديث 4 . والفقيه ج 3 باب فضل الاولاد ص 482 وبحار ج 101 باب 2 ص 91 .\r\n( 3 ) - همان ، ص 202 ، باب 89 ، حديث 1 . والتهذيب ج 8 باب 5 ص 113 .\r\n( 4 ) - همان ، ص 202 ، باب 89 ، حديث 2 . والكافى ج 6 باب برالاولاد ص 49 .\r\n( 5 ) - همان ، ص 204 ، باب 91 ، حديث 3 . والفقيه همان ص 483 ومستدرك ج 15 باب 67 ص 172 .\r\n( 6 ) - وسائل الشيعه ، ج 15 ، ص 198 ، باب 86 ، حديث 1 . التهذيب همان ص 111 والكافى همان ص 48 .\r\n","page_name":" 589 ","page_number":589},
  {"content":"\r\n\r\nپيامبر در اين باره الگوى مسلمانان است ، در روايت آمده است كه حضرت ( ص ) نماز ظهر را با مردم گزارد و دو ركعت پايانى را سبك برگزار كرد ، چون پيامبر فارغ شد مردم گفتند : آيا در نماز چيزى پيش‌آمد ؟ فرمود : « چه چيزى ؟ » گفتند دو ركعت پايانى نماز را سبك برگزار فرموديد ، پيامبر فرمود : « آيا گريه كودك را نشنيديد ؟ » « 1 »\r\n5 - نيكى پدر به پسر در آينده به صورت نيكى پسر به پدر بازتاب مىيابد . پيامبر ( ص ) فرمود : « خداوند بر كسى رحم كند كه فرزندش را در نيكى رساندن به او يارى رساند » گفتند : چگونه فرزند را در نيكى رساندن به خودش يارى رساند ؟ فرمود : « آنچه را براى او مقدور است از او مىپذيرد ، و از آنچه براى او مقدور نيست در مىگذرد ، واو راخسته نمىكند ، واو را در شرمندگى نيافكند » . « 2 »\r\n6 - اسلام براى تربيت ، سه مرحله مقرر كرده است و هر مرحله هفت سال است . امام صادق ( ع ) مىفرمايد : « بچه هفت سال بازى مىكند ، و هفت سال سواد و قرآن مىآموزد ، و هفت سال حلال و حرام را مىآموزد . » « 3 »\r\nونيز مىفرمايد : « بگذار فرزندت به شش سالگى برسد وسپس هفت سال او را نزد خود نگهدار وچنان كه مىخواهى او را ادب كن ، اگر پذيرفت و شايستگى يافت چه بهتر ، و الا او را رها كن . » « 4 »\r\nونيز پيامبر ( ص ) مىفرمايد : « كودك ، هفت سال ارباب است و هفت سال بنده و هفت سال وزير ، اگر در بيست و يك سالگى دراخلاق و رفتار رضايت بخش بود چه بهتر ، والّا رها مىشود و تو نزد خداوند معذورى . » « 5 »\r\n7 - اسلام بر والدين ضرورى دانسته تا علم‌دين « فرهنگ وشريعت » را به كودكان خود بياموزند . امير المؤمنين در وصيتى براى امام حسن - كه بهترين الگوى تربيت شايسته است - مىفرمايد : « . . . قلب نوجوان همچون زمين خالى است ، آنچه در آن افكنده شود مىپذيرد ، ولذا پيش از آن كه قلبت سخت‌گردد وانديشه‌ات مشغول شود ، به ادب كردن تو اقدام كردم . » « 6 »\r\n\r\n\r\n","description":"","footnote":"\r\n( 1 ) - همان ، ص 198 ، باب 86 ، حديث 3 . ومستدرك ج 6 باب 53 ص 503 .\r\n( 2 ) - همان ، ص 199 ، باب 86 ، حديث 8 . والكافى همان ص 50 والتهذيب همان ص 113 .\r\n( 3 ) - همان ، ص 194 ، باب 83 ، حديث 1 . والكافى ج 6 باب تاديب الولد ص 47 .\r\n( 4 ) - همان ، ج 15 ، ص 193 ، باب 82 ، حديث 2 . الكافى همان ص 46 والتهذيب ج 8 باب 5 ص 111 .\r\n( 5 ) - همان ، ص 195 ، باب 83 ، حديث 7 . وبحار ج 101 باب 2 ص 95 ومكارم الاخلاق فى فضل الاولاد ص 222 .\r\n( 6 ) - نهج البلاغه بخش نامه ها ، نامه 31 وصيت امام به فرزندش امام مجتبى .\r\n","page_name":" 590 ","page_number":590},
  {"content":"\r\n\r\n\r\nفصل هشتم : سنّتها وآداب ازدواج\r\n\r\n1 - آغاز زندگى زناشويى\r\nدر حديثى منقول از زرارة بن اعين به نقل از امام صادق ( ع ) آمده است كه حضرت ( ع ) آغاز آفرينش وچگونگى خلق حوا را براىآدم عليهما السلام وايجاد مودت و رحمت ميان آن دو را تشريح مىكند ، درضمن اين حديث آمده است :\r\n« آدم گفت : پروردگارا اين‌آفريده نيكو چيست‌كه نزديكى ونگريستن به او موجب آرامش و انس من است ؟ خداوند فرمود : اين كنيز من‌حوّاست ، آيا دوست دارى كه با تو باشد تا با او انس بگيرى ، و با تو هم‌سخن شود ، وپيرو تو باشد ؟ آدم عرض كرد : آرى بار خدايا ، وبدين سان - تا من زنده هستم - تو را حمد وسپاس مىگذارم . خداوند فرمود : او را از من خواستگارى كن كه كنيز من است ، واو نيز شايستگى همسرى تو را دارد ، وخداوند در دل حضرت آدم شهوت افكند و پيش از آن آگاهيهاى لازم را نسبت به همه چيز به آدم داد . پس‌آدم گفت : بار خدايا من او را از تو خواستگارى مىكنم ، خشنودى تو در چيست ؟ خداوند عزوجل فرمود : خشنودى من در اين است كه نشانه‌ها و احكام دينم را به او بياموزى . » « 1 »\r\n\r\n2 - ازدواج ، ضرورت گريز ناپذير\r\nگروهى را مىبينيم كه هنگام برخورد با فاجعه‌اى چون ازدست دادن عزيزى ، يا زيان مالى ، يا از دست دادن وطن ، از ازدواج سرباز مىزنند . هرگز چنين نيست ، بلكه ازدواج پيش از آنكه شهوت باشد يك مسؤوليت است ، وآدمى بايد در هر حال مسؤوليت خويش را ادا كند .\r\n\r\n\r\n","description":"","footnote":"\r\n( 1 ) - وسائل‌الشيعه ، ج 14 ، ص 2 ، ابواب مقدمات النكاح وآدابه ، باب 1 ، حديث 1 . والفقيه ج 3 باب النكاح ص 379 .\r\n","page_name":" 591 ","page_number":591},
  {"content":"\r\n\r\nروايتى از پيامبر ( ص ) آمده است كه حضرت فرمودند : « چه چيز مؤمن را باز مىدارد از اين كه خانواده‌اى برگيرد تا مگر خداوند نسلى را روزى او كند كه زمين را با « لا إله الا اللَّه » سنگين كند . » « 1 »\r\nاز همين رو عزب بودن مكروه است . در حديثى از پيامبر آمده : « پست‌ترين مردگان شما عزبها هستند . » « 2 »\r\nدر حديثى از امام صادق ( ع ) رسيده است كه فرمود پدرم فرموده است : « من دوست ندارم كه دنيا و ما فيها را داشته باشم ، ولى درشبى بدون همسر بخوابم . » « 3 »\r\nونيز انسان نبايد از ترس فقر ، ازدواج را رها كند كه اين خود ، سوءظنى است به خدا . در آيه كريمه مىخوانيم :\r\nوَ أَنْكِحُوا الْأَيَامَى مِنْكُمْ وَ الصَّالِحِينَ مِنْ عِبَادِكُمْ وَ إِمَائِكُمْ إِنْ يَكُونُوا فُقَرَاءَ يُغْنِهِمُ اللَّهُ مِنْ فَضْلِهِ وَ اللَّهُ وَاسِعٌ عَلِيمٌ « 4 »\r\n« ومردان و زنان بى همسر خود را همسر دهيد ، همچنين غلامان وكنيزان‌صالح ودرستكاران را ، اگر فقير وتنگدست باشند خداوند از فضل خود آنان را بى نياز مى سازد ؛ خداوند گشايش دهنده و آگاه است . »\r\nاز امام صادق ( ع ) روايت است كه فرموده : « كسى كه از ترس فقر ازدواج نكند به مقام خداوند بدگمانى ورزيده است . » « 5 »\r\n\r\n3 - دوست داشتن همسران\r\nبدين ترتيب دين اسلام ، دوست داشتن زن را به هدف تشكيل‌خانواده و به بار آوردن فرزندانى شايسته تشويق مىكند . در روايتى از امام صادق ( ع ) آمده است كه : « گمان نمىكنم خيرى در ايمان فردى افزايش يابد ، مگر آن كه دوستى او نسبت به زنان افزايش يابد . » « 6 » نيزمىفرمايد : « دوست داشتن زنان از اخلاق پيامبران است . » « 7 »\r\n\r\n\r\n","description":"","footnote":"\r\n( 1 ) - همان ، ص 3 ، باب 1 ، حديث 3 . والفقيه همان با فضل التزويج ص 382 .\r\n( 2 ) - وسائل الشيعه ج 14 ، ص 7 ، باب 2 ، حديث 3 . الكافى ج 5 باب الكراهه العزيه ص 329 .\r\n( 3 ) - همان ، ص 7 ، باب 2 ، حديث 4 . الكافى همان والتهذيب ج 7 باب 22 ص 239 .\r\n( 4 ) - سوره نور ، آيه 32 .\r\n( 5 ) - همان ، ص 24 ، باب 10 ، حديث 1 . والكافى همان ص 330 والفقيه ج 3 ص 385 .\r\n( 6 ) - همان ، ص 9 ، باب 3 ، حديث 1 . الكافى همان باب حب النساء ص 384 .\r\n( 7 ) - همان ، باب 3 حديث 2 . الفقيه ج 3 باب حب النساء ص 384 .\r\n","page_name":" 592 ","page_number":592},
  {"content":"\r\n\r\nاسلام تشويق مىكند كه اين محبت نسبت به زن اظهار شود كه بر دوستى ومحبت زن و شوهر مىافزايد .\r\nدر حديثى از پيامبر ( ص ) رسيده است : « اين كه مردى به زنش بگويد تو را دوست دارم هرگز از قلب زنش زدوده نخواهد شد . » « 1 »\r\nولى دوستى شوهر نسبت به زن نبايد فتنه‌اى گردد براى مرد كه او را از پرداختن به وظايفش باز دارد . خداوند سبحان مىفرمايد : يَا أَيُّهَا الَّذِينَ آمَنُوا إِنَّ مِنْ أَزْوَاجِكُمْ وَ أَوْلَادِكُمْ عَدُوّاً لَكُمْ فَاحْذَرُوهُمْ وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ « 2 » .\r\n« اى كسانى كه ايمان آورده‌ايد ! بعضى از همسران وفرزندانتان دشمنان‌شما هستند از آنها برحذر باشيد ، و اگر عفو كنيد و چشم بپوشيدوببخشيد ، « خدا شما را مى بخشد » چراكه خداوند بخشنده ومهربان است . »\r\nدر حديثى از امام صادق ( ع ) رسيده است كه : « چيره‌ترين دشمن‌براى مؤمن ، همسر بد است . » « 3 »\r\nنيز از حضرتش رسيده است كه فرموده : « نخستين عامل عصيان خداوند داشتن يكى از شش خصلت است : دنيا دوستى ، حب رياست ، دوست داشتن خواب ، حب زنان ، غذا دوستى وراحت‌طلبى . » « 4 »\r\nاما در صورتى كه مؤمن مسؤوليتهاى شرعى خود را ادا كند ، وزندگيش او را از پرداختن به واجبات شرعى باز ندارد ، بر دوستى زن مؤاخذه نخواهد شد ، و از همين رو در حديثى از امام صادق ( ع ) مىخوانيم كه : « سه چيز است كه مؤمن براى آنها مؤاخذه نمىشود : خوراكى كه مىخورد ، جامه‌اى كه مىپوشد وزن شايسته‌اى كه به اويارى مىرساند و به وسيله او عفّت خويش را حفظ مىكند . » « 5 »\r\n\r\n\r\n","description":"","footnote":"\r\n( 1 ) - همان ، ج 14 ، ص 10 ، باب 3 ، حديث 9 . والكافى همان باب نوادر ص 569 .\r\n( 2 ) - سوره تغابن ، آيه 14 .\r\n( 3 ) - وسائل الشيعه ج 14 ، ص 12 ، باب 4 ، حديث 4 . الفقيه ج 3 باب المزم من اخلاق النساء ص 390 .\r\n( 4 ) - همان ، حديث 6 . والكافى ج 2 باب فى اصول الكفى ص 289 .\r\n( 5 ) - همان ، ص 21 ، باب 9 ، حديث 1 . والكافى ج 6 ص 280 .\r\n","page_name":" 593 ","page_number":593},
  {"content":"\r\n\r\nبلكه زن شايسته ، ياور مرد است در دين واداى واجبات ، چنان كه در حديث امام صادق ( ع ) مىخوانيم : « به هيچ‌كس چيزى بهتر از زن شايسته ندادند كه هر وقت او را مىبيند شاد مىشود ، وهرگاه براى اوسوگند مىخورد آن را بر مىآورد ، و در غياب مرد ، مال وناموس او را نگه مىدارد . » « 1 »\r\n\r\n4 - تزويج جوان عزب\r\nبدين سان اسلام به ازدواج تشويق مىكند ، و جوانان را به ازدواج دعوت مىكند . خداوند مىفرمايد : وَ أَنْكِحُوا الْأَيَامَى مِنْكُمْ وَ الصَّالِحِينَ مِنْ عِبَادِكُمْ وَ إِمَائِكُمْ إِنْ يَكُونُوا فُقَرَاءَ يُغْنِهِمُ اللَّهُ مِنْ فَضْلِهِ وَ اللَّهُ وَاسِعٌ عَلِيمٌ « 2 » .\r\n« ومردان و زنان بى همسر خود را همسر دهيد ، همچنين غلامان وكنيزان‌صالح ودرستكاران را ، اگر فقير وتنگدست باشند خداوند از فضل خود آنان را بى نياز مى سازد ؛ خداوند گشايش دهنده و آگاه است . »\r\nدر حديثى از امام صادق ( ع ) آمده است : « كسى كه عزبى را به ازدواج در آورد از كسانى خواهد بود كه در روز رستاخيز خداوند به او نظر مىكند . » « 3 »\r\n\r\n5 - چگونگى گزينش همسر\r\n1 - مهمترين معيار براى گزينش شريك زندگى اين است كه انتخاب وى به سبب ديندارى او باشد ، و نه براى مال وجمالش بدون در نظر گرفتن دين او .\r\nدر حديثى از امام صادق ( ع ) آمده است : « هرگاه مردى به سبب جمال يا مالِ زنى با او ازدواج كرد به همان واگذار مىشود ، وهرگاه به خاطر دينش با او ازدواج كرد خداوند مال وجمال را نيز به دو ارمغان مىكند . » « 4 »\r\n2 - اسلام ، ازدواج با خويشاوندان را تشويق مىنمايد ، امام زين العابدين مىفرمايد : « كسى كه براى خدا وصله رحم ازدواج كند خداوند تاج فرشتگان بر سر او نهد . » « 5 »\r\n\r\n\r\n","description":"","footnote":"\r\n( 1 ) - همان ، ص 22 ، باب 9 ، حديث 4 .\r\n( 2 ) - سوره نور ، آيه 32 .\r\n( 3 ) - وسائل الشيعه ج 14 ، ص 26 ، باب 12 ، حديث 1 .\r\n( 4 ) - همان ، ص 30 ، باب 14 ، حديث 1 . والكافى ج 5 باب من فضل من تزويج ص 333 .\r\n( 5 ) - همان ، ص 31 ، باب 14 ، ح 6 .\r\n","page_name":" 594 ","page_number":594},
  {"content":"\r\n\r\n3 - اسلام تشويق مىكند زنى زايا گرفته شود ، نه زن نازا ولو زيبا و خوش سيما هم باشد . امام باقر ( ع ) مىفرمايد : « بدانيد كه زن سياه اگر زايا باشد نزد من محبوبتر است از زن زيباى نازا . » « 1 »\r\nونيز ايشان از جدش پيامبر اكرم روايت مىكند كه فرمود : « با دختر باكره زايا ازدواج كنيد ، و با زن نازاى زيبا ونيكو چهره ازدواج نكنيد كه من در روز رستاخيز به شما امت خود خواهم باليد . » « 2 »\r\n4 - البته اسلام از جنبه زيبايى نيز غافل نمانده ، و دستور داده زن زيبايى انتخاب شود كه دين دارد و فرزند بسيار مىآورد . امام رضا ( ع ) از جدش محمد مصطفى ( ص ) روايت مىكند كه : « پيامبر فرمود : خير را نزد زنان زيباروى بجوئيد كه كردار آنها شايسته‌تر است كه نيكو باشد . » « 3 »\r\n\r\n6 - شتاب در شوهر دادن دختر\r\nاسلام توصيه مىكند همين كه دختر به حد زنانگى رسيد شوهرش دهند ، و نشانه آن قاعدگى ماهانه است . امام صادق ( ع ) فرمود : « از سعادت شخص آن است كه دخترش در خانه‌اش حيض‌نشود . » « 4 »\r\nپيامبر ( ص ) حكمت اين كار را مصونيت در برابر تباهى و فساد دختران مىداند . حضرت محمد ( ص ) در خطبه شريفى مىفرمايد : « اىمردم ! جبرئيل از خداوند لطيف وخبير براى من خبر آورد كه : دختران باكره چون ميوه هستند بر روى درخت كه هرگاه اين ميوه برسد وچيده نشود آفتاب او را فاسد مىكند وباد او را مىپراكند . دختران باكره نيز هرگاه به حد زنان برسند دارويى ندارند مگر شوهر ، و در غير اين صورت از تباهى مصون نخواهند بود ، زيرا آنها نيز انسانند . »\r\nمردى برخاست وگفت : يا رسول‌اللَّه دختران خود را به كه بدهيم ؟ فرمود : « به همتاهايشان » مرد عرض كرد : همتاهاى ايشان‌كيانند ؟\r\n\r\n\r\n","description":"","footnote":"\r\n( 1 ) - همان ، ص 33 ، باب 15 ، حديث 3 .\r\n( 2 ) - همان ، ص 33 ، باب 16 ، حديث 1 . والكافى همان .\r\n( 3 ) - وسائل الشيعه ج 14 ، ص 37 ، باب 21 ، حديث 4 . وبحار ج 71 باب 13 ص 187 .\r\n( 4 ) - همان ، ج 14 ، ص 39 ، باب 23 ، حديث 1 . والكافى ج 5 باب من يستحب من تزويج النساء ص 336 .\r\n","page_name":" 595 ","page_number":595},
  {"content":"\r\n\r\nپيامبر ( ص ) فرمود : « مؤمنان ، كفو وهمتاى يكديگر هستند ، مؤمنان كفو وهمتاى يكديگر هستند . » « 1 »\r\nپيامبر ( ص ) در توضيح مطلب فوق مىفرمايد : « خداوند به واسطه اسلام ، كسانى راكه در جاهليت ارجمند بودند پست كرد ، و كسانى را كه در جاهليت پست بودند ، به واسطه اسلام ارجمند گرداند ، و كسانى را كه در جاهليت ذليل بودند ، به واسطه اسلام گرامى داشت ، و به واسطه اسلام همه تكبرهاى جاهلى وباليدن به‌عشيره وقبيله ونسب و الا را از بين برد ، پس همه مردم امروز خواه سفيد باشند يا سياه ، قريشى باشند يا عرب يا عجم همگى از آدمند وآدم را هم خداوند از گل سرشت ، ومحبوبترين مردم نزد خداوند فرمانبرترين ومتقىترين آنهاست . » « 2 »\r\nپيامبر ( ص ) عملًا به همين كار پرداخت تا پس از خود سنتى بر جاى نهاده باشد . او دختر زبير عمويش را به ازدواج مقداد بن اسود درآورد همانطور كه در حديث امام صادق ( ع ) آمده است :\r\n« پيامبر ( ص ) ، ضباعه دختر زبير بن عبد المطلب را به ازدواج مقداد بن اسود در آورد . حضرت رسول اين كار را كرد تا ازدواج را آسان كند ، و تا آن كه مردم از پيامبر ( ص ) پيروى كنند ، و بدانند كه‌گرامىترين آنها نزد خداوند پرهيزگارترين آنهاست . » « 3 »\r\nبراساس همين روايت وروايات ديگر ، فقها ازدواج دختر هاشمى با پسر غير هاشمى را روا دانسته‌اند .\r\nوملاك در مرد آن است كه اخلاق ودينى پسنديده داشته باشد .\r\nپيامبر ( ص ) فرموده است : « اگر كسى به خواستگارى دختر شما آمد كه اخلاق ودين پسنديده‌اى داشت دختر خويش را به او بدهيد ، و اگر چنين نكنيد در زمين فتنه وتباهى بسيار پديد آيد . » « 4 » امام صادق ( ع ) در روايتى شرط توانگرى مالى را نيز بدان مىافزايد ومىفرمايد : « كفو وهمتا آن است كه پاكدامن باشد و « از نظر مالى » توانگر » . « 5 »\r\n\r\n\r\n","description":"","footnote":"\r\n( 1 ) - همان ، ج 14 ، ص 39 ، باب 23 ، حديث 2 . والتهذيب ج 7 باب 33 ص 397 .\r\n( 2 ) - همان ، ص 44 ، باب 25 ، حديث 1 . والكافى همان 339 .\r\n( 3 ) - وسائل الشيعه ، ج 14 ، ص 45 ، باب 26 ، حديث 1 . والتهذيب همان 395 .\r\n( 4 ) - همان ، ص 51 ، باب 28 ، حديث 1 . والتهذيب ج 7 باب 33 ص 396 .\r\n( 5 ) - همان ، ص 52 ، باب 28 ، حديث 5 . والفقيه ج 3 باب الاكفا ص 394 .\r\n","page_name":" 596 ","page_number":596},
  {"content":"\r\n\r\nترديدى نيست كه مرد توانگر بهتر از مرد نادار است ، ولى اصل ، ديانت و اخلاق است ، پس اگر كسى ثروتمند بود ولى ايمانى سست داشت واخلاقى ناپسند ، بايد فقير مؤمن خوش اخلاق را به او برترى داد .\r\nاز نشانه‌هاى ديندارى ترك اعمال ورفتارهاى تباه كننده ومهلك است ، به ويژه ميگسارى ، وشرع نهى نموده از آن كه دخترى را به باده‌گسارى دهند . در حديثى از امام صادق ( ع ) رسيده است كه : « كسى كه دختر خود را به باده گسارى دهد قطع رحم كرده است . » « 1 »\r\nونيز اسلام مانع از آن شده كه به منحرف جنسى و « مخنَّث » دختر داد . در حديثى كه على بن جعفر از امام صادق روايت مىكندآمده است كه از حضرت درباره اين پرسيدم كه آيا دخترم با جوانى ازدواج بكند كه انسان نرمى است و پدرش هم اشكالى ندارد ؟ حضرت ( ع ) فرمود : « اگر بد كردار « مخنث » نيست به ازدواج او درآور . » « 2 »\r\nخردمندى نيز از نشانه هاى ديندارى است ، پس شرعاً مكروه است زن احمقى را به همسرى گرفت . اميرالمؤمنين مىفرمايد : « بپرهيزيد از ازدواج با زن احمق كه همراهى با او بلا وفرزندش موجب تباهىاست . » « 3 »\r\nازدواج با زن ديوانه بيشتر از زن احمق ، كراهت دارد ، زيرا جنون او در كودكان اثر مىنهد .\r\n\r\n7 - آداب ازدواج\r\n1 - خواندن خطبه ، پيش از عقد مستحب است ، و بهتر است شامل حمد وثناى خداوند وتوصيه به تقوا باشد ، وشايسته است هرآنچه را زن و شوهر وحضّار نياز دارند در خطبه يادآورى شود ، مانند اصول ايمان ومحاسن اخلاق وآداب و آنچه را دانشمند خواننده خطبه مناسب ببيند .\r\nخطبه امامان معصوم براى ما نمونه خوبى است . در خطبه اميرالمؤمنين آمده است كه ايشان پس از حمد خدا چنين خطبه كردند :\r\n\r\n\r\n","description":"","footnote":"\r\n( 1 ) - همان ، ص 53 ، باب 29 ، حديث 1 . والتهذيب ص 398 .\r\n( 2 ) - همان ، ج 14 ، ص 54 ، باب 30 ، حديث 2 .\r\n( 3 ) - همان ، ص 56 ، باب 33 ، حديث 1 . ومستدرك الوسائل ج 14 باب 28 ص 192 .\r\n","page_name":" 597 ","page_number":597},
  {"content":"\r\n\r\n« أُوصِيكُمْ وَ نَفْسِى بِتَقْوَى اللَّهِ الْعَظِيمِ فَإِنَّ اللَّهَ عَزَّ وَ جَلَّ قَدْ جَعَلَ لِلْمُتَّقِينَ الْمَخْرَجَ مِمَّا يَكْرَهُونَ وَ الرِّزْقَ مِنْ حَيْثُ لَا يَحْتَسِبُونَ فَتَنَجَّزُوا مِنَ اللَّهِ مَوْعُودَهُ وَ اطْلُبُوا مَا عِنْدَهُ بِطَاعَتِهِ وَ الْعَمَلِ بِمَحَابِّهِ فَإِنَّهُ لَا يُدْرَكُ الْخَيْرُ إِلَّا بِهِ وَ لَا يُنَالُ مَا عِنْدَهُ إِلَّا بِطَاعَتِهِ وَ لَا تُكْلَانَ فِيمَا هُوَ كَائِنٌ إِلَّا عَلَيْهِ وَ لَا حَوْلَ وَ لَا قُوَّةَ إِلَّا بِاللَّهِ .\r\nأَمَّا بَعْدُ فَإِنَّ اللَّهَ أَبْرَمَ الْأُمُورَ وَ أَمْضَاهَا عَلَى مَقَادِيرِهَا فَهِىَ غَيْرُ مُتَنَاهِيَةٍ عَنْ مَجَارِيهَا دُونَ بُلُوغِ غَايَاتِهَا فِيمَا قَدَّرَ وَ قَضَى مِنْ ذَلِكَ وَ قَدْ كَانَ فِيمَا قَدَّرَ وَ قَضَى مِنْ أَمْرِهِ الْمَحْتُومِ وَ قَضَايَاهُ الْمُبْرَمَةِ مَا قَدْ تَشَعَّبَتْ بِهِ الْأَخْلَافُ وَ جَرَتْ بِهِ الْأَسْبَابُ وَ قَضَى مِنْ تَنَاهِى الْقَضَايَا بِنَا وَ بِكُمْ إِلَى حُضُورِ هَذَا الْمَجْلِسِ الَّذِى خَصَّنَا اللَّهُ وَ إِيَّاكُمْ لِلَّذِى كَانَ مِنْ تَذَكُّرِنَا آلَاءَهُ وَ حُسْنَ بَلَائِهِ وَ تَظَاهُرَ نَعْمَائِهِ فَنَسْأَلُ اللَّهَ لَنَا وَ لَكُمْ بَرَكَةَ مَا جَمَعَنَا وَ إِيَّاكُمْ عَلَيْهِ وَ سَاقَنَا وَ إِيَّاكُمْ إِلَيْهِ ثُمَّ إِنَّ فُلَانَ بْنَ فُلَانٍ ذَكَرَ فُلَانَةَ بِنْتَ فُلَانٍ وَ هُوَ فِى الْحَسَبِ مَنْ قَدْ عَرَفْتُمُوهُ وَ فِى النَّسَبِ مَنْ لَا تَجْهَلُونَهُ وَ قَدْ بَذَلَ لَهَا مِنَ الصَّدَاقِ مَا قَدْ عَرَفْتُمُوهُ فَرُدُّوا خَيْراً تُحْمَدُوا عَلَيْهِ وَ تُنْسَبُوا إِلَيْهِ صَلَّى اللَّهُ عَلَى مُحَمَّدٍ وَ آلِهِ وَ سَلَّمَ . »\r\n« 1 »\r\n2 - مستحب است گواهانى را بر ازدواج گرفت تا نسب وارث اثبات گردد . و چه بسا اين حكمت شامل همه مواردى گردد كه نسب وارث را حفظ مىكند واختلافها را از ميان مىبرد ؛ مثل ثبت در محضر ونظاير آن . در حديثى از امام صادق ( ع ) آمده است : « بيّنه‌ها براى اثبات نسب وارث مقرّر شده است . » « 2 »\r\n3 - مستحب است در ازدواج ، آن هم بدور از زياده روى وريا ، وليمه داده شود ، و بايد از اين طعام به فقرا نيز داده شود و تنها به توانگران وشخصيتها محدود نشود . و نبايد جشن ازدواج را بهانه‌اى قرار داد براى برترى جويى به مردم ، و آنچه قشرهاى آسيب پذير وميانى را به سبب عدم توانايى در همراهى با توانگران به دشوارى افكند . از پيامبر ( ص ) روايت است كه فرمود : « اطعام هنگام ازدواج ازسنتهاى پيامبران است . » « 3 »\r\nونيز پيامبر ( ص ) مىفرمايد : « وليمه روز نخست ، حق است ، و در روز دوم نيكى ، وافزون برآن ريا وشهرت طلبى . » « 4 »\r\n4 - از آداب ازدواج است گزينش وقت مناسب براى زفاف . پس‌دخول در شب بهتر از روز است ، و روز براى وليمه بهتر از شب . درروايتى از امام صادق ( ع ) رسيده است كه : « عروسهايتان را شب زفاف كنيد ، ووليمه را در روز دهيد . » « 5 »\r\n\r\n\r\n","description":"","footnote":"\r\n( 1 ) - الفروع من الكافى ، ج 5 ، ص 370 . وبحار ج 31 باب 28 ص 464\r\n( 2 ) - وسائل الشيعه ، ج 14 ، ص 67 ، باب 43 ، حديث 1 .\r\n( 3 ) - وسائل الشيعه ، ج 14 ، ص 65 ، باب 40 ، حديث 1 . والكافى ج 5 باب الاطعام ص 367 .\r\n( 4 ) - همان ، ص 65 ، باب 40 ، حديث 4 . والكافى همان ص 368 .\r\n( 5 ) - همان ، ص 62 ، باب 37 ، حديث 2 . والفقيه ج 3 ص 401 .\r\n","page_name":" 598 ","page_number":598},
  {"content":"\r\n\r\nاسلام شب زنده دارى را جز در سه مورد نهى كرده كه از آن جمله است زفاف . از پيامبر ( ص ) رسيده است كه فرمود : « شب زنده دارى نيست جز در سه مورد : تهجّد و شب زنده دارى با قرآن ، يا در طلب دانش ، يا عروسىكه به خانه بخت مىرود . » « 1 »\r\n5 - اسلام خوش نمىدارد ساعت گرمى براى زفاف برگزيده شود . به امام باقر ( ع ) خبر رسيد كه مردى در ساعت گرم نيمروز ازدواج‌كرده ، پس حضرت ( ع ) فرمود : « آنها را نمىبينم كه به توافق برسند » پس از هم جدا شدند . « 2 »\r\n6 - نيز اسلام خوش نمىدارد عروسى در روزى صورت پذيرد كه قمر در برج عقرب است . امام صادق ( ع ) مىفرمايد : « هركه به هنگامى كه قمر در برج عقرب است ازدواج كند روى خوبى را نخواهد ديد . » « 3 »\r\n7 - همچنين است هنگام محاق ماه « روزهاى پايانى ماه‌هاى قمرى » امام حسن عسكرى مىفرمايد : « كسى كه به هنگام محاق ماه ازدواج كند بايد تسليم سقط جنين شود . » « 4 »\r\n8 - مستحب است هنگام دخول ، مرد وضو داشته باشد ودعايى را بخواند كه از امام صادق ( ع ) روايت شده است : « هرگاه بر همسرت وارد شدى دست بر پيشانى او بگذار و روى به قبله آور وبگو :\r\n« اللَّهُمَّ بِأَمَانَتِكَ أَخَذْتُهَا وَ بِكَلِمَاتِكَ اسْتَحْلَلْتُهَا فَإِنْ قَضَيْتَ لِى مِنْهَا وَلَداً فَاجْعَلْهُ مُبَارَكاً تَقِيّاً مِنْ شِيعَةِ آلِ مُحَمَّدٍ وَ لَا تَجْعَلْ لِلشَّيْطَانِ فِيهِ شِرْكاً وَ لَا نَصِيباً . »\r\n« 5 »\r\n9 - وهرگاه آهنگ نزديكى كند دعايى را بخواند كه از امام باقر ( ع ) رسيده است :\r\n« اللَّهُمَّ ارْزُقْنِى وَلَداً وَ اجْعَلْهُ تَقِيّاً زَكِيّاً لَيْسَ فِى خَلْقِهِ زِيَادَةٌ وَ لَا نُقْصَانٌ وَ اجْعَلْ عَاقِبَتَهُ إِلَى خَيْرٍ . »\r\n« 6 »\r\n10 - وهنگام نزديكى شايسته نيست زن را به شتاب اندازد ، و نبايد تا وقتى كه نياز زن بر آورده نشده او را رها سازد . اسلام از زبان حضرت على ( ع ) اين چنين به ما تعليم مىدهد : « هرگاه فردى از شما آهنگ همسر خود كرد نبايد او را به شتاب\r\n\r\n\r\n","description":"","footnote":"\r\n( 1 ) - همان ، ص 63 ، باب 37 ، حديث 5 . ومستدرك الوسائل ج 5 باب 34 ص 117 .\r\n( 2 ) - همان ، ص 63 ، باب 38 ، حديث 1 . والكافى ج 5 باب الوقت ص 366 .\r\n( 3 ) - همان ، ص 80 ، باب 54 ، حديث 1 . والتهذيب ج 7 باب 41 ص 461 .\r\n( 4 ) - همان ، ص 80 ، باب 54 ، حديث 3 .\r\n( 5 ) - وسائل الشيعه ج 14 ، ص 81 ، باب 55 ، حديث 2 . والكافى ج 5 باب العقول ص 500 .\r\n( 6 ) - همان ، ص 82 ، باب 55 ، حديث 5 . والتهذيب ج 7 باب 36 ص 411 .\r\n","page_name":" 599 ","page_number":599},
  {"content":"\r\n\r\nافكند ، زيرا زنان نيز نيازهايى دارند . » « 1 » حكمت اين كار آن است كه اگر زنى كامياب نشود چه بسا در انديشه مرد ديگرى افتد . امام صادق ( ع ) مىفرمايد : « چه بسا كسى از شما با همسرش همبستر شود وزنش از او چنان جدا شودكه اگر حتى مرد زنگى را هم ببيند به او در آويزد . پس هر كسى آهنگ همسر خود كرد بايد ميان آن دو ملاعبه‌اى صورت پذيرد كه اين بهتراست . » « 2 »\r\n11 - مستحب است اگر مردى با ديدن زنى ديگر غريزه‌اش به هيجان آيد سراغ همسر خويش آيد و از او كام بگيرد . على ( ع ) به ما تعليم مىدهد كه : « هرگاه كسى از شما زنى را ديد كه از او خوشش‌آمد ، كام از زن خود گيرد ، زيرا زن او همان دارد كه آن زن ، پس نبايد در قلبش براى شيطان راهى قرار دهد كه نگاه او را از زنش متوجه آن ديگرى كند . » « 3 »\r\n12 - ولى شايسته نيست آدمى با شهوت زن ديگرى خود را تحريك‌كند وسپس به شهوت آن زن با همسر خويش در آميزد ، اين عمل برحسب روايت رسيده از پيامبر ( ص ) مكروه است . چون ، پيامبر ( ص ) مىفرمايد : « اى على ! با شهوت زن ديگرى با همسرت نزديكى مكن ، زيرا در اين صورت من از آن بيم دارم كه اگر نطفه فرزندى منعقدگردد ، كودك شما نامرد و بى عقل باشد . » « 4 »\r\n13 - برخى از فقها ، هنگام ميل و رغبت زن ، آميزش با او رامستحب مىدانند ، وحديث پيامبر ( ص ) را مىآورند كه به مردى فرمود : « آيا با روزه وارد صبح شدى ؟ عرض كرد : خير .\r\nفرمود : « پس تهيدستى را اطعام كردى ؟ » عرض كرد : خير .\r\nپيامبر ( ص ) فرمود : « پس نزد همسرت برو و با او آميزش كن ، كه او براى تو به منزله صدقه است . » « 5 »\r\n14 - شرعاً اشكالى ندارد كه مرد با هر وسيله ممكنى همسرش را از نظر جنسى كامياب نمايد ، ولى نبايد در كاميابى همسرش از چيزى جز اعضاى خودش\r\n\r\n\r\n","description":"","footnote":"\r\n( 1 ) - همان ، ص 83 ، باب 56 ، حديث 4 . وبحار ج 100 باب 8 ص 287 .\r\n( 2 ) - همان ، ص 82 ، باب 56 ، حديث 3 . والفقيه ج 3 باب النوادر ص 559 .\r\n( 3 ) - همان ، ص 73 ، باب 47 ، حديث 3 .\r\n( 4 ) - همان ، ص 188 ، باب 150 ، حديث 1 . والفقيه همان ص 551 .\r\n( 5 ) - همان ، ج 14 ، ص 75 ، باب 49 ، حديث 1 . والكافى همان ص 495 .\r\n","page_name":" 600 ","page_number":600},
  {"content":"\r\n\r\n« اعضاى مرد » بهره گيرد . امام صادق ( ع ) مىفرمايد : « اشكالى ندارد كه مرد در كاميابى با همسرش از همه قسمتهاى بدن خود كمك بگيرد ، ولى نبايد با ابزارى غير از پيكر خود به كامگيرى بپردازد . » « 1 »\r\n15 - اگر چه نگاه كردن به شرمگاه همسر جايز است ، ولى هنگام‌آميزش كراهت دارد ، چنان كه سخن گفتن در آن حال نيز مكروه است .\r\nدر احاديثى از پيامبر ( ص ) رسيده است كه : « نگاه كردن به فرج زنان مكروه است زيرا كورى به بار مىآورد ، ونيز مكروه است سخن گفتن به هنگام جماع كه لالى در پى دارد ، ونيز آميزش جنسى زير آسمان مكروه است . » « 2 »\r\n16 - مستحب است هر يك از زن و شوهر پس از جماع براى پاك‌كردن موضع ، از دستمالى جداگانه استفاده كنند و يك دستمال به كار نبندند . پيامبر ( ص ) به على ( ع ) مىفرمايد : « با همسرت نزديكى مكن مگر آن كه تو دستمالى داشته باشى واو دستمالى ، و خود را با يك دستمال تميز نكنيد تا مبادا شهوت بر شهوت قرار گيرد ، كه اين كار دشمنى ميان شما دو را در پى دارد . » « 3 »\r\n17 - از حديثى چنين دريافت مىشود كه هنگام عجله يا داشتن مشغله اى كه‌آدمى را به شتاب اندازد ، جماع كراهت دارد . امام صادق ( ع ) فرمود : « انسانى كه خضاب كرده جماع نمىكند » راوى عرض كرد : فدايت‌گردم چرا انسانِ خضاب كرده جماع نمىكند ؟ فرمود : « زيرا او محتصر « داراى مشغله ذهنى و شتابزدگى » است » « 4 » .\r\n18 - همچنين بلافاصله پس از خوردن غذا با شكم پر نبايد همبستر شد . از امام صادق ( ع ) روايت است كه فرمود : « سه چيز بدن را ويران مىكند و چه بسا آدمى را بكشد : با شكم پر به حمام رفتن ، با شكم پر با همسر آميزش كردن وازدواج با پير زنان . » « 5 »\r\n\r\n\r\n","description":"","footnote":"\r\n( 1 ) - وسائل الشيعه ج 14 ، ص 77 ، باب 51 ، حديث 2 . والكافى ج 5 باب نوادر ص 497 .\r\n( 2 ) - همان ، ص 85 ، باب 59 ، حديث 6 .\r\n( 3 ) - همان ، ج 14 ، ص 188 ، باب 150 ، حديث 1 . والفقيه ج 3 باب النوادر ص 551 .\r\n( 4 ) - همان ، ص 88 ، باب 61 ، حديث 1 . والتهذيب ج 7 باب 36 ص 413 .\r\n( 5 ) - همان ، ص 191 ، باب 152 ، حديث 1 . والفقيه همان ص 555 .\r\n","page_name":" 601 ","page_number":601},
  {"content":"\r\n\r\n19 - شايسته است در اين اوقات كه در حديث امام باقر ذكر شده از مباشرت خوددارى كرد . ظاهراً آنچه همه اينها را گرد مىآورد حالت اضطراب وخوف است كه بر كودك حتى زن و شوهر اثرمىنهد . از امام ( ع ) پرسيدند : آيا وقتى هست كه جماع حلال در آن مكروه باشد ؟ حضرت ( ع ) فرمود : « آرى ، بين طلوع فجر وطلوع‌آفتاب ، و از غروب آفتاب تا غروب شفق « يعنى سرخى آسمان » ، و در شب و روز خسوف وكسوف ، و در شب و روزى كه باد سياه ياسرخ يا زرد بوزد ، و شب و روزى كه در آن زمين لرزه پيش آيد . »\r\nامام ( ع ) سپس فرمود : « به خدا سوگند ، هر كس در اين اوقات كه پيامبر جماع در آن را نهى كرده وخبر اين روايت به او رسيده ، با همسر خود همبستر شود وخداوند كودكى به دو دهد ، آنچه وى را خوش آيد در كودكش نبيند . » « 1 »\r\nو ممكن است هر گونه حالت اضطراب زايى همين حكم را داشته باشد ، همچون آميزش هنگام ترس از سلطان ستمگر يا در وضعيتهاى جنگى ونظاير آن .\r\n20 - پيامبر ( ص ) نهى فرموده از اين كه در شب اول و شب نيمه و شب آخر ماه‌هاى قمرى همبسترى كنند ، و به على ( ع ) مىفرمايد : « اى على در شب اول ماه ونيمه ماه و آخر ماه همبسترى مكن ، كه هر كس چنين كند بيم آن مىرود كودكش كودن از كار در آيد . » « 2 »\r\n21 - از نظر اسلام كراهت دارد مردى پس از بازگشت از سفر شبانگاه بر خانواده‌اش وارد شود ، و بهتر است تا صبح شكيبايى كند . در حديثى از امام صادق ( ع ) روايت است كه فرمود : « كراهت دارد مردى كه شبانگاه از سفر رسيده بر خانواده‌اش وارد شود ، بلكه بايد تا صبح صبر كند . » « 3 »\r\n22 - نيز كراهت دارد مردى در شب مسافرت كه غالباً با اضطراب همراه است و احتمال ضعف مىرود ، با همسرش همبستر شود . از پيامبر ( ص ) رسيده است كه حضرت ( ص ) كراهت داشت مرد در شبى مباشرت كند كه آهنگ سفر دارد . « 4 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 89 ، باب 62 ، حديث 1 . والكافى ج 5 باب الاوقات ص 498 .\r\n( 2 ) - همان ، ص 90 ، باب 64 ، حديث 1 . والكافى همان ص 499 .\r\n( 3 ) - همان ، ص 93 ، باب 65 ، حديث 1 . والكافى همان .\r\n( 4 ) - همان ، ص 189 ، باب 150 ، حديث 2 . وطب الائمه فى الجماع ص 132 .\r\n","page_name":" 602 ","page_number":602},
  {"content":"\r\n\r\nچنين است هنگام سفرهاى كوتاه . در حديثى از پيامبر رسيده است كه فرمود :\r\n« اى على ، هنگامى كه براى سفرهاى كوتاه به مدت سه شبانه روز از خانه خارج مىشوى با همسرت در نياميز كه اگر فرزندى از شما پديد آيد يار ستمگر خواهد شد . » « 1 »\r\n23 - اسلام دستور مىدهد همبستر شدن در پنهان صورت پذيرد نه در حضور هوو و يا فرزندى كه صداى آنها را مىشنود وپيكرشان را مىبيند . از امام صادق ( ع ) روايت شده است كه فرمود : پيامبر ( ص ) فرموده است : « سوگند به خدايى كه جان من در يد قدرت اوست ، اگر مردى با زنش در آميزد در حالى كه كودكى بيدار آن دو را مىبيند وصدايشان را مىشنود و صداى نفسهاى زن و شوهر به گوش او مىرسد اين كودك روى رستگارى را نخواهد ديد ، اگر پسر باشد زناكار خواهد شد ، و اگر دختر باشد زانيه خواهد شد . »\r\nحديث مىافزايد : « هرگاه على بن الحسين ( ع ) آهنگ همبسر شدن داشت ، در را مىبست وپرده‌ها را مىانداخت وخدمتگزاران را بيرون مىكرد . » « 2 »\r\n24 - اسلام كراهت دارد كسى زير آسمان يا روى بام ساختمان يا در برابر خورشيد يا زير درختان ميوه دار جماع كند .\r\nاحاديث حاكى از كراهت همبستر شدن رو و يا پشت به قبله ، يا در حال برهنگى كامل ، يا در كشتى يا بر سر راه . امام صادق ( ع ) به نقل از پدرانش فرموده است : « پيامبر نهى مىكرد از اين كه مردى رو به قبله ، يا بر سر راهى آباد با زنش در آميزد وهركه چنين كند لعنت خدا و فرشتگان و همه مردم بر او باد . » « 3 »\r\nاسلام كراهت دارد كه مردى ايستاده مباشرت كند و آن را كار درازگوشان مىداند . در حديثى نبوى آمده است : « اى على ، ايستاده با زنت جماع نكن كه اين كار درازگوشان است . » « 4 »\r\nنيز مباشرت پس از احتلام كراهت دارد . پيامبر ( ص ) مىفرمايد : « كراهت دارد مردى پس از احتلام ، با زنش در آميزد ، مگرآن كه از احتلام غسل كند ، پس اگر بعد از احتلام و بدون غسل با زنش درآميخت وفرزندى ديوانه از او پديد آمد هيچ كس جز خود را نكوهش نكند . » « 5 »\r\n\r\n\r\n","description":"","footnote":"\r\n( 1 ) - همان ، ج 14 ، ص 189 ، باب 150 ، حديث 1 . والفقيه ج 3 باب النوادر ص 553 .\r\n( 2 ) - وسائل الشيعه ج 14 ، ص 94 ، باب 67 ، حديث 2 . والكافى ج 5 ص 500\r\n( 3 ) - همان ص 98 ، باب 69 ، حديث 3 . والفقيه ج 4 ص 3 .\r\n( 4 ) - همان ، ص 189 ، باب 150 ، حديث 1 . والفقيه ج 3 باب النوادر ص 551 .\r\n( 5 ) - همان ، ص 99 ، باب 70 ، حديث 1 . والفقيه همان ص 556 .\r\n","page_name":" 603 ","page_number":603},
  {"content":"\r\n\r\n25 - اسلام دستور مىدهد هنگام مباشرت بايد به خداى توجه كرد و از شر شيطان به دو پناه برد . امير المؤمنين ( ع ) مىفرمايد : « هرگاه كسى از شما مباشرت كرد بايد بگويد :\r\nبسم اللَّه وباللَّه اللهم جَنِّبْنِى الشيطانَ وَجَنِّبِ الشيطان ما رزقتنى . »\r\nوسپس فرمود : « پس اگر خداوند كودكى به آن دو داد هرگز شيطان زيانى به دو نرساند . » « 1 »\r\n26 - اسلام توصيه مىكند پيش از مباشرت با زن حامله وضو گرفته شود . پيامبر ( ص ) مىفرمايد : « اى على ، هرگاه زنت باردار شد ، با او نزديكى مكن مگر آن كه وضو داشته باشى . » « 2 »\r\n27 - اسلام از اينكه مرد براى مدتى با همسرش آميزش جنسى نداشته باشد ، نهى كرده است ، چه بسا اين كار موجب فساد وتباهى زن گردد .\r\nامام صادق ( ع ) مىفرمايد : « هركه چند زن داشته باشد ، و با آنهانزديكى نكند ، و يكى از آنها زنا كند گناهش به گردن او خواهد بود . » « 3 »\r\n28 - اسلام نهى كرده از اين كه از پشت زنان با ايشان نزديكى گردد . پيامبر ( ص ) مىفرمايد : « پشت زنان امت من بر مردان امت من حرام است . » « 4 »\r\n29 - اسلام مردان را به غيرت « يعنى احساس مسؤوليت نسبت به ناموس خود » دستور مىدهد ، و زنان را از غيرت « يعنى رشك بردن وبدگمانى » نسبت به مردان خود باز مىدارد ، و به شكيبايى بر غيرت « وناموس‌پرستى » مردان دستورشان مىدهد . امام صادق ( ع ) مىفرمايد : « خداوند غيور است و هر غيورى را دوست دارد و از غيرت اوست كه بدكاريها را - چه پيدا و چه پنهان - حرام كرده است . » « 5 »\r\nامام ( ع ) در حديث ديگرى مىفرمايد : « خداوند جهاد را بر مردان و زنان واجب كرد . جهاد مرد آن است كه مال وخونش را بدهد و در راه خدا كشته شود ، وجهاد زن آن است كه بر آزار همسرش وغيرت او صبر كند . » « 6 »\r\n\r\n\r\n","description":"","footnote":"\r\n( 1 ) - همان ، ص 96 ، باب 68 ، حديث 3 . والكافى باب القول ج 5 ص 503 .\r\n( 2 ) - همان ، ص 189 ، باب 150 ، حديث 1 . والفقيه همان ص 553 .\r\n( 3 ) - همان ، ص 100 ، باب 71 ، حديث 2 . والكافى باب نوادر ج 5 ص 556 .\r\n( 4 ) - وسائل الشيعه ج 14 ، ص 101 ، باب 72 ، حديث 2 . والفقيه ج 3 باب النوادر ص 468 .\r\n( 5 ) - همان ، ص 108 ، باب 77 ، حديث 2 .\r\n( 6 ) - همان ، ص 111 ، باب 78 ، حديث 6 . والفقيه همان باب حق الزوج ص 439 .\r\n","page_name":" 604 ","page_number":604},
  {"content":"\r\n\r\nامير المؤمنين ( ع ) مىفرمايد : « غيرت زن كفر است وغيرت مرد ايمان » « 1 »\r\n30 - شرع براى مرد حقوق بسيارى را بر عهده زن نهاده است ، تا او را از كامجويى ولذت طلبى در جاى ديگر مصون بدارد .\r\nدر حديثى از امام صادق ( ع ) آمده است كه فرمود : « زنى نزد پيامبر ( ص ) آمد و عرض كرد : يا رسول اللَّه ، حق شوهر بر همسرچيست ؟ فرمود : « بيش از آن است كه تصور مىكنيد . »\r\nآن زن عرض كرد : بخشى از آن را به من بگوييد .\r\nپيامبر ( ص ) فرمود : « زن حق ندارد جز با اجازه شوهرش روزه مستحبى بگيرد ، يا از خانه بيرون رود . زن بايد بهترين عطر خود را بزند ، وبهترين جامه خويش را بر تن كند وزيباترين آرايش خود را به‌كار برد و بام وشام ، خويش را به شوهرش عرضه كند و حقوق مرد بر زن بيش از اينهاست . » « 2 »\r\nدر حديثى از پيامبر ( ص ) آمده است كه : « حلال نيست زنى بخوابد پيش از آن كه خود را بر شوهرش عرضه كند ، جامه خود را از تن برگيرد ، وزير روانداز مرد رود ، و پوست خود را به پوست او بچسباند و اگر چنين كند خود را به شوهرش عرضه داشته است . » « 3 »\r\n31 - حقوق ووظايف زن و شوهر طرفينى است ، و هر كدام از آنها ديگرى را به خشم آورد عذاب خداوندى از آن او خواهد بود . درحديثى از پيامبر ( ص ) ، آداب رفتار زن و شوهر بيان شده است : « اگر زنى شوهرش را بيازارد نماز و كارهاى نيك او پذيرفته نيست ، مگر آن كه شوهر خود را راضى كند ، و اگر چنين نكند حتى در صورتىكه عمرش را روزه بگيرد و شب زنده دارى كند وبرده‌ها آزاد نمايد واموالش را در راه خدا انفاق كند باز نخستين كسى خواهد بود كه به‌آتش در مىآيد » . سپس حضرت رسول ( ص ) فرمود : « مرد نيز همين كيفر را خواهد داشت اگر زنش را بيازارد وبدو ستم كند ، و هر كس بر بداخلاقى زنش شكيبايى كند و آن را به روز جزا واگذارد ، خداوند براى هر بار صبر پاداشى به دو دهد مانند پاداشى كه خداوند به حضرت ايوب ( ع ) در صبر بر مصيبتش عنايت كرد . » « 4 »\r\n\r\n\r\n","description":"","footnote":"\r\n( 1 ) - همان ، ج 14 ، ص 111 ، باب 78 ، حديث 8 . بحارج 100 باب 4 ص 252 .\r\n( 2 ) - همان ، ص 112 ، باب 79 ، حديث 2 . والكافى همان باب حق الروج ص 508 .\r\n( 3 ) - همان ، ص 126 ، باب 91 ، حديث 5 .\r\n( 4 ) - وسائل الشيعه ، ج 14 ، ص 116 ، باب 82 ، حديث 1 ، حديث مفصل است و ما تنهاقسمتى از آن را آورده‌ايم .\r\n","page_name":" 605 ","page_number":605},
  {"content":"\r\n\r\nحتى شايسته نيست طولانى شدن نماز زن ، توجيه كننده خوددارى زن از اهميت دادن به شوهر وپاسخ به تمايلات او باشد .\r\nپيامبر ( ص ) به زنان مؤمن چنين تعليم مىدهد : « نماز خود راطولانى نكنيد تا شوهرانتان را بازداريد . » « 1 »\r\n32 - پيامبر ( ص ) بسيار مردان را به زنان توصيه مىكرد و مى فرمود : « بيشتر اهل بهشت زنان مستضعف هستند كه خداوند ضعف آنها رادانسته و بر آنها رحم كرده است . » « 2 »\r\nنيز پيامبر ( ص ) مىفرمايد : « بهترين شما بهترين شماست براىخانواده‌اش ، و من بهترين شما هستم نسبت به خانواده‌ام . » « 3 » در جاىديگرى پيامبر اكرم ( ص ) فرموده :\r\n« نفرين باد ونفرين بر كسى كه نانخور خود را تباه سازد . » « 4 »\r\nامير المؤمنين ( ع ) در نامه‌اى به پسرش امام حسن ( ع ) مىفرمايد : « كارى را به زن مسپار كه از مسائل شخصى او فزون باشد ، كه اين براى وضع او بهتر ، و براى خيال او خشنود كننده‌تر ، و براى زيبايى او ماندنىتر است ، زيرا زن گل است نه قهرمان . » « 5 »\r\nپيامبر ( ص ) كارها را ميان صديقه كبرى فاطمة زهرا سلام اللَّه عليها وهمسرش امام على ( ع ) تقسيم مىكرد و كارهاى داخل خانه را به فاطمه مىسپرد و كارهاى بيرون خانه را به على « 6 » .\r\n\r\n\r\n","description":"","footnote":"\r\n( 1 ) - همان ، ص 117 ، باب 83 ، حديث 1 . الكافى ج 5 باب كراهيه ان تمنع النساء ص 508 .\r\n( 2 ) - همان ، ص 119 ، باب 86 ، حديث 4 . الفقيه ج 3 ص 468 .\r\n( 3 ) - همان ، ص 122 ، باب 88 ، حديث 8 . ومكارم الاخلاق فى حق الزوج ص 216 .\r\n( 4 ) - همان ، ص 22 باب 88 حديث 6 . والفقيه همان ص 555 .\r\n( 5 ) - همان ، ص 120 ، باب 87 ، حديث 1 ، حديث مفصلتر از اين است . 7 - وسائل الشيعه ، ص 123 ، باب 89 ، حديث 1 . الكافى همان باب اكرم الزوجه ص 510 .\r\n( 6 ) - همان ص 123 باب 87 حديث 1 ومستدرك الوسائل ج 13 باب 17 ص 48 .\r\n","page_name":" 606 ","page_number":606},
  {"content":"\r\n\r\n\r\nفصل نهم : طلاق\r\n\r\nمقدمه\r\nطلاق به معناى جدايى بين زوجين بر اساس‌شرايط و احكام شرعى است .\r\nطلاق - ذاتاً - جايز است ، اما كراهت بسيار زيادى دارد . در حديث شريفى از حضرت امام صادق ( ع ) آمده است كه رسول خدا ( ص ) فرمودند :\r\n« مَا مِنْ شَىْءٍ أَحَبَّ إِلَى اللَّهِ عَزَّ وَ جَلَّ مِنْ بَيْتٍ يُعْمَرُ بِالنِّكَاحِ وَ مَا مِنْ شَىْءٍ أَبْغَضَ إِلَى اللَّهِ عَزَّ وَ جَلَّ مِنْ بَيْتٍ يُخْرَبُ فِى الْإِسْلَامِ بِالْفُرْقَةِ يَعْنِى الطَّلَاقَ »\r\n« 1 »\r\n« هيچ چيزى نزد خدا محبوبتر از خانه‌اى كه با ازدواج آباد شود نيست ، و هيچ چيزى نزدخدا مبغوضتر « منفورتر » از خانه‌اى كه با جدايى « يعنى طلاق » خراب شود وجودندارد » .\r\nو از امام صادق ( ع ) نيز روايت شده است كه :\r\n« مَا مِنْ شَىْءٍ مِمَّا أَحَلَّهُ اللَّهُ أَبْغَضَ إِلَيْهِ مِنَ الطَّلَاقِ وَ إِنَّ اللَّهَ عَزَّ وَ جَلَّ يُبْغِضُ الْمِطْلَاقَ الذَّوَّاقَ »\r\n« 2 » و « 3 » .\r\n« هيچ چيزى از آنچه خدا آن را حلال كرده ، منفورتر از طلاق نيست ، وخداوند عز وجل از شخص هوسبازى كه زياد طلاق مىدهد نفرت دارد » .\r\nاسلام به تداوم رشته ازدواج بين زوجين و نگهدارى كيان خانواده اهتمام وافرى دارد .\r\nشايسته است كه مرد ، به عنوان مسؤول و سرپرست خانواد ، در حل‌مشكلات بوجود آمده بين او وهمسرش به بهترين صورت بكوشد و تمام راههاى محافظت از رابطه زناشويى را در پيش گيرد .\r\n\r\n\r\n","description":"","footnote":"\r\n( 1 ) - وسائل الشيعة ج 15 ، ص 266 ، ابواب مقدمات الطلاق ، الباب 1 ، ح 1 .\r\n( 2 ) - همان ج 15 ، ص 267 ، ح 5 . والكافى ج 6 ، ص 54 .\r\n( 3 ) - المِطلاق الذّوّاق : يعنى مردى كه بخاطر هوسبازى ، كامجويى ولذت خواهى بطور مكرر ازدواج مىكند وسپس طلاق مىدهد .\r\n","page_name":" 607 ","page_number":607},
  {"content":"\r\n\r\nاما اگر اختلافات ومشكلات پيش آمده جدى وخطرناك شده وحل درونى آنها توسط خود زوجين غير ممكن بود ، به گونه‌اى كه ترس از ايجاد جدايى بين دونفر باشد - بنابر تذكر قرآن - شايسته است كه قبل از فكر طلاق براى حل مشكل به نزديكان دو طرف مراجعه شود ، وافراد خانواده مرد نماينده‌اى وخانواده زن نماينده‌اى ديگر به عنوان دو داور از ميان خود انتخاب كنند تا اسباب اختلاف وجدايى را بررسى كرده در باره راههاى حل مشكل وآشتى وتوافق با يكديگر گفتگو كنند وهنگامى كه دو داور به راه حلى رسيدند كه زوجين را راضى مىكند اقدامات عملى را در پيش گيرند ، البته وقتى كه زوجين به بقاى كيان خانواده وعدم جدايى راغب باشند ، از راه حل پيشنهادى استقبال خواهند كرد و همه چيز به حالت طبيعى باز خواهد گشت ، خداوند سبحان مىفرمايد :\r\nوَ إِنْ خِفْتُمْ شِقَاقَ بَيْنِهِمَا فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِهَا إِنْ يُرِيدَا إِصْلَاحاً يُوَفِّقِ اللَّهُ بَيْنَهُمَا إِنَّ اللَّهَ كَانَ عَلِيماً خَبِيراً « 1 »\r\n« و اگر از جدايى وشكاف ميان آن دو « همسر » بيم داشته باشيد ، يك داور ازخانواده شوهر ، و يك داور از خانواده زن انتخاب كنيد « تا به كار آنان رسيدگىكنند » . اگر اين دو داور ، تصميم به اصلاح داشته باشند ، خداوند به توافق آنهاكمك مىكند ؛ زيرا خداوند ، دانا وآگاه است « و از نيّات همه ، باخبر است . »\r\nبنابراين روى آوردن سريع به طلاق ، بدون تأمل ودرنگ و بدون امتحان راههاى ديگرى كه از وقوع آنچه احاديث شريف آن را منفورترين حلال‌دانسته‌اند جلوگيرى كند ، در شريعت اسلامى امرى نكوهيده است .\r\n\r\n1 - شرايط\r\nهنگامى كه پيوند زوجيت بين مرد و زن بر طبق احكام شرعى مندرج در باب نكاح منعقد شد ، گسسته ومنحل نمىشود مگر بر حسب شرايط و احكام معينى كه خود شرع آن را مقرر كرده ، ومسلّم است كه هدف از اين شرايط و احكام ، حفظ و نگهدارى اين پيوند از جدايى به هر نحو ممكن و جلوگيرى از راههاى بازى با اين پيوند مقدس به خاطر هواهاى نفسانى وخودخواهيها است .\r\n\r\n\r\n","description":"","footnote":"\r\n( 1 ) - نساء ، 35 .\r\n","page_name":" 608 ","page_number":608},
  {"content":"\r\n\r\nما در ابتدا شرايط مطلِّق « طلاق دهنده » ومطلَّقَه « طلاق شونده » « 1 » و طلاق را بيان مىكنيم :\r\n\r\n2 - شرايط مطلِّق :\r\nمطلِّق بايد شرايط عمومى اهليّت يعنى بلوغ ، عقل ، اختيار و قصد را داشته باشد .\r\nالف : بنابراين انجام طلاق از سوى كودك نابالغ صحيح نيست ، همچنين است نسبت به ديوانه و كسى كه مجبور به طلاق شده ونيز كسى كه صيغه طلاق را بدون قصد وقوع حقيقى آن و از روى بذله گويى و شوخى ، يا بطور سهوى و يا در حالت خواب تلفظ مىكند .\r\nب : مست و كسى كه به سبب استعمال مواد مخدر و مانند آن هوش خود را ازدست داده ، طلاقشان صحيح نيست . همچنين است هر كسى كه عقلش زايل وقدرتش در تمييز وشناخت خير وشر به هر دليل از بين رفته باشد .\r\n\r\n3 - شرايط مطلَّقه\r\nزوجه‌اى كه طلاق دادن او در نظر است شرايطى دارد :\r\nالف : بايد همسر دائمى باشد ، بنابراين براى همسر موقت « يعنى عقد متعه » طلاق‌نيست .\r\nب : در صورت حاضر بودن زوج با زوجه در يك شهر واحد ، بايد زوجه ازحيض و نفاس پاك باشد .\r\nجيم : بايد زن در دوره پاكى از حيض و نفاس باشد كه زوج با او در آن دوره نزديكى نكرده باشد .\r\nاكنون توجه شما را به بيان جزئيات اين شرايط جلب مىكنيم :\r\nاول : شرط طهارت از حيض منحصراً نسبت به زوجه‌اى كه به او دخول شده وحامله هم نيست مىباشد ، اما طلاق زوجه قبل از دخول صحيح است ، حتى اگر در حالت حيض باشد ، و همچنين است طلاق دادن زن حامله در حالت حيض « 2 » .\r\n\r\n\r\n","description":"","footnote":"\r\n( 1 ) - چون در زبان فارسى براى دو واژه مطلق ( مرد طلاق دهنده ) ومطلقه ( زن‌طلاق گيرنده ) معادل مناسبى نيافتيم واستفاده از دو معادل فارسى داخل پرانتزنيز خالى از اشكال و در همه جا مناسب ودقيق نيست ، فلذا همان‌دو واژه مطلق ومطلقه را كه كاملًا رسا وواضح است ، مىآوريم تا ابهام‌واشكالى باقى نماند . - مترجم\r\n( 2 ) - اجتماع حيض با حامله بودن به رغم ندرت ، ممكن است .\r\n","page_name":" 609 ","page_number":609},
  {"content":"\r\n\r\nدوم : اگر زوج از زوجه دور باشد بنابر آنچه به مبانى فقهى نزديكتر است ، طلاق دادن اوصحيح است ، حتى اگر زن در حالت حيض يا نفاس باشد ، چه مرد توانايى به دست آوردن خبر از حال زن را داشته باشد يا نه .\r\nسوم : اگر زوج از زوجه در همان دوره پاكى از حيض و نفاس كه با او نزديكى كرده دور شود ، بنابر احتياط بايد منتظر باشد تا زوجه در خلال اين مدت بر حسب معمول به دوره پاكى ديگر منتقل شود ، وسپس او را طلاق دهد ، اگر چه بنابر آنچه به قواعد فقهى نزديكتر است طلاق غايب مطلقاً صحيح است .\r\nچهارم : زوجى كه در شهر زوجه حاضر است ، اگر اطلاع از حال زوجه از جهت پاك بودن يا نبودن او برايش ممكن نيست ، حكم او حكم زوج غائب است .\r\nپنجم : طلاق دادن زوجه يائسه ، نابالغ « 1 » وحامله در دوره پاكى از حيض پس از نزديكى كردن با وى جايز است .\r\nششم : طلاق دادن زن مسترابه « زنى كه در سن حيض است اما به خاطر سببى طبيعى و يا به جهت مرض ، حيض نمىشود » در دوره پاكى از حيض و نفاس پس از گذشت سه ماه از آخرين بارى كه همسرش با او نزديكى كرده صحيح‌است .\r\nهفتم : وقتى كه زن از عادت ماهانه يا نفاس پاك شود طلاق دادنش صحيح است حتى اگر پيش از غسل كردن باشد .\r\nهشتم : طلاق نسبت به همسر موقت « متعه » واقع نمىشود ، چرا كه جدايى بين آن دو بعد از تمام شدن مدت و يا بخشيدن بقيه مدت به همسر توسط شوهر واقع مىشود و با اين امر جدا مىشوند ونيازى به طلاق نيست ومشروط به هيچيك از شرايط مذكور نيز نخواهد بود .\r\n\r\n4 - شرايط طلاق\r\nدر صحت طلاق امور ذيل شرط است :\r\nاول : جارى كردن طلاق با عبارت انشائى صريح و نه با عبارت اخبارى يا كنايه‌اى ، بنابراين عبارت صحيح طلاق شامل كلمه « طالق » همراه با عبارت ديگرى مانند ضمير ،\r\n\r\n\r\n","description":"","footnote":"\r\n( 1 ) - لازم است اشاره كنيم كه نزديكى با زوجه صغير ( نابالغ ) همانگونه كه در احكام نكاح گذشت ، حرام است .\r\n","page_name":" 610 ","page_number":610},
  {"content":"\r\n\r\nاشاره ، يا نامى كه زوجه را معين مىكند است ، بنابراين مىگويد « أنتِ طالق » « تو طلاق داده شده‌اى » يا « هذه‌طالق » « اين طلاق داده شد » و به او اشاره مىكند يا مىگويد « فلانة طالق » « فلانى طلاق داده شده » ونامش را ببرد ، يا هر لفظ ديگرى كه مطلقه را معين ومشخّص كند .\r\nاما عبارتهاى خبرى مثل اين گفته « أنتِ مطلقة » « تو مطلقه هستى » يا « طلقتُ زوجتى » « همسرم را طلاق دادم » ، يا كنايه‌هايى مثل « برو نزدخانواده‌ات » يا « من رابطه اى با تو ندارم » و شبيه به اين ، صحيح نبوده و طلاق با آن واقع نمىشود .\r\nدوم : مشهور فقهاى متأخر آن است كه گفتن عبارت طلاق ، براى كسى كه توانايى آن را دارد ، بايد به زبان عربى باشد ، حال آنكه از دلايل شرعى چنين‌حكمى مگر درباره عرب زبانان برنمىآيد ، هر چند بنابر احتياط واجب مىبايست به دليل اهتمام زياد شريعت به امر خانواده ، به قول مشهور علما عمل نمود .\r\nسوم : شرط ديگر تلفظ عبارت طلاق براى كسى است كه قادر به بيان آن مىباشد ، طلاق دادن با اشاره و يا نوشتار كفايت نمىكند ، اين رأى مشهور بين فقها است وموافق احتياط وجوبى است ، هرچند در اينجا روايتى در جواز طلاق دادن به وسيله نوشتن همراه با قصد و با حضور شهود وفراهم آمدن ساير شرايط ، نسبت به شخصى كه از همسرش غائب است وجود دارد .\r\nاما طلاق دادن كسى كه از سخن گفتن ناتوان است « مانند فرد لال » بانوشتن يا اشاره اشكالى ندارد .\r\nچهارم : عدم تعليق طلاق به شرطى ، مثل اين گفته كه : « اگر فرزندم از سفر بازگردد تو طلاق داده مىشوى » يا « اگر از خانه بدون اجازه من خارج شوى طلاق‌داده مىشوى » كه طلاق در اينجا چون معلَّق به شرط مى باشد ، باطل است .\r\nپنجم : شهادت دو نفر بر طلاق ، كه در شهادت طلاق امور ذيل شرط است :\r\nالف : دو نفر شاهد طلاق را بشنوند يا ببينند « اگر كه طلاق با اشاره و يا به صورت نوشتارى باشد » وتفاوتى ندارد كه شنيدن با درخواست مطلِّق باشد يا بدون درخواست وى .\r\nب : دو نفر شاهد ، بايد عادل باشند .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nجيم : بايد هر دو شاهد در حين شنيدن صيغه طلاق يا ديدن آن ، با هم باشند .\r\nدال : همانگونه كه اشاره كرديم بايد شاهدان دو نفر و مرد باشند ، بنابراين شهادت زنان در مورد طلاق چه بطور مستقل و چه همراه مردان صحيح نيست .\r\n\r\nفروع مسأله :\r\nاول : جايز است كه شوهر ، شخص ديگرى را براى طلاق دادن هسمرش وكيل كندوتفاوتى ندارد كه شوهر در شهر حاضر يا غايب باشد .\r\nدوم : گفته‌اند كه جايز است شوهر همسرش را براى طلاق دادن خود وكيل نمايد ، و اين قول اشكالى ندارد اگر به اين معنا باشد كه حقيقتا شخص طلاق دهنده شوهر باشد وهمسر را براى اجراى طلاق به جانشينى خود وكيل مىگرداند . اما اگر وكالت به معناى قراردادن طلاق به دست خود زن باشد ، و او خودش را هر وقت كه خواست طلاق دهد ، اين مسئله اشكال دارد ، چرا كه مخالف با حكم خداوند سبحان كه طلاق را در دست مرد قرار داده مىباشد .\r\nسوم : اگر طلاق سه بار تكرار شود ، بدون اينكه در خلال آن رجعتى صورت‌گيرد ، مثلًا بگويد « أنتِ طالق ، أنتِ طالق ، أنتِ طالق » : « تو طلاق داده‌اى ، تو طلاق‌داده‌اى ، تو طلاق داده‌اى » طلاق فقط يك بار واقع مىشود و بر اين تكرار چيزى مترتب نمىشود .\r\n\r\n5 - اقسام طلاق :\r\nطلاق صحيحى كه شرع آن را قبول دارد واحكامى را بر آن مترتب مىكند از حيث اينكه شوهر حق رجوع به همسر را داشته باشد يا نه ، به دو قسم تقسيم‌مىشود :\r\nاول : طلاق به اين كه در آن زوج حق رجوع به زوجه را بعد از وقوع طلاق ندارد و خود چند گونه است :\r\nالف : طلاق قبل از دخول .\r\nب : طلاق همسرى كه به حد بلوغ شرعى نرسيده است .\r\nجيم : طلاق يائسه .\r\nدال : طلاق خلع و مُبارات « بر حسب تفصيلى كه خواهد آمد » .\r\nه - : سومين طلاق ، پس از دو طلاق و دو رجوع « بر حسب تفصيلىكه ان شاء اللَّه مىآيد » .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nدوم : طلاق رجعى ، كه شرع در آن به شوهر حق رجوع وبازگشت به زوجه را در خلال مدت عده مىدهد كه شامل همه طلاقها - غير از طلاق به اين - مىشود .\r\nاكنون برخى احكام متعلق به طلاق رجعى را بيان مىكنيم :\r\nالف : زن مطلقه رجعى مادامى كه در عده باشد بطور كامل از شوهرش جدا نمىشود ، بلكه در حكم همسر بوده وآثار زوجيت در خلال اين مدت بر وى مترتب بوده ، ومستحق نفقه ، اسكان و پوشاك است ، همچنانكه اگر يكى از آنها در مدت عده بميرد ارث بردن در بينشان واقع مىشود ونيز شوهر حق ندارد كه خواهرزن خود را به نكاح خود در آورد ونيز نمىتواند قبل از پايان مدت عده ، پنجمين زن خود را بگيرد .\r\nب : مطلِّق در طلاق رجعى حق ندارد كه همسرش را قبل از اتمام زمان عده از خانه اخراج كند مگر اينكه از او گناه بسيار زشتى « فاحشه‌اى » سر زند وبالاترين درجه گناه زشت آن است كه مرتكب عملى شود كه موجب حدّى شرعى است ، وپايين‌ترين درجه آن اين است كه اهل منزل را با اعمال ويازبانش برنجاند .\r\nجيم : همچنين زن حق ندارد كه در خلال زمان عده بدون اجازه شوهر ازمنزل خارج شود مگر براى ضرورت ، يا براى اداى كار واجبى كه وقت آن تنگ است ، يعنى در اين زمينه حكمش همچون حكم قبل از طلاق است .\r\nدال : در صحت رجوع شرط نيست كه زن از رجوع شوهر خود اطلاع داشته باشد ، بلكه رجوع به محض اراده شوهر مبنى بر بازگرداندن همسر خود ، واقع مىشود ، مثل اينكه نزد خود بگويد : « همسرم را باز گرداندم » كه دراينصورت رجوع صحيح است وزن به زوجيّت كامل باز مىگردد .\r\n\r\n6 - احكام رجوع\r\nرجوع عبارت است از بازگرداندن زن مطلقه در خلال مدت عده به همسرش ، اما زن مطلقه در طلاق به اين رجوعى ندارد ، همچنانكه پس از اتمام مدت عده در طلاق رجعى نيز ، رجوع واقع نمى شود .\r\nالف : رجوع به دو صورت واقع مىشود :\r\n1 - با لفظ ، به گونه‌اى كه از عزم شوهر بر بازگرداندن زن خود به خانه زوجيت حكايت كند ، كه اين گونه رجوع با هر كلامى كه بر مقصود مرد از رجوع دلالت\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nكند واقع مىشود و در آن لفظ خاصى شرط نيست و لازم نيست كه به زبان عربى باشد .\r\n2 - با فعل و عمل ، و اين بدان معنى است كه زوج اقدام به عملى نسبت به همسرش كند كه دلالت بر بازگشت از طلاق وبازگرداندن زوجه به سوى خود وپيوند سابقش با او باشد ، مانند اينكه حجاب را از همسرش بردارد ، يا او را ببوسد ، يا او را لمس كند ، و غير از اين از اعمالى كه دلالت بر بازگشتن پيوند زوجيت مىكند . رجوع بانوشتن نيز صحيح است ، همچنانكه اشاره‌اى تفهيم‌كننده در مورد اشخاص لال نيز كافى است .\r\nب : نيازى نيست كه در اين افعال مذكور و غير آن قصد رجوع باشد تا حلال بوده و موجب باز گشتن پيوند زوجيت شود ، بلكه مىتواند وقوع آن از جانب شوهر بدون اين قصد صورت پذيرد ، چرا كه مطلقه رجعى در عده ، حكم زوجه را دارد ، همچنانكه انكار طلاق از طرف شوهر در زمان عده نيز رجوع‌شمرده مىشود .\r\nجيم : گواه و شاهد گرفتن بر رجوع شرط نيست ، اگر چه مستحب مىباشد .\r\n\r\n7 - احكام عده :\r\nعده دوره‌اى زمانى است كه در آن بر برخى زنان جدا شده از همسرشان به دليل طلاق ، مرگ يا غير آن ، عدم ازدواج با همسرى جديد واجب مىشود . اما زنى كه عده ندارد به محض جدا شدن از شوهرش با طلاق يا فسخ عقد ازدواج مىتواند ازدواج كند .\r\nالف : سه گروه از زنان مطلَّقه عده ندارند :\r\n1 - مطلقه‌اى كه شوهر با او نزديكى نكرده باشد « طلاق قبل از دخول » .\r\n2 - مطلقه صغيره « يعنى زوجه‌اى كه به حد بلوغ شرعى نرسيده » .\r\n3 - مطلقه يائسه « 1 » « زوجه‌اى كه از سن حيض ديدنش گذشته است » .\r\n\r\n\r\n","description":"","footnote":"\r\n( 1 ) - گفته‌اند : يائسگى بارسيدن زن قريشى ( از قبيله قريش ) به شصت سالگىو رسيدن غير او به سن پنجاه سالگى محقق مىشود ، اما اقوى در نظر گرفتن حال‌او نسبت به وجود يا عدم عادت ماهانه مىباشد ، يائسگى از حقايق بيرونىاىاست كه علامتهاى واضحى دارد وامرى است كه در زنان متفاوت ومختلف است‌ومحدود كردن آن به شصت يا پنجاه سالگى مرزبندىاى تقريبى است ومعمولًا همچنانكه گفته شده يائسگى بين چهل و پنج و پنجاه و پنج سالگى واقع مىشود .\r\n","page_name":" 614 ","page_number":614},
  {"content":"\r\n\r\n\r\n8 - اقسام عده :\r\nب : عده چند گونه است :\r\nاول : عده مطلقه عادى\r\nو آن عده مطلقه‌اى است كه حامله نبوده و حيض مىبيند « يعنى زن بالغى كه به سن يائسگى نرسيده است » وعدّه او تمام شدن سه دوره پاكى است ، يعنى او در حالت پاكى از حيض طلاق داده مىشود ، پس از آن وقتى يك بار حيض شد وسپس پاك شد و بعد براى بار دوم حيض شد و پس از آن پاك شد ، سه پاكى واقع شده است ، پس اگر او خون را در حيض سوم ببيند ، از عده خارج شده‌است .\r\nو اگر زن در سنى باشد كه معمولًا زنان در اين سن حيض مى بينند ، ولى خون حيض را به هر دليلى نبيند ، عده‌اش سپرى شدن سه ماه از زمان طلاق است .\r\nدوم : عده زن حامله\r\nاگر زن حامله طلاق داده شود ، عده‌اش همان مدت حاملگى است ، بنابراين هنگامى كه وضع حمل ، يا سقط جنين كند ، عده‌اش تمام مىگردد ، وتفاوتى ندارد كه وضع حمل يا سقط جنين ، مدت كمى پس از طلاق حتى اگر دقايقى پس از آن باشد يا بعد از گذشت ماهها .\r\nتوضيح :\r\nعده طلاق از هنگام وقوع طلاق شروع مىشود ، و نه از هنگام اطلاع پيدا كردن زن از وقوع طلاق ، بنابراين اگر شوهر ، غايب يا جدا از زن باشد و او را طلاق دهد بدون اينكه وى را باخبر كند ، و زن پس از گذشت مدتى طولانى از طلاق آگاه شود ، مدت عده از تاريخ وقوع طلاق حساب مىشود ، بنابراين اگر زن پس از گذشت زمانى طولانى تر از زمان عده ، از طلاق مطلع شود ، زن از عده خارج شده است .\r\nسوم : عده متعه\r\nاگر مدت زمان ازدواج موقت تمام شود يا شوهر بقيه مدت را به همسرش ببخشد ، پس اگر اين اتفاق قبل از نزديكى با او باشد ، يا همسر نابالغ يا يائسه باشد عده‌اى ندارد ، اما اگر بعد از نزديكى باشد :\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nالف : عدة حامله ، مدت زمان حاملگى است ، مانند زوجه دائمى .\r\nب : عدة زن غير حامله كه حيض مى بيند ، بنابر احتياط واجب ، سپرى شدن دو دوره عادت ماهانه مى باشد .\r\nج : عده آنكه حيض نمىشود و در سنى است كه بايد حيض ببيند ، سپرى شدن چهل و پنج روز است .\r\nفايده عده « در ازدواج موقت » حرمت ازدواج مجدّد زن با مردى ديگر قبل از پايان يافتن عده است ، اما نسبت به شوهر نخست ، او مىتواند پس از پايان يافتن مدت متعه يا بخشيدن ما بقى آن به زن ، دوباره او را به عقد خود درآورد اگر چه هنوز در عده باشد .\r\nچهارم : عده وفات\r\nهنگامى كه زوج بميرد ، زوجه در صورتى كه حامله نباشد - بايد عده وفات نگه دارد ، كه مدت آن چهار ماه وده روز مىباشد . عده وفات بين زن بالغ و غير بالغ ، يائسه و غير او ، كسى كه حيض مى بيند و كسى كه نمى بيند ، همسر دائم ومتعه ، هيچ تفاوتى ندارد .\r\nاما اگر حامله باشد عده‌اش طولانىترين دو مدت زمان باردارى و مدت زمان عده وفات مىباشد ، بنابراين اگر قبل از گذشت چهار ماه وده روز وضع‌حمل كند ، مىبايست به ايام عده وفات پايبند بماند ، و اگر مدت عده وفات او قبل از وضع حمل تمام شود ، عده او تا زمان وضع حمل ادامه مىيابد .\r\nاكنون توجه شما را به احكام عدّه وفات جلب مىكنيم :\r\nاول : اگر زن در حال سپرى كردن عدة طلاق رجعى باشد و شوهرش بميرد ، بر او واجب است تا عده وفات را از هنگام مرگ شوهر آغاز كند و به آنچه از مدت طلاق رجعى گذشته اعتنايى نكند .\r\nدوم : زنى كه شوهرش فوت كرده ، واجب است كه در زمان عدة وفات احكام حِداد « يا سوگوارى » را رعايت كند . معناى حِداد يا سوگوارى در اينجا اين است كه زن از هر چيزى كه بر حسب عرف و عادت زينت شمرده مىشود اجتناب ورزد ، حال چه در بدن و چه در لباس باشد . از سويى پوشيدن لباس سياه در زمان سوگوارى عدة وفات ضرورى نيست ، بلكه آنچه لازم است ، ترك پوشيدن لباسهايى است كه عرف آن را\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nزينت مىشمارد ، اما پوشيدن لباسهاى معمولى كه زينت به حساب نمىآيند اشكالى ندارد ، حتى اگر رنگى هم باشند .\r\nاز سوى ديگر نظافت بدن و لباس ، شانه كردن موى ، گرفتن ناخن ، حمام‌كردن ، استفاده از اثاث وفرشهاى خوب وخانه زيبا وآراسته ، در مسأله حِداد زينت به حساب نمىآيند .\r\nسوم : زنى كه شوهرش مرده مىتواند در زمان عده وفات براى برآوردن نيازهايش از منزلش بيرون رود بخصوص زمانى كه نيازش ضرورى باشد ، ونيز براى برخى اعمال نيكو و مستحب مانند حج وعمره و زيارت وصله ارحام وبرآوردن نيازهاى مؤمنين و شبيه به آن ، مىتواند از منزل بيرون رود .\r\nاما بنابر احتياط مستحبى بايد شب را در خانة شوهر سپرى كند .\r\nچهارم : عده وفات از هنگام رسيدن خبر مرگ آغازمىشود نه از لحظة مرگ شوهر ، بنابراين اگر پس از ماهها يا حتى سالها از تاريخ وفات شوهر از مرگ او مطلع گردد ، زوجه بايد از زمان باخبر شدن از وفات همسرش عده وفات نگه دارد .\r\n\r\n9 - سه طلاقه\r\nاگر مرد زنش را سه بار طلاق داد ، بدين صورت كه بين دو طلاق دو بار به او رجوع كرده و براى بار سوم او را طلاق دهد ، زوجه‌اش بعد از طلاق سوم بر او حرام مىشود ، امّا اگر زن سه طلاقه با مرد ديگرى ازدواج كرد وسپس شوهر دوم فوت كرد يا او را طلاق داد ، شوهر اول مىتواند دوباره با او ازدواج كند ، البته برحسب شرايطى كه در ذيل ذكر خواهيم نمود :\r\nالف - در اين حكم تفاوتى ندارد كه رجوع زوج به زوجه از طريق استفاده ازحق رجوع در عده رجعى باشد ، يا با عقد جديدى پس از خروج از عده واقع‌گردد .\r\nب : در حلال شدن زوجه‌اى كه سه بار طلاق داده شده پس از اختيار زوجى ديگر ، چهار شرط وجود دارد :\r\nاول : زوج دوم بايد به سن بلوغ شرعى رسيده باشد .\r\nدوم : ازدواج دوم دائمى باشد نه موقتى .\r\nسوم : زوج دوم با او بطور معمولى نزديكى كند و بنابر احتياط تحقق انزال نيزدر اين مورد شرط است .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nچهارم : زوج دوم او را طلاق دهد يا فوت كند .\r\nبا كامل شدن اين شرايط و با خروج زن از عده طلاق يا عده وفات زوج دوم ، براى زوج اول جايز است كه با او مجدداً كند .\r\n\r\n10 - احكام متفرقه\r\n1 - اگر شخصى بر ضد زندگى زناشويى پابرجا وسالم به هدف انحلال و از بين‌بردن آن به وسيله طلاق توطئه كند ، و با تهمت زدن به زوجه يا با همدستى زن و فريب او برعليه زوج ، به اين هدف برسد و طلاق صورت پذيرد و مرد توطئه گر آن زن را به همسرى بگيرد ، بنابر ظاهر طلاق با وجود قصد آن و ساير شرايط صحيح است ونيز ازدواج با فراهم آمدن شرايط آن درست مىباشد ، على رغم اينكه اين نوع از اعمال از گناهانى بزرگ به شمار مىآيند وخداوند مرتكبان چنين اعمالى را به بدترين وسخترين عذابها مجازات مىكند .\r\n2 - اگر شوهر مفقود شود وهيچگونه خبرى از او به دست نيايد ، به گونه‌اى كه از حيات يا مرگ او هيچ اطلاعى نباشد ، در صورتى كه زن بخواهد كه منتظر بماند و صبر نمايد ، مىتواند اين كار را انجام دهد ، اما اگر بخواهد سرنوشتش معلوم شود ونخواهد صبر كند و انتظار بكشد ، كار او به حاكم شرع باز مىگردد تا وى احكام مربوط به زنانى را كه شوهرانشان مفقود شده‌اند بر آن زن جارى كند ، كه اين احكام ، احكام مفصل ودامنه دارى هستند كه در كتابهاى فقهى به تفصيل درمورد آنها سخن رفته است .\r\n3 - اگر شوهر ديوانه باشد ولىّ او « پدر يا جد پدرى » مىتواند از جانب او و با مراعات مصلحتش همسر او را طلاق دهد .\r\n4 - اما فرد نابالغى كه وليش ، او را به ازدواج دايم زنى درآورد ، حق ندارد ازجانب او آن زن را طلاق بدهد ، بلكه ازدواج او تا زمان بلوغ ادامه مىيابد ، پس‌اگر به سن بلوغ شرعى رسيد و عاقل بود ، اختيار دارد كه زندگى زناشويى را ادامه داده يا طلاق دهد ، اما اگر در حال ديوانه بودن بالغ شود ، وليش مىتواند از جانب او و با مراعات مصلحتش زن را طلاق بدهد .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n5 - اگر مردى با زنى كه خيال ميكرده همسرش است نزديكى كند ، سپس معلوم شود كه او زنش نبوده ، زن بايد طبق احكامى كه پيش از اين ذكر شد عده طلاق نگه دارد .\r\n6 - اگر زنى - والعياذ باللَّه - زنا كند ، بر او واجب نيست كه به خاطر زنا كردن عده بگيرد ، اما بنابر احتياط وجوبى نبايد كسى با او ازدواج كند ، مگر بعد از اينكه توبه كند ورحمش با ديدن يك حيض استبرا شود « 1 » يا اگر معلوم شود حامله است پس از وضع حمل با او ازدواج كند .\r\n\r\n\r\n","description":"","footnote":"\r\n( 1 ) - « استبراء » يا پاك شدن رحم به معناى آن است كه قبل از ازدواج با زنى كه زناكرده بايد منتظر شد تا او يك بار حيض ببيند تا اطمينان حاصل شود كه او حامله نيست .\r\n","page_name":" 619 ","page_number":619},
  {"content":"\r\n . \r\n","description":"","footnote":"","page_name":" 620 ","page_number":620},
  {"content":"\r\n\r\n\r\nفصل دهم : طلاق خُلع ومُبارات « 1 »\r\n\r\nبيزارى و طلاق\r\n1 - طلاق ، از حيث كراهت وبيزارى متقابل بين زن و مرد ، سه قسم دارد :\r\nنخست : اينكه تنها مرد نسبت به زن بيزار باشد و از او كراهت داشته باشد ، كه اين همان طلاق معروفى است كه اگر قبل از دخول و نزديكى صورت پذيرد ، زن استحقاق گرفتن نيمى از مهريه و اگر پس از دخول و نزديكى صورت پذيرد ، استحقاق گرفتن تمام مهريه را مىيابد ، كه احكام آن پيش از اين گذشت .\r\nدوم : اينكه كراهت وبيزارى از سوى زن نسبت به مرد باشد ، وزن خواستارطلاق شود ، در اين گونه از طلاق چون مرد از زن بيزار نيست و در واقع نمىخواهد زن را طلاق دهد ، زن سعى مىكند تا با صرف نظر كردن از مهريه‌اش و يا در ازاى پرداخت مالى ديگر مرد را نسبت به پذيرش طلاق راضى كند كه اين گونه طلاق را طلاق خُلْع مىنامند ، چون در آن زن تلاش مىكند تا با پرداخت مال جامه همسرى را از خود خَلْع كند .\r\nسوم : اينكه كراهت وبيزارى متقابل وطرفينى باشد ، ولى مرد خواستار طلاق نشود ، بلكه زن خواستار طلاق شود و با بذل مال حداكثر به ميزان مهريه - ، مرد را به پذيرش طلاق راضى كند ، اين همان طلاق مُبارات « كه به معناى جدائى ومفارقت است » مى باشد .\r\n2 - طلاق خلع و طلاق مبارات هر دو طلاق باينند و در آنها مرد نمىتواند پس از طلاق به همسر خود رجوع كند ، مگر اينكه زن مال پرداختى خود به مرد را باز\r\n\r\n\r\n","description":"","footnote":"\r\n( 1 ) - خلع ، طلاقى است كه بنا به درخواست زن صورت مىپذيرد و در آن وى مبلغى به شوهر مى پردازد كه آن مبلغ حد ومرزى ندارد ، مبارات به طلاقى گفته مىشود كه در آن زن و مرد ازهم بيزار شده وطى آن زن بخشى از مهريه يا حداكثر تمام مهريه خود را مىبخشد و از مرد جدامىشود ( مترجم ) .\r\n","page_name":" 621 ","page_number":621},
  {"content":"\r\n\r\nپس گيرد ، كه در اين صورت طلاق ، به طلاق رجعى بدل مىشود و مرد مىتواند به همسرش رجوع كند . البته در صورتى كه دليل ديگرى براى به اين بودن طلاق وجود نداشته باشد .\r\n3 - همانگونه كه اشاره شد خلع و مبارات ، هر دو طلاقى هستند در ازاى مال پرداختى زن ، ولى آن دو ، سه تفاوت بايكديگر دارند :\r\nنخست : بيزارى و كراهت در خلع تنها از سوى زن سرمى زند ، ولى در مبارات اين بيزارى و كراهت دو طرفه است .\r\nدوم : طلاق خُلع مشروط به ميزان معينى از مال پرداختى از سوى زن نيست ، و هر آنچه دو طرف بر آن توافق كنند هر چند برابر با مهريه ، يا كمتر ، يا بيشتر از آن باشد ، درست است ، ولى مبلغ پرداختى توسط زن در مبارات نبايد بيش از مهريه باشد ، بلكه بنابر احتياط مستحب بايدكمتر از ميزان مهريه باشد .\r\nسوم : در خلع مىتوان به واژه « طلاق » يا « خلع » هر كدام به تنهايى بسنده كرد ، به عبارت ديگر مرد مىتواند پس از اخذ مبلغ پرداختى از زن تنها بگويد : « خلعتكِ على كذا » يا « انتِ مختلعه على كذا » همچنانكه تنها مىتواند بگويد : « أنتِ طالق على كذا » .\r\nدر حالى كه در طلاق مبارات مسأله متفاوت است ، زيرا اگر واژه « مبارات » نزد عرف به صراحت بر طلاق دلالت نكند ، استفاده از اين واژه به تنهايى براى طلاق دادن كفايت نمى كند ، بلكه واجب است كه واژه طلاق را پس از آن نيز به كار گيرد ، لذا مرد بايد بگويد : « بارأتكِ على كذا فأنتِ طالق » يا اينكه تنها به واژة طلاق بسنده كرده بگويد : « انتِ طالق على ما بذلتِ من‌المال » .\r\n4 - ساير احكام پيش گفته پيرامون طلاق تماماً بر خلع و مبارات نيز صدق مىكنند .\r\n5 - اگر بيزارى و كراهت زن نسبت به شوهرش ، پيامد آزار واذيتهاى مرد نسبت به وى باشد ، به گونه‌اى كه توهينها وآزار و اذيت وضرب وشتم مرد نسبت به زن ، تاب ادامه زندگى با مرد را از زن بگيرد ، تا آنجا كه زن براى رهايى از اين زندگى حاضرشود مبلغى به مرد بپردازد و مرد در ازاى اين مبلغ زن را طلاق دهد ، اين طلاق يك طلاق خلع نخواهد بود ، بلكه يك طلاق رجعى تلقى خواهد شد و گرفتن مبلغ پرداختى از سوى مرد حرام مى باشد .\r\n\r\n","description":"","footnote":"","page_name":" 622 ","page_number":622},
  {"content":"\r\n\r\n\r\nفصل يازدهم : ظهار ، ايلاء ، لعان\r\n\r\n1 - ظهار\r\n\r\nظهار چيست ؟\r\nظهار ، گونه اى طلاق در دوران جاهليت بود كه طى آن زن تا ابد برمرد حرام مىگشت . در اين طلاق مرد زن را مخاطب قرار داده ومىگفت : « أنتِ علىَّ كظهر امى » ، و با اين گفته همسر خود را به مادرش تشبيه مىكرد ، و وى را با اين تشبيه تا ابد بر خود حرام مىساخت .\r\nشريعت اسلام چنين طلاقى را حرام دانسته ، احكام ويژه‌اى براى آن وضع‌كرده كه در ذيل خواهد آمد .\r\n\r\nصيغه ظهار\r\n1 - بنا بر اقوى ، ظهار با هر عبارتى كه همسر را به بخشى از بدن يكى ازمحارم مرد كه بطور هميشگى بر وى حرام مىباشد مانند مادر ، خواهر ، عمه و خاله ، تشبيه‌كند ، محقق مىشود . مثل اينكه بگويد : « أنتِ علىّ كظهر امى » يا « بطن أُمى » يا « ظهر اختى » و . .\r\n\r\nحكم ظهار\r\n2 - اگر ظهار مطابق با شرايطى كه پس از اين خواهد آمد واقع شود ، نزديكى كردن مرد با همسر مورد ظهارش ، حرام خواهد شد و اگر مرد بخواهد ديگر بار به زن رجوع كند ، ابتدا مىبايست كفّاره بپردازد وسپس رجوع كند ، به عبارت ديگر حرام بودن نزديكى ، تنها با كفّاره بر طرف مىشود و بهتر آن است كه پيش‌از اداى كفّاره از ساير لذت جويى هاى زناشويى نيز اجتناب كند .\r\n\r\n","description":"","footnote":"","page_name":" 623 ","page_number":623},
  {"content":"\r\n\r\n\r\nشرايط ظهار\r\n3 - ظهار ، تنها با برزبان جارى كردن صيغه مذكور محقق نمىشود ، بلكه تحقق ظهار منوط به فراهم آمدن شرايط ذيل است :\r\nنخست : اينكه مرد ظهاركننده ، بالغ و عاقل باشد و از روى اختيار و قصد اين كار را انجام داده باشد .\r\nدوم : اينكه مرد پيش از آن با زن نزديكى كرده باشد وزن در حيض يا نفاس‌نباشد و شوهر در آخرين دوران پاكى با وى نزديكى نكرده باشد ، همچنانكه پيش از اين نيز در بحث طلاق گذشت .\r\nسوم : اينكه ظهار در حضور دو شخص عادل كه صيغه ظهار را مى شنوند صورت پذيرد .\r\n4 - لازم نيست زن مورد ظهار حتماً همسر دائم باشد ، بلكه ظهار در مورد همسر موقت نيز واقع مىشود .\r\n\r\nموضع زن\r\n5 - اگر زن نسبت به وضع جديد بوجود آمده بعد از ظهار راضى باشد و بر عدم نزديكى شوهر با خود شكيبايى ورزد ، كه هيچ ، اما اگر زن چنين وضعى را تاب نياورد وخواستار لغو حرمت مجامعت شود ، مىتواند شكايت به حاكم شرع و يا جانشين وى برد ، كه در اين صورت حاكم شرع يا جانشين وى ، مرد را احضار كرده ، وى را بين پرداخت كفّاره و نزديكى كردن با همسرش ، يا طلاق مخيّر مىكند ، اگر مرد بين اين دو امر هيچ يك را بر نگزيند ، سه ماه فرصت خواهد داشت تا يكى را انتخاب كند ، و اگر بعد از گذشت سه ماه نيز هنوز بر ظهار پافشارى كند ، به حكم حاكم شرع به حبس خواهد افتاد ، و حاكم شرع سعى مىكند تا با در تنگنا قراردادن وى در زمينه خوراكى وآشاميدنى ، مرد را به انتخاب يكى از دو راه مذكور وا دارد ، لازم به ذكر است كه حاكم نمىتواند مرد را براى انتخاب مشخصاً يكى از راهها مورد فشار قرار دهد ، بلكه مىبايست مرد را در انتخاب يكى از دو راه مذكور آزاد گذارد .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\n\r\nكفّاره\r\n6 - كفّاره ظهار مىبايست به ترتيب يكى از كفّاره‌هاى سه‌گانه باشد ، به شكلى كه در ابتدا مرد بايد بنده‌اى آزاد كند ، اگر نتوانست يا « همچون‌زمان معاصر » بنده‌اى وجود نداشت ، بايد دو ماه متوالى روزه بگيرد ، اگرنتوانست بايد شصت فقير را اطعام كند ، و اگر به هر دليلى حتى با قرض‌كردن نتواند كفاره را ادا كند ، مىتواند به طلب آمرزش و استغفار ، بسنده كند .\r\n\r\n2 - ايلاء\r\n\r\nايلاء چيست ؟\r\n1 - ايلاء در لغت به معنى سوگند ياد كردن است ، كه مراد از آن در اينجا سوگند خوردن زوج بر ترك نزديكى با زن خود مىباشد ، ايلاء با فراهم‌آمدن شرايط ذيل محقق مىشود :\r\nنخست : اينكه زن ، همسر دائمى مرد باشد .\r\nدوم : مرد ، پيش از آن برزن دخول كرده باشد .\r\nسوم : اينكه سوگند بر عدم نزديكى با زن ، از نظر زمان يا هميشگى بوده يا به مدت زمانى بيش از چهار ماه باشد .\r\nچهارم : اينكه هدف مرد از اين سوگند ، زيان رساندن به همسرش باشد .\r\n2 - اگر طرف دوم همسر « زوجه » نباشد ، ايلاء واقع نمىشود ، مثلًا اگر طرف دوم كنيز « أمه » باشد ، همچنين اگر همسر غير دائم باشد ، يا اينكه سوگند پيش از دخول صورت بپذيرد ، يا مدتى كمتر از چهار ماه را در برگيرد ، يا اينكه هدف از آن زيان رساندن به همسر نباشد ، مثلًا براى جلوگيرى از باردارى يا به خاطر بيمارى زن يا مواردى از اين قبيل صورت پذيرد ، ايلائى واقع نخواهد شد .\r\n3 - اگر بدون فراهم آمدن تمام شرايط ياد شده ، بر عدم نزديكى با همسرش سوگند ياد كند ، ايلاء نبوده و در حكم سوگند ويمين خواهد بود و با فراهم آمدن تمام شرايط سوگند خوردن ، احكام مربوطه بر آن مترتب مىشود .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\n\r\nصيغه ايلاء\r\n4 - ايلاء ، همچنانكه در احكام سوگند خوردن گفته شد ، تنها با سوگند خوردن به يكى از نامهاى الهى مختص‌به خدا وند متعال يا نامهايى كه غالباً بر بارى تعالى اطلاق مىشوند ، محقق‌مىشود « 1 » .\r\n5 - براى وقوع ايلاء عبارت ويژه‌اى وجود ندارد ، بلكه هر عبارتىكه بر سوگند بر ترك نزديكى با همسر دلالت كند ، اگر با قصد از سوى مرد جارى شود ، منجر به ايلاء خواهد شد ، همچنين عربى بودن واژگان ايلاء نيز لازم نيست .\r\n\r\nحكم ايلاء\r\n6 - اگر مردى ايلاء كند و بر ترك نزديكى با همسرش سوگند بخورد ، در هرحال كفّاره بر او واجب مىشود ، هر چند پس از انقضاى مدت سوگند ، با همسرش نزديكى كند . به عنوان نمونه اگر كسى قسم بخورد كه به مدت پنج ماه با همسرخود نزديكى نكند و به سوگند خود پايبند بماند و تا پايان مدت زمان پنج ماه با زن نزديكى نكند ، بايد كفاره بپردازد ، درست مانند كسى كه پيش از انقضاى مدت زمان ايلاء ، با زن خود نزديكى كرده وسوگند خود را بشكند .\r\n7 - اگر ايلاء واقع شد ، وزن با وجود امتناع مرد از نزديكى با وى ، تصميم به شكيبايى بگيرد كه هيچ ، ولى اگر زن وضع جديد را قبول نكند ، مىتواند موضوع را نزد حاكم شرع پيگيرى كند ، در اين صورت حاكم شرع مرد را احضار كرده ، به وى چهار ماه فرصت مىدهد تا با همسر خود نزديكى نموده ، وكفّاره را ادا كند ، اما اگر مرد در اين مدت به اين كار تن ندهد ، حاكم شرع مىبايست او را بر انتخاب يكى از دو امر رجوع وكفّاره يا طلاق وادار سازد ، در صورتى كه بازهم مرد پافشارى كند ، حاكم بايد مرد را به زندان افكند و بر او تنگ گيرد تا يكى از دو راه را برگزيند .\r\n8 - كفاره ايلاء همانند كفاره سوگند است .\r\n\r\n\r\n","description":"","footnote":"\r\n( 1 ) - رجوع شود به احكام سوگند در ص 453 .\r\n","page_name":" 626 ","page_number":626},
  {"content":"\r\n\r\n\r\n3 - لعان\r\n\r\nلعان چيست ؟\r\n1 - لعان ، مباهله « يا نفرين متقابلى » از سوى زوجين است ، كه در مواردى معين ، همراه با احكام ويژه‌اى واقع مىشود .\r\n2 - لعان تنها در دو حالت مشروع است :\r\nنخست : اينكه مرد ، همسرش را به زنا متهم سازد .\r\nدوم : اينكه مرد ، فرزند به دنيا آمده از همسرش را فرزند خود نداند .\r\n3 - مرد حق ندارد همسر خود را با استناد به ظن و گمان و يا شك وترديد و يا گفته‌هاى مردم وعوامل شك برانگيز ديگرى از اين دست به زنا متهم سازد .\r\nولى از سوى ديگر ، اگر هم بدان يقين داشته باشد واو را به اين عمل زشت متهم سازد ، به صرف ادعا از او پذيرفته نمى شود ، بلكه بايد يا بر صحت مدعاى خود بيّنه شرعى يعنى چهار شاهد بياورد ، يا اينكه زن ، خود - بنابر شرايط ياد شده در جاى خودش - به كرده خود اعتراف كند وگفتة شوهر را تصديق واتهام را بپذيرد .\r\nاگر مرد ، ادعاى خود را بر بيّنه‌اى شرعى استوار نسازد ، از سويى زن نيز اتهام زنا را نپذيرد ، در صورت درخواست زن حد قذف « 1 » « يعنى مجازات اتهام دروغين » بر مرد ثابت خواهد شد .\r\n4 - در نهايت ، مرد مىتواند ، مجازات قذف را - با توجه به جزئياتى كه سپس‌خواهد آمد - به وسيله لعان از خود دفع كند ، با لعان مرد اتهام وارده اثبات‌شده ، زن مستوجب حد زنا مىگردد . از سويى زن نيز مىتواند در برابر لعان مرد ، مقابله به مثل كرده ، لعان كند ومجازات زنا را از خود دفع كند .\r\n\r\nشرايط لعان\r\n5 - شرايط استفاده از لعان براى دفع مجازات قذف عبارتند از :\r\nنخست : اينكه زن ، همسر دائمى مرد باشد ، چه زن نامحرم نمى تواند مورد لعان قرار بگيرد ، همچنين است همسر موقت .\r\n\r\n\r\n","description":"","footnote":"\r\n( 1 ) - در احكام حدود وتعزيرات از آن سخن خواهد رفت .\r\n","page_name":" 627 ","page_number":627},
  {"content":"\r\n\r\nدوم : اينكه مرد پيش از آن بر زن دخول كرده باشد ، زيرا نمىتوان زنى كه تنها عقد شده و هنوز با او نزديكى نشده را مورد لعان قرارداد .\r\nسوم : گفته شده است بنابر شرط مُحصَن بودن زن در اثبات حد قذف ، زوجه نبايد مشهور به زنا باشد ، ولى قبول اين قول مشكل است .\r\nچهارم : اينكه زن عاقل باشد و همچنين كر ولال نباشد .\r\nپنجم : اينكه مرد از اهليت كامل شامل بلوغ ، عقل و اختيار برخوردار باشد . ازسويى ، لعان از سوى مرد لال نيز به وسيله اشاره ، در صورتى كه اشاره‌هاى وى بر لعان دلالت كنند ، پذيرفته مىشود .\r\nششم : اينكه مرد براى اثبات مدعاى خود ، بيّنه‌اى شرعى در اختيار نداشته باشد ، چه ، در صورت وجود بيّنه شرعى ، براى دفع حد قذف از خود ، ديگر نيازى به لعان نيست .\r\n\r\nانكار فرزند\r\n6 - مرد حق ندارد فرزندى را كه در فراش وخانه خودش به دنيا آمده و اين امكان وجود دارد كه او فرزندش باشد ، انكاركند .\r\nامكان فرزند بودن به اين است كه مرد به همسر خود دخول كرده باشد ، وزمان سپرى شده بين دخول و بين تولد طفل مورد نظر ، كمتر از شش ماه و بيشتر از بالاترين مدت حاملگى نباشد .\r\nدر صورت وجود امكان نسبت دادن طفل به خود ، هرچند زن در اين‌فاصله زمانى مرتكب زنا هم شده باشد ، براى مرد جايز نيست فرزندى طفل را انكار كند ، بلكه مىبايست به فرزندى طفل اقرار واو را فرزند خود بداند .\r\n7 - از سوى ديگر اگر مرد به يقين بداند كه اين طفل از خودش نيست ، جايز نيست آن طفل را به خود نسبت دهد .\r\n8 - اگر مرد به فرزندى طفل به دنيا آمده ، چه صريحاً و چه با كنايه ، اقرار كند ديگر حق ندارد آن را انكار نمايد ، و اگر انكار كند اين انكار از او پذيرفته نيست و نمى تواند لعان كند .\r\n\r\n","description":"","footnote":"","page_name":" 628 ","page_number":628},
  {"content":"\r\n\r\n9 - اگر مردى فرزندى طفل را انكار كند و پيش از آن طفل را به خود نسبت نداده باشد ، از سويى امكان منسوب بودن طفل به مرد نيز شرعاً معلوم نشود ، تنها با لعان مىتواند انتساب طفل به خود را منتفى كند .\r\n10 - اگر فرزندىِ طفلى كه از همسر موقت به دنيا آمده ، از سوى مرد انكارشود ، در صورتى كه فراش بين زن و مرد محقق شده باشد ، يعنى زن همچون يك همسر دائم در خانه مرد بسر برده باشد ، در اين صورت اين انكار نيز بايد ، همچنانكه در ازدواج دائم صورت مىگيرد ، با لعان صورت پذيرد .\r\n11 - احكام انكار فرزند چه پس از تولد و چه پيش از تولد طفل « يعنى در دوران باردارى » باشد ، با يكديگر تفاوت ندارند .\r\n\r\nچگونگى لعان\r\n12 - واجب است كه انجام دادن لعان در نزد حاكم شرع يا نماينده او در اين گونه مسائل ، باشد .\r\n13 - چگونگى انجام لعان به صورت ذيل است :\r\nالف : مرد ، پس از متهم ساختن همسر خود به زنا يا انكار فرزندى فرزندش ، بايد چهار بار اين عبارت را تكرار كند : « اشهد باللَّه إنى لمن الصادقين فيما قلتُ مِنْ قذفها » دراتهام به زنا ، و در انكار فرزند به جاى « مِنْ قذفها » بگويد : « مِنْ نفى ولدها » .\r\nسپس يك بار بگويد : « لعنة اللَّه علىَّ إن كنتُ من الكاذبين » .\r\nب : سپس نوبت زن مى رسد ، ايشان چهار بار مىگويد : « أشهد باللَّه أنه لَمِنَ الكاذبين فى مقالته من الرمى بالزنا » دراتهام به زنا ، و در انكار فرزند به جاى « الرمى بالزنا » بگويد : « نفى الولد » .\r\nسپس يك بار مىگويد : « إنّ غضب اللَّه علىّ إن كان من الصادقين » .\r\n14 - براى اجراى لعان آداب و احكام ويژه‌اى وجود دارد كه بايد توسط حاكم شرع يا نايب وى به هنگام اجراى لعان ، رعايت شود .\r\n\r\n","description":"","footnote":"","page_name":" 629 ","page_number":629},
  {"content":"\r\n\r\n\r\nاحكام پس از لعان\r\n15 - پس از اجراى لعان بر حسب شرايط و احكام ياد شده ، پيامدهاى زير بر آن مترتب مى شوند :\r\nنخست : جدايى بين مرد و زن .\r\nدوم : زن و مرد تا ابد بر يكديگر حرام مىشوند ، به عبارت ديگر مرد نمىتواند پس از لعان ديگر بار ، زن را هر چند از رهگذر عقد جديد به همسرى خود درآورد .\r\nدو حكم ياد شده در بالا شامل هر دو گونه لعان يعنى اتهام به زنا وانكار فرزند ، مىشوند .\r\nسوم : « ويژه لعان اتهام به زنا » در صورت لعان مرد ، حد قذف از او ساقط مىشود ، و در صورت لعان زن ، حد زنا از زن ساقط مىشود .\r\nبنابراين ، بى پاسخ ماندن لعان مرد از سوى زن ، به مثابه ثبوت زنا براى زن ولزوم اقامه حد بر وى محسوب مىشود .\r\nچهارم : « ويژه لعان انكار فرزند » در صورت لعان مرد وپافشارى زن بر اينكه طفل مورد مناقشه فرزند مرد است ، پيوند پدر وفرزندى ميان طفل و مرد از ميان مىرود ، اما رابطه مادر وفرزندى بين زن و طفل باقى مىماند . از ميان رفتن پيوند پدر وفرزندى بدين معنى است كه هر حكمى كه بر پاية رابطة نسبى استوار است منتفى مىشود ، پس هيچ رابطة محرميتى ميان طفل وميان خويشاوندان پدرى او باقى نمى ماند ، ونيز هر گونه رابطة ارثى ميان طفل وميان پدر وخويشاوندان پدرى او منتفى مى گردد .\r\n16 - نفى فرزند از مرد لزوماً به معنى زنازادگى طفل‌نيست ، همچنين جايز نيست كه مرد بر مبناى نفى ولد ، همسر خود را به زنا ، يا فرزند او را به زنازادگى متهم سازد .\r\n17 - همچنين حرام است كسى طفل را پس از لعان به زنازادگى متهم سازد ، و هر كسى اين كار را انجام دهد ، مجازات مىشود .\r\n\r\n\r\n","description":"","footnote":"","page_name":" 630 ","page_number":630}
  ]