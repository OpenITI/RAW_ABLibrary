[
  {"content":"\r\n\r\nسلسله پژوهش هاى اعتقادى\r\n( 12 )\r\nنگاهى\r\nبه حديث منزلت\r\nآيت الله سيدعلى حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمركز الحقائق الاسلامية\r\nنام كتاب : نگاهى به حديث منزلت\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1500 نسخه\r\nنوبت چاپ : اول / 1387\r\nچاپ : وفا\r\nشابك : 2 - 00 - 5348 - 600 - 978\r\n2 - 00 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : 1 . قيطريه : خيابان برادران سليمانى ( حكمت سابق ) ، پلاك 98 ، نمايشگاه كتاب اعراف ، تلفن : 22208592 - 021\r\n2 . خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nنگاهى\r\nبه حديث منزلت\r\nبررسى ونقد\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nبسم اللَّه الرحمن الرحيم\r\nالحمد للَّه ربّ العالمين والصلاة والسلام على محمّد وآله الطّاهرين\r\nولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nاز احاديث معروفى كه در منابع شيعى و اهل تسنّن نقل شده حديث منزلت است . در اين حديث پيامبر مكرم اسلام صلى اللَّه عليه وآله به امير مؤمنان على عليه السلام فرمود :\r\nأما ترضى أن تكون منّي بمنزلة هارون من موسى ؟\r\nآيا راضى نيستى كه براى من همانند هارون نسبت به موسى باشى ؟\r\nبنا بر نقل‌هاى ديگر ، آن حضرت فرمود :\r\nأنت منّي بمنزلة هارون من موسى .\r\nتو براى من همانند هارون نسبت به موسى هستى .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر تعبير ديگرى حضرتش فرمود :\r\nعلي منّي بمنزلة هارون من موسى ؛\r\nعلى براى من همانند هارون است به موسى .\r\nويژگى ممتاز اين حديث از بسيارى احاديث ديگر اين است كه آن را بُخارى و مسلم در كنار ساير محدّثان نقل نموده‌اند . به اصطلاح اهل تسنن اين حديث ، حديثى است كه بُخارى و مسلم هر دو بر نقل آن اتّفاق كرده‌اند .\r\nاز طرف ديگر ، همين حديث از چند جهت بر امامت امير مؤمنان على عليه السلام دلالت دارد . از اين رو از جهات گوناگونى به اين حديث استدلال مىشود .\r\nبه همين جهت علماى ما از ديرباز به اين حديث عنايت ويژه‌اى داشته‌اند ؛ همانطور كه ديگران نيز به نقل آن با سندهاى خود و همچنين به پاسخ دادن از اين حديث از راه‌هاى گوناگون اهتمام ورزيده‌اند .\r\nما در اين نوشتار اين حديث شريف را از نظر سند و دلالت بررسى نموده و در اختيار پژوهشگران و فرهيختگان قرار مىدهيم .\r\nسيد على حسينى ميلانى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش يكم نگاهى به راويان حديث منزلت\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nراويان حديث منزلت\r\nپيش از آن كه به بررسى متن حديث منزلت بپردازيم ، اسامى برخى از اصحاب پيامبر كه اين حديث را روايت كرده‌اند مىآوريم .\r\nهمچنين به نام مشهورترين راويان پرآوازه از محدّثان ، مفسّران و تاريخ نگاران در قرن‌هاى مختلف اشاره مىنماييم .\r\n1 . امير مؤمنان على عليه السلام .\r\nدر رأس راويان اين حديث از اصحاب پيامبر اكرم صلى اللَّه عليه وآله ، نام امير مؤمنان على عليه السلام مىدرخشد .\r\nهمچنين اين حديث را اين عدّه‌اى از صحابه نقل كرده‌اند كه عبارتند از :\r\n2 . عبداللَّه بن عبّاس ؛\r\n3 . جابر بن عبداللَّه انصارى ؛\r\n4 . عبداللَّه بن مسعود ؛\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n5 . سعد بن ابى وَقّاص ؛\r\n6 . عمر بن خطّاب ؛\r\n7 . ابو سعيد خُدرى ؛\r\n8 . براء بن عازب ؛\r\n9 . جابر بن سمره ؛\r\n10 . ابو هريره ؛\r\n11 . مالك بن حويرث ؛\r\n12 . زيد بن ارقم ؛\r\n13 . ابو رافع ؛\r\n14 . حذيفة بن أسيد ؛\r\n15 . انس بن مالك ؛\r\n16 . عبداللَّه بن ابى اوفى ؛\r\n17 . ابو ايّوب انصارى ؛\r\n18 . عقيل بن ابى طالب ؛\r\n19 . حُبشى بن جناده ؛\r\n20 . معاوية بن ابى سُفيان .\r\nاز راويان اين حديث ، زنان اصحاب نيز هستند كه عبارتند از :\r\n1 . ام المؤمنين امّ سلمه ( كه رضوان خدا بر او باد ) ؛\r\n2 . اسماء بنت عميس .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nحديث منزلت و تواتر آن\r\nبيش از سى نفر از صحابه اين حديث را روايت كرده‌اند . شايد مجموع راويان مرد و زن از صحابه ، تا چهل نفر نيز برسند .\r\nابن عبدالبرّ در كتاب الاستيعاب درباره حديث منزلت مىنويسد :\r\nاين حديث از معتبرترين و صحيح‌ترين روايات است .\r\nوى در ادامه مىافزايد : حديث سعد بن ابى وَقّاص با سندهاى بسيارى نقل شده است .\r\nآن گاه ابن عبدالبرّ عدّه‌اى از اصحابى كه اين حديث را روايت كرده‌اند نام برده و در پايان مىگويد : البتّه گروه ديگرى نيز اين حديث را روايت كرده‌اند كه ذكر اسامى آن‌ها به درازا مىكشد . « 1 » مزّى نيز در تهذيب الكمال به اين حديث اشاره كرده و در شرح حال امير مؤمنان على عليه السلام همين گونه اظهار نظر مىكند . « 2 » حافظ ابن عساكر نيز در موارد بسيارى از تاريخ مدينة دمشق ، به هنگام شرح حال امير مؤمنان على عليه السلام ، طرق و سندهاى اين حديث را از حدود بيست صحابى ذكر مىكند . « 3 »\r\n\r\n\r\n","description":"","footnote":"\r\n( 1 ) . الاستيعاب : 3 / 1097 .\r\n( 2 ) . تهذيب الكمال : 2 / 483 .\r\n( 3 ) . تاريخ مدينة دمشق : 1 / 306 - 393 ، شرح حال امام على عليه السلام .\r\n","page_name":" 23 ","page_number":23},
  {"content":"\r\n\r\nهمچنين حافظ ابن حجر عسقلانى در فتح البارى ، پس از آن كه عدّه‌اى از صحابه‌اى كه اين حديث را نقل كرده‌اند نام مىبرد ، متن روايات گروهى از آن‌ها را نقل مىكند و مىگويد : ابن عساكر در ضمن شرح حال على عليه السلام ، تمامى طُرُق حديث منزلت را ذكر كرده است . « 1 » بنا بر اين ، حديث منزلت افزون بر اين كه نزد انديشمندان شيعه اماميه متواتر است ، در نزد اهل سنّت نيز از احاديث صحيح ، معروف و مشهور است ؛ بلكه نزد آنان نيز از احاديث متواتر به شمار مىآيد .\r\nحاكم نيشابورى در اين زمينه گويد : حديث منزلت به حدّ تواتر رسيده است . « 2 » هم چنان كه حافظ جلال الدين سيوطى نيز اين حديث را در كتاب قطف الأزهار المتناثره فى الأخبار المتواتره « 3 » - كه در بيان احاديث متواتر است - نقل مىكند .\r\nاز طرفى شيخ على متقى هندى نيز در كتاب قطف الأزهار المتناثره فى الأخبار المتواتره در نقل اين حديث از سيوطى پيروى كرده است . و از\r\n\r\n\r\n","description":"","footnote":"\r\n( 1 ) . فتح البارى : 7 / 60 .\r\n( 2 ) . كفاية الطالب في مناقب علىّ بن ابى طالب عليه السلام : 283 .\r\n( 3 ) . قطف الأزهار المتناثره فى الأخبار المتواتره : حرف الف .\r\n","page_name":" 24 ","page_number":24},
  {"content":"\r\n\r\nكسانى كه به تواتر اين حديث اعتراف كرده ، شاه ولى اللَّه دهلوى محدّث ديار هند است . او اين مطلب را در كتاب ازالة الخفاء فى سيرة الخلفاء آورده است .\r\n\r\nراويان حديث منزلت در قرون متفاوت\r\nما به نام عدّه‌اى از مشهورترين مشاهير اهل تسنّن كه در قرن‌هاى مختلف اين حديث را روايت كرده‌اند اشاره مىكنيم .\r\n1 . محمّد بن اسحاق ، نويسندهء كتاب السيره ؛\r\n2 . ابوداوود سليمان بن داوود طيالسى در مسند ؛\r\n3 . محمّد بن سعد ، نگارندهء كتاب الطبقات الكبرى ؛\r\n4 . ابوبكر بن ابى شِيبه ، نگارنده المصنّف ؛\r\n5 . احمد بن حنبل شيبانى ، نگارنده المسند ؛\r\n6 . محمد بن اسماعيل بُخارى در صحيح ؛\r\n7 . مسلم نيشابورى در صحيح ؛\r\n8 . ابن ماجه قزوينى در صحيح ؛\r\n9 . ابوحاتِم بن حبّان در صحيح ؛\r\n10 . محمد بن عيسى تِرمذى در صحيح ؛\r\n11 . عبداللَّه بن احمد بن حنبل ؛\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاو فرزند احمد بن حنبل شيبانى يكى از پيشوايان بزرگ اهل تسنّن است كه گاهى برخى از علما او را بر پدرش ترجيح مىدهند .\r\nوى اين حديث را در بخش زيادات مسند احمد و زيادات مناقب احمد ذكر كرده است .\r\n12 . ابوبكر بزّار ، نگارنده المسند ؛\r\n13 . نَسائى ، نگارنده الصحيح ؛\r\n14 . ابويعلى موصلى ، نگارنده المسند ؛\r\n15 . محمّد بن جرير طبرى ، نگارنده تاريخ و تفسير ؛\r\n16 . ابوعَوانه ، نگارنده الصحيح ؛\r\n17 . ابوشيخ اصفهانى ، نگارنده طبقات المحدّثين ؛\r\n18 . ابوالقاسم طبرانى ، نويسنده معجم‌هاى سه‌گانه ؛\r\n19 . ابوعبداللَّه حاكم نيشابورى ، نگارنده المستدرك على الصحيحين ؛\r\n20 . ابوبكر شيرازى ، نگارنده كتاب الألقاب ؛\r\n21 . ابوبكر بن مردويه اصفهانى ، نگارنده تفسير ؛\r\n22 . ابونعيم اصفهانى ، نويسنده حلية الأولياء ؛\r\n23 . ابوالقاسم تنوخى ؛ وى كتابى جداگانه در ذكر اسناد حديث منزلت نگاشته است .\r\n24 . ابوبكر خطيب بغدادى ، نگارنده تاريخ بغداد ؛\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n25 . ابن عبدالبرّ ، نويسنده الإستيعاب ؛\r\n26 . بغوى ؛ وى در نزد اهل تسنّن به محى السنّه معروف است .\r\nكتاب مصابيح السنه را او نگاشته است .\r\n27 . رزين عبدرى ، نويسنده الجمع بين الصحاح ؛\r\n28 . ابن عساكر ، نويسنده تاريخ مدينة دمشق ؛\r\n29 . فخر رازى ، نويسنده التفسير الكبير ؛\r\n30 . مجدالدين بن اثير جَزَرى ، نويسنده جامع الأصول ؛\r\n31 . عزّالدين بن اثير ، نويسنده أُسد الغابه ؛\r\n32 . ابن نجّار بغدادى ، نويسنده تاريخ بغداد ؛\r\n33 . نَوَوى نويسنده شرح صحيح مسلم ؛\r\n34 . ابوالعبّاس محب الدين طبرى ، نويسنده الرياض النضره فى مناقب العشرة المبشّره ؛\r\n35 . ابن سيّد الناس ، نگارنده سيره ؛\r\n36 . ابن قيّم جوزيه ، نگارنده سيره ؛\r\n37 . يافعى ، نويسنده مرآة الجنان ؛\r\n38 . ابن كثير دمشقى ، نويسنده تاريخ و تفسير ؛\r\n39 . خطيب تبريزى ، نويسنده مشكاة المصابيح ؛\r\n40 . جمال الدين مزّى ، نويسنده تهذيب الكمال ؛\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n41 . ابن شحنه ، نويسنده تاريخ معروف ؛\r\n42 . زين الدّين عراقى محدّث معروف ، مؤلف كتاب‌هاى مختلف ، از جمله الألفيه فى علوم الحديث ؛\r\n43 . ابن حجر عسقلانى ، مؤلف كتاب‌هاى گوناگون ؛\r\n44 . سيوطى ، نگارنده كتاب‌هاى بسيارى مانند تفسير الدر المنثور و غير آن ؛\r\n45 . دياربكرى ، نگارنده تاريخ الخميس ؛\r\n46 . ابن حجر مكّى ، نگارنده الصواعق المحرقه ؛\r\n47 . متقى هندى ، نگارنده كنز العمّال ؛\r\n48 . مَنّاوى ، نگارنده فيض القدير فى شرح الجامع الصغير ؛\r\n49 . ولى اللَّه دهلوى ، نگارنده كتاب هايى مانند كتاب حجة اللَّه البالغه وازالة الخفاء ؛\r\n50 . احمد زينى دحلان ، نويسنده السيرة الدحلانيّه .\r\nالبته اين حديث شريف را جز اين افراد ، محدّثان ، مورخان و مفسّران بسيارى در قرن‌ها و طبقات مختلف در كتاب‌هاى خود نقل كرده‌اند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش دوم نگاهى به متن حديث منزلت\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمتن حديث منزلت و تصحيح آن\r\n\r\nبه روايت بُخارى\r\nاين حديث در صحيح بُخارى در دو مورد نقل شده است .\r\nمحمّد بن بشّار ، از غندر ، از شعبه ، از سعد نقل مىكند كه گويد : از ابراهيم بن سعد ، از پدرش سعد بن أبى وَقّاص شنيدم كه مىگفت :\r\nپيامبر خدا صلى اللَّه عليه وآله به على عليه السلام فرمود :\r\nأما ترضى أن تكون منّي بمنزلة هارون من موسى ؟ « 1 »\r\nآيا راضى نمىشوى كه براى من همانند هارون براى موسى باشى ؟\r\nبُخارى اين حديث را در جاى ديگرى اين گونه نقل مىكند :\r\nمسدّد ، از يحيى ، از شُعبه ، از حكم ، از مصعب - مصعب بن سعد بن أبى وَقّاص - از پدرش نقل مىكند كه گويد :\r\n\r\n\r\n","description":"","footnote":"\r\n( 1 ) . صحيح بُخارى : 5 / 24 .\r\n","page_name":" 31 ","page_number":31},
  {"content":"\r\n\r\nهنگامى كه پيامبر اكرم صلى اللَّه عليه وآله براى جنگ تبوك از مدينه بيرون مىرفت ، على عليه السلام را در مدينه به جاى خود قرار داد .\r\nعلى عرضه داشت : آيا بار زنان و كودكان را بر دوش من مىگذارى ؟\r\nپيامبر فرمود :\r\nألا ترضى أن تكون منّي بمنزلة هارون من موسى إلّاأنّه ليس بعدي نبيّ ؟ « 1 »\r\nآيا خشنود نمىشوى كه براى من همانند هارون براى موسى باشى مگر اين كه بعد از من پيامبرى نيست ؟\r\n\r\nبه روايت مسلم\r\nمسلم بن حَجّاج قشيرى اين حديث را با سندهاى متعددى روايت مىكند . به عنوان نمونه به مواردى اشاره مىكنيم .\r\nيكى از آن‌ها روايتى است كه با سند خود از سعيد بن مسيّب ، از عامر بن سعد بن ابى وَقّاص ، از پدرش نقل مىكند كه پيامبر اكرم صلى اللَّه عليه وآله به على عليه السلام فرمود :\r\nأنت منّي بمنزلة هارون من موسى إلّاأنّه لا نبيّ بعدي .\r\n\r\n\r\n","description":"","footnote":"\r\n( 1 ) . صحيح بُخارى : 6 / 3 .\r\n","page_name":" 32 ","page_number":32},
  {"content":"\r\n\r\nتو براى من همانند هارون براى موسى هستى ، جز آن كه بعد از من پيامبرى نخواهد بود .\r\nسعيد گويد : دوست داشتم اين حديث را رو در رو از خود سعد بشنوم ، به همين جهت با او ملاقات كردم و حديثى را كه عامر برايم نقل كرده بود به سعد باز گفتم .\r\nاو گفت : من اين حديث را از پيامبر صلى اللَّه عليه وآله را شنيده‌ام .\r\nگفتم : به راستى خودت شنيده‌اى ؟\r\nاو در پاسخ من انگشتانش را بر گوش‌هايش نهاد و گفت : آرى ، اگر دروغ بگويم گوش‌هايم كر شوند . « 1 » گفتنى است كه اين متن داراى نكته‌هايى است كه بايد به آن‌ها توجّه شود .\r\nمسلم در مورد ديگر به سند ديگرى در صحيح چنين نقل مىكند :\r\nبُكير بن مسمار ، از عامر بن سعد ابى وَقّاص ، از پدرش نقل مىكند كه گويد : معاوية بن ابى سُفيان به سعد گفت : چه چيزى تو را از دشنام دادن به ابوتراب باز مىدارد ؟\r\nگفت : هر گاه آن سه ويژگى را كه پيامبر صلى اللَّه عليه وآله درباره او\r\n\r\n\r\n","description":"","footnote":"\r\n( 1 ) . صحيح مسلم : 4 / 1870 ، حديث 2404 .\r\n","page_name":" 33 ","page_number":33},
  {"content":"\r\n\r\nفرمود به ياد مىآورم ، هرگز به او دشنام نمىدهم . . . سپس سعد سه ويژگى را نقل كرد كه يكى از آن‌ها حديث منزلت بود . « 1 »\r\n\r\nدو كتاب صحيح از ديدگاه اهل تسنّن\r\nآن چه گذشت ، احاديثى بود كه در دو كتاب صحيح اهل سنّت نقل شده است . شما مىدانيد در ميان آنان مشهور و معروف است كه احاديث اين دو كتاب ، به طور قطع صحيح و درست است و بيشتر آن‌ها معتقدند كه تمامى احاديث اين دو كتاب قطعى الصدور است و جايى براى بحث و خدشه در سندهاى هيچ كدام از آن روايات وجود ندارد .\r\nبراى اطمينان و تأكيد بيشتر مىتوانيد به كتاب‌هايى كه در علوم حديث نوشته‌اند مراجعه نماييد . به عنوان نمونه به كتاب تدريب الراوى فى شرح تقريب النّواوى ، تأليف حافظ جلال الدين سيوطى ؛ همچنين به شرح‌هايى كه بر كتاب الفيّة الحديث نوشته شده است ؛ مانند شرح ابن كثير ، شرح زين الدين عراقى و شرح‌هاى ديگر مراجعه كنيد .\r\nحتى اگر به كتاب علوم الحديث ابوالصلاح مراجعه كنيد ، اين مطلب را خواهيد ديد .\r\nاز طرفى شاه ولى اللَّه دهلوى در كتاب حجة اللَّه البالغه كه كتابى\r\n\r\n\r\n","description":"","footnote":"\r\n( 1 ) . صحيح مسلم : 4 / 1871 .\r\n","page_name":" 34 ","page_number":34},
  {"content":"\r\n\r\nمعتبر و مورد اعتماد نزد اهل تسنّن است ، بر اين موضوع تأكيد مىكند .\r\nوى پس از آن كه اتّفاق و اجماع تمامى علما را بر آن نقل مىكند مىگويد :\r\nهمهء علما اتّفاق نظر دارند كه هر كس به اين دو كتاب اعتنا نكند و آن‌ها را بىارزش بداند ، بدعت گذارده و راه مؤمنان را نپيموده است .\r\nبنا بر اين و با توجّه به سخن شاه ولى اللَّه دهلوى - كه بر آن ادّعاى اجماع نيز كرده است - هر كس در سند حديث منزلت مناقشه كند ، بدعت‌گذار در دين خواهد بود كه از طريقه مؤمنان عدول كرده و به راهى ديگر مىرود .\r\nاز سوى ديگر اگر به كتاب‌هاى رجال نگاه كنيد ، خواهيد ديد كه بُخارى و مسلم از هر راوى كه روايتى نقل كرده‌اند ، تمامى راوى شناسان به او اعتماد كرده و حديثش را مىپذيرند ؛ به گونه‌اى كه برخى از آن‌ها گفته‌اند : هر كس از اين دو نفر روايت كند ، از پل عبور كرده است .\r\nبنا بر اين ، شيعيان همواره براى اثبات حقشان و يا ابطال نظريات آنان به احاديث معتبرى استدلال مىكنند ؛ آن گاه كه اهل سنّت از پاسخ آنان ناتوان مىشوند و راه گريزى نمىيابند به اين سخن كه شيخين ( بُخارى و مسلم ) اين حديث را در كتاب خود نياورده‌اند متوسّل شده و از اين رهگذر حديثى را كه به مصلحتشان نيست رد مىكنند !\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبه عنوان نمونه اين حديث شريف را ملاحظه كنيد .\r\nپيامبر خدا صلى اللَّه عليه وآله فرمود :\r\nستفترق امّتي على ثلاث وسبعين فرقة .\r\nپس از من امّتم به هفتاد و سه گروه تقسيم خواهند شد .\r\nاين حديث با اين تعبير در صحيح بُخارى و صحيح مسلم نيامده است ؛ ولى در سنن چهارگانه « 1 » موجود است . ابن تيميّه در رد اين حديث مىگويد : اين حديث در صحيحين نيامده است ! « 2 » با اين وجود كه نويسندگان سنن و مسانيد ؛ مانند امام احمد بن حنبل و علماى ديگر اين حديث را در كتاب‌هاى خود نقل كرده‌اند ؛ ولى ابن تيميّه به بهانهء اين كه در صحيح بُخارى و مسلم نيامده است اين حديث را نمىپذيرد .\r\nآن چه بيش از همه نظر هر انسان منصفى را به خود جلب مىكند اين است كه اهل سنّت بر قطعى الصدور بودن احاديث صحيحين تأكيد و نقل آن‌ها توسط بُخارى و مسلم را دليل بر قبول روايت و نقل نكردنشان را دليل بر ردّ احاديث مىدانند ؛ با وجود اين هر گاه ببينند در\r\n\r\n\r\n","description":"","footnote":"\r\n( 1 ) . چهار كتاب ديگر معتبر اهل سنت : سنن تِرمذى ، سنن ابن ماجه ، سنن نَسائى و سنن‌ابى داوود .\r\n( 2 ) . منهاج السنّه : 3 / 456 .\r\n","page_name":" 36 ","page_number":36},
  {"content":"\r\n\r\nاين دو كتاب حديثى وجود دارد كه شيعيان در مقام استدلال بر ضدّ آنان بهره مىبرند ، با كمال جرأت آن حديث را رد كرده و تخطئه مىكنند !\r\nاز همين رو در صحيح بُخارى و مسلم نقل شده كه حضرت فاطمهء زهرا عليها السلام بر ابوبكر خشمگين شد و تا زنده بود با او سخن نگفت . نويسنده كتاب تحفة الاثنا عشريه اين حديث را باطل دانسته و رد مىكند . « 1 » همچنين قسطلانى در كتاب ارشاد السارى كه شرحى بر صحيح بُخارى است و ابن حجر مكّى در الصواعق المحرقه ، از بيهقى نقل مىكنند كه او حديث زهرى را كه حضرت على عليه السلام به مدّت شش ماه با ابوبكر بيعت نكرد ، ضعيف شمرده است . بنا بر اين بيهقى اين حديث را تضعيف مىكند و اين تضعيف را قسطلانى و ابن حجر نقل كرده‌اند ، با اين كه اين حديث در دو كتاب صحيح بُخارى و مسلم موجود است .\r\nاز اين رو حافظ ابوالفرج ابن جوزى حنبلى ، حديث ثقلين را در كتاب العلل المتناهيه فى الأحاديث الواهيه - كه براى جمع آورى احاديث ضعيف و واهى تأليف شده - آورده است ، با اين كه حديث ثقلين در صحيح مسلم نيز آمده است و به همين جهت بسيارى از علما بر او خرده گرفته‌اند .\r\n\r\n\r\n","description":"","footnote":"\r\n( 1 ) . تحفة الاثنا عشريه : 278 .\r\n","page_name":" 37 ","page_number":37},
  {"content":"\r\n\r\nروشن شد كه موضوع پذيرش حديث يا رد آن دائرمدار مصالح اهل تسنّن است . هر گاه ببينند حديثى به مصلحت آن‌ها و به نفع مذهبشان است ، بر آن اعتماد كرده و به جهت وجود آن در صحيحين ، بر صحّتش استدلال مىكنند . اما اگر حديثى به ضرر آن‌ها بوده و پايه‌اى از پايه‌هاى مذهب و مكتب عقيدتى آن‌ها را فرو مىريزد ، آن حديث را ضعيف شمرده و يا باطل مىدانند ، گرچه در هر دو كتاب صحيح و يا يكى از آن‌ها نقل شود .\r\nبديهى است كه اين روش در بررسى احاديث ، روش پسنديده‌اى نيست ، و انديشمندان و ارباب فضيلت چنين روشى ندارند و هرگز آنان و كسانى كه عقيده خود را بر پايه‌هاى محكم استوار مىنمايند و به آن ملتزم مىشوند ، چنين كارى نمىكنند .\r\nآن گاه كه نوبت به حديث منزلت مىرسد ، مىبينيم برخى از علماى اصول و علم كلام با صراحت تمام در سند آن مناقشه مىكنند ، يا آن را تضعيف نموده و صحيح نمىدانند ، با اين كه حديث در هر دو كتاب صحيح موجود است .\r\nما از آنان مىپرسيم : پس قطعى الصدور بودن احاديث صحيحين چه شد ؟ و هدف شما از اصرار بر اين مطلب چيست ؟\r\nالبته ما نيز اعتقادى به قطعى الصدور بودن احاديث صحيحين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنداريم و بر اين باوريم كه غير از قرآن كريم هيچ كتابى نيست كه از آغاز تا پايانش صحيح باشد .\r\nامّا سخن ما با كسانى است كه اين دو كتاب را صحيح مىدانند و بر اساس تصريحات خودشان با آن‌ها سخن مىگوييم .\r\nبنا بر آن چه گذشت ، معلوم شد كه برخى از اهل تسنّن قاعدهء ثابتى ندارند كه هميشه به آن پايبند بوده و لوازم آن را بپذيرند . آن چه هست خواسته‌هاى نفسانى آن‌هاست كه به عنوان قواعد مرتب كرده و آن‌ها را اصل و اساس قرار داده‌اند . هر گاه خواستند آن قواعد را به كار مىبندند و هر زمانى كه موافق ميلشان نبود آن‌ها را به بوتهء فراموشى مىسپارند .\r\n\r\nمتون ديگرى از حديث منزلت\r\nحديث منزلت به جز در دو كتاب صحيح بخارى و صحيح مسلم به كيفيت‌هاى ديگرى نيز در كتاب‌هاى مشهور و معروف اهل سنّت نقل شده است . ما اين متون را مىآوريم ؛ چرا كه هر نقل و هر متنى خصوصيّت ويژه‌اى دارد كه بايد به خوبى در آن تأمّل شود .\r\nبه روايت ابن سعد\r\nابن سعد در الطّبقات الكبرى اين حديث را به چند سند ذكر مىكند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n1 . از طريق سعيد بن مسيّب\r\nاين حديث همان حديثى است كه از صحيح مسلم نقل كرديم . جا دارد بين اين نقل و نقلى كه مسلم از سعيد بن مسيّب كرده بود ، مقايسه كنيد . سعيد مىگويد : به سعد بن مالك - همان سعد بن ابى وَقّاص - گفتم : مىخواهم از تو دربارهء حديثى بپرسم ؛ ولى مىترسم كه چنين پرسشى را مطرح نمايم !\r\nاو گفت : پسر برادر ! چنين نكن . هر گاه دانستى كه من از چيزى آگاهم بپرس و از من واهمه نكن .\r\nگفتم : هنگامى كه پيامبر صلى اللَّه عليه وآله در جنگ تبوك على عليه السلام را در مدينه به جاى خود قرار داد به او چه گفت ؟\r\nنويسنده طبقات گويد : سعد تمام حديث را براى او نقل كرد . « 1 » اكنون اين پرسش مطرح است كه چرا وقتى مىخواهند حديثى را كه درباره على و اهل بيت عليهم السلام است ، از صحابى پيامبر صلى اللَّه عليه وآله بپرسند واهمه دارند و مىترسند و اگر حديث درباره ديگران باشد ، با آزادى تمام و در كمال آسايش و راحتى پرسش خود را مطرح مىنمايند ؟\r\n\r\n\r\n","description":"","footnote":"\r\n( 1 ) . الطبقات الكبرى : 3 / 24 .\r\n","page_name":" 40 ","page_number":40},
  {"content":"\r\n\r\n2 . از طريق براء بن عازب و زيد بن ارقم\r\nديگر بار محمّد بن سعد در الطبقات الكبرى « 1 » با سندش ، از براء بن عازب و زيد بن ارقم چنين نقل مىكند . آن‌ها گفتند :\r\nهنگامى كه جنگ تبوك فرا رسيد ، پيامبر خدا صلى اللَّه عليه وآله به على بن ابى طالب عليه السلام فرمود :\r\nإنّه لابدّ أن أقيم أو تقيم ؛\r\nناگزير يا من بايد در مدينه بمانم يا تو .\r\nاز اين سخن رسول خدا صلى اللَّه عليه وآله روشن مىشود كه در آن شرايط ، در مدينه حوادثى در حال انجام و يا دسيسه‌هايى در حال شكل‌گيرى بوده است - كه در احاديث بعدى به برخى از آن‌ها اشاره خواهيم كرد - كه آن شرايط حساس اقتضا مىكرد كه يا شخص پيامبر صلى اللَّه عليه وآله و يا على عليه السلام در مدينه بمانند ؛ زيرا اين كار از عهده شخص سومى برنمىآمد .\r\nاز طرفى پيامبر خدا صلى اللَّه عليه وآله ناگزير از شركت در جنگ بود .\r\nبا اين شرايط پيامبر صلى اللَّه عليه وآله به امير مؤمنان على عليه السلام مىفرمايد :\r\n\r\n\r\n","description":"","footnote":"\r\n( 1 ) . الطبقات الكبرى : 3 / 24 .\r\n","page_name":" 41 ","page_number":41},
  {"content":"\r\n\r\nإنّه لابدّ أن أقيم أو تقيم ؛\r\nناگزير يا من بايد در مدينه بمانم يا تو .\r\nآن گاه كه پيامبر خدا صلى اللَّه عليه وآله حضرت على عليه السلام را در مدينه جانشين خود قرار داد و رهسپار تبوك شد ، گروهى - در بعضى نقل‌ها آمده : گروهى از قريش ؛ و در برخى ديگر عدّه‌اى از منافقان - چنين گفتند :\r\nپيامبر خدا صلى اللَّه عليه وآله على را در مدينه به جاى خود نگذاشت مگر به خاطر اين كه از او خوشش نمىآمد .\r\nاين سخن به گوش امير مؤمنان على عليه السلام رسيد ؛ از اين رو در پى پيامبر خدا صلى اللَّه عليه وآله رفت و پس از رسيدن به ايشان ، پيامبر به او فرمود : « اى على ! براى چه به اين جا آمده‌اى ؟ » .\r\nپاسخ داد : اى رسول خدا ! قصد مخالفت با شما را نداشتم مگر آن كه گروهى گمان مىكنند كه به خاطر ناخشنودى شما از من ، مرا در مدينه به جاى خود قرار داده‌ايد .\r\nپيامبر خدا لبخندى زد و فرمود :\r\nيا علي ، أما ترضى أن تكون منّي كهارون من موسى إلّاأنّك لست بنبيّ ؟\r\nقال : بلى يا رسول اللَّه !\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nقال : فإنّه كذلك .\r\nعلىجان ! آيا خشنود نمىشوى كه براى من به مانند هارون براى موسى باشى ، مگر آن كه تو پيامبر نيستى ؟\r\nگفت : چرا اى رسول خدا !\r\nفرمود : پس تو همان گونه هستى .\r\nبه روايت نَسائى\r\nنَسائى اين روايت را در خصائص اين گونه نقل مىكند :\r\nمردم گفتند : پيامبر از على خسته شده و از همراهى او متنفّر است .\r\nدر روايت ديگرى آمده كه على عليه السلام به پيامبر عرض كرد :\r\nقريش گمان كرده كه چون همراهى من بر شما سخت و گران است و از حضور من در كنار خود ناخرسندى ، مرا در مدينه گذاشتى .\r\nسپس حضرتش گريه كرد . چون پيامبر خدا صلى اللَّه عليه وآله چنين ديد ، در بين مردم ندا داد :\r\nما منكم أحد إلّاوله خاصّة . يابن أبي طالب ! أما ترضى أن تكون منّي بمنزلة هارون من موسى إلّاأنّه لا نبي بعدي ؟\r\nهيچ كدام از شما نيست مگر آن كه كسى را براى خود اختصاص مىدهد . اى پسر ابوطالب ! آيا تو راضى نمىشوى كه براى من\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nهمچون هارون براى موسى باشى ، جز آن كه بعد از من پيامبرى نيست ؟\r\nامير مؤمنان على عليه السلام عرضه داشت :\r\nرضيت عن اللَّه عز وجل وعن رسوله . « 1 »\r\nاز جانب خداوند عز وجل و پيامبرش راضى شدم .\r\nطبق نقل منابعى هم چون سيره ابن سيّدالنّاس ، سيره ابن قيّم جوزيّه ، سيره ابن اسحاق و برخى از منابع ديگر اعتراض كنندگان به حضرت على عليه السلام از منافقان بودند . « 2 » در برخى متون ديگر آمده است كه منظور از مردم ، قريش و يا منافقان بوده‌اند ، از اين رو روشن مىشود كه در ميان قريش نيز منافقانى وجود داشتند كه اين مطلب بسيار مهمى است .\r\nبه روايت طبرانى\r\nدر معجم الاوسط طبرانى از على عليه السلام نقل شده است كه پيامبر صلى اللَّه عليه وآله به او فرمود :\r\nخلّفتك أن تكون خليفتي .\r\nقلت : أتخلّف عنك يا رسول اللَّه ؟\r\n\r\n\r\n","description":"","footnote":"\r\n( 1 ) . خصائص نسائى : 67 ، احاديث 44 ، 61 و 77 .\r\n( 2 ) . عيون الاثر : 2 / 294 ، زاد المعاد : 3 / 559 و 560 ، سيره ابن هشام : 2 / 519 و 520 .\r\n","page_name":" 44 ","page_number":44},
  {"content":"\r\n\r\nقال : ألا ترضى أن تكون منّي بمنزلة هارون من موسى إلّاأنّه لا نبي بعدي ؟ « 1 »\r\nتو را به جاى خود مىگذارم تا جانشين و خليفهء من باشى .\r\nگفتم : آيا همراه شما نباشم اى رسول خدا ؟\r\nفرمود : آيا راضى نمىشوى كه براى من همانند هارون براى موسى باشى ، جز آن كه بعد از من پيامبرى نيست ؟\r\nدر اين حديث آمده است :\r\nخلّفتك أن تكون خليفتي .\r\nمن تو را به جاى خود مىگذارم تا خليفهء من باشى .\r\nبه روايت سيوطى\r\nجلال الدّين سيوطى در الجامع الكبير ، اين روايت را از جمعى نقل مىكند ؛ از جمله :\r\nابن نجّار بغدادى ،\r\nابوبكر شيرازى در كتاب الألقاب ،\r\nحاكم نيشابورى در الكنى و\r\nحسن بن بدر از بزرگان حافظان حديث در كتاب ما رواه الخلفاء .\r\n\r\n\r\n","description":"","footnote":"\r\n( 1 ) . معجم الاوسط : 4 / 484 ، حديث 4248 .\r\n","page_name":" 45 ","page_number":45},
  {"content":"\r\n\r\nتمامى اين راويان از ابن عبّاس نقل مىكنند كه او مىگويد : روزى عمر بن خطّاب گفت : ديگر از على بن ابى طالب سخن نگوييد ؛ « 1 » زيرا من از پيامبر اكرم صلى اللَّه عليه وآله سه مطلب دربارهء على شنيدم كه اگر يكى از آن‌ها براى من بود ، از آن چه آفتاب بر آن مىتابد براى من بهتر بود .\r\nمن ، ابوبكر ، ابوعبيدة بن جَرّاح « 2 » و يك نفر از اصحاب پيامبر نزد آن حضرت بوديم . رسول خدا صلى اللَّه عليه وآله بر على بن ابى طالب تكيه كرده بود ، تا اين كه دستش را بر شانه‌هاى على زد و گفت :\r\nيا علي ! أنت أوّل المؤمنين إيماناً وأوّلهم إسلاماً ، وأنت منّي بمنزلة هارون من موسى ، وكذب من زعم أنّه يحبّني ويبغضك .\r\nاى على ! تو نخستين مؤمنى هستى كه ايمان آوردى و نخستين فردى هستى كه اسلام آوردى . تو براى من همانند هارون براى\r\n\r\n\r\n","description":"","footnote":"\r\n( 1 ) . قابل توجّه اين كه چرا آن‌ها از على عليه السلام سخن مىگفتند ؟ و چه چيزى دربارهء اومىگفتند ؟ چرا عمر آن‌ها را از ياد او باز مىدارد ؟ آيا او را به خوبى ياد مىكردند و عمر آن‌ها را از اين كار نهى مىكرده و مىگفته : سخن گفتن در مورد على بن ابى طالب را بس كنيد ؟ اين‌ها پرسش‌هايى است كه پاسخ به آن ، روشن‌گر حقايق نهفته‌اى است .\r\n( 2 ) . شايان يادآورى است كه اينان ، همان سه نفر از مهاجران بودند كه سقيفه را به راه‌انداختند .\r\n","page_name":" 46 ","page_number":46},
  {"content":"\r\n\r\nموسى هستى . دروغ مىگويد هر كس گمان مىكند كه مرا دوست مىدارد در حالى كه با تو دشمنى مىورزد .\r\nبه روايت ابن كثير\r\nابن كثير نيز اين حديث را در تاريخ خود چنين آورده است كه حضرتش فرمود :\r\nأو ما ترضى أن تكون منّي بمنزلة هارون من موسى إلّا النبوّة ؟ « 1 »\r\nآيا خشنود نمىشوى كه براى من به منزلهء هارون براى موسى باشى مگر در پيامبرى ؟\r\nشايان ذكر است كه در اين روايات سه تعبير آمده است :\r\n1 . « إلّا النبوّة » ؛ مگر در پيامبرى .\r\n2 . « إلا أنّك لست بنبيّ » ؛ جز آن كه تو پيامبر نيستى .\r\n3 . « إلّا أنّه لا نبيّ بعدي » ؛ مگر آن كه پس از من پيامبرى نيست .\r\nبديهى است كه بين اين تعابير تفاوت بسيارى وجود دارد .\r\nابن كثير بعد از نقل اين حديث مىگويد : سند اين حديث صحيح است ؛ ولى كتاب‌هايى كه به احاديث صحيح پرداخته‌اند اين حديث را\r\n\r\n\r\n","description":"","footnote":"\r\n( 1 ) . البداية والنّهايه : 7 / 340 .\r\n","page_name":" 47 ","page_number":47},
  {"content":"\r\n\r\nنقل نكرده‌اند .\r\nهمچنين ابن كثير در تاريخ خود ، در ضمن حديث معاويه و سعد نقل مىكند كه روزى معاويه در نزد جمعى بر على دشنام مىداد !\r\nسعد به او گفت : به خدا سوگند ! اگر من داراى يكى از سه خصوصيّتى كه او دارد بودم ، براى من از آن چه آفتاب بر آن مىتابد دوست داشتنىتر بود . . . .\r\nسپس حديث منزلت را به عنوان يكى از آن سه خصوصيّت ذكر كرد . « 1 » زرندى از حافظان اهل سنّت ، همين حديث را نقل مىكند ؛ امّا نامى از معاويه نمىبرد و مىگويد : يكى از فرمان‌روايان به سعد گفت :\r\nچه چيز تو را از دشنام به ابوتراب باز مىدارد ؟ « 2 » روشن است كه او خواسته نام معاويه مخفى بماند تا آبروى او و ديگران حفظ شود .\r\nاين قضيه در تاريخ مدينة دمشق ، الصّواعق المحرقه و منابع ديگر چنين آمده است :\r\n\r\n\r\n","description":"","footnote":"\r\n( 1 ) . البداية والنّهايه : 7 / 340 .\r\n( 2 ) . نظم درر السّمطين : 107 .\r\n","page_name":" 48 ","page_number":48},
  {"content":"\r\n\r\nشخصى مسأله‌اى از معاويه پرسيد .\r\nمعاويه گفت : از على بپرس كه او داناتر است .\r\nآن مرد گفت : اگر تو پاسخ مرا بگويى بيشتر دوست مىدارم تا او جوابم را بدهد .\r\nمعاويه گفت : حرف بدى زدى ؟ ! به راستى از مردى ناخرسندى كه پيامبر صلى اللَّه عليه وآله او را به طور كامل از علم سيراب كرده ! و به او گفته است :\r\nأنت منّي بمنزلة هارون من موسى إلّاأنّه لا نبي بعدي .\r\nتو براى من همانند هارون براى موسى هستى ، جز آن كه پيامبرى پس از من نيست .\r\nهر گاه عمر در حل مشكلى ناتوان مىشد از او استفاده مىكرد . « 1 » متنى را كه ما از ميان متون گوناگون اين حديث برگزيديم داراى خصوصيّتى است كه شايسته است با ديدهء دقّت و عبرت در آن نظر شود .\r\n\r\n\r\n","description":"","footnote":"\r\n( 1 ) . تاريخ مدينة دمشق : ترجمه امام على عليه السلام ، 1 / 396 ، حديث 410 ، الرّياض النّضره : 3 / 162 ، مناقب امام على عليه السلام ، ابن مغازلى : 34 ، حديث 52 .\r\n","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nبخس سوم نگاهى به دلالت‌هاى حديث منزلت\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nدلالت‌هاى حديث منزلت\r\nدومين محورى كه از آن سخن مىگوييم ، دلالت‌هاى حديث منزلت است . چنان چه پيش‌تر اشاره شد ، حديث منزلت بر امور متعدّدى دلالت مىكند كه هر كدام از آن‌ها به تنهايى دليلى كافى بر امامت امير مؤمنان على عليه السلام است .\r\n\r\nنگاهى به مقامات حضرت هارون در قرآن\r\nپيش از آن كه به بررسى دلالت‌هاى حديث منزلت بپردازيم ، لازم است به مقامات حضرت هارون عليه السلام نگاهى بنماييم و بدانيم آن حضرت چه مقام‌ها و منزلت‌هايى نسبت به موسى عليه السلام داشته ، تا معلوم شود كه على عليه السلام چه منزلت‌ها و مقام‌هايى در رابطه با پيامبر اكرم صلى اللَّه عليه وآله دارد .\r\nبراى آگاهى از اين مطلب بايد به قرآن كريم مراجعه كنيم تا از\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمقامات حضرت هارون آگاه شويم ؛ چرا كه با بررسى آيات قرآن ، به خوبى استفاده مىشود كه جناب هارون داراى اين مقام‌ها بوده است :\r\n\r\n1 . نبوّت\r\nنخستين مقام حضرت هارون مقام پيامبرى بود . خداوند متعال مىفرمايد :\r\n« وَوَهَبْنا لَهُ مِنْ رَحْمَتِنا أَخاهُ هارُونَ نَبِيًّا » . « 1 »\r\nو ما از رحمت خويش به او ( موسى عليه السلام ) ، برادرش هارون را - كه پيامبر بود - عطا كرديم .\r\n\r\n2 . وزارت\r\nدومين مقام حضرت هارون مقام وزارت بود . وزير كسى است كه بار سنگين مسئوليّت امير را بر دوش كشيده و متصدّى انجام آن شود .\r\nاين مقام را خداوند متعال از زبان موسى عليه السلام اين گونه بيان مىفرمايد كه موسى عليه السلام به خداوند متعال عرضه داشت :\r\n« وَاجْعَلْ لي وَزيرًا مِنْ أَهْلي * هارُونَ أَخي » . « 2 »\r\nو براى من از خاندانم وزيرى قرار بده ، برادرم هارون را .\r\n\r\n\r\n","description":"","footnote":"\r\n( 1 ) . سورهء مريم : آيهء 53 .\r\n( 2 ) . سورهء طه : آيات 29 و 30 .\r\n","page_name":" 54 ","page_number":54},
  {"content":"\r\n\r\nهمچنين خداوند متعال در سورهء فرقان پيرامون اين مقام مىفرمايد :\r\n« وَلَقَدْ آتَيْنا مُوسَى الْكِتابَ وَجَعَلْنا مَعَهُ أَخاهُ هارُونَ وَزيرًا » . « 1 »\r\nو هر آينه ما به موسى كتاب داديم و برادرش هارون را وزيرش قرار داديم .\r\nدر سوره قصص نيز سخن از وزارت هارون به ميان آمده است ، آن جا كه از زبان موسى عليه السلام نقل مىكند و مىفرمايد :\r\n« وَأَخي هارُونُ هُوَ أَفْصَحُ مِنّي لِسانًا فَأَرْسِلْهُ مَعي رِدْءًا يُصَدِّقُني » . « 2 »\r\nو برادرم هارون ، زبانش از من گوياتر است . پس او را همراه من بفرست تا ياور من باشد و مرا تصديق كند .\r\n\r\n3 . خلافت و جانشينى\r\nيكى ديگر از مقام‌هاى حضرت هارون ، مقام خلافت و جانشينى او از موسى عليه السلام است . خداوند اين مقام را چنين بيان مىفرمايد :\r\n« وَقالَ مُوسى لِأَخيهِ هارُونَ اخْلُفْني في قَوْمي وَأَصْلِحْ وَلا تَتَّبِعْ\r\n\r\n\r\n","description":"","footnote":"\r\n( 1 ) . سورهء فرقان : آيهء 35 .\r\n( 2 ) . سورهء قصص : آيهء 34 .\r\n","page_name":" 55 ","page_number":55},
  {"content":"\r\n\r\nسَبيلَ الْمُفْسِدينَ » . « 1 »\r\nو موسى به برادرش هارون گفت : در ميان قومم جانشين من باش و ( امور آن‌ها را ) اصلاح كن و از راه مفسدان پيروى نكن .\r\n\r\n4 ، 5 و 6 . اخوت ، مشاركت در رسالت ، تكيه گاه محكم\r\nچهارمين ، پنجمين و ششمين مقام حضرت هارون از منظر قرآن ، مقام خويشاوندى او با حضرت موسى عليه السلام است و اين كه هارون در رسالت حضرت موسى شريك بوده و تكيه گاه او بوده است .\r\nحضرت موسى عليه السلام از خداوند چنين درخواست كرد :\r\n« وَاجْعَلْ لي وَزيرًا مِنْ أَهْلي * هارُونَ أَخي * اشْدُدْ بِهِ أَزْري * وَأَشْرِكْهُ في أَمْري » . « 2 »\r\nو براى من وزيرى از خاندانم قرار بده ، برادرم هارون را . و او را تكيه‌گاه محكمى براى من قرار داده و در كار من شريك گردان .\r\n\r\nنگاهى به مقام‌ها و منزلت‌هاى على\r\nعليه السلام\r\nطبق آن چه كه در حديث منزلت آمده است ، پيامبر خدا صلى اللَّه عليه وآله با اين بيان ، تمامى مقام‌ها و منزلت‌هاى هارون را - كه قرآن براى او اثبات كرده\r\n\r\n\r\n","description":"","footnote":"\r\n( 1 ) . سورهء اعراف : آيهء 142 .\r\n( 2 ) . سورهء طه : آيات 31 و 33 .\r\n","page_name":" 56 ","page_number":56},
  {"content":"\r\n\r\nو موارد ديگرى كه به زودى خواهيم گفت - براى امير مؤمنان على عليه السلام اثبات نموده است ؛ مگر منصب نبوّت و پيامبرى .\r\nپيامبر خدا صلى اللَّه عليه وآله در اين حديث ، تمام مناصب هارون - حتى نبوّت و پيامبرى - را به طور مطلق بيان فرمود ؛ ولى اين منصب را استثنا نمود ؛ چرا كه ضرورت ايجاب مىكند كه پيامبرى بعد از او نخواهد بود .\r\nبنا بر اين هر منزلتى جز منصب نبوّت كه براى هارون ثابت شده ، براى حضرت على عليه السلام نيز ثابت خواهد شد . در توضيح اين موضوع مىگوييم :\r\nتنها تفاوت ميان مقامات و منازل معنوى بين على عليه السلام و هارون اين است كه على عليه السلام پيامبر نيست ؛ ولى آن حضرت برخى از خصوصيّات و اوصافش را در خطبه قاصعه اين گونه بيان كرده و مىفرمايد :\r\nولقد علمتم موضعي من رسول اللَّه صلى اللَّه عليه وآله بالقرابة القريبة والمنزلة الخصيصة ، وضعني في حجره وأنا ولد ، يضمّني إلى صدره ويكنفني في فراشه ويمسّني جسده ويشمّني عرفه ، وكان يمضغ الشيء ثمّ يلقمنيه ، و ما وجد لي كذبة بقول ولا خطلة في فعل ، ولقد قرن اللَّه به صلى اللَّه عليه وآله\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمن لدن أن كان فطيماً أعظم ملك من ملائكته ، يسلك به طريق المكارم ومحاسن أخلاق العالم ، ليله ونهاره .\r\nولقد كنت اتّبعه اتّباع الفصيل أثر أمّه ، يرفع لي في كلّ يوم من أخلاقه عَلَما ، ويأمرني بالإقتداء به .\r\nولقد كان يجاور في كلّ سنة بحراء ، فأراه ولا يراه غيري ، و لم يجمع بيت واحد يومئذٍ في الإسلام غير رسول اللَّه صلى اللَّه عليه وآله وخديجة وأنا ثالثهما ؛\r\nشما از موقعيت من نسبت به رسول خدا صلى اللَّه عليه وآله در خويشاوندى نزديك آگاهيد و مقام و منزلت ويژه مرا مىدانيد .\r\nپيامبر مرا در اتاق خويش مىنشاند در حالى كه كودك بودم .\r\nمرا در آغوش خود مىگرفت و در بستر مخصوص خود مىخوابانيد و مرا از خود جدا نمىكرد .\r\nو بوى خوش خويش را به من مىبويانيد ، و لقمه را مىجويد آن گاه در دهان من مىنهاد .\r\nهرگز دروغى در گفتار من و اشتباهى در كردارم نيافت . از همان لحظه‌اى كه پيامبر صلى اللَّه عليه وآله را از شير گرفتند ، خداوند بزرگترين فرشته خود را مأمور تربيت پيامبر صلى اللَّه عليه وآله كرد تا شب و روز او را به راه‌هاى بزرگوارى ، راستى و اخلاق\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nنيكو راهنمايى كند . من همواره با پيامبر صلى اللَّه عليه وآله بودم .\r\nپيامبر هر روز نشانه تازه‌اى از اخلاقش برايم آشكار مىنمود و به من فرمان مىداد كه به او اقتدا كنم . هر سال مدّتى را در غار حراء مىگذراند ، تنها من او را مشاهده مىكردم و غير من او را نمىديد .\r\nدر آن روزها ، در هيچ خانه‌اى اسلام راه نيافت مگر خانه رسول خدا صلى اللَّه عليه وآله كه خديجه عليها السلام هم در آن بود و من سومين آن‌ها بودم .\r\nاين فراز را به دقّت بنگر كه حضرتش مىفرمايد :\r\nأرى نور الوحي والرسالة وأشمّ ريح النبوّة ، ولقد سمعت رنّة الشيطان حين نزل الوحي عليه ، فقلت : يا رسول اللَّه ! ما هذه الرنّة ؟\r\nفقال : هذا الشيطان قد أيس من عبادته ؛\r\nمن نور وحى و رسالت را مىديدم و بوى نبوّت را استشمام مىكردم . هنگامى كه بر آن حضرت وحى نازل شد ، من نالهء شيطان را شنيدم ، گفتم : اى رسول خدا ! اين ناله چيست ؟\r\nفرمود : اين شيطان است كه از عبادت خويش مأيوس گرديده است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاكنون به دقّت سخن پيامبر به على عليهما السلام را ملاحظه كنيد كه فرمود :\r\nإنّك تسمع ما أسمع وترى ما أرى إلّاأنّك لست بنبيّ ولكنّك وزير وإنّك لعلى خير ؛ « 1 »\r\nبه راستى آن چه را من مىشنوم تو مىشنوى و آن چه را مىبينم تو مىبينى ، جز اين كه تو پيامبر نيستى ؛ بلكه وزير من بوده و به راه خير مىروى .\r\nبا تأمّل در اين جملات به خوبى روشن مىشود كه چگونه آيات قرآن با احاديث پيامبر و سخن امير مؤمنان على عليه السلام در خطبهء قاصعه هماهنگ است . هر چند حضرت على عليه السلام پيامبر نيست ؛ ولى نور وحى و رسالت را ديده و بوى نبوّت را استشمام كرده است .\r\nاكنون مىپرسيم : آيا فكر مىكنيد اين مقام و رتبه امير مؤمنان على عليه السلام با مقام و منزلت همهء صحابه رسول خدا صلى اللَّه عليه وآله قابل مقايسه است ؟\r\nآيا اگر تمامى درجات و كمالات اصحاب پيامبر صلى اللَّه عليه وآله را در يك كفّهء ترازو قرار دهيم و اين مقام و منزلت امير مؤمنان على عليه السلام را\r\n\r\n\r\n","description":"","footnote":"\r\n( 1 ) . نهج البلاغه : 2 / 182 ، خطبه 193 .\r\n","page_name":" 60 ","page_number":60},
  {"content":"\r\n\r\nدر كفّهء ديگر ، گمان مىكنيد با هم برابرى كنند ؟\r\nبنا بر اين چگونه برخى مىخواهند پاره‌اى از آن فضايل خيالى را بر اين مقام و منقبت و الا برترى دهند ؟\r\nحضرت على عليه السلام پيامبر نبود ؛ اما بوى نبوّت را استشمام كرده بود . به راستى اگر با دقّت بنگريم اين عبارت چه معنايى دارد ؟\r\nمعنايى بس ژرف و دقيق دارد كه عقل‌ها و فهم‌هاى ما از درك آن ناتوان است . . . .\r\nآرى على عليه السلام پيامبر نيست ؛ اما وزير است . وزير براى چه شخصيّتى ؟\r\nبراى پيامبرى كه شريف‌ترين و والاترين پيامبران ، اشرف مرسلين ، بزرگوارترين آن‌ها و نزديك‌ترين آن‌ها به خداوند سبحان است .\r\nبنا بر اين وزارت چنين شخصيتى با وزارت حضرت موسى عليه السلام بسيار متفاوت است ؛ از اين رو كجا هارون به اين مقام و مرتبه مىتواند برسد ؟\r\nاكنون سخن ما در برترى امير مؤمنان على عليه السلام بر هارون نيست ؛ بلكه سخن در آن است كه بين او و ابوبكر كدام سزاوار خلافت رسول خدا صلى اللَّه عليه وآله هستند ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nآغاز بعثت و وزارت على\r\nعليه السلام\r\nيكى ديگر از احاديثى كه بر وزارت على عليه السلام براى پيامبر اكرم صلى اللَّه عليه وآله دلالت مىكند ، حديثى است كه پيش‌تر از آن سخن گفته‌ايم ؛ حديث يوم الدار و روز هشدار ، همان روزى كه پيامبر در آغاز بعثت نزديكان خود را جمع كرد و فرمود :\r\nفأيّكم يوازرني على أمري هذا ؟ ؛\r\nكدام يك از شما مىپذيرد كه وزير و ياور من در اين كار باشد ؟\r\nامير مؤمنان على عليه السلام عرضه داشت :\r\nأنا يا نبي اللَّه ! أكون وزيرك عليه ؛\r\nمن اى رسول خدا ! وزير و ياور شما در اين مسئوليت خواهم بود .\r\nپيامبر صلى اللَّه عليه وآله فرمود :\r\nإنّ هذا أخي ووصيّي وخليفتي فيكم فاسمعوا له وأطيعوا . « 1 »\r\nبه راستى اين ، برادر ، وصى و جانشين من در بين شما است . پس به سخن او گوش فرا دهيد و از او فرمان ببريد .\r\nحلبى در سيرهء خود اين قضيّه را چنين نقل مىكند :\r\nدر اين هنگام على عليه السلام اعلام آمادگى كرد و پيامبر خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . تفسير بغوى : 4 / 278 و مصادر ديگر .\r\n","page_name":" 62 ","page_number":62},
  {"content":"\r\n\r\nبه او فرمود :\r\nإجلس ! فأنت أخي ووزيري ووصيّي ووارثي وخليفتي من بعدي . « 1 »\r\nبنشين كه تو برادر ، وزير ، وصى ، وارث و جانشين من ، بعد از من خواهى بود .\r\n\r\nوزارت على عليه السلام و دعاى پيامبر خدا صلى اللَّه عليه وآله\r\nنگارندگان تاريخ مدينة دمشق ، المرقاة ، الدرّ المنثور و الرياض النضره اين روايت را از ابن مردويه ، ابن عساكر ، خطيب بغدادى و ديگران نقل كرده‌اند كه اسماء بنت عميس گويد : از رسول خدا صلى اللَّه عليه وآله شنيدم كه به درگاه الهى چنين عرضه مىداشت :\r\nاللهمّ إنّي أقول كما قال أخي موسى : اللهمّ اجعل لي وزيراً من أهلي أخي عليّاً ، اشدد به أزري وأشركه في أمري كي نسبّحك كثيراً ونذكرك كثيراً ، إنّك كنت بنا بصيراً . « 2 »\r\nخداوندا ! من همانى را به تو مىگويم كه برادرم موسى گفت :\r\nخدايا ! براى من از خاندانم وزيرى قرار ده ، برادرم على را ، به\r\n\r\n\r\n","description":"","footnote":"\r\n( 1 ) . السيرة الحلبيه : 1 / 461 .\r\n( 2 ) . تاريخ مدينة دمشق : ترجمه امام على عليه السلام ، 1 / 120 و 121 ، حديث 147 ، الدرّ المنثور : 5 / 566 ، الرياض النضره : 3 / 118 .\r\n","page_name":" 63 ","page_number":63},
  {"content":"\r\n\r\nوسيلهء او پشت مرا محكم دار ، او را در كار من شريك كن تا تو را بسيار تسبيح كنيم و زياد به ياد تو باشيم كه تو به ما بينا هستى .\r\n\r\nجايگاه ويژه\r\nحضرت على عليه السلام جايگاه ويژه‌اى نسبت به پيامبر خدا صلى اللَّه عليه وآله دارد كه در آن خطابهء شيوا مىفرمايد :\r\nشما از جايگاه من نسبت به رسول خدا صلى اللَّه عليه وآله آگاه هستيد كه خويشاوندى نزديك با آن حضرت دارم .\r\nاين خويشاوندى نزديك همان است كه در جريان موسى و هارون عليهما السلام ، حضرت موسى از خدا طلب كرد و عرضه داشت :\r\n« وَاجْعَلْ لي وَزيرًا مِنْ أَهْلي * هارُونَ أَخي » .\r\nبراى من از خاندان خودم وزيرى قرار ده ، هارون برادرم را .\r\nبه همين جهت است كه پيامبر اكرم صلى اللَّه عليه وآله - چنان چه خواهيم گفت - در جريان اعلام برادرى بين خود و على عليهما السلام حديث منزلت را ذكر فرموده است .\r\n\r\nاولويّت ويژه\r\nويژگىهاى امير مؤمنان على عليه السلام فراتر از اين گفتار است .\r\nافزون بر اين كه خداى متعال در آيهء ديگرى مىفرمايد :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n« وَأُولُوا اْلأَرْحامِ بَعْضُهُمْ أَوْلى بِبَعْضٍ في كِتابِ اللَّهِ مِنَ الْمُؤْمِنينَ وَالْمُهاجِرينَ » . « 1 »\r\nو در كتاب خدا ؛ ارحام و خويشاوندان از مؤمنان و مهاجران به يكديگر سزاوارترند .\r\nاين ويژگىهاى سه گانه - يعنى ايمان ، هجرت و خويشاوندى - بر هيچ كسى جز حضرت على عليه السلام قابل انطباق نيست . بنا بر اين روشن مىشود كه خويشاوندى نزديك يك پايه از پايه‌هاى استوار خلافت و ولايت پس از رسول خدا صلى اللَّه عليه وآله است .\r\nفخر رازى در تفسير اين آيه به نقل استدلال محمّد بن عبداللَّه بن حسن مثنّى فرزند امام حسن مجتبى عليه السلام - كه مردى عالم ، فاضل وآشناى به قرآن كريم بود - پرداخته و مىنويسد : جناب محمّد ، فرزند عبداللَّه بن حسن مثنّى پسر امام حسن مجتبى عليه السلام ، در نامه‌اى كه به منصور خليفهء عبّاسى نوشت به اين آيه استدلال كرد .\r\nمنصور در پاسخ او نوشت : عبّاس به پيامبر از على سزاوارتر است ؛ زيرا عبّاس عموى پيامبر بوده و على پسرعموى آن حضرت .\r\nفخر رازى با اين كه از عبّاسيان نيست ، اما اين ادّعاى عبّاسيان را پذيرفته است ؛ ولى نه به خاطر دوستى با بنى العبّاس ؛ بلكه به خاطر . . . .\r\n\r\n\r\n","description":"","footnote":"\r\n( 1 ) . سورهء احزاب : آيهء 6 .\r\n","page_name":" 65 ","page_number":65},
  {"content":"\r\n\r\nالبته خود فخر رازى مىداند كه عبّاس گرچه عموى پيامبر است ، اما او از مهاجران نيست ؛ زيرا عبّاس بعد از فتح مكّه به مدينه آمده بود و پيامبر فرموده بود كه بعد از فتح مكه ، ديگر هجرتى نيست . بنا بر اين تنها كسى كه از مهاجران قرابت و خويشاوندى با پيامبر دارد حضرت على عليه السلام است .\r\nاز طرفى انصاف اين است كه در ميان صحابهء پيامبر ، جز حضرت على عليه السلام ، مؤمنان و مهاجران بسيارى هستند ؛ اما هيچ كدام از آن‌ها با رسول خدا صلى اللَّه عليه وآله خويشاوندى ندارند . تنها عبّاس باقى مىماند كه او هم از مهاجران نيست . پس اين آيه با هيچ كسى جز حضرت على عليه السلام قابل انطباق نخواهد بود .\r\nگفتنى است كه فخر رازى در اين جا با عبّاسيان و منصور عبّاسى موافقت مىنمايد و با هاشميان و علويان مخالفت مىكند تا - به گمان او - نتوان به اين آيه بر امامت امير مؤمنان على عليه السلام استدلال نمود .\r\nبنا بر اين ، آيهء شريفه « وَأُولُوا اْلأَرْحامِ » دليل ديگرى بر امامت امير مؤمنان على عليه السلام خواهد بود و از همين جا آشكار مىشود كه استدلال امير مؤمنان على عليه السلام به اين آيه و مطرح كردن خويشاوندى نزديك ، اشاره‌اى به اين نكته از آيه شريفه داشته است كه اين آيه در مسأله امامت و ولايت دخالت دارد .\r\nافزون بر اين كه عبّاس با امير مؤمنان على عليه السلام در غدير خم\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبيعت كرد و بر بيعت خود پابرجا ماند و با غير آن حضرت بيعت ننمود و در ماجراى سقيفه خدمت امير مؤمنان على عليه السلام آمد و از او خواست كه تجديد بيعت نمايد .\r\nاز اين رو عبّاس ، استحقاق امامت و خلافت بعد از رسول خدا صلى اللَّه عليه وآله را نخواهد داشت . اگر به خاطر بياوريد ، ما در آغاز پژوهش گفتيم كه طبق نظرى ، امامت از آنِ عبّاس است ؛ اما اين ديدگاه قابل ذكر نيست و پژوهش درباره آن بىفايده است .\r\n\r\nشركت در امور\r\nمقامى كه در آيه‌اى ديگر آمده ، اين است كه موسى عليه السلام از خدا مىخواهد كه هارون را شريك او در كارهايش گرداند ، آن جا كه مىفرمايد :\r\n« وَأَشْرِكْهُ في أَمْري » . « 1 »\r\nاو را در كار من شريك ساز .\r\nيعنى هارون در تمام مسئوليت‌هايى كه به عهده جناب موسى عليه السلام نهاده شده بود ، شريك بوده و در تمام مناصب و مقام‌هايى كه به او داده شده است شريك خواهد بود .\r\nبه مقتضاى اين حديث ، اين مقام براى امير مؤمنان على عليه السلام\r\n\r\n\r\n","description":"","footnote":"\r\n( 1 ) . سورهء طه : آيهء 32 .\r\n","page_name":" 67 ","page_number":67},
  {"content":"\r\n\r\nثابت خواهد شد و آن حضرت در همهء امور ياور پيامبر اكرم صلى اللَّه عليه وآله خواهد بود مگر در منصب نبوّت . بنا بر اين امير مؤمنان على عليه السلام به غير از نبوّت ، در هر منصب و مقامى با پيامبر خدا صلى اللَّه عليه وآله شريك خواهد بود .\r\nيكى از مسئوليت‌هاى پيامبر خدا صلى اللَّه عليه وآله تعليم و تفسير قرآن بود ، آن جا كه مىفرمايد :\r\n« وَأَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَلَعَلَّهُمْ يَتَفَكَّرُونَ » . « 1 »\r\nو ما بر تو قرآن را نازل كرديم تا آن چه را كه به سوى مردم نازل شده است براى آنان روشن سازى ، شايد كه بينديشند .\r\nهمچنين به آن حضرت حكمت عطا شده است ، آن جا كه مىخوانيم :\r\n« وَأَنْزَلَ اللَّهُ عَلَيْكَ الْكِتابَ وَالْحِكْمَةَ . . . » . « 2 »\r\nو خدا كتاب و حكمت را بر تو نازل فرمود .\r\nهمچنين از شئون آن حضرت اين است كه در اختلافات ، مرجع مردم بوده است ، آن جا كه مىفرمايد :\r\n\r\n\r\n","description":"","footnote":"\r\n( 1 ) . سوره نحل : آيه 44 .\r\n( 2 ) . سورهء نساء : آيهء 113 .\r\n","page_name":" 68 ","page_number":68},
  {"content":"\r\n\r\n« لِيُبَيِّنَ لَهُمُ الَّذي يَخْتَلِفُونَ فيهِ » . « 1 »\r\nتا آن چه را كه در آن اختلاف مىكردند براى آنان روشن سازد .\r\nهمين طور طبق اين آيه آن حضرت حاكم بر مردم بود :\r\n« إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ » . « 2 »\r\nبه راستى كه ما اين كتاب را به حق بر تو نازل كرديم تا به آن چه خداوند به تو آموخته است در ميان مردم قضاوت كنى .\r\nاز طرفى پيامبر خدا صلى اللَّه عليه وآله بر مردم از خودشان سزاوارتر و حكمش نافذ است ، آن جا كه مىفرمايد :\r\n« النَّبِيُّ أَوْلى بِالْمُؤْمِنينَ مِنْ أَنْفُسِهِمْ . . . » . « 3 »\r\nپيامبر نسبت به مؤمنان از خودشان اولى و سزاوارتر است . . . .\r\nامير مؤمنان على عليه السلام ، در تمامى اين مقام‌ها ، مناصب و موارد ديگر - كه قرآن براى پيامبر صلى اللَّه عليه وآله اثبات مىكند - شريك و هميار پيامبر است و او نيز چنين مقام‌ها و مناصب را دارا خواهد بود .\r\nدر يك جمله كوتاه آن حضرت ، نفس پيامبر خدا صلى اللَّه عليه وآله است و در تمامى كمالات و مقامات آن جناب ، به غير از نبوّت ، شريك\r\n\r\n\r\n","description":"","footnote":"\r\n( 1 ) . سورهء نحل : آيهء 39 .\r\n( 2 ) . سورهء نساء : آيهء 105 .\r\n( 3 ) . سورهء احزاب : آيهء 6 .\r\n","page_name":" 69 ","page_number":69},
  {"content":"\r\n\r\nبود . اين همان مطلبى است كه پيامبر خدا صلى اللَّه عليه وآله در آيهء مباهله ، حضرت على عليه السلام را به عنوان نفس و جان خود معرفى نمود . آن جا كه مىفرمايد : « قُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ » . « 1 »\r\nبنا بر اين امير مؤمنان على عليه السلام بر مؤمنان از خودشان سزاوارتر و حكمش نافذتر است . همو مبيّن و مفسّر قرآن ، بيان‌گر احكام و حاكم على الاطلاق و مرجع اختلافات خواهد بود .\r\nآيا با وجود چنين شخصى مىتوان گفت شخص ديگرى جانشين پيامبر شود ؟\r\nآيا عقل مىپذيرد چنين انسانى كنار زده شود و كسى كه ذرّه‌اى از اين مقامات را ندارد و بويى از آن هم نبرده خليفه شود ؟\r\nگويى با بودن امير مؤمنان على عليه السلام پس از پيامبر ، خود پيامبر زنده است ؛ زيرا كه او جان رسول خدا صلى اللَّه عليه وآله و شريك امر آن حضرت بود .\r\n\r\n\r\n","description":"","footnote":"\r\n( 1 ) . سورهء آل عمران : آيهء 61 .\r\n","page_name":" 70 ","page_number":70},
  {"content":"\r\n\r\n\r\nپشتيبانى رسول خدا صلى اللَّه عليه وآله\r\nاز موارد درخواست حضرت موسى عليه السلام از خدا دربارهء هارون ، درخواست پشتيبانى وى از موسى عليه السلام بود ، آن جا كه به درگاه خدا عرضه داشت :\r\n« اشْدُدْ بِهِ أَزْري » . « 1 »\r\nبه وسيله او پشت مرا محكم كن .\r\nخداوند نيز دعاى موسى عليه السلام را مستجاب كرد و فرمود :\r\n« سَنَشُدُّ عَضُدَكَ بِأَخيكَ » . « 2 »\r\nبه زودى بازوان تو را به وسيلهء برادرت محكم مىكنيم .\r\nبنا بر اين ، مقام پشتيبانى پيامبر خاتم صلى اللَّه عليه وآله مخصوص امير مؤمنان على عليه السلام خواهد بود . گذشته از رواياتى كه در اين خصوص رسيده است .\r\nشكى نيست كه بار ختم رسالت كه بر دوش پيامبر خاتم نهاده شده ، از تمام مسئوليت‌ها بزرگ‌تر و سنگين‌تر بوده و به جز پيامبر گرامى اسلام صلى اللَّه عليه وآله كسى تحمّل آن بار را ندارد .\r\nهمانطور كه در احاديث پيشين گذشت پيامبر خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . سورهء طه : آيهء 31 .\r\n( 2 ) . سورهء قصص : آيهء 35 .\r\n","page_name":" 71 ","page_number":71},
  {"content":"\r\n\r\nدعا نمود كه امير مؤمنان على عليه السلام در اين مسئوليت خطير پشتيبان او بوده و بازوى تواناى او باشد .\r\nپرواضح است كه پشتيبانى پيامبر خاتم صلى اللَّه عليه وآله از پشتيبانى حضرت موسى عليه السلام بسيار متفاوت است و اختلاف بين اين دو مقام به سان اختلاف مقام خاتم المرسلين صلى اللَّه عليه وآله با حضرت موسى عليه السلام است .\r\n\r\nاصلاح و ساماندهى امور\r\nهفتمين مقامى كه از آيه استفاده مىشود ، اصلاح و ساماندهى امور است . خداوند متعال از زبان موسى عليه السلام مىفرمايد كه به خداوند عرضه داشت :\r\n« وَقالَ مُوسى لِأَخيهِ هارُونَ اخْلُفْني في قَوْمي وَأَصْلِحْ » . « 1 »\r\nو موسى به برادرش هارون گفت : در قوم من جانشين من باش و امور آنان را اصلاح كن .\r\nهم چنان كه هارون مصلح امّت موسى عليه السلام بود و به جاى او امور امّتش را اصلاح و ساماندهى مىكرد ، در اين امّت نيز اين مقام و منزلت به على بن ابى طالب عليه السلام واگذار شده است . اوست كه بايد امور امّت پيامبر را اصلاح و ساماندهى كند و جلوى فتنه‌ها را بگيرد\r\n\r\n\r\n","description":"","footnote":"\r\n( 1 ) . سورهء اعراف : آيهء 142 .\r\n","page_name":" 72 ","page_number":72},
  {"content":"\r\n\r\nو مردم را از كژىها و انحرافات حفظ نمايد .\r\nپرواضح است كسى كه به طور مطلق و در همه امور مصلح باشد ، به طور حتم بايد خود در هر حالى صالح باشد ؛ همچنين كسى كه در همه شئون مصلح است ، بايد از صلاح و فساد هر چيز آگاه باشد تا مبادا به اسم اصلاح ، فساد را ترويج نمايد .\r\nاز اين رو ، اين مقام و منزلت امير مؤمنان على عليه السلام ، عصمت و علم لدنّى آن حضرت را در پى دارد .\r\n\r\nعلم و آگاهى\r\nيكى ديگر از منزلت‌هاى هارون آن بود كه پس از موسى عليه السلام داناترين و آگاه‌ترين بنى اسرائيل بود . و با در نظر گرفتن اين كه حضرت على عليه السلام به منزله هارون است ، بايد اين منزلت و مقام براى آن حضرت نيز ثابت باشد . امير مؤمنان على عليه السلام در همان خطبه قاصعه به اين فضيلت اين گونه اشاره مىفرمايد :\r\nكنت اتّبعه اتّباع الفصيل أثر أمّه ؛ يرفع لي في كلّ يوم من أخلاقه عَلَماً ويأمرني بالإقتداء به .\r\nمن هميشه همراه پيامبر بودم . هر روز نشانه تازه‌اى از اخلاقش برايم آشكار مىساخت و به من فرمان مىداد كه به او اقتدا كنم .\r\nحضرتش در خطبه ديگرى چون سخن از علم غيب آمده\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nچنين مىفرمايد :\r\nفهذا علم الغيب الّذي لا يعلمه أحد إلّااللَّه و ما سوى ذلك فعلم علّمه اللَّه نبيّه ، فعلّمنيه و دعا لي بأن يعيه صدري وتضطَمّ عليه جوانحي .\r\nاين همان علم غيبى است كه كسى جز خدا آن را نمىداند ، و غير از آن ( يعنى غير از آن چه كه خدا به خود اختصاص داده ) علمى است كه خداوند به پيامبرش آموخته . پس آن حضرت نيز به من تعليم داد و برايم دعا كرد كه سينه‌ام گنجايش آن را داشته باشد و اعضا و جوارح من از آن پر گردد .\r\nاز طرفى اعلميّت و آگاهى آن حضرت از همين خطبهء قاصعه روشن مىشود ، آن جا كه از پيامبر اكرم نقل كرده است كه به او فرمود :\r\nإنّك تسمع ما أسمع وترى ما أرى .\r\nبه راستى آن چه را من مىشنوم تو نيز مىشنوى ، و هر چه را من مىبينم تو نيز مىبينى .\r\nدر مورد ديگر پيامبر اكرم صلى اللَّه عليه وآله دربارهء امير مؤمنان على عليه السلام مىفرمايد :\r\nأنا مدينة العلم وعلي بابها ، فمن أراد المدينة فليأتها من بابها .\r\nمن شهر علم هستم و على دروازه آن شهر است ؛ پس هر كه مىخواهد وارد اين شهر شود ، بايد از دروازهء آن وارد شود .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاين حديث نيز از احاديثى است كه امامت امير مؤمنان على عليه السلام را ثابت مىكند . شايسته است بحث جداگانه‌اى را به اين حديث شريف اختصاص دهيم تا اسناد و دلالت‌هاى آن را بررسى كنيم و از تلاش‌هاى نافرجام مخالفان براى ردّ و ابطال اين حديث و دروغ‌پردازىها ، تحريف‌ها و خيانت‌هاى آنان پرده برداريم .\r\nاما اين مطلب كه هارون پس از موسى از همه داناتر بوده ثابت شده است . به عنوان نمونه به كتاب‌هاى تفسير در ذيل اين آيه شريفه مراجعه كنيد . خداوند متعال از زبان قارون اين گونه نقل مىفرمايد :\r\n« قالَ إِنَّما أُوتيتُهُ عَلى عِلْمٍ عِنْدي » . « 1 »\r\nگفت : من اين ثروت را به وسيلهء علمى كه نزد من است فراهم آورده‌ام .\r\nمفسّران در ذيل اين آيه تصريح كرده‌اند كه هارون از همه بنى اسرائيل - جز از حضرت موسى عليه السلام - داناتر بود . « 2 »\r\n\r\nمقام عصمت\r\nنهمين موردى كه مىتوان از حديث شريف منزلت به دست آورد ، عصمت است . به راستى آيا كسى در عصمت حضرت هارون\r\n\r\n\r\n","description":"","footnote":"\r\n( 1 ) . سورهء قصص : آيهء 78 .\r\n( 2 ) . ر . ك : تفسير بغوى : 4 / 357 ، تفسير الجلالين : 2 / 201 و تفسيرهاى ديگر .\r\n","page_name":" 75 ","page_number":75},
  {"content":"\r\n\r\nترديدى دارد ؟\r\nدر اين حديث پيامبر اكرم صلى اللَّه عليه وآله ، امير مؤمنان على عليه السلام را همانند هارون و در منزلت او قرار داده است . از طرفى هيچ كدام از صحابه ادّعاى عصمت نكرده‌اند . همانطور كه هيچ كسى مقام عصمت را براى احدى از صحابه - جز امير مؤمنان على عليه السلام - ادعا نكرده است .\r\nدر توضيح مقام هفتم گذشت كه كسى در همهء امور مصلح نمىشود مگر اين خود در همهء امور صالح باشد . اكنون در توضيح اين مقام چند پرسش مطرح است .\r\nآيا عاقلى روا مىدارد كه بعد از رسول خدا صلى اللَّه عليه وآله ، با وجود شخص معصوم ، غير معصوم امام باشد ؟\r\nآيا عقل انسان روا مىداند كه با وجود معصوم ، غير معصومى واسطه بين خلق و خالق باشد ؟\r\nآيا از نظر عقلى جايز است و خردمندان اجازه مىدهند كه با وجود معصوم ، انسان از غير معصوم پيروى نمايد ؟\r\nآرى ، امير مؤمنان على عليه السلام در خطبهء قاصعه ، به همان مقام عصمت اشاره مىكند و مىفرمايد كه من نور وحى و رسالت را مىبينم و بوى نبوّت و پيامبرى را استشمام مىكنم .\r\nبه راستى آيا معقول است كه چنين انسانى كنار گذاشته شود و به كسى اقتدا شود كه حتى اندك بهره‌اى از اين منزلت نبرده است ؟\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nروشن است آن چه را كه پيامبر اكرم صلى اللَّه عليه وآله مىشنيده و آن چه را كه مىديده بسيار بالاتر ، والاتر ، بااهميّت‌تر و فراتر از آن است كه پيامبران گذشته مىديدند و مىشنيدند . پس امير مؤمنان على عليه السلام آن چه را كه پيامبر مىديده و مىشنيده او نيز مىديده و مىشنيده است .\r\nاين نكته‌اى است كه انديشهء بيشترى مىطلبد .\r\n\r\nمقام طهارت و پاكيزگى\r\nدهمين مقام و منزلت ، مقام طهارت و پاكيزگى است . خداوند متعال - دربارهء مسجد الاقصى - براى هارون چيزى را حلال كرد كه براى غير او حلال نبود ، و به حكم حديث منزلت اين فضيلت و خصوصيّت نيز بايد براى امير مؤمنان على عليه السلام و اهل بيتش وجود داشته باشد و اين يكى از ويژگىهاى امير مؤمنان على عليه السلام و اهل بيت طاهرينش خواهد بود كه آن‌ها را از ديگران ممتاز مىكند و همان بزرگواران از اين جهت نيز از ديگران برتر خواهند بود .\r\nشواهد زيادى در احاديث وجود دارد كه چنين فضيلتى را براى امير مؤمنان على عليه السلام اثبات مىكند ، هم چنان كه براى هارون ثابت بوده است .\r\nيكى از آن‌ها حديث « سدّ الابواب » است ؛ حديثى كه در روايات مورد اتّفاق شيعه و سنّى با متن‌هاى گوناگون آمده است . اكنون به برخى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاحاديث از كتاب‌هاى معتبر اهل تسنن اشاره مىكنيم :\r\nابن عساكر در تاريخ خود اين گونه نقل مىكند :\r\nروزى رسول خدا صلى اللَّه عليه وآله خطبه‌اى خواند و چنين فرمود :\r\nإنّ اللَّه أمر موسى وهارون أن يتبوّءا لقومهما بيوتاً ، وأمرها أن لا يبيت في مسجدهما جنب ، ولا يقربوا فيه النساء إلّاهارون وذريّته ، ولا يحلّ لأحد أن يقرب النساء في مسجدي هذا ولا يبيت فيه جنب إلّاعليّ وذريّته . « 1 »\r\nخداوند به موسى و هارون فرمان داد كه براى قومشان خانه‌هايى برگزينند و به آن‌ها دستور داد كه هيچ كس در حالت جنابت در مسجد موسى و هارون شب را سپرى نكند و نبايد مردم در آن جا با زنان آميزش كنند ، مگر هارون و فرزندان او . از اين رو براى احدى جايز نيست كه در مسجدِ من با زنان نزديكى كند و با حالت جنابت در آن بيتوته نمايد مگر على و فرزندانش .\r\nاين حديث را جلال الدين سيوطى نيز در الدر المنثور از تاريخ ابن عساكر نقل كرده است . « 2 » در مجمع الزوائد آمده است : على عليه السلام مىفرمايد :\r\n\r\n\r\n","description":"","footnote":"\r\n( 1 ) . تاريخ مدينة دمشق : ترجمه امام على عليه السلام ، 1 / 296 .\r\n( 2 ) . الدر المنثور : 4 / 384 .\r\n","page_name":" 78 ","page_number":78},
  {"content":"\r\n\r\nپيامبر اكرم صلى اللَّه عليه وآله دست مرا گرفت و فرمود :\r\nإنّ موسى سأل ربّه أن يطهّر مسجده بهارون وإنّي سألت ربّي أن يطهّر مسجدي بك وبذريّتك .\r\nموسى از پروردگارش خواست كه مسجدش را براى هارون پاك و مطهّر گرداند و من از پروردگارم خواسته‌ام كه مسجدم را براى تو و فرزندانت پاك و مطهّر گرداند .\r\nآن گاه پيامبر اكرم صلى اللَّه عليه وآله كسى را نزد ابوبكر فرستاد كه درى را كه از خانه‌ات به سمت مسجد قرار داده‌اى ببند .\r\nابوبكر گفت : « إِنَّا لِلَّهِ وَإِنَّا إِلَيْهِ راجِعُونَ » . سپس گفت : شنيدم و اطاعت كردم . آن گاه در خانه‌اش را مسدود كرد .\r\nپس از آن پيامبر اكرم صلى اللَّه عليه وآله كسى را نزد عمر و عبّاس فرستاد و همين فرمان را به آن‌ها داد .\r\nآن گاه پيامبر خدا صلى اللَّه عليه وآله فرمود :\r\nما أنا سددت أبوابكم وفتحت باب عليّ ، ولكنّ اللَّه فتح باب عليّ وسدّ أبوابكم . « 1 »\r\nمن در خانه‌هاى شما را نبستم و در خانهء على را باز نگذاشتم ؛ بلكه خدا در خانهء على را باز گذاشت و در خانه‌هاى شما را بست .\r\n\r\n\r\n","description":"","footnote":"\r\n( 1 ) . مجمع الزوائد : 9 / 114 .\r\n","page_name":" 79 ","page_number":79},
  {"content":"\r\n\r\nاين قضيّه بار ديگر در مجمع الزوائد ، كنز العمّال و منابع ديگر به گونه‌اى ديگر نقل شده است . در مجمع الزوائد آمده است :\r\nهنگامى كه پيامبر اكرم صلى اللَّه عليه وآله تمامى اهل مسجد را بيرون كرد و درِ خانه‌هايشان را به سمت مسجد بست و درِ خانه على عليه السلام را به حال خود گذاشت ، مردم شروع به سخن پراكنى و اعتراض كردند .\r\nاين اعتراضات به پيامبر رسيد . آن حضرت فرمود :\r\nما أنا أخرجتكم من قبل نفسي ولا أنا تركته ، ولكنّ اللَّه أخرجكم وتركه ، إنّما أنا عبد مأمور ، ما امرت به فعلت ، إن اتّبع إلّاما يوحى إليّ .\r\nمن از جانب خودم شما را از مسجد بيرون نكردم ، و على عليه السلام را به حال خود باقى نگذاشتم ؛ بلكه خداوند شما را خارج كرد و در خانه على را به حال خود گذاشت . فقط بنده‌اى هستم كه به من دستور داده شده است ، هر چه به من فرمان دهند همان را انجام مىدهم . تنها از آن چه به من وحى شود پيروى مىكنم . « 1 » البتّه منابع ديگرى نيز به نقل اين قضيه پرداخته‌اند . در كتاب المناقب ، تأليف احمد بن حنبل و مسند او ، المستدرك حاكم نيشابورى ،\r\n\r\n\r\n","description":"","footnote":"\r\n( 1 ) . مجمع الزوائد : 9 / 115 ، كنز العمّال : 11 / 600 ، حديث 32887 .\r\n","page_name":" 80 ","page_number":80},
  {"content":"\r\n\r\nمجمع الزوائد ، تاريخ مدينة دمشق و موارد ديگر « 1 » از زيد بن ارقم اين گونه نقل شده است :\r\nزيد گويد : درِ خانه‌هاى گروهى از اصحاب رسول خدا صلى اللَّه عليه وآله به مسجد باز مىشد . روزى پيامبر صلى اللَّه عليه وآله فرمود :\r\nسدّوا هذا الأبواب إلّاباب عليّ .\r\nهمه اين درها - جز درِ خانهء على - را ببنديد .\r\nعدّه‌اى درباره اين دستور پيامبر سخنانى گفته و اعتراض كردند .\r\nدر اين هنگام پيامبر اكرم صلى اللَّه عليه وآله برخاست و پس از حمد و ثناى الهى چنين فرمود :\r\nأمّا بعد ، فإنّي أمرت سدّ هذه الأبواب غير باب عليّ ، فقال فيه قائلكم . واللَّه ، ما سددت شيئاً ولا فتحته ، و لكن أمرت بشيء اتّبعته .\r\nمن دستور دادم كه اين درها - جز درِ خانهء على - بسته شود . برخى از شما سخنانى گفتند و اعتراض كردند ! به خدا سوگند من درى را نبسته و باز نكردم ؛ بلكه به من فرمان دادند و من اطاعت كردم .\r\n\r\n\r\n","description":"","footnote":"\r\n( 1 ) . المناقب : 72 ، حديث 109 ، مسند احمد : 5 / 496 ، حديث 18801 ، المستدرك : 3 / 125 ، مجمع الزوائد : 9 / 114 ، تاريخ مدينة دمشق : ترجمه امام على عليه السلام ، 1 / 279 و 280 ، حديث 324 ، الرياض النضره : 3 / 158 .\r\n","page_name":" 81 ","page_number":81},
  {"content":"\r\n\r\nاين حديث در سنن تِرمذى ، خصائص نَسائى و ديگر مصادر نيز آمده است . « 1 » بنا بر اين ، ماجراى بستن درِ خانه‌هايى كه به مسجد باز مىشد به جز درِ خانهء على عليه السلام ، يكى از موارد حديث منزلت خواهد بود كه پيامبر اكرم صلى اللَّه عليه وآله فرمود :\r\nأنت منّي بمنزلة هارون من موسى إلّاأنّه لا نبيّ بعدي .\r\nتو براى من به منزله هارون براى موسى هستى ، مگر آن كه بعد از من پيامبرى نيست .\r\nبا توجه به آن چه بيان شد ، دلالت حديث منزلت بر امامت امير مؤمنان على عليه السلام از چند جهت روشن شد .\r\n1 . از ناحيهء ثبوت عصمت آن حضرت ؛\r\n2 . از ناحيهء ثبوت افضليّت و برترى آن حضرت بر ديگران ؛\r\n3 . از ناحيهء ثبوت بعضى از خصوصيّات و ويژگىها ديگرى كه براى هارون ثابت بوده است .\r\n\r\n\r\n","description":"","footnote":"\r\n( 1 ) . ر . ك سنن تِرمذى : 5 / 305 ، خصائص نَسائى : 59 ، حديث 38 .\r\n","page_name":" 82 ","page_number":82},
  {"content":"\r\n\r\n\r\nبخش چهارم دلالت حديث منزلت بر خلافت امير مؤمنان على عليه السلام\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nحديث منزلت بيان‌گر خلافت امير مؤمنان على عليه السلام\r\nبعد از آن كه معلوم شد حديث منزلت مقام‌ها و منزلت‌هاى متعدّدى را براى امير مؤمنان على عليه السلام اثبات مىكند كه لازمهء هر كدام از آن‌ها امامت و خلافت آن حضرت است ؛ اكنون سخن در اين است كه اين حديث به طور مستقيم و با صراحت نيز مقام خلافت و جانشينى پيامبر اكرم صلى اللَّه عليه وآله را براى امير مؤمنان على عليه السلام اثبات مىكند . بنا بر اين ، حديث منزلت با صراحت تمام بر خلافت آن حضرت دلالت خواهد كرد .\r\nترديدى نيست كه يكى از مقام‌هاى حضرت هارون ، جانشينى او از حضرت موسى عليه السلام بوده است . خداوند متعال از زبان موسى عليه السلام نقل مىكند كه به هارون چنين فرمود :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n« اخْلُفْني في قَوْمي وَأَصْلِحْ وَلا تَتَّبِعْ سَبيلَ الْمُفْسِدينَ » . « 1 »\r\nدر ميان قومم جانشين من باش و امور آنان اصلاح كن و از روش مفسدان پيروى نكن .\r\n\r\nجانشينى پيامبر در اوج فضايل\r\nبدون ترديد جانشينى و خلافت پيامبر خدا ، نياز به قابليت‌ها و صلاحيت‌هايى دارد ، به گونه‌اى كه جانشين بتواند جايگزين آن حضرت شود و در نبود او تمامى كارها و مسئوليت‌هاى او را به خوبى انجام دهد ؛ زيرا او به جاى پيامبر نشسته و جانشين اوست و مىخواهد جاى خالى او را پر كند ؛ از اين رو بايد تناسب با او داشته باشد و از عهدهء اين كار برآيد .\r\nجانشين پيامبر بايد آن اندازه در فضايل و كمالات اوج بگيرد تا چنين مقام والايى زيبندهء او شود ، و بايد چنان صلاحيت و قابليتى را دارا باشد كه جايگزين كردن او به جاى پيامبر دور از خرد جلوه ننمايد ؛ زيرا واضح است كه اگر كسى را به جاى ديگرى قرار دهند كه صلاحيت آن را ندارد و نمىتواند به درستى كارهاى او را انجام دهد و هيچ تناسبى با او ندارد ، چنين كارى به دور از خرد و حكمت است .\r\n\r\n\r\n","description":"","footnote":"\r\n( 1 ) . سورهء اعراف : آيهء 142 .\r\n","page_name":" 86 ","page_number":86},
  {"content":"\r\n\r\n\r\nاحراز شايستگى\r\nاكنون مىپرسيم : آيا جناب موسى عليه السلام اين صلاحيت را در برادرش هارون احراز كرده بود و او را قابل مىدانست تا در نبود او جانشينش شود يا نه ؟\r\nآيا او اهليّت چنين مقامى را داشت يا نه ؟\r\nحال كه خداوند اين خلافت را تأييد نموده و در قرآن به آن اشاره كرده است ، قطعاً چنين صلاحيتى را در هارون احراز نموده است .\r\nنكتهء جالب توجّه اين كه در اين آيه ، حضرت موسى برادرش هارون را به طور مطلق خليفه خود قرار مىدهد ؛ يعنى بدون هيچ قيد و شرطى ، آن جا كه فرمود :\r\n« اخْلُفْني في قَوْمي » .\r\nدر ميان قومم جانشين من باش .\r\nيعنى جناب هارون در تمام آن چه كه حضرت موسى بر عهده داشته ، جانشين و قائم مقام او خواهد بود .\r\nبنا بر اين حضرت موسى برادرش را - گرچه براى مدتى كه به كوه طور رفته - به طور مطلق جانشين خود قرار داد ؛ يعنى هارون در تمام شئون ، خليفه و جانشين حضرت موسى است او آن چنان همسانِ حضرت موسى ، مقامات معنوى و كمالات روحانى را طى كرده است\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nكه مىتواند چنين مقامى را داشته باشد . و در يك جمله ، حضرت هارون مرتَضى و پسنديده الهى است . كسى است كه خدا او را براى احراز چنين پستى اختيار كرده است .\r\nاگر او چنين مقامى را دارد ، پس هر گاه موسى غايب شد ، همو بايد خليفه و جانشين باشد ، چه در دوران حيات او و چه در زمان پس از وفات او .\r\nمهم اين نيست كه هارون چند روز خلافت كرده ؛ مهم آن است كه اين صلاحيت و شايستگى و مقام را داشته است .\r\nشاهد اين مطلب هنگامى است كه بنا شد حضرت موسى عليه السلام براى مناجات با خدا به كوه طور برود . قرار بر اين بود كه مناجات سى روز به طول بينجامد ؛ ولى ده روز ديگر به آن افزوده شد . مىپرسيم : اگر حضرت موسى عليه السلام از ابتدا برادرش را براى سى روز خليفه قرار داده بود ؛ پس چگونه او در آن ده روز اضافه بر اين مقام باقى ماند ؟\r\nاين بدان معناست كه خلافت هارون محدود به سى روز نبوده است ؛ بلكه هر زمانى كه موسى غايب باشد ، او خليفه خواهد بود ؛ حتى اگر غيبت حضرت موسى بيشتر از اين نيز طول مىكشيد .\r\nاز اين رو به حكم حديث منزلت ، امير مؤمنان على عليه السلام نيز چنين مقام و مرتبه‌اى را نسبت به پيامبر اكرم صلى اللَّه عليه وآله خواهد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nداشت ؛ يعنى مقام خلافت الهى و نيابت از رسول خدا صلى اللَّه عليه وآله براى آن حضرت ثابت مىشود ، و در نبود آن حضرت تنها او بايد جانشين آن حضرت باشد .\r\nآرى ، از اين حديث به خوبى استفاده مىشود كه خداوند آن حضرت را براى اين مقام برگزيده و او را شايسته احراز چنين پستى مىداند .\r\nكوتاه سخن اين كه مقام خلافت ، از مقام‌هاى روحانى و درجات قرب الهى است كه نياز به داشتن صلاحيّت‌هاى لازم و ارتضاى خدا دارد ، نه اين كه مقام خلافت امر اعتبارىِ زودگذر است .\r\n\r\nفرمان بردارى بىقيد و شرط\r\nاز آثار و پيامدهاى خلافت آن است كه واجب است مردم در تمام كارها بدون هيچ قيد و شرطى از امير مؤمنان على عليه السلام اطاعت كنند و هميشه گوش به فرمان او باشند ، و لازمه اطاعتِ مطلق و فرمان‌بردارى بدون قيد و شرط آن است كه او امامت و ولايت عامه داشته باشد .\r\nممكن است كسى گمان كند كه وجوب اطاعت از هارون و لزوم پيروى بىچون و چرا از او بدين جهت بود كه هارون پيامبر بود و اين از آثار نبوت اوست ، نه به جهت اين كه جانشين موسى بوده است . بنا بر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاين وجوب اطاعت مطلق از آثار خلافت نخواهد بود و چون امير مؤمنان على عليه السلام پيامبر نيست نمىتوان آن اثر را برايش اثبات كرد .\r\nدر پاسخ مىگوييم : اين گمان ، توهّم باطل و نادرست است ، گرچه برخى از دانشمندان اهل تسنّن آن را در كتاب‌هاى خود نوشته‌اند .\r\nتوضيح مطلب اين كه اگر وجوب اطاعت بىقيد و شرط از آثار نبوّت باشد ، نه از آثار خلافت ؛ بنا بر اين ، اطاعت از سه خليفه نخستين نيز واجب نخواهد بود ؛ زيرا آنان پيامبر نبودند . و اطاعت از امير مؤمنان على عليه السلام ، همو كه او را خليفه چهارم مىدانند لازم نخواهد بود ؛ چرا كه آن حضرت پيامبر نيست ، بلكه فقط جانشين پيامبر است .\r\nبنا بر اين وجوب اطاعت از هارون به جهت جانشينى او از حضرت موسى عليه السلام بوده ، نه به خاطر پيامبرى او ؛ از اين رو اطاعت مطلق و بىچون و چرا از حضرت على عليه السلام به حكم حديث منزلت و جانشينى پيامبر اكرم صلى اللَّه عليه وآله واجب خواهد بود ، در نتيجه مناقشه و اشكال مردود و باطل است .\r\n\r\nحديث منزلت و ديدگاه علماى اهل تسنّن\r\nدر كتاب‌هايى كه در اين زمينه نوشته شده علما و دانشمندان اهل تسنّن تصريح كرده‌اند كه اين حديث ، بر امامت و خلافت حضرت على عليه السلام دلالت مىكند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبه عنوان نمونه كتاب تحفة الاثنا عشريه در ردّ شيعيان اماميه اثنا عشرى نوشته است . نگارندهء اين كتاب اعتراف مىكند كه حديث منزلت خلافت حضرت على عليه السلام را اثبات مىكند ؛ بلكه سخن را فراتر برده و مىگويد : هيچ كس دلالت حديث را انكار نمىكند ، مگر ناصبى و دشمن اهل بيت و هرگز اهل سنت به آن راضى نيستند . « 1 » سخن ما در اثبات خلافت بلافصل امير مؤمنان على عليه السلام است ؛ يعنى بعد از رسول خدا صلى اللَّه عليه وآله بلافاصله تنها آن حضرت جانشين پيامبر است ، اما اثبات اصل خلافت امير مؤمنان على عليه السلام بعد از پيامبر از اين حديث ، انكارناپذير است ، مگر از ناصبى و دشمن امير مؤمنان على عليه السلام ، هم چنان كه نگارنده تحفة الاثنا عشريه به اين مطلب تصريح كرده و دلالت اين حديث را به اين اندازه پذيرفته است .\r\nبا وجود اين ، با مراجعه و بررسى كتاب‌هاى حديثى اهل تسنّن و شرح‌هاى آن‌ها مىبينيم آن‌ها حتى اصل دلالت حديث منزلت را بر خلافت و ولايت نمىپذيرند و در آن مناقشه مىكنند ، همان كارى كه نويسنده تحفة الاثنا عشريه به ناصبىها و دشمنان اهل بيت عليهم السلام نسبت داده است .\r\n\r\n\r\n","description":"","footnote":"\r\n( 1 ) . تحفة الاثنا عشريه : 210 .\r\n","page_name":" 91 ","page_number":91},
  {"content":"\r\n\r\nبه عنوان نمونه اگر به شرح حديث منزلت در منابعى از جمله : فتح البارى ، نگارش حافظ ابن حجر عسقلانى ، شرح صحيح مسلم از حافظ نَوَوى و المرقاة فى شرح المشكاة مراجعه كنيم ، مىبينيم كه اينان در شرح و تفسير اين حديث ، حتى در دلالت اين حديث بر اصل امامت و ولايت اشكال مىكنند ؛ يعنى همان سخنى كه نگارنده تحفه اثنا عشريه گفته كه آن را از اهل تسنن نفى كرده و به ناصبىها نسبت داده است .\r\nاكنون به گفتار نَوَوى در شرح صحيح مسلم دقّت كنيد . عين عبارت او يا نزديك به آن را ساير نگارندگان اهل تسنن نيز در كتاب‌هايى كه نام برده شده آورده‌اند .\r\nنَوَوى گويد : اين حديث هيچ گونه دلالتى بر اين كه على پس از پيامبر جانشين او باشد ندارد ؛ زيرا پيامبر اين جمله را هنگامى به على گفت كه به جنگ تبوك مىرفت و او را در مدينه به جاى خود گذاشت .\r\nمنظور نَوَوى اين است كه اين حديث در مورد خاصى بيان شده است .\r\nوى در ادامه سخن مىگويد : مؤيّد اين مطلب همين است كه هارون - كه على به او تشبيه شده - پس از موسى خليفه نبود ؛ بلكه در دوران زندگى موسى از دنيا رفت . بنا بر آن چه نزد صاحبان اخبار و تاريخ مشهور است ، او چهل سال پيش از وفات جناب موسى فوت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكرد . آن‌ها گفته‌اند : هنگامى كه حضرت موسى مىخواست براى مناجات به ميقات پروردگارش برود ، هارون را خليفه و جانشين خود قرار داد . پس اين خلافت و جانشينى خلافتى موقّت و در يك جريان خاصّ و محدودى است و هيچ دلالتى بر آن خلافت و جانشينى كه مورد بحث و نزاع است ندارد . « 1 » به راستى شما قضاوت كنيد ! آيا جز ناصبى چنين سخنى مىراند ؟\r\nسخنى كه حتّى فردى چون صاحب تحفة الاثنا عشريه نيز راضى نمىشود آن را به خود نسبت دهد . از همين رو آن را به ناصبىها نسبت داده است .\r\nالبته ما سخنان ابن تيميّه و افراد ديگرى را كه عقايد شيعيان را رد مىكنند بيان خواهيم كرد و فرازهايى از عبارات آن‌ها را خواهيم نوشت تا روشن شود كه چه كسى ناصبى است و آن گاه است كه بيش از پيش با ناصبىها آشنا خواهيد شد .\r\nتا كنون بيان شد كه چگونه حديث منزلت ، به صراحت بر خلافت ، امامت و ولايت بعد از رسول خدا صلى اللَّه عليه وآله دلالت دارد كه نگارنده تحفة الاثنا عشريه نيز منكر اين دلالت نيست ؛ اما در نهايت مىگويد : تمام نزاع و دعواى ما با طرف مقابل دربارهء امامت بلافصل بعد از رسول اللَّه صلى اللَّه عليه وآله است .\r\n\r\n\r\n","description":"","footnote":"\r\n( 1 ) . شرح صحيح مسلم ، نَوَوى : 15 / 174 .\r\n","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\nبخش پنجم تلاش‌هايى علمى براى ردّ حديث منزلت\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nتلاش‌هايى براى ردّ حديث منزلت\r\nدر بخش‌هاى پيشين حديث شريف منزلت را از نظر سند و متن بررسى كرديم ، در اين بخش اشكال‌هاى علمى و تلاش‌هايى كه براى ابطال و ردّ اين حديث از طرف اهل تسنّن صورت گرفته است بررسى مىكنيم . اين اعتراض‌ها و اشكال‌ها را در دو مرحله مطرح مىنماييم :\r\n\r\nاشكال‌هاى علمى\r\nما آمادگى پذيرش هر ايراد و اشكالى را پيرامون حديث شريف منزلت داريم ، مشروط بر اين كه ايرادى فنّى و مبتنى بر پايه‌هاى علمى و بر اساس قواعدى باشد كه در كيفيّت مناظره و گفت و گو بيان شده است .\r\nچكيدهء ايرادهايى كه بر دلالت حديث منزلت شده است در سه اشكال خلاصه مىشود :\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nاشكال يكم : عدم دلالت حديث\r\nنخستين اشكال علمى كه از جانب مخالفان حديث منزلت وارد شده چنين است :\r\nآن‌ها مىگويند : نمىتوان از اين حديث به طور عموم استفاده كرد كه على عليه السلام در همهء جهات شبيه هارون است و با اين بيان ، مشابهت بين اين دو فقط با يك شباهت نيز تمام و اين حديث صحيح خواهد بود ؛ با اين وجود ما نمىپذيريم كه على عليه السلام در همه مقامات و منازل نسبت به پيامبر اكرم صلى اللَّه عليه وآله به مانند هارون براى موسى باشد .\r\n\r\nاشكال دوم : خلافت محدود\r\nدومين اشكال بر حديث اين است كه جانشينى و خلافتى كه اين حديث اثبات مىكند ، خلافتى موقّت و در شرايط خاص و زمان محدودى بوده است ، آن هم زمانى كه پيامبر اكرم صلى اللَّه عليه وآله زنده بوده است ، آن سان كه خلافت هارون براى موسى عليه السلام مربوط به زمانى بوده كه او به مناجات پروردگارش رفته بود .\r\nمؤيّد اين مطلب وقوع مرگ هارون در دوران زندگى حضرت موسى است . بنا بر اين ، كدام خلافت است كه ما بر سر آن نزاع داريم ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nاشكال سوم : خلافت فقط در زمان جنگ تبوك\r\nاشكال سومى كه بر حديث منزلت گرفته شده چنين است :\r\nحديث منزلت در جريان جنگ تبوك وارد شده است ، آن گاه كه پيامبر اكرم صلى اللَّه عليه وآله از مدينه خارج مىشد و به سمت تبوك مىرفت على عليه السلام را در مدينه باقى گذاشت تا به كارهاى شخصى و خانوادگى حضرت رسيدگى كند ، و امور كسانى را كه در مدينه مانده‌اند تدبير نمايد .\r\nبنا بر اين حديث منزلت در خصوص قضيّه معيّنى آمده و مخصوص به همان مورد خواهد بود .\r\n\r\nپاسخ به اشكال نخست\r\nاكنون به اين سه ايراد پاسخ مىدهيم :\r\nخلاصه اشكال نخست آن بود كه تشابه امير مؤمنان على عليه السلام با جناب هارون در همهء منزلت‌ها و مقام‌ها نيست ، و اين تشابه عموميّت ندارد تا جميع منزلت‌ها و مقام‌هاى هارون را شامل شود .\r\nدر پاسخ مىگوييم : در اين حديث شريف دو عبارت وجود دارد كه روشن‌گر معناى آن است :\r\n1 . عبارت « أنت منّي بمنزلة هارون » .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nدر اين عبارت اسم جنس يعنى « منزلة » به عَلَم كه همان « هارون » است اضافه شده است .\r\n2 . عبارت استثنا ؛ يعنى « إلّا أنّه لا نبيّ بعدي » .\r\nبا اين استثنا پيامبر اكرم صلى اللَّه عليه وآله تنها مقام و منزلت نبوّت را از ساير مقام‌هايى كه امير مؤمنان على عليه السلام دارد ، خارج كرده است .\r\nهمين استثنا نشان‌گر آن است كه مقام‌هاى هارون متعدّد بوده و فقط يكى از آن مقام‌ها در مورد امير مؤمنان على عليه السلام استثنا شده است .\r\nبا مراجعهء به كتاب‌هاى علم اصول فقه ، بلاغت و ادبيات خواهيم ديد كه به صراحت بيان شده كه استثنا معيار و ملاك عموم است ؛ يعنى هر گاه در جمله‌اى استثنا آمده باشد ، دليل بر آن است كه آن جمله عموميّت دارد و حكمش فراگير است و تنها يك مورد از آن عموم استثنا شده است .\r\nهمچنين در اين كتاب‌ها تصريح شده كه اسم جنس مضاف از الفاظ عموم است . با وجود اين آيا جايى براى اشكال باقى مىماند ؟\r\nبنا بر اين ، در اين حديث « بمنزلة هارون » اسم جنس مضاف و از صيغه‌هاى عموم است . همچنين اين حديث با داشتن جملهء استثنا كه آن هم معيار عموم است تصريح در عموم خواهد داشت ؛ يعنى امير مؤمنان على عليه السلام در تمامى مقام‌ها و منزلت‌هاى\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nحضرت هارون همانند او خواهد بود ، مگر منصب پيامبرى .\r\nنكتهء جالب توجّه اين است كه اين حديث در تمامى منابع به همين كيفيّت نقل شده است ؛ يعنى اين دو قرينه در تمامى متون حديث وجود دارد كه « أنت منّي بمنزلة هارون من موسى إلّاأنّه لا نبيّ بعدي » .\r\nبنا بر اين هيچ احتمالى بر اين كه منظور پيامبر صلى اللَّه عليه وآله از اين حديث عموم نبوده باقى نخواهد ماند و حديث تصريح در مطلب داشته و از اين رو بناى اين اشكال و ايراد از اساس فرو مىريزد و به كلّى مردود مىشود .\r\n\r\nديدگاه دانشمندان فن\r\nابن حاجب از بزرگان و پيشوايان علم اصول و ادبيات عرب ، در كتاب مختصر الاصول - كه شرح و تعليق‌هاى بسيارى بر آن نوشته شده و يكى از كتاب‌هاى درسى حوزه‌هاى علميه بوده است - چنين مىنويسد :\r\nصيغه‌هايى كه نزد محققان براى عموم وضع شده است عبارتند از : اسم شرط ، اسم استفهام ، موصول‌ها ، جمع‌هايى كه داراى الف و لام جنس هستند نه عهد و اسم جنس معرفه شده به الف و لام يا به اضافه . « 1 »\r\n\r\n\r\n","description":"","footnote":"\r\n( 1 ) . المختصر ( بيان المختصر 2 ) : 111 .\r\n","page_name":" 101 ","page_number":101},
  {"content":"\r\n\r\nپژوهشگرانى كه در پى مدارك و مستندات بيشترى هستند مىتوانند به كتاب‌هاى ادبى نظير كتاب الأشباه والنظائر نگارش جلال الدين سيوطى و الكافية فى علم النحو با شرح محقّق جامى كه به نام الفوائد الضيائيّه معروف است ، مراجعه كنند . اين كتاب نيز تا اين اواخر در حوزه‌ها علميّه تدريس مىشده است .\r\nاز كتاب‌هاى اصولى نيز به كتاب المنهاج نگارش قاضى بيضاوى و شرح‌هايى كه بر آن نوشته شده مىتوان مراجعه كرد .\r\nهمچنين كتاب فواتح الرحموت فى شرح مسلّم الثبوت را مىتوان ملاحظه نمود ، اين از كتاب‌هاى معتبر و مشهور اهل تسنّن در علم اصول فقه است .\r\nاز كتاب‌هاى علم بلاغت المطوّل فى شرح التلخيص و مختصر المعانى فى شرح التلخيص نگارش تفتازانى را مىتوان ديد ، اين دو كتاب در حوزه‌هاى علميه تدريس مىشود . همچنين كتاب‌هاى ديگرى كه در موضوع علم اصول فقه ، نحو و بلاغت نگاشته شده‌اند .\r\nدر مورد استثنا هم پيشگامان علم اصول فقه همگى تصريح كرده‌اند كه معيار عموم وجود استثنا است .\r\nاين مطلب در كتاب منهاج الوصول الى علم الاصول تأليف قاضى بيضاوى و نيز در شرح‌هايى كه بر اين كتاب نوشته شده ، مانند\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nشرح ابن امام الكامليه و ديگر شرح‌ها آمده است .\r\nبنا بر اين هر چه كه استثنا از آن صحيح باشد و محصور در افراد خاصّى نباشد ، عام خواهد بود و در حديث شريف منزلت نيز استثنا وجود دارد .\r\nممكن است گفته شود : چون اين حديث اختصاص به غزوهء تبوك دارد ، بايد از عموميت حديث صرف نظر كنيم ؛ چرا كه اگر شاهد يا دليلى بر تخصيص باشد ، ديگر لفظ بر عموم دلالت نخواهد كرد .\r\nبنا بر اين ، حديث منزلت فقط بيان‌گر جانشينى امير مؤمنان على عليه السلام براى باقى ماندگان در مدينه خواهد بود ، تا به امور كودكان ، زنان و ناتوانان - آن چنان كه ابن تيميّه مىگويد - رسيدگى كند ، نه بيش از اين .\r\nروشن است كه اين اشكال و اين ادّعا صحيح نيست ؛ زيرا - همانطور كه خواهيم گفت - حديث منزلت در غير جنگ تبوك نيز از پيامبر اكرم صلى اللَّه عليه وآله روايت شده است .\r\nهمچنين گفته شده كه آن گاه استثنا بر عموميّت جمله سابق خود دلالت مىكند كه استثناى متّصل باشد ، در حالى كه اين استثناى منقطع است ؛ زيرا آن چه در اين حديث استثنا شده يك جمله خبرى است و امكان ندارد استثناى جمله خبرى استثناى متّصل باشد .\r\nدر پاسخ مىگوييم كه مطالب مطرح شده بحث‌هاى علمى هستند\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nكه شايد پژوهشگران حقايق كم و بيش از آن‌ها آگاهند . اين اشكال صورت زيبايى دارد كه اگر كلام صحيحى باشد ، ديگر نمىتوان به وجود استثنا در حديث بر عموميّت آن استدلال كرد . اين اشكال را نويسنده تحفة اثنا عشريه ذكر كرده است . « 1 » اما زمانى كه به متن‌هاى حديث مراجعه مىكنيم ، مىبينيم در بعضى از آن‌ها آن چه كه پس از حرف « إلّا » استثنا شده ، واژهء « النبوّة » است نه جملهء خبرى .\r\nاز طرفى سند اين حديث - يا اين احاديث - كه به اين صورت نقل شده معتبر است . ابن كثير دمشقى از كسانى است كه در كتاب تاريخى البدايه والنّهايه بر صحّت سند اين حديث تصريح كرده است . « 2 » افزون بر اين در نزد اهل تسنّن مسلّم است كه در علم اصول و بلاغت اصل اوّلى در استثنا ، متّصل بودن آن است .\r\nبديهى است كه دست برداشتن از اين اصل ، صحيح نيست ، مگر زمانى كه دليل و قرينه‌اى بر آن باشد .\r\nصاحب تحفه خواسته استثنايى را كه به صورت جمله خبرى است قرينه‌اى بر چشم‌پوشى از آن اصل اوّلى بداند ، كه ما در پاسخ\r\n\r\n\r\n","description":"","footnote":"\r\n( 1 ) . تحفه اثنا عشريه : 211 .\r\n( 2 ) . البدايه والنهايه : 7 / 340 .\r\n","page_name":" 104 ","page_number":104},
  {"content":"\r\n\r\nگفتيم كه مستثنا به صورت اسم آمده است نه جمله خبرى .\r\nبراى آگاهى از تعبيرها و تصريحات اهل تسنّن - در اين زمينه كه اصل اوّلى در استثنا متّصل بودن آن است نه منقطع بودن - مىتوانيد به كتاب مطوّل مراجعه كنيد ؛ همان كتابى كه در دست‌رس و كتابى درسى در حوزه علميه است . « 1 » همچنين مىتوانيد به كتاب كشف الاسرار در شرح اصول بزدوى ، نگارش شيخ عبدالعزيز بُخارى نيز مراجعه كنيد كه يكى از منابع اهل سنّت در علم اصول است . « 2 » همين طور ابن حاجب در كتاب مختصر الاصول بر اين مطلب تصريح كرده است ، « 3 » حتّى اگر به شرح‌هاى حديث مراجعه كنيد خواهيد ديد كه شارحان محدّث اين حديث نيز تصريح مىكنند كه اين استثنا متّصل است نه منقطع .\r\nبه عنوان نمونه به آن چه كه قسطلانى در ارشاد السارى « 4 » آورده است و نيز به فيض القدير فى شرح الجامع الصغير مىتوان مراجعه نمود .\r\n\r\n\r\n","description":"","footnote":"\r\n( 1 ) . المطوّل : 204 - 224 .\r\n( 2 ) . كشف الاسرار : 3 / 178 .\r\n( 3 ) . مختصر ( بيان مختصر 2 ) : 246 .\r\n( 4 ) . ارشاد السارى : 6 / 117 و 118 .\r\n","page_name":" 105 ","page_number":105},
  {"content":"\r\n\r\nبا توجّه به اين نكات ، اشكال و ايراد نخست از بين خواهد رفت و دلالت حديث بر تمامى منزلت‌ها و مقام‌ها تمام خواهد بود .\r\nالبتّه آن چه در اين جا بيان شد ، مباحث فنّى و تخصّصى بود كه در خور توجّه و دقت بيشترى است و نياز به تسلّط بر قواعد و اصطلاحات علمى ويژه‌اى دارد .\r\n\r\nپاسخ به اشكال دوم\r\nچكيده اشكال دوم چنين بود :\r\nپيامبر اكرم صلى اللَّه عليه وآله در قضيّه معيّن و مشخّصى و در زمان حيات خود ، حضرت على عليه السلام را جانشين خود قرار داده است ؛ همچنان كه حضرت موسى عليه السلام هارون را در زمان حيات خود جانشين خويش قرار داد . هارون پيش از حضرت موسى عليه السلام از دنيا رفت ؛ از اين رو حديث منزلت هيچ گونه دلالتى بر آن امامت و خلافتى كه ما بر سر آن نزاع داريم ندارد .\r\nاين اشكال را بسيارى از بزرگان حديث اهل تسنن مطرح كرده‌اند ؛ از جمله ابن حجر عسقلانى ، قسطلانى و قارى ؛ همچنين متكلّمان آن‌ها نيز اين اشكال را طرح نموده و در كتاب‌هاى خود نوشته‌اند .\r\nاين اشكال را از دو محور مىتوان پاسخ داد :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nنخست . منزلت‌ها و مقام‌هايى كه براى جناب هارون بيان كرديم متعدّد بود و از هر كدام آن‌ها به خوبى خلافت و جانشينى امير مؤمنان على عليه السلام استفاده مىشد ؛ مانند مقام شركت در امر اصلاح مردم و يا عصمت و . . . و هيچ گاه آن مقام‌ها و منزلت‌ها محدود به زمان خاصّى نبوده است .\r\nدوم . پيش‌تر گفتيم كه مقام خلافت ، مقامى روحانى و معنوى است . وقتى مىگوييم : فلان شخص خليفه است ؛ يعنى او به درجه‌اى از صلاحيّت و شايستگى رسيده كه اهليّت احراز آن مقام را كسب كرده است . خلافت پيامبر در واقع خلافت خدا است ، جانشينى مقام الهى ، نياز به داشتن اهليّت و شايستگى در شخص خليفه دارد .\r\nخليفه پيامبر بايد از نظر علمى همپاى او باشد تا بتواند به جاى او بر كرسى تعليم مردم بنشيند . بايد عالم به بطون و تأويل قرآن باشد تا قرآن را همچون پيامبر براى مردم بيان كند و از اسرار و معارف آن پرده بردارد .\r\nكوتاه سخن اين كه خليفه پيامبر كسى است كه به جاى پيامبر واسطه بين مخلوقات و آفريدگارشان است ؛ زيرا گرچه با رحلت پيامبر صلى اللَّه عليه وآله نبوّت به پايان مىرسد ؛ امّا ارتباط با آسمان هيچ گاه قطع نخواهد شد . بايد كسى باشد تا هر سال و در شب قدر ، فرشتگان\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nالهى و روح بر او نازل شوند و همه امورات را به محضرش برسانند .\r\nچنين شخصيتى بايد از شايستگىهاى لازم برخوردار باشد تا خدا او را برگزيند .\r\nبسيار دور از حقيقت است اگر گمان كنيم خلافت ، مقامى اعتبارى و ظاهرى است كه وقت محدودى دارد و با شروع آن وقت ، زمان خلافت شروع ، و با پايان آن دوره‌اش به سر مىآيد و نياز به هيچ صلاحيّت و اهليّتى ندارد .\r\nاگر خداوند كسى را شايستهء خلافت دانست و او را برگزيد ، اگر پيامبر خدا صلى اللَّه عليه وآله در شخصى چنين شايستگى را احراز كرد كه به طور مطلق او را خليفه خود دانست و با فرمان « اخْلُفْني في قَوْمي » « 1 » آن را به همگان فهماند ، بايد بفهميم كه چنين انسانى داراى تمامى شرايط خليفه پيامبر بوده است ؛ زيرا خداوند نااهل را به جاى پيامبرش قرار نمىدهد .\r\nاين به آن معنا است كه آن حضرت داراى علم الهى ، عصمت الهى ، قدرت الهى و . . . است كه مىتواند خلأ فقدان پيامبر را پر كند .\r\nوقتى خدا و رسول او كسى را در تمامى شئون پيامبر به جاى او\r\n\r\n\r\n","description":"","footnote":"\r\n( 1 ) . سورهء اعراف : آيهء 142 .\r\n","page_name":" 108 ","page_number":108},
  {"content":"\r\n\r\nقرار مىدهند - حتى اگر مجال بروز و ظهور آن نباشد - بدان معنا است كه او برگزيدهء الهى است و صلاحيت و شايستگى او به گونه‌اى است كه مىتواند در همهء جهات ، نبودِ جايگاه پيامبر را پر كند ؛ هم مرجع اختلافات باشد ، هم حاكم بر مردم ، هم بيان كنندهء احكام الهى ، هم مفسّر كلمات الهى ، هم اولى بر مردم از خودشان و هم حكمش بر آن‌ها نافذتر از حكم خودشان باشد .\r\nگواه اين مطلب همان است كه حضرت موسى عليه السلام براى خلافت هارون ، زمان معيّن نكرد ؛ بلكه فرمود : « اخْلُفْني في قَوْمي » ؛ يعنى هر گاه من نبودم ، تو به جاى من خلأ نبودِ مرا پر كن . به همين جهت حضرت هارون در آن ده روزى كه به مدّت مناجات حضرت موسى عليه السلام افزوده شد ، در مقام خود باقى ماند .\r\nآن گاه كه چنين موقعيّت و منزلت والايى براى جناب هارون ثابت شد ، براى امير مؤمنان على عليه السلام نيز ثابت خواهد بود .\r\nنكتهء در خور توجه بيشتر اين است كه در حديث منزلت ، پيامبر اكرم صلى اللَّه عليه وآله امير مؤمنان على عليه السلام را در مقام‌ها و منزلت‌هاى او به سان هارون قرار دادند ، نه در آن چه كه در خارج اتفاق افتاده است ؛ به اين بيان كه پيامبر اكرم صلى اللَّه عليه وآله نفرموده چون هارون چهل روز خلافت كرده ، تو نيز همانند او چهل روز بر اين منصب خواهى بود ؛\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبلكه سخن از منزلت‌ها و مقام‌هاست ، نه آن چه در خارج روى داده است . هارون داراى مقام خلافت حضرت موسى عليه السلام بود و اين مقام حتّى در زمان حضور حضرت موسى عليه السلام در ميان بنى اسرائيل براى او محفوظ بود .\r\n\r\nحديث منزلت از ديدگاه ابن تيميّه\r\nابن تيميّه نيز چنين اشكالى را به اين حديث دارد . از اين رو به بررسى نظريه وى مىپردازيم .\r\nبا مراجعه به كتاب منهاج السنّه ابن تيميّه خواهيم ديد جاى جاى اين كتاب از بغض و دشمنى به امير مؤمنان على عليه السلام و عيب‌جويى و طعنه بر ايشان مملو است . وى در فرازى از كتابش چنين مىنويسد :\r\nهر گاه پيامبر به سفرى مىرفت - به جنگ ، يا عمره و يا حج - يكى از اصحابش را در مدينه به جاى خود قرار مىداد ، تا آن جا كه نوشته‌اند در يكى از سفرها ، ابن امّ مكتوم را جانشين خود در مدينه قرار داد . هيچ كس اين جانشينى ابن امّ مكتوم را شأن و رتبه‌اى براى او نمىشمارد .\r\nآن گاه ابن تيميّه به حديث منزلت اشاره مىكند و مىگويد :\r\nهنگامى كه جنگ تبوك ( آخرين جنگ پيامبر ) آغاز شد ، پيامبر به هيچ كس اجازه سرپيچى و تخلّف از سپاه را نداد . مردم در هيچ جنگى به مانند اين جنگ با پيامبر همراه نشدند . فقط زنان ، كودكان ، آن‌هايى كه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبه خاطر ناتوانى نمىتوانستند پيامبر را همراهى كنند و منافقان در مدينه ماندند .\r\nدر مدينه مؤمنان دلاورى نبودند تا همانند گذشته پيامبر كسى را بر آنان به عنوان جانشين خود قرار دهد . از طرفى آنان كه در مدينه مانده بودند ، جز ناتوانان ، كودكان و زنان نبودند ، از اين رو نيازى نبود كه پيامبر براى اين‌ها شخص مهمّ و سرشناسى از اصحابش را جانشين قرار دهد ؛ بلكه اين جانشينى از تمامى جانشينىهايى كه معمولًا پيامبر انجام مىداد بىارزش‌تر بود ؛ يعنى جانشينى على در جريان تبوك حتى از جانشينى ابن ام مكتوم نيز بىارزش‌تر و كم اهميت‌تر است [ ! ! 
  ] .\r\nابن تيميّه مىافزايد : علت جانشينى على در مدينه اين بود كه چون در آن شهر مردان زيادى از مؤمنان نيرومند نبودند تا نياز باشد كسى را بر آنان جانشين خود قرار دهد ، بنا بر اين هر كسى را كه پيامبر قبل از اين ماجرا به جاى خود در مدينه گمارده بود ، برتر از جانشينى على خواهد بود .\r\nاز همين رو على با گريه نزد پيامبر آمد و گفت : آيا مرا با زنان و كودكان مىگذارى ؟\r\nپيامبر به او گفت : به خاطر امانت‌دارى تو را جانشين خود قرار دادم و هيچ گاه جانشينى پيامبر عيب و نقص نيست ، همانطور كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nموسى هارون را براى قوم خود جانشين قرار داد .\r\nاز طرفى پادشاهان و ديگران هر گاه به جنگ مىروند ، كسى را همراه خود مىبرند كه بهرهء زيادى از او برده و به كمكش نياز دارند و از مشورت‌ها و پيشنهادهاى وى استفاده كرده و از زبان ، دست و شمشير او سود مىجويند . از اين رو پيامبر در اين نبرد نيازى به على نداشت تا با او مشورت كند ، يا از زبان ، دست و شمشير او استفاده كند [ ! 
  ] به همين جهت ديگران را همراه خود برد ؛ زيرا آن‌ها در اين امور به كارش مىآمدند .\r\nاو در ادامه مىگويد : تشبيه كردن دو چيز به يكديگر مستلزم آن نيست كه در تمام جهات آن دو مثل هم باشند ؛ بلكه بايد ديد كلام در چه مقامى است . آيا روايتى را - كه در دو كتاب صحيح ( بخارى و مسلم ) نقل شده و ثابت است - ملاحظه نمىكنى ؟ كه در اين روايت وقتى پيامبر دربارهء اسيران با ابوبكر مشورت كرد او گفت : در مقابل آن‌ها پول و فديه بگير و آن‌ها را آزاد كن .\r\nسپس با عمر مشورت كرد او گفت : آن‌ها را به قتل برسان .\r\nپس از آن پيامبر فرمود : اكنون جايگاه اين دو رفيق را به شما مىگويم . تو اى ابوبكر ! به مانند ابراهيمى [ ! 
  ] و تو اى عمر ! به مانند نوح [ ! 
  ]\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبنا بر اين ، اگر پيامبر به كسى بفرمايد : تو مانند ابراهيم و عيسى هستى ؛ و به ديگرى بفرمايد : تو مانند نوح و موسى هستى ، مهم‌تر و برتر از آن است كه بفرمايد : تو براى من همانند هارون براى موسى هستى .\r\nآن چه بيان شد ، بخشى از سخن ابن تيميّه بود . از خداوند سبحان مىخواهيم با اين مرد به عدلش رفتار كند و در ازاى هر كلمه آن چه را كه سزاوار آن است جزايش دهد .\r\n\r\nردّ ديدگاه ابن تيميّه\r\nاكنون به اختصار ديدگاه ابن تيميه را از چند محور بررسى مىكنيم :\r\nنخست . در احاديثى كه پيش‌تر نقل كرديم - و آن چه خواهد آمد - در اين زمينه تعبيرهاى گوناگونى آمده است . در نقلى آمده كه پيامبر اكرم صلى اللَّه عليه وآله به امير مؤمنان على عليه السلام فرمود :\r\nإنّه لابدّ أن أقيم أو تقيم .\r\nحتماً يا من بايد در مدينه بمانم و يا تو .\r\nپيامبر در تعبيرى ديگر فرمود :\r\nفإنّ المدينة لا تصلح إلّابي أو بك .\r\nامور مدينه جز به وسيلهء من و يا تو سامان نمىيابد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدر سخن ديگرى مىخوانيم كه حضرتش فرمود :\r\nإنّه لا ينبغي أن أذهب إلّاوأنت خليفتي .\r\nبه هيچ وجه سزاوار نيست كه من بروم مگر آن كه تو جانشين من باشى .\r\nاز اين عبارات به خوبى استفاده مىشود كه هيچ كس نمىتوانسته در آن موقعيت جانشين پيامبر خدا صلى اللَّه عليه وآله در مدينه باشد ، و تنها شخص پيامبر و يا امير مؤمنان على عليه السلام مىتوانستند به كارهاى مدينه رسيدگى كرده و آن‌ها را سامان دهند .\r\nروشن است كه در آن زمان ، شرايط خاصّى بر مدينه حكمفرما بوده و منافقان دسيسه‌هايى داشته و نقشه‌هايى در سر مىپروراندند كه هيچ يك از صحابه توان و صلاحيت مقابله و خنثى كردن آن‌ها را نداشتند و اين كار فقط از عهدهء دو نفر برمىآمده : يا شخص پيامبر صلى اللَّه عليه وآله و يا امير مؤمنان على عليه السلام .\r\nبه راستى اگر اين جانشينى براى على عليه السلام هيچ فضل و مقامى را اثبات نمىكند ؛ بلكه از جانشينان پيشين پيامبر بىارزش‌تر است ؛ پس چرا عمر آرزو مىكرد كه اين مقام و جانشينى براى او باشد ؟\r\nچرا سعد بن ابى وَقّاص آرزو داشت كه او به چنين مقامى مىرسيد ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nدوم . ابن تيميّه گفت : « على در حالى كه اشك از ديدگانش جارى بود به نزد پيامبر آمد » .\r\nاين سخن ابن تيميّه دروغ است . گريهء امير مؤمنان على عليه السلام به اين جهت بود كه در آن نبرد حضور نداشته و همچنين به جهت نكوهش‌هايى كه از منافقان مىشنيده است ، نه به اين جهت كه پيامبر او را در ميان زنان و كودكان به جاى خود گمارده است .\r\nبه سخن ديگر ، امير مؤمنان على عليه السلام كه به پيامبر عرضه داشت :\r\nأتخلّفني في النساء والصبيان ؟\r\nآيا مرا در ميان كودكان و زنان به جاى خود قرار مىدهى ؟\r\nاين سخن پيش از خروج رسول خدا براى جنگ از مدينه بود ؛ اما گريه كردن امير مؤمنان على عليه السلام و بيرون آمدن از مدينه و ملاقات با پيامبر پس از خروج پيامبر اكرم صلى اللَّه عليه وآله از مدينه بود و علّت گريه آن حضرت نيز تنها به خاطر سخنان و شايعات منافقان بود ، نه اين كه چون اين جانشينى بىارزش بوده آن حضرت مىگريسته است . از اين رو روشن شد كه سخن ابن تيميّه « هنگامى كه على ديد براى زنان و كودكان خليفه شده ، از روى اعتراض گريست » ، تهمت و ناروايى بزرگ در حق امير مؤمنان على عليه السلام است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nسوم . ابن تيميّه حديثى را از پيامبر خدا صلى اللَّه عليه وآله نقل كرده كه در آن حديث حضرتش ابوبكر را به ابراهيم عليه السلام و عمر را به نوح عليه السلام تشبيه نموده است . وى پس از نقل اين حديث چنين اظهار نظر نمود : « اين حديث در صحيح بُخارى و صحيح مسلم آمده است » .\r\nروشن است كه چنين سخنى دروغى بيش نيست ؛ چرا كه صحيح بُخارى و مسلم در دست‌رس شماست ؛ ببينيد آيا چنين حديثى در آن دو كتاب موجود است ؟ !\r\nگواه اين مطلب ، چاپ جديد منهاج السنّه است كه توسط دكتر محمد رشاد سالم تحقيق شده و در نُه جلد در عربستان سعودى به چاپ رسيده است . مىتوانيد متن آن را ملاحظه كنيد و استشهاد ابن تيميّه به اين حديث و نسبت آن را به صحيحين مشاهده كنيد . محقق اين كتاب در ذيل سخن ابن تيميّه در پاورقى مىنويسد :\r\nبه راستى اين حديث فقط در مسند احمد آمده است و محقق آن - يعنى شيخ احمد شاكر كه در چاپ جديد ، مسند احمد را تحقيق كرده است - مىگويد : اين حديث ضعيف است .\r\nاين حديث در كتاب مناقب الصحابه احمد بن حنبل نيز آمده است .\r\nاين كتاب به تازگى در دو جلد در كشور عربستان سعودى چاپ شده\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاست . محقق آن كتاب نيز پس از نقل اين حديث در پاورقى مىنويسد :\r\nسند اين حديث ضعيف است .\r\nدر نتيجه اين حديث در دو كتاب صحيح بُخارى و مسلم نيامده تا بتواند در مقابل حديث منزلتى كه در هر دو كتاب صحيح آمده است معارضه كند . اين حديث در پاره‌اى از كتاب‌ها آمده و پژوهشگران آن كتاب‌ها نيز در پاورقىهايى كه بر اين كتاب نوشته‌اند ، به ضعف اين حديث تصريح كرده‌اند .\r\nگويى ابن تيميّه گمان نمىكرده كه كسى كتابش را خواهد ديد و به صحيح بخارى و مسلم مراجعه خواهد كرد و دروغ‌پردازى و فريب كارى او را آشكار خواهد ساخت .\r\nما در مورد طعنه‌هايى كه ابن تيميه در اين عبارت به امير مؤمنان على عليه السلام زد و ناروايىهاى كه به آن حضرت روا داشت ، سكوت مىكنيم و - چنان چه گفتيم - پاسخش را به خداى بزرگ حواله مىدهيم كه او برترين حاكمان است .\r\n\r\nديدگاه اعْوَر واسطى\r\nاعور واسطى نيز همگام با ابن تيميّه شده و سخنانى را در ردّ شيعه نوشته است . وى در ميان اهل تسنّن به نام يوسف اعور واسطى معروف است . اين ناصبى پليد در رساله‌اى كه در ردّ شيعه نگاشته است مىگويد :\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاگر بپذيريم كه از حديث منزلت مقام خلافت ثابت مىشود ، جز فتنه و فساد چيزى در آن نخواهد بود ؛ چرا كه در دوران خلافت هارون از موسى جز فتنه ، فساد و ارتداد مؤمنان نبود و در آن زمان بنى اسرائيل گوساله‌پرست شدند . همچنين در دوران خلافت على نيز جز فساد ، فتنه و كشتار مسلمانان در جنگ جمل و صفّين اتفاق نيفتاد [ ! 
  ]\r\nبه راستى آيا او نمىداند كه گوساله‌پرستى بنى اسرائيل در زمان خلافت هارون ، هيچ ارتباطى با جانشينى او ندارد ؟\r\nبا فرض اين كلام آيا اين همه كفر ، ظلم و آدم‌كشى كه در زمان پيامبرى پيامبران رخ مىداده نقصى در نبوّت آن‌هاست ؟\r\nآيا صحيح است كه مصلحان ، انبيا و خلفاى الهى ، گناهِ متمرّدان ، سركشان و مستكبران را بر دوش كشند ؟\r\nآيا او نمىداند كه بناى خدا بر آزمايش كسانى است كه ادّعاى اسلام و ايمان مىكنند ؟ « تا سيه‌روى شود هر كه در او غش باشد » .\r\nآن جا كه مىفرمايد :\r\n« أَحَسِبَ النَّاسُ أَنْ يُتْرَكُوا أَنْ يَقُولُوا آمَنّا وَهُمْ لايُفْتَنُونَ » ؟ « 1 »\r\nآيا مردم گمان كرده‌اند كه تا به زبان گفتند ايمان آورديم رها شده و آزمايش نمىشوند ؟\r\n\r\n\r\n","description":"","footnote":"\r\n( 1 ) . سورهء عنكبوت : آيهء 2 .\r\n","page_name":" 118 ","page_number":118},
  {"content":"\r\n\r\nبايد حضرت موسى عليه السلام به كوه طور برود و هارون خليفه شود تا معلوم گردد كه چه كسانى به واقع به موسى عليه السلام و خداى او ايمان داشته‌اند و چه كسانى فقط به زبان اظهار ايمان مىكرده‌اند ؛ ولى در باطن عقيده‌اى نداشته‌اند .\r\nامّا آيا مىتوان گفت كه كفر دورويان و ستم ستمگران ، خلل و ضعفى در خلافت هارون پديد مىآورد ؟\r\nاين سنّت الهى پس از پيامبر اسلام صلى اللَّه عليه وآله نيز به گونه‌اى ديگر رقم خورد كه شرايط آزمون مردم فراهم آمد تا هر كه در باطن ، اعتقادى به پيامبر و خداى او نداشته آن را آشكار نمايد ، و آن كه در سر هواى رياست داشت و با خيال سلطنت ، مسلمان شده بود ، درونش هويدا شود و دست به مخالفت با خليفه رسول خدا صلى اللَّه عليه وآله بزند ، و جنگ‌ها را به راه انداخته و خون‌هاى مسلمانان را بريزد .\r\nبديهى است كه در هيچ منطقى ، ستمِ زورگويان و نافرمانىِ متمرّدان به پاى مصلحان گذاشته نمىشود ؛ اما اعور واسطى با كمال بىشرمى به جهت ستم ستمگران ، فتنه آشوبگران و نافرمانى اخلال‌گران ، خلافت امير مؤمنان على عليه السلام را زير سؤال برده و تضعيف مىكند .\r\nافزون بر اين كه اگر جانشينى امير مؤمنان على عليه السلام در جريان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتبوك ارزش و قيمتى نداشته و هيچ مقامى را براى او اثبات نمىكند ، و حتى از جانشينى فردى مانند ابن ام مكتوم كم‌بهاتر است ؛ پس چرا علما و دانشمندان شيعه و سنّى اين همه به اين حديث اهميّت داده‌اند ؛ سندها و طرق گوناگونش را در زمان‌هاى مختلف نقل كرده ، راويان آن را تحقيق كرده‌اند ، و دلالت‌ها و معانى آن را بررسى كرده‌اند ؟\r\nاگر اين موضوع بىارزش و از همه جانشينىها پست‌تر بود ، به گونه‌اى كه شايسته بررسى نبود ؛ پس چرا تا اين اندازه به اين حديث اهتمام ورزيده‌اند ؟\r\nچرا عمر مىگويد : اگر يكى از اين خصوصيّات را داشتم ، از آن چه كه خورشيد بر آن مىتابد براى من بهتر بود ؟\r\nچرا سعد مىگويد : به خدا سوگند ! اگر يكى از اين مقام‌ها را دارا بودم ، براى من از آن چه خورشيد بر آن مىتابد دوست داشتنىتر بود ؟\r\nچرا معاويه به هنگام بيان مقام و فضيلت امير مؤمنان على عليه السلام به اين حديث استشهاد مىكند ؟\r\nو چرا اين همه سعى و تلاش شده كه اين حديث ردّ شود و ابطال گردد ؟\r\nفضل بن روزبهان از افرادى است كه همواره مىخواهد استدلال‌هاى شيعيان به احاديث پيامبر صلى اللَّه عليه وآله را رد كند . با\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nوجود اين وى دربارهء حديث منزلت چنين مىگويد : « با اين حديث ، برادرى ، وزارتِ رسول خدا صلى اللَّه عليه وآله در تبليغِ رسالت و فضايل ديگرى براى امير مؤمنان على عليه السلام ثابت مىشود » .\r\nبا توجه به آن چه بيان شد ، جايگاهى براى اشكال دوم نمىماند .\r\n\r\nپاسخ به اشكال سوم\r\nاشكال سوم اين بود كه حديث منزلت اختصاص به غزوه تبوك دارد .\r\nآرى ، اگر اين حديث فقط در جنگ تبوك بيان شده باشد و ما اين شأن نزول را بپذيريم و اين شأن نزول سبب شود كه آن حديث به همان مورد اختصاص يابد - با فرض پذيرش اين دو مقدمه - جايگاهى براى اشكال سوم خواهد بود .\r\nولى چنين نيست ؛ چرا كه پيامبر خدا صلى اللَّه عليه وآله حديث منزلت را - به سان حديث ثقلين و حديث غدير - در مكان‌ها و موقعيّت‌هاى بسيارى تكرار فرموده است . كتاب‌هاى اهل سنّت در دست‌رس است .\r\nپژوهشگر آزادانديش و منصف به راحتى اين روايات را مىتواند ملاحظه كند . ما در بخش بعدى به برخى از آن‌ها اشاره خواهيم كرد .\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nبخش ششم موارد بيان حديث منزلت\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nپيامبر گرامى اسلام صلى اللَّه عليه وآله در موارد بسيار و در موقعيّت‌هاى گوناگون ، حديث منزلت را در شأن مولاى متّقيان امير مؤمنان على عليه السلام فرموده‌اند . اينك به اختصار به چند مورد آن اشاره مىكنيم .\r\n\r\n1 . پيمان برادرى بين اصحاب پيامبر\r\nنخستين مورد بيان حديث منزلت ، در جريان پيمان برادرى بين اصحاب پيامبر خدا صلى اللَّه عليه وآله است .\r\nابن ابى اوفى گويد : هنگامى كه پيامبر صلى اللَّه عليه وآله بين اصحابش - از جمله ابوبكر و عمر - پيمان برادرى بست ، على عليه السلام عرضه داشت :\r\nيا رسول اللَّه ! ذهب روحي وانقطع ظهري حين رأيتك فعلت ما فعلت بأصحابك غيري ، فإن كان هذا من سخط عَلَيّ فلك\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nالعتبى والكرامة .\r\nاى رسول خدا ! قالب تهى كردم و كمرم شكست آن گاه كه ديدم شما بين اصحاب خود جز من پيمان برادرى بستى . پس اگر خشم شما از من باعث شده كه مورد توجه قرار نگيرم ، شايسته سرزنشم و بزرگوارى از آنِ شماست .\r\nدر اين هنگام پيامبر خدا صلى اللَّه عليه وآله فرمود :\r\nوالّذي بعثني بالحقّ ! ما أخّرتك إلّالنفسي ، وأنت منّي بمنزلة هارون من موسى غير أنّه لا نبيّ بعدي ، وأنت أخي ووارثي .\r\nبه خدايى كه مرا به حق به پيامبرى مبعوث كرد ! تو را فقط براى خود برگزيدم و تو براى من همانند هارون براى موسى هستى ، جز اين كه پيامبرى پس از من نيست ، و تو برادر و وارث من هستى .\r\nحضرت على عليه السلام عرضه داشت :\r\nما أرث منك يا رسول اللَّه ؟\r\nچه چيزى از شما به ارث مىبرم اى رسول خدا ؟\r\nپيامبر صلى اللَّه عليه وآله فرمود :\r\nما ورّث الأنبياء من قبلي .\r\nهر آن چه پيامبران پيش از من به ارث گذاشته‌اند .\r\nحضرت على عليه السلام پرسيد :\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nما ورّث الأنبياء من قبلك ؟\r\nپيامبران قبل از شما چه چيزى به ارث گذاشته‌اند ؟\r\nفرمود :\r\nكتاب ربّهم وسنّة نبيّهم وأنت معي في قصري في الجنّة مع فاطمة ابنتي وأنت أخي ورفيقي .\r\nكتاب پروردگارشان و راه و روش پيامبرشان . و تو در قصر من در بهشت ، همراه دخترم فاطمه با من خواهى بود ، و تو برادر و رفيق من هستى .\r\nآن گاه پيامبر صلى اللَّه عليه وآله اين آيه را تلاوت فرمود :\r\n« إِخْوانًا عَلى سُرُرٍ مُتَقابِلينَ » . « 1 »\r\nبرادرانى كه بر تخت‌ها رو به روى هم نشسته‌اند .\r\nاين حديث را حافظ جلال الدين سيوطى در الدرّ المنثور در ذيل تفسير آيه شريفه نقل كرده است ، آن جا كه خداوند متعال مىفرمايد :\r\n« اللَّهُ يَصْطَفي مِنَ الْمَلائِكَةِ رُسُلًا وَمِنَ النَّاسِ إِنَّ اللَّهَ سَميعٌ بَصيرٌ » . « 2 »\r\n\r\n\r\n","description":"","footnote":"\r\n( 1 ) . سوره حجر : آيهء 47 .\r\n( 2 ) . سورهء حج : آيهء 75 .\r\n","page_name":" 127 ","page_number":127},
  {"content":"\r\n\r\nخداوند از فرشتگان رسولانى برمىگزيند و نيز از انسان‌ها كه خدا شنوا و بيناست .\r\nتناسب اين آيه شريفه با آن حديث در خور توجه است . وى اين حديث را از بغوى ، باوردى ، ابن قانع ، طبرانى و ابن عساكر « 1 » نقل نموده است . اين حديث در اين منابع نيز آمده است : مناقب على عليه السلام تأليف احمد بن حنبل ، « 2 » الرياض النضره فى مناقب العشرة المبشّره . « 3 »\r\nمتّقى هندى نيز در كنز العمّال اين حديث را از مناقب على عليه السلام ذكر كرده است . « 4 »\r\n\r\n2 . به هنگام ولادت امام حسن و امام حسين\r\nعليهما السلام\r\nدومين مورد بيان اين حديث به هنگام ولادت امام حسن و امام حسين عليهما السلام است .\r\nملا على قارى در سيره خود مىنويسد : جابر بن عبداللَّه انصارى در ضمن حديثى گويد : به هنگام ولادت امام حسن عليه السلام جبرئيل به پيامبر خدا صلى اللَّه عليه وآله فرود آمد و به امر خدا به پيامبر عرضه داشت :\r\n\r\n\r\n","description":"","footnote":"\r\n( 1 ) . الدرّ المنثور : 6 / 76 و 77 .\r\n( 2 ) . المناقب : 142 ، حديث 207 .\r\n( 3 ) . الرياض النضره : 3 / 182 .\r\n( 4 ) . كنز العمّال : 9 / 176 ، حديث 25554 و 3 / 105 ، حديث 36345 .\r\n","page_name":" 128 ","page_number":128},
  {"content":"\r\n\r\nإنّ عليّاً منك بمنزلة هارون من موسى . « 1 »\r\nبه راستى كه على براى تو همانند هارون براى موسى است .\r\n\r\n3 . در خطبه غدير خم\r\nسومين جايگاه بيان اين حديث شريف ، خطبه غدير خم است .\r\nگفتنى است كه ما اين حديث را در كتاب نگاهى به حديث غدير نقل كرده‌ايم .\r\n\r\n4 . در ماجراى بستن در خانه‌هاى اصحاب به مسجد\r\nچهارمين مورد بيان اين حديث در ماجراى بستن درهاست . ما در پژوهشى كه دربارهء اين ماجرا انجام داده‌ايم ، به اين حديث اشاره كرده‌ايم . در روايت چنين آمده است كه پيامبر خدا صلى اللَّه عليه وآله فرمود :\r\nوإنّ علياً منّي بمنزلة هارون من موسى .\r\nو همانا على براى من ، به منزله هارون است براى موسى .\r\nاين روايت را فقيه ابن مغازلى در مناقب امام على عليه السلام « 2 » نقل كرده است .\r\n\r\n\r\n","description":"","footnote":"\r\n( 1 ) . وسيلة المتعبدين إلى متابعة سيّد المرسلين : 5 / 225 .\r\n( 2 ) . مناقب امام على عليه السلام ، ابن مغازلى : 255 - 257 .\r\n","page_name":" 129 ","page_number":129},
  {"content":"\r\n\r\n\r\n5 . تقاضاى عمر بن خطّاب\r\nپنجمين مورد همان است كه عمر بن خطّاب گفت كه « كفّوا عن ذكر علي . . . » ؛ ( سخن گفتن از على را بس كنيد . . . ) .\r\nما پيش‌تر اين جريان را از منابع بسيارى نقل كرديم .\r\n\r\n6 . در ماجراى دختر حمزه سيدالشهداء\r\nششمين مورد بيان حديث شريف منزلت در ماجراى دختر حضرت حمزه سيّدالشهداء است . ماجرا از اين قرار است :\r\nهنگامى كه دختر حضرت حمزه از مكّه به مدينهء منوّره آمد ، امير مؤمنان على عليه السلام ، جعفر و زيد براى كفالت و سرپرستى او اختلاف نظر پيدا كردند و قصه را نزد پيامبر خدا صلى اللَّه عليه وآله بردند تا آن حضرت داورى نمايد . پيامبر خدا صلى اللَّه عليه وآله به على عليه السلام فرمود :\r\nأمّا أنت يا علي ! فأنت منّي بمنزلة هارون من موسى إلّاالنبوّة .\r\nاما تو يا على ! تو براى من به منزله هارون براى موسى هستى ، مگر در مقام نبوّت .\r\nاين روايت را ابن عساكر در تاريخ مدينة دمشق « 1 » ، احمد بن حنبل در\r\n\r\n\r\n","description":"","footnote":"\r\n( 1 ) . تايخ مدينة دمشق : 1 / 368 ، ترجمه امام على عليه السلام ، حديث 409 .\r\n","page_name":" 130 ","page_number":130},
  {"content":"\r\n\r\nمسند ، « 1 » بيهقى در السنن الكبرى « 2 » و ديگران نيز نقل كرده‌اند .\r\n\r\n7 . در حديثى از جابر\r\nهفتمين مورد ، حديثى از جابر بن عبداللَّه انصارى است . وى گويد : ما در مسجد خوابيده بوديم كه پيامبر خدا صلى اللَّه عليه وآله آمد و چنين فرمود :\r\nأترقدون بالمسجد ؟ إنّه لا يرقد فيه .\r\nآيا در مسجد مىخوابيد ؟ مسجد جاى خوابيدن نيست .\r\nعلى عليه السلام نيز همراه آنان بود ، پيامبر خدا صلى اللَّه عليه وآله به آن حضرت رو كرد و فرمود :\r\nتعال يا علي ! إنّه يحلّ لك في المسجد ما يحلّ لي . أما ترضى أن تكون منّي بمنزلة هارون من موسى إلّاالنبوّة ؟ !\r\nعلى جان ! نزديك بيا ، آن چه در مسجد براى من حلال است براى تو نيز روا است . آيا راضى نيستى كه براى من همانند هارون براى موسى باشى ، مگر در مقام نبوّت ؟ !\r\nاين حديث نيز در تاريخ مدينة دمشق آمده است . « 3 »\r\n\r\n\r\n","description":"","footnote":"\r\n( 1 ) . مسند احمد : 1 / 185 ، حديث 933 .\r\n( 2 ) . السنن الكبرى : 8 / 6 .\r\n( 3 ) . تاريخ مدينة دمشق : ترجمه امام على عليه السلام ، 1 / 290 ، حديث 329 .\r\n","page_name":" 131 ","page_number":131},
  {"content":"\r\n\r\n\r\n8 . در حديث امّ سلمه\r\nهشتمين مورد بيان حديث منزلت حديث امّ سلمه است .\r\nپيامبر خدا صلى اللَّه عليه وآله به همسرش امّ سلمه فرمود :\r\nيا أمّ سلمة ! إنّ عليّاً لحمه من لحمي ودمه من دمي وهو منّي بمنزلة هارون من موسى إلّاأنّه لا نبيّ بعدي .\r\nاى ام سلمه ! گوشت على از گوشت من ، خون او از خون من و او براى من همانند هارون براى موسى است ، مگر آن كه پس از من پيامبرى نيست .\r\nاين حديث نيز در تاريخ مدينة دمشق موجود است . « 1 » موارد فراوان ديگرى نيز وجود دارد كه پيامبر اكرم صلى اللَّه عليه وآله در آن موقعيّت‌ها ، حديث منزلت را در شأن امير مؤمنان على عليه السلام فرموده‌اند . البته ما تمامى آن موارد را بررسى كرده‌ايم ، ولى به جهت رعايت اختصار به همين مقدار بسنده نموده و از ذكر آن‌ها خوددارى مىكنيم .\r\n\r\nچكيده دلالت حديث منزلت بر خلافت\r\nصراحت حديث منزلت در جانشينى و امامت امير مؤمنان على عليه السلام در اين نكات خلاصه مىشود :\r\n\r\n\r\n","description":"","footnote":"\r\n( 1 ) . تاريخ مدينة دمشق : ترجمه امام على عليه السلام ، 1 / 365 ، حديث 406 .\r\n","page_name":" 132 ","page_number":132},
  {"content":"\r\n\r\nنكته يكم : برخى از اصحاب بزرگ رسول خدا صلى اللَّه عليه وآله آرزوى چنين مقامى را مىنمودند .\r\nنكته دوم : پيامبر اكرم صلى اللَّه عليه وآله در موقعيّت‌هاى گوناگون اين حديث را تكرار فرموده است .\r\nنكته سوم : قراينى كه در متن حديث و نقل‌هاى مختلف آن وجود دارد .\r\n\r\nقراينى از حديث\r\nپيرامون اين واقعه شواهد و قراين بسيارى است كه ما پاره‌اى از اين قراين را بيان مىنماييم .\r\nنخستين شاهد : پيامبر اكرم صلى اللَّه عليه وآله در اين حديث چنين فرمود :\r\nلابدّ أن أقيم أو تقيم .\r\nحتماً يا بايد من در مدينه بمانم و يا تو بمانى .\r\nاز اين جمله استفاده مىشود كه در هيچ كارى كسى جز على عليه السلام نمىتواند به جاى پيامبر خدا صلى اللَّه عليه وآله بنشيند و نايب آن حضرت باشد ، كارهاى او را انجام دهد ، شريك و هميار او باشد و مسئوليت‌هاى او را به انجام رساند .\r\nاين امر نمونه‌هاى ديگرى نيز دارد كه از جمله مىتوان به جريان\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nرساندن سورهء برائت به اهل مكّه توسط امير مؤمنان على عليه السلام اشاره نمود .\r\nدومين شاهد : پيامبر خدا صلى اللَّه عليه وآله فرمود :\r\nخلّفتك أن تكون خليفتي .\r\nتو را به جاى خود نهادم تا جانشين من باشى .\r\nاين عبارت نيز شاهد ديگرى بر مطلب است كه شرح آن گذشت .\r\nسومين شاهد : پيامبر خدا صلى اللَّه عليه وآله فرمود :\r\nأنت منّي بمنزلة هارون من موسى . . . .\r\nتو براى من به منزله هارون براى موسى هستى . . . .\r\nتا آن جا كه فرمود :\r\nفإنّ المدينة لا تصلح إلّابي أو بك .\r\nزيرا كه امور مدينه به غير من يا تو سامان نخواهد يافت .\r\nحاكم نيشابورى پس از نقل اين حديث در المستدرك مىگويد :\r\nسند اين حديث صحيح است ؛ ولى بُخارى و مسلم آن را نقل نكرده‌اند .\r\nچهارمين شاهد : پيامبر اكرم به امير مؤمنان على عليه السلام فرمود :\r\nلك من الأجر مثل مالي و مالك من المغنم مثلما لي .\r\nهر آن چه به من اجر و پاداش دهند ، به تو نيز خواهند داد و هر چه غنيمت نصيب من شود ، براى تو نيز همانند آن خواهد بود .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاين حديث را نويسندهء كتاب الرياض النضره فى مناقب العشرة المبشره آورده است . « 1 » پنجمين شاهد : در يكى از نقل‌هاى حديث منزلت آمده است كه پيامبر اكرم صلى اللَّه عليه وآله به امير مؤمنان على عليه السلام چنين فرمود :\r\nإنّه لا ينبغي أن أذهب إلّاوأنت خليفتي .\r\nسزاوار نيست من بروم مگر آن كه تو جانشين من باشى .\r\nبه طور قطع اين حديث ، حديث صحيحى است و در منابع بسيارى نقل شده است ؛ از جمله در مسند احمد ، « 2 » مسند ابى يعلى ، المستدرك ، « 3 » تاريخ مدينة دمشق ، « 4 » تاريخ ابن كثير ، « 5 » الإصابه « 6 » و ديگر منابع .\r\nششمين شاهد : پيامبر اكرم صلى اللَّه عليه وآله فرمود :\r\nأنت خليفتي في كلّ مؤمن بعدي . أنت منّي بمنزلة هارون من موسى وأنت خليفتي في كلّ مؤمن بعدي .\r\nپس از من ، تو جانشينِ من براى هر مؤمنى خواهى بود . تو براى\r\n\r\n\r\n","description":"","footnote":"\r\n( 1 ) . الرياض النضره : 3 / 119 .\r\n( 2 ) . مسند احمد : 1 / 545 ، حديث 3052 .\r\n( 3 ) . المستدرك : 3 / 133 و 134 .\r\n( 4 ) . تاريخ مدينة دمشق : ترجمه امام على عليه السلام ، 1 / 209 ، حديث 251 .\r\n( 5 ) . البداية والنهايه : 7 / 338 .\r\n( 6 ) . الإصابه : 4 / 270 .\r\n","page_name":" 135 ","page_number":135},
  {"content":"\r\n\r\nمن همانند هارون براى موسى هستى و تو پس از من جانشين من بر هر مؤمنى خواهى بود .\r\nاين حديث نيز با سند صحيح در خصائص نَسائى موجود است . « 1 »\r\n\r\nقراينى خارج از متن حديث\r\nشواهدى كه خارج از متن حديث براى اين معنا گواهى مىدهد بسيار زياد است . ما حديث منزلت را از نظر سندى و دلالتى بررسى كرديم و روشن شد كه حديث منزلت ، به صراحت بر خلافت و جانشينى رسول خدا صلى اللَّه عليه وآله دلالت مىكند .\r\nاگر كسى بكوشد امامت و جانشينى پس از پيامبر را در رتبه چهارم قرار دهد ، بايستى ابتدا با دليل‌هاى قطعى ، حقّانيتِ خلافت سه شيخ پيشين را اثبات كند تا بتواند اين حديث را بر رتبه چهارم پس از عثمان حمل نمايد ، در غير اين صورت چنين كارى صحيح نخواهد بود .\r\nاز طرفى اين حديث عصمت امير مؤمنان على عليه السلام را ثابت مىكند . همين طور برترى آن حضرت از جهات اعلميّت و افضليّت را بر ديگران ثابت مىنمايد .\r\n\r\n\r\n","description":"","footnote":"\r\n( 1 ) . خصائص نَسائى : 49 و 50 .\r\n","page_name":" 136 ","page_number":136},
  {"content":"\r\n\r\n\r\nداستان اروى با معاويه\r\nاكنون جا دارد روايتى را در اين جا نقل كنيم ، گرچه سخن به درازا كشيده است . در روايتى آمده است :\r\nاروى دختر حارث بن عبدالمطّلب بن هاشم كه پيرزن كهن‌سالى بود نزد معاويه آمد .\r\nمعاويه به او گفت : آفرين بر تو اى خاله ! حالت چطور است ؟\r\nاروى پاسخ داد :\r\nبخير يابن أُختي ! لقد كفرت النعمة ، وأسأت لابن عمّك الصحبة ، وتسمّيت به غير اسمك ، وأخذت غير حقّك ، وكنّا أهل البيت أعظم الناس في هذا الدين بلاءاً ، حتّى قبض اللَّه نبيّه مشكوراً سعيه ، مرفوعاً منزلته ، فوثبت علينا بعده بنو تيم وعدي وأُميّة ، فابتزّونا حقّنا ، ولّيتم علينا تحتجّون بقرابتكم من رسول اللَّه صلى اللَّه عليه وآله ، ونحن أقرب إليه منكم وأولى بهذا الأمر ، وكنّا فيكم بمنزلة بني إسرائيل في آل فرعون ، وكان علي بن أبي طالب بعد نبيّنا بمنزلة هارن من موسى .\r\nخوبم اى پسر خواهر ! امّا تو در مقابل نعمت ناسپاسى كردى و با پسرعمويت بدرفتارى نمودى ، نام ديگرى را بر خود نهادى و حقّ ديگرى را گرفتى . امتحان و ابتلاى ما خانواده در اين\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nدين از همه سخت‌تر بود تا اين كه خدا پيامبرش را به سوى خود برد ، در حالى كه از تلاشش سپاسگزارى نمود و جايگاهش را بالا برد . پس از او فرزندان قبيله تيم ( ابوبكر ) و عَدى ( عمر ) و اميّه ( عثمان و معاويه ) بر ما هجوم بردند و حق ما را غصب نمودند . شما بر ما مسلّط شده‌ايد و به خويشاوندى خود با رسول خدا صلى اللَّه عليه وآله استدلال مىكنيد ، در حالى كه ما از شما به پيامبر نزديك‌تر و به اين امر سزاوارتريم . ما در ميان شما همانند بنى اسرائيل در فرعونيان هستيم و على بن ابى طالب عليه السلام بعد از پيامبرمان همچون هارون براى موسى بود .\r\nدر اين هنگام عمرو عاص به او گفت : بس كن اى پيرزن گمراه ! سخنت را كوتاه كن كه عقلت را از دست داده‌اى .\r\nاروى گفت : اى پسر نابغه ! تو سخن مىگويى در حالى كه مادرت مشهورترين فاحشهء مكّه بود و مزدش از همه ارزان‌تر بود . پنج نفر از قريشيان تو را از آنِ خود مىدانستند . از مادرت پرسيدند كه تو از كدام يك ايشان هستى .\r\nاو گفت : همهء آن‌ها نزد من مىآمدند . ببينيد بيشتر به كدام يك شباهت دارد ، بچّه را از آنِ او بدانيد . ديدند از همه بيشتر به عاص بن\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nوائل مىمانى . پس تو را فرزند او شمردند .\r\nبه ناگاه مروان گفت : پيرزن بس كن ! و فقط به كارى كه به جهت آن به اين جا آمده‌اى بپرداز .\r\nاروى گفت : تو نيز اى پسر زن سبزچشم ! سخن مىگويى ؟\r\nسپس به معاويه رو كرد و گفت : به خدا سوگند ! جز تو كسى به اين‌ها جرئت اهانت به مرا نداده است . به راستى تو كسى هستى كه مادرت در هنگام كشته شدن حمزه اين گونه سرود :\r\n نحن جزيناكم بيوم بدر * والحرب بعد الحرب ذات سعر\r\nما كان لي في عتبة من صبر * وشكر وحشيّ عَلَيّ دهري \r\nحتّى ترمّ أعظمى في قبري\r\nما پاسخ روز بدر را به شما داديم ، جنگى كه بعد از جنگ باشد آتشين خواهد بود .\r\nمن نمىتوانستم در فراق عتبه صبر كنم . تمام زندگيم سپاسگزار وحشى هستم . تا آن هنگام كه استخوان‌هايم در قبر پنهان شود .\r\nدخترعموى من در پاسخ او گفت :\r\n خَزيتِ في بدرٍ وبعدَ بدرِ * يا بنت جبّار عظيم الكفر \r\nدر جنگ بدر و بعد از بدر ذليل و خوار شدى . اى دختر ستمگرى كه كفرش بسيار عظيم است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nدر اين هنگام معاويه گفت : اى خاله ! آن چه گذشته خداوند بخشيده است [ ! 
  ] نيازت را بگو .\r\nاروى گفت : من به تو نيازى ندارم ؛ آن گاه از نزد معاويه بيرون رفت .\r\nدر روايتى آمده است : اروى در پاسخ معاويه گفت : دو هزار دينار مىخواهم تا چشمه‌اى جوشان در زمينى سرسبز بخرم كه براى فرزندان مستمند حارث بن عبدالمطلب باشد ، دو هزار دينار ديگر براى ازدواج فقيران بنى حارث و دو هزار دينار ديگر تا از سختى روزگار آسوده شوم .\r\nمعاويه دستور داد آن چه مىخواهد به او بپردازيد .\r\nشاهد ما از نقل اين جريان آن است كه اروى دختر عموى پيامبر اكرم صلى اللَّه عليه وآله به حديث منزلت استشهاد كرده و به اين وسيله بر امامت امير مؤمنان على عليه السلام استدلال مىنمايد و على عليه السلام را به هارون تشبيه كرده و همچنين اهل بيت عليهم السلام را همانند بنى اسرائيل در فرعونيان قرار داده است .\r\nاين روايت با اندك تفاوت در اين منابع موجود است :\r\nالعقد الفريد ، المختصر فى اخبار بنى البشر ، روضة المناظر نگارش\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nابن شحنه حنفى كه از كتاب‌هاى تاريخى معتبر است . « 1 » آرى ، اين گونه دلالت حديث شريف منزلت پايان يافت و به تمامى اشكال‌هاى علمى پاسخ داده شد كه همهء سپاس‌ها از آنِ خداوند يكتاست .\r\n\r\n\r\n","description":"","footnote":"\r\n( 1 ) . العقد الفريد : 2 / 119 ، المختصر فى اخبار بنى البشر : 1 / 188 ، روضة المناظر ، حاشية تاريخ ابن كثير ، وقايع سال 60 ه .\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nبخش هفتم نگاهى به اشكال‌هاى غير علمى\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nاشكال‌هاى غير علمى\r\nاكنون به اشكالاتى كه از روش‌هاى غير علمى براى ردّ حديث منزلت پناه برده‌اند به اختصار اشاره مىكنيم . برخى از مغرضان اهل تسنّن ، آن گاه كه از راه علمى نتوانسته‌اند اشكالى بر حديث منزلت وارد كنند ، از روش‌هاى غير علمى بهره جسته‌اند .\r\n\r\n1 . تحريف حديث\r\nنخستين راهى كه پس از اشكال‌هاى واهى و شكست خورده برمىگزينند ، همان تحريف حديث است .\r\nآنان پس از آن كه ملاحظه كردند كه اشكال‌هاى بىموردشان در سندهاى حديث و دلالت‌هاى آن بىفايده است ، به تحريف حديث روى آوردند ؛ از جمله يكى از ناصبىها كه چاره‌اى جز تحريف حديث نديده ؛ به اين كار دست زده است ؛ ولى چه كار زشتى و چه تحريف بدى كرده است . او به گونه‌اى اين حديث را تحريف كرده كه كافران\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nچنين نمىكنند .\r\nبه شرح حال حريز بن عثمان در تاريخ بغداد ، خطيب بغدادى و همچنين به كتاب تهذيب التهذيب ابن حجر عسقلانى مراجعه كنيد .\r\nآن‌ها از حريز چنين نقل مىكنند . حريز مىگويد : روايتى را كه مردم از پيامبر صلى اللَّه عليه وآله نقل مىكنند كه به على گفته : « أنت منّي بمنزلة هارون من موسى » ؛ اين سخن درست است . اما شنونده اشتباه شنيده است .\r\nراوى پرسيد : مگر چطور بوده است ؟\r\nگفت : اين حديث چنين است :\r\nأنت مني بمنزلة قارون من موسى [ ! ! 
  ]\r\nپرسيدم : از چه كسى اين طور نقل مىكنى ؟\r\nگفت : شنيدم كه وليد بن عبدالملك بر فراز منبر آن را نقل مىكرد . « 1 » به راستى نظر شما در مورد اين شخص و راويان اين روايت چيست ؟\r\nولى با تأسّف بسيار ، همين حريز از كسانى است كه بُخارى در\r\n\r\n\r\n","description":"","footnote":"\r\n( 1 ) . تاريخ بغداد : 8 / 268 ، حديث 4365 ، تهذيب التهذيب : 2 / 209 .\r\n","page_name":" 146 ","page_number":146},
  {"content":"\r\n\r\nصحيح خود بر او اعتماد نموده و احاديثش را نقل كرده است . از طرفى تمامى نگارندگان كتاب‌هاى صحيح اهل تسنن - جز صحيح مسلم - او را پذيرفته و روايتش را تصحيح نموده و از او نقل كرده‌اند !\r\nدر نقلى آمده است : هنگامى كه از احمد بن حنبل دربارهء اين شخص پرسيدند گفت : مورد اعتماد است ، مورد اعتماد است ، مورد اعتماد است !\r\nاين در حالى است كه در شرح حال حريز اين گونه نوشته‌اند : او هميشه به على عليه السلام فحش مىداد و با تمام توان به آن حضرت مىتاخت و ظلم مىكرد [ ! 
  ]\r\nعالمان اهل سنّت تصريح كرده‌اند كه حريز ناصبى بوده و همواره مىگفته : من على را دوست ندارم ، چون پدران مرا كشته است .\r\nوى همواره مىگفته : امام ما ( معاويه ) براى ما و امام شما ( على ) براى خودتان . او در هر صبح و شام هفتاد مرتبه على را لعن مىكرده است [ ! 
  ]\r\nو موارد ديگرى از اين قبيل كه از او نقل شده است ؛ امّا با تمام اين تفاصيل ، اهل سنّت روايت او را صحيح مىدانند ، احمد بن حنبل سه بار مىگويد كه او مورد اعتماد است و بخارى و همه نگارندگان كتاب‌هاى صحيح - جز مسلم - از او روايت مىكنند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nآرى ، از اين رو پژوهشگر آزادانديش مىفهمد كه آنان بر چه معيارها و ضوابطى در تصحيح حديث و اثبات وثاقت راوى اعتماد مىكنند ، و با على عليه السلام و خاندانش عليهم السلام چگونه رفتار مىكنند .\r\n\r\n2 . جعل حديث منزلت براى شيخين\r\nعدّه‌اى ديگر در قبال حديث منزلت روش ديگرى را برگزيدند .\r\nآنان حديث منزلت ديگرى را هم براى شيخين درست كردند ! و از رسول خدا صلى اللَّه عليه وآله چنين نقل نمودند كه فرمود :\r\nأبوبكر و عمر منّي بمنزلة هارون من موسى .\r\nابوبكر و عمر براى من به منزله هارون براى موسى است [ ! 
  ]\r\nاين حديث را خطيب بغدادى به سند خود نقل كرده و پس از او مَنّاوى در كتاب كنوز الحقائق من حديث خير الخلائق ، اين حديث را از خطيب بغدادى نقل مىكند . « 1 » اما از نيك بختى اين است كه ابن جوزى اين حديث ساختگى را آورده است ، البتّه نه در كتاب الموضوعات ؛ بلكه در كتاب العلل المتناهيه فى الاحاديث الواهيه . وى پس از نقل آن مىگويد : اين حديث\r\n\r\n\r\n","description":"","footnote":"\r\n( 1 ) . تاريخ بغداد : 11 / 385 ، حديث 6258 ، كنوز الحقائق من حديث خير الخلائق - چاپ شده در حاشيه الجامع الصغير - : حرف الف .\r\n","page_name":" 148 ","page_number":148},
  {"content":"\r\n\r\nصحيح نيست . « 1 » همچنين ذهبى در ميزان الاعتدال مىگويد : اين حديث منكر و ناشناخته است . « 2 » وى بار ديگر اين حديث را در همين كتاب آورده و مىگويد :\r\nخبرى دروغ است . « 3 » ابن حجر عسقلانى نيز در لسان الميزان ، اين حديث را دروغ دانسته و بر ساختگى بودن آن تصريح مىكند . « 4 » بنا بر اين ، هيچ راهى براى استناد به اين حديث ساختگى نيست .\r\nحديثى كه خود اهل تسنن بر ضعف ، يا دروغ بودن و مجعول بودنش تصريح مىكنند و علاوه بر آن اين حديث ساختگى ، در هيچ كدام از كتاب‌هاى صحاح ، مسانيد و سنن وجود ندارد .\r\n\r\n3 . ردّ حديث منزلت\r\nسومين و آخرين روشى كه براى آنان مانده ، همان ردّ كردن حديث منزلت و نپذيرفتن صحّت آن است ؛ با اين كه - آن سان كه روشن\r\n\r\n\r\n","description":"","footnote":"\r\n( 1 ) . العلل المتناهيه : 1 / 199 ، حديث 312 .\r\n( 2 ) . ميزان الاعتدال : 5 / 473 ، حديث 6900 .\r\n( 3 ) . همان : 5 / 207 ، حديث 6015 .\r\n( 4 ) . لسان الميزان : 5 / 9 ، حديث 5828 . در اين منبع فقط نام ابوبكر آمده است .\r\n","page_name":" 149 ","page_number":149},
  {"content":"\r\n\r\nشد - اين حديث در صحيح بُخارى و صحيح مسلم و منابع ديگر آمده است .\r\nبسيارى از علماى اهل تسنّن همين راه را پيموده‌اند و همين بهترين گواه است كه آن‌ها در راه‌هاى ديگر شكست خورده و با روش‌هاى علمى نتوانسته‌اند در اين حديث اشكالى وارد نمايند .\r\nابوالحسن سيف الدين آمدى گويد : اين حديث صحيح نيست .\r\nابن حجر مكّى سخن او را در الصواعق المحرقه نقل كرده است . « 1 » همچنين شريف جرجانى در شرح المواقف ، نظر آمدى را پذيرفته و بر آن اعتماد كرده است . « 2 » قاضى ايجى نيز در پاسخ حديث منزلت مىگويد : از ناحيهء سند نمىتوان به اين حديث استدلال كرد . « 3 » همچنين افراد ديگرى نيز اين حديث را ردّ مىكنند و مىگويند :\r\nسند آن صحيح نيست و افراد بسيارى از آنان نيز بر سخن آمدى اعتماد مىنمايند .\r\nجالب اين كه ذهبى در ميزان الاعتدال و در شرح حال آمدى چنين\r\n\r\n\r\n","description":"","footnote":"\r\n( 1 ) . الصواعق المحرقه : 73 .\r\n( 2 ) . شرح مواقف : 8 / 362 .\r\n( 3 ) . همان .\r\n","page_name":" 150 ","page_number":150},
  {"content":"\r\n\r\nمىگويد : به جهت عقيدهء بدى كه آمدى داشت از دمشق بيرون رانده شد ، و اين كه نقل شده است كه او نماز نمىخوانده ، صحيح است . « 1 » ما مىگوييم : اگر بىنمازى عيبى است كه انسان را از عدالت مىاندازد و سبب مىشود كه سخن و نظرش در مسايل علمى بىاعتبار شود ؛ پس چرا به اين شخص اعتماد نموده و سخنش را نقل مىكنند ؟\r\nعلاوه بر آن بنا بر تحقيق انجام يافته ، در شرح حال بسيارى از حافظان حديث و پيشوايان بزرگ اهل سنت ؛ همان محدّثان و راويان سنّت پيامبر و امينان بر دين آمده است كه نماز نمىخوانده‌اند [ ! 
  ]\r\nاگر اين نوشتار فرصتى مىداد ، به برخى از عبارت‌هايى كه در مدح و ثناى آن‌ها و توثيق و تعظيمشان آمده است اشاره مىكرديم كه اين عبارت‌ها گواه اين است كه ترك نماز ، همان كه در نزد مسلمانان پايه و عمود دين است ، مايه هيچ نقص و عيبى در اين افراد نيست [ ! 
  ]\r\n\r\nسخن آخر\r\nآن چه بررسى و بيان شد ، تلاش‌ها و اشكالاتى بود كه اهل تسنّن پيرامون حديث منزلت داشتند . اشكال كنندگان ، علما و حافظان آن‌ها و كسانى هستند كه اهل سنّت در عقايد ، احكام و فروع فقهى بر آن‌ها\r\n\r\n\r\n","description":"","footnote":"\r\n( 1 ) . ميزان الاعتدال : 3 / 358 ، حديث 3652 .\r\n","page_name":" 151 ","page_number":151},
  {"content":"\r\n\r\nاعتماد مىكنند .\r\nبه راستى اگر خداى متعال براى اين امّت ، بهترين علمايش را - از همين طايفهء مظلومى كه به گفته اروى حالشان همچون بنى اسرائيل در چنگال فرعونيان است - تقدير نكرده بود ، دين مبين از بين مىرفت و آثار سيد المرسلين نابود مىگشت .\r\nولى خداوند سبحان به وسيله اين عالمان حجّت را بر ديگران تمام كرده است .\r\nاكنون بر پژوهشگران با انصافى كه در پى بحث و تحقيقند و مىخواهند حق را در هر جا كه باشد بيابند و از آن پيروى نمايند ، شايسته است كه واقعيّت قضايا را بفهمند .\r\nاز خداوند بزرگ مىخواهيم كه ما را بر اين اعتقاد كه بر پايه قرآن و سنّتى كه نزد همه مقبول و معتبر است ، استوار كرده و ثابت قدم بدارد و به ما توفيق دهد تا وظايف و مسئوليّتمان را در آشكار كردن حقايق و توضيح امور - همان گونه كه وجود دارد - به خوبى انجام داده و آن‌هايى را كه در پى حق و واقعيّتند به آن چيزى كه خدا و رسولش راضى هستند يارى نماييم . صلوات و رحمت خدا بر حضرت محمّد و خاندان پاكش باد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nكتاب نامه\r\n1 . قرآن كريم .\r\n2 . نهج البلاغه : ( محمّد عبده ) چاپخانه استقامت ، مصر .\r\n« الف »\r\n3 . إرشاد السارى : احمد بن محمّد بن ابو بكر قسطلانى ، دار احياء تراث عربى ، بيروت .\r\n4 . الإستيعاب : ابن عبدالبرّ ، دار الجيل ، بيروت ، لبنان ، چاپ اول ، سال 1412 .\r\n5 . الإصابه : ابن حجر عسقلانى ، دار الكتب علميّه ، بيروت ، لبنان .\r\n« ب »\r\n6 . البداية والنهايه : ابن كثير ، دار الفكر ، بيروت ، لبنان .\r\n« ت »\r\n7 . المختصر في أخبار بنى البشر : عماد الدين اسماعيل بن ابى الفداء ، حسينيه مصريه ، قاهره ، مصر .\r\n8 . تاريخ بغداد : خطيب بغدادى ، دار الكتب عربى ، بيروت ، لبنان ، چاپ اول ، سال 1417 .\r\n9 . تاريخ مدينة دمشق : ابن عساكر ، دار الفكر ، بيروت ، سال 1415 .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n10 . تحفه اثنا عشريه : شاه عبدالعزيز دهلوى ، نورانى ، كتابخانه ، پيشاور ، پاكستان .\r\n11 . تفسير بغوى / معالم التنزيل فى التفسير والتأويل : ابومحمّد حسين بن مسعود فراء بغوى ، دارالفكر ، سال 1405 .\r\n12 . تفسير الجلالين : جلال الدين محمد بن احمد المحلّى شافعى ؛ و جلال الدين سيوطى .\r\n13 . تفسير ثعلبى / الكشف والبيان : امام ثعلبى ، نشر مصطفى بابى حلبى ، مصر ، سال 1388 .\r\n14 . تهذيب التهذيب : ابن حجر عسقلانى ، دار الفكر ، بيروت ، لبنان ، سال 1404 .\r\n15 . تهذيب الكمال : مزى ، مؤسسة الرساله ، بيروت ، لبنان ، سال 1413 .\r\n« ج »\r\n16 . الجامع الكبير : جلال الدين سيوطى ، دار الفكر ، بيروت ، سال 1414 .\r\n« خ »\r\n17 . الخصائص : نَسائى ، مجمع إحياء الثقافة الإسلاميه ، قم ، ايران ، چاپ اول ، سال 1419 .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n« د »\r\n18 . الدر المنثور في التفسير بالمأثور : جلال الدين سيوطى ، دار الفكر ، بيروت ، لبنان ، سال 1403 .\r\n« ر »\r\n19 . روضة المناظر : ابن شحنه حنفى ، ( مطبوع در حاشيه تاريخ ابن كثير ) .\r\n20 . رياض النضره : محب الدين الطبرى ، دار الكتب علميّه ، بيروت ، لبنان .\r\n« ز »\r\n21 . زاد المعاد : ابن قيم جوزى ، مؤسسه الرساله ، بيروت ، سال 1408 .\r\n« س »\r\n22 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ اول ، سال 1418 .\r\n23 . سنن ابى داود : ابى داوود ، دار الكتب علميّه ، بيروت ، لبنان ، چاپ اول ، سال 1416 .\r\n24 . السنن الكبرى : بيهقى ، دار الكتب علميّه ، بيروت ، لبنان ، چاپ دوم ، سال 1414 .\r\n25 . سنن تِرمذى : محمّد بن عيسى تِرمذى ، دار الفكر ، بيروت .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n26 . سنن النسائى : نسائى ، دار المعرفه ، بيروت ، لبنان ، چاپ سوم ، سال 1414 .\r\n27 . سيره ابن هشام : ابن هشام ، دار احياء التراث العربى ، بيروت ، لبنان ، چاپ اول ، سال 1415 .\r\n28 . السيرة الحلبيّه : على بن برهان الدين حلبى ، مكتبة التجارية الكبرى ، قاهره ، مصر ، سال 1382 .\r\n« ش »\r\n29 . شرح صحيح مسلم : محى الدين يحيى بن شرف نَوَوى .\r\n30 . شرح المواقف : سيّد شريف جرجانى ، از منشورات شريف رضى ، قم ، ايران ، چاپ اول ، سال 1412 .\r\n« ص »\r\n31 . صحيح بُخارى : محمد بن اسماعيل بُخارى ، دار احياء التراث عربى ، بيروت ، لبنان .\r\n32 . صحيح مسلم : مسلم بن حجّاج قشيرى نيشابورى ، دار الفكر ، بيروت ، لبنان ، سال 1398 .\r\n33 . الصواعق المحرقه : ابن حجر هيتمى مكّى ، مكتبة القاهره ، قاهره ، مصر .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n« ط »\r\n34 . الطبقات الكبرى : ابن سعد ، دار صادر ، بيروت ، لبنان ، سال 1405 .\r\n« ع »\r\n35 . العقد الفريد : ابن عبد ربّه ، دار الكتاب العربى بيروت ، لبنان ، سال 1403 .\r\n36 . العلل المتناهيه : ابن جوزى ، دار الكتب علميّه ، بيروت ، لبنان ، چاپ اول ، سال 1403 .\r\n37 . عيون الأثر : ابن سيد الناس ، مكتبة دار التراث ، مدينه منوّره ، سال 1413 .\r\n« ف »\r\n38 . فتح البارى فى شرح البخارى : ابن حجر ، دار احياء التراث عربى ، بيروت ، لبنان .\r\n39 . فيض القدير : مَناوى ، دار الكتب علميّه ، بيروت ، لبنان ، چاپ اول ، سال 1415 .\r\n« ق »\r\n40 . قطف الأزهار المتناثرة فى الأخبار المتواترة : جلال الدين سيوطى .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n« ك »\r\n41 . كشف الأسرار فى شرح أُصول البزدوى : شيخ عبدالعزيز بُخارى ، دار الكتب علميّه ، بيروت ، لبنان ، سال 1418 .\r\n42 . كفاية الطالب في مناقب على بن ابى طالب عليه السلام : حافظ گنجى .\r\n43 . كنز العُمّال : متّقى هندى ، دار احياء التراث عربى ، بيروت ، لبنان .\r\n44 . كنوز الحقائق من حديث خير الخلائق : مناوى ، مطبوع در حاشيه الجامع الصغير .\r\n« ل »\r\n45 . لسان الميزان : ابن حجر ، دار احياء التراث عربى ، بيروت ، لبنان ، چاپ اول ، سال 1416 .\r\n« م »\r\n46 . مجمع الزوائد و منبع الفوائد : هيثمى ، دار الفكر ، بيروت ، لبنان ، سال 1412 .\r\n47 . المختصر ( بيان المختصر ) : ابن حاجب ، مركز احياء التراث اسلامى ، مكّه مكرمه ، عربستان سعودى .\r\n48 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ اول ، سال 1411 .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n49 . مسند احمد بن حنبل : احمد بن حنبل شيبانى ، دار احياء التراث عربى ، بيروت ، لبنان ، چاپ سوم ، سال 1415 .\r\n50 . المطوّل : سعدالدين تفتازانى ، انتشارات داورى ، قم ، ايران ، سال 1416 .\r\n51 . المعجم الاوسط : سليمان بن احمد لخمى طبرانى ، دار الحرمين ، سال 1415 .\r\n52 . المناقب : احمد بن حنبل شيبانى .\r\n53 . مناقب امام على عليه السلام : ابن مغازلى ، دار الأضواء ، بيروت ، سال 1403 .\r\n54 . منهاج السنّه النبويّه : ابن تيميّه حرّانى ، مكتبه ابن تيميّه ، قاهره ، مصر ، چاپ دوم ، سال 1409 .\r\n55 . ميزان الإعتدال : ذهبى ، دار الكتب علميّه ، بيروت ، لبنان ، چاپ اول ، سال 1416 .\r\n« ن »\r\n56 . نظم درر السّمطين : جمال الدين محمّد بن يوسف زرندى حنفى .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nserles of theologlcal researches\r\n( 12 )\r\na glance on narration of position\r\n( hadith al - manzilah )\r\nayatollah sayyid ali husayni milani\r\n\r\n\r\n","description":"","footnote":"","page_name":" 160 ","page_number":160}
  ]