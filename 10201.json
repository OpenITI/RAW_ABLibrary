[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nآثار اسلامى\r\nمكه و مدينه\r\nباتجديد نظر وإضافات\r\nرسول جعفريان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nجعفريان ، رسول ، 1343 -\r\nآثار اسلامى مكه و مدينه / رسول جعفريان . -\r\n[ ويرايش 3 
  ] . - تهران : مشعر ، 1381 .\r\n408 ص .\r\nفهرستنويسى بر اساس اطلاعات فيپا .\r\nكتابنامه به صورت زير نويس ؟\r\n1 . زيارتگاههاى اسلامى - - عربستان سعودى - -\r\nمكه . 2 . زيارتگاههاى اسلامى - - عربستان سعودى - -\r\nمدينه . 3 . مكه - - آثار تاريخى . 4 . مدينه - - آثار تاريخى . الف . عنوان .\r\n2 آ 7 ج / 211 DS\r\n8 / 953\r\n1381\r\nكتابخانه ملى ايران 27286 - 81 م\r\nآثار اسلامى مكه و مدينه\r\nنويسنده : رسول جعفريان\r\nويراستار : على ورسه اى\r\nناشر : نشر مشعر\r\nحروفچينى : مركز تحقيقات حج\r\nليتوگرافى و چاپ : دانش پژوه\r\nچاپ دوم : بهار 1382\r\nشمارگان : 2000\r\nشابك 8 - 16 - 7635 - 964\r\nISBN : 964 - 7635 - 16 - 8\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\nبسم اللَّه الرحمن الرحيم\r\n« مراتب معنوى حج كه سرمايهء حيات جاودانه است و انسان را به افق توحيد و تنزيه نزديك مىنمايد ، حاصل نخواهد شد مگر آنكه دستورات عبادى حج بطور صحيح و شايسته مو به مو عمل شود » .\r\nحضرت امام خمينى قدس سره\r\nحجّ نمايشى پرشكوه ، از اوج رهايى انسان موحّد از همه چيز جز او ، و عرصه پيكارى فرا راه توسن نفس ، و جلوه بىمانندى از عشق و ايثار ، و آگاهى و مسؤوليت ، در گستره حيات فردى و اجتماعى است . پس حجّ تبلور تمام عيار حقايق و ارزشهاى مكتب اسلام است .\r\nمؤمنان گرچه با اين عبادت الهى ، آشنايى ديرينه دارند ، و هر سال با حضور شورانگيز از سراسر عالم ، زنگار دل ، با زلال زمزم توحيد مىزدايند ، و با حضرت دوست تجديد ميثاق مىكنند ، و گرچه ميراث ادب و فرهنگ ما ، مشحون از آموزه‌هاى حياتبخش حجّ است ، امّا هنوز ابعاد بىشمارى از اين فريضه مهمّ ، ناشناخته و مهجور مانده است .\r\nپيروزى انقلاب اسلامى ، در پرتو انديشه‌هاى تابناك امام خمينى قدس سره حجّ را نيز همچون ساير معارف و احكام اسلامى ، در جايگاه واقعى خويش نشاند ، و سيماى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nراستين و محتواى غنى آن را نماياند . امّا هنوز راهى دراز در پيش است ، تا فلسفه و ابعاد و آثار و بركات حجّ ، شناخته و شناسانده شود ، و مؤمن حج‌ّگزار با آگاهى و شعور دينى ، بر آن مواقف كريمه ، و مشاعر عظيمه ، كه محلّ هبوط ملائكة اللَّه ، و توقّف انبيا و اوليا بود ، گام بگذارد .\r\nدر راستاى تحقق اين هدف بزرگ ، بعثه مقام معظّم رهبرى با الهام از انديشه‌هاى و الا و ماندگار امام راحل قدس سره ، احياگر حجّ ابراهيمى و بهره‌گيرى از رهنمودهاى ارزشمند رهبر عزيز انقلاب اسلامى حضرت آيةاللَّه خامنه‌اى - مدّ ظلّه‌العالى - با تأسيس معاونت آموزش و پژوهش ، تلاش مىكند فصل جديدى فرا راه انديشمندان مسلمان ، و علاقمندان به فرهنگ حجّ ، و زائران و راهيان حرمين شريفين بگشايد . از اين رو در عرصه تحقيق و تأليف و ترجمه ، آثار گوناگون پيرامون حقايق و معارف حجّ ، آشنايى با اماكن مقدسه ، تاريخ و سرگذشت شخصيتهاى بزرگ اسلام ، بررسى رويدادها و عرضه خاطرات و بويژه آموزش مسائل و آداب حجّ تلاشهايى را آغاز كرده است .\r\nآنچه اينك پيش روى خواننده قرار دارد برگ سبزى است از اين دفتر .\r\nبىگمان راهنمايى و همراهى انديشوران ، از نارساييها خواهد كاست ، و در اين راه معاونت آموزش و پژوهش بعثهء مقام معظّم رهبرى ، از همكارى همه علاقمندان استقبال كرده ، و دست آنان را به گرمى مىفشارد .\r\nو من اللَّه التوفيق وعليه التكلان\r\nمعاون آموزش و پژوهش\r\nبعثه مقام معظم رهبرى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمقدمه\r\nمشتاقان حرم خدا و رسول صلى الله عليه و آله با سفر به اين دو حرم شريف ، افزون بر انجام مناسك حج ، در جستجوى يادگارهايى هستند كه پيامبر خدا صلى الله عليه و آله ، امير مؤمنان عليه السلام و ديگر چهره‌هاى برجسته و مخلص صدر اسلام از خود بر جاى گذاشته‌اند . آنان علاقه‌مندند تا آثار متبرّك موجود در حرمين را بشناسند و با حضور در آنجا تعلّق خاطر خويش را به آن بزرگواران نشان دهند و با خواندن نماز و دعا ، توشه‌اى براى آخرت خويش برگيرند .\r\nبديهى است ، هدف اصلى و اساسى در اين سفر ، انجام اعمال حج است و زائرى كه به عشق زيارت خانهء خدا و قبر پيامبر صلى الله عليه و آله عازم حجاز مىشود ، مىبايست پيش از سفر ، آگاهىهايى از چگونگى اين سفر داشته باشد و ضرورىترين كار در اين راستا ، آموختنِ مناسك حج است كه اين ، با حضور روحانى كاروان ميسور مىگردد ، اما روشن است كه اعمال ومناسك ، بخشى از سفر حج - و البته بخش مهم آن - است . آنچه كه به عنوان فضا سازى ذهنى براى انجام اعمال و زيارت اماكن متبرّكهء مكه و مدينه اهميت دارد ، آشنايى با تاريخ اين دو شهر و نيز مكان‌هاى قدسى آنها است كه بىشك همه علاقمند به دانستن آن هستند . در اين ميان ، تنها اشكال آن است كه زائران عزيز ، پيش از سفر ، در اين باره مطالعه‌اى نمىكنند و منتظر مىمانند تا همه چيز را از زبان روحانى كاروان بشنوند ، در حالى كه زائر بايد پيش از سفر ، مطالعاتى اجمالى داشته باشد و در\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nكنار آن اطلاعات ، از دانش روحانى و راهنمايىهاى او بيشتر و بهتر بهره‌مند شود .\r\nبه علاوه ، آنچه كه امروزه معمول است ، اين اطلاعات در طول سفر به زائر داده مىشود ، در حالى كه زائر از همان روز نخست ، مىتواند با مطالعهء برخى از كتاب‌هايى كه در اين زمينه تأليف شده است ، تصوّرى از وضعيت كلى اين دو شهر مقدس داشته باشد تا هر جا كه قدم مىنهد ، از موقعيت آن پيشاپيش آگاه گردد .\r\nاين ضرورت سبب شده است تا از روزگاران كهن ، كسانى در صدد نگارش آثارى در شناخت اين دو شهر بر آيند تا مورد استفادهء حجاج قرار گيرد . طبيعى است كه آثار پيشين ، با همهء تفصيل و ارزشى كه دارند ، نه زبانشان و نه كمّ و كيف‌شان ، مناسب با وضعيت اطلاعات امروزين زائران نيست ؛ به علاوه ، تغييراتى كه در هر مكان يا بنا روى داده ، ضرورتِ به روز كردن اطلاعاتِ اين قبيل آثار را - كه به هدف راهنمايى زائران نوشته مىشود - توجيه مىكند .\r\nبه همين دليل ، طى سال‌هاى گذشته ، بخش معاونت آموزش و پژوهش بعثهء مقام معظم رهبرى ، تلاش قابل تقديرى را آغاز كرد تا بتواند دانش زائران را در اين زمينه و زمينه‌هاى ديگرِ حج بيشتر كند .\r\nدر زمينهء شناساندن آثار تاريخى مكه و مدينه ، آثار مستقل چندى نگاشته شده كه در حجم‌هاى مختلف به چاپ رسيده است . همچنين ، در نشريهء وزين « ميقات حج » تحقيقاتى در بارهء اماكن مختلف صورت گرفته كه برخى تأليف و برخى ترجمه است و به هر روى ، در روشن كردن ابعاد تاريخىِ اماكن متبركه ، كمك شايان توجّهى به علاقمندان مىكند .\r\nنگارنده ، در سال هفتاد ، با توصيهء جناب حجة الاسلام و المسلمين آقاى سيد على قاضى عسكر - زيد عزه - نوشتنِ كتابچه‌اى را در اين زمينه آغاز كرد كه در سال 71 به چاپ رسيد . به مرور زمان ، در اين متن اصلاحات و اضافاتى صورت گرفت و به سال 1375 چاپ ديگرى از آن در حجمى نسبتاً مفصّل‌تر عرضه شد . در سال 1379 تحرير تازه‌اى از آن انتشار يافت كه داراى تصاوير ، نقشه‌ها و مطالب بيشترى بود .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاكنون - مرداد 1381 - طى گذشت دو سال از آن چاپ ، دوستان عزيزم ، با ارائهء يادآورىها و تذكرات فراوان نسبت به اغلاط متن ، اعم از مطبعى و محتوايى ، و همچنين مطالبى كه وجودش در كتاب لازم است ، زمينه هرچه بهتر شدن كتاب را فراهم كردند .\r\nمتنى كه اكنون در اختيار عزيزان خواننده قرار دارد ، بدون همراهى دوستان ارجمندى چون حضرات حجج اسلام : شيخ محمدحسين فلاح‌زاده ، شيخ محمد مهدى معراجى و شيخ رضا مختارى ممكن نبود . عزيزان ديگرى هم در ويرايش كتاب تلاش كردند كه اميدواريم زحمات آنان مورد قبول حق تعالى قرار گيرد . حجت الاسلام ورسه‌اى ، بار ديگر متن نهايى كتاب را ملاحظه كرده و زحمت آماده سازى نهايى آن را به همراه جناب آقاى موسوى حروفزن كوشاى مركز تحقيقات حج در قم فراهم آوردند . در چاپ جديد بيش از چهل تصوير جديد كه حاصل كار مؤلف در دو سفر عمرهء اخير است ، درج شده است . به علاوه كوشش شده است تا اطلاعات مربوط به اماكن به روز باشد . در چاپ جديد نقشه‌هايى افزوده و يا اصلاح شده است كه كار رايانه‌اى آن را آقاى مجيد غلامحسينى عهده‌دار بوده است .\r\nبىترديد باز هم متن جديد نياز به اصلاحاتى دارد كه با بذل توجه عزيزان روحانى و ديگر زائران خانهء خدا ، قابل تحقّق است .\r\nوَ آخر دعوانا ان الْحَمْدُ للَّهِ رَبِّ الْعالَمِين\r\nرسول جعفريان 22 مرداد 1381\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمعرفى چند اثر مهم در تاريخ حرمين شريفين\r\n\r\nالف : مكه\r\nتاريخ‌نگاران و جغرافىدانان ، دربارهء هيچ شهرى به اندازهء مكه و مدينه ، مطلب ننوشته اند ، دليل آن روشن است ؛ چرا كه همه مىدانيم اين دو شهر ، نزد مسلمانان از قداست برخوردار بوده و ثبت اخبارِ وضعيّتِ شهر ، تحوّل و چگونگى بناهاى تاريخى - دينى آن ، براى مسلمانان اهميت بسيار دارد . گرچه برخى از اين آثار مكتوبِ كهن ، به دلايل مختلف از ميان رفته و حتى نُسْخه‌اى از آنها به دست ما نرسيده است ، ليكن ، بسيارى از آنها به دست آمده و اخيراً شمارى ديگر در اين باره تأليف شده است . در اينجا مهم‌ترين آنها را به اجمال مىشناسانيم :\r\n* اخبار مكّة و ما جاء فيها من الآثار ؛ از ابوالوليد محمد بن عبداللَّه بن احمد ازْرَقى . اين كتاب در اواخر قرن دوم و اوايل قرن سوم هجرى نگارش يافته و يكى از كهن‌ترين آثارى است كه در بارهء تاريخ شهر مكه انتشار يافته است . اين اثرِ با ارزش و جاودانه ، گردآمده‌اى است از اخبار و آگاهىهاى منحصر به فرد در بارهء مكه كه در دو جزء و يك مجلد توسط رشدى صالح ملحَّس تحقيق و چاپ شده است ( بيروت ، دارالاندلس ، 1983 ) .\r\n* اخبار مكة في قديم الدهر و حديثه ؛ از ابوعبداللَّه محمد بن اسحاق فاكهى . اين\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكتاب - در كنار كتاب اخبار مكهء ازرقى - دومين اثر كهن در بارهء تاريخ شهر مكه ، از قرن سوم هجرى است . بخشى از اين اثر از ميان رفته ، و باقى ماندهء آن ، در سه مجلد ، توسط عبدالملك ابن عبداللَّه بن دُهَيش تحقيق و در سال 1414 در شهر مكّه چاپ شده است .\r\n* العِقْد الثمين في تاريخ البلد الأمين ؛ از امام تقىالدين محمد بن احمد الحسينى الفاسى ( 775 - 832 ) كه شرح حال بزرگان شهر مكه را بيان كرده است . كتاب ياد شده به سال 1406 توسط مؤسسة الرساله در هشت مجلّد به چاپ رسيده است .\r\n* اتحاف الورى بأخبار ام‌ّالقرى ؛ از عمر بن فهد بن محمد ( 812 - 885 ) ، بحث خود را از سيرهء نبوى آغاز كرده و حوادث شهر مكه را به صورت سالشمار تا زمان خويش آورده است . ( 5 جلد ، مكه ، جامعة ام القرى ، 1410 ) .\r\n* غاية المرام بأخبار سلطنة البلد الحرام ؛ از عزّالدين عبدالعزيز بن عمر بن محمد بن فهد ( 850 - 922 ) كه سالشمار تاريخ مكه بوده و در ادامهء كتاب اتحاف الورى و تكميل آن نوشته شده است .\r\n* الإعلام بأعلام بيت اللَّه الحرام ؛ از محمد بن احمد بن محمد نهروانى ( م 990 ) ، در تاريخ مسجد الحرام و احكام فقهىِ مربوط به اين مسجد نگاشته شده و در مكه ( سال 1416 ) به چاپ رسيده است .\r\n* تاريخ مكة المشرّفة و المسجد الحرام و المدينة الشريفه ؛ از محمد بن محمد ابن احمد مكى ( م 885 ) ، اين كتاب توسط عادل عبدالحميد العدوى تحقيق و در مكه ( المكتبة التجارية ، 1416 ) چاپ شده است .\r\n* الأرج المسكى في التاريخ المكّى ؛ از على بن عبدالقادر طبرى ( م 1070 ) . در دو مجلد ، توسط اشرف احمد الجمال در مكه ( المكتبة التجارية 1416 ) چاپ شده است .\r\n* تهنئة اهل الاسلام بتجديد بيت اللَّه الحرام ؛ از ابراهيم بن محمد بن عيسى ( م 1079 ) . اين كتاب در سال 1418 در مكه چاپ شده است .\r\n* منائح الكرم في اخبار مكة و البيت و ولاة الحرم ؛ از على بن تاج‌الدين سنجارى . اين اثر در هفت مجلد تصحيح و چاپ شده است ( مكه ، جامعة\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nام‌القرى ، 1419 ) .\r\n* تاريخ امراء مكه ( از سال 8 تا 1344 هجرى ) ؛ از عارف عبدالغنى . اين كتاب از جمله آثارى است كه در شناخت تاريخ مكه ، به ويژه حكام و اميران آن و نيز تحولات سياسى اين شهر ، نگارش يافته و نويسندهء آن تلاشى قابل تقدير انجام داده است . بر اساس آگاهىهاى اين كتاب ، مىتوان تاريخ اين شهر را در دورهء تسلط هر سلسله‌اى دنبال كرد . از نام كتاب و سالهاى ياد شده در ذيل آن ، چنين به دست مىآيد كه در اين اثر ، از اميران اين شهر در دورهء سعودى يادى نشده است .\r\n* تاريخ مكّة ، دراسات في السياسة والعلم والاجتماع والعمران ؛ از احمد السباعى . از معروف‌ترين آثارى است كه در دهه‌هاى اخير ، در تاريخ سياسى ، اجتماعى و علمى شهر مكه ، از آغاز تا پايان قرن چهاردهم هجرى نوشته شده و بارها به چاپ رسيده است . چاپ هفتم اين كتاب در سال 1414 هجرى بوده است .\r\n* التاريخ القويم لمكّة و بيت اللَّه الكريم ؛ از محمد طاهر كردى مكى خطّاط معروف . اين اثر يكى از مفصل‌ترين آثار جديد است كه در بارهء تاريخ مسجد الحرام نوشته شده و دائرة المعارفى است در شش جلد رَحْلى كه طى چند دهه ، توسط يكى از مسؤولان حرم نگارش يافته و افزون بر جمع آورى اطلاعات كهن از منابع و مصادر ، نكات فراوانى از مشاهدات خود در بارهء حرم و تحوّلات آن را ثبت كرده است . چاپ اولِ جلدِ نخستِ اين كتاب در سال 1385 قمرى و جلد ششم آن در سال 1412 به چاپ رسيده است .\r\n\r\nب : مدينه\r\nبراى شهر مدينهء منوره نيز ، از قديم و جديد ، آثار و تواريخ فراوانى نوشته شده است كه در اينجا ، چند متن مهم را مىشناسانيم :\r\n* تاريخ المدينة المنوّرة ؛ از ابوزيد عمر بن شَبّه نميرى ( 173 - 262 ) . اين اثر از كهن‌ترين تواريخ محلى است كه مع الاسف به طور ناقص به دست ما رسيده است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبخشى از اين كتاب تاريخ و جغرافياى شهر مدينه و بخش عمده‌اى از آن تاريخ تحولات سياسى آن در دورهء خلافت خلفاى نخست است . اين اثر در چهار جزء توسط فهيم محمد شلتوت تحقيق و نشر شده است .\r\n* الدرة الثمينة في تاريخ المدينة ؛ كتابى است از محب الدين ابن النجار ( 573 - 640 ) در تاريخ مدينه كه يكى از مهم‌ترين متون تاريخى اين شهر به شمار مىآيد . اين اثر تحت عنوان اخبار مدينة الرسول صلى الله عليه و آله نيز چاپ شده است .\r\n* التعريف بما آنست الهجرة ؛ از جمال الدين مَطَرى ( م 741 ) اثرى كم حجم اما بسيارارزشمند ازتاريخ‌مدينه است‌كه در نيمهء نخست قرن هشتم هجرى تأليف شده است .\r\n* المغانم المطابة في معالم طابه ؛ از مجدالدين ابوطاهر محمد بن يعقوب فيروزآبادى ( 729 - 823 ) . اين كتاب يكى از آثار بسيار ارجمند در تاريخ شهر مدينه است كه به صورت الفبايى اماكن آن شهر را شناسانده است . ( تحقيق حمدجاسر ، رياض ، داراليمامه ، 1389 ق . ) .\r\n* وفاء الوفا بأخبار دارالمصطفى ؛ كتابى است از نورالدين على بن احمد سمهودى ( م 911 ) در چهار جزء كه در دو مجلد نشر يافته است . اين اثر دائرة المعارفى ، سرشار از نقل‌هاى كهن و تحقيقات تازه و جالب در بارهء تاريخ اين شهر مقدس بوده و در نوع خود اثرى بىمانند است . سمهودى در اين اثر خود كه هر محقق و پژوهشگر در تاريخ مدينه به آن نيازمند است ، از كتاب‌هاى زيادى استفاده كرده كه امروزه در دسترس ما قرار ندارد . به علاوه خود قدم به قدم شهر را زير پا گذاشته و آثار تاريخى را مورد شناسايى قرار داده است . خلاصه‌اى از متن عربى اين كتاب ، تحت عنوان « اخبار مدينه » بيش از سيصد سال پيش به فارسى درآمده كه به سال 1376 شمسى توسط نشر مشعر چاپ شده است .\r\n* بهجة النفوس و الأسرار في تاريخ دار هجرة النبيّ المختار ؛ از عبداللَّه بن محمدبن عبدالملك المرجانى ( م 769 ) . اين كتاب در سال 1418 در دو مجلد ، در شهر مكه چاپ شده است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n* تاريخ امراء المدينة المنوره ؛ از عارف عبدالغنى . اين كتاب اثرى بىمانند است كه دربارهء اميران مدينه از صدر اسلام تا سال 1417 آگاهىهاى بسيار جالبى را ارائه كرده است .\r\n* فصول من تاريخ المدينة المنوره ؛ از على حافظ . مؤلف ، يكى از پژوهشگران برجستهء چند دههء اخير در تاريخ مدينه و آثار دينى - تاريخى آن شهر است كه حاصل تحقيقات خود را در اين كتاب فراهم آورده است .\r\n* مدينه شناسى ؛ اين كتاب از مرحوم محمد باقر نجفى « 1 » پژوهشگر ايرانى است كه تاكنون دو مجلد آن نشر يافته و قرار است سه جلد ديگر چاپ شود . اثر ياد شده يكى از مفصل‌ترين آثار پژوهشى و تحقيقى است كه به زبان فارسى در بارهء مدينه انتشار يافته است . مجلد نخست آن دربارهء مساجد و برخى از آثار تاريخى مدينه و مجلد دوم در بارهء جغرافياى جنگهاى زمان رسول خداست . اين كتاب در آلمان به چاپ رسيده و حاوى تصويرها و نقشه‌هاى جالب فراوانى است .\r\n* معالم المدينة المنورة بين العمارة و التاريخ ؛ اين كتاب اثر استاد عبدالعزيز كعكى ، مهندس معمارى و شاغل در شهردارى شهر مدينه است . مىتوان آن را جامع‌ترين اثرى دانست كه در سالهاى اخير در بارهء تاريخ مدينه نوشته شده و هنوز به طور كامل نشر نشده است . اين كتاب كه تاكنون دو جلد آن در سه مجلد نشر يافته ، قرار است در ده جلد منتشر شود . جزء اول در بارهء وضعيت طبيعى مدينه و جزء دوم در بارهء وضعيت عمران و آبادى و تمدنى مدينه است . قرار است جزء چهارم كتاب در بارهء مساجد مدينه باشد . اين اثر ، اثرى دائرة المعارفى و بىمانند در بارهء شهر مدينه است كه مؤلف با بهره‌گيرى از بهترين نقشه‌ها و تصويرها ، و نيز ارائهء چاپى عالى ، اثرش را عرضه كرده است .\r\n\r\n\r\n","description":"","footnote":"\r\n( 1 ) . وى كه در اوائل تيرماه 1381 در آلمان درگذشت و در كنار مرقد حضرت عبدالعظيم حسنى عليه السلام‌مدفون شد ، آثار پژوهشى ارجمند ديگرى هم مانند آثار ايران در مصر ، بهائيان و . . . دارد . شرح حال وى در مصاحبه‌اى كه با ايشان در نشريهء ميقات صورت گرفت ، به تفصيل آمده است .\r\n","page_name":" 25 ","page_number":25},
  {"content":"\r\n\r\n* المساجد الاثرية في المدينة المنوّرة ؛ اثر محمد الياس عبدالغنى ، كتابى است كه به تازگى ( 1418 قمرى ) در بارهء مساجد تاريخى مدينهء منوّره نوشته شده و افزون بر دقت ، حاوى گزارشى كوتاه از مساجد برجاى مانده از دوره‌هاى مختلف تاريخى است .\r\nافزون بر آنچه گذشت ، دهها كتاب در بارهء مدينه و آثار تاريخى آن نوشته شده كه برخى هم به فارسى ترجمه شده است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nبخش اول : مكهء مكرمه\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nمقدمه در باب جغرافياى جزيرةالعرب\r\nجزيرةالعرب سرزمين‌خشكى است كه از سه سوى در حصار آب قرار گرفته است .\r\nاز غرب درياى سرخ كه حدّ فاصل جزيرةالعرب و قارهء آفريقاست ؛ جنوب آن اقيانوس هند و در شرق ، درياى عمان و خليج فارس قرار گرفته است كه جزيرةالعرب را از ايران جدا مىسازد . تنها در قسمت شمالى با كويت و عراق و شامات پيوند زمينى دارد .\r\nجزيرةالعرب از نظر جغرافيايى به چند بخش تقسيم مىشود :\r\n1 . حجاز ؛ سواحل شرقى درياى سرخ و طبعاً شامل بخشى از ناحيهء غربى جزيرةالعرب است . در اين باره بيشتر خواهيم نوشت .\r\n2 . تهامه ؛ آن بخش از جزيرةالعرب است كه در جنوب حجاز قرار دارد .\r\nدر تعريفى ديگر ، خود حجاز دو ناحيهء غربى و شرقى دارد ؛ ناحيهء شرقى آن ، كه منطقه‌اى كوهستانى است « حجاز » ناميده مىشود و قسمت غربى آن ، كه دشتى سرازير به سوى درياى سرخ است ، « تهامه » نام دارد .\r\n3 . نجد ؛ قسمت ميانى جزيرةالعرب از شمال به جنوب است ، كه در شرق حجاز قرار دارد .\r\n4 . عروض ؛ بخش وسيعى از جزيرةالعرب را كه در ناحيهء شرقى آن قرار دارد ، اصطلاحا عروض مىنامند . مهم‌ترين شهرهاى منطقهء شرقى ، شهرهاى احساء و قطيف\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاست كه مركز شيعيان عربستان مىباشد . در حاشيهء شرقى و جنوب شرقى جزيره ، كشورهاى قطر ، بحرين و عمان قرار دارند .\r\n5 . يمن ؛ شامل نواحى جنوبى جزيرةالعرب است كه به دو قسمت يمن جنوبى و يمن شمالى تقسيم گرديده و در حال حاضر يك كشور به حساب مىآيند .\r\nبدين ترتيب ، جزيرةالعرب افزون بر آنكه از لحاظ جغرافيايى به مناطق مختلف تقسيم مىشود ، به لحاظ سياسى ، مشتمل بر چندين واحد مستقل سياسى است . امروزه گسترده‌ترين و مهمترين بخش جزيرةالعرب را كشور عربستان سعودى تشكيل مىدهد .\r\n\r\nكشور عربستان سعودى\r\nبخش بزرگ جزيرة العرب را كشور عربستان سعودى تشكيل مىدهد . طبعا ديگر كشورهاى موجود در شبه جزيره ، عبارتند از : يمن ، كويت ، بحرين ، امارات متحدهء عربى ، قطر و عمان .\r\nتصوير  trk 001 \r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكشور سعودى كه در گذشته به نام « الجزيرة العربيه » مشهور بود ، اكنون به نام خاندان آل سعود شهرت يافته است ؛ خاندانى كه فعاليت خود را از قرن دوازدهم هجرى در « نجد » آغاز كرد و به تدريج و پس از يك دورهء نسبتا طولانى بر اين كشور تسلط يافت .\r\nدر اين باره در جاى ديگر سخن خواهيم گفت .\r\nزمانى كه مَلِك عبدالعزيز بر اين كشور سلطه يافت ، نام آن را به « المملكة العربية السعوديه » تغيير داد . مساحت اين كشور 690 / 149 / 2 كيلومتر مربع در آسياى جنوب غربى است . در شمال با اردن و عراق و كويت ، در جنوب با يمن و در شرق با امارات ، بحرين قطر و عمان و ايران همسايه است . نشان عمومى اين كشور يك نخل در بالا ، با دو شمشير در پايين است كه يكديگر را قطع كرده‌اند . هر دوى اينها به نوعى فرهنگ عربى در كشور عربستان سعودى را نشان مىدهد .\r\nتصوير  trk 002 \r\n\r\n","description":"","footnote":"","page_name":" 31 ","page_number":31},
  {"content":"\r\n\r\nكشور سعودى ، داراى شش منطقهء بزرگ است كه عبارتند از :\r\n1 - منطقهء حجاز ، كه مهم‌ترين شهرهاى آن مكه ، مدينه ، طائف و جده است .\r\n2 - منطقهء شمالى ، كه شهرهاى مهم آن تبوك ، حائل و عرعر است .\r\n3 - منطقهء ربع الخالى ، كه مهم‌ترين شهرهاى آن عبيله و شواله است .\r\n4 - منطقهء شرقى ، كه مهم‌ترين شهرهاى آن عبارتند از دمام ، ظهران و جبيل .\r\n5 - منطقهء عسير ، كه مهم‌ترين شهرهاى آن نجران ، ابها ، خميس و جيزان است .\r\n6 - منطقهء نجد ، كه مهم‌ترين شهرهاى آن عبارتند از : رياض ، الخرج ، درعيه ، عنيزه و بريده .\r\n\r\nمنطقهء حجاز\r\nكلمهء حجاز از « حاجز » گرفته شده و به معناى « مانع » است . اين نام بدين دليل است كه رشته كوه « سراة » كه از شمال تا جنوب در برابر درياى سرخ كشيده شده و طول آن 1760 كيلومتراست ، دوقسمت راازيكديگرجدا كرده كه در يك سوى آن نجد و در سوى ديگر تهامه قرار گرفته است . بدين ترتيب ، اين كوهها مانعى در ميان اين دو ناحيه است و حجاز دقيقاً شامل بخش كوهستانى به سمت غرب ؛ يعنى درياى سرخ است . در واقع ، بخشى از حاشيهء شرقى درياى سرخ را كه مكه و مدينه در آن قرار دارد ، حجاز مىنامند .\r\nحجاز چون ديگر نواحىِ جزيرةالعرب ، بسيار خشك و كم آب است و تنها در برخى از وادىها ، آب‌هاى فصلى و يا چاه وجود دارد كه از قديم برخى از قبايل عرب را پيرامون خود گرد آورده است . به همين دليل ، در قديم و تا چند دههء اخير ، يك جا نشينى شهرى و روستايى كمتر در حجاز وجود داشته و در زمان ظهور اسلام تنها چند ناحيه به عنوان مراكز شهرى شناخته مىشده است : مكه ، طائف ، يثرب و خيبر .\r\n\r\nشهر مكه و موقعيّت جغرافيايى آن\r\nمهمترين شهر و مقدّس‌ترين نقطهء حجاز ، بلكه جزيرة العرب ، شهرِ مكه است . اين\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nشهر در فاصلهء هشتاد كيلومترى شرق درياى سرخ واقع است . شهر مكه در طول 40 درجه و 9 دقيقه و عرض 31 درجه و 28 دقيقهء خط استوا قرار گرفته و 330 متر از سطح دريا بلندى دارد .\r\nفلسفهء پيدايش اين شهر كه به نام « ام‌ّالقرى » نيز شناخته مىشده ، به دو جهت است :\r\nنخست مركزيت عبادى و دوم تجارى . اين شهر ، در قرآن « بكّه » هم ناميده شده است . « 1 » در برخى از روايات ، مكّه نام حرم و بكّه نام مكان كعبه دانسته شده است . « 2 » در برخى نقلها « بكه » به معناى بكاء و گريه مردم در آن « 3 » و در بعضى ديگر « يَبُكُّ النّاسُ بَعْضُهُم بَعْضاً » به معناى مزاحم شدن برخى بر برخى ديگر و در واقع ازدحام معنا شده است .\r\nدربارهء نامگذارى آن به « مكه » ، اقوال مختلفى نقل شده است ؛ از آن جمله گفته‌اند :\r\nمكه در اصل تركيبى از « مك » و « رب » بوده . مك به معناى « بيت » است و مكه يعنى بيت‌الرب يا بيت‌اللَّه . در نقلى ديگر آمده است : بك به عنوان يك پسوند ، به معناى واحه و وادى آمده ، مثل « بعل‌بك » كه به معناى وادى بعل است . بدين ترتيب ، براساس نامى كه بطلميوس براى مكه گفته است ( يعنى « ماكارابا » ) بايد اين شهر را به نام وادى رب بشناسيم . برخى هم « مكرابا » را از كلمهء عربى مقرب گرفته‌اند ، اصطلاحى كه به احتمال ، مربوط به كسانى مىباشد كه مدعى نزديكى به خدا ، يا خدايان بوده‌اند . جداى از آنچه گذشت ، معانى فراوانى براى بكّه و مكّه گفته شده كه بسيارى از آنها حدسى است . « 4 »\r\nدر اين نامگذارىها يكى از عناصر اصلى ، « رب » و « خانهء » رب است . اين مسأله ، نشان دهندهء شكل‌گيرى اين شهر بر گرد خانهء خداوند است كه خود تقدس كهن اين شهر را آشكار مىكند .\r\n\r\n\r\n","description":"","footnote":"\r\n( 1 ) آل عمران : 96\r\n( 2 ) تفسير العياشى ، ج 1 ، ص 187\r\n( 3 ) كافى ، ج 4 ، ص 211\r\n( 4 ) در اين باره نگاه كنيد به فصلنامهء « ميقات حج » ، ش 2 ، صص 219 - 205 در آنجا فهرستى از نامهاى مكه آمده است . مقالهء مفصل‌تر از محمدمهدى فقيهى با عنوان نامهاى مكه در فصلنامهء پيشگفته ش 4 ، صص 151 - 132 به چاپ رسيده است .\r\n","page_name":" 33 ","page_number":33},
  {"content":"\r\n\r\nنام‌هاى ديگر مكه « البلدالأمين » و « البلدالحرام » است كه به تناسب مركزيت عبادى آن ، براى آن به كار رفته و در قرآن بر اين بُعْد شهر تكيه شده است .\r\nاز مكه ، در نوشته‌هاى تاريخى نسبتاً قديمى ياد شده و دليلش آن است كه مسير تجارت از شامات به سمت يمن ، از اين ناحيه عبور مىكرده است . افزون بر آن ، بايد تاريخ بناى اين شهر را از زمان بناى كعبه و يا دست كم تجديد بناى آن دانست .\r\nتصوير  trk 003 \r\nمكه در بُعد دينى ، داراى فضايل بى شمارى است . مهم‌ترين فضيلت آن ، وجود خانهء خدا و مسجد الحرام و به تعبير ابراهيم « بيتُك المحرّم » است . خداوند شهر مكّه را در قرآن ، در كنار كوه مقدس طور قرار داده و فرموده است :    وَ التِّينِ وَ الزَّيْتُونِ * وَ طُورِ   \r\n\r\n","description":"","footnote":"","page_name":" 34 ","page_number":34},
  {"content":"\r\n\r\n  سِينِينَ * وَ هذَا الْبَلَدِ الْأَمِينِ .   « 1 »\r\nخداوند همچنين دعاى ابراهيم عليه السلام را در بارهء اين شهر اجابت كرد ؛ زمانى كه به پروردگار خود عرض كرد :  رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ وَ الْيَوْمِ الْآخِرِ  « 2 » و آن را حرم امن خود قرارداد . رسول‌خدا صلى الله عليه و آله به هنگام خروج از حرم مىفرمود :\r\n« مَا أَطْيَبَكِ مِنْ بَلَدٍ وَ أَحَبَّكِ إِلَيَّ وَ لَوْ لا أَنَّ قَوْمِي أَخْرَجُونِي مِنْكِ مَا سَكَنْتُ غَيْرَكِ » . « 3 »\r\n« چه شهر پاكى هستى تو و چقدر دوست داشتنى براى من . اگر نبود كه قوم من ، مرا از اين شهر بيرون كردند ، جز در تو سكونت نمىكردم . » « 4 »\r\nامام باقر عليه السلام در بارهء اين شهر فرمود : « النَّائِمُ بِمَكَّةَ كَالْمُتَهَجِّدِ فِي الْبُلْدَانِ » ؛ « 5 » « خوابيدن در مكّه ، مساوى با شب زنده‌دارى در شهرهاى ديگر است . » « 6 »\r\nامام صادق عليه السلام نيز فرمود :\r\n« أَحَبُّ الْأَرْضِ إِلَى اللَّهِ تَعَالَى مَكَّةُ وَ مَا تُرْبَةٌ أَحَبُّ إِلَى اللَّهِ عَزَّ وَ جَلَّ مِنْ تُرْبَتِهَا وَ لا حَجَرٌ أَحَبُّ إِلَى اللَّهِ عَزَّ وَ جَلَّ مِنْ حَجَرِهَا وَ لا شَجَرٌ أَحَبُّ إِلَى اللَّهِ عَزَّ وَ جَلَّ مِنْ شَجَرِهَا وَ لا جِبَالٌ أَحَبُّ إِلَى اللَّهِ عَزَّ وَ جَلَّ مِنْ جِبَالِهَا وَ لا مَاءٌ أَحَبُّ إِلَى اللَّهِ عَزَّ وَ جَلَّ مِنْ مَائِهَا » . « 7 »\r\n\r\n\r\n","description":"","footnote":"\r\n( 1 ) التين : 3 - 1\r\n( 2 ) بقره : 126\r\n( 3 ) مستدرك‌الوسائل ، ج 9 ، ص 334\r\n( 4 ) سنن ترمذى ، ج 5 ، ص 327 ، ش 3926\r\n( 5 ) من‌لايحضره‌الفقيه ، ج 2 ، ص 228\r\n( 6 ) مَنْ لايَحْضره الفقيه ، ج 2 ، ص 228\r\n( 7 ) من‌لايحضره‌الفقيه ، ج 2 ، ص 243\r\n","page_name":" 35 ","page_number":35},
  {"content":"\r\n\r\n« دوست داشتنىترين زمين نزد خداوند ، سرزمين مكه است . نزد خدا نه خاكى از خاك آن محبوب‌تر است ، نه سنگى از سنگ آن ، نه درختى از درخت آن ، نه كوهى از كوههاى آن و نه آبى از آب آن . »\r\n\r\nچاه‌هاى مكه\r\nقرآن از زبان حضرت ابراهيم عليه السلام مكه را « وادى غير ذى زرع » ناميده ؛ يعنى جايگاه خشكى كه با كم آبى روبرو است و رويش گياهان در آن ناممكن است . در آغاز ، چاه زمزم وسيلهء تأمين آب آنجا بود ؛ اما به مرور چاه‌هاى ديگرى نيز در اطراف آن به وجود آمد . در واقع ، حضور شمار فراوانى از حجاج در هر سال ، در اين شهر مقدس ، ايجاب مىكرد تا براى تهيهء آب ، تلاش بيشترى صورت گيرد . به همين دليل ، از پيش از اسلام ، يكى از مناصب مهم در مكه ، منصب « سقايت » بوده و خلفا ، اميران و حاكمان مكه نيز هميشه در انديشهء ايجاد چاه‌هاى جديد براى تأمين آب آشاميدنى ، غسل و حمام براى زائران و مردم بوده‌اند .\r\nمعاويه در دوران امارت خود ، دستور داد تا چندين چاه جديد براى تهيه آب شهر مكه ، ايجاد شود . در پايان دورهء اموى ، براى نخستين بار استخر آب در عرفات ايجاد شد تا مردم براى استفاده از آن راحت باشند . پس از آن ، هارون و سپس مأمون به تعمير چاه‌هاى موجود و ايجاد چاه‌هاى جديد پرداختند .\r\nيكى از معروفترين چاه‌هاى مكه ، آبى است كه زُبَيده - دختر جعفر فرزند منصور - همسر هارون الرشيد براى شهر مكه فراهم كرد و به « عين زبيده » مشهور است . اين آب به زحمت از لابلاى كوه طاد ، كه در خارج حرم است ، فراهم گرديد و به حرم انتقال داده شد . همچنين به دستور وى ، آب چشمهء نعمان به عرفات انتقال يافت كه كار بزرگى بود .\r\nدر واقع ، دو چمشهء « عين نعمان » و « عين عرفات » را عين زبيده خوانده و متعلق به او مىدانند .\r\nطبيعىاست اين چشمه‌ها كه تعداد آنها ، در مكه واطرافش ، به‌بيش ازده مىرسد ، هميشه نياز به اصلاح داشته‌اند و اين در گذر تاريخ همواره انجام مىشده است . در حال\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحاضر نيز عين زبيده همچنان فعال است و اداره‌اى ويژه براى تعمير و انتقال آب آن وجود دارد .\r\nبه هر روى ، اهميت آب در اين سرزمين به قدرى است كه اسامى بسيارى از مناطق ، به نام چشمه‌هاى آن است و هر نقطه و منطقه‌اى ، به طور عادى ، با پيشوند « عين » ، « بئر » و « آبار » همراه است .\r\n\r\nكوه‌هاى مهم مكه\r\nمكه در ميان درّه واقع شده و اطراف آن را كوه‌هايى چند در برگرفته است ، به‌طورى كه تنها چند راه خروجى به سمت يمن ، درياى سرخ و شام در آن وجود دارد .\r\nمهم‌ترين كوه‌هاى مكه عبارتند از :\r\n1 - ابوقبيس ، با ارتفاع 420 متر كه در شرق مسجد الحرام واقع است . در حال حاضر قصر ملك بر بالاى آن بنا شده و بخشى از آن در فضاى باز جلوى مسعى افتاده و در واقع ، بخشى از كوه از جاى برداشته شده است . اين كوه را به دليل همسايگى با كعبه ، از كوه‌هاى مقدس دانسته‌اند . همچنين گفته‌اند كه در جريان طوفان نوح ، امانت دار حجرالأسود بوده است . كوه صفا كه سرآغاز و مبدأ سعى است ، در دامنهء اين كوه واقع شده است .\r\n2 - قُعَيْقعان يا جبل هندى ، با ارتفاع 430 متر در غرب مكه است . فاصلهء اين دو كوه ، حد قديم مكه است . از دوران‌هاى دور ، در اطراف و بر فراز اين كوه ، بناهاى مسكونى مىساخته‌اند .\r\n3 - جبل النور يا حِرا با ارتفاع 634 متر در شمال شرق مكه است و اوّلين آيات قرآنى در آنجا بر رسول خدا صلى الله عليه و آله نازل شد .\r\n4 - ثور ، با ارتفاع 759 متر در جنوب بر سر پاست ؛ جايى كه پيامبر صلى الله عليه و آله به هنگام هجرت در آنجا مخفى شد .\r\n5 - خَنْدمه ، در پشت كوه ابوقبيس است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n6 - عُمَر ، كه در غرب مكه واقع است .\r\n7 - ثبير ، در شرق مكه است .\r\nتصوير  trk 004 \r\nوادى ابراهيم در ميان كوه‌هاى مكه واقع شده و يك وادى نسبتا طولانى است كه مسجد الحرام در ميانهء آن قرار گرفته و در واقع ، مسير و مَسيلى است كه آب بارانِ قسمت بالاى مكه يا مَعْلاة ، از سمت حَجون به پايين را به مَسْفله در اين سوى مسجد الحرام ، به سمت اجْياد منتقل مىكرده است .\r\nمكهء قديم ، عمدتاً در دو سوى مَعْلاة و مَسْفله بوده و گسترهء آن در سمت معلاة تنها تا محل مسجد الرايه در انتهاى بازار جودريه و نهايت تا مسجد الجن بوده است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n1 مكه و كعبه پيش از اسلام\r\n\r\nبناى كعبه به دست ابراهيم عليه السلام\r\nدسته‌اى از روايات بر اين نكته تأكيد دارند كه بناى كعبه به دست حضرت آدم عليه السلام بوده است . به گفته اين روايات ، آغاز مراسم حج نيز به زمان حضرت آدم باز مىگردد .\r\nهمچنان‌كه نامگذارى برخى از نواحى اطراف مكه و نيز مشاعر ، در ارتباط با اخبارى است كه مربوط به حضرت آدم و همسرش حوّا است . اگر اين روايات را بپذيريم ، بايد بگوييم كه مدت زمانى پس از آدم ، خانهء كعبه چندان محل توجه نبوده تا آن كه حضرت ابراهيم عليه السلام بار ديگر آن را تجديد بنا كرد . در اين صورت ، در نگاهِ تاريخىِ قرآن ، تاريخ مكه و كعبه با تاريخ قدمت انسان بر كرهء خاكى برابرى مىكند . آنچه قرآن مجيد بدان تصريح كرده ، آن است كه كعبه به دست ابراهيم عليه السلام بازسازى شد . در عين حال ، قرآن اين ديدگاه را نفى نمىكند كه زمانى دراز پيش از آن ، اين خانه وجود داشته و سپس تخريب شده است .\r\n وَ إِذْ بَوَّأْنا لِإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ  .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n« و آنگاه كه براى ابراهيم جاى خانه [ كعبه 
  ] را تهيه ديديم كه چيزى را با من شريك مساز و خانهء مرا براى طواف كنندگان و به نماز ايستادگان و ركوع كنندگان سجده‌گر پاكيزه كن . » « 1 »\r\n وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ \r\n« و در ميان آدميان بانگ حج در ده تا پياده و بر هر شتر لاغرى كه از هر راه دورى آمده باشد ، سوى تو آيند . » « 2 »\r\n وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ \r\n« و آن هنگام كه ابراهيم پايه‌هاى آن خانه [ كعبه 
  ] را با اسماعيل بالا مىبرد ، گفتند : پروردگار ما ! از ما بپذير ، زيرا شنواى دانا تويى . » « 3 »\r\nدر آيهء 28 سورهء حج و آيات 35 تا 37 سورهء ابراهيم نيز از پيوند كعبه با ابراهيم عليه السلام سخن به ميان آمده است . ابراهيم عليه السلام پس از بناى كعبه از خداوند خواست تا اين مكان را حرم امن خود قرار دهد . خداوند هم دعاى وى را اجابت فرمود . همين امنيت و حرمت بود كه طى قرن‌ها ، مكه را از تجاوز قبايل بدوى حفظ كرد و آن را شهرى امن و به تعبير قرآن « البلد الامين » و « البلد الحرام » قرار داد .\r\nنام خانه خدا در قرآن هفده مرتبه آمده است : دو بار با عنوان « كعبه » ، هفت بار با عنوان « البيت » ، يك بار « بيت » ، دو بار « البيت الحرام » ، دو بار « البيت العتيق » ، يك بار « بيتك المحرم » ، و دو بار « بيتى » . و « مسجد الحرام » نيز پانزده مورد آمده است . « 4 »\r\n\r\n\r\n","description":"","footnote":"\r\n( 1 ) . حج : 26\r\n( 2 ) . حج : 27\r\n( 3 ) . بقره : 127\r\n( 4 ) . الحج و العمرة فى الكتاب و السنه ، ص 75\r\n","page_name":" 40 ","page_number":40},
  {"content":"\r\n\r\nدر روايتى اطلاق نام كعبه بر بيت اللَّه ، به دليل مربّع بودن آن دانسته شده و آمده است : اين خانه ، در برابر بيت المعمور قرار دارد كه آن نيز مربع است . بيت المعمور نيز موازى عرش خداست كه عرش بر پايهء چهار ركن قرار داده شده كه عبارت است از :\r\n« سُبْحَانَ اللَّهِ » وَ « الْحَمْدُ لِلَّهِ » وَ « لا إِلَهَ إِلَّا اللَّهُ » وَ « اللَّهُ أَكْبَرُ » « 1 »\r\nكعبه را بيت العتيق نيز ناميده‌اند . در روايتى ، عتيق به معناى حر و آزاد آمده است ؛ يعنى بر خلاف خانه‌هاى ديگر كه متعلق به اشخاص است ، اين خانه از هر نوع تملكى آزاد است . « 2 »\r\nچرا ابراهيم به مكه آمد ؟ ابراهيم عليه السلام به دنبال مشكلى كه با همسرش ساره بر سر ازدواج با هاجر و تولد اسماعيل پيدا كرد ، همراه هاجر و فرزندش ، به مكه آمد و آن مادر و فرزند را در اين سرزمين تنها گذاشت و بازگشت . پس از آنكه با لطف خداوند چاه زمزم پديد آمد و اسماعيل عليه السلام و مادر وى هاجر اميد زندگى يافتند ، همانجا ، در كنار ساكنانى كه در اطراف بودند و با پديد آمدن آب به اين سوى آمدند ، به زندگى خود ادامه دادند . در واقع ، همهء ماجرا ، تقديرى خاص بود كه مىبايست به احياى دين ابراهيمى در اين سرزمين بينجامد . وقتى اسماعيل عليه السلام سى ساله شد ، ابراهيم عليه السلام بار ديگر به مكه آمد . در اين زمان ، آنها با كمك يكديگر خانهء كعبه را تجديد بنا كردند .\r\nبه دنبال ساخته شدن خانهء خدا ، عرب‌هاى قبيلهء جُرْهُم كه در آن نواحى زندگى مىكردند و اسماعيل از ميان آنان همسرى اختيار كرده بود ، به توحيد و خدا پرستى گرويدند و پس از آن ، مراسم حج هر ساله برگزار مىشد . به مرور اين فرهنگ ميان ساير اعراب جزيرة العرب نيز گسترش يافت .\r\nبا نگاهى به داستان آمدن هاجر و اسماعيل عليه السلام بدين ديار و آنچه كه دربارهء ابراهيم عليه السلام و پسرش و مسألهء قربانى كردن او بيان شد و نيز مطالبى كه دربارهء پيمودن مسير\r\n\r\n\r\n","description":"","footnote":"\r\n( 1 ) . كافى ، ج 2 ، ص 80\r\n( 2 ) . كافى ، ج 4 ، ص 189\r\n","page_name":" 41 ","page_number":41},
  {"content":"\r\n\r\nميان صفا و مروه توسط هاجر براى جستجوى آب نقل كرده‌اند ، درمىيابيم كه بيشتر سنّت‌هاى مربوط به حج ، برگرفته از همين وقايع است ؛ يعنى وقايع زندگى انسان‌هاى پاك و موحّد ، - كه يادگار دينِ حنيف بودند - سرمشقى براى ديگر انسان‌هاى موحّد شده و به عنوان شعائر خداوند باقى مانده است .\r\nحج ، احياى شعائر الهى و پاسدارى از دين توحيدى است .\r\nحج صورت مناسكى و نمادين يك خاندان برجستهء موحّد است كه پدر اين خانواده ابراهيم است ؛ شخصى كه پدر اديان توحيدى در دورهء شناخته شدهء تاريخ است .\r\nدو فرزند وى اسماعيل و اسحاق ، سر منشأ اقوام موحّد در شاخهء بنى اسرائيلى آن ، شامل دين يهودى و مسيحى و شاخهء عربى آن ، شامل امّت اسلامى مىباشند . از اين روست كه خداوند ، دين اسلام را « دين‌حنيف » ناميد و نام « مسلمان » را براى مسلمانان ، از زبان حضرت ابراهيم عليه السلام برگزيد و خانهء كعبه را نيز « كعبه » ، « البيت‌الحرام » ، « البيت‌العتيق » نام نهاد . برخى ، « بيت‌المعمور » را نيز نام ديگرى براى كعبه دانسته‌اند .\r\nساختمان كعبه كه به دست ابراهيم عليه السلام بنا شد ، بر اساس برخى نقل‌ها ، حدود 32 / 4 متر ارتفاع داشته و ديوار شرقى آن 24 متر ، ديوار غربى 10 / 23 متر ، ديوار شمالى 5 / 16 متر و ديوار جنوبى 15 متر بوده است . در آن زمان خانهء كعبه سقفى نداشت و ديوارهاى آن از سنگ بنا شده بود .\r\n\r\nمكه و كعبه بعد از اسماعيل عليه السلام\r\nگذشت كه اسماعيل عليه السلام در ميان عرب‌هاى نواحى مكه رشد يافت و از ميان آنان همسرى برگزيد . نسلى كه از وى پديد آمد ، به عرب‌هاى عدنانى نامور است . اين عدنان در نسب‌نامهء قريش ، نياى پيامبر خدا صلى الله عليه و آله معرفى شده و عربهاى عدنانى ، به اين اعتبار كه از نسل اسماعيل‌اند ، در واقع عرب نيستند ؛ چرا كه اسماعيل عليه السلام نه عرب ، بلكه از نژاد مردمان بين النهرين بود . از اين روست كه به آنها « مستعربه » به معناى « عرب شده » مىگويند . در برابر عدنانىها ، قحطانىها يا عرب‌هاى جنوبى هستند كه به عرب اصيل يا\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعرب عاربه معروفند .\r\nقبيله‌اى كه اسماعيل عليه السلام در ميان آنان بود ، « جُرْهم » نام داشت كه بعدها از ميان رفت و نشان آن در تاريخ گم شد . در دورهء تسلّط جُرهم بر مكه بود كه مردم موحّد و خداپرست اين ناحيه ، پس از سال‌ها كه عقايد توحيدى داشتند ، بت پرست شدند . آنان به پيروى يكى از بزرگان خود با نام عمرو بن لُحَىّ ، بتى را كه وى از شام به مكه آورد و نامش هُبَل بود ، پرستيدند . آنها در عين حال ، به كعبه و خداى كعبه ( ربّ البيت ) نيز معتقد بودند . به مرور ، بر تعداد بت‌ها افزوده شد تا آنجا كه در زمان ظهور اسلام ، بنا به اظهار برخى از منابع ، نزديك به 360 بت در اطراف و درون كعبه قرار داشت . اين افزون بر بت‌هايى بود كه مردم در خانه‌هاى خود نگه مىداشتند .\r\nبعد از جرهم ، قبيلهء « خُزاعه » بر مكه تسلّط يافت . پس از آن ، به تدريج قريش توانست مكه را از دست آنها خارج سازد و خود بر آن مسلط شود . تاريخ احتمالى تسلط قريش بر مكه حدود دو قرن پيش از هجرت بوده است .\r\n\r\nقريش در مكه\r\nقُصَىّ بن كلاب ، دامادِ رييس قبيلهء خُزاعه بود . او توانست پس از مرگ پدرِ همسرش ، با استفاده از خاندان‌هاى متفرق قريش و با كمك آنها ، كه در اطراف مكه زندگى مىكردند ، بر مكه تسلط يابد . قُصَى در آبادى مكه كوشيد و دارالندوه را براى مشاورهء رؤسا و برجستگان و چهل‌ساله‌هاى قريشى پديد آورد و سروسامانى به مكه داد .\r\nوى ادارهء امور مكه را به عنوان‌هاى : پرچمدارى ، پرده‌دارى كعبه ، سقايت حجاج ، سفارت و . . . تقسيم كرد و هر قسمت را به يكى از خانواده‌هاى قريش سپرد . نوشته‌اند كه او در بازسازى كعبه نيز تلاش‌هايى داشته است . در روزگار پيش از قصى ، اطراف كعبه تا فاصله زيادى از سكنه خالى بود ؛ اما قصى آنها را در نزديكى كعبه آورد و تنها به اندازهء طواف ، محدوده‌اى را باقى گذاشت .\r\nپس از قصى ، فرزندان وى عبدمناف و عبدالدار و بعد از آن نيز هاشم فرزند\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nعبدمناف و عبد المطّلب فرزند هاشم در مكه نفوذ فراوانى داشتند . در زمان هاشم بود كه مكه به مركز تجارى مهم تبديل شد و قريش به كار تجارت در بلاد دوردست پرداخت .\r\nخداوند در سورهء قريش به اين مسأله اشاره كرده ، مىفرمايد :      لِإِيلافِ قُرَيْشٍ * إِيلافِهِمْ رِحْلَةَ الشِّتاءِ وَ الصَّيْفِ * فَلْيَعْبُدُوا رَبَّ هذَا الْبَيْتِ * الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ .      « 1 »\r\nزمانى كه قُصَىّ بن كلاب قريش را در مكه گرد آورد ، هر طايفه‌اى از قريش را در بخشى از مكه سكونت داد . او قسمت « وجه كعبه » يعنى مَعلاة يا بالاى مكه را ، كه شامل شعب ابىطالب به سمت بالا است ، به خود و فرزندانش اختصاص داد . به همين دليل همهء فرزندان وى در اين بخش سكونت داشتند . او بخش اجياد ( شامل اجياد كبير و صغير در پشت كوه ابوقبيس ) را به بنىمخزوم داد و منطقهء مَسْفلهء مكه را در اختيار بنىجُمح گذاشت . و بنىسهم در ثنيّهء سُفلى ، كه امروزه به نام شُبَيْكه شناخته مىشود ، سكونت گزيدند . بنىعدى ( كه عمر از آن تيره است ) در پايين ثنيهء مزبور ، جايى كه امروزه به جبل عمر معروف است ، اسكان يافتند . « 2 »\r\n\r\nابرهه و مكه\r\nقبايل عرب طى قرنها با فرهنگ توحيدى ابراهيمى خو كرده و از گوشه و كنار جزيرةالعرب براى زيارت كعبه به اين شهر مىآمدند و در ضمن در آنجا به تجارت نيز مىپرداختند . برخى از اعراب ، به دلايلى كه چندان مشخص نيست ، به تدريج كعبه‌هايى در ديار خود ساختند و رنج آمدن به كعبه را از خود برداشتند . شمار اين كعبه‌ها را بالغ برده دانسته‌اند كه البته چندان مورد توجه نبوده است .\r\nزمانى كه ابرههء حَبَشى از آن سوى درياى سرخ به اين سوى آمد و بر يمن\r\n\r\n\r\n","description":"","footnote":"\r\n( 1 ) قريش : 4 - 1\r\n( 2 ) فاكهى ، اخبار مكه ، ج 3 ، ص 260\r\n","page_name":" 44 ","page_number":44},
  {"content":"\r\n\r\nتسلط يافت ، تصميم گرفت آيين مسيح را بر اين مناطق مسلّط سازد . از اين رو كليسايى بنا كرد و مصمم شد تا مردم عرب را از زيارت كعبه باز دارد و وادار كند تا به كليساى او بروند .\r\nشايد بتوان گفت كه اودر پى توسعهء مسيحيت بوده و وقتى با مقاومت عربها روبرو شده ، تصميم گرفته است تا به مكه حمله كند و كعبه را ويران سازد . اين واقعه در سال تولد رسول خدا صلى الله عليه و آله ، كه به « عام‌الفيل » شهرت يافته ، رخ داده است .\r\nابرهه در زمان تسلط معنوى عبدالمطلب بر مكه ، به اين شهر حمله كرد ، اما به قدرت الهى ، گرفتار عذاب شد و خود و سپاهيانش كشته شدند . پس از اين ماجرا ، كعبه و قريش اعتبار بيشترى يافتند و عرب‌ها احترام بيشترى به خانهء خدا و ساكنان مكه مىگذاشتند .\r\nدر برخى نقلها محل انهدام سپاه ابرهه ، همين مكانى است كه امروزه « وادى محسّر » ؛ « جاى حسرت اصحاب فيل » ناميده شده « 1 » و وادى كم عرضى است كه ميان سرزمين مشعر و منا قرار دارد ؛ همان جايى كه حجاج بايد صبحگاه روز دهم ذى حجه ، يعنى عيد قربان ، پس از طلوع آفتاب ، به سرعت آن وادى را طى كنند و وارد منا شوند ؛ چرا كه توصيه شده است كه بايد از سرزمين‌هاى عذاب ديده ، به سرعت گذشت .\r\n\r\nبناى كعبه به دست قريش\r\nكعبه همواره مقدس بود و اعراب بر گرد آن طواف مىكردند و به پرستش بت‌هاى خود مىپرداختند . زمانى كه رسول خدا صلى الله عليه و آله سى و پنج سال داشت ، سيل از معلاةِ مكّه به سمت مسجد الحرام جارى شد و كعبه را ويران كرد ، در پى آن ، قريش تصميم به بازسازى كعبه گرفتند . آنان شرط كردند كه در بازسازىِ كعبه جز از مال\r\n\r\n\r\n","description":"","footnote":"\r\n( 1 ) . نك : زاد المعاد ، ( ابن جوزى ) ج 1 ، ص 274 ، ج 3 ، ص 17\r\n","page_name":" 45 ","page_number":45},
  {"content":"\r\n\r\nحلال ، بهره نگيرند ؛ و چون مال حلالى كه به دست مىآمد ، براى اين كار كافى نبود ! هر طايفه‌اى از قريش ، ساختن گوشه‌اى از آن را بر عهده گرفت و بدين سان ساختمان كعبه سامان يافت .\r\nپس از آن كه ساختمان كعبه پايان يافت ، نوبت نصب حجرالاسود رسيد و آن سنگ مقدسى بود كه پيشينه‌اش به قدمت خود كعبه مىرسيد و نصب آن امتياز خاصى را مىطلبيد . بنا به نقل‌هاى تاريخى ، قريش در نصب آن با يكديگر به جدال برخاستند ، تا آنجا كه نزديك بود كار به مقاتله و كشتار بينجامد . در نهايت حكميّت شخصى را كه همان لحظه وارد مسجد الحرام شود ، پذيرفتند . آن شخص ، كسى جز محمد امين نبود .\r\nمحمد پيشنهاد كرد تا سنگ را در پارچه‌اى قرار دهند كه دادند ؛ پس از آن ، از هر طايفه ، كسى گوشه‌اى از آن را گرفت و جمعاً سنگ را تا محل نصب آن بالا آوردند . آنگاه رسول خدا صلى الله عليه و آله آن را برداشت و در جايگاه خود قرار داد .\r\nتصوير  trk 005 \r\nارتفاع كعبه در اين بنا تا 64 / 8 متر رسيد . سقفى نيز براى آن قرار داده شد كه آب آن به وسيلهء ناودانى به حِجر اسماعيل مىريخت . داخل كعبه بارنگ آميزى و تصاويرى از ابراهيم و مريم مقدس در حالى كه عيسى عليه السلام را در بغل داشت ! تزيين شده بود .\r\nحدود چهار يا پنج سال پيش از بازسازى كعبه ، امير مؤمنان عليه السلام در كعبه متولد شد .\r\nدر اين باره نقل‌هاى تاريخى و شواهد ادبى و شعرى فراوانى وجود دارد كه جاى ترديد براى محققان باقى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنمىگذارد . « 1 » اين شرافتى بود براى امام على عليه السلام و مادرش فاطمه بنت اسد كه رسول خدا صلى الله عليه و آله او را چونان مادرش دوست مىداشت ؛ چرا كه به هر روى ، رسول خدا صلى الله عليه و آله بخشى از دوران طفوليتش را در خانهء ابوطالب سپرى كرد . مشهور است محلى كه ديوار كعبه شكافته شد و فاطمهء بنت اسد از آنجا به درون كعبه رفت ، در سمت ركن يمانى قرار دارد . از آنجايى كه چندين بار پس از آن كعبه بازسازى شده ، طبعا نمىتوان اثر و نشانى از چنان شكافى به دست آورد .\r\n\r\n\r\n","description":"","footnote":"\r\n( 1 ) . در اين باره ، به كتاب « مولود كعبه » اثر علّامهء اردوبادى ، ترجمهء عيسى اهرى ( قم ، نشر رسالت ، 1379 مراجعه فرماييد .\r\n","page_name":" 47 ","page_number":47},
  {"content":"\r\n\r\n\r\n2 تاريخ مكّه در دورهء اسلامى\r\n\r\nمكه از ظهور اسلام تا هجرت\r\nمحمد ، رسول اللَّه صلى الله عليه و آله در عام الفيل از مادر زاده شد و با تولد او ، نور خداوندى بر كرهء خاكى تابيدن گرفت . طاق كسرى فرو ريخت ، درياچه ساوه خشكيد و آتش آتشكدهء فارس به خاموشى گراييد . او پدر بزرگوارش را نديد و مادرش در ششمين سال تولد فرزندش ، زندگى را بدرود گفت . پس از آن ، تا دو سال جدّش عبدالمطّلب ، شخصيت برجستهء مكه ، سرپرستى او را بر عهده داشت و آنگاه كه او در گذشت ، ابوطالب ، عموى بزرگوارش ، سرپرستىاش را پذيرفت . در بيست و پنج سالگى با خديجه ازدواج كرد . و پس از گذشت پانزده سال از اين پيوند ، در چهل سالگى به پيامبرى برانگيخته شد .\r\nاو فردى مورد اعتماد ، امين و صادق بود كه هر سال ، يك ماه را به عبادت در « غار حِرا » مىپرداخت و هرگز كسى از وى خاطره‌اى بد در ذهن نداشت و از او دروغى نشنيده بود .\r\nتا سه سال ، دعوتِ آشكار و رسمى نداشت ، به همين دليل توانست جمعى از مردمان پاك فطرت را به دين مبين اسلام در آورد . نخستين مسلمان ، على عليه السلام و دومين آن حضرت خديجه كبرى عليها السلام بود .\r\nبا آشكار شدن و رسميت يافتن دعوت ، دشمنى قريش نيز با اسلام و مسلمانان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآغاز شد . و كسانى مانند ابوجهل ، عتبة بن ربيعه و ابوسفيان و حتى عمويش ابولهب ، بدترين آزارها را به وى و پيروانش رساندند ؛ اما آنان سرسختانه مقاومت كردند .\r\nدر سال پنجم بعثت ، گروهى از مسلمانان به رهبرى جعفر فرزند ابوطالب ، مخفيانه از مكه هجرت كردند و با عبور از درياى سرخ ، به حبشه رفتند تا از فشار مشركان در امان باشند . سال‌هاى پس از آن ، پيامبر صلى الله عليه و آله با حمايت ابوطالب و ديگر افراد بنىهاشم ( جز ابولهب ) در مكه زندگى مىكرد . حمايت ابوطالب نقش بسيار مهمى در محافظت از رسول خدا صلى الله عليه و آله داشت . زمانى كه قريش نتوانستند ابوطالب را به ترك حمايت از رسول خدا صلى الله عليه و آله وادار كنند ، پيمان اتحادى را بر ضدّ بنى هاشم امضا كردند . اين پيمان كه در سال هفتم بعثت امضا شد ، بنىهاشم را محصور در شِعْب ابىطالب ؛ يعنى محلهء بنى هاشم در مكه كرد و قريش از داشتن روابط اقتصادى و خانوادگى با آنان سرباز زد .\r\nشكستن اين پيمان از ديد قريش ، تنها زمانى ممكن بود كه بنىهاشم دست از حمايت رسول خدا صلى الله عليه و آله بردارند و او را به قريش تحويل دهند . پس از سه سال سختى و مرارت ، قريش با سرافكندگى ، پيمان خود را لغو كرد و بنى هاشم با سرافرازى زندگى جديد خود را آغاز كردند .\r\nديرى نپاييد كه دو يار ديرين رسول خدا صلى الله عليه و آله ، ابو طالب و خديجه ، يكى پس از ديگرى دنيا را وداع گفتند . سال دهم بعثت ، به مناسبت درگذشت اين دو يار ، « عام‌الحزن » ؛ يعنى سال اندوه نامگذارى شد .\r\nدر سال يازدهم بعثت ، بارقهء اميدى از سوى « يثرب » درخشيد و تنى چند از مردم آن سرزمين با اسلام آشنا شده ، به آن گرويدند . سپس در سال‌هاى دوازدهم و سيزدهم بر شمار آنان افزوده شد . بدين ترتيب ، اسلام كه در مكه و در كنار خانهء خدا ، در حصار مشركان بدطينت زندانى بود ، در بيرون مكه و در شهر يثرب ، خود را آزاد يافت .\r\nمكه خاطرهء سيزده سالِ نخستِ بعثت را به همراه دارد كه در يك سو دشمنان مشرك رسول خدا صلى الله عليه و آله قرار داشتند و در سوى ديگر ، آن حضرت با يارانى انگشت شمار اما مقاوم كه در زير شكنجه‌هاى سهمگين مشركان فرياد « احَدٌ ، احَد » آنان فضاى شهر\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمكه را پر كرده بود ، حيات اسلام را در بستر تاريخ تداوم مىبخشيد . آن زمان قبلهء مسلمانان بيت‌المقدس بود ، اما مسجدالحرام و كعبه مقامى بس و الا و ارجمند داشت .\r\nرسول خدا صلى الله عليه و آله در سال سيزدهم بعثت ، به دعوت مردم يثرب به آن شهر رفت و مكه را براى مدتى كوتاه در اختيار مشركان قرار داد . هفت سال بعد توانست براى مدت سه روز به قصد انجام عمره به مكه آيد و سرانجام ، در سال هشتم هجرت ، اين شهر را كه مركز توحيد ابراهيمى بود از لوث وجود مشركان نجس و بتها پاك سازد .\r\nدر سال دوم هجرت ، قبلهء مسلمانان از بيت‌المقدس به سوى كعبه تغيير كرد و اين نشان داد كه مكه و كعبه پايگاه اصلى اسلام بوده و خواهد بود . اين اقدام ، علاوه بر پيروزى فرهنگى بر يهود ، پيروزى بر قريش نيز بود كه كعبه را در انحصار خود و عقايد شرك آلودشان قرار داده بودند . در واقع با اين حركت ، دين ابراهيم كه اساس آيين‌هاى توحيدى بود ، به معناى واقعى احيا گرديد .\r\nرسول خدا صلى الله عليه و آله با پيروزى بر قريش ، مكه را با همهء عظمتى كه داشت ، مركز دولت خويش قرار نداد . دليلش آن بود كه به انصار ، اين ياران ديرين خود ، قول داده بود تا در كنار آنها بماند و ماند .\r\nرسول خدا صلى الله عليه و آله در خانه‌اش در كنار مسجد النبى صلى الله عليه و آله رحلت كرد و در همان نقطه كه درگذشت ، مدفون شد ؛ جايى كه قلب بيش از يك ميليارد مسلمان براى زيارت آن مىتپد .\r\nپيش از آن كه در بارهء مسجد الحرام و تاريخچه آن سخن بگوييم ، روا است شرحى كوتاه از تاريخ شهر مكه در دورهء اسلامى بيان كنيم :\r\n\r\nتاريخ مكه پس از اسلام\r\nپس از استقرار دولت اسلامى در مدينة النبى ، مكه از جهت دينى ، موقعيت ممتازى يافت و آن اين بود كه به سال دوم هجرت ، كعبه قبلهء مسلمانان شد و هر مسلمانى مكلّف بود در هر نقطه‌اى از جهان كه زندگى مىكند ، براى نماز به سوى مسجد الحرام\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبايستد . خداوند در قرآن فرمود :\r\n قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ . . .  « 1 »\r\n« ما به هر سو گردانيدن رويت در آسمان را نيك مىبينيم . پس تو را به قبله‌اى كه بدان خشنود شوى برگردانيم ؛ پس روى خود را به سوى مسجد الحرام كن ؛ و هر جا بوديد ، روى خود را به سوى آن برگردانيد . »\r\nاما از نظر سياسى ، به دليل مركزيت مدينه ، شهر مكه در درجهء دوم از اهميت قرار گرفت . اين زمان ، شخصيت‌هاى برجستهء شهر مكه به مدينه رفتند تا در دولت جديد بهره و نصيبى داشته باشند . بسيارى از اين افراد ، كسانى بودند كه در سال هشتم هجرت ، به زور مسلمان شده بودند . براى نمونه ، از آن پس ، طايفهء بنىاميه در مدينه ديده شدند نه در مكه .\r\nدر دورهء پيامبر صلى الله عليه و آله مدتى مُعاذ بن جَبَل و زمانى هم حارث بن نَوْفَل بن حارث بن عبدالمطّلب و زمانى عَتّاب بن اسيد بر مكه حكومت كردند . در زمان خلفا ، برخى از مهم‌ترين واليان مكه عبارت بودند از : نافع بن عبدالحارث ، عبداللَّه بن ابزى ، خالد بن عاص مخزومى و عبداللَّه بن خالد بن أسيد اموى . و در زمان امام على عليه السلام ، نخستين حاكم مكه ، ابوقتادهء انصارى و دومين آنها قُثَم بن عباس و سپس معبد بن عباس بود . آخرين حاكم اين شهر از سوى امام على و امام حسن عليهما السلام ، جارية بن قدامه بود .\r\nبا رفتن امام على عليه السلام از حجاز به عراق ، در سال 36 هجرى ، مركز خلافت از مدينه به عراق انتقال يافت و مدينه و مكه ، در عين حفظ اهميت دينى خود ، به عنوان « حرمَين » ، از نظر سياسى موقعيت چندانى نداشتند ؛ گرچه چهره‌هاى شاخص دينى و سياسى از صحابه و فرزندان آنان ، هنوز در اين دو شهر فراوان بودند .\r\nامام حسن عليه السلام بعد از صلح با معاويه به مدينه بازگشت . برادرش امام حسين عليه السلام نيز در\r\n\r\n\r\n","description":"","footnote":"\r\n( 1 ) بقره : 144\r\n","page_name":" 51 ","page_number":51},
  {"content":"\r\n\r\nاين شهر زندگى مىكرد . به علاوه ، شمار زيادى از فرزندان صحابه مانند عبداللَّه‌بن زبير ، عبداللَّه‌بن عمر در اين شهر مىزيستند .\r\nبا استقرار حكومت معاويه در دمشق ، نظارت بر مدينه بيشتر شد و برخى از مهم‌ترين چهره‌هاى اموى ، حكومت مدينه را به عهده گرفتند . عُتْبة بن ابىسفيان ، عنبسة ابن ابىسفيان ، مروان بن حَكَم ، سعيد بن عاص اموى و فرزندش عمرو ، از جمله حاكمان شهرهاى مدينه و مكه در روزگار معاويه بودند . در دوران معاويه ، مدينه چندان اطاعت از امويان نداشتند و مخالفان فراوانى از فرزندان صحابه در مدينه زندگى مىكردند .\r\nزمانى كه يزيد سركار آمد ، در اوّلين قدم كوشيد تا مخالفان خود در ميان فرزندان صحابه را از ميان بردارد . امام حسين عليه السلام از مدينه به مكه رفت و پس از آن مكه را به قصد عراق ترك كرد و در محرّم سال 61 ، در كربلا به شهادت رسيد . عبداللَّه بن زبير نيز همزمان با امام حسين عليه السلام از مدينه به مكه آمد ، اما در همين شهر ماند . آن زمان حاكم مكه ، وليد بن عتبة بن ابىسفيان بود .\r\nپس از سركوبى نهضت امام حسين عليه السلام در محرم سال 61 ، مردم مدينه از نسل فرزندان صحابه در سال 62 شورش كردند . عامل پشت پردهء اين شورش ، عبداللَّه بن زبير بود كه در مكه به سر مىبرد و آن شهر را در تصرف خود گرفت . سپاه اعزامى شام ابتدا عازم مدينه شد و ضمن قتل عام مردم شهر در واقعهء حرّه ، به مكه حمله كرد . طى اين حملهء ناموفق ، مسجد الحرام و كعبه آسيب فراوان ديد .\r\nبا رسيدن خبر مرگ يزيد ، سپاه شام برگشت و عبداللَّه بن زبير بر حجاز و سپس عراق تسلط يافت . وى تا سال 73 هجرى در اين شهر حكومت كرد . در اين سال ، حَجّاج به فرمان عبدالملك بن مروان به مكه حمله كرد و ضمن آتش زدن كعبه و دار زدن عبداللَّه بن زبير ، بار ديگر حجاز و جزيرة العرب را به زير سلطهء امويان درآورد . در دولت زبيرى نيز ، بنىهاشم تحت فشار خاندان زبيرى قرار داشتند . اين خاندان ، نمايندهء جناح ميانى قريش در برابر دو خط علوى و اموى بود . ابن‌زبير طى حكومت خود بر مكه ، كعبه را مجدداً از پايه بنا كرد و بخشى از حجر اسماعيل را داخل كعبه كرد ؛ به علاوه ، درِ ديگرى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nهم روبروى در فعلى ، در كنار ركن يمانى باز كرد . با آمدن حَجّاج ، بار ديگر كعبه تخريب و به مانند همان كه پيش از زمان ابن زبير بود ساخته شد .\r\nدولت اموى ، اميرانى از خاندان خود و يا چهره‌هاى كاملا وابسته را به حكومت شهرهاى مهم مىگمارد . خالد بن عبداللَّه قسرى ، عبداللَّه بن سفيان مخزومى و يحيى بن حكم بن ابىالعاص ، از جمله واليان امويان در مكه بودند . مدتى هم عمر بن عبدالعزيز و مَسْلمة بن عبدالملك در اين شهر حكومت كردند . يكى از كثيف‌ترين حكام اموى در مكه ، يوسف بن عمر ثقفى پسر برادر حجاج بود كه جنايات فراوانى را در اين شهر مرتكب گرديد . مكه در سال 129 و 130 هجرى به دست خوارج افتاد و پس از آن باز امويان بر آن مسلط شدند ؛ گرچه اين بار ، عُمْر دولتشان به پايان رسيده و در سال 132 هجرى براى هميشه در شرق اسلامى سقوط كردند .\r\n\r\nمكه در دورهء عباسيان\r\nپس از سقوط امويان ، بنى هاشم كه طى مدت نود سال زير فشار آنان بودند و تنها جانشين قابل قبول امويان ميان مردم تلقى مىشدند ، به قدرت رسيدند . بنىعباس به نام اهل بيت قدرت را به دست گرفتند . ابتدا اظهار تشيع كردند ؛ اما اندكى بعد ، به دليل مقابله با علويان ، و كسب وجهه ميان سنيان ، مذهب تسنن را پذيرفته ، آن را رسميت بخشيدند .\r\nمهم‌ترين رقيب آنان ، علويان بودند كه لحظه‌اى از قيام و شورش بر ضد عباسيان نمىايستادند . شمار بسيارى از علويان ، در دو شهر مكه و مدينه زندگى مىكردند و به رغم آوارگى و هجرت گروهى از آنان به اقصا نقاط دنياى اسلام ، هيچ‌گاه اين دو شهر از حضور آنان خالى نگرديد .\r\nنخستين والىِ عباسى مكه ، داود بن على بن عبداللَّه بن عباس بود . پس از عزل وى ، سفاح دايىاش زياد بن عبداللَّه حارثى را به امارت مكه نصب كرد . پس از آن منصور نيز مكه را در اختيار برخى از امراى عباسى ؛ از جمله سرى بن عبداللَّه بن حارث قرار داد .\r\nدر سال 145 شورش نفس زكيه در مدينه و شورش برادرش ابراهيم در بصره\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nسركوب شد و دولت عباسى كه متزلزل شده بود ، استقرارى مجدد يافت . منصور اين بار عبدالصمد بن عبداللَّه عموى خود را حاكم مكه كرد . اين شخص كسى است كه سُدَيف ابن ميمون را ، كه به نفع علويان شعر مىسرود ، در مكه زنده به گور كرد .\r\nحضور اميران عباسى در اين شهر ، مىتوانست سدّى در برابر قيام‌هاى علويان باشد . منصور در دوران خلافتش چهار سفر به حج آمد و در سفر پنجم ؛ يعنى در سال 158 در مكه مرد و در كنار قبرستان معلاة مدفون شد . امروزه محلهء كنار قبر او را كه در حاشيهء خيابان قرار دارد ، « جعفريه » ( احتمالًا به نام ابوجعفر منصور ) مىنامند .\r\nمكه تا سال 169 كه حسين بن على شهيد فخ قيام كرد ، در اختيار امراى عباسى بود .\r\nدر اين سال ، اين علوى دست به قيام زد و با توجه به محبوبيتى كه داشت و با وجود شهادت سريعش ، ضربهء سختى بر دولت عباسى وارد كرد . منطقه‌اى كه وى به شهادت رسيد ، تا به امروز « منطقة الشهدا » خوانده مىشود و مقبره‌اش همچنان باقى است .\r\nادريس بن عبداللَّه علوى كه از واقعهء فخ گريخت ، دولتى علوى در آفريقا تأسيس كرد . و برادرش عبداللَّه نيز در ديلمستان ايران قيامى ترتيب داد كه خاموش شد .\r\nدر سال 199 بار ديگر يكى از علويان با نام حسين بن حسن معروف به افطس ، به مكه آمد و تحت رهبرى سرى بن منصور شيبانى كه به نام علويان در عراق قيام كرده بود ، مدتى مكه را در اختيار خود داشت . با شكست سرى ، وى كوشيد تا براى محمد بن جعفر الصادق عليهما السلام از مردم مكه بيعت بگيرد . وى كه از پيران علوى اين شهر بود و به ديباج شهرت داشت ، كار را به دست فرزندش على و نيز حسين بن حسن افطس سپرد .\r\nمأمون در سال 200 هجرى قمرى ، سپاهى را به مكه فرستاد و ديباج را به تسليم وا داشت . در سال 202 باز علوى ديگرى با نام ابراهيم بن موسى الكاظم عليه السلام بر مكه غلبه كرد كه توسط عباسيان از مكه بيرون رانده شد .\r\nمأمون كه در ظاهر با علويان اظهار دوستى مىكرد ، پس از سركوبى اين حركت‌ها ، در بيشتر دوران حكومتش ، شهر مكه را در اختيار برخى از علويان گذاشت . اين برخورد ، زمينه را براى تسلط بيشتر علويان بر حجاز فراهم كرد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nگفتنى است كه افزون بر حاكم مكه ، از سوى دولت عباسى ، شخصى به عنوان « اميرالحاج » هر ساله كار ادارهء حج را عهده‌دار بود و ممكن بود كه اميرىِ حُجّاج به دست خود حاكم مكه سپرده شود ؛ همانطور كه ممكن بود شخص برجستهء ديگرى از خاندان عباسى يا جز آن ، كار اميرىِ حاجيان را عهده‌دار شود .\r\nپس از مأمون ، افرادى از خاندان عباسى و نيز برخى از اميران ترك ، كه اكنون در دربار عباسى نفوذى نامحدود به دست آورده بودند ، به امارت مكه رسيدند . قيام‌هاى علويان از سال 250 به بعد ، سراسر دنياى اسلام را گرفت و از جمله ، اسماعيل‌بن يوسف در سال 251 بر مكه چيره شد ، اما سال بعد درگذشت . در سال 301 علوى ديگرى براى مدتى شهر مكه را تصرف كرد .\r\nشهر مكه در سال 317 به تصرف « قرامطه » به رهبرى ابوطاهر قرمطى درآمد . اين گروه ، فرقه‌اى از اسماعيليه بودند كه به تدريج كوس استقلال زدند و در اين سال مكه رااشغال كردند و حجر الأسود را برداشته ، به سرزمين خودشان « هجْر » در سواحل جنوب شرق خليج فارس - جايى كه امروز احساء و بحرين است - بردند . آنان پس از بيست و دوسال حجر الاسود را به جايش بازگرداندند ، بدون آن كه درخواستى از دولت عباسى يا اميران ديگر دنياى اسلام داشته باشند .\r\nاز نيمهء قرن چهارم به اين سوى ، نفوذ علويان در دنياى اسلام بيشتر شد و عباسيان نيز تا اندازه‌اى با آنان كنار آمدند . براى سالها پدر شريف مرتضى و شريف رضى ؛ يعنى ابواحمد موسوى كه نقابت طالبيان را داشت ، از طرف حكومت عباسى امير الحاج بود . « 1 »\r\n\r\nدولت فاطمى و حكومت اشراف در مكه\r\nدرست در سالى كه فاطميان بر مصر چيره شدند ؛ يعنى سال 358 ، يكى از شرفا و سادات مكه با نام جعفر بن محمد . . . بن حسن بن حسن بن على عليه السلام مكه را در اختيار خود گرفت . پيش از آن ، معزّ فاطمى در كار اصلاح ميان آل جعفر و حَسَنيون در مكه دخالت\r\n\r\n\r\n","description":"","footnote":"\r\n( 1 ) . احمد السباعى ، تاريخ مكه ، ص 175\r\n","page_name":" 55 ","page_number":55},
  {"content":"\r\n\r\nكرده و آنان را صلح داده بود . اكنون نيز اشراف با دولت فاطمى ، پيوند يافته و با قدرت يافتن آنان در مصر ، عباسيان و فاطميان بر سر تسلط بر مكه كه مهم‌ترين حرم دنياى اسلام است ، به رقابتى تنگاتنگ مشغول شدند . تسلط بر اين شهر ، به نوعى رسميت و مشروعيت خلافتِ صاحبِ تسلط را در اذهان استوار مىكرد . « 1 » هيچ چيز براى حاكمان علوى مكه ، بهتر از استفاده از اين رقابت براى كشاندن اموال و ثروت بيشتر به اين شهر ، مفيد و سودمند نبود . با اين حال ، طبيعى بود كه اشراف مكه ، به لحاظ تشيع فطرى ، با دولت فاطمى سازش بيشترى داشتند و به نام آنان خطبه مىخواندند . جعفر تا سال 380 بر مكه حكومت كرد و پس از وى فرزندانش عيسى و سپس ابوالفتوح حكومت مكه را در اختيار گرفتند .\r\nدرست همانطور كه مدينه در اختيار نوادگان امام حسين عليه السلام بود ، مكه در اختيار حسنىها در آمد و درگيرى ميان اين دو خاندان آغاز و تا مدتها ادامه يافت . خاندان جعفر بن محمد ياد شده ، تا سال 453 بر مكه حكومت كردند . اين دولت را ، دولت نخست اشراف در مكه معرفى مىكنند . پس از آنها براى دو سال طايفهء اشراف سليمانى بر مكه حكومت كردند و دورهء سوم حكومت اشراف توسط ابوهاشم محمدبن جعفر كه او نيز از سادات حسنى بود تأسيس گرديد . وى به نام فاطمىها خطبه مىخواند و پس از گرفتارى فاطمىها در مصر و قطع كمك آنان ، وى از سال 462 به نام عباسيان خطبه خواند ؛ با اين حال ، به دليل تشيع ، جملهء « حَىَّ عَلَى خَيْرِ العَمَل » همچنان در اذان مسجدالحرام گفته مىشد . فاطمىها به رقابت خود ادامه دادند و خطبه خوانى به نام عباسىها و فاطمىها ، مرتب تغيير مىكرد . اين مسأله بسته به آن بود كه كدام يك بتوانند حاكم مكه را با هداياى خود قانع كنند . بى ترديد يكى از آثار نفوذ فاطمىها در مكه ، نفوذ مذهب تشيع در اين شهر بود « 2 » كه در سه شكل اسماعيلى ، زيدى و امامى خود را نشان مىداد . جامع اين سه گرايش ، همان شعار حىّ على خير العمل بود كه هيچ سنّى با\r\n\r\n\r\n","description":"","footnote":"\r\n( 1 ) . احمد السباعى ، تاريخ مكه ، ص 194\r\n( 2 ) . همان ، ص 216\r\n","page_name":" 56 ","page_number":56},
  {"content":"\r\n\r\nآن موافق نبوده و برخاستن اين ندا از اذان مسجد الحرام ، همهء آنان را ناراحت مىكرد .\r\nامارت مكه سپس به قاسم فرزند محمد بن جعفر و آنگاه به فرزند وى فليته رسيد .\r\nپس از درگذشت وى در سال 527 ميان خاندان آنان اختلاف افتاد . با روى كار آمدن دولت زنگى - نورالدين زنگى - آنان در مكه نفوذ يافتند ؛ اما كار همچنان در اختيار اشراف بود . با روى كار آمدن صلاح الدين ايوبى از سال 569 در مكه به نام وى خطبه خوانده مىشد . آخرين فرد از دولت سوم اشراف كه بر مكه حكومت كرد ، داودبن عيسى بود كه تا سال 597 امارت مكه را در اختيار داشت .\r\nدورهء چهارم حكومت اشراف توسط شخصى با نام قتادة بن ادريس آغاز گرديد .\r\nاين‌شخص باقدرتى كه‌به دست آورد ، به طور كامل بر مكه تسلط يافت و به گونه‌اى رفتار كرد كه به رغم دشمنىهايش با عباسيان ، آنان مجبور به پذيرش وى شدند . در واقع ، مكه در وضعيتى بود كه به دليل طمع اميران نواحى مختلف - عراق ، مصر و يمن - در آن ، لزوما مىبايست شخصى از همان محيط امارت را در دست داشته باشد . اين شخص ، كسى جز از سادات مكه كه اشراف ناميده مىشدند ، نبود . به همين دليل ، در سخت‌ترين وضعيت باز هم دولت ايوبى يا عباسى ، تن به حكومت يكى از اشراف علوى مىداد .\r\nپس از قتاده فرزندش حسن و سپس راجح به قدرت رسيدند و البته اين دوره ؛ يعنى چهار دههء نخست قرن هفتم هجرى ، دورهء آشوب و آشفتگى بود .\r\n\r\nمكه در دورهء مماليك و عثمانىها\r\nاز سال 652 - چهار سال پيش از سقوط بغداد - يكى از نوادگان قتاده با نام ابونُمى قدرت را در مكه به دست گرفت . با سقوط عباسيان ، دولت مماليك « 1 » در مصر تأسيس شد و بَيْبَرس ، حاكم قدرتمند مملوكى در سال 667 به حج آمد و مورد استقبال ابونُمى قرار گرفت . ابونمى پس از پنجاه سال حكومت بر مكه ، به سال 701 درگذشت . وى در اين\r\n\r\n\r\n","description":"","footnote":"\r\n( 1 ) . دولت غلامان ترك كه در اواسط قرن هفتم هجرى در مصر و شام پديد آمد و تا سال 922 كه حكومت‌مملوكى به دست سلطان سليم عثمانى بر افتاد ، مهم‌ترين دولت اسلامى به شمار مىآمد .\r\n","page_name":" 57 ","page_number":57},
  {"content":"\r\n\r\nمدت ، گاه تابع مماليك بود و گاه با دولت آل رسول در يمن ، دوستى و رابطه داشت .\r\nفرزندان وى تاسال 737 با يكديگر درگير بودند تا آن كه در اين سال رُمَيثه فرزند ابونمى ، به استقلال بر مكه حكومت كرد . در اين سال‌ها ، افزون بر مماليك و آل رسول ، حكام مغولى ايران ؛ از قبيل اولجايتو معروف به خدابنده و فرزندش ابوسعيد نيز كه به اسلام گرويده بودند ، در انديشهء نفوذ در مكه بودند .\r\nپس از درگذشت رميثه در سال 747 فرزندان و نوادگان وى تا زمان تسلط عثمانىها ، بر اين شهر در سال 923 حكومت كردند . آخرين شريف حاكم بر مكه در زمان سلطان سليم شريف ، بركات بود كه از اعقاب ابونمى به شمار مىآمد .\r\nعثمانىها كه در سال 922 و 923 موفق به نابودى كامل دولت مماليك شده بودند ، بر حجاز نيز تسلّط يافتند . امّا سران اين دولت نيز به دليل شرايط خاص حجاز ، قانع شدند كه مىبايست براى حفظ تسلط خود بر مكه ، حاكميت اشراف حسنى بر اين شهر را بپذيرند . اكنون به جاى مَحْمل مصرى ، كه رهبرى حُجاج را طى دو - سه قرن داشت ، محمل رومى اعزامى از طرف سلطان سليم ، مهم‌ترين محمل موجود در ايام حج به شمار مىآمد . اين محمل از شام به سوى حجاز حركت مىكرد .\r\nابونمى دوم ، فرزند بركات پس از درگذشت پدرش در سال 932 به جاى او نشست . وى يكى از قدرتمندترين اشرافى است كه در طول قرن‌ها بر مكه حكمرانى كرد . از مهم‌ترين اقدامات وى ، اعلام بسيج عمومى و جنگ بر ضد قواى استعمارگر پرتغال بود كه به سال 948 به جده حمله كردند . وى تا سال 974 بر مكه حكومت كرد و سپس حكومت را به فرزندش حسن سپرد كه تا سال 1010 كه در نجد درگذشت ، بر اين شهر فرمانروايى كرد . پس از وى ، فرزندش ابوطالب براى دو سال و سپس فرزند ديگرش ادريس تا سال 1021 حاكم مكه بودند .\r\nهمهء اين افراد ، ناگزير مىبايست از طرف دولت عثمانى به رسميت شناخته شوند .\r\nپس از ادريس ، كسانى از اعقاب ابونمى به امارت مكه رسيدند و به تدريج خود به خاندان‌هاى مختلف تقسيم شدند و ميان عموزادگان درگيرىهايى نيز پيش آمد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nسخت‌گيرى بر حجاج ايرانى از سوى دولت عثمانى\r\nيكى از دشوارىهاى اين دوره ، سخت‌گيرىهايى بود كه به تحريك دولت عثمانى و برخى عالمان آن ديار ، بر ضدّ شيعيان و حُجّاج ايرانى و عالمان شيعهء مقيم حرمين صورت مىگرفت . از مهم‌ترينِ اين تحوّلات ، دستگيرى و شهادت شهيد ثانى در سال 965 هجرى بود كه به نوشتهء برخى مورخان ، وى را در مسجد الحرام دستگير كردند و در استانبول كشتند . در سال 976 نيز معصوم بيك صفوى را كه از اركان دولت صفوى بود ، همراه بسيارى از همراهانش در وادى فاطمه ، در يك منزلىِ مكه كشتند و اين رخداد را به اعراب بدوى نسبت دادند . همچنين در سال 1042 به تمامى حجاج ايرانى حاضر در مكه اعلام شد كه سال آينده نه آنان و نه هموطنان ايرانىشان ، حق آمدن به حج را ندارند . به نوشتهء سباعى دليل اين امر در منابع تاريخى روشن نشده است . « 1 »\r\nدر سال 1040 هجرى نيز عالمى شيعى با نام ميرزا زين العابدين كاشانى را كه هميشه در مسجد الحرام مشغول عبادت بود ، مورد ضرب و شتم قرار دادند وكشتند .\r\nچنان كه در سال 1047 حجاج ايرانى را از حج منع كرده ، به شديدترين صورت آنان را از مكه اخراج كردند و اعلام نمودند كه از سال بعد ، اجازهء اقامهء حج را ندارند . « 2 » همچنين در سال 1088 به بهانهء آن كه شيعيان پردهء كعبه را نجس كرده‌اند ، در اين شهر شيعه كشى به راه انداختند و عالمى با نام سيد محمد مؤمن رضوى را در حالى كه در پشت مقام ابراهيم مشغول خواندن قرآن بود ، كشتند . همچنين در سال 1101 يا 1105 عالم ديگرى با نام شيخ حسين تنكابنى را در حالى كه پردهء كعبه را گرفته بود ، آن قدر كتك زدند كه بيمار شد و در راه مدينه درگذشت و در ربذه كنار قبر ابوذر غفارى مدفون شد . « 3 » يكى از نويسندگان ، محل قبر ابوذر را در يكصد كيلومترى خارج مدينه در مسير رياض در\r\n\r\n\r\n","description":"","footnote":"\r\n( 1 ) . احمد السباعى ، تاريخ مكه ، ص 371\r\n( 2 ) . منائح الكرم ، ج 4 ، صص 182 - 181\r\n( 3 ) . نك : صفويان در عرصهء دين ، فرهنگ و سياست ، ج 2 ، ص 840\r\n","page_name":" 59 ","page_number":59},
  {"content":"\r\n\r\nجنوب شرقى شهر حناكيه ياد كرده است . « 1 »\r\nدر سال 1157 نيز زمانى كه نادرشاه با دولت عثمانى درگير بود ، در حرمين اعلام شد كه تمامى خطيبان ، به طور رسمى در منابر شيعيان را لعن كنند . « 2 »\r\nدر همين دوره ، رساله‌هاى فراوانى نيز در تكفير شيعه توسط علماى مكه نوشته شد و حتى توسط برخى از فقهاى سنى فتواى جنگ سنى و شيعه صادر گرديد و منتهى به حملهء افاغنه قندهارى به اصفهان در سال 1134 شد .\r\nبا اين حال ، شمار زيادى از عالمان شيعه در مكه سكونت داشتند . شرح حال نويسان ، اسامى دهها نفر از عالمان شيعهء مقيم مكه و مدينه را ثبت كرده‌اند .\r\n\r\nمكه و روى كار آمدن سعودىها\r\nآغاز دعوت وهابيان در ديار نجد ، سال 1157 هجرى قمرى است ؛ زمانى كه محمدبن عبدالوهاب ( 1115 - 1206 ) حركت تبليغى خويش را در مبارزه با آنچه كه آن را « شرك » مىناميد ، آغاز كرد . وى براى توسعهء دعوت خود ، به دِرْعيه رفت و با دادن دستِ اتحاد با محمدبن سعود ( م 1179 ) ، حاكم اين شهر ، راه را براى پيروزىهاى بعدى دعوت وهابى هموار كرد . حركت مزبور ، ابتدا منطقهء نجد را تحت پوشش قرار داد و سپس در پى نبردهاى خونين فراوان ، سلطهء خويش را تا سواحل خليج فارس از يك سو و بر تمامى منطقهء حجاز شامل مكه و مدينه گستراند .\r\nدعوت وهابى دو مرحله دارد ؛ نخست يك دورهء هفتاد و پنج ساله ، تا سال 1235 كه خاندان سعود ، از محمد بن سعود ، عبدالعزيز بن محمد بن سعود ، سعود بن محمد و عبداللَّه ابن سعود حكومت كردند و با قلع و قمع دولت نجد توسط ابراهيم پاشاى عثمانى - فرزند محمدعلى پاشا - و قتل عبداللَّه بن سعود در اسلامبول ، خاندان ياد شده از قدرت ساقط شدند . پس از آن ، براى مدتى قريب هشتاد سال ، در عُزْلت\r\n\r\n\r\n","description":"","footnote":"\r\n( 1 ) . معالم الأثيرة فى السنة و السيره ، ص 125\r\n( 2 ) . احمد السباعى ، تاريخ مكه ، ص 428\r\n","page_name":" 60 ","page_number":60},
  {"content":"\r\n\r\nروزگار گذراندند .\r\nدر اين دوره ، همچنان شرفا بر مكه حكومت مىكردند . اين زمان ، دولت عثمانى درگير مجادلات سخت خود با دول اروپايى شد و افزون بر آن ، جريان‌هاى ملى و لائيك در داخل ، فعالانه در تلاش بودند تا از قدرت دولت عثمانى بكاهند . آخرين سلطان قدرتمند عثمانى ، سلطان عبدالحميد ( 1293 - 1327 ) براى مدتى توانست سقوط دولت عثمانى را به تأخير اندازد ، اما در برابر توطئهء دولت‌هاى اروپايى ، مانند روسيه و انگليس و نيز مدعيان اصلاح در داخل تركيه ، به ويژه ملىگراها ، كارى از پيش نبرد .\r\nاز جريانهاى مهم در دولت عثمانى ، نهضت استقلال‌طلبى اعراب بر ضدّ ترك‌ها بود كه با نام « الثورة العربية الكبرى » از آن ياد مىشود . اين حركت ، ناشى از نفوذ ملىگرايى در سراسر دولت عثمانى بود كه در اصل رنگ ضدّ تركى داشت . شريف حسين به انگيزهء تأسيس يك دولت عربى بزرگ و با تحريك انگليسىها ، رهبرى اين حركت عربى را در اختيار گرفت . اين اقدامات منجر به سلطهء شريف حسين بر حجاز شد كه تا پيش از سقوط اين منطقه به دست وهابيان بر آن حكومت مىكرد همزمان دو پسرش يكى عبداللَّه بر اردن و ديگرى فيصل بر عراق حكومت كردند .\r\nفيصل ابتدا در سوريه تشكيل حكومت داد ؛ اما فرانسوىها او را از آنجا بيرون كردند و پس از آن انگليسىها عراق را در اختيار وى گذاشتند . در اين دو ناحيه ، يعنى عراق و اردن ، شريف حسين را به عنوان خليفهء جديد شناختند و او را اميرالمؤمنين و « ملك العرب » ناميدند .\r\nاما قدرت شريف حسين ، دوام نيافت ؛ زيرا وهابيان نجد كه سال‌ها با شرفا در جنگ و گريز بودند ، با رهبرى جديدى توانستند نجد را تصرف كنند و به آرامى به سوى حجاز حركت نمايند .\r\nمرحلهء دوم دعوت وهابيان با فعاليت عبدالعزيز بن عبدالرحمان ( ملك عبدالعزيز بعدى ) در سال 1319 / 1902 م آغاز شد . اين همان سالى است كه وى از كويت به نجد آمد و پس از تسلط بر نجد و توسعهء قدرت خود ، به تدريج به سوى حجاز و سرزمين\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nحرمين حركت كرد . پشتوانهء قبايلى عبدالعزيز زمينه را براى تسلط وهابيان فراهم ساخت .\r\nنجدىها چندين سال بود كه از سوى شرفا اجازهء انجام حج را نداشتند . و سال 1340 بود كه براى نخستين بار حج گزاردند . آنان در پى منع از حج ، نبردهاى خود را آغاز كردند . در سال 1343 طائف سقوط كرد . نبرد سپاه شريف حسين با وهابيان به شكست شريف منجر شد و با عقب نشينى او به جده ، صحبت از بيعت با فرزندش على به عنوان شريف جديد حجاز به ميان آمد كه بالاخره شريف حسين آن را پذيرفت . اين واقعه در ربيع الأول سال 1343 ( 1924 م ) رخ داد . با خبر هجوم سپاه سعودى به مكه ، شريف على از مكه خارج شد و زمينه براى تسلط وهابيان بر مكه فراهم گرديد . شريف حسين در سال 1349 در عمان درگذشت و در قدس به خاك سپرده شد .\r\nسپاه سعودى تنها چند روز پس از بيعت با شريف على ، وارد مكه شدند . آنان در سال 1344 بر مدينه مسلط شدند .\r\nبا تسلط سعودىها بر حرمين و توسعهء دولت آنان ، به تدريج تشكيل كشور جديد عربستان سعودى اعلام گرديد . عبدالعزيز ( متولد 1293 ق . ) تا سال 1373 ق . بر اين كشور حكومت كرد و تا به امروز فرزندان وى بر اين كشور حكم مىرانند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nتصوير  trk 006 \r\nنقشهء شهر مكه و محلات قديم و جديد آن\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\n3 كعبه و مسجد الحرام در دورهء اسلامى\r\n\r\nتخريب و بناى كعبه ، از آغاز اسلام تاكنون\r\nدر سال 64 هجرى ، عبداللَّه بن زبير شورش كرد و شهر مكه را به عنوان مركز حكومت خود برگزيد . سپاهيان شام كه در پى براندازى حكومت زبيريان بودند ، براى تصرف آن ، ابتدا به مدينه رفتند و سپس با سركوبى قيام آن شهر ، به سوى مكه آمدند .\r\nآنها بر فراز كوه‌هاى اطراف رفتند و شهر مكه را در حصار خود گرفتند و با نصب منجنيق ، شهر را با آتش و سنگ مورد حمله قرار دادند . در اين درگيرىها ، پردهء كعبه آتش گرفت و پس از آن كعبه نيز ويران شد . در همين حال ، خبر مرگ يزيد به سپاهيان شام رسيد و آنان بازگشتند .\r\nعبداللَّه بن زبير ، به رغم مخالفت برخى از اصحاب ، باقى ماندهء ديوار كعبه را از پايه و اساس برداشت و بار ديگر آن را بنا كرد . وى در بناى جديد كوشيد تا تغييرى را كه قريش در ساختمان كعبه داده و مقدارى از مساحت آن را در سمت حِجْر اسماعيل كاسته بودند ، - حدود سه متر - به كنارى نهد و كعبه را به همان شكل قبل از بناى قريش در آورد .\r\nبه علاوه ، ابن زبير - به مانند آنچه پيش از بناى قريش بود - دو در براى كعبه گذاشت كه هر دو در ، روى زمين قرار داشت - نه مانند وضع فعلى كه حدود 2 متر بالاتر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاز زمين است - يك در براى ورود و در ديگر براى خروج بود . اين درها ، دقيقا به جاى همان محلى بود كه درهاى پيشين قرار داشت . درِ فعلى در سمت شرقى است و درِ ديگر در برابر آن در سمت غربى بود . ابن زبير قدرى نيز بر ارتفاع مسجد افزود .\r\nاز زمان ابن زبير رسم شد كه به هنگام ترميم كعبه ، يك ديوار چوبى بزرگ در اطراف آن نصب مىكردند تا طواف گزاران ، خارج از آن ديوار طواف كنند و ناظر تجديد بنا يا ترميم كعبه نباشند .\r\nتصوير  trk 007 \r\nچند سال بعد ( 73 هجرى قمرى ) شهر مكه به دست حَجّاج بن يوسف ثقفى افتاد و عبداللَّه بن زبير به قتل رسيد . حَجّاج با نوشتن نامه‌اى به عبدالملك مروان ، خليفهء وقت ، از وى خواست تا اجازه دهد كعبه را به شكل قبلى خود در آورد و افزودهء ابن زبير را كم كند . عبدالملك اجازه داد تا كعبه به همان صورت گذشته ، كه از پيش از بعثت ساخته شده بود ، تنها داراى يك در باشد و آن مقدار از حجر اسماعيل كه داخل كعبه شده بود ،\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدوباره بر حِجْر افزوده شود . نوشته‌اند كه بعدها عبدالملك از اين دستور خود پشيمان شد ؛ چرا كه گفته مىشد عبداللَّه بن زبير بر اساس روايتى از رسول خدا صلى الله عليه و آله آن تغييرات را ايجاد كرده بود .\r\nسالها بعد ، منصور عباسى در انديشهء بازسازى آن بر اساس بناى ابن‌زبير بود كه مالك ابن انس او را از آن نهى كرد و گفت : نبايد او با اين اقدام خود كارى كند كه كعبه ملعبهء دست ملوك و اميران بعدى قرار گيرد ؛ به طورى كه هر روز كسى از آن كم كند و يا بر آن بيفزايد و هيبت آن را از بين ببرد .\r\nمصالح مورد استفاده در بناى كعبه ، سنگ‌هاى سياهى است كه از كوه‌هاى اطراف مىآوردند . به همين دليل بناى آن بسيار مستحكم و استوار است .\r\nتصوير  trk 008 \r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبعدها بازسازى كعبه در حدّ ترميم و تعمير ادامه يافت . تنها در زمان سلطان مراد چهارم ، كعبه دقيقا مانند همانچه كه از زمان حجاج باقى مانده بود ، بجز در قسمت حجر الأسود از اساس بازسازى گرديد . اين بازسازى نسبتا كامل در سال 1040 هجرى صورت گرفت . دليلش آن بود كه در سال 1039 در مكه سيل عظيمى راه افتاد كه به خرابى مهمى در بناى كعبه منجر شد . گزارش اين سيل و همچنين گزارش تجديد بناى ديوارهاى افتاده كعبه را ملازين‌العابدين كاشانى از علماى برجستهء شيعه كه خود در اين بازسازى كارگرى مىكرده است ، در رساله كوچكى به نام « مُفَرّحَةُ الأنام فى تأسيس بيت اللَّه الحرام » نوشته است . « 1 »\r\nاو در آغاز رسالهء خود چنين نوشته است :\r\n« روز چهارشنبه ، نوزدهم شعبان 1039 ، سيل عظيمىداخل مسجد الحرام شد و آب به درون‌كعبه شريفه درآمد ، به قدر قامت فقير و يك شبر و دو انگشت . . . و خرابى بسيار درمكهء معظمه واقع شد و چهار صد و چهل و دو نفر در سيل هلاك شدند ؛ از آن جمله معلمى با سى طفل در مسجدالحرام بوده وسيل ازابواب مسجد داخل مىشده ، نتوانستند كه بيرون آيند و كسى نيز نتوانست به ايشان رسيد و آب از سر ايشان گذشت . . . »\r\nوى سپس شرحى مبسوط از چگونگى مسجد الحرام و تجديد بناى ديوار كعبه و نقش خود و شخصى به نام حسين ابرقوهى در آن بيان كرده است .\r\nدرواقع ، قرار گرفتن كعبه در امتداد وادى ابراهيم ، سبب مىشد تا سيل به آن آسيب رساند . در اصل ، مسير سيل - يا به عبارتى مسيل - همان طريق ( راه ) مسجد الحرام است كه آب را به سمت حرم سوق مىدهد . پيش از اين ، از زمان صدر اسلام ، در محل « مسجد الرايه » كه آن را « مسجد الردم الأعلى » مىناميده‌اند ، سيل‌بند ساخته مىشد . با اين حال ، بيشتراوقات سيل‌به سوى مسجدالحرام سرازير مىگشت و آن رامملو از آب مىكرد .\r\n\r\n\r\n","description":"","footnote":"\r\n( 1 ) - اين رساله به كوشش مؤلف اين سطور در فصلنامهء « ميقات حج » سال دوم ، شمارهء پنجم چاپ شده است .\r\n","page_name":" 67 ","page_number":67},
  {"content":"\r\n\r\nاز قديم مردم مكه براى هر يك از اين سيل‌هاى هولناك نامى برمى گزيدند و شمارش\r\nتصوير  trk 009 \r\n\r\n","description":"","footnote":"","page_name":" 68 ","page_number":68},
  {"content":"\r\n\r\nآنها را داشتند . « 1 »\r\nتصوير  trk 010 \r\nفهرست سيل‌هايى كه تا سال 1350 قمرى در مكه جارى شده و در كتاب‌هاى تاريخ ثبت گرديده ، به هشتاد و پنج مىرسد . « 2 » بعد از آن هم در سال 1384 سيل مهمى در\r\n\r\n\r\n","description":"","footnote":"\r\n( 1 ) - فهرست سيل‌هاى مكه تا قرن سوم را ، نك : اخبار مكه ، فاكهى ، ج 3 ، صص 112 - 104 . نيز فهرست سيل‌بندها را هم در همانجا ص 112 ملاحظه فرماييد .\r\n( 2 ) - ازرقى ، اخبار مكه ، ملحقات ، ج 2 ، ص 326 ؛ همچنين بنگريد مقالهء « حوادث تاريخى مكه » ازمحمدهادى امينى ، فصلنامهء « ميقات حج » ش 1 ، صص 72 - 68 كه در بارهء اين سيل‌ها و سيل‌بندها به تفصيل سخن گفته است .\r\n","page_name":" 69 ","page_number":69},
  {"content":"\r\n\r\nمكه جارى شد كه عكس‌هاى آن باقى و موجود است .\r\nبه هر روى ، كعبه پس از بناى آن در سال 1040 تاكنون ، تنها اصلاحات جزئى ، بر روى آن انجام گرفته و تعمير شده است . يكى از مهم‌ترين اين ترميم‌ها ، اقدامى است كه در سال 1377 قمرى به دستور ملك سعود بن عبدالعزيز براى اصلاح سقف كعبه صورت گرفت . در اين اقدام ، سقف پيشين به طور كلى برداشته شد و پس از ترميم ديوارها ، مجدداً سقف تازه‌اى زده شد . در ادامهء همين تعميرات ، داخل كعبه و ناودان و پله‌هاى داخل ، براى رسيدن به سقف و ستون‌هاى نگاه‌دارندهء سقف نيز ترميم شد .\r\n\r\nترميم كعبه در سال‌هاى 1415 - 1417 هجرى قمرى\r\nبا گذشت بيش از 375 سال از بناى آخرينِ كعبه ، كه به سال 1040 هجرى صورت گرفت ، ديواره‌هاى داخلى و خارجى كعبه ، دستخوش برخى تغييرها و دگرگونىها شد كه ضرورت ترميم آن را ايجاب مىكرد ؛ از جمله برخى از سنگ‌هاى بيرونى ديوار ، دچار خوردگىهايى شده بود كه بىتوجهى به آن ، كار درستى به نظر نمىرسيد . به همين دليل ، در سال 1414 هجرى بنا شد تا اصلاحاتى در مجموع بناى كعبه صورت گيرد . اين اصلاحات شامل پر كردن خلأ ميان سنگ‌ها و اصلاح شكستگى آنها با جنس خود آن سنگ‌ها بود كه از كوه‌هاى مكه گرفته شده بود .\r\nبندهاى ميانى سنگ‌ها با ملاط مخصوص ، به رنگ مايل به سفيد ، به صورت خطوطى مستقيم كشيده شد و ظاهر كعبه به صورت يك بناى تازه درآمد ؛ در حالى كه بنا ، همان بناى كهن باقى ماند . در سال 1415 مرمت بيرونى ديوارهاى كعبه به پايان رسيد ، در حالى كه زائران مىتوانستند كارهاى انجام شده را مشاهده كنند . پس از آن انديشه بازسازى جدى كعبه مطرح شد تا هم خرابىهاى موجود رفع شود و هم زمينه‌هاى خرابىهاى بعدى از ميان برود . فواصل موجود ميان الواح و كتيبه‌هاى موجود در داخل كعبه با سنگهاى اصلى ، زمينه رشد موريانه و انواع قارچها را فراهم\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nكرده بود كه مىبايست از ميان مىرفت . اين اقدامات ، فرصتى را مىطلبيد كه به ماه آغازين سال 1417 ق . موكول شد . مسؤوليت اصلاحات را مؤسسهء بن لادن عهده‌دار شد و با كشيده شدن يك ديوار بلند در اطراف كعبه ، مهندسان و كارگران در دهم محرم به سرعت مشغول به كار شدند . ابتدا تمام الواح يادگارى و تاريخدار از داخل كعبه جمع‌آورى و در جاى ديگرى نگهدارى شد . سقف كعبه و نيز سه ستون چوبى به طور كامل برداشته شدند و از نو تجديد گرديدند . سطوح داخلى ديواره‌هاى كعبه نيز به همان شكل كه سطح خارجى آن ترميم شده بود ، اصلاح گرديد . تمام سنگ‌هايى كه براى اصلاح ملاطهاى آن برداشته مىشد ، ابتدا به ترتيب شماره گذارى شده و دقيقا پس از اصلاح سرجايش گذاشته مىشد . طبعا ملاطها نيز عوض مىشدند تا حالت چسبندگى خود را حفظ كنند . اين اصلاحات به تدريج و بخش بخش انجام مىشد تا در حين كار استحكام بنا حفظ شود . بدين صورت كه اصلاح ديواره‌ها ، از رج‌هاى بالايى آغاز شد تا به آخرين رج در ديوار كه همسطح كف كعبه بود ، ختم گرديد .\r\nبراى سقف كعبه نيز كه مهم‌ترين مادهء آن چوب است ، پس از مشورت‌هاى فراوانى كه با مراكز مختلف صورت گرفت ، بنا شد چوبهايى به كار رود كه ضمن داشتن مقاومت بالا حالت انقباضى كمترى داشته و بتوانند در برابر موريانه و قارچ و نيز آب و هواى عربستان مقاومت كنند . قطعه‌هاى چوب عمدتا از چوبهايى انتخاب شد كه داراى طول ده متر و عرض دست كم يك متر بود . اين چوبها از جنگل‌هاى برمه انتخاب شده و پس از آماده سازى به جده و از آنجا به مكه انتقال داده شد . پس از اصلاح وضع داخل كعبه و سقف آن ، حجر اسماعيل هم به طور كامل بازسازى شد و سنگهاى به كار رفته در اصل ديوار و نماى خارجى آن ، تعويض گرديد . « 1 »\r\n\r\n\r\n","description":"","footnote":"\r\n( 1 ) . در اين باره نك : فصلنامهء ميقات حج ، ش 36 ، مقالهء « آخرين توسعه ومرمت كعبه » از عبيدالله محمد امين كردى ، صص 144 - 128\r\n","page_name":" 71 ","page_number":71},
  {"content":"\r\n\r\n\r\nمسجد الحرام و دوره‌هاى تاريخى توسعهء آن\r\nپيروزى اسلام در مكه سبب شد تا خانهء خدا و اطراف آن ، از لوث وجود بتها پاك شود و فضاى مكه را اذان بلال ، كه شعار توحيد بود ، در بر گيرد . تا اين زمان ، هيچ حصارى و بنايى در اطراف مسجدالحرام نبود . تنها در اطراف كعبه ، آن سوى محدودهء طواف خانه‌هاى عرب‌ها بنا شده بود .\r\nبا گسترش اسلام و افزوده شدن به شمار مسلمانان ، احساس شد كه بايد محدودهء طواف وسيع‌تر شود . از اين رو ، خليفهء دوم دستور داد تا خانه‌هاى اطراف را بخرند و خراب كنند و به محدودهء مسجد بيفزايند ؛ همچنين گفت تا ديوارى كمتر از قامت يك انسان در اطراف مسجد بكشند ، درهايى نيز در آن بگشايند و مشعل‌هايى بر فراز ديوارها نصب كنند تا مسجد در شب روشن بماند . پرده‌هاى كعبه را نيز عوض كنند . از آنجا كه كعبه و مسجد در معرض سيل بود ، كوشش شد تا سيل بندهايى در اطراف آن احداث شود كه از هجوم آب و سرازير شدن آن به مسجد جلوگيرى كند .\r\nبر اساس رسمى كهن ، به مردمى كه در اطراف كعبه زندگى مىكردند دستور داده شد بناهاى خود را بلندتر از كعبه نسازند تا بناى كعبه و مسجد تحت الشعاع آنها قرار نگيرد . گفتنى است ، پيش از ظهور اسلام ، ساكنان مكه به احترام كعبه ، خانه‌هاى خود را به صورت مربع نمىساختند .\r\nپس از اقدامات خليفهء دوم در سال هفدهم هجرى ، خليفهء سوم در سال بيست و شش هجرى ، بار ديگر بر محدودهء مسجد افزود . او دستور داد تا خانه‌هاى ديگرى را خريده و ضميمهء مسجد سازند . ميان او و برخى از صاحبان خانه‌ها درگيرى پيش آمد كه سرانجام برخى از آنها راضى شدند و برخى نيز ناراضى باقى ماندند .\r\nخليفهء سوم ، همزمان با توسعهء مساحت مسجد ، دستور داد ، رواق‌هايى براى مسجد ساخته شود . تا آن زمان ، محيط اطراف كعبه ، به طور كامل بدون سقف بود و اين نخستين بارى بود كه بخش‌هايى از آن مسقف مىشد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nتوسعهء مسجدالحرام در خلافت وليد\r\nوليد بن عبدالملك اموى ( خلافت از 86 - 96 ه . ) ، در دوره‌اى حكومت مىكرد كه خزانهء بيت‌المال پر از غنايم و اموالى بود كه به عنوان خراج و جزيه و عُشْريه از اطراف و اكناف به شام مىرسيد . او خليفه‌اى اهل رفاه و علاقه‌مند به ساختن بناهاى با شكوه و پر عظمت بود . از اين رو ، علاوه بر ساختن جامع اموى در دمشق و توسعهء مسجد النبى در مدينه و بناى بسيارى از اماكن مدينه ، بر مساحت مسجدالحرام به مقدار 1725 متر افزود و مسجد را بازسازى كرد . او رواق‌هايى در اطراف مسجد ساخت و آنها را با ستون‌هايى عظيم سرپا نگاه داشت . اين ستون‌ها به صورت زيبايى تزيين شد و در قسمت‌هايى از آنها طلا به كار رفت . وليد ناودان خانهء خدا را نيز از طلا ساخت كه تا به امروز به همين نام شهرت دارد .\r\n\r\nساختمان مسجد در عهد عباسيان\r\nمنصور ، دومين خليفهء عباسى ( خلافت از 136 - 158 ه . ) ، در سفرى كه براى حج‌گزارى به مكه آمد ، احساس كرد كه مسجد گنجايش مسلمانانى را كه براى حج آمده‌اند ، ندارد ، مصمم شد تا با خريدن خانه‌هاى اطراف و ضميمه كردن آنها به مسجد ، به توسعهء آن اقدام كند . مردمى كه صاحب خانه‌هاى اطراف بودند ، با چنين تصميمى مخالفت كردند ، اما پس از آن به فروش خانه‌هاى خود رضايت دادند .\r\nدر اين افزايشِ مساحت ، وسعت مسجد دو برابر شد و نزديك به پنج هزار متر مربع بر مساحت مسجد افزوده گرديد . اين افزايش در جهت شمال و غرب مسجد صورت گرفت . اين بار نيز رواقهايى براى مسجد در اطراف آن ساخته شد . علاوه بر آن ، مناره‌اى نيز در ركن غربى مسجد احداث گرديد . گسترش تزيينات روى ديوارها و ستون‌ها نيز بيشتر شد . بناى مسجد كه در سال 137 آغاز شده بود ، در سال 140 هجرى خاتمه يافت .\r\n« مهدىِ عباسى » فرزند منصور ، ( خلافت از 158 - 169 ه . ق . ) در سال 161 تصميم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبه افزايش مجدد مساحت مسجد گرفت و خانه‌هاى بيشترى را خريد و به مسجد ضميمه كرد . برخى از مردم از واگذار كردن خانه‌هاى خود ابا داشتند . وقتى مهدى عباسى در اين باره از موسى بن جعفر عليه السلام سؤال كرد ، حضرت به او نوشت : اگر كعبه پس از آمدن مردم\r\nتصوير  trk 011 \r\nدرهاى مسجدالحرام در دورهء عباسيان\r\nبه اينجا ساخته شده ، يعنى ابتدا مردم در اينجا سكونت داشته‌اند ، مردم در واگذار نكردن خانه‌هاى خود اولى هستند ، اما اگر ابتدا كعبه بوده و مردم پس از آن آمده‌اند ، مسجد به زمين‌هاى اطراف خود اولويت دارد . مهدى عباسى با استناد به همين نكته ، خانه‌ها را گرفت . پس از آن ، صاحبان خانه‌ها نزد امام كاظم عليه السلام آمدند و از ايشان خواستند تا از مهدى بخواهد پول خانه‌شان را بدهد و امام چنين كرد . « 1 »\r\n\r\n\r\n","description":"","footnote":"\r\n( 1 ) . تفسير العياشى ، ج 1 ، ص 185 ؛ الحج والعمرة فى الكتاب و السنه ، ص 64 - 63\r\n","page_name":" 74 ","page_number":74},
  {"content":"\r\n\r\nمساحت افزوده شده به مسجد توسط مهدى عباسى 8380 متر مربع بود . در اين توسعه درهاى متعددى را در اطراف مسجد گشود و تا قرن‌ها بعد ، به همان صورت باقى ماند .\r\nمهدى عباسى در سال 164 از كاردانان خواست ، طرحى تهيه كنند تا مسجد از ناحيهء جنوبى نيز وسعت يابد ، به طورى كه به صورت تقريبى ، مسجد به شكل مربع در آيد ؛ به گونه‌اى كه كعبه در ميانهء آن قرار گيرد . بدين ترتيب ، مجدداً مساحت مسجد به مقدار 6560 متر مربع افزايش يافت و رواق‌هايى در اطراف آن ساخته شد و ستون‌هايى برافراشته گرديد . اين ستون‌ها هنوز بر سر پا است و كتيبه‌اى كه يادگار دورهء مهدى عباسى است ، بر آن باقى مانده است .\r\nگفتنى است ، به روزگار مهدى عباسى مسجد در سمت مسعى به اندازه‌اى توسعه يافت كه ميان مسجد و مسعى فاصله‌اى نماند ؛ با اين حال ، بعدها باز در اين محدوده به تدريج خانه‌هايى ساخته شد . « 1 »\r\nپس از مهدى عباسى ، در زمان « معتضد » و « مقتدر عباسى » ، قسمت‌هاى كوچكى به بخش‌هاى شمالى و غربى مسجد افزوده شد . از آن جمله محل « دارالندوه » بود كه از زمان قُصَىّ بن كلاب در جاهليت براى مشاورهء قريش دربارهء كارهاى مهم ، در كنار مسجد الحرام ساخته شده بود . قرار بر آن بود تا تنها قريشيانى كه چهل سال از عمرشان گذشته است ، به اين مجلس مشورتى وارد شوند . اين محل تا اواخر قرن سوم هجرى برپا بود و زمانى كه خلفا به حج مىآمدند ، در آنجا اقامت مىكردند .\r\nدر اين زمان ، به بناى دارالندوه بىتوجهى شد و رو به تخريب بود . هرگاه باران مىآمد ، گِل و لاى آن به مسجد الحرام سرازير مىشد . اين امر سبب شكايت امير مكه به معتضد عباسى ( خلافت از 279 - 289 ) شد و وى از خليفه خواست تا اجازه دهد آنجا را به مسجد بيفزايد يا به محلّى براى اقامت حجاج تبديل كند . معتضد اين طرح را پذيرفت و دستورش را صادر كرد . اين افزايش در سال 281 هجرى صورت گرفت .\r\n\r\n\r\n","description":"","footnote":"\r\n( 1 ) . احمد السباعى ، تاريخ مكه ، ص 159\r\n","page_name":" 75 ","page_number":75},
  {"content":"\r\n\r\n« مقتدر » ( خلافت از 295 - 320 ) نيز در سمت باب ابراهيم ، محدوده‌اى را به مسجد افزود . در دوران مستنصر بالله عباسى ( 623 - 640 ) كوشش‌هاى زيادى براى بازسازى و نوسازىبرخى ازبناها صورت گرفت . يادگار اين تجديد بناها ، كتيبه‌هاى متعددى است كه ازاين خليفه‌در جاىهاىچندى وجوددارد . از آن جمله براى تجديد بناى مطاف ، كتيبه‌اى ازاين خليفه درموزهء حرم نگهدارى مىشود . همچنين براى بناى مسجد البيعه در نزديكى جمرهء عقبه ، كتيبه‌اى از اين خليفه موجود است كه روى ديوار آنجا برقرار مانده است .\r\nتصوير 12\r\nپس از آن ، جز بازسازىهاى اصلاحى ، كه هر از چندى ، به وسيلهء خلفا و اميران در مسجدالحرام انجام مىيافت ، كارى صورت نگرفت . با اين حال روشن است كه در تمام دورهء مملوكى و عثمانى ، بناى رواق‌هاى اطراف مسجد ، هر از چندى ترميم و در مواردى از اساس بازسازى مىشد . اخبار بسيارى از اين بازسازىها را در كتابهاى تواريخ مكه و كتابهايى كه در تاريخ خلفاى مملوكى و عثمانى نگاشته شده است ، مىتوان دريافت . ننوشتن اين افزوده‌ها نخست بدان دليل است كه ضمن آنها توسعهء جدى صورت نمىگرفته و تنها به نوسازى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nتوجه مىشده است . به علاوه ، به قدرى اخبار آنها فراوان است كه در اين مختصر ، امكان پرداختن به آنها نيست . كتيبه‌هاى متعددى از اين بازسازىها به ويژه به روزگار قايتباى ،\r\n Trk 013 \r\nعكس كتيبه\r\nاز سلاطين بزرگ مملوكى در قرن نهم هجرى باقى مانده است . در حال حاضر ، با نگاهى به بناى رواق‌هاى اطراف مسجد مىتوان دريافت كه معمارى آن ميراث دورهء مملوكى و به‌ويژه ، روزگار عثمانى است .\r\n\r\nمسجدالحرام در دورهء سعودىها\r\nدر سال 1368 قمرى ، ( 1328 ش . ) ملك عبدالعزيز دستور داد تا مسجد را از هر سو توسعه دهند . اين توسعه كه از سال 1375 قمرى / 1335 ش . آغاز شد ، مساحت مسجد را تا 160861 متر رساند . اين مقدار مساحت ، براى جمعيت نمازگزارى بالغ بر سيصد هزار تن در نظر گرفته شد . تعداد درهاى مسجد نيز در اين افزايش تا 64 رسيد .\r\nملك فهد كه به دنبال مرگ برادرش خالد ، در سال 1402 ق . / 1361 ش . به\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nسلطنت رسيد ، يكى از كارهاى اساسى خود را رسيدگى به امور حرمين شريفين قرار داد .\r\nوى به سال 1409 قمرى ، تصميم گرفت ، مسجد الحرام را به صورت بىسابقه‌اى افزايش دهد و به اصلاح و ترميم آن و اطرافش بپردازد . اين افزايش ، تا اين تاريخ ، بيشترين افزايشى بود كه در طول تاريخ مسجد الحرام در اين مسجد صورت گرفته بود .\r\nافزودهء دوم سعودى ، به طور عمده در بخش غربى مسجد صورت گرفت و محدوده‌اى به وسعت 76000 هزار متر مربع را در اين قسمت ، به صورت يك مربع ، در ضلع غربى مسجد ، بر آن افزود . دو منارهء بزرگ كه هر يك به ارتفاع 89 متر بود ، در آن قسمت بنا گرديد . به علاوه ، سه قبهء بزرگ در ميانهء سطح افزوده شده ساخته شد كه هر كدام بر چهار ستون استوار ، بنا گرديده است . گفتنى است ، تعداد مئذنه‌هاى فعلى مسجد الحرام ، نُه عدد مىباشد .\r\nبه علاوه ، اقدامات اساسى ديگرى مانند بناى زيرزمين ، ايجاد يك طبقه روى طبقهء همكف و نيز آماده سازى سطح بالاى طبقهء نخست براى اقامهء نماز ، از كارهايى بود كه صورت گرفت . هچنين براى انتقال زائران به طبقهء اول و بام آن ، افزون بر سرويس پله‌هاى عادى ، چندين بالابر برقى در قسمت‌هاى مختلف مسجد نصب گرديد .\r\nجدا از رواق‌هاى افزوده شده ، محوطه‌هاى بزرگى در شرق و غرب و جنوب در خارج از مسجد ، بدون سقف براى اقامهء نماز آماده گرديده است . مساحت تقريبى اين ميادين در شرق - بيرون مسعى - 46000 متر مربع ، در جهات ديگر 42000 متر مربع و جمعاً 88000 متر مربع مىباشد . « 1 »\r\nتلاش‌هايىنيز براىبهبود وضع‌تهويهء هوا در مسجد الحرام صورت گرفت كه بخشى از آن ، از طريق وارد كردن هواى خنك به مسجد ، از ميان ستون‌هاست كه از مركزى در بخش اجياد با فاصلهء 450 مترى از مسجد ، تهيه و آماده و ارسال مىشود . اما بيشتر كار خنك كردن مسجد از طريق پنكه‌هاى سقفى است كه آنها را 1292 عدد نوشته‌اند .\r\n\r\n\r\n","description":"","footnote":"\r\n( 1 ) . الكعبة المعظمه و الحرمان الشريفان ، ص 209\r\n","page_name":" 78 ","page_number":78},
  {"content":"\r\n\r\n Trk 014 \r\nنقشه ص 67\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nتاريخچهء بناى بخش‌هاى مسجدالحرام\r\n\r\n4 تاريخچهء بناى بخش‌هاى مسجدالحرام\r\n\r\nساختمان كعبه\r\nپيشتر گفتيم كه ساختمان كعبه از زمان عبداللَّه بن زبير و حجاج ثقفى تا دوران ما ، به همان شكل كنونى باقى مانده است . مشخصات كعبه بر اساس متر ، عبارت است از :\r\nطول ضلع درِ كعبه ؛ يعنى از ركن اسود تا ركن عراقى 68 / 11 متر .\r\nطول ركن عراقى تا شامى ، طرفى كه حجر اسماعيل در آن قرار دارد : 90 / 9 متر .\r\nطول ركن شامى تا ركن يمانى 04 / 12 متر .\r\nطول ركن يمانى تا ركن اسود 18 / 10 متر . « 1 »\r\nبناى كعبه از سنگهاى سياه و سختى ساخته شده كه با كنار زدن پرده از روى آن ، كاملًا آشكار است . اين سنگها كه از زمان بناى كعبه از سال 1040 ق . تا به امروز برجاى مانده ، از كوه‌هاى مكه به ويژه جبل الكعبه كه در محلهء شُبَيكهء مكه بوده ، گرفته شده است . سنگ‌ها اندازه‌هاى مختلف دارد ، به طورى كه بزرگترين آنها با طول و عرض و ارتفاع 190 ، 50 و 28 سانتيمتر و كوچكترين آنها با طول و عرض 50 و 40 سانتيمتر مىباشد .\r\nپايه‌هاى آن از سرب مذاب ساخته شده و بدين ترتيب بنايى است نسبتاً مستحكم\r\n\r\n\r\n","description":"","footnote":"\r\n( 1 ) . الكعبة المعظمه و الحرمان الشريفان ، ص 104\r\n","page_name":" 80 ","page_number":80},
  {"content":"\r\n\r\nو استوار . پيش از بناى قريش ، كعبه دو در داشته است : يكى در ناحيهء شرقى - محل در فعلى - و ديگرى درِ ناحيهء غربى ، كه از يكى وارد و از ديگرى خارج مىشده‌اند ، اما قريش تنها در ناحيهء شرقى آن درى نصب كرد . همان گونه كه گذشت ، بعدها ابن زبير درِ ديگر را گشود كه به وسيلهء حجّاج بسته شد و اكنون همان يك در باقى مانده است . اين در تا به حال چندين بار عوض شده است و آخرين بار در سال 1398 قمرى به دستور خالد بن عبدالعزيز درِ جديدى ساخته و نصب گرديد . ساختمان كعبه نيز از سال 1040 تا قرن اخير تعمير نشده بود ، ولى در سال 1377 قمرى و سپس 1417 به دستور سعود بن عبدالعزيز و فهد بن عبدالعزيز در آن تعميراتى صورت گرفت .\r\nسقف كعبه به صورت دو سقفى است كه با سه پايهء چوبى كه در ميانهء آن در يك رديف قرار گرفته ، نگهدارى مىشود . اطراف آن سنگ‌هاى مرمر نصب شده و در كنار آن پلكانى قرار دارد كه براى رسيدن به سقف بالايى تعبيه شده است .\r\nپيشتر به اندازه‌هاى اضلاع كعبه ، اشاره كرديم و اكنون توضيح ذيل را از زبان مسؤول فعلى كعبه كه از خاندان آل شيبه است - و اينان از پيش از اسلام تا به امروز سدانت و حراست كعبه را در اختيار داشته و دارند - مىآوريم :\r\nبناى آن از سنگ سخت ( الحجارة الصلبة الزقاء ) است . ارتفاع آن حدود پانزده متر ( به طور دقيق 85 / 14 ) و طول جهتى كه حجر ( اسماعيل ) در آن است و وجه برابرش ده متر و ده ( به طور دقيق 22 / 10 ) سانتيمتر است و طول دو ضلع ديگر دوازده ( به طور دقيق 58 / 11 ) متر است . « 1 » زاويه‌هاى كعبه نيز تقريباً به سمت جهات اربعه ؛ شمال ، جنوب ، شرق و غرب است . حجرالأسود در ارتفاع 10 / 1 از زمين قرار گرفته و درِ كعبه نيز حدود دو مترى از زمين مطاف ارتفاع دارد و با نردبان بايد بالا رفت . كعبه از دريا حدود 300 متر بالاتر است . محل كعبه تقريباً در وسط مسجدالحرام است و بيشتر به ضلع شرقى - جنوبى مسجدالحرام نزديك است تا به دو ضلع ديگر .\r\n\r\n\r\n","description":"","footnote":"\r\n( 1 ) . پيش از اين به صورتى ديگر از منبع معتبرى ، اندازه‌ها را نقل كرديم .\r\n","page_name":" 81 ","page_number":81},
  {"content":"\r\n\r\nاطراف كعبه ، ميدان مطاف است و اين يك دايرهء مستطيلى است كه قطر شمالى - جنوبى آن 51 متر و قطر شرقى - غربى آن 41 متر است . دايرهء مطاف كه خارج از مستطيل كعبه است ، در غرب و جنوب با فاصلهء 51 متر و شرق و شمال 41 متر است . زمانى كه ما در جهت شرقى از طرف باب السلام يا باب النبى وارد مسجدالحرام شويم و به كعبه نگاه كنيم ، مىبينيم اين خانه ، از پارچه‌اى سياه كه آياتى از قرآن را بر آن بافته‌اند ، پوشيده شده و با احتشام و جبروت جلوه مىكند . اين آيات قرآنى با رشتهء نقره‌اى طلافام بر آن بافته شده و اطراف آن را گرفته است . درِ كعبه نيز پوشيده از نقره‌اى است كه طلاى خالص روى آن گرفته و آياتى با طلا بر روى آن برجسته شده است .\r\n Trk 015 \r\nاندازه‌هاى ديوارهاى كعبه بر اساس سانتىمتر\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nپردهء كعبه\r\nگفته شده است كه براى نخستين بار حضرت اسماعيل عليه السلام پرده‌اى بر روى كعبه كشيد . بعدها قريش اين سنت را ادامه داد و پرده‌دارى كعبه براى آنان منصبى ويژه شد .\r\nرسول خدا صلى الله عليه و آله پس از فتح مكه ( 20 رمضان سال هشتم هجرت ) پردهء آن را عوض كرد .\r\nبعد از آن هميشه يكى از كارهاى خلفا و اميران توجه به همين پرده و تعويض سالانهء آن بوده است . گفتنى است كه پوشاندن پرده بر كعبه كه بيشتر به هدف حفظ ديواره‌هاى آن از آسيب‌هاى بيرونى و نيز حرمت نهادن به آن بود ، به مرور ، از نظر سياسى بسيار با اهميت و براى بافندهء آن مايهء افتخار بوده است . بىترديد بايد از لحاظ تخصص در بافندگى ، مصر را پيشگام دانست ؛ به همين دليل حتى زمان عباسيان ، در بسيارى از سال‌ها ، كار بافتن پرده به دست مصريان انجام مىشد .\r\nدر ميان دولت‌هاى اسلامى ، زمانى كه در هر گوشه‌اى از دنياى اسلام دولتى حاكم بود ، آنهايى موفق به داشتن اين افتخار مىشدند كه از قدرت سياسى بالاترى برخودار بودند . پس از امويان ، عباسيان ، فاطميان ، حاكمان يمن وزمانى نيز برخى از قدرت‌هاى پرنفوذ محلى كار تهيهء پرده را بر عهده داشتند . آنان نام خويش را نيز بر پرده مىنوشتند و تا مدتى كه پرده برقرار بود ، نام آنان نيز در منظر ديد طواف كنندگان قرار داشت ؛ مثلا زمانى كه در آستانهء قرن چهارم هجرى ابوالسرايا به نام علويان در عراق قيام كرد و مدتى اوضاع را در اختيار داشت ، حسين بن افطس نمايندهء وى در مكه ، پرده‌اى براى كعبه فرستاد كه روى آن چنين نوشته شده بود :\r\nبِسْمِ اللَّهِ الرَّحْمَنِ الرَّحِيمِ ، وَصلّى اللَّهُ عَلى مُحَمّدٍ وَ عَلى أَهْلِ بَيْتهِ الطّاهِرِينَ الأخْيار ، أمر ابوالسرايا الأصفر ، بن الأصفر داعية آل محمّد بِعَمَلِ هذِهِ الْكِسْوَة لِبَيتِ اللَّهِ الْحَرام . « 1 »\r\n\r\n\r\n","description":"","footnote":"\r\n( 1 ) . ازرقى ، اخبار مكه ، ج 2 ، صص 263 و 264\r\n","page_name":" 83 ","page_number":83},
  {"content":"\r\n\r\nگفتنى است داشتن هنرِ بافندگى پرده به صورت عالى نيز در اين كار دخيل بوده است . بسيارى از اوقات ، اعيان و اشراف نيز در هزينهء پرده سهيم مىشدند ؛ از جمله در مصر ، توسط برخى از اعيان ، روستاهاى زيادى وقف بافتن پردهء كعبه شد . « 1 »\r\nاخبار پردهء كعبه از سوى خلفا ، در منابع تاريخى آمده و كُرْدى تمامى آنها را يك به يك در جلد چهارم كتاب « التاريخ القويم » ياد كرده است . يكى از اين پرده‌ها ساختهء شخصى با نام ابوالنصر استرآبادى است كه در سال 446 به حج فرستاده است . « 2 » فردى ايرانى نيز با نام رامشيت ، در سال 532 پرده‌اى براى كعبه تهيه كرد . در اين سال ، به دليل اختلافات ملوك ، پرده‌اى براى كعبه ارسال نشده بود . « 3 »\r\nدر دورهء تيمورى در ايران ، براى چند سال « شاهرخ » فرزند تيمور پرده براى كعبه فرستاد . در اين دوره و تا روى كار آمدن عثمانىها ، اين مماليك و عثمانىها بودند كه خدمت حرمين شريفين را داشته و استثنائا به ديگران اجازه مىدادند كه پرده براى كعبه ارسال كنند . شايد نقل اين مورد مناسب باشد كه در سال 865 الملك الناصر مملوكى معروف به « ابوسعيد خوش قدم » كه در مصر به سلطنت رسيد ، پرده‌اى براى كعبه ارسال كرد . « 4 »\r\nبه طور معمول ، هر سال ، در وقت نصب پرده ، مبلغى به عنوان هديه براى خدام حرم و مردم حرمين فرستاده مىشد . اين نيز معمول بود كه نام شخصى كه پرده را اهدا مىكرد ، روى پرده نوشته مىشد و همين در طول سال ، نشان عظمت و بزرگى آن حاكم يا امير به حساب مىآمد . پرده كعبه را هر سال با محمل مصرى يا محمل شامى به مكه مىفرستادند . اعتبار محمل مصرى از زمان دولت مماليك بود . پس ا ز انحلال اين دولت ، نخستين بار سلطان سليم محمل رومى راه انداخت و پرده كعبه را در سال 923 با آن\r\n\r\n\r\n","description":"","footnote":"\r\n( 1 ) . محمد طاهر كردى ، التاريخ القويم ، ج 4 ، ص 228\r\n( 2 ) . التاريخ القويم ، ج 4 ، ص 198\r\n( 3 ) . همان .\r\n( 4 ) . محمد طاهر كردى ، التاريخ القويم ، ج 4 ، ص 202\r\n","page_name":" 84 ","page_number":84},
  {"content":"\r\n\r\nفرستاد . « 1 » اما بعدها كار محمل رومى نگرفت و همچنان محمل شامى و مصرى اعتبارشان محفوظ ماند . در دهه‌هاى پايانى دولت عثمانى ، اميرالحاج منصوب از طرف دولت عثمانى ، رييس محمل شامى بود كه حجاج آن خطه را به حج مىآورد .\r\nپرده كعبه به دليل قرار گرفتن در معرض آفتاب و باران و باد ، هر سال نياز به تجديد و تعويض داشت . در برخى از سال‌ها دو بار عوض مىشد . در آخرين روزهاى پيش از تعويض پرده ، به وضوح مىتوان لزوم نصب پردهء جديد را دريافت . ازرقى از سال 200 هجرى تا سال 244 تعداد پرده‌هاى تعويض شدهء كعبه را شمرده و شمار آنها را 170 جامه دانسته است . « 2 »\r\nپردهء كعبه در قرون اخير به رنگ مشكى بوده كه نوشته‌هاى آن به صورت طلايى بافته مىشد اما در برخى موارد از رنگ‌هاى ديگرى هم استفاده شده است . براى نمونه زمان ملكشاه سلجوقى ، پرده‌اى كه از زمان سلطان محمود غزنوى براى كعبه آماده شد و به رنگ زرد بود ، براى كعبه ارسال گرديد . « 3 » در زمان الناصر عباسى ، ابتدا پرده‌اى به رنگ سبز براى كعبه آماده شد و پس از آن ، از اواخر خلافت وى ، به رنگ مشكى تهيه گرديد كه گويا از آن پس همين رنگ حفظ شده است . « 4 »\r\nنصب پرده به طور معمول در روز عرفه و يا روز عيد قربان صورت مىگرفته است .\r\nگفتنى است كعبه پرده‌اى نيز در داخل دارد كه هر چند سال يك بار تعويض مىشود ؛ دليلش نيز آن است كه اين پرده به دليل اينكه در برابر آفتاب نيست و فرسايش ناشى از دست ماليدن را هم ندارد ، به سادگى دچار فرسودگى نمىشود .\r\nزمانى كه دولت سعودى قوام يافت ، كوشيد تا اين اقدام را خودش انجام دهد و به اين وسيله ، نفوذ ساير دولت‌ها را در زمينهء امور دينى حج قطع كند .\r\n\r\n\r\n","description":"","footnote":"\r\n( 1 ) . منائح الكرم ، ج 3 ، صص 227 و 228\r\n( 2 ) . ازرقى ، تاريخ مكه ، ج 1 ، ص 264 . چنين امرى بعيد به نظر مىآيد ؛ مگر آن كه تصور شود كه پارچه‌هاى به كار برده شده ، بسيار معمولى بوده و لازم بوده است كه هر سال چندين بار تعويض شود .\r\n( 3 ) . النجوم الزاهره ، ج 5 ، ص 95\r\n( 4 ) . العقد الثمين ، ج 1 ، ص 58\r\n","page_name":" 85 ","page_number":85},
  {"content":"\r\n\r\n\r\nوضعيت پرده در دوران سعودى\r\nزمانى كه عبدالعزيز در سال 1343 ق . ( 1924 م ) زمام امور حجاز را به دست گرفت ، در سال نخست حكومتش بر حجاز ؛ يعنى سال 1344 ق . پرده‌اى از مصر همراه با محمل مصرى براى كعبه فرستاده شد كه روى كعبه انداختند . روشن بود كه سعودىها نمىتوانستند اين وضع را تحمل كنند . از اين رو عبدالعزيز در سال 1346 ق . ( 1927 م ) فرمان داد كارگاه بافت ويژه‌اى براى تهيه و بافت جامهء كعبهء مشرفه احداث گردد و بىدرنگ كار احداث آن در ماه محرم همان سال آغاز و در ماه رجب پايان يافت . در اين كارگاه جامهء كعبه تهيه گرديد . اين جامه كه از ابريشم طبيعى و خالص بود ، به وسيلهء سعودىها و هندىها بافته شد .\r\nكارگاه مزبور به همين منوال همه ساله پوششى را براى كعبهء مشرفه تهيه مىكرد تا اين كه سال 1352 / 1932 فرا رسيد . در اين سال نخستين جامهء كعبه ، به وسيلهء خود عربستان سعودى تهيه شد .\r\nدر سال 1958 م . بار ديگر مصر به تهيهء جامهء كعبه رغبت نشان داد و پس از اصرار مصر ، ملك عبدالعزيز موافقت كرد تا مصر به تهيهء جامهء كعبه بپردازد . اما در سال 1381 / 1961 ، مصر روى علل سياسى خاصى از آماده كردن پرده امتناع ورزيد و آنگاه ملك عبدالعزيز تصميم گرفت تا كارگاه بافندگى جامهء كعبه را بار ديگر راه‌اندازى كند . كارگاه مزبور از سال 1384 ق . كار خود را آغاز كرد كه تا امروز ادامه دارد .\r\nعربستان سعودى در سال 1357 ق . 1938 م . كارگاه توليد و آماده سازى پردهء كعبهء مشرفه را در مساحت 1500 متر احداث كرد . ابتدا كليهء سامان و ابزار آن دستى و معمولى بود ، اما در سال 1392 / 1972 دستور داده شد تا كارگاه جديد در مساحت صد هزار متر مربع احداث گردد ، ملك فهد كه در آن وقت پست معاون دوم رييس شوراى وزيران و وزير كشور را عهده‌دار بود ، سنگ بناى آن را گذاشت و در سال 1395 / 1975 هنگامى كه ولىعهد كشور بود ، آن كارگاه را افتتاح كرد . محل\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاين كارگاه در جادهء قديم جده واقع است كه در نزديكى آن موزهء حرم نيز قرار گرفته و نويسنده دوبار توفيق ديدار از اين دو مركز را در سالهاى 80 و 81 داشته است .\r\nكارگاه جديد شامل دو بخش است : در بخش نخستِ آن ، پوشش داخلى كعبه و پرده و كمربند آن بافته مىشود و روى آن به رشته‌هاى نقره‌اى طلافام ، تزيين مىگردد ؛ و در بخش دوم كه به ابزارهاى مدرن مجهز است ، جامهء خارجى كعبهء مشرفه را مىبافند .\r\nبخش‌هاى ديگر اين كارگاه عبارتند از :\r\n1 - بخش بافندگى خودكار كه در آن قالىها و فرش‌هاى مساجد توليد مىگردد .\r\n2 - بخش‌رنگ آميزى كه در آن ابريشم‌مورد استفادهء جامهء كعبه رنگ آميزى مىشود .\r\n3 - بخش اصلاح و مرمت كارى كه عهده‌دار اصلاح ماشين‌هاى بافت و ابزار مدرن در اين كارگاه است .\r\n Trk 016 \r\nكارگران در حال بافت نخ‌هاى طلا روى پردهء كعبه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n 710 krT \r\nكارگاه سنتى پرده‌دوزى مزار پيامبر صلى الله عليه و آله\r\n Trk 018 \r\nافرادى از كاروان ايرانى در بازديد از كارگاه بافت پردهء كعبه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nويژگىهاى جامهء كعبه\r\nجامهء كعبه از 54 قطعه تركيب يافته است ؛ طول هر قطعه 14 متر و پهناى آن 95 سانتىمتر و مساحت كلّى آن به 2650 متر مربع بالغ مىگردد . كمربند پرده از 16 قطعه تركيب يافته و محيط آن 45 متر و پهنايش 95 سانتىمتر است .\r\nبراى تهيهء جامهء كعبه به 670 كيلو گرم ابريشم سفيد خالص نياز است تا با 720 كيلو گرم مواد رنگ آميزى به انجام برسد ، اما كمربند و پردهء دروازهء كعبه رشته‌هاى نقره‌اى و طلا فام نياز دارد كه وزن مجموع آن به 120 كيلوگرم مىرسد .\r\nپرده داراى دو بخش است ؛ يكى پوشش ظاهرى كه هميشه رنگ سياه دارد و ديگر پردهء داخلى كه داراى رنگ غير سياه است . روشن نيست رنگ سياه براى چه انتخاب شده است ؛ اما هرچه هست ، بسان يك خال سياه در تارك سطح سفيد مسجد الحرام خودنمايى مىكند و ظرافت و زيبايى خاصى را به معرض نمايش مىگذارد . در گذر زمان ، هر كسى از سياهى پردهء كعبه برداشتى داشته است . شاعرى به مناسبت كشته شدن شمارى از حاجيان ، توسط راهزنان در راه چنين سروده است :\r\n كعبه بهر قتل جمعى بىگناه * جامهء خود مىكند دايم سياه\r\nاز شهيدان عجم زان اهل دين * شد فرو زمزم ز خجلت در زمين « 1 » \r\nپردهء درِ كعبه ، كه « برقع » نام دارد ، از پارچهء ابريشمى سياه بافته شده و در روى آن آيات قرآن كريم نقش بسته و با رسم الخط در بالاى آن نوشته شده است : اين پرده در مكهء مكرمه ساخته شده و به كعبهء مشرفه اهدا گرديده است . در پايين آن اين جمله نقش شده است : « خادم الحرمين الشريفين الملك فهدبن عبدالعزيز آل سعود تقبل اللَّه منه » .\r\nهزينهء تهيهء جامهء كعبهء مشرفه به بيش از 17 ميليون ريال سعودى مىرسد .\r\n\r\n\r\n","description":"","footnote":"\r\n( 1 ) سفرنامهء منظوم حج ، ص 91\r\n","page_name":" 89 ","page_number":89},
  {"content":"\r\n\r\n\r\nآيات قرآنى نوشته شده جامهء كعبه\r\nكلمهء « لاإله الّا اللَّه » و « محمد رسول اللَّه » در ميان مربع‌ها ، با رشته‌هاى ابريشمى بافته شده و در دو كنارهء راست و چپ آن ، در ميان مربع بزرگ ، لفظ « جلّ جلاله » به شكل شمارهء 8 و در خاليگاه آن لفظ « يا اللَّه » نقش شده است .\r\nروى كمربند كعبه و قسمت شرقى آن ، با رشته‌هاى نقره‌اى طلا فام ، آيات مباركهء     وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً وَ اتَّخِذُوا مِنْ مَقامِ إِبْراهِيمَ مُصَلًّى وَ عَهِدْنا إِلى إِبْراهِيمَ وَ إِسْماعِيلَ أَنْ طَهِّرا بَيْتِيَ لِلطَّائِفِينَ وَ الْعاكِفِينَ وَ الرُّكَّعِ السُّجُودِ * وَ إِذْ قالَ إِبْراهِيمُ رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ وَ الْيَوْمِ الْآخِرِ قالَ وَ مَنْ كَفَرَ فَأُمَتِّعُهُ قَلِيلًا ثُمَّ أَضْطَرُّهُ إِلى عَذابِ النَّارِ وَ بِئْسَ الْمَصِيرُ * وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ * رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ     با خط زيبا نقش شده است .\r\nدر قسمت جنوبى كمربند ؛ يعنى در ميان ركن حجرالأسود و ركن يمانى ، اين آيات مباركه نقش است : بِسْمِ اللَّهِ الرَّحْمَنِ الرَّحِيمِ     قُلْ صَدَقَ اللَّهُ فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ * إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ * قُلْ يا أَهْلَ الْكِتابِ لِمَ تَكْفُرُونَ بِآياتِ اللَّهِ وَ اللَّهُ شَهِيدٌ عَلى ما تَعْمَلُونَ     .\r\nدر قسمت غربى كمربند ؛ يعنى ميان ركن يمانى و حجر اسماعيل ، اين آيات مباركه نقش شده است :   وَ إِذْ بَوَّأْنا لِإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ * وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ   .\r\nاما در قسمت شمالى كمربند ، اين عبارت درج است : « هذِهِ الْكِسْوَة صُنِعَتْ في مَكّة الْمُكَرّمة بِأَمْر خادم الْحرمين الشريفين » .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nدر روى پردهء دروازهء كعبه ، آياتى از قرآن كريم مثل :  رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ وَ اجْعَلْ لِي مِنْ لَدُنْكَ سُلْطاناً نَصِيراً  به اشكال گِرد و مربّع نقش گرديده است ، و در پايين‌ترِ آن ، آيهء مباركهء :  وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  و پس از آن آية الكرسى نقش يافته است .\r\nهمهء اين نوشته‌ها با رشته‌هاى نقره‌اى طلا فام باخط زيبا نقش گرديده است .\r\nدر روايات اهل‌بيت ، گرفتن پردهء كعبه و تضرّع و دعا در آن هنگام ، تأكيد شده و نيز آمده است كه حضرت على بن الحسين عليهما السلام فراوان چنين مىكرد .\r\nتاچند سال پيش ، بنىشيبه كه از دوران جاهليت ، سدانتِ كعبه در دستشان بود ، پردهء تعويض شده را ميان خود تقسيم مىكردند . آنها اين كار را با نظارت دولت انجام مىدادند . اكنون گويا به دلايل خاصى ، كه شايد مهمترين آنها جلوگيرى از امر تبرّك به پرده كعبه باشد ، برخى از علماى وهابى پيشنهاد حفظ پرده و عدم‌تقطيع و تقسيم سالانهء آن را داده‌اند . به دنبال آن قرار شد تا پرده حفظ شود و در برابر ، دولت ساليانه پولى به آل‌شيبه بپردازد .\r\n\r\nاركان كعبه\r\nچهار زاويهء كعبه به چهار « ركن » نامور است . هرگاه واژهء ركن بدون پسوند به كار رود ، مقصود از آن ركنى است كه حجرالاسود در آن است .\r\nمسير طواف ، از ركن حجرالاسود آغاز مىشود ، سپس به ركن عراقى مىرسد ، پس از آن به ركن شامى و سپس به ركن يمانى و آنگاه باز به ركن حجرالأسود مىرسد و همين‌جا يك شوط پايان مىيابد .\r\nاز ميان اين چهار ركن ، فضيلت ركن يمانى و ركن اسود از دو ركن ديگر بيشتر است ؛ چنان كه روايات زيادى از شيعه و سنّى دربارهء فضيلت و اهميت اين دو ركن نقل شده است . در روايتى از امام باقر عليه السلام نقل شده است كه فرمود : « كَانَ رَسُولُ اللَّهِ صلى الله عليه و آله لا يَسْتَلِمُ إِلَّا الرُّكْنَ الْأَسْوَدَ وَ الْيَمَانِيَّ ثُمَّ يُقَبِّلُهُمَا وَ يَضَعُ خَدَّهُ عَلَيْهِمَا » ؛ « 1 » « رسول خدا صلى الله عليه و آله\r\n\r\n\r\n","description":"","footnote":"\r\n( 1 ) كافى ، ج 4 ، ص 408\r\n","page_name":" 91 ","page_number":91},
  {"content":"\r\n\r\nدو ركن يمانى و اسود را استلام مىكرد و آنها را مىبوسيد و صورتش را بر آنها مىنهاد . » « 1 » ابومريم نقل كرده است كه همراه امام باقر عليه السلام طواف مىكردم . در هر دورى كه مىزد ، ركن يمانى را استلام مىكرد و مىفرمود : « اللَّهُمَّ تُبْ عَلَيَّ حَتَّى أَتُوبَ وَ اعْصِمْنِي حَتَّى لا أَعُودَ » ؛ « 2 »\r\nدر روايتى ديگر از امام صادق عليه السلام آمده است كه « الرُّكْنُ الْيَمَانِيُّ بَابٌ مِنْ أَبْوَابِ الْجَنَّةِ لَمْ يُغْلِقْهُ اللَّهُ مُنْذُ فَتَحَهُ » . « 3 » « ركن يمانى درى از درهاى بهشت است و از روزى كه گشوده شده ، بسته نشده است . » همچنين ركن يمانى از جاىْهايى است كه دعا در آنجا به اجابت مىرسد .\r\n Trk 019 \r\nاركان كعبه\r\nبه نقل از رسول خدا صلى الله عليه و آله آمده است كه فرمود : « مَسْحُ الحَجَر و الرُكْن اليمانى يَحُطُّ\r\n\r\n\r\n","description":"","footnote":"\r\n( 1 ) . كافى ، ج 4 ، ص 408 ، ش 8 ؛ و نك : حلية الاولياء ، ج 8 ، ص 203\r\n( 2 ) . كافى ، ج 4 ، ص 409\r\n( 3 ) . همان .\r\n","page_name":" 92 ","page_number":92},
  {"content":"\r\n\r\nالخَطايا حَطّا » ؛ « مسح حجرالاسود و ركن يمانى ، گناهان انسان را پاك مىكند . »\r\nبنا به مشهور ، محلى كه براى فاطمهء بنت اسد شكافته شد تا به درون كعبه رود و فرزندش على بن ابىطالب را به دنيا آورد ، در كنار ركن يمانى بوده است .\r\nبه دليل بازسازىهايى كه در ديوار كعبه صورت گرفته ، هيچ اثرى از محل ورود اين بانوى بزرگوار بر كعبه ديده نمىشود .\r\nحجر الاسود\r\nحجرالاسود يا سنگ سياه ، از اجزاى بسيار مقدس مسجدالحرام بوده و در ركن اسودِ كعبه در ارتفاع 5 / 1 مترى قرار گرفته است . اين سنگ مقدس ، پيش از اسلام و پس از آن ، همواره مورد اعتنا و توجه كامل بوده و در حقيقت در شمار عناصر اصلى كعبه\r\n Trk 020 \r\nبوده است . به لحاظ همين تقدّس ، رسول خدا صلى الله عليه و آله آن را نگاه داشت و ديگر سنگ‌هايى را كه به شكل بت ساخته شده بود ، به دور ريخت .\r\nحجرالأسود در جريان تخريب كعبه ، كه پنج سال پيش از بعثت صورت گرفت ، در فاصله‌اى دور از مسجد واقع شد . در زمان نصب آن به جاى خود ، همان گونه كه پيشتر گذشت ، قريش به نزاع پرداختند ، اما با درايت رسول خدا صلى الله عليه و آله ، همهء قريش در فضيلت آن سهيم شدند و عاقبت به دست خود آن حضرت نصب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nگرديد . به مرور زمان و در اثر تحوّلات و تغييرات ، از حجمِ نخستينِ اين سنگ كاسته شد و حتى به چند پاره تقسيم گرديد كه آخرين بار قسمت‌هاى مختلف آن را به يكديگر متصل كردند و آن را در محفظه‌اى نقره‌اى قرار دادند . در حال حاضر تنها به آن اندازه كه براى بوسيدن و استلام لازم است ، جاى گذاشته‌اند .\r\nدر بسيارى از روايات آمده است كه حجرالأسود از سنگ‌هاى بهشتى است و همراه آدم عليه السلام به زمين فرود آمد . « 1 »\r\nدر نقلى از ابن‌عباس آمده است كه اگر كسى با رسول‌خدا صلى الله عليه و آله بيعت نكرد و سپس حجرالاسود را استلام نمود ، با خدا و رسول صلى الله عليه و آله بيعت كرده است .\r\nهمچنين در روايات آمده است كه اين سنگ در آغاز سفيد بود ، اما گناهانى كه فرزندان آدم انجام دادند ، سبب سياه شدن آن گرديد . « 2 »\r\nاز رسول خدا صلى الله عليه و آله نقل شده است كه فرمود :\r\n« فاللّه تعالى يُحْييه يَوْم القيامة ، له عَينان يُبْصر بهما ، و لسانٌ يَنطق فيَشهد على مَنِ اسْتَلَمه . »\r\n« خداوند در روز قيامت ، حجر الاسود را زنده مىكند ، در حالى كه دو چشم بينا و زبانى گويا دارد و شهادت مىدهد كه چه كسى آن را استلام كرده است . »\r\nهمچنين از رسول خدا صلى الله عليه و آله نقل شده است كه فرمود : « الحجر يمين اللَّه فى أرضه ، فمن مسحه ، مسح يداللَّه » « 3 » ؛ « حجرالاسود ، دست خداوند در روى زمين است ، كسى كه آن را مسح كند ، دست خدا را مسح كرده است . »\r\nامام صادق عليه السلام فرمود : در صورتى كه كسى در اطراف حجر نبود و به راحتى امكان استلام و بوسيدن بود ، آن را ببوسيد و در وقت ازدحام ، از دور ، بر او تكبير بگوييد . « 4 »\r\n\r\n\r\n","description":"","footnote":"\r\n( 1 ) كافى ، ج 4 ، ص 184\r\n( 2 ) كافى ، ج 4 ، ص 190\r\n( 3 ) الحج و العمرة فى الكتاب و السنه ، ص 102\r\n( 4 ) نك : كافى ، ج 4 ، ص 404 ؛ التهذيب ، ج 5 ، ص 103\r\n","page_name":" 94 ","page_number":94},
  {"content":"\r\n\r\nهمچنين حضرتش فرمود : از جمله چيزهايى كه از زنان برداشته شده است ، يكى هم استلام حجر الاسود است . « 1 »\r\nروزى عمر در حالى كه حجر را مىبوسيد ، مىگفت : « تو را تنها به خاطر آن كه رسول‌خدا صلى الله عليه و آله مىبوسيد ، مىبوسم ، و گرنه مىدانم كه تو سنگى بيش نيستى و نفع و ضررى ندارى ! »\r\nاميرمؤمنان على عليه السلام فرمود : حجر ، هم سود دارد و هم زيان ، « فهذا يشهد للمؤمن بالوفاء و يشهد على الكافر بالجُحود . » ؛ « 2 » « اين سنگ وفاى مؤمن را نشان مىدهد و انكار كافر را . »\r\nدر سال 317 قمرى يكى از فرقه‌هاى منسوب به اسماعيليان كه به « قرامطه » شهرت داشت ، حجرالأسود را از كنار كعبه برداشت و به احساء برد . اين گروه به مدت 22 سال - چهار روز كم - تا سال 339 هجرى سنگ را در آنجا نگاه داشتند و سپس در عيد قربان همين سال ، آن را به جاى نخست باز گرداندند . « 3 » پس از آن ، طى سال‌هاى پياپى ، حجر الاسود به طور عمد يا غير عمد از جاى خود كنده شد و هر بار اجزايى از آن خرد و جدا گرديد . هر بار اين اجزا به هم چسبانده شد و همان گونه كه گذشت ، اكنون مجموعهء آن در هاله‌اى از نقره قرار داده شده است .\r\nحجرالأسود برديوار كعبه درارتفاع 5 / 1 مترى زمين قرار دارد . استلام و بوسيدن آن سفارش شده و در نقل‌ها آمده است كه رسول اللَّه صلى الله عليه و آله مقيّد به استلام و بوسيدن آن بوده است .\r\nگفتنى است حجرالأسود آغاز و پايان طواف بوده و برابر آن سنگ سياهى روى زمين ( تا انتهاى مسجد ) كشيده شده است . به علاوه ، چراغى سبز رنگ بر ديوار مسجد\r\n\r\n\r\n","description":"","footnote":"\r\n( 1 ) من لا يحضره الفقيه ، ج 2 ، ص 326\r\n( 2 ) نك : شرح الأخبار قاضى نعمان ، ج 2 ، ص 317\r\n( 3 ) - شرح اين واقعه با عنوان « فتنهء قرامطه در مكه » در فصلنامهء « ميقات حج » شمارهء پنجم به قلم آقاىيعقوب جعفرى چاپ شده است .\r\n","page_name":" 95 ","page_number":95},
  {"content":"\r\n\r\nبرابر حجرالأسود نصب شده تا راهنماى طواف كنندگان باشد . « 1 »\r\nمُلْتَزَم\r\nقسمتى از ديوار و پايين ديوار كعبه را ، كه در يك سوى آن حجرالأسود و در سوى ديگرش باب كعبه قرار دارد ، « ملتزم » مىنامند . اين محل را از آن روى ملتزم مىنامندكه مردم درآن قسمت مىايستند وبه‌ديوارملتزم شده ، مىچسبند و دعا مىخوانند .\r\nدر روايتى آمده است كه رسول خدا صلى الله عليه و آله صورت و دست‌هاى خود را روى اين قسمت از ديوار قرار مىداد . همچنين ، از رسول خدا صلى الله عليه و آله نقل شده است كه فرمود : ملتزم ، محلى است كه دعا در آنجا پذيرفته مىشود و بنده‌اى نيست كه در آنجا خدا را بخواند و خداوند دعايش را اجابت نكند . « 2 » يكى از كارهايى كه در اينجا انجام مىشود ، آن است كه بنده دست را بر ديوار اين بخش گذاشته ، و به گناهان خود اعتراف كند . امام صادق فرمودند : « فإنّ هذا مكانٌ لم يقرّ عبدٌ لربّه بذنوبه ثمّ اسْتغفراللَّه الّا غَفَر اللَّه له » ؛ « هيچ بنده‌اى در اينجا اعتراف به گناهانش نمىكند ، و طلب استغفار نمىنمايد ، جز آن كه خداوند او را مىبخشد . » « 3 »\r\nمستجار\r\nمقابل ملتزم ، در سوى ديگرِ كعبه ، ديوار كنار ركن يمانى را « مستجار » مىنامند .\r\n« جار » به معناى همسايه و « مستجار » ، به معناى پناه بردن به همجوار و به صورت كلىتر\r\n\r\n\r\n","description":"","footnote":"\r\n( 1 ) از رخدادهاى شگفت زمان ما ، يكى آن بود كه اول محرم سال 1400 شخصى در كنار كعبه و زير حجر الاسود اعلام كرد كه مهدى موعود است . آن شب و روز بعد ، عده‌اى كه از قبل همراهش بوده و مسلح در مسجد آمده بودند ؛ با او بيعت كردند و پس از يك درگيرى مفصل ، دولت سعودى آنان را از ميان برد . گزارش آيت الله فيض گيلانى را كه آن شب را در مسجد الحرام بوده است ، بنگريد در : كيهان سال 1364 ش ، بخش خاطرات ، ص 20 پس از آن تعداد زيادى كتاب در كشور سعودى در بارهء چگونگى اعتقاد اهل سنت به ظهور مهدى نوشته شد .\r\n( 2 ) الفردوس ، ج 4 ، ص 94 ؛ الحج و العمرة فى الكتاب و السنه ، ص 109\r\n( 3 ) كافى ، ج 4 ، ص 410\r\n","page_name":" 96 ","page_number":96},
  {"content":"\r\n\r\n« پناه بردن » است .\r\nزمانى كه خانهء كعبه دو در داشت ، درِ ديگر آن در كنار مستجار بود كه مسدود شد .\r\nاينجا نيز از مكان‌هاى استجابت دعا است و محلى است كه مردم به آنجا پناهنده مىشوند به همين دليل بدانجا مستجار گفته مىشود . « 1 » محل ورود فاطمهء بنت اسد در كعبه ، براى تولد امام على عليه السلام همين بخش از ديوار كعبه بوده است .\r\nحطيم\r\nاز مكان‌هاى محترم در مسجدالحرام ، در كنار كعبه ، حطيم است و مردم در اين قسمت براى دعا جمع مىشوند و به يكديگر فشار مىآورند . « 2 » اين كه آيا حطيم تنها همان محدودهء كنار حجر الأسود و باب كعبه را شامل مىشود يا وسعت بيشترى دارد ، اختلاف است . در روايتى از امام صادق عليه السلام ، تنها همين موضع را حطيم مىنامند . « 3 » چنان كه شيخ صدوق نيز آورده است كه حطيم فاصلهء ميان درِ كعبه و حجر الاسود را گويند ، جايى كه خداوند توبهء آدم را پذيرفت . « 4 »\r\nبه تعريف ديگر ، حطيم قسمتى از سطح مسجد الحرام است كه از حجر الاسود آغاز مىشود و به سمت اصل چاه زمزم - نه مدخل ورودى آن - و از آنجا تا مقام ابراهيم و پس از آن تا حجر اسماعيل ادامه مىيابد . اين محدوده را تا ديوار كعبه « حطيم » مىنامند . « 5 » در تعريف ديگر ، حطيم محدودهء داخلى حِجْر اسماعيل است .\r\nحطيم از آغاز مورد توجه مسلمانان بوده و مردم براى استغاثه و دعا در آنجا جمع مىشوند . خواندن نماز در اين قسمت فضيلت بسيار دارد و سفارش شده است .\r\nدر ميانهء ضلعى كه درِ كعبه در آن است ، در روى زمين و كنار ديوار كعبه ، حفره‌اى\r\n\r\n\r\n","description":"","footnote":"\r\n( 1 ) نك : جواهر ، ج 19 ، صص 353 - 356\r\n( 2 ) علل الشرايع ، ص 400\r\n( 3 ) علل الشرايع ، ص 400 ؛ كافى ، ج 4 ، ص 194\r\n( 4 ) من لا يحضره الفقيه ، ج 2 ، ص 209\r\n( 5 ) التاريخ القويم ، ج 4 ، ص 156 ، به نقل از ازرقى .\r\n","page_name":" 97 ","page_number":97},
  {"content":"\r\n\r\nوجود داشت كه گفته‌اند محل قبلى مقام ابراهيم بوده است . همچنين در بارهء اين محل ، گفته‌اند كه رسول خدا صلى الله عليه و آله در آنجا به نماز ايستاده است . در سال 1377 اين حفره را به دليل ازدحام جمعيت براى اقامهء نماز ، پر كرده و با سنگ محل آن را مشخص ساختند ، اين حفره را « معجن » مىنامند ، جايى كه ملاط براى بناى كعبه درست مىكرده‌اند .\r\nحِجْر اسماعيل\r\nدر فاصلهء ميان ركن عراقى و شامى ، ديوارى است با ارتفاع 30 / 1 متر كه قوسى شكل بوده و حجر اسماعيل ناميده مىشود . حجر اسماعيل يادگار زمان ابراهيم و اسماعيل عليهما السلام و مدّت زمانى پس از بناى كعبه مىباشد . بنابر اين ، قدمت و پيشينهء آن به زمان بناى كعبه به دست ابراهيم عليه السلام مىرسد .\r\nنقل‌هاى تاريخى حكايت از آن دارد كه اسماعيل عليه السلام در همين قسمت زندگى مىكرد و خيمه‌گاه او در اين سوى بوده است . مادرش هاجر نيز با وى در همين جا مىزيست و پس از رحلت ، در حجر دفن شد . از امام صادق عليه السلام نقل شده است كه فرمود :\r\n« الْحِجْرُ بَيْتُ إِسْمَاعِيلَ وَ فِيهِ قَبْرُ هَاجَرَ وَ قَبْرُ إِسْمَاعِيلَ » ؛ « 1 » « حجر ، خانهء اسماعيل و محل دفن هاجر و اسماعيل است . »\r\nاز آنجا كه حجر اسماعيل داخل در مطاف است ، مىتواند نشانه‌اى بر عظمت آن باشد . در برخى از روايات آمده است كه پيامبران زيادى در اينجا مدفون شده‌اند . در اصل ، حجر اسماعيل جزئى از كعبه به شمار مىآيد .\r\nگويا براى نخستين بار ، منصور عباسى حجر اسماعيل را با سنگ‌هاى سفيد پوشانيد . پس از آن در دورهء مهدى و نيز هارون عباسى اين سنگ ها تعويض و نو شد .\r\nناودان طلا نيز كه بر بام كعبه نصب شده ، به سمت حِجر اسماعيل است . « 2 »\r\n\r\n\r\n","description":"","footnote":"\r\n( 1 ) كافى ، ج 4 ، ص 210\r\n( 2 ) - در بارهء حجر اسماعيل بنگريد به مقاله‌اى با همين عنوان از محمدامين پورامينى در فصلنامه « ميقات حج » ، ش 8 ، صص 116 - 102 و ش 9 ، صص 130 - 107\r\n","page_name":" 98 ","page_number":98},
  {"content":"\r\n\r\nمقام ابراهيم عليه السلام\r\nازديگر نقاطمقدس مسجدالحرام ، مقام ابراهيم است . اين مقام ، يكى از شعائر الهى خوانده مىشود وخداوند دربارهء آن فرموده است :  وَ اتَّخِذُوا مِنْ مَقامِ إِبْراهِيمَ مُصَلًّى  « 1 »  . \r\nاين مكان مربوط به زمانى است كه ابراهيم عليه السلام ديوارهاى كعبه را بالا مىبرد ؛ آنگاه كه‌ديوار بالا رفت ، به‌حدى كه‌دست بدان نمى رسيد ، سنگى آوردند و ابراهيم عليه السلام بر روى آن ايستاد و سنگ‌ها را از دست اسماعيل عليه السلام گرفت و ديوار كعبه را بالا برد . در روايات ديگرى آمده است كه ابراهيم عليه السلام بر روى اين سنگ ايستاد و مردم را به حج فرا خواند .\r\nبرروى اين سنگ ، اثر پاى ابراهيم عليه السلام مشخص است اما اثرى از انگشتان آن حضرت نيست .\r\n Trk 021 \r\nاين سنگ به شكل تقريبىِ مربع با طول و عرض 40 سانتى متر و ارتفاع تقريبى 50 سانتى متر است . رنگ آن ، رنگى ميانهء زرد و قرمزى متمايل به سفيد است . از زمان مهدى عباسى بدين سو ، اين سنگ با طلا پوشانده شد و در محفظه‌اى قرار گرفت تا صدمه‌اى نبيند .\r\nدر گذشته ، بر روى اين محل ، بنايى بزرگ از آجر و سنگ و چوب بنا شده بود كه اطراف آن را با آيات قرآن مزيّن كرده بودند . از آنجا كه اين قبّه قسمتى از مسجد را به خود اختصاص داده و از فضاى مطاف كاسته بود ، به تدريج از انتقال آن به محلى ديگر در مسجد الحرام سخن به ميان آمد .\r\nگفتنى است بنا به برخى از\r\n\r\n\r\n","description":"","footnote":"\r\n( 1 ) - بقره : 125\r\n","page_name":" 99 ","page_number":99},
  {"content":"\r\n\r\nاقوال ، مقام‌ابراهيم تا فتح‌مكه داخل‌كعبه بوده و پس از فتح ، رسول خدا صلى الله عليه و آله آن را درآورد و كنار كعبه ، نزديك در نصب كرد . زمانى كه آيهء  وَ اتَّخِذُوا مِنْ مَقامِ إِبْراهِيمَ مُصَلًّى  نازل شد ، آن حضرت دستور داد تا مقام را جايى كه اكنون قرار گرفته انتقال دهند . « 1 » نقل‌هاى ديگر حاكى است كه تا زمان خليفهء دوم به كعبه چسبيده بوده و وى آن را به اين محل منتقل كرده است . اين نقل‌هاى متفاوت ، زمينهء نظريهء تغيير محل مقام را فراهم كرد .\r\n Trk 022 \r\nموقعيت جغرافيايى كشورها نسبت به كعبه\r\n\r\n\r\n","description":"","footnote":"\r\n( 1 ) . التاريخ القويم ، ج 4 ، ص 43\r\n","page_name":" 100 ","page_number":100},
  {"content":"\r\n\r\nدر بارهء انتقال مقام به نقطهء ديگر مسجد ، در حوالى سال‌هاى 1377 تا 1380 قمرى ، بحث‌هاى زيادى ميان علماى اهل سنت صورت گرفت . ابتدا قرار بود كه مقام به مقصوره‌اى كه در نزديكى باب بنى شيبه ساخته شد ، منتقل شود ؛ اما به دليل مخالفت عمومى علماى اسلامى در ساير نقاط با اين اقدام و تأكيد بر ابقاى آن در محل قبلى - والبته در مقصورهء فلزى موجود - دولت سعودى پذيرفت تا آن را در بناى كوچكترى كه امروزه موجود است ، قرار دهد . « 1 » مقصورهء جديد در 18 رجب سال 1387 هجرى قمرى نصب شد و گويا اندكى بعد مقصوره‌اى به همان صورت ، با طراحى نوينى ساخته و نصب شد . مقصورهء قبلى در موزه حرم در مكه مكرمه نگاهدارى مىشود . اين هم افزودنى است كه ايرانيان برابر مقام ابراهيم به سوى كعبه نماز مىخوانند ؛ يعنى جهت جغرافيايى ايران به سمت قبله ، در زاويه ميان حجر الاسود و ركن عراقى است .\r\n\r\nزَمْزَم\r\nچاه زمزم ، از ديگر آثار مسجدالحرام است كه با نامهاى چاه اسماعيل ، حَفيرة عبدالمطّلب ، شفاء سُقْم ، عافيه ، مَيْمونه ، طُعْم ، بَركة ، بَرّة و . . . شناخته مىشود . اين چاه در قسمت شرقى مسجدالحرام قرار دارد و همانند ديگر مشاهد حج ، از آثار ابراهيم ، اسماعيل و هاجر است . در روايات اسلامى آمده است : پس از آنكه ابراهيم عليه السلام ، همسر و فرزندش را ترك كرد ، تشنگى بر آنها چيره شد و خداوند به وسيلهء جبرئيل ، چاه زمزم را براى حفظ جان اسماعيل عليه السلام و هاجر پديد آورد . بدين صورت ، چاه زمزم آيتى از آيات الهى است .\r\nاين چاه در آغاز ، منبع تأمين آب مكه بود و پس از آن چاه‌هاى ديگرى در مكه و اطراف آن ايجاد شد . عرب‌ها براى اين چاه تقدّس بسيار قائل بودند و حتى مىگويند كه ساسان بن بابكان جدّ سلسلهء ساسانى نيز از اين چاه آب نوشيده است ! اين را نشانى از آن دانسته‌اند كه ايرانيان هم براى زمزم حرمتى قائل بوده‌اند .\r\n\r\n\r\n","description":"","footnote":"\r\n( 1 ) التاريخ القويم ، ج 4 ، ص 52\r\n","page_name":" 101 ","page_number":101},
  {"content":"\r\n\r\n Trk 023 \r\nنقشهء زمزم ص 86 يك صفحه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nوجود اين چاه و اهميت آن براى مردم مكه سبب شده بود تا در قريش منصب « سقايت » به وجود آيد . اين منصب در اوان ظهور اسلام ، در دست عباس عموى پيامبر صلى الله عليه و آله بود . گفته شده كه در جاهليت مدت زمانى اين چاه پر شده بود و عبدالمطّلب آن را از نو گشود . از آن زمان تا به امروز اين چاه مورد استفاده قرار مىگيرد ، گرچه آب آن ، كم و زياد مىشود .\r\n Trk 024 \r\nنرده مدخل چاه زمزم كه در موزه حرم نگهدارى مىشود .\r\nدر روايات اهل بيت عليهم السلام ، نوشيدن از آب زمزم سفارش شده و همهء مسلمانان به متبرك بودن آن باور دارند . امام على عليه السلام فرمود : « مَاءُ زَمْزَمَ خَيْرُ مَاءٍ عَلَى وَجْهِ الْأَرْضِ » ؛ « 1 » « آب زمزم ، بهترين آب روى زمين است . » « 2 » روايات موجود نشان مىدهد كه پيامبر صلى الله عليه و آله و امامان عليهم السلام به طور معمول بعد از طواف ، از آب زمزم استفاده مىكردند .\r\nاكنون برخى از شركت‌هاى عمرانى يا خدماتى در كشور سعودى ، ظرف‌هايى از\r\n\r\n\r\n","description":"","footnote":"\r\n( 1 ) كافى ، ج 6 ، ص 386\r\n( 2 ) المحاسن ، ج 2 ، ص 399 ، ش 2394\r\n","page_name":" 103 ","page_number":103},
  {"content":"\r\n\r\nآب زمزم را به عنوان هديه در اختيار حجاج قرار مىدهند .\r\nهنگامى كه بنى عباس سقايت را حق خانوادگى خويش مىدانستند ، قبّه‌اى بر روى زمزم ساخته بودند كه قرن‌ها برپا بود و پيوسته بازسازى مىشد . در طرح توسعه‌اى كه در عهد سعودىها به اجرا در آمد ، به هنگام تخريب قبّهء مقام ابراهيم ، ساختمان چاه زمزم هم خراب شد و تنها پلكانى براى رفتن به زيرزمين و استفادهء از آب ساخته شد . و همچنين آب زمزم به وسيلهء لوله‌كشى به خارج از مسجدالحرام انتقال داده شد . « 1 » در حال حاضر ، مركز تجمع اين آب ، تصفيه و تلفيق آن با آبهاى ديگر در يك مجتمع بزرگى در منطقهء كُدَى انجام مىشود و از آنجا با ماشين يا لوله كشى به نقاط ديگر انتقال داده مىشود .\r\n\r\nدرهاى مسجد\r\nمسجد الحرام در گذر تاريخ و در توسعه هايى كه صورت گرفت ، داراى درهاى بسيارى شد كه برخى از آنها ، در هر دوره ، نامى ويژه به خود گرفت . در حال حاضر ، مسجد شمار فراوانى درِ كوچك و بزرگ دارد . درهاى كوچك اغلب در طرف مسعى است كه نام‌هاى آنها عبارت است از : « باب بنى شيبه » ، « باب السلام » ، « باب على » ، « باب النبى » ، « باب العباس » و در دو سوى اين درها ، باب مروه در برابر مروه و باب صفا در برابر صفا است . گفتنى است كه باب بنى شيبه از اعتبار خاصى برخوردار بوده است ؛ زيرا پس از سقوط هُبَل از بام كعبه ، آن را در كنار اين در دفن كردند و بنابراين ، رفت و شد موحّدان در اينجا ، به معناى كوبيدن بيشتر شرك و بت پرستى است . استحباب ورود از اين در به مسجد به همين دليل است . « 2 »\r\nدر سمت شمالى مسجد ، افزون بر درهاى متعدد ، مهم‌ترين درى كه در امتداد كوه\r\n\r\n\r\n","description":"","footnote":"\r\n( 1 ) - دربارهء زمزم نك : مقالهء « زمزمهء زمزم » از سيدعلى قاضى عسكر ، فصلنامه « ميقات حج » ش 10 ، صص 105 - 84 و مقالهء « چاه زمزم » در همين فصلنامه ، ش 5 ، صص 148 - 137\r\n( 2 ) . من لا يحضره الفقيه ، ج 2 ، ص 238 ، ش 2292\r\n","page_name":" 104 ","page_number":104},
  {"content":"\r\n\r\nمروه قرار دارد « باب الفتح » است كه ورودى آن بسيار بزرگ مىباشد . اين همان است كه رسول خدا صلى الله عليه و آله در فتح مكه ( 20 رمضان سال هشتم هجرت ) از آن وارد گرديد .\r\nدر سمت غرب ، مهم‌ترين در ، « باب فهد » است ؛ زيرا افزايش جديد مسجد در اين قسمت ، افزايشى است كه در دورهء فهد صورت گرفته است .\r\nدر سمت شمال مسجد ، دو در بزرگ عبارت است از باب اجياد و باب ملك عبدالعزيز .\r\n\r\nمَسْعى\r\nمسعى ، ميان كوه صفا و مروه است كه حاجيان بايد در آنجا به سعى بپردازند .\r\nسعىاز اعمال اصلى عمره و حج است و خداوند در قرآن از صفا و مروه به عنوان شعائراللَّه ياد مىكند . خداوند در قرآن كريم از صفا و مروه اين گونه ياد كرده است :  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ  « 1 »\r\nامام صادق عليه السلام فرمودند : « مَا مِنْ بُقْعَةٍ أَحَبَّ إِلَى اللَّهِ مِنَ الْمَسْعَى لِأَنَّهُ يُذِلُّ فِيهَا كُلَّ جَبَّارٍ » ؛ « 2 » « هيچ بقعه‌اى در روى زمين دوست داشتنىتر از مسعى نيست ، چرا كه هر زورگويى در آنجا تحقير مىشود . »\r\nصفا و مروه دو كوه كوچكى است كه در دامن كوه ابوقبيس و كوه قعيقعان قرار دارد و امروزه خيابان‌ها و بناهاى جديد آنها را از يكديگر جدا كرده است . كوه صفا در قسمت جنوبى مسجدالحرام و كوه مروه در ناحيهء شمال شرقى آن قرار دارد .\r\nپيش از توسعهء جديد در مسجد الحرام ، ميان مسعى و مسجد الحرام فاصله‌اى وجود داشته و حتى بازارى برپا بوده است . اما در توسعهء مسجد ، محدودهء مسجد تا\r\n\r\n\r\n","description":"","footnote":"\r\n( 1 ) بقره : 158 ، صفا و مروه از شعائر الهى است ، چون كسى حج يا عمره بگزارد بر او گناهى نيست كه ميان آن دو را بپيمايد و هر كس به دلخواه كار خيرى بجا آورد همانا خداوند قدردان و داناست .\r\n( 2 ) كافى ، ج 4 ، ص 434\r\n","page_name":" 105 ","page_number":105},
  {"content":"\r\n\r\nمسعى امتداد يافت و در روزگار ما ، حد غربى مسعى به سمت مسجد آخرين حدّ مسجد الحرام به حساب مىآيد . طبعا ديوار كوتاه و پهن ميان مسجد الحرام و مسعى ، مانند خود مسعى ، جزو مسجد نيست .\r\n trk 025 \r\nمسعى از بيرون\r\nسعى ميان صفا و مروه ، همانند ديگر مشاهد حج ، يادگار اسماعيل و هاجر است .\r\nدر روايات آمده است : زمانى كه هاجر در جستجوى آب بود ، هفت بار ميان كوه صفا و مروه رفت و برگشت . اين يك سنت ابراهيمى بود كه حتى در جاهليت نيز سعى ميان صفا و مروه جزو مراسم حج به شمار مىآمد ؛ جز آنكه بتى در اين سو و بتى در سوى ديگر قرار داشت و وقتى سعى كنندگان به بت‌ها مىرسيدند ، آنها را استلام مىكردند .\r\nتصور مردمان جاهليت بر اين بود كه اين دو بت با نام‌هاى اساف و نائله ، زن و مرد زناكارى بوده‌اند كه تبديل به سنگ شده‌اند ! اسلام يادگار هاجر را نگاه داشت و آنچه را مشركان بر آن افزوده بودند ، به دور ريخت .\r\nمسعى در اين زمان به دو قسمت رفت و برگشت تقسيم شده و نخستين بار در\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسال 1345 ش . سنگفرش شد تا غبار آن سعى كنندگان و صاحبان مغازه‌هاى اطراف را آزار ندهد . پس از آن ، در زمان ملك سعود ديوارهاى آن را سيمان كردند و به مرور با تعميراتى كه در سال‌هاى نخست قرن پانزدهم هجرى در آن صورت گرفت ، به شكل فعلى درآمد . الحاق فضاى بيرون‌مسعى و سنگفرش آن براى اقامهء نماز ، از اقداماتى است كه در دورهء فهد انجام شد . بخشى از اين فضا ، محل كوه ابوقبيس است كه از جاى برداشته شد و بخش مهم‌تر آن ، فضاى شعب ابىطالب است كه به مرور محل مسكونى گرديد و در اين اواخر به خيابان و مغازه تبديل شد و اخيراً به صورت يك ميدان باز با سنگفرش سفيد براى نمازگزاران درآمده است .\r\nگفتنى است كه طول مسعى 5 / 394 و عرض آن 20 متر است . ارتفاع طبقهء اول 12 و ارتفاع طبقهء فوقانى آن 9 متر است . شيعيان ، همانگونه كه در طبقه دوم و سوم مسجدالحرام به طواف نمىپردازند ، در طبقهء دوم مسعى نيز سعى نمىكنند .\r\nدر ميانِ مسير رفت و برگشت طبقهء نخست ، مسيرى را با دو ديوارهء كوتاه سنگى از بقيه راه جدا كرده‌اند . در اين مسير ، افرادى را كه از راه رفتن عاجزند ، با چرخ حركت مىدهند .\r\nمسعى مجموعاً هيجده در دارد كه بيرون مسعى را به داخل مسعى و از آنجا به داخل حرم متصل مىكند . برخى از اين درها ، با پل از روى مسعى به داخل مسجد منتهى مىشود كه عرب‌ها به آنها عبّاره مىگويند . مجارى زير زمينى نسبتا بزرگى در كنارهء مسعى تعبيه شده تا به هنگام سيل ، آب را به جهات ديگر هدايت كند و مسعى آسيب نبيند .\r\nبخشى از كوه صفا همچنان باقى مانده است و سعى كنندگان هنگام رسيدن به كوه ، پاى خود را به آن مىزنند گرچه چنين كارى لازم نيست ؛ زيرا كه بخشى از سنگفرش ، روى كوه است و نيازى نيست كه پاى سعى كننده به سنگ كوه برسد .\r\nتا سال 1374 شمسى ( 1416 ق . ) بخشى از كوه مروه برجاى مانده بود ؛ اما در اين سال ، به هدف گسترش محدودهء دور زدن سعى كنندگان و براى راحتى آنان ، قسمت\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nباقىمانده را برداشتند و در انتهاى آن ، درى به بيرون گشودند . اما بخش عمده‌اى از كوه صفا همچنان برقرار مانده و زائران براى قرائت قرآن بر آن مىنشينند . طبعا بخشى از آن هم سنگفرش شده و براى سعى ، نياز به بالارفتن بر بخشى از كوه كه آشكار است ، نيست . « 1 »\r\n\r\nمقامات چهارگانه در مسجد الحرام\r\nتصويرهاى قديمى مسجد الحرام نشان مىدهد كه در داخل مسجد ، در چهار نقطه ، مقصوره‌هاى كوچكى وجود داشته كه امام جماعت زير آنها مىايستاده و نماز مىخوانده است . در واقع از قرن پنجم هجرى يا بعد از آن ، زمانى كه پيروان اهل سنت هر كدام پشت سر امام خود نماز مىخواندند ، در مسجد الحرام ، چهار مكان براى چهار امام حنفى ، شافعى ، مالكى و حنبلى ايجاد شد كه نماز جماعت را در آنجا مىخواندند و مقلدين امام هر مذهب ، پشت سر امام جماعت مذهب خود نماز مىگزاردند . در نماز مغرب ، همه همزمان نماز را شروع مىكردند ؛ اما در برخى وقت‌هاى ديگر ، به ترتيب شافعى ، مالكى ، حنبلى و سپس حنفى نماز را اقامه مىكردند . « 2 »\r\nدر دوره‌هايى از تاريخ كه شيعيان زيدى بر امور مسجد الحرام مسلط بودند ، امام زيديه نيز نماز را به جماعت مىخوانده است ؛ گفتنى است كه در برخى از دوران‌ها ، مذهب حنبلى ، امامى در مسجد نداشته است .\r\nمقام حنفى ، به دليل رسميت مذهب حنفى براى دولت عثمانى ، از مهم‌ترين مقام‌ها بوده و در برابر ناودان طلا قرار داشته است . مقام شافعى ابتدا در پشت مقام ابراهيم بوده و سپس به بالاى بنايى كه بر فراز زمزم قرار داشت ، انتقال يافته است .\r\n\r\n\r\n","description":"","footnote":"\r\n( 1 ) دربارهء كوه صفا و مروه ، نك : مقالهء « صفا و مروه » از سيدعلى قاضى عسكر در فصلنامهء « ميقات حج » ، ش 9 ، صص 106 - 88\r\n( 2 ) التاريخ القويم ، ج 5 ، ص 328\r\n","page_name":" 108 ","page_number":108},
  {"content":"\r\n\r\nدر دورهء سعودى ، اين چهار مقام به مرور تخريب شد و همهء سنيان پشت سر يك امام ، كه از طرف دولت سعودى معين مىشود ، نماز مىخوانند . كردى نوشته است كه اين اقدام از زمان روى كار آمدن عبدالعزيز رواج يافت . « 1 » اما تخريب مقام‌ها ، از سال 1377 هجرى آغاز شد .\r\n\r\n\r\n","description":"","footnote":"\r\n( 1 ) التاريخ القويم ، ج 5 ، ص 328\r\n","page_name":" 109 ","page_number":109},
  {"content":"\r\n\r\n\r\n5 مساجد مكّه\r\n\r\nمقدمه در باب مساجد و اماكن متبرك\r\nپيش از آن كه به شرح مساجد متبرك و تاريخى مكه بپردازيم ، نكته‌اى دربارهء « مسجد » و « تبرّك » بيان مىكنيم :\r\nزمانى كه رسول خدا صلى الله عليه و آله نخستين بار در قبا مسجدى بنا كرد و پس از آن در مركز مدينه مسجدالنبى صلى الله عليه و آله را ساخت ، مسلمانان به دليل آن كه رسول خدا صلى الله عليه و آله در اين مساجد نماز گزارده‌اند ، به جايگاه نماز آن حضرت توجه و اعتناى كامل داشتند . پس از آن ، هر قبيله‌اى وقتى ارادهء ساختن مسجدى را داشت ، از آن حضرت دعوت مىكرد تا در محلى از محدودهء قبيلهء آنان نماز بخواند . پس از آن ، قبيلهء مزبور همان نقطه را به عنوان مكانى متبرّك مسجد مىكردند . حتى خانه‌هايى كه به دليلى رسول خدا صلى الله عليه و آله در آنها نمازگزارده بودند براى مسلمانان به عنوان محلّى متبرك شناخته شد و مورّخان و محدثان ، كوشيدند تا فهرست كاملى از مكان‌هايى كه رسول خدا صلى الله عليه و آله نماز خوانده ، به دست آورند . اين كار دشوارى نبود ؛ زيرا از ابتدا ، تقريباً تمامى اين مكان‌ها به صورت مسجد در آمده بود .\r\nجالب است بدانيم كه در صدر اسلام ، كسانى از زائران ، در زيارت از مسجد قبا ، درست همان كوچه‌ها و راههايى را طى مىكردند كه رسول خدا صلى الله عليه و آله پيموده بود . « 1 »\r\n\r\n\r\n","description":"","footnote":"\r\n( 1 ) - تاريخ المدينةالمنوّره ، ج 1 ، ص 57\r\n","page_name":" 110 ","page_number":110},
  {"content":"\r\n\r\nصحابه و تابعين نيز كوشيدند تا فهرست محل‌هايى را كه رسول خدا صلى الله عليه و آله قدم در آنجا گذاشته بود ثبت كنند . فاكهى در قرن سوم ، با اتكا به دانشى كه از صحابه و تابعين به يادگار مانده بوده ، فهرستى از اين اماكن را با عنوان المواضع التى دخلها رسول اللَّه صلى الله عليه و آله در كتاب خود آورده است . « 1 »\r\nاكنون به شرح مساجد متبرك و تاريخى مكه مىپردازيم و در بخش بعد ، مساجد متبرّك مدينه را مىشناسانيم :\r\n\r\nمسجد الجن\r\nمسجد جن از مساجد كهن و شناخته شدهء مكه است . اين مسجد در پايين كوه حجون ، به سمت حرم ، حدود پنجاه متر پس از پل حجون و در حاشيه قبرستان حجون واقع است . خيابان كوچكى در كنار و غرب اين مسجد با نام « شارع مسجدالجن » وجود دارد كه هنوز تابلوى قديمى آن بر ديوار نصب است . شرق آن نيز خيابان مسجدالحرام است و مسجد جن تقريباً در محلّ تلاقى اين دو خيابان واقع شده است .\r\nاز نامهاى ديگر اين مسجد ، « مسجد الحَرَس » است . اين نام به نقل از ازرقى است و از آن بابت است كه صاحب الحَرَس كه در مكه گشت شبانه داشته ، به اين نقطه مىآمده و در آنجا با عُرفا - چهره‌هاى شناخته شده و برگزيدهء قبايل - و حُرّاس ديگر از شِعْب عامر و ثنية المدنيين ديدار مىكرده است .\r\nنامگذارى آن به مسجد جن ، بنا به نقل برخى از روايات ، به سورهء جن مربوط مىشود . خداوند در اين سوره فرموده است كه جن‌ّها آيات الهى را شنيدند و به آنها ايمان آوردند . « 2 » گويا اين آيات در محلى كه به نام مسجد جن شهرت دارد ، نازل شده است . برخى ناميده شدن آن را به « مسجدالبيعه » به دليل بيعت جن با آن حضرت\r\n\r\n\r\n","description":"","footnote":"\r\n( 1 ) - فاكهى ، اخبار مكه ، ج 4 ، ص 91\r\n( 2 ) - جن : 1 و 2\r\n","page_name":" 111 ","page_number":111},
  {"content":"\r\n\r\nدانسته‌اند .\r\n Trk 026 \r\nمسجد الجن در بازسازى جديد\r\nبرخى روايات تاريخى به اين نكته اشاره دارد كه رسول خدا صلى الله عليه و آله محل مسجد را براى عبداللَّه‌بن مسعود مشخص و معين كرد .\r\nاز تاريخ بناى اوليهء اين مسجد اطلاعى در دست نيست ، اما مىدانيم كه مسجد در قرن دوم و پس از آن سرِ پا بوده ، به همين نام شناخته مىشده و مورّخان در طول قرون مختلف از آن ياد كرده‌اند . محل فعلى مسجد ، در محلّ قبلى آن است و در بازسازى جديد مساحت آن به 600 متر مربع رسيده است . بناى مسجد محكم است و مناره‌اى در ركن شمال شرقى دارد . گفتنى است كه مسجد ياد شده ، از سال 1420 بار ديگر تخريب و بازسازى شده است .\r\n\r\nمسجد الاجابه\r\nاين مسجد پايين‌تر از ميدان معابده ، در ابتداى شارع ابطح ، در طريق مسجدالحرام و در ابتداى شارع الاجابه است . ادامهء مسير فعلى از سر شارع الاجابه ، به ثنيهء اذاخر مىرسد كه محل ورود رسول خدا صلى الله عليه و آله به مكه به هنگام فتح مكه در رمضان سال هشتم\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nهجرت است . اين ثنيّه ، مُشْرف بر باغ خرمان بوده كه اكنون شهردارى مكه را در آنجا ساخته‌اند .\r\nفاكهى در قرن دوم از اين مسجد ياد كرده و مىگويد آن مسجد در آغازِ شعبى واقع شده كه در تاريخ به نام شعب آل قنفذ شناخته مىشود . اين شعب در درون كوه العَيْر است .\r\nمسجد پيش گفته ، بايد در شمار چند مسجد كهن مكه شناخته شود كه نام‌هاى گونه‌گون مانند : مسجد آل‌قنفذ ، مسجد الإجابه و مسجدالإستراحه داشته است .\r\n Trk 027 \r\nمسجد الاجابة\r\nفاكهى مىنويسد : در اين شعب ، خانهء آل‌خَلَف‌بن عبداللَّه‌بن سائب بوده كه به آنها « آل‌عبدربة بن السائب » مىگويند و در مقابل قصر محمدبن سليمان واقع است . نام ديگر آن « شعب اللئام » است و اين شعب در دست چپ كسى است كه بالاى باغ خرمان بايستد و در اين زمان خانهء خَلَفيين از بنىمخزوم است . حضارمه ( مردمان منسوب به حَضْرموت ) هم در اين شعب سكونت دارند . شعب مزبور به « شعب الخلفيين » نامور\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاست . در آنجا مسجدى است كه گفته مىشود رسول خدا صلى الله عليه و آله در آن نمازگزارده است .\r\nاز زهيربن قنفذ نقل شده است كه رسول‌خدا صلى الله عليه و آله ، روز را در غار حِرا به‌سر مىبرد و شب از حِرا پايين آمده ، به [ محل 
  ] مسجد مىرفت كه پشت خانهء ابوعبيده بود و به شعب الخلفيين شهرت داشت . در اين وقت خديجه هم از مكه مىآمد و آنها در نزديكى اين شعب با يكديگر بودند تا جدا شوند . « 1 »\r\nچند نكتهء گفتنى دربارهء مسجدالإجابه :\r\nاول : در جاى باغ خرمان ، كه در برابر مسجد الإجابه بوده ، اكنون دقيقاً شهردارى مكه - امانة العاصمة المقدسه - قرار گرفته است . اندكى از خيابان به سمت ريع اذاخر را نيز بايد داخل در باغ خرمان دانست .\r\nدوم : مسجد الاجابه دست كم تا قرن سوم به اين نام شناخته نمىشده است . فاكهى در قرن سوم از آن با مسجدآل قنفذ ياد كرده است .\r\nسوم : كتيبه‌اى در مسجد الإجابه موجود است كه اشاره به بازسازى آن در قرن دهم هجرى دارد . به علاوه ، دو بيت شعر هم در بارهء بازسازى اين مسجد بر كتيبه‌اى ديگر در اين سوى محراب در بناى قبلى وجود داشت .\r\nدر قرن هشتم ، ابن‌بطوطه در سفرنامه‌اش از مسجدالاجابه ياد كرده ، مىنويسد : آن مسجدى است كه رسول خدا صلى الله عليه و آله به هنگام بازگشت از عمره ، در آنجا استراحت كرد و اكنون مردم آن را از روى تبرّك مىبوسند . « 2 »\r\nابن‌فهد در حوادث سال 720 نوشته است : در اين سال مسجدالاجابه تعمير شد . اين مسجد سمت چپ كسى است كه به سوى منا مىرود و در نزديكى ثنيّة اذاخر است و گفته شده كه رسول خدا صلى الله عليه و آله در آن نماز خوانده است . « 3 »\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، صص 180 و 181 . و نك : اخبار مكه ازرقى ، ج 2 ، صص 286 و 287\r\n( 2 ) . الرحلة الحجازيه ، ص 164\r\n( 3 ) . اتحاف الورى ، ج 3 ، ص 172\r\n","page_name":" 114 ","page_number":114},
  {"content":"\r\n\r\n Trk 028 \r\n\r\n","description":"","footnote":"","page_name":" 115 ","page_number":115},
  {"content":"\r\n\r\nهمو در حوادث سال 831 آورده : امير سيف الدين شاهين عثمانى در اين سال مسجدالإجابه را كه در شعبى نزديك ثنية اذاخر است ، تعمير كرد . « 1 »\r\nچهارم : تا اين‌جا چند نكته در بارهء حضور رسول خدا صلى الله عليه و آله در اين محل ، نقل كرديم .\r\nيكى همان اشاره ابن‌بطوطه بود كه حضرت در بازگشت از عمره در اينجا استراحت كرده است . ديگر آن كه حضرت روزها در غار حِرا بوده و شب را در اينجا با خديجه عليها السلام بسر مىبرده است . ابن‌فهد هم به نقل از راويان مىنويسد : گفته‌اند كه جنيان در اينجا به محضر رسول خدا صلى الله عليه و آله آمدند و با آن حضرت ديدار كردند .\r\nجميل كتبى نويسندهء معاصر شهر مكه مىنويسد : اين مسجد را « مسجد الاستراحه » گفته‌اند ؛ زيرا مكانى است كه وقتى رسول خدا صلى الله عليه و آله در روز سيزدهم از منا و از حجّةالوداع بازمىگشت در اين جا استراحت كرد . « 2 » همچنين مىنويسد : گفته‌اند كه حضرت در كودكى در اينجا گوسفندان را به چرا مىآورده است . « 3 »\r\nآشكار است كه اينها اقوال شفاهى بوده و نويسندگان از مردم مىشنيده‌اند . در اين ميان ، نكتهء مهم همان اشارهء فاكهى است كه گفته است : رسول خدا صلى الله عليه و آله در اينجا نماز خوانده است .\r\nدر سال 1394 قمرى ساختمان قديمى مسجد خراب گرديد و در همان محل پيشين ، مسجد جديدى بنا نهاده شد . بناى فعلى آن ، مربع شكل و داراى مساحتى حدود 400 متر مربع است . مناره‌اى نيز در محل اتصال ديوارهاى جنوب و غربى آن قرار دارد .\r\nاين مسجد از مساجد داير مكه به شمار مىآيد كه مؤلف مكرر توفيق نماز خواندن در آن را يافته است . مسجد ياد شده بار ديگر در سالهاى 2 - 1421 به صورت زيبايى بازسازى شده و حتى به آن مناسبت ، گاه محله نيز محلهء الاجابه ناميده مىشود . « 4 » به علاوه\r\n\r\n\r\n","description":"","footnote":"\r\n( 1 ) . اتحاف الورى ، ج 4 ، ص 20\r\n( 2 ) . مكة فى وجداني ، ص 102\r\n( 3 ) . اتحاف الورى ، ج 4 ، ص 20\r\n( 4 ) . در بارهء اين مسجد و كتيبه‌هاى موجود در آن ، مقاله‌اى با عنوان « مسجد الاجابة بمكة المكرمة ، دراسةتاريخية - وثائقية » در مجلهء المنهل مجلد 55 ، ش 513 سال 1414 صص 4 - 15 به چاپ رسيده است .\r\n","page_name":" 116 ","page_number":116},
  {"content":"\r\n\r\nتابلوى بزرگ مسجد الاجابه روى آن نصب شده است . چنين اقدامى براى برخى از مساجد مشابه نيز صورت گرفته و شروع حركتى در جهت زنده كردن اماكن متبرك به حساب مىآيد .\r\n\r\nمسجد المتّكا\r\nاين مسجد در شهر مقدس مكه ، در اجياد صغير ، درون شعبى كوچك است كه به پشت كوه ابوقبيس چسبيده است .\r\nازرقى ذيل مدخل اجياد صغير مىنويسد : اين شعب ، شعبى است كوچك كه به كوه ابوقبيس چسبيده شده و اجياد كبير در برابر آن - در ابتداى خانهء هشام بن ابىالعاص و خانهء زهيربن ابىاميه است تا برسد به مسجد المتكا - قرار دارد . « 1 »\r\nهمو در جاى ديگر در بارهء مساجدى كه حضرت در آنها نماز خوانده ، مىنويسد :\r\n« و مسجد بأجياد و موضع يقال له المتّكا » . پس از آن چند نقل آورده كه نشان مىدهد نماز خواندن پيامبر صلى الله عليه و آله در اجياد قطعى نيست . با اين حال وى معتقد است كه رسول خدا صلى الله عليه و آله به يقين در اجياد نماز خوانده است . « 2 »\r\nعبدالملك‌بن دهيش از محققان معاصر تاريخ و آثار مكه مىنويسد : مسجد المتكا در شعبى است كه چاه عكرمه در آن است و آن در اجياد صغير در دامنهء كوه خندمه واقع است . « 3 »\r\nزهير كُتْبى از معاصرين نوشته است : مسجد متّكا اخيرا تخريب شد و به جاى آن هتل قاهره را ساختند . اين هتل نيز پس از مدتى خراب شد و هتل كعكى را جاى آن بنا كردند . « 4 » در حال حاضر روبروى باب اجياد ، خيابانى است كه در ابتداى آن ، دستِ چپِ\r\n\r\n\r\n","description":"","footnote":"\r\n( 1 ) . ازرقى ، اخبار مكه ، ج 2 ، ص 290\r\n( 2 ) . ازرقى ، اخبار مكه ، ج 2 ، ص 202\r\n( 3 ) . اخبار مكه ، ج 4 ، ص 9 پاورقى .\r\n( 4 ) . مكة فى وجدانى ، ص 99\r\n","page_name":" 117 ","page_number":117},
  {"content":"\r\n\r\nكسى كه از حرم داخل آن خيابان مىآيد ، مستشفى العام است و بعد از آن پلى قرار دارد و پس از حدود يك‌صد متر ، در دست راست ، هتل كعكى است و روبروى آن هتل ايلاف واقع است كه درِ ورودى آن هتل تا خيابان فاصله دارد . به نظر مىرسد فاصلهء هتل كعكى تا مسجد الحرام 400 تا 500 متر باشد .\r\n\r\nمسجد شجره\r\nجداى از مسجد شجرهء معروف ، كه ميقات است ، مسجد ديگرى با همين نام در شهر مكه وجود دارد كه در شمار كهن‌ترين مساجد اين شهر است .\r\nفاكهى خبرى نقل كرده ، مىنويسد : گفته‌اند كه رسول خدا در مسجد شجره نماز خوانده است . اين مسجد پايين‌تر از محلهء يأجج است . فاكهى خبر ديگرى آورده كه در آن آمده است : هر زمان عبداللَّه بن عمر به مكه مىرفت ، ابتدا در مسجدى فرود مىآمد كه درختى نزديك آن بود . وقتى آن را خلوت مىيافت ، نماز مىخواند و اگر خلوت نبود به جاى ديگر مىرفت . فاكهى سپس ضمن شعرى آورده است كه : يأجج در بطحا بوده است . « 1 » بطحا محوطه‌اى است ميان ميدان معابدهء فعلى تا حوالى مسجدالجن . « 2 » گفتنى است عبداللَّه‌بن عمر مقيد بود كه هر كجا رسول خدا صلى الله عليه و آله توقف كرده يا نماز خوانده ، نماز بخواند .\r\nفاكهى در جاى ديگر آورده است : از جمله مساجدى كه نماز خواندن در آنها مستحب است و آثار رسول خدا صلى الله عليه و آله در آن وجود دارد ، مسجدى است كه آن را « مسجد شجره » مىنامند . اين مسجد در قسمت بالاى مكه ، در پشت دار منارة البيضاء ، در كنار كوه و در برابر حجون ، مقابل مسجدالحَرَس ( مسجدالجن ) است . در آنجا درختى بوده كه\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، صص 34 و 35\r\n( 2 ) - فاكهى مىگويد : بطحا منطقهء ميان مسجد حرس ( جن ) تا باغ خرمان ( شهردارى فعلى مكه ، پايين‌تر از ميدان معابده ) است . اينجا را ابطح مىگويند . اخبار مكه ، ج 3 ، ص 79\r\n","page_name":" 118 ","page_number":118},
  {"content":"\r\n\r\nرسول خدا صلى الله عليه و آله آن را صدا كرده و درخت از جاى خود حركت كرده ، نزد آن حضرت آمده است . وى سپس پنج روايت در بارهء اين معجزهء پيامبر صلى الله عليه و آله در محل مسجد مزبور نقل كرده است . « 1 »\r\nدر يكى از اين روايات آمده است كه پيامبر رُكانة بن عبديزيد بن هاشم را به اسلام دعوت كرد . او گفت : ايمان نخواهم آورد تا درخت را صدا كنى و آن نزد تو آيد ! حضرت به معجزهء الهى رو به درخت كرده ، فرمودند : به اذن خداوند نزد من آى ، و درخت نزد آن حضرت آمد !\r\nازرقى هم از مسجد شجره ياد كرده و نوشته است كه آن مسجد در برابر مسجدالجن است . آنگاه اشارتى به معجزهء حضرت رسول صلى الله عليه و آله در آنجا كرده است . « 2 »\r\nزهير كتبى در بارهء وضعيت فعلى مسجد شجره مىنويسد : اين مسجد در همسايگى مسجد جن ( در مسير شخص عازم حرم ) و در نزديكى ميدان سليمانيه ( و اكنون پل سليمانيه ) قرار دارد . نام فعلى آن مسجد ، مسجد جندراوى ( منسوب به ابراهيم جندراوى ) است . « 3 »\r\nمسجد پيشگفته ، چند ده متر پايين‌تر از مسجدالجن و در امتداد شارع الجن ، طريق مسجدالحرام ، درست پيش از پل سليمانيه است . طول و عرض تقريبى آن دوازده در بيست ( 20 * 12 ) متر مىباشد و در حال حاضر تابلوى : « مسجد رقم 43 » روى آن به چشم مىخورد . در شعبان سال 1421 بناى جديد اين مسجد به اتمام رسيد .\r\nگفتنى است روبروى مسجد شجره ، ( پيش از پل سليمانيه دست راست كسى كه به طرف مسجد جن مىآيد ) مسجد كوچك ديگرى است كه به نظر برخى ساكنان ، مسجد الرايهء اصلى است . در اين صورت ، مسجد اولِ بازارِ جودريه نبايد مسجد الرايه باشد .\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، صص 30 - 27\r\n( 2 ) . ازرقى ، اخبار مكه ، ج 2 ، ص 201\r\n( 3 ) . مكة فى وجدانى ، ص 101 . در كتاب « مكة فى القرن الرابع عشر » از آن با نام مسجد الدندراوى ياد شده كه بايد خطا باشد .\r\n","page_name":" 119 ","page_number":119},
  {"content":"\r\n\r\n Trk 029 \r\nمسجد شجرهء مكّه\r\n\r\nمسجد رَدْمُ الأعلى يا مسجدالرايه\r\nفاكهى در كتاب اخبار مكه‌اش ، از مسجدى با اين نام ياد كرده است . ردْم به معناى سد است . اعلى هم قسمت عالى و بالاى مكه ( المَعْلاة ) يعنى همين خيابان مسجدالحرام ( مسير منا ) است . در برابر آن ، مَسْفله ، در اين سوى مسجد الحرام بخش جنوبى مكه است كه از اجياد به آن سو را شامل مىشود .\r\nمسجد رَدْم ، در بخش معلاة و در آغاز بازار جَودريه قرار دارد ؛ جايى كه ايرانيان به اشتباه آن را بازار ابوسفيان مىخوانند . « 1 » فاكهى مىنويسد : اين مسجد در قسمت بالاى مكه ، در كنار الردم الأعلى و در نزديكى چاه جُبَير بن مطعم بن عدى بن نوفل قرار داشته است . نام اين چاه را « بئر العليا » هم گفته‌اند . او مىافزايد : گفته شده كه رسول خدا صلى الله عليه و آله در\r\n\r\n\r\n","description":"","footnote":"\r\n( 1 ) - تمامى مشاعر مقدسه در قسمت معلاة قرار دارد و به همين دليل آن بخش بر بخش مسفله برترى وفضيلت دارد . نك : اخبار مكهء فاكهى ، ج 3 ، ص 99\r\n","page_name":" 120 ","page_number":120},
  {"content":"\r\n\r\nاينجا نماز خوانده است .\r\nاز يكى از صحابه نقل شده كه گفت : رسول خدا صلى الله عليه و آله را ديدم كه نماز ظهر و عصر خويش را در نزديكى بئر عليا مىخواند . عبداللَّه بن عباس بن محمد در اين محل مسجدى بنا كرد و در كنارش حوضى ساخت كه در آن آب ريخته مىشد . برخى از فقهاى مكه مىگفتند : خانه‌هاى مكه در قديم تا اينجا بوده وهمهء خانه‌ها در حدّ فاصل مسجدالحرام تا بئر عليا بوده است . « 1 »\r\nدر بارهء ورود پيامبر صلى الله عليه و آله به مكه در جريان فتح مكه آمده است : حضرت از ثنيّة اذاخر در نزديكى معابده وارد مكه شدند و دستور دادند تا پرچم ايشان را در محل مسجد الرايه فعلى ، در آغاز سوق جَوْدريه - يا به قول ايرانىها بازار ابوسفيان - برپا كنند . « 2 »\r\nبئر جبير بن مطعم نيز كه تا اين اواخر موجود بوده ، طبق اظهار نظر محقق كتاب ازرقى ، در نزديكى مسجدالحرام قرار داشته است . در اينجا سيل‌بندى بوده كه در مسير وادى ابراهيم قرار داشته است . مسير اين مَسيل ، درست در راه مسجدالحرام بوده و از كنار كعبه مىگذشته و به سمت اجياد مىرفته است . ايجاد اين سدّ ، براى حفاظت از خانه‌هاى مردم و خانهء خدا بوده است . فاسى در ذيل حوادث سال 601 نوشته است : در اين سال مسجد الرايه تعمير شد . « 3 » و ابن فهد در ذيل حوادث سال 801 مىنويسد : در اين سال مسجد الرايه مرمّت گرديد . « 4 » در سال 852 نيز طى مراسمى ، محل مسجدالرايه را تا مسعى شمع روشن كردند . « 5 »\r\nبر پايهء نظر عبدالملك بن دهيش ، محقق كتاب فاكهى ، اين مسجد همان است كه اكنون در آغاز بازار جَودريه - يا ابوسفيان - قرار دارد . يك سمت آن به سوى بازار و\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 19\r\n( 2 ) . التاريخ القويم ، ج 2 ، ص 67\r\n( 3 ) . شفاء الغرام ، ج 1 ، ص 261 ؛ العقد الثمين ، ج 5 ، ص 290\r\n( 4 ) . اتحاف الورى ، ج 3 ، ص 416 ؛ العقد الثمين ، ج 7 ، ص 76\r\n( 5 ) . اتحاف الورى ، ج 4 ، ص 278\r\n","page_name":" 121 ","page_number":121},
  {"content":"\r\n\r\nسمت ديگرش در همان طريق مسجدالحرام است . اين مسجد بسيار بزرگ است و اكنون به نام مسجد الرايه شناخته مىشود كه نامى نسبتا جديد است .\r\nمسجدالرايه در سال 1361 قمرى بازسازى شد و آخرين بار در سال 1394 قمرى به دليل مشكلات طرح‌هاى توسعه ، محل آن اندكى به ناحيهء شمالى محل سابق انتقال يافت ! مساحت فعلى آن 232 متر مربع است .\r\nبرخى از افراد محلى ، مسجد الرايه را ، نه مسجدى كه در آغاز سوق الجودريه است بلكه مسجدى مىدانند كه پيش از پل سليمانيه ، دست راست كسى است كه از حرم عازم مسجد جن است ، در كنار خيابان قرار دارد . مسجد ياد شده در حال حاضر در حال بازسازى است و روى تابلويى كه در آنجا نصب شده ، همان مسجد به عنوان مسجد الرايه معرفى شده است .\r\n\r\nمسجد الغَنَم\r\nفاكهى از محلى در قرن مسقله - كه مصقله هم نوشته‌اند - ياد كرده و گفته است :\r\nمسقله محلى است كه رسول خدا صلى الله عليه و آله پس از فتح مكه در آنجا نشست و مسلمان شده‌هاى شهر مكه با آن حضرت بيعت كردند . « 1 »\r\nازرقى آنجا را مسجدى مىداند كه پيامبرخدا صلى الله عليه و آله پس از فتح مكه در آنجا با مردم بيعت كردند . اين مسجد در محلهء قرن مسقله بوده است . وى مىافزايد : اين مسجد در قسمت بالاى مكه ، نزديك سوق الغنم ، در قرن مسقله بوده است . « 2 »\r\nمحقق كتاب اخبار مكه از ابن ظهيره نقل كرده است كه گفت : « وهذا المسجد لايعرف الآن » . « 3 » اما همو در مورد ديگرى ، در پاورقى نوشته است : سوق الغنم در قديم ، داخل وادى اى در شرق كوه الرقمتين قرار داشت و اكنون سوق الجودريه - يا بازار\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 137\r\n( 2 ) . ازرقى ، اخبار مكه ، ج 2 ، ص 201\r\n( 3 ) . همان .\r\n","page_name":" 122 ","page_number":122},
  {"content":"\r\n\r\nابوسفيان ! - نام دارد . در آنجا مسجد كوچكى وجود دارد با نام مسجدالغنم كه بعيد نمىنمايد ، اين همان مسجدى باشد كه ازرقى از آن ياد كرد و گفت در محلهء قرن مسقله است . « 1 »\r\nگفتنى است در ابتداى بازار مزبور ، از سمت حرم به سمت بالا و دست چپ ، زاويهء كوچكى حدود دوازده متر وجود داشته كه مصلّى بوده و حدود سالهاى 1374 يا 1375 تخريب و در جايش مغازه‌اى با نام « السريحى للخردوات و الهدايا » ساخته شده است . در جستجوى محدود ما ، مسجد ديگرى در اين منطقه شناخته نشد .\r\nشخصى از مغازده‌داران آن حدود مىگفت : نام اين زاويه « زاوية الامام الطبرى » بوده است .\r\nاز اين مسجد با عنوان « مسجد البيعه » هم ياد شده كه عبدالملك بن دهيش معتقد است اين مسجد از ميان رفته است . عاتق بن غيث بلادى متخصص تاريخ مكه به ما گفت : مسجدالبيعه يا مسجد الغَنَم همان است كه روبروى ادارهء تلفنخانه ، پايين‌تر از پل حجُون است . او مىگفت قرن مصقله دقيقاً همانجاست . بدين ترتيب به طور دقيق نمىتوان در بارهء محل اين مسجد نظريه‌اى داد .\r\n\r\nمسجد مُخْتفى\r\nتا چند ده سال پيش ، مسجدى در پشت خانهء رسول‌اللَّه صلى الله عليه و آله در شعب ابوطالب بود كه آن را « مسجد مختفى » مىناميدند . به نقل از فاكهى ، خانهء ابولهب در كنار خانهء خديجه و پيامبر صلى الله عليه و آله بوده « 2 » و ابولهب همراه همسرش به آن حضرت آزار مىرساندند . فاكهى مىنويسد : در خانهء خديجه سنگى خارج از خانه بوده كه بنا به نقل سليم بن مسلم يا فردى ديگر از مردم مكه ، رسول خدا صلى الله عليه و آله در وقتى كه مخالفان از خانهء عدى بن حمراء و\r\n\r\n\r\n","description":"","footnote":"\r\n( 1 ) . ازرقى ، اخبار مكه ، ج 2 ، ص 271\r\n( 2 ) - فاكهى ، اخبار مكه ، ج 3 ، ص 270\r\n","page_name":" 123 ","page_number":123},
  {"content":"\r\n\r\nخانهء ابولهب سنگ به خانهء آن حضرت مىريختند ، در پشت آن سنگ مخفى مىشد .\r\nاندازهء اين سنگ يك ذراع و يك وجب بوده است . « 1 »\r\nاين محل به عنوان مسجد مختفى شهرت داشته و تا قبل از خراب شدنش در زمان روى كار آمدن ملك عبدالعزيز سعودى ، بناى كوچكى داشته است .\r\nفاسى از آن با عنوان « مسجد المختبى » ياد كرده و نوشته است : مسجدى در سوق الليل ، در نزديكى مولد النبى صلى الله عليه و آله هست كه آن را مسجد مختبى گويند و مردم در ايام سالگرد تولد آن حضرت به آنجا مىروند . « 2 »\r\nاين هم گفتنى است كه در زمان فاكهى ؛ يعنى قرن سوم هجرى ، در شعب على بن ابىطالب كه همان شعب ابىطالب است ، مسجدى بوده كه آثارى از رسول خدا صلى الله عليه و آله در آن وجود داشته است . فاكهى پس از نقل اين خبر مىنويسد : معراج از شعب ابىطالب بوده است . « 3 » اكنون ، در تابلوىهاى نصب شده ، اين شعب به نام « شعب على » شناسانده مىشود كه مقصود امام علىبن ابىطالب عليه السلام است .\r\n\r\nمسجد حمزه عليه السلام\r\nاين مسجد منسوب به حمزه است و در منطقهء مسفله ، نزديكى تلاقى خيابان ابراهيم و خيابان حمزة بن عبدالمطلب قرار دارد . مسجد ياد شده ، مسجد كوچكى بود و در بازسازى آن ، كه به سال 1375 قمرى صورت گرفت ، مساحت آن به 160 متر مربع رسيد .\r\nحمزة بن عبدالمطّلب ، عموى رسول خدا صلى الله عليه و آله و از سرداران بنام سپاه اسلام است . او در مكه به رسول خدا صلى الله عليه و آله ايمان آورد و سبب تقويت اسلام در مكه شد . بعد از هجرت ، در جنگ بدر شجاعانه جنگيد و در نبرد احُد به شهادت رسيد . رسول‌اللَّه صلى الله عليه و آله او را\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 7\r\n( 2 ) . العقد الثمين ، ج 1 ، ص 65\r\n( 3 ) - فاكهى ، اخبار مكه ، ج 5 ، ص 33 ، گفتنى است كه بر اساس نص قرآن ، معراج از مسجد الحرام بوده‌است .\r\n","page_name":" 124 ","page_number":124},
  {"content":"\r\n\r\n« سيدالشهدا » ناميدند .\r\n\r\nمسجد بلال\r\nمسجدى منسوب به بلال و بر فراز كوه ابوقبيس بوده كه مساحتى حدود يكصد متر مربع داشته است . اين مسجد ، در طرح‌هاى جديد توسعه وبناى كاخ‌هايى كه براى ميهمانان دولت سعودى بر فراز كوه ابوقبيس ساخته شده تخريب گرديد و اكنون اثرى از آن برجاى نمانده و البته تصوير آن موجود است .\r\n Trk 030 \r\nمسجد بلال\r\nبلال بن رَباح ، از نخستين گروندگان به اسلام بود . او شكنجه‌هاى سخت از سوى مشركان ديد ؛ اما مقاومت كرد و با فرياد « احَدٌ ، احَد » خود آنها را آزار داد . وى پس از فتح مكه ، بر بام كعبه ايستاد و بانگ اذان برداشت . برخى هم گفته‌اند كه روى كوه\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nابوقبيس اذان گفته و محل اذان وى مسجد شده است . چنين به نظر مىرسد كه بعدها كسى به ياد و نام بلال اين مسجد را بر فراز ابوقبيس ساخته است .\r\nفاكهى در قرن سوم از مسجد ابراهيم كه بر فراز كوه ابوقبيس بوده ، ياد كرده است ؛ جايى كه ابراهيم در آن نقطه ايستاد و نداى حج سر داد . « 1 »\r\n\r\nخانهء ام‌ّهانى\r\nام‌هانى خواهر اميرمؤمنان عليه السلام و از زنان معروف قريش است كه زمانى رسول خدا صلى الله عليه و آله خواست تا وى را به زنى بگيرد ، اما او به دلايلى عذر آورد و رسول خدا صلى الله عليه و آله نيز عذر او را پذيرفت . خانهء وى در نزديكى كوه صفا بوده و نوشته‌اند كه رسول خدا صلى الله عليه و آله پس از نماز عشا ، در خانهء ام‌ّهانى استراحت مىكرد و از همانجا به « معراج » رفت . اشاره كرديم كه براساس ظاهر قرآن ، معراج از مسجدالحرام بوده است . ( مگر آن كه مقصود شهر مكه باشد ) .\r\nخانهء امّ هانى در بخش حزوره ، در نزديكى باب الوداع بوده است . « 2 » به نوشتهء ازرقى ، خانهء امّ هانى در توسعهء مسجدالحرام در زمان مهدى عباسى به داخل مسجد افتاد . ازرقى نوشته است : بنىهاشم صاحب خانهء ام‌ّهانى بودند كه در نزديكى مناره واقع شده و در توسعهء مسجد ، در زمان مهدى عباسى در سال 167 داخل مسجد قرار گرفت . « 3 » درى از درهاى مسجد الحرام نيز كه در برابر اين خانه بوده ، به نام « باب ام‌ّهانى » بنت ابىطالب ناميده مىشده است . « 4 » كردى نويسندهء كتاب ارجمند تاريخ القويم ، تحقيق مستقلى در كتابش در بارهء خانهء ام‌ّهانى كرده و محلّ آن را در زمان خودش ، دقيقا زير منارهء باب الوداع ، برابر اجياد دانسته و نوشته است : فاصلهء ميان ركن يمانى تا منارهء باب\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 16 . وى مىافزايد : برخى هم گفته‌اند كه اين مسجد ، به نام ابراهيم قبيسى بوده است كه بعدها به خطا به حضرت ابراهيم نسبت داده شده است ! همان ، ص 17\r\n( 2 ) . التاريخ القويم ، ص 208\r\n( 3 ) . ازرقى ، اخبار مكه ، ج 2 ، ص 234\r\n( 4 ) . ازرقى ، اخبار مكه ، ج 2 ، ص 91\r\n","page_name":" 126 ","page_number":126},
  {"content":"\r\n\r\nالوداع 120 متر مىباشد . « 1 » اين تك مناره‌اى است كه در سمت جنوبى مسجد - باب اجياد - ديده مىشود .\r\nپيامبر صلى الله عليه و آله پس از فتح مكه ، به اوّلين خانه‌اى كه وارد شد ، خانهء ام‌ّهانى بود . بعدها عبداللَّه بن مسعود هم كه به مكه مىآمد ، به خانهء ام‌ّهانى مىرفت . اين نشان مىدهد كه خانهء او ، خانه‌اى بزرگ و اعيانى و محل استقبال از بزرگان بوده است . شايد هم عبداللَّه براى تبرّك به آنجا رفته باشد .\r\nبا اين حال ، در اواخر قرن نهم از مسجدى با نام مسجد « ام‌ّهانى » در نزديكى حرم ياد شده « 2 » كه ممكن است در اصل جايى نزديك به خانهء اصلى ام‌ّهانى بوده باشد .\r\n\r\nمسجدى در راه ذى طوى\r\nفاكهى مىنويسد : در شمار مساجدى كه آثارى از رسول خدا صلى الله عليه و آله در آنها هست ، مسجدى است كه در ذى طوى ، سرِ دو راهى تنعيم و جدّه واقع شده سپس مصحّح كتاب در پاورقى نوشته است كه اين مسجد دست راست كسى قرار داشت كه به سمت ذى طوى مىرفت ؛ درست سر دو راهى تنعيم - جدّه . اما در توسعهء خيابان از ميان رفت ! « 3 » عبدالله بن عمر كه به آثار برجاى مانده از پيامبر سخت اعتقاد تبرك‌آميز داشته ، هميشه در وقت ورود به مكه از اين مسير وارد مىشده ، غسل مىكرده و به حرم مىآمده است . « 4 »\r\n\r\nمسجد ابوبكر\r\nيكى ديگر از مساجد قديمى مكه ، « مسجد ابوبكر » است . گفته‌اند كه رسول‌اللَّه صلى الله عليه و آله همراه ابوبكر در شبى كه به سمت غار ثور هجرت كرد ، از آنجا حركت خود را آغاز\r\n\r\n\r\n","description":"","footnote":"\r\n( 1 ) . التاريخ القويم ، ج 1 ، صص 220 - 218\r\n( 2 ) . غاية المرام بأخبار سلطنة البلد الحرام ، ج 2 ، ص 558\r\n( 3 ) - فاكهى ، اخبار مكه ، ص 27\r\n( 4 ) . رحلة ابن بطوطه ، ص 143\r\n","page_name":" 127 ","page_number":127},
  {"content":"\r\n\r\nنمودند . اين مسجد در منطقهء مسفله ، در نزديكى مسجد حمزه قرار دارد . مسجد مزبور از قرن سوم به اين سو ، در مصادر تاريخى ياد شده است . مسجد فعلى در محل قبلى مسجد بنا شده و فاصلهء آن تا مسجدالحرام چند صد متر و مساحت آن حدود 160 متر مربّع است . در سمت غرب حرم ، در ابتداى خيابان خالد بن وليد ، مسجدى به نام وى وجود دارد . گفته مىشود كه خالد بن وليد از اين سمت وارد مكه گرديد و به همين دليل ، اين مسجد ، به نام وى نامگذارى شده است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n6 مشاعر مقدسه و مساجد آنها\r\n\r\nعرفات\r\nعرفات ، نام منطقهء وسيعى است با مساحت حدود 18 كيلومتر مربع ، در شرق مكه ، اندكى متمايل به جنوب ، در ميان راه طائف و مكه . اين منطقه به وسيلهء كوه‌هايى كه به شكل نيم دايره در اطرافش قرار دارد ، مشخص شده است .\r\nحجّاج بيت اللَّه الحرام در روز عرفه ؛ يعنى نهم ذىحجه ، از ظهر تا مغرب شرعى در اين منطقه حضور مىيابند و در اصطلاح فقهى ، اين حضور « وقوف » ناميده مىشود .\r\nاهميت حضور در عرفات تا آنجاست كه گفته‌اند : « الْحَجُّ عَرَفَة » يا « الحَجُّ عرفات » . « 1 » اين وقوف يكى از اركان حج تمتّع است و در صورت عدم تحقق آن ، حج محقق نمىشود .\r\nاين تأكيد قدرى هم به خاطر تحريض قريش بر وقوف در عرفات بود ؛ زيرا آنان كه خود را طايفهء برگزيده مىدانستند و به اصطلاح اهل حُمْس يا تشدد در ديندارى و اهل حرم معرفى مىكردند ، خود را بىنياز از وقوف در عرفات مىديدند . اين در حالى بود كه رسول‌خدا صلى الله عليه و آله اين برخورد آنان را نادرست دانست و خود در حجّة الوداع ، در عرفات وقوف كرد .\r\n\r\n\r\n","description":"","footnote":"\r\n( 1 ) . سنن ترمذى ، ج 5 ، ص 214 ، ش 2975\r\n","page_name":" 129 ","page_number":129},
  {"content":"\r\n\r\nعرفات در خارج از محدودهء حرم است و وقوف در آن ؛ يعنى بيرون رفتن حاجى از محدودهء حرم و بازگشت به درون حرم تفسير شده است . در ادوار مختلف تاريخى و تا به امروز اطراف عرفات را با علائم و تابلو به طور دقيق مشخص كرده‌اند . در بارهء نامگذارى اين منطقه به عرفات ، چهار نكته گفته‌اند :\r\n1 - وقتى جبرئيل مراسم حج را به آدم عليه السلام يا به ابراهيم خليل عليه السلام آموخت ، در پايان به او گفت : « عَرَفْت ؟ » آيا شناختى ؟ « 1 »\r\n Trk 031 \r\nجبل الرحمه ( در عرفات )\r\n2 - آدم و حوّا ، در اين منطقه يكديگر را شناختند ( / تَعارَفا ) و باز يافتند .\r\n3 - عرفات از آن رو به اين نام شناخته شد كه مردم در آنجا به گناهان خود اعتراف مىكنند . درروايتى از امام‌صادق عليه السلام نقل شده است كه در بارهء نامگذارى عرفات فرمودند :\r\n\r\n\r\n","description":"","footnote":"\r\n( 1 ) . نك : علل الشرايع ، ج 2 ، ص 436\r\n","page_name":" 130 ","page_number":130},
  {"content":"\r\n\r\nجبرئيل در ظهر عرفه از ابراهيم پرسيد : اى ابراهيم ، به گناهان خود اعتراف كن و مناسك را بشناس . عرفات را به خاطر اين سخن جبرئيل كه گفت : « اعْترف » ؛ عرفات ناميدند . « 1 »\r\n4 - برخى هم عرفه را به معناى كوه گرفته‌اند .\r\nدر شمال شرقى عرفات ، « جبل‌الرحمه » قرار دارد . اين كوه مستقل از كوه‌هايى است كه منطقه را در حصار خود گرفته‌اند . در قرن ششم هجرى ، جمال الدين اصفهانى وزير موصل و شام ، از پايين تا بالاى كوه را پله ساخت تا صعود به آن آسان شود . گفتنى است در فقه شيعه ، در زمان وقوف كه در روز نهم ذىحجه از ظهر شرعى تا مغرب شرعى است - صعود به كوه عرفه كراهت دارد .\r\nروايت شده است كه رسول خدا صلى الله عليه و آله خطبهء حجّةالوداع را بر فراز اين كوه ايراد كرد . « 2 » در گذشته مسجد كوچكى با نام « مسجد الصخرات » در پايين كوه بوده كه گفته‌اند آنجا محل ايراد خطبه توسط رسول خدا صلى الله عليه و آله بوده است . « 3 »\r\nاين خطبه از اهميت بسيارى برخوردار بوده و حاوى چندين نكتهء مهم است ؛ از جمله :\r\n1 - لزوم رعايت حرمت مال و جان يكديگر .\r\n2 - رعايت حرمت ماه‌هاى حرام و از بين بردن تغييراتى كه در ماه‌هاى سال براى جابجايى ماه‌هاى حرام انجام مىدادند .\r\n3 - بازگرداندن امانت مردم در نزد هر كسى كه هست .\r\n4 - لغو ربا و طلب‌هاى رَبَوى .\r\n5 - لغو حقوق مربوط به خون‌هايى كه در جاهليت ريخته شده است .\r\n6 - رعايت حقوق متقابل همسران به ويژه رعايت حقوق زنان توسّط مردان . « 4 »\r\n\r\n\r\n","description":"","footnote":"\r\n( 1 ) . علل الشرايع ، ص 436\r\n( 2 ) - در بارهء عرفات نك : فصلنامهء « ميقات حج » ، ش 12 ، صص 162 - 142\r\n( 3 ) . التاريخ القويم ، ج 6 ، ص 41 ، 54 و 55\r\n( 4 ) . نك : فصلنامهء « ميقات حج » ، ش 28 ، صص 96 و 97\r\n","page_name":" 131 ","page_number":131},
  {"content":"\r\n\r\n Trk 032 \r\nنقشهء عرفات و محلّ سكونت حجاج از دورهء عثمانى\r\nدر روايات ، تأكيد زيادى بر بخشش گناهانِ افراد حاضر در عرفات در روز عرفه شده است . امام على عليه السلام مىگويد : به رسول خدا صلى الله عليه و آله گفته شد : كدام گروه از اهل عرفات ، جرمشان بزرگتر است ؟ حضرت فرمود : « الَّذِي يَنْصَرِفُ مِنْ عَرَفَاتٍ وَ هُوَ يَظُنُّ أَنَّهُ لَمْ يُغْفَرْ لَهُ » ؛ « 1 » « كسى كه از عرفات بر مىگردد و گمان مىبرد كه مورد بخشش قرار نگرفته است . » امام صادق عليه السلام در شرح اين سخن فرمودند : مقصود كسى است كه از رحمت خداوند عزّوجل مأيوس است . « 2 »\r\n\r\nمسجدِ نَمِره يا مسجد حضرت ابراهيم\r\nدر غرب عرفات ، مسجدى است بزرگ با نام « مسجد نمره » . از اين مسجد با نام‌هاى مسجد حضرت ابراهيم ، مسجد عرفه و مسجد عُرَنَه - وادى حاشيهء عرفات - هم ياد\r\n\r\n\r\n","description":"","footnote":"\r\n( 1 ) من لا يحضره الفقيه ، ج 2 ، ص 211\r\n( 2 ) الجعفريات ، ص 64 ؛ الحج و العمرة فى الكتاب و السنه ، ص 220\r\n","page_name":" 132 ","page_number":132},
  {"content":"\r\n\r\nكرده‌اند . مسجد نَمِره در قرن دوم هجرى و در دورهء منصور عباسى بنا شده و پس از آن همواره مورد توجه مورّخان و سفرنامه نويسان بوده است . محتمل است كه مسجد از قرن نخست برپا بوده و به روزگار منصور بازسازى شده باشد . بخشى از اين مسجد در محدودهء شرعى عرفات نيست و به اعتقاد علماى شيعه و سنى ، در زمان وقوف ، كسى حق توقف در آن را ندارد .\r\nمساحت مسجد در عهد مهدى عباسى ، حدود هشت هزار متر مربع بوده و اين نشانهء اهميتى است كه اين مسجد در قرن دوم هجرى براى مسلمانان داشته است . مسجد نمره در سال 559 قمرى به دست جمال الدين اصفهانى وزير بازسازى شد و مساحت آن تا حدود 14400 متر افزايش يافت . گويا اين مسجد در آن زمان ، بدون سقف و رواق بوده است ؛ سپس در روزگار عثمانىها رواق‌هايى براى آن ساخته شد .\r\nبناى فعلى مسجد در عهد سعودىها ساخته شده و مساحت آن تا پيش از توسعهء فهد به حدود هيجده هزار متر مربع مىرسد . اكنون اين مسجد داراى رواق‌هاى متعدد و نيز چهار مناره است كه در شرق و غربِ آن بر سرپا است .\r\n\r\nمشعرالحرام يا مُزْدَلفه\r\nحُجاج در راه بازگشت از عرفات به سوى مكه ، از وادى مأزَمَيْن مىگذرند كه ميان دو كوه است . « مأزم » به معناى راه تنگ و به عبارت ديگر ، تنگه است ، اين اشاره به دو راه رفت و برگشتِ تنگِ اين ناحيه دارد . حاجى با عبور از اين وادى ، به مزدلفه يا سرزمينِ مشعر الحرام مىرسد و در سوىِ ديگر مشعرالحرام ؛ يعنى سمت منا ، وادى محسِّر قرار دارد « 1 » كه با گذر از آن وادىِ كوچك ، وارد منا مىشود . محدودهء مزدلفه با تابلوهاى بسيار بزرگى معين شده و با جملهء « بداية مزدلفه » يا « نهاية مزدلفه » مىتوان حدود آن را شناخت .\r\n\r\n\r\n","description":"","footnote":"\r\n( 1 ) - در بارهء حدود وادى محسِّر نگاه كنيد به فصلنامهء « ميقات حج » ، ش 3 ، صص 182 - 173\r\n","page_name":" 133 ","page_number":133},
  {"content":"\r\n\r\nنامگذارى اين نقطه به مزدلفه ، يعنى محل ازدحام مردم ، به دليل اجتماع تمامى حجاج در شب دهم ذى حجه در آنجاست . خداوند در قرآن از اين سرزمين ياد كرده است :\r\n  لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ وَ اذْكُرُوهُ كَما هَداكُمْ وَ إِنْ كُنْتُمْ مِنْ قَبْلِهِ لَمِنَ الضَّالِّينَ * ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ .   « 1 »\r\nدر فاصلهء شش كيلومترى مسجد نَمِره و پنج كيلومتر و نيمى مسجد خَيْف در منا ، مسجد مزدلفه واقع است . اين مسجد در آغاز عهد عباسى ، مساحتى حدود چهار هزار متر مربع داشته و تنها حصارى در اطراف آن بوده و سقف نداشته است . مسجد پيشگفته بارها بازسازى شده و سلاطين ترك عثمانى نيز در سال 1072 قمرى ، آن را بازسازى كردند . در سال 1399 قمرى بناى جديد آن پايان يافت . اكنون مساحت مستطيل شكل آن حدود شش هزار متر مربع است .\r\n\r\nسرزمين منا\r\nسرزمين منا ، كه پس از گذشتن از وادى محسِّر آغاز مىشود ، فاصله‌اى به طول حدود 5 / 3 كيلومتر و عرض تقريبى پانصد متر ، ميان دو كوه ممتد قرار دارد و انتهاى آن به مكه ختم مىشود . حدود منا نيز با تابلوهايى مشخص شده و در مسير مكه ، جمره عقبه ، حد منا به حساب مىآيد .\r\nمنا جايى است كه حجّاج از روز دهم تا دوازدهم - و برخى تا روز سيزدهم - در آن مىمانند . قسمت پايانى منا ؛ يعنى عَقَبه ، جايى است كه نخستين بار مسلمانان يثرب در\r\n\r\n\r\n","description":"","footnote":"\r\n( 1 ) - بقره : 198\r\n","page_name":" 134 ","page_number":134},
  {"content":"\r\n\r\nآنجا با رسول خدا صلى الله عليه و آله بيعت كردند و بيعت آنها با نام « بيعة العقبه » شهرت يافت . در اين باره ، ذيل مدخل مسجد البيعه سخن خواهيم گفت . دورترين قسمت آن به مكه ، وادى محسِّر است كه ميان مزدلفه و منا قرار دارد و محلى است كه گفته مىشود سپاه ابرهه در آنجا گرفتار عذاب الهى شدند .\r\n Trk 033 \r\nدورنمايى از چادرهاى منا\r\nگفته‌اند كلمهء « منا » بر گرفته از اين سخن امام رضا عليه السلام است كه فرمود : منا را از آن جهت « منا » خوانند كه جبرئيل به ابراهيم گفت : « تَمَنَّ عَلَى رَبِّكَ مَا شِئْتَ » ؛ « 1 » « هرچه ازخداوند مىخواهى ، آرزو كن . » ابراهيم از خداوند خواست به جاى ذبح فرزندش ، قوچى را بفرستد تا به عنوان فديهء اسماعيل ، آن را ذبح كند و خداوند آرزوى او را برآورده كرد . « 2 »\r\nكار اصلى حُجّاج در منا ، چنان است كه در روز دهم ، ابتدا جمرهء عقبه را رمى\r\n\r\n\r\n","description":"","footnote":"\r\n( 1 ) وسائل‌الشيعه ، ج 16 ، ص 355\r\n( 2 ) عيون اخبار الرضا ، ج 2 ، ص 91 ؛ علل الشرائع ، ص 435\r\n","page_name":" 135 ","page_number":135},
  {"content":"\r\n\r\nمىكنند . پس از رمى ، « قربانى » و سپس « حَلْق » يا « تقصير » انجام مىشود و بدين ترتيب از حالت احرام بيرون مىآيند . آنان موظفند در روز يازدهم و دوازدهم هر سه جمره - اولى ، ثانيه و عقبه - را رمى كنند و به علاوه شبها را - به تفصيلى كه در مناسك آمده است - در منا بيتوته كنند . اينها اعمالى است كه از پيش از اسلام در حج وجود داشته و آغازگر آن ابراهيم بوده است .\r\n Trk 034 \r\nچادرهاى منا\r\nدر حديثى از امام صادق عليه السلام آمده است : علت رمى جمرات آن است كه شيطان در محل جمره بر ابراهيم ظاهر شد . جبرئيل از ابراهيم خواست تا هفت سنگ به او بزند و با زدن هر سنگ تكبير بگويد . ابراهيم چنين كرد و اين سنّت شد . « 1 »\r\nاز همان صدر اسلام ، دو جمره اولى و وسطى ، از تمامى اطراف باز و قابل رمى بوده است ؛ اما جمرهء عقبه ، سينهء كوه بوده و رسول خدا صلى الله عليه و آله در حالى كه در سمت چپش\r\n\r\n\r\n","description":"","footnote":"\r\n( 1 ) علل الشرائع ، ص 437\r\n","page_name":" 136 ","page_number":136},
  {"content":"\r\n\r\nمكه و سمت راستش منا بود ، آن را رمى مىكرد . « 1 » بنابر روايات شيعه ، مستحب آن است كه فرد رمى كننده ، پشتش به مكه و رويش به طرف جمره باشد .\r\nدر سال 1376 ق . عبداللَّه بن دهيش ، رييس محاكم شرعى مكه ، فتوا به تخريب اين كوه داد ، مشروط بر آن كه از آن سوى رمى صورت نگيرد ؛ اما اكنون از هر طرف به جمرهء عقبه رمى مىشود .\r\nدر گذشته و تا زمان دولت عثمانى ، از شب عيد قربان و دو روز بعد ، جشن و سرور در منا برپا و همه‌جا چراغان مىشده است . يك زن شاعرهء اصفهانى كه در نيمهء نخست قرن دوازدهم هجرى به حج مشرف شده و سفرنامهء منظومى از سفر خويش فراهم آمده ، وقتى منا را در جشن و سرور ديده ، آن را اين گونه وصف كرده است :\r\n كنون بشنو تو از وصف چراغان * كه كردندى فروزان آل عثمان\r\nچنان جشنى دو شب اندر منا شد * كه زهره بهر رقاصى به پا شد\r\nدو فرسخ شد چراغان كوه و صحرا * كه نتوان وصف او را كرد انشا\r\nبه هر سو تا كه كردى چشم كس كار * فروزان بُد چراغان چون گل نار\r\nغلط گفتم غلط ، نورى نمايان * منا چون لاله‌زارى از چراغان\r\nفروزان شد ز هر سو صد اشاره * قناديلش فزونتر از ستاره\r\nز بس سوى هوا موشك روان شد * چراغانِ دگر در آسمان شد\r\nگل غران چو بر غريدن آمد * ز دهشت چرخ برگرديدن آمد\r\nبه گردش آمدى چون چرخك نار * ز گردش اوفتادى چرخ دوّار\r\nبس آتش بازى از انواع و اقسام * كه كردندى فروزان مردم شام « 2 » \r\nيكى از مسائل فقهى مورد بحث در منا ، آن بوده است كه آيا ساختمان در آنجا رواست يا خير . در اين باره ، اختلاف نظريه‌هاى فراوانى وجود داشته است . پيش از دورهء\r\n\r\n\r\n","description":"","footnote":"\r\n( 1 ) التاريخ القويم ، ج 6 ، ص 15\r\n( 2 ) سفرنامهء منظوم حج ، ص 79\r\n","page_name":" 137 ","page_number":137},
  {"content":"\r\n\r\nوهابىها ساختمان‌هاى متعددى در منا بوده است ؛ اما پس از آن ، براى مدتى آن بناها تخريب شد و تا اين اواخر شيخ عبداللَّه بن باز با ساختن بناى دائمى در آنجا مخالف بود .\r\nاز سال 1418 به اين سو ، چادرهاى جديدى درست شده است . اين چادرها از جنس برزنت و غيرقابل احتراق تهيه و در طول سال برچيده نمىشود .\r\n Trk 035 \r\n؟ ؟ ؟ عكس\r\nهمچنين راه‌هاى اصلى و فرعى ، همه سنگفرش يا آسفالت شده و به اين ترتيب منا در ايام حج ، دلپذير شده است .\r\nگفتنى است چادرهاى ايرانى در نخستين بخش منا ، پس از عبور از وادى محسّر قرار دارد . اين بخش در عين حال كه از جمرات دور است ، اما از نظافت و خلوتى بيشترى از نظر رفت و آمد ساير حجاج برخوردار است .\r\nقربانگاه‌هاى منا در گذشته در بخش ورودى به منا از سمت وادى محسِّر ، واقع شده بود كه گويا چيزى از آن در منا نبود . از سال 1420 هجرى ، قربانگاه اصلى به محل ديگرى در فاصلهء 500 مترى منا به نام مُعَيْصم انتقال يافته و به صورت مجهز و با تقسيم بخشهاى آن براى حجاج كشورهاى مختلف ، به فعاليت مشغول است . هنوز بخشى از قربانگاه‌ها نيز در همان منطقه قرار دارد .\r\nاين نيز گفتنى است كه روزهاى دهم تا دوازدهم ذى حجه را « ايام تشريق »\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمىنامند . اين تشريق به معناى خشك كردن گوشت‌هاى قربانى است كه از اين طريق براى حفظ آنها از فاسد شدن استفاده مىشده و ماه‌هاى بعد مورد استفاده قرار مىگرفته است .\r\nدر گذشته و از قرون نخست اسلامى ، چندين مسجد در منا وجود داشته كه برخى از ميان رفته و برخى موجود است . در بارهء هر يك شرح مختصرى مىآوريم :\r\n\r\nمسجد خَيف\r\nمسجد خيف ، مهمترين مسجد در منطقهء منا است . دربارهء فلسفهء پيدايش آن مسجد ، روايت جالبى وجود دارد . مىدانيم كه در سال پنجم هجرت ، مشركان مكه به تحريك يهوديان ، پيمان اتحادى را با برخى از قبايل عرب امضا كردند تا به مدينه حمله كنند و ريشهء اسلام را از اساس بركنند . محلى كه آنان براى امضاى اين پيمان انتخاب كردند ، جايى بود كه بعدها مسجد خيف در آنجا بنا گرديد . اين بدان معنى است كه در محل پيمان مشركان بر ضدّ اسلام ، مسجدى بنا شد تا شكست اتحاد قريش با قبايل عرب را يادگار باشد .\r\nخَيْف به محلى گويند كه از شدت كوهستانى بودن آن كاسته شده ؛ اما هنوز به صورت دشت در نيامده است . دامنهء كوه صفائح چنين وضعيتى دارد و مسجد خَيْف در همين‌جا ساخته شده است .\r\nبر اساس برخى روايات ، مسجد خَيف شاهد خطبهء مهم رسول خدا صلى الله عليه و آله در حَجّةالوداع بوده است كه متن آن خطبه در روايات نقل شده است . « 1 » همچنين در روايات پيشوايان معصوم عليهم السلام توصيه شده است : كسى كه در منا است ، بكوشد تا نمازهايش را در مسجد خيف بخواند ، چرا كه در آن هفتاد پيامبر نماز خوانده‌اند . در نقلى هم آمده كه مسجد خيف مدفن آدم عليه السلام بوده است ، چنان كه قبر حوا در جده است . « 2 » در دعاى سمات نيز به اين مسجد اشاره شده است .\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 270\r\n( 2 ) . همان ، ص 268\r\n","page_name":" 139 ","page_number":139},
  {"content":"\r\n\r\nامام صادق عليه السلام فرمود : در مسجد خيف كه مسجدى در منا است ، نماز بگزاريد .\r\nمسجد ( محل نماز ) رسول خدا صلى الله عليه و آله در زمان حياتشان نزديك منارهء مسجد به سمت قبله و چپ و راست آن تا سى ذراع بوده است . . . اگر توانستيد در آنجا نماز بخوانيد ، چنين كنيد كه هزار پيامبر صلى الله عليه و آله در آنجا نماز خوانده‌اند . « 1 »\r\nبه هر روى ، مسجد خيف از ديرزمان بنا شده و از قرن سوّم ، نخستين گزارش‌هاى تاريخى آن را ، در دست داريم . مورّخان نوشته‌اند كه در سال 240 قمرى سيل آن را تخريب كرد ، سپس بر جاى آن مسجدى بنا گرديد و سيل بندى ساخته شد تا حفاظ مسجد باشد . مساحت مسجد در آن زمان 1500 متر مربع بوده است .\r\nدر اطراف مسجد خيف ، رواق‌هاى كوچكى نيز بوده است . اين مسجد در سال 556 قمرى به دست جمال الدين اصفهانى وزير موصل و شام بازسازى شد . مسجد خيف در قرن نهم هجرى بناى با شكوهى داشته است .\r\nتا پيش از بازسازى اخير ، مسجد ياد شده تنها يك چهار ديوارى بود كه وسط آن بقعه‌اى بوده است كه مناره هم داشته و مشهور به مقام ابراهيم بوده است . مرحوم شيخ عباس قمى در مفاتيح نوشته است : كنار مناره نماز مستحبى ( 6 ركعت ) خوانده شود . در آن زمان كف مسجد ، شنى بوده است . برخى هم آن را محلى مىدانند كه رسول خدا صلى الله عليه و آله در آنجا نماز گزارده است .\r\nآخرين بازسازى مسجد در سال 1392 قمرى در دورهء سعودى با بنايى بزرگ و رواق‌هاى متعدد و مساحتى حدود 23660 متر مربع انجام گرفته است . طول اين مسجد 182 و عرض آن 130 متر است .\r\nدرِ مسجد تنها در ايام بيتوته در منا باز است و در طول سال مسدود مىباشد .\r\nمتأسفانه در آن ايام هم ، محل استراحت افراد بىسرپناه بوده و هيچ جاى عبادت در آن نيست . تنها در وقت نماز امكان خواندن نماز در آن هست .\r\n\r\n\r\n","description":"","footnote":"\r\n( 1 ) . كافى ، ج 4 ، ص 519\r\n","page_name":" 140 ","page_number":140},
  {"content":"\r\n\r\n\r\nمسجد البيعه\r\nپيش از اين اشاره كرديم كه مسلمانان يثرب در مكه ، در جمرهء عقبه براى نخستين‌بار با رسول خدا صلى الله عليه و آله بيعت كردند و پس از آن بود كه اسلام در مدينه گسترش يافت . در محل اين بيعت ، مسجدى ساختند كه به نام « مسجد البيعه » شهرت يافت .\r\n Trk 036 \r\nمسجد البيعه در نزديكى منا\r\nبناى فعلى ، بسيار كهن است و كتيبه‌اى كوفى در آن وجود دارد . ممكن است بناى آن در قرن نهم يا دهم انجام گرفته باشد و كتيبه را از دوره‌هاى قبل نگاه داشته باشند .\r\nبه نقل از ابن فهد ، مسجد البيعه در سال 144 هجرى ساخته شده است . اين مطلب بر اساس كتيبه‌اى بوده كه در مسجد البيعه وجود داشته است . وى در ذيل حوادث آن سال مىنويسد : در اين سال مسجدى بنا شد كه آن را مسجد البيعه مىنامند ؛ اين مسجد در نزديكى عقبه قرار دارد ، جايى كه حدّ نهايى منا از طرف مكه است و آن ، در شِعبى قرار دارد ، دست چپ كسى كه از منا به سوى مكه مىرود . فاصلهء مسجد البيعه تا جمرهء\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nعقبه يك غلوه يا اندكى بيشتر است . « 1 » غلوه به فاصله‌اى مىگويند كه يك تير مىرود .\r\nهمو در ذيل حوادث سال 620 مىنويسد : خليفهء عباسى مستنصر باللَّه ، در اين سال مسجد البيعه را كه در نزديكى منا است ، تعمير كرد . « 2 »\r\n Trk 037 \r\nكتيبه كوفى پشت مسجد البيعه از قرن پنجم يا . . .\r\nمسجدالبيعه از مساجد مورد توجه حجاج طى قرن‌ها بوده است . ابن‌تيميه كه سنت دورى از اماكن متبرك را پايه گذارى كرده ، به صراحت از اين مسجد و اين كه محلى متبرك باشد ، بدگويى كرده است . « 3 » اين نشان مىدهد كه در عصر وى مسلمانان به شدت به اين مسجد علاقه‌مند بوده و در آن رفت و آمد داشته‌اند .\r\nمساحت مسجد در آخرين بازسازى 375 متر مربع و بدون سقف بوده است .\r\nاخبارى در بارهء بازسازى آن در دورهء عثمانى توسط سلاطين ترك نقل شده است .\r\n\r\n\r\n","description":"","footnote":"\r\n( 1 ) . اتحاف الورى ، ج 2 ، ص 180\r\n( 2 ) . اتحاف الورى ، ج 3 ، ص 38\r\n( 3 ) . اقتضاء صراط المستقيم ، ص 426\r\n","page_name":" 142 ","page_number":142},
  {"content":"\r\n\r\nهمچنين آمده است كه دو كتيبه در اين مسجد وجود دارد ؛ يكى به ساخته شدن آن به دست ابوجعفر منصور در سال 144 هجرى و ديگرى به ساخته شدن آن در دوران مستنصر عباسى در سال 629 اشاره دارد . « 1 » در شعبان 1422 همراه دوست ارجمند جناب آقاى محمدحسين فلاح‌زاده از آن ديدارى كرديم ، به همان صورت باقى بود و درِ آن كنده شده بود . همين وضعيت در سال 1423 نيز ادامه داشت .\r\nفاكهى در كتاب اخبار مكه به طور مفصل داستان بيعت عقبه را ذيل عنوان مسجدالبيعه نوشته و اسامى كسانى از انصار را كه در آن شبِ ترسناك در عقبه با رسول‌خدا صلى الله عليه و آله بيعت كردند ، آورده است . در همين شب بود كه امام على عليه السلام در كنار محل ورودى شعب مراقب بود تا دشمنان به اينجا نفوذ نكنند . « 2 »\r\n\r\nمسجدالنحر\r\nمسجد ديگرى كه در مِنا بوده ، مسجد الكبش يا مسجد النحر نام داشته است . اين مسجد ميان جمرهء اولى و جمرهء وسطى قرار داشته و وجه تسميهء آن چنين بوده است كه خداوند در اين مكان به جاى اسماعيل عليه السلام ذبيحى براى ابراهيم عليه السلام فرستاد . همچنين گفته‌اند كه رسول خدا صلى الله عليه و آله در اين مسجد نماز ظهر را بجاى آورد و قربانى خود را در كنار مسجد ذبح كرد . دهها سال است كه از اين مسجد اثرى نيست . « 3 »\r\n\r\nمسجد كوثر\r\nمسجد كوثر يكى ديگر از مساجد منا بوده و گفته‌اند كه سورهء كوثر در اين مسجد بر رسول خدا صلى الله عليه و آله نازل شد . اين مسجد با ساختمان پُل‌ْهايى كه در اطراف منا برپا شده ، از ميان رفته است .\r\n\r\n\r\n","description":"","footnote":"\r\n( 1 ) . التاريخ القويم ، ج 6 ، ص 28\r\n( 2 ) - فاكهى ، اخبار مكه ، ج 4 ، صص 245 - 231\r\n( 3 ) . التاريخ القويم ، ج 6 ، ص 28\r\n","page_name":" 143 ","page_number":143},
  {"content":"\r\n\r\n\r\nمسجد صفائح\r\nدر جنوب مسجد خَيف و در دامنهء كوه صفائح ، مسجد ديگرى به نام « مسجد صفائح » يا « مسجد مرسلات » بوده است . در اين مسجد ، غارى بوده است كه آن را به « غار مرسلات » مىشناخته‌اند . گفته‌اند سورهء مرسلات در اين محل نازل شده است .\r\nهمچنين گفته شده است كه رسول خدا صلى الله عليه و آله در آن‌جا به استراحت پرداخته و بر روى سنگى كه سرش را روى آن نهاده ، اثرى برجاى مانده است . البته بيش از هفتاد سال است كه اثرى از اين مسجد نيست . « 1 »\r\n\r\nمسجد تنعيم\r\nدر مدخل ورودى مكه ، از راه مدينه ، منطقه‌اى وجود دارد به نام نعمان كه ميان دو\r\n Trk 038 \r\nمسجد تنعيم\r\n\r\n\r\n","description":"","footnote":"\r\n( 1 ) . نك : التاريخ القويم ، ج 6 ، ص 27\r\n","page_name":" 144 ","page_number":144},
  {"content":"\r\n\r\nكوه ناعم و نعيم قرار گرفته است . اين منطقه حدود ده كيلومتر با مسجد الحرام فاصله دارد . تنعيم نام درختى است كه در باديه شناخته شده است .\r\nمسجد تنعيم از مكان‌هايى است كه به عنوان ميقات عمرهء مفرده معين شده است .\r\nزمانى اين مسجد به نام مسجد عايشه هم شهرت يافت ؛ زيرا رسول خدا صلى الله عليه و آله به او دستور داده بود تا از اين محل مُحْرِم شود .\r\nمسجد تنعيم در قرون متوالى مورد توجه مورّخان و سفرنامه‌نويسان بوده و بارها بازسازى شده است . در دورهء عثمانى اين مسجد بازسازى شده ، ولى فاقد سقف بوده است . در سال 1398 قمرى ، اين مسجد بار ديگر به صورت زيبايى بازسازى شد و مساحت آن به حدود 1200 متر رسيد . مسجد ياد شده دقيقا در مرز حرم قرار داشته و در برابر آن ، در وسط و كنار خيابان ، ستون‌هايى كه علامت ورود به منطقهء حرم است ، ديده مىشود .\r\n\r\nمسجد امام على عليه السلام در تنعيم\r\nاز اين مسجد جز يك يادداشت مختصر چيزى در دست نيست و آن همان است كه ابن‌فهد در بارهء ابن‌زبير و محل محرم شدن او آورده است : عبداللَّه بن زبير از محلى در برابر مسجد عايشه كه به مقدار يك تير از آنجا فاصله داشته محرم شد . اين محل نزديك مسجدى بود كه منسوب به على عليه السلام بوده است . « 1 » گفتنى است كه وى اين مطلب را در ذيل حوادث سال 64 هجرى آورده است .\r\nدر فاصلهء 200 مترى مسجد تنعيم ، يعنى دويست متر مانده به خط ورودى حرم ، نزديك كوه ، محلى است كه يكى از اصحاب پيامبر صلى الله عليه و آله با نام خُبيب بن عدى به شهادت رسيد . بنا به نوشتهء سيره نويسان ، وى از اسيرانى بود كه در واقعهء رجيع در سال چهارم از هجرت به دست قريش افتاد و آنان وى را در اين نقطه كشتند . گويا بعدها در جاى\r\n\r\n\r\n","description":"","footnote":"\r\n( 1 ) . اتحاف الورى ، ج 2 ، ص 76\r\n","page_name":" 145 ","page_number":145},
  {"content":"\r\n\r\nشهادت وى مناره‌اى ساخته شده است كه به نوشتهء كُردى تا سال 1377 ق . برپا بوده است . « 1 »\r\n\r\nمسجد جِعْرانه\r\nيكى ديگر از ميقات‌هاى عمرهء مفرده ، منطقهء جِعْرانه است . روايت شده است كه رسول خدا صلى الله عليه و آله پس از بازگشت از جنگ حُنَين ، نزديك به پانزده روز در جعرانه توقف\r\n Trk 039 \r\nنقشه ؟ ؟ ؟\r\n\r\n\r\n","description":"","footnote":"\r\n( 1 ) . التاريخ القويم ، ج 5 ، ص 154\r\n","page_name":" 146 ","page_number":146},
  {"content":"\r\n\r\nنمود و غنايم جنگ با هوازن را ميان مردم تقسيم كرد . در جعرانه مسجدى وجود دارد كه به « مسجد الرسول » معروف است . در اينكه آيا رسول خدا صلى الله عليه و آله در محل فعلى اين مسجد نماز گزارده است يا نه ، روايت تاريخى خاصى وجود ندارد ، جز آنكه آن حضرت چندين روز در اين منطقه بوده است .\r\nمسجد الرسول در سمت چپ وادى جعرانه واقع است . اين مسجد در سال 1263 قمرى توسط همسر يكى از شاهان حيدرآباد هند بازسازى شد كه از وى كتيبه‌اى نيز در مسجد به يادگار مانده است . مسجد جعرانه بار ديگر در سال 1370 و سپس در سال 1384 قمرى ، توسط وزارت اوقاف سعودى در مساحت بيشترى بازسازى شد . مساحت فعلى مسجد 1600 متر مربع و معمارى آن شبيه مسجد تنعيم است .\r\n\r\nمسجد شجره\r\nسه مسجد با اين نام شهرت دارد . نخست مسجد شجره در مدينه كه ميقات است .\r\nدوم مسجد شجره در داخل مكه نزديك پل سليمانيه ؛ سوم مسجدى با همين نام كه در منطقهء حُدَيبيه در نزديكى مكه بوده است . رسول خدا صلى الله عليه و آله در سال ششم هجرت براى انجام عمره به مكه آمد ، اما مشركان مانع شدند و آن حضرت براى اينكه با آنها درگير نشود ، راه را به طرف غرب كج كرد و در حديبيه كه در مسير قديمى جدّه واقع است ، توقف نمود و سپس نماينده‌اى به مكه فرستاد و پس از آنكه اين نماينده از مكه برنگشت ! آن حضرت زير درختى با اصحاب خود بيعت كرد تا در برابر دشمن بايستند .\r\nاين بيعت با نام « بيعت رضوان » و « بيعت شجره » شناخته مىشود . با بازگشت نمايندهء رسول خدا صلى الله عليه و آله از مكه ، جنگ منتفى شد و سپس با گفتگوهايى كه با قريش صورت گرفت ، صلح حديبيه ميان آنان منعقد شد .\r\nدر جاى اين درخت ، مسجدى با نام مسجد شجره بنا شده بوده كه توسط دولت سعودى تخريب گرديده است . خليفهء دوم نيز در زمان حكومت خود ، اين درخت را از\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nريشه بركند ! « 1 »\r\nفاكهى از مسجدى در حديبيه ياد كرده كه نامش مسجد آل‌كُرْز بوده و مردم بر اين باور بوده‌اند كه رسول خدا صلى الله عليه و آله در آنجا نماز خوانده است . « 2 » اكنون مؤلف آگاه نيست كه آيا اين مسجد در حديبيه وجود دارد يا نه . آنچه در منطقهء حديبيه به عنوان محل مُحْرم شدن وجود دارد ، مسجدى است با نام مسجد شُمَيسى به اسم چاهى كه در اين نقطه وجود داشته « بئر شميس » ناميده شده است . اين مسجد بنايى تازه دارد و كسانى كه از مسير جدهء قديم به شهر مكه وارد مىشوند ، در فاصلهء حدودا 20 كيلومترى شهر مكه ، در اين مسجد محرم مىشوند .\r\n\r\nمسجد غدير خم\r\nاين مسجد در حدود پنج كيلومترى منطقهء جُحْفه ، در محل غدير خم قرار دارد . و آن جايى است كه رسول خدا صلى الله عليه و آله علىبن‌ابىطالب را در هيجدهم ذى حجهء سال دهم هجرت ، به امامتِ امت منصوب كرد . در روايات اهل‌بيت عليهم السلام از اين مسجد ياد شده و نماز خواندن در آن توصيه شده است . « 3 » گزارش اين مسجد در قرنهاى مختلف در كتابهاى تاريخى ثبت شده است . به خاطر وجود همين روايات است كه فقهاى شيعه در آثار خود استحباب نماز خواندن زائران در اين مسجد را يادآور شده‌اند . « 4 » در تعيين محل دقيق اين مسجد اظهار نظرهاى متعدّدى شده كه تحقيق دربارهء آن در شرايط فعلى خارج از توان نويسنده است .\r\n\r\n\r\n","description":"","footnote":"\r\n( 1 ) - فاكهى ، اخبار مكه ، ج 5 ، صص 77 و 78\r\n( 2 ) - فاكهى ، اخبار مكه ، ج 5 ، ص 82\r\n( 3 ) . كافى ، ج 4 ، ص 566 ؛ من لا يحضره الفقيه ، ج 2 ، ص 335 ؛ مصباح المتهجد ، ص 709\r\n( 4 ) . فهرستى از اين اقوال فقها را ملاحظه فرماييد در مقالهء « مسجد غدير » از محمد جعفر طبسى ، فصلنامهء « ميقات حج » ، ش 12 ، صص 140 - 138\r\n","page_name":" 148 ","page_number":148},
  {"content":"\r\n\r\n\r\n7 آثار مذهبى و تاريخى مكّهء مكرّمه\r\n\r\nشِعْب ابىطالب\r\nمنطقهء كوهستانى پيرامون مكه ، سبب به وجود آمدن شِعْب‌هاى بسيارى در مكه و اطراف آن شده است . شِعْب به محدودهء قرار گرفته ميان دو كوهِ نزديك به هم گويند و ممكن است وسعت آن به اندازه‌هاى مختلف باشد . گفتنى است فاصلهء دو كوه ، كه مرز خروجى شهر است ، « ثنيّه » ناميده مىشود .\r\nوجود شعب‌هاى زياد در مكه ، سبب پيدايش اين ضرب‌المثل شده است كه : « اهل مكة اعلم بشعابها » ؛ « مردم مكه شعب‌هاى خود را بهتر از ديگران مىشناسند . »\r\nپيشتر آورديم كه وقتى قُصَىّ بن كلاب بر مكه حاكم شد ، هر خاندانى از قريش را در جايى از مكه سكونت داد . او وَجْه كعبه را ، كه شامل شعب ابىطالب به سمت معلاة مكه بود ، براى خاندان خود و فرزندانش عبدمناف و عبدالدار برگزيد . اين شعب ، به لحاظ نزديكى به كعبه ، بهترين نقطهء مكه بوده و در اصل حد فاصل كوه ابوقبيس و كوه خَنْدمه است .\r\nشِعْب مزبور در اختيار خاندان بنىهاشم بوده و در دوره‌هاى مختلف به نام‌هاى متفاوتى چون « شعب بنىهاشم » ، « شعب ابىطالب » ، « شعب علىبن ابىطالب » و « شعب ابىيوسف » ناميده مىشده است . چهره‌هاى برجستهء اين خاندان در اين شعب به دنيا\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n Trk 040 \r\nموقعيت مسجد الحرام با محلات مكه و شعب ابىطالب\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nآمده و در آنجا زندگى كرده‌اند .\r\nمحل‌شعب شامل فضاى وسيعى است كه اكنون سنگفرش شده و محل خواندن نماز و استراحت حجاج در ايام حج است . زمانى كه زائر از مسجدالحرام خارج مىشود و از باب العباس ، باب على يا باب السلام بيرون مىآيد و از مسعى هم عبور مىكند ، به فضاى بازى مىرسد كه در پايين كوه ابوقبيس سنگفرش شده است . ادامه اين مسير تا محل دستشويىها در دست چپ و بعد از اندكى به سمت خيابان ، بخش مهمى از شعب ابىطالب است .\r\nاين شعب ، كه محل سكونت بنىهاشم بود ، همان محلى است كه رسول خدا صلى الله عليه و آله همراه خاندان خود ، به مدّت سه سال در محاصرهء ساير خاندان‌هاى قريش قرار گرفت و با مشقت و رنج آن دوران را سپرى كرد . ابوطالب به عنوان بزرگ بنىهاشم ، همراه فرزندانش جعفر و على عليه السلام مهم‌ترين نقش را در دفاع از رسول خدا صلى الله عليه و آله بر عهده داشت .\r\nشعب ياد شده ، محل تولد رسول خدا صلى الله عليه و آله بوده و خانهء خديجه كه محلّ زندگى حضرت با وى بوده و فاطمهء زهرا عليها السلام نيز در آن متولّد شده ، همين‌جا بوده است .\r\nدر حال حاضر ، تنها بخشى از محلّهء شعب ابىطالب باقى مانده كه نام آن سوق الليل و بر فراز كوه است . محلهء سوق الليل شامل خانه‌هايى است كه در روى كوه ، مقابل مسعى ساخته‌اند . خانه‌ها و اماكن تاريخى موجود در شعب ، در توسعه‌هاى مختلف مسجد ، جزو مسجد شده است . گفتنى است كه بخشى از شعب در اين سوى مسعى ، يعنى در فاصلهء مسجد تا مسعى بوده كه اكنون جزو مسجد شده است . طبعا خانهء ام‌ّهانى ، دختر ابوطالب كه در توسعهء مسجد در زمان مهدى عباسى جزو مسجد شد ، در محدودهء شعب قرار داشته است . در اين صورت ، بايد شعب ابىطالب را محله‌اى بزرگ تصور كرد كه اطراف آن را به طور عمده كوه خندمه ، كوه ابوقبيس و مسجدالحرام در محاصره داشته است . در كنار شعب ابىطالب ، شعب عامر بوده كه هنوز نيز به همين نام از آن ياد مىشود ، در حال حاضر شعب ابىطالب به نام شعب على عليه السلام شهرت دارد . « 1 »\r\n\r\n\r\n","description":"","footnote":"\r\n( 1 ) - در بارهء شعب ابىطالب بنگريد به مقالهء آقاى سيدعلى قاضى عسكر در فصلنامهء « ميقات حج » ، ش 3 ، صص 171 - 140\r\n","page_name":" 151 ","page_number":151},
  {"content":"\r\n\r\n\r\nمولِدُ النبى صلى الله عليه و آله\r\nخانه‌اى را كه رسول خدا صلى الله عليه و آله در آن متولد شد و در محل شعب ابىطالب قرار داشت ، « مولد النبى » مىنامند . در قرن دوم هجرى ، خيزران ، همسر هارون ، آن محل را خريد و به مسجد تبديل كرد . در قرن‌هاى بعد ، مسلمانان اين محل را بسيار گرامى و محترم مىداشتند و به‌ويژه در شب تولد رسول خدا صلى الله عليه و آله مراسمى در آنجا برگزار مىكردند . سلاطين عثمانى به اين محل توجه زيادى داشتند . از جمله سلطان سليمان فرزند سليم ، در سال 935 دستور بازسازى مولد النبى را داد . پيش از وى ، الملك المظفر غسانى حاكم يمن و پيش از او فرج‌بن برقوق از مماليك ، و پيش از وى اشرف شعبان حاكم مصر و قبل از او ، براى نخستين بار الناصر عباسى ، در آنجا بناهايى ساخته بودند . « 1 »\r\n Trk 041 \r\nمولد النبى\r\n\r\n\r\n","description":"","footnote":"\r\n( 1 ) منائح الكرم ، ج 3 ، ص 264 و 265\r\n","page_name":" 152 ","page_number":152},
  {"content":"\r\n\r\n Trk 043 Trk 042 \r\nمحلّ تولد پيامبر خدا صلى الله عليه و آله در كنار حرم خدا و در ميان شعب ابىطالب\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nهمچنين سلطان محمدبن مراد عثمانى ( م 1012 ) ، به يكى از [ غلامان 
  ] خود با نام غضنفرآغا دستور داد تا آنجا را بازسازى كند . او نيز با صرف پول فراوان ، بنا و منارهء بزرگى براىآن ساخت وموقوفاتى جهت آن در مملكت عثمانى معين كرد و براى آنجا ، مؤذن و خادم و امام جماعت گمارد . مدرسى را نيز معين كردند تا هفته‌اى دو روز در آنجا تدريس كند . « 1 »\r\nيك زائر كه در سال 1315 قمرى به زيارت اين خانه توفيق يافته ، مىنويسد :\r\n« روز جمعه ، چهاردهم ، به زيارت حضرت رسول صلى الله عليه و آله در موضعى كه مشهور به مولد النبى صلى الله عليه و آله است ، رفتيم و آن موضع واقع است در سوق الليل . از در داخل شديم و تخميناً چهارده پله پايين رفتيم . وارد اتاقى شديم كه مسمّى به مسجد است . بعد از آن ، به اتاق ديگر رفتيم . در اين اتاق ضريحى است . درِ ضريح را خادم باز كرد . داخل در اين ضريح گودالى واقع است . در وسط آن سنگ سبزى بود كه محل تولد حضرت ختمى مرتبت بود . آن موضع مطهّر را تقبيل نموده و صورت را بر آن ماليده و به خاك پاك و غبار نور آثار آن مكان رفيع البنيان ، كه رشك كحل الجواهر است ، ديده را منوّر نموده ، پس از آن در مسجد آمده هر يك دو ركعت نماز تحيّت بجا آورديم و از آن مكان بيرون آمديم . » « 2 »\r\nدر پى روى كار آمدن دولت سعودى ، با اصرار « شيخ عباس قطان » ( م 1370 ) شهردار وقت مكه ( از 1347 تا 1364 ق . ) و درخواست وى از ملك عبدالعزيز ، قرار بر آن شد تا در آنجا كتابخانه‌اى بنا كنند كه به آن « مكتبة مكّة المكرّمه » نام نهادند و تاكنون برقرار است . « 3 »\r\n\r\n\r\n","description":"","footnote":"\r\n( 1 ) منائح الكرم ، ج 3 ، ص 506\r\n( 2 ) سفرنامهء ملابراهيم كازرونى ، ميراث اسلامى ايران ، دفتر پنجم ، ص 366 . وى در ادامه از زيارت خانهء خديجه عليها السلام نيز سخن گفته است .\r\n( 3 ) فى رحاب بيت اللَّه الحرام ، ص 263 ؛ التاريخ القويم ، صص 173 - 171\r\n","page_name":" 154 ","page_number":154},
  {"content":"\r\n\r\n\r\nخانهء حضرت خديجهء كبرى عليها السلام\r\nخانهء منسوب به حضرت خديجه عليها السلام ، محلّ زندگى مشترك پيامبر صلى الله عليه و آله و همسرش خديجه و محلّ تولد فاطمهء زهرا عليها السلام بوده است . اين خانه مورد عنايت و توجّه مسلمانان بوده و يكى از بهترين مكان‌هاى مكه شناخته مىشده است . در نقشه‌اى كه از اين خانه وجود دارد ، مصلّاى رسول خدا صلى الله عليه و آله و مولد فاطمه عليها السلام در آن مشخص گرديده است . بر اساس نقل‌هاى تاريخى ، محل تولد حضرت زهرا عليها السلام در خانهء مادرش خديجه بوده كه خانهء ياد شده نيز در شعب ابىطالب قرار داشته است .\r\nپس از هجرت پيامبر صلى الله عليه و آله ، عقيل اين خانه را تصرف كرد ؛ گويا نزديك‌تر از او به رسول خدا صلى الله عليه و آله كسى نبوده تا در آن حيص و بيص فشار قريش ، خانه را تصرف كند . بعدها معاويه ، خانهء ياد شده را از عقيل خريد و آن را تبديل به مسجد كرد . در نزديكى همين خانه ، ابوسفيان نيز خانه‌اى داشته است . اين همان خانه‌اى است كه رسول خدا صلى الله عليه و آله در فتح مكه فرمود : « دَخَلَ دَارَ أَبِي سُفْيَانَ فَهُوَ آمِنٌ » . « 1 »\r\nبه نوشتهء محمدطاهر كُردى ، روى اين محل ، در گذر تاريخ ، بناهاى فراوانى ساخته شده و آخرين آنها بنايى است كه به عنوان « محل ولادت حضرت زهرا عليها السلام » ساخته‌اند . بانى اين بنا نيز شيخ عباس قطان شهردار مكه بوده كه به سال 1368 قمرى ، در آنجا محلى براى حفظ و قرائت قرآن بنا كرد . ابن بنا تا زمان تأليف كتاب كردى ، به عنوان مدرسهء حفظ قرآن برقرار بوده است . « 2 » پيش از اين ، در دورهء عثمانى ، در محل خانهء خديجه ، تكيه‌اى ساخته شده بود كه به نام « تكية السيدة فاطمه » شهرت داشت . « 3 » در\r\n\r\n\r\n","description":"","footnote":"\r\n( 1 ) . تهذيب‌الأحكام ، ج 6 ، ص 136 ؛ بحار الانوار ، ج 21 ، ص 103\r\n( 2 ) . التاريخ القويم ، ص 174\r\n( 3 ) . همان .\r\n","page_name":" 155 ","page_number":155},
  {"content":"\r\n\r\nبازسازىهاى اخير ، محل خانهء خديجه و مدرسهء ياد شده ، از ميان رفته است .\r\n\r\nنكاتى در بارهء چند محل تولد\r\nپيشتر گفتيم كه در مولد النبى كه در سوق الليل بوده ، اكنون « مكتبة المكة المكرّمه » قرار دارد . اين بنا تنها بنايى است كه در فضاى باز پشت مسعى و روبروى كوه ابوقبيس برجاى مانده است . در فاصلهء اندكى از آن ، محل خانهء خديجه بوده كه در آنجا « مولد السيدة فاطمة الزهراء » بوده است .\r\nفاسى مىنويسد : سه نقطه در اين خانه وجود دارد كه زيارت مىشود ؛ نخست « مولد فاطمه » ، دوم جايى كه آن را « قبّة الوحى » مىنامند و سوم « المختبأ » . وى سپس مىافزايد : در آن ، جاهاى ديگرى است كه صورت مسجد دارد . بنا به نقل محب‌الدين طبرى ، اين خانه بهترينِ مكان‌ها ، پس از مسجد الحرام در مكه است . « 1 »\r\nنقطه‌اى ديگر از شعب ابىطالب ، به عنوان « مولد على عليه السلام » شناخته شده كه البته در تعارض با اخبارى است كه محلّ تولد آن حضرت را در درون كعبه ذكر كرده است . « 2 »\r\nجاى ديگرى از مكه به « مولد حمزه » مشهور است . محل آن بنا به نقل فاسى ، در پايين مكه ( مسفله ) نزديك باب اليمن بوده است .\r\nمحل ديگرى به عنوان « مولد جعفر » در نزديكى دار ابىسعيد ، نزديك دارالعجله بوده است . فاسى گويد : برخى آن را مولد جعفر بن ابىطالب مىدانند ؛ اما بر بالاى آن كتيبه‌اى است كه بر رويش نوشته شده : « مولد جعفر الصادق و دخله النبى صلى الله عليه و آله » . فاسى مىافزايد : منافاتى ندارد كه هم رسول خدا صلى الله عليه و آله به آن داخل شده باشد و هم مولد جعفر الصادق باشد .\r\n\r\nخانهء ارقم بن ابىارقم\r\nارقم ، هفتمين شخصى بود كه اسلام را پذيرفت . خانهء او در كنار كوه صفا قرار\r\n\r\n\r\n","description":"","footnote":"\r\n( 1 ) . العقد الثمين ، ج 1 ، ص 98\r\n( 2 ) . در اين باره بنگريد به كتاب : مولود كعبه ، علامهء محمدعلى اردوبادى ، ترجمهء عيسى اهرى ، قم ، رسالت ، 1379\r\n","page_name":" 156 ","page_number":156},
  {"content":"\r\n\r\nداشت و محل امنى براى مسلمانان محسوب مىشد . در نقلى آمده است كه زمانى چهل مرد و بيش از ده زن در آنجا مخفى شده بودند . « 1 »\r\nبه هر روى رسول خدا صلى الله عليه و آله در سال چهارم بعثت همراه يارانش در آنجا بسر مىبرد و كسانى كه قصد مسلمان شدن داشتند ، به آنجا ، نزد آن حضرت هدايت مىشدند . اين خانه در تاريخ اسلام بگونه‌اى اهميت داشته كه به صورت يك مقطع تاريخى درآمده است و حوادث دوران مكه در كتاب‌هاى سيره با ذكر اينكه قبل از خانهء ارقم رخ داده يا بعد از آن ، مشخص مىشود .\r\nاين خانه توسط خيزران ، همسر هارون ، كه در سال 171 به حج آمده بود ، خريدارى شد و در تاريخ به نام او ؛ يعنى « دار خيزران » شهرت يافت . مسلمانان با آگاهى نسبت به ارزش اين خانه ، آن را مسجد كردند ؛ شايد هم خود خيزران آن را به صورت مسجد درآورده است . محل ياد شده كه مركزى براى حفظ قرآن بچه‌ها بوده ، در فاصلهء 48 مترى ابتداى سعى از كوه صفا قرار داشته و در سال 1375 هجرى قمرى در توسعه‌اى كه زمان سعود بن عبدالعزيز صورت گرفت ، داخل مسجد گرديد . « 2 » اكنون به ياد آن ، اولين درى كه از آن سمت به مسجد باز مىشود ، به عنوان باب ارقم نامگذارى شده و احتمال داده شده است كه محل آن در جاى پله برقى باشد كه در اين قسمت ساخته شده است .\r\nدر نقل‌هاى تاريخى آمده است كه خانهء ارقم بر روى صفا بوده است ؛ « أَسْلَمَ الأرقم سابع سبعة و كانت دارُهُ عَلَى الصَّفا » . مقصود از اين سخن ، آن است كه خانهء ارقم كه در دامنهء صفا بوده ، امروزه داخل مسجد شده و تنها بخشى از خود كوه صفا در ابتداى مسعى ، برجاى مانده است .\r\nدر كتيبه‌اى كه از سال 555 روى اين خانه وجود داشته ، آمده بوده است : اينجا محلّ اختفاى رسول خدا صلى الله عليه و آله و معروف به دار خيزران است كه بندهء نيازمند درگاه خداى ،\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 14\r\n( 2 ) . التاريخ القويم ، ج 2 ، ص 88\r\n","page_name":" 157 ","page_number":157},
  {"content":"\r\n\r\nجمال الدين شرف الإسلام ابوجعفر محمد بن على بن ابىمنصور اصفهانى ، وزير شام و موصل آن را به سال 555 بنا كرد . « 1 » طبعا بعد از آن ، بارها تعميراتى در آنجا صورت گرفته است .\r\n\r\nكوه و غار حِرا\r\nكوه حرا به نام « جبل‌النور » ، « جبل‌القرآن » و « جبل‌الاسلام » نيز شناخته مىشود . اين كوه كه يكى از مكان‌هاى مقدس مكه و از آثار مذهبى باقى مانده از عصر رسالت به شمار مىرود ، در شمال شرق مكه واقع شده و دويست متر از سطح دريا ارتفاع دارد . بر روى اين كوه ، گياه يا آبى ديده نمىشود . گفتنى است كه در امتداد اين كوه ، كوه‌هاى اطراف عرفات قرار داشته و همچنين با كوه‌هاى طائف نيز پيوند دارد .\r\n Trk 044 \r\nغار حرا\r\n\r\n\r\n","description":"","footnote":"\r\n( 1 ) . التاريخ القويم ، ص 90\r\n","page_name":" 158 ","page_number":158},
  {"content":"\r\n\r\nحدود پنجاه متر مانده به قلهء كوه ، غار حِرا قرار دارد كه تنها فضايى به گنجايش نشستن پنج نفر داشته و در جايى از آن ، تنها يك نفر مىتواند بايستد .\r\nغار حِرا محل عبادت رسول خدا صلى الله عليه و آله بوده و آن حضرت چندى از ايام سال ، به‌ويژه ماه مبارك رمضان را در آن بسر مىبرده است . در همين غار بود كه نخستين بار بر رسول خدا صلى الله عليه و آله وحى نازل شد و پنج آيهء آغازين سورهء علق براى آن حضرت فرود آمد :      اقْرَأْ بِاسْمِ رَبِّكَ الَّذِي خَلَقَ * خَلَقَ الْإِنْسانَ مِنْ عَلَقٍ * اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ      . بنابراين ، اين غار از بهترين و متبرّك‌ترين نقاط مكه محسوب مىشود ؛ جايى كه مسلمانان آگاه و توانمند براى زيارت بدانجا مىروند و در آنجا نماز مىگزارند .\r\nكوه ثَبير كه در برابر كوه حِرا در سوى ديگر جاده قرار دارد ، از مكان‌هاى مقدس به شمار مىرود . گفته‌اند كه خداوند از اين كوه ، گوسفندى را براى ذبح نزد اسماعيل عليه السلام فرستاده است .\r\n\r\nكوه و غار ثور\r\nكوه ثور ، كوهى است بزرگتر از كوه حِرا كه در جنوب شرقى مسجدالحرام در راه طائف و در فاصله‌اى دور تر نسبت به مكه واقع شده است . مىگويند اين كوه به نام « ثوربن منات » خوانده شده است .\r\nسه كوه متصل به يكديگر را به نام كوه ثور مىشناسند و غار ثور در سوّمين آنها قرار دارد . زمانى كه مشركان مكه به قصد كشتن رسول خدا صلى الله عليه و آله بسيج شدند ، آن حضرت پس از خروج از خانه ، در حالى كه به طور اتفاقى ابوبكر را ديد ، همراه وى به سمت جنوب مكه به راه افتاد . طبعا آن حضرت براى رفتن به يثرب مىبايست به شمال مكه مىرفت ؛ اما براى گمراه كردن مشركان ، راه جنوب را برگزيد و به كوه ثور رسيد . آن حضرت ، به همراه ابوبكر وارد غار ثور شد و مدت سه روز در آن مخفى بود . مشركان تا نزديكى غار ثور آمدند ، اما به اعجاز الهى ، عنكبوتان تارهايى را بر درِ غار تنيدند تا مشركان را از رفتن به درون آن منصرف كنند ؛ چراكه آنان با ديدن تارهاى عنكبوت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nتصور كردند كسى وارد غار نشده است ! خداوند در قرآن از اين غار ياد كرده است :\r\n إِلَّا تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها . . . . \r\n« اگر او [ پيامبر 
  ] را يارى ندهيد ، [ بدانيد كه 
  ] خداوند او را هنگامى كه كافران آواره‌اش ساختند ، يارى داد ، آنگاه كه يكى از آن دو به هنگامى كه در غار بودند ، به همراهش [ ابوبكر 
  ] گفت : نگران مباش كه خدا با ماست . آنگاه خداوند آرامش خودش را بر او نازل كرد و به سپاهيانى كه نمىديدشان ، يارى داد . » « 1 »\r\n Trk 045 \r\nكوه ثور\r\nكوه ثور در ميان چند خيابان ، با نامهاى خيابان ثور ، جادهء طائف و جادهء كدى قرار گرفته است . بيشتر مسير كوه به سمت غار ، به صورت پله‌كان براى مشتاقانِ صعود آماده\r\n\r\n\r\n","description":"","footnote":"\r\n( 1 ) . توبه : 40\r\n","page_name":" 160 ","page_number":160},
  {"content":"\r\n\r\nشده است كه به طور طبيعى زمانى حدود 5 / 1 ساعت را براى رسيدن به غار طلب مىكند .\r\n Trk 046 \r\nمدخل غار ثور\r\nخود غار نيز دو مسير ورودى و خروجى دارد كه به احتمال ، مسير اصلى آن سمت قبلهء آن بوده و مسير پشتى آن ، كه از آنجا وارد غار مىشوند ، بعدها درست شده است . در محدودهء داخلى آن هم چند نفر مىتوانند بنشينند و دست كم دو تا سه نفر مىتوانند نماز نشسته به جاى آورند . در نزديكى غار ثور ، غار كوچكترى نيز وجود دارد كه زير سنگى است كه بمانند نوعى كاسهء وارونه قرار گرفته است . فاكهى در قرن سوم هجرى ، از محل غار به عنوان مسجد غار ثور ياد كرده است . « 1 »\r\n\r\nقبرستان مَعْلاة\r\nقبرستان مَعلاة - محلهء بالا - يا حُجون كه در ميان ايرانيان به قبرستان ابوطالب شهرت يافته قبرستانى كهن است كه به دليل درآغوش گرفتن بسيارى از چهره‌هاى\r\n\r\n\r\n","description":"","footnote":"\r\n( 1 ) . اخبار مكه ، ج 5 ، ص 35\r\n","page_name":" 161 ","page_number":161},
  {"content":"\r\n\r\n Trk 047 \r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبرجسته و ممتاز از اجداد و اصحاب رسول خدا صلى الله عليه و آله و علما و تابعين ، پس از قبرستان بقيع ، قبرستانى مورد توجه و اعتناى مسلمانان بوده و از زيارتگاه‌هاى عمومى زائرانِ خانهء خدا به شمار مىآيد . اين مكان را در قرون اخير به نام « مقبرهء بنىهاشم » نيز مىشناسند . سنگى كه در مدخل ورودى قبرستان نصب شده نشان مىدهد كه قبرستان ياد شده در سال 1383 ق . تجديد بنا شده است . در حال حاضر ، با كندن كوه حجون تلاش مىشود تا محدودهء قبرستان در آن سمت نيز گسترش يابد . در گذشته ورود به قبرستان ممنوع بود ، اما در حال حاضر امكان ورود به قبرستان براى مردان وجود دارد .\r\n Trk 048 \r\nقبرستان معلاة\r\n\r\nدفن شدگان در قبرستان معلاة\r\n* عبدالمطّلب - گفته مىشود يكى از چهره‌هاى مهم بنىهاشم كه در قبرستان حجون دفن شده ، عبدالمطّلب ، جدّ پيامبر صلى الله عليه و آله است . او از افراد بسيار با شخصيت شهر مكه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبود كه ميان عرب‌ها نفوذى فراوان داشت . عبدالمطّلب دو سال سرپرستى رسول خدا صلى الله عليه و آله را عهده‌دار بود . برخى از اعمال او كه به احتمال قريب به يقين ، برگرفته از سنّت ابراهيمى و از مكتب حُنَفا بود ، همچون سنّتى در ميان عرب‌ها مورد پيروى قرار گرفت و حتى اسلام نيز شمارى از آنها را تأييد كرد . عبدالمطّلب را بايد يكى از احياگران آيين ابراهيمى دانست .\r\n* ابوطالب - چهرهء شاخص ديگر ، ابوطالب فرزند عبدالمطّلب و عموى پيامبر صلى الله عليه و آله است . وى در پردهء تقيّه توانست حمايتى قابل ستايش از رسول خدا صلى الله عليه و آله در برابر فشار مشركان به عمل آورد . او در برابر تهديدهاى قريش ، حاضر نشد رسول خدا صلى الله عليه و آله را به آنان تسليم كند و حمايت آشكار خود را از آن حضرت در همهء مراحل اعلام كرد . اشعار زيادى از ابوطالب بر جاى مانده كه ، علاوه بر ايمان عميق او ، نشان‌دهندهء چهرهء ادبى اين بزرگمرد هاشمى است . اين اشعار ، ضمن ديوان وى كه در قرن سوم فراهم آمده ، موجود و به چاپ رسيده است . بر اساس اسناد دقيق تاريخى ، وى بزرگترين حامى پيامبر صلى الله عليه و آله در سال‌هاى خفقان در مكه بود . ابوطالب در همان آغاز بعثت ، فرزندانش على و جعفر را به خدمت رسول خدا صلى الله عليه و آله فرستاد و خود نيز تا سال دهم بعثت كه زنده بود ، هرگز در دفاع از آن حضرت كوتاهى نكرد .\r\n* خديجه عليها السلام - چهرهء ديگر مدفون در قبرستان ابوطالب ، حضرت خديجه است . او زنى فداكار و ايثارگر و نخستين زن مؤمن به رسول خدا صلى الله عليه و آله بود . وى تمامى اموال خود را وقف پيشبرد اسلام كرد و در برابر فشارى كه قريش بر رسول خدا صلى الله عليه و آله وارد مىكردند ، بهترين يار صميمى او در خانه محسوب مىشد . رسول خدا صلى الله عليه و آله هميشه از او به نيكى ياد مىكرد تا جايى كه حسادت برخى از همسران وى برانگيخته مىشد ، اما آن حضرت از تحسين خديجه عليها السلام خوددارى نمىكرد .\r\nگفتنى است كه روى قبر حضرت خديجه بقعه‌اى بوده كه آن را خراب كرده‌اند .\r\nهمين طور بقعه‌هاى ديگرى روى برخى از مزارهاى ديگر وجود داشته كه تخريب\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nشده است . « 1 »\r\nاين كه بقعه‌ها دقيقا روى محل دفن اجداد پيامبر صلى الله عليه و آله ساخته شده باشد ، ترديدهايى وجود دارد ، زيرا تا پيش از قرن دهم ، مورخان مكه از محل قبر اين بزرگواران در قبرستان ياد شده ، سخن نگفته‌اند . اما بر اساس آنچه در منابع تاريخى آمده ، شكى نيست كه اين افراد در قبرستان ياد شده دفن شده‌اند . و اين مطلب در منابع تاريخى آمده است .\r\n* عالمان شيعه - بسيارى از عالمان شيعه نيز كه در مكه درگذشته يا به شهادت رسيده‌اند در اين قبرستان مدفونند . يكى از آنها سيد زين العابدين كاشانى است كه از بانيان تجديد بناى كعبه در سال 1039 هجرى است . در آن سال كعبه در سيل خراب شد و اين روحانى سيد ، با كمك شمارى ديگر آن را بازسازى كرد . « 2 »\r\n* مشاهير شيعه و سنّى - محيى لارى در قصيدهء بلند خود با نام « فُتُوح الحَرَمَيْن » ، از برخى از چهره‌هاى زاهد و صوفى ياد كرده كه در اين قبرستان دفن شده‌اند . از آن جمله شيخ على كرمانى ، خواجه فُضَيل عياض و شيخ اسماعيل شيروانى است . لارى به قبر عبداللَّه بن زبير هم اشاره كرده است . عبداللَّه بن زبير در سال 73 در كنار همين قبرستان توسط حَجّاج بدار آويخته شد . قبر عبداللَّه بن عمر نيز به گفتهء لارى در همين حوالى بوده است . به نقل فاكهى ، مورخ شهير مكه ، فرزند عمر در باغ خرمانيه - جايى كه اكنون شهردارى مكه است - دفن شده كه در حال حاضر ، محل قبر وى بر كسى دانسته نيست . « 3 » منصور عباسى هم كه در مكه درگذشت ، در همين قبرستان مدفون شده است .\r\nگاهى به غلط - و البته تنها ميان ايرانيان - از اين قبرستان به عنوان شِعْب ابىطالب نام برده مىشود . همان‌گونه كه گفته شد ، محل واقعى شعب ابىطالب جايى است كه\r\n\r\n\r\n","description":"","footnote":"\r\n( 1 ) - دربارهء خراب كردن آن و آثار بجاى مانده ، ملاحظه فرماييد گزارش فارسى كتاب « فى منزل الوحى » از محمد حسين هيكل را در مجلهء ميقات ، ش 9 ، ص 222 . در بارهء قبرستان ابوطالب نگاه كنيد به مقالهء « جنةالمعلاة » از سيدعلى قاضى عسكر در فصلنامهء « ميقات حج » ، ش 4 ، صص 174 - 165\r\n( 2 ) . پيش از اين در بارهء اين شخص توضيحاتى داده شد .\r\n( 3 ) - فاكهى ، اخبار مكه ، ج 3 ، صص 89 و 90\r\n","page_name":" 165 ","page_number":165},
  {"content":"\r\n\r\nاكنون با نام شعب على شناخته مىشود و از فضاى باز خارج مسعى تا انتهاى سوق الليل - خانه‌هاى روبروى مسعى در بلنداى كوه - امتداد مىيابد ؛ به عبارت ديگر ، حدّ فاصل ميان كوه ابوقبيس ، تونل كنار آن ، كوهى كه در كنار تونل واقع شده تا « مكتبة المكّة المكرمه » ، تا بناى دورات مياه كه مركز آن محل ايستگاه اتوبوس است ، شعب ابىطالب نام دارد . در كنار آن سوق الغزّه و شعب عامر است كه در كنار كوه خندمه واقع شده است .\r\n\r\nمقبرهء شهداى فخّ\r\nحسين بن على بن حسن بن حسن بن على بن ابىطالب ، در سال 169 هجرى ، قيامى را بر ضد هادى عباسى ( خلافت از 169 - 170 ) در منطقه فخ از شهر مكه ترتيب داد . وى قيامش را در مدينه آغاز كرد و پس از تسلط بر اين شهر ، از آنجا كه زمان حج نزديك بود ، همراه سيصد تن از شيعيان و نزديكانش به سوى مكه حركت كرد . وى در منطقهء فخ با سپاه عباسيان مواجه شد و در نبردى كه صورت گرفت به شهادت رسيد .\r\nهمراه وى شمار ديگرى از سادات حسنى نيز به شهادت رسيدند .\r\nشهيد فخ ، در شمار علويان حَسَنى ، شهيدى است كه از سوى امامان شيعه عليهم السلام مورد تأييد قرار گرفته است . به علاوه ضمن رواياتى كه نقل شده ، خبر شهادت او از زبان پيامبر صلى الله عليه و آله نيز نقل شده است . از جمله آن كه :\r\nابوالفرج اصفهانى روايتى از امام باقر عليه السلام نقل كرده كه حضرت فرمود :\r\nرسول خدا صلى الله عليه و آله زمانى كه از فخ مىگذشت ، ايستاد ، ركعتى نماز گزارد و وقتى ركعت دوم را خواند گريه كرد . اصحاب نيز گريه كردند ، وقتى دليلش را پرسيدند ، حضرت فرمود :\r\nجبرئيل به من خبر داد كه : « يا محمد انّ رجلا مِنْ وُلْدك يُقْتَل في هذا المكان و أجر الشهيد مَعَهُ ، اجر الشهيدين » . « 1 » « اى محمد ، مردى از فرزندان تو در اين‌جا كشته مىشود كه\r\n\r\n\r\n","description":"","footnote":"\r\n( 1 ) . مقاتل الطالبيين ، ص 367\r\n","page_name":" 166 ","page_number":166},
  {"content":"\r\n\r\nاجر شهيد همراه او ، اجر دو شهيد است . »\r\nهمو روايت ديگرى نقل كرده است كه وقتى حضرت به موضع فخ رسيد ، با اصحابش نماز ميّت خواند و سپس فرمود :\r\n« يُقْتَلُ هاهُنا رَجُلٌ مِنْ أهل بَيْتي في عصابة مِنَ المؤمنين ، ينزل لهم بأكفان و حنوط من الجنة ، تسبق أرواحهم أجسادهم الَى الجَنّة » . « 1 »\r\n« در اينجا شخصى از اهل بيت من با جمعى از يارانش به شهات مىرسند كه كفن و كافور آنان از بهشت مىرسد و ارواحشان زودتر از اجسادشان به سوى بهشت مىشتابد . »\r\nهمچنين نقل شده است كه در سفرى كه امام صادق عليه السلام به مكه داشتند ، به يكى از اصحاب فرمودند : وقتى به فخ رسيديم ، مرا آگاه گردان . وقتى به آنجا رسيدند ، حضرت پياده شده ، وضو گرفتند و نمازى خواندند و سپس سوار شدند . آن صحابى علت اين كار را پرسيد . حضرت روايت سابق الذكر را از پيامبر صلى الله عليه و آله براى او نقل كردند . « 2 »\r\nزمانى كه سرهاى شهدا را نزد هادى آوردند ، موسى بن جعفر عليهما السلام و شمارى از علويان حاضر بودند . حضرت در بارهء شهيد فخ فرمود : « مَضى واللَّه مُسْلِماً صالحاً صوّاماً قوّاماً آمِراً بالمعروف ، ناهِياً عَنِ المُنْكر » . « 3 »\r\nدر حال حاضر اين مقبره در خيابان شهدا قرار دارد كه تمامى آن منطقه را به نام منطقهء شهدا مىشناسند و اين نام هم دقيقا به خاطر شهادت شهيد فخ در آنجاست . يك خيابان فرعى از خيابان شهدا به فاصلهء نزديكى از تقاطع شهدا - تنعيم به سمت مقبره مىرود . مقبرهء مزبور در پايين كوهى قرار گرفته كه اكنون يك سمت آن مقبره و سمت ديگر آن ميدان فوتبال است . اين مقبره به عبارتى در پشت مسجد البوقرى واقع است .\r\n\r\n\r\n","description":"","footnote":"\r\n( 1 ) - مقاتل الطالبيين ، ص 366\r\n( 2 ) - همان .\r\n( 3 ) - مقاتل الطالبيين ، ص 380 ؛ بحارالأنوار ، ج 48 ، ص 164\r\n","page_name":" 167 ","page_number":167},
  {"content":"\r\n\r\nمقبرهء مزبور به خاطر راه ، سه پاره شده و يك مثلث كوچك آن ، در حال از بين رفتن است . بخشى از آن با يكى دو متر ارتفاع از سطح خيابان قرار دارد . اين بخش ، در خرداد و تير سال 1381 با ايجاد يك چهارديوارى در اطراف آن و با تابلوى مقبرة عبدالله بن عمر رقم ( 2 ) از طرف شهردارى ساخته شده است . طبق نوشتهء فاكهى مقبرهء عبدالله بن عمر در منطقهء محصب بوده است كه شرح آن خواهد آمد . روشن نيست وجه نامگذارى آن به اسم اين شخص ، با چه هدفى صورت گرفته است .\r\n Trk 051 \r\nقبرستان شهداى فخّ\r\nبخش اصلى برجاى مانده از قبرستان شهداى فخ در يك چهارديوارى قديمى ، در جنب كوه واقع شده و درى مسدود دارد . در ميانهء اين چهارديوارى ، مقبرهء نيمه مخروبه‌اى نيز هست كه از بالاى كوه تا اندازه‌اى قابل رؤيت است . قاعدتاً همانجا بايد مقبرهء حسين‌بن على ، شهيد فخ باشد كه حاكمان آن ديار به دلايل مذهبى ، آن را بسته‌اند .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nمحصَّب\r\nمنطقهء محصّب در راه حرم به منا ( در طريق مسجدالحرام ) واقع است ، ميان پل حُجون تا جايى كه اكنون شهردارى مكه واقع شده ؛ يعنى امانة العاصمةالمقدسه . به عبارتى از ميدان معابده تا پل حجون .\r\nرسول خدا صلى الله عليه و آله در بازگشت از منا به همراه مسلمانان در اين منطقه توقف كرده است .\r\nدر بارهء حدود اين منطقه اقوال مختلفى وجود دارد ، « 1 » با اين حال تعريف فوق نسبتاً دقيق است .\r\nدليل انتخاب محصّب براى نزول رسول خدا صلى الله عليه و آله آن بود كه زمانى در اين منطقه قريشيان قراردادى بر ضد آن حضرت امضا كردند . رسول خدا صلى الله عليه و آله فرمود ما ، مخصوصاً پس از ورود به مكه ، در آنجا كه خيف بنىكنانه است ، فرود خواهيم آمد ؛ « اذا قَدمنا مَكّة انْ شاءَ اللَّهُ تَعالى نَزَلْنا بِالْخَيف الَّذي تَحالفُوا عَلَينا فِيه » . « 2 »\r\nدر اين محل مسجدالاجابه قرار دارد كه در جاى ديگر به آن پرداخته‌ايم . مسجد ديگرى هم وجود دارد كه هيچ اشاره‌اى به نماز خواندن رسول خدا صلى الله عليه و آله در آنجا نشده و اكنون كتيبه‌اى بر در آن است كه بازسازى آن را در عهد ملك عبدالعزيز در سال 1362 نشان مىدهد . اين مسجد روبروى ريع ذاخر در اين سوى خيابان و در كنار قصر السقاف قرار دارد . گويا اين همان مسجدى است كه در آن بر ابوجعفر منصور خليفهء عباسى بعد از مردنش در مكه نماز خوانده شده است . « 3 » منصور در قبرستان مَعْلاة يا حجون دفن شده و قبر او هنوز هم مشخص است .\r\nدر انتهاى حىّ جُمَّيْزه ( محلهء پشت قبرستان معلاة ؛ همان محلّه‌اى كه اكنون مدخل ورودى قبرستان در ابتداى آن باز مىشود ) محلهء جعفريه قرار دارد كه گويا به نام\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، صص 72 و 73\r\n( 2 ) . ازرقى ، اخبار مكه ، ج 2 ، ص 162\r\n( 3 ) . فاكهى ، اخبار مكه ، ج 4 ، ص 75\r\n","page_name":" 169 ","page_number":169},
  {"content":"\r\n\r\nابوجعفر منصور است . يكى از زائران پر سابقه اظهار مىكرد : سى سال پيش ، در اين محل خانه‌اى بود به نام خانهء امام جعفر صادق عليه السلام كه همراه برخى از مطوفىها به آنجا رفته است . روزى همراه ايشان به آنجا رفتيم امّا يافتن و شناسايى آن محل برايش ممكن نبود . در بارهء حدود مَعْلاة و مسفله ، فاكهى و ازرقى توضيحاتى را آورده‌اند . در حدود معلاة از دار جعفر ابن محمد ، بدون هيچگونه توضيحى ياد شده‌است . « 1 » محتمل است كه اين خانه ، خانهء جعفر بن محمد بن سليمان امير مكه باشد نه خانهء امام صادق عليه السلام و يا حتى منسوب به ابوجعفر منصور .\r\nجايى كه اكنون امانة العاصمه است تا حدود ابتداى ريع ذاخر ، حائط يا باغ خرمان است كه بخشى از آن قبرستان بوده و به اعتقاد فاكهى عبداللَّه بن عمر در آنجا دفن شده است . « 2 » بنابر اين ، اين عقيده كه وى در مقبرهء شهداى فخ يا قبرستان ابوطالب مدفون است ، درست به نظر نمىرسد . اين در حالى است كه اخيرا تابلوى مقبرهء عبدالله بن عمر دركنار مقبرهء شهداى فخ نصب شده است .\r\n\r\nقبر ابولهب\r\nابولهب عموى پيامبر صلى الله عليه و آله و در عين حال يكى از تندخوترين دشمنان آن حضرت بود كه وجود ايشان را در طايفهء بنى هاشم اسباب ضعف اين طايفه و عاملى براى دشمنى طوايف ديگر با بنى هاشم مىدانست . به همين دليل مىكوشيد تا با مبارزه با رسول خدا صلى الله عليه و آله آن حضرت را از فعاليت باز دارد . همين دشمنىها بود كه خداوند ، از ميان دشمنان آن حضرت ، تنها نام ابولهب را در قرآن ياد كرد و در سوره‌اى كه نازل شد وى و همسرش را سخت توبيخ نمود . زمانى كه سپاه قريش براى نبرد بدر از مكه خارج شده بود ، وى در اين شهر درگذشت و جنازه‌اش را در گودالى دفن كردند . نكته در اين است\r\n\r\n\r\n","description":"","footnote":"\r\n( 1 ) . فاكهى ، اخبار مكه ، ج 4 ، ص 130 ؛ ازرقى ، اخبار مكهء ، ج 2 ، صص 93 ، 266\r\n( 2 ) . فاكهى ، اخبار مكه ، ج 3 ، صص 89 و 90\r\n","page_name":" 170 ","page_number":170},
  {"content":"\r\n\r\nكه گويا محل دفن كردن وى ، در بخش پايين مكه در گذرگاه ( ثنيه ) كداء كه به آن « الثنية البضياء » هم گفته مىشده ، بوده است . اين محل را ابن بطوطه در قرن هشتم ديده و گزارش كرده است كه : « در آنجا تلى از سنگ وجود دارد كه هر كسى از آنجا عبور مىكند ، سنگى بر آن مىاندازد . » « 1 » به نوشتهء وى شهرت داشته است كه آن محل ، جاى دفن ابولهب بوده و طبعا مردم براى اين كه با اين دشمن پيامبر ، اظهار دشمنى كرده باشند ، دست به اين كار مىزده‌اند .\r\n\r\n\r\n","description":"","footnote":"\r\n( 1 ) . رحلة ابن بطوطه ، ص 143\r\n","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n\r\nبخش دوم : مدينهء منوّره\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n\r\n1 يثرب و اسلام\r\n\r\nمقدمه در باب شناخت يثرب\r\nشهر يثرب كه بعد از ورود رسول خدا صلى الله عليه و آله به اين شهر ، « مدينةالنبى » و به اختصار « مدينه » خوانده شد ، « 1 » در « طريق الهجره » حدود 450 كيلومترى شمال مكه واقع است و در مدار 39 درجه و 36 دقيقه شرقى و يك ثانيه در خط طولى و 24 درجه و 28 دقيقه و 5 ثانيه در خط عرضى قرار دارد . ارتفاع اين شهر از سطح دريا بين 597 تا 639 متر است « 2 » و جمعيت آن در سال 1415 هجرى حدود 661 هزار نفر بوده است .\r\nمهمترين نكته در جغرافياى داخلى مدينه اين است كه شهر در ميان دو رشته حره « 3 » واقع شده كه يكى در شرق با نام « حرّهء واقم » و ديگرى در غرب با نام « حرّهء وبره » است .\r\nدر جنوب يثرب ، حرّهء جنوبى قرار دارد كه به آن « حرهء شَوْران » نيز مىگويند . اين حره نيز بخش جنوب را از حرهء شرقى تا غربى پوشانده و آنها را به يكديگر متصل كرده است .\r\n\r\n\r\n","description":"","footnote":"\r\n( 1 ) . براء بن عازب در روايتى از رسول خدا صلى الله عليه و آله نقل كرده است كه حضرت فرمود : « مَنْ سَمّى الْمَدِينَةَ يَثْرِب ، فَلْيَسْتَغفراللَّه عَزَّوَجَلّ ، هِيَ طابة هي طابة » ؛ « كسى كه مدينه را يثرب بخواند بايد از خداوند طلب مغفرت كند . مدينه ، طابه است طابه . » ( نك : فضائل المدينة المنورة ، خليل ابراهيم ملاخاطر ، ج 1 ، صص 162 - 164 ) گفتنى است كه طابه نام ديگرِ اين شهر است و همينطور طَيْبه .\r\n( 2 ) . الكعبة المعظمه ، ص 232\r\n( 3 ) - منطقهء سنگلاخى كه سنگ‌هايى شبيه به سنگ‌هاى آتشفشان و داغ شده دارد .\r\n","page_name":" 175 ","page_number":175},
  {"content":"\r\n\r\nحره به طور معمول به سنگ‌هاى سياهى اطلاق مىشود كه به صورتى خشن سطح زمين را پوشانده و پستى و بلندى تپه‌اى دارد و به صورت كوه نيست . در فاصله‌هاى دورترى از مدينه حره‌هاى ديگرى نيز وجود دارد .\r\nدر قسمت شمالى شهر ، حد فاصل كوه احد در شمال غرب و كوه سلع در غرب مدينه ، فضاى نسبتاً بازى وجود دارد كه عمدتا زمين‌هاى كشت و نخلستان بوده و هست .\r\nدر پشت كوه احد ، كوه كوچك دايره‌وار قرمزى هست كه آن را « كوه ثور » - طبعا بجز كوه ثور مكه - مىنامند . اين كوه ، حد حرمِ مدينه در شمال است ، درست مانند اين سوىِ قبا كه كوه « عير » قرار دارد و حدّ جنوبى حرم است . در حديث آمده است كه مرز حرم بودن مدينه در جنوب و شمال حد فاصل عير و ثور است . هر كدام از اين دو كوه ، تا مسجد النبى هشت كيلومتر مىباشد . حد حرم در شرق و غرب ، همان حرهء شرقى و غربى است .\r\n\r\nساكنان مدينه پيش از اسلام\r\nپيش از اسلام ، دو گروه عرب و يهودى در يثرب و به عبارتى در حدّ فاصل حرهء شرقى ، حرّهء غربى ، قبا و احُد زندگى مىكردند . قبايل يهودى عبارت بودند از : بنىقَيْنُقاع ، بنىنَضير و بنىقُرَيْظه كه عمدتا در جنوب و جنوب شرقى ، در منطقهء عوالى - كه امروزه به شارع عوالى يا شارع على بن ابىطالب عليه السلام نامور است - زندگى مىكردند . « 1 »\r\nدر امتداد خط حرّهء شرقى ، داخل محدودهء مدينه ، دو گروه از يهود و سه گروه از اوس ساكن بودند ؛ از جنوب به شمال ، ابتدا بنى نضير ، سپس بنى قريظه ؛ بعد از آن بنى ظفر و بنى عبداشهل و بنى زعور از اوسيان به ترتيب تا ابتداى مسير احد زندگى\r\n\r\n\r\n","description":"","footnote":"\r\n( 1 ) . عاليه يا عوالى بخش جنوبى مدينه را شامل مىشود كه تا قبا ادامه دارد . در تواريخ آمده است كه وقتى حضرت به مدينه وارد شد « نزل من عُلْو المدينة » در عاليه مدينه ساكن شد ، كه مقصود همان قباست . نك : المعالم الأثيره ، ص 201\r\n","page_name":" 176 ","page_number":176},
  {"content":"\r\n\r\nمىكردند . « 1 » پيش از اسلام بخش اصلىِ منطقهء حدّفاصل حرّهء شرقى تا قبا ، در اختيار يهوديان بنى قريظه بوده است . مسجدى كه در حال حاضر به خطا به مسجد فضيخ شهرت دارد و در اصل نامش مسجد بنىقريظه است ، مىتواند گوياى محل سكونت آنها در حدفاصل قبا تا حرّهء شرقى باشد . جمعيت بنىقريظه و منطقهء آنان وسيع بوده ؛ به طورى كه گاه حرّهء واقم يا شرقى را به نام حرّهء بنى قريظه مىناميده‌اند . « 2 »\r\nطايفهء خزرج كه جمعيت‌شان سه برابر اوس بود ، در نواحى مركزى و پيش از آن ، در حوالى حرّهء غربى مىزيستند . مركز اين منطقه ، به تقريب ، شارع سلطانه - عثمان فعلى - تا مسجد قبلتَين و منطقهء مساجد سبعه مىباشد . منطقه ياد شده در سمت جنوب ، تا نزديكى قباى غربى و در اصل منطقهء بطحان امتداد مىيابد ؛ به عبارت ديگر حرّهء غربى از شمال به جنوب ، از مسجد قبلتَيْن آغاز شده و تا وادى رانوناء در نزديكى قبا و جايى كه مسجد جمعه واقع است ، امتداد دارد .\r\nمنطقهء شمال حرهء غربى ، منطقه‌اى كشاورزى است كه باغ‌هاى فراوانى در آن بوده و تا دامنهء احد مىرسد . آب اين بخش از وادى عقيق تأمين مىشود كه شهرت فراوان دارد . برخى از ساكنان ثروتمند مدينه در همين ناحيه قصرهايى ساختند كه بناى آن تا قرن‌ها سرپا بوده و سفرنامه‌نويسان دورهء قاجارى ، آنها را مشاهده و وصف كرده‌اند .\r\nحرّهء جنوبى ، جز بخشى از آن ، كه به نوعى امتداد حرّهء غربى است و نامش حرّهء مَعْصَمُ العليا ، شامل حرّه‌هاى كوچكى است كه هر كدام نامى محلى دارد و نواحى خاصى از منطقه قبا را پوشش مىدهد . حد فاصل اين حره‌ها ، به ويژه سمت شمال قبا ، باغ‌ها و نخلستان‌هاى بسيار زيبايى است كه قبا را به صورت منطقه‌اى حاصلخيز نشان مىدهد .\r\nگفتنى است جمعيت عربِ يثرب ، بسيار بيش از يهوديان بوده است . با اين حال ، ميان دو قبيلهء عرب ، نزاع‌هاى زيادى جريان داشت و اين نزاع‌ها به ميان قبايل يهود نيز سرايت كرده بود .\r\n\r\n\r\n","description":"","footnote":"\r\n( 1 ) . الانصارى ، آثار المدينة المنوره ، ص 210\r\n( 2 ) . معالم المدينة المنوره ، ج 1 ، مج 2 ، ص 459\r\n","page_name":" 177 ","page_number":177},
  {"content":"\r\n\r\nاوس و خزرج هر دو از قبايل جنوبى جزيرةالعرب بودند كه حدود يكصد و پنجاه سال قبل از اسلام به يثرب آمده بودند . به همين دليل ، بر خلاف قريش كه عدنانى هستند ، اوس و خزرج را بايد قحطانى به حساب آورد .\r\nنكتهء ديگر آن كه ، يثرب تنها به يكى از واحه‌هاى ميان دو حرّهء شرقى و غربى اطلاق مىشده ، اما به تدريج اين نام ، به تمامى اين نواحى اختصاص يافته است .\r\n\r\nوادىهاى مدينه\r\nاگر دو موقعيت جغرافيايى را در مدينه مهم‌ترين ويژگى طبيعى اين شهر بدانيم ، يكى : وجود سه حرّه در جنوب ، غرب و شرق اين شهر است و ديگر : وجود چندين وادى كه آب‌هاى پراكنده و اندك را به مسيرهاى مشخصى سوق مىدهد و جهت استفادهء مردم و قبايلى كه در هر نقطه به اميد آب و كشت زندگى مىكنند ، مىرساند .\r\nآب و هواى مدينه در مقايسه با مكه بسيار بهتر است ؛ چرا كه زمين‌هاى حاصلخيز و آب نسبتاًمكفىدارد ، بااين حال‌بايدگفت مدينه هم سرزمينى كم آب به حساب مىآيد .\r\nآب اين شهر در چندين وادى معروف جارى است كه البته نه دائمى بلكه موقتى است و با اين حال ، آن اندازه هست كه بتوان به اميد آن به كشت و زرع پرداخت .\r\nبهترين منطقه مدينه بخش جنوبى آن در امتداد ميان شرق و غرب شهر است كه به نام‌هاى عوالى ، قبا و عُصْبه شهرت دارد و از پرجمعيت‌ترين مناطق منطقه به شمار مىرود . در اين بخش آب به مقدار فراوان يافت شده و مزارع متعددى در آن تا به امروز وجود دارد . در اين بخش ، شبكه‌اى از بهترين وادىها براى كنترل آب‌ها وجود دارد ؛ مانند « وادى مَهْزور » از شرق ، وادى « مُذَينب » از جنوب شرقى ، وادى « رانوناء » از جنوب و بخشى از وادى « بطحان » كه در مسيرش به شمال غرب به اين وادىها مىپيوندد . از اين‌رو ، ترديدى وجود ندارد كه اين وادىها و چاه‌ها در سمت عوالى ، قبا و عصبه ، از مهم‌ترين عوامل در تمركز جمعيت در آن نواحى و پرداختن آنان به كشاورزى در شكل گسترده بوده است .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n Trk 052 \r\nاثر ديگر اين وادىها آن است كه آب‌هاى زيرزمينى را در سطحى وسيع تقويت مىكند و با كندن چاه مىتوان از آن آب به خوبى استفاده كرد . آب و وادى و چاه و چشمه ، از مهم‌ترين مفاهيم زندگى در ميان عرب مدينه و اصولا جزيرة العرب بوده و مناطق مختلف را اغلب با همين عناوين ، نامگذارى مىكرده‌اند .\r\nمعروف‌ترين وادى مدينه ، « وادى عقيق » است كه گاه آب آن در برخى از فصول ، بسيار فراوان بوده و مزارع غرب مدينه به سمت جنوب را تأمين مىكند . اين وادى را « وادى مبارك » نيز مىنامند ؛ چرا كه رسول خدا صلى الله عليه و آله نسبت به آن ، عنايت ويژه داشته است .\r\nنقل شده است كه حضرتش فرمود : شبى از خداوند براى من پيام آمد كه در اين وادى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمبارك نماز بگزار و بگوى : عمره‌اى در حج است . « 1 » همان‌گونه كه گذشت ، در كنار اين وادى ، قصرهاى زيادى ساخته شده كه بقاياى برخى از آنها ؛ از جمله قصر سعيد بن عاص و قلعهء عروة بن زبير تا اين اواخر وجود داشته است . « 2 »\r\n Trk 053 \r\nبدين ترتيب مهم‌ترين وادىها عبارتند از : « وادى قنات » در شمال مدينه\r\n\r\n\r\n","description":"","footnote":"\r\n( 1 ) . المعالم الاثيره ، ص 195 . عربهاى صدر اسلام و پس از آن ، اشعار زيادى در ستايش از اين وادى كه مسيرآن غرب مدينه از شمال تا جنوب است ، سروده‌اند كه در منبع ياد شده ( تا ص 199 ) به تفصيل آمده است .\r\n( 2 ) . معالم المدينة المنوره ، ج 1 مج 2 ، صص 547 و 548 ، 586 و 587\r\n","page_name":" 180 ","page_number":180},
  {"content":"\r\n\r\nو به عبارتى در جنوب كوه احد ، « وادى رانوناء » در جنوب غرب مدينه ، « وادى بطحان » در بخش جنوبى ، « وادى مذينب » در جنوب شرقى و « وادى مهزور » در شرق مدينه .\r\n« وادى عقيق » در غرب مدينه ، از شمال تا به جنوب كشيده شده است .\r\n\r\nورود اسلام به يثرب\r\nمردم يثرب به كعبه احترام مىگذاشتند و همه ساله براى طواف آن و عبادت بت‌ها ، به مكه مىآمدند . به علاوه ، بازارهاى مكه نيز انگيزه‌اى بود تا آنان به مكه بيايند و روابطى با قريش داشته باشند .\r\nاز زمانى كه پيامبر صلى الله عليه و آله دعوت خويش را آشكار كرد و آيات قرآنى در ميان مردم انتشار يافت ، اهل يثرب به دليل همين رفت و آمدها ، كم و بيش با آن آشنا شده بودند ، اما حرمتى كه براى قريش قائل بودند ، مانع از آن شده بود كه خود را به رسول خدا صلى الله عليه و آله نزديك كنند . نخستين بار دو نفر و در سال يازدهم شش نفر از مردم يثرب اسلام آوردند . آنها اين پيام جديد را به ديگران رساندند و در سال دوازدهم بعثت ، دوازده نفر از مردم يثرب كه مسلمان شده بودند ، در ايام حج به ديدار رسول خدا صلى الله عليه و آله شتافتند . پس از آن بود كه پيامبر صلى الله عليه و آله يكى از بهترين اصحاب خود ؛ يعنى مصعب بن عُمَير را براى تبليغ اسلام به يثرب فرستاد و در سال سيزدهم بعثت قريب هفتاد تن از مردم يثرب براى بيعت با رسول خدا صلى الله عليه و آله به مكه آمدند . آنان ضمن بيعت با رسول خدا صلى الله عليه و آله از آن حضرت خواستند تا به يثرب بيايد ؛ و تعهد كردند كه از آن حضرت دفاع خواهند كرد ، همان گونه كه از زن و فرزند خويش دفاع مىكنند .\r\nاين دعوت سرآغاز هجرت پيامبر صلى الله عليه و آله و اصحاب آن حضرت بود . چنان كه در بخش نخست اين كتاب گذشت ، محل بيعت آنها با رسول خدا صلى الله عليه و آله اندكى پايين‌تر از جمرهء عَقَبه ، در راه آمدن به مكه ، سمت راست ، در داخل يك شعب بوده كه اكنون در محل آن مسجد البيعه قرار دارد . پيش از اين در بارهء اين مسجد سخن گفته شد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nيثرب يا مدينة النبى صلى الله عليه و آله\r\nپيامبر در ربيع‌الأول سال 622 ميلادى به يثرب آمد و با آمدن آن حضرت ، نام اين شهر به مدينةالنبى صلى الله عليه و آله تبديل شد . رسول‌اللَّه صلى الله عليه و آله در همان آغاز ، مدينه را چون مكه « حرم » دانست . بر اين اساس ، مكه حرم خدا و مدينه حرم رسول‌الله صلى الله عليه و آله است . اين بهترين شرافتى بود كه مدينه مىتوانست به آن دست يابد .\r\nگذشت كه محدودهء شمال و جنوب حرم ، كوه عير و ثور و محدودهء شرقى و غربى آن ، حرّهء شرقى و حرّهء غربى است . در روايتى از رسول خدا صلى الله عليه و آله نقل شده است كه فرمود :\r\n« اللّهُمَّ انَّ ابْراهيم حَرَّم مَكَّةَ فَجَعَلَها حَرَماً وَ إنّى حرّمت المدينة ما بَيْن مأْزمَيْها ، أن لايهراق فيها دم و لايحمل فيها سلاح لقتال » « 1 »\r\n« خداوندا ! ابراهيم مكه را حرم قرار داد و من مدينه را كه حد فاصل دو كوه عير و ثور است ؛ آن‌گونه كه خونى در آن ريخته نشود و سلاح براى جنگ در آن حمل نگردد . »\r\nپيامبر خدا صلى الله عليه و آله براى زندگى ، مدينه را برگزيد ؛ طبيعى است آن حضرت پس از فتح مكه ، در سال هشتم هجرت ، مىتوانست به شهر خود بازگردد ، اما ترجيح داد در مدينه زندگى كند و در همان شهر دفن گردد . آن حضرت در سخنان بىشمارى مدينه را تمجيد كرده و مردم آن را بسيار ستوده است . زمانى كه رسول خدا صلى الله عليه و آله از مكه بيرون آمد ، فرمود :\r\n« اللَّهُمَّ إِنَّهُمْ أَخْرَجُونِي مِنْ أَحَبِّ الْبِقَاعِ إِلَيَّ فَأَسْكِنِّي أَحَبَّ الْبِقَاعِ إِلَيْكَ » . « 2 »\r\n« خدايا ! همان‌گونه كه مرا از سرزمينى كه بيش از همه جا دوستش داشتم ، خارج كردند ، مرا در سرزمينى كه بيش از همه جا دوستش دارى ، وارد كن . »\r\n\r\n\r\n","description":"","footnote":"\r\n( 1 ) . كتاب مسلم ، كتاب الحج ، حديث ش 475 ؛ معالم المدينة المنوره ، ج 1 ، مج 2 ، صص 448 و 449\r\n( 2 ) . مستدرك‌الوسائل ، ج 10 ، ص 206\r\n","page_name":" 182 ","page_number":182},
  {"content":"\r\n\r\nو نيز فرمود :\r\n« مَنِ اسْتَطاعَ مِنْكم أَنْ يَموت بِالمَدِينة فَلْيَمُتْ بِها فإنّى شَفيعٌ لِمَن يمُوت بِها » « 1 »\r\n« اگر كسى بتواند به گونه‌اى زندگى كند كه مرگش در مدينه باشد ، چنين كند ؛ من براى كسى كه در آنجا بميرد ، شفيع خواهم بود . »\r\n Trk 054 \r\nموقعيت محلات مدينه نسبت به مسجد النبى صلى الله عليه و آله\r\n\r\n\r\n","description":"","footnote":"\r\n( 1 ) . فضائل المدينة المنورة ، ج 1 ، ص 298 - 299\r\n","page_name":" 183 ","page_number":183},
  {"content":"\r\n\r\nهمين تعريف و تمجيدها سبب شد تا اين شهر كوچك ، بهترين و زيباترين نام‌ها را ، كه نزديك به يك صد نام مىشود ، به خود اختصاص دهد : المؤمنه ، المحبوبه ، المقدسة ، الباره ، دارالأبرار ، ارضُ اللَّه ، طابَه ، طَيْبه ، سيّدة البلدان ، دارالسلام ، المحرّمه ، المباركه ، المحروسه ، المرحومه ، الجبّاره ، المختاره ، القاصمه ، حرم رسول‌اللَّه ، الموفّيه ، قلب الايمان ، قبّةالاسلام ، المعصومه ، بيت رسول‌اللَّه و نام‌هاى ديگر . « 1 »\r\nرسول خدا صلى الله عليه و آله مدينه را اين‌گونه توصيف كردند : « مدينه محل هجرت من ، محل قبر من و محلى است كه من از آنجا برانگيخته خواهم شد » .\r\n\r\nپيامبر خدا صلى الله عليه و آله در مدينه\r\nپيش از هجرت پيامبر به مدينه ، تنى چند از اصحاب به يثرب رفته و در قبا سكونت كردند . سپس رسول خدا صلى الله عليه و آله در آغاز ماه ربيع‌الاول راهى يثرب شد . مردم مسلمان شدهء يثرب ، بىصبرانه انتظار ورود آن حضرت را داشتند و از ايشان در قبا استقبال كردند . آنگاه مسلمانان واقعى مدينه ، طى ده سال با خلوص تمام از وى و آرمان‌هاى آن حضرت دفاع كردند . در اينجا خلاصه‌اى از حوادث اين ده سال را مىآوريم :\r\nنخستين اقدام پيامبر صلى الله عليه و آله در مدينه ، ساختن مسجد بود ؛ جايگاهى كه افزون بر مركزيت عبادى ، مركزيت فرهنگى ، سياسى و ادارى نيز داشت ؛ و يكى از تكيه‌گاه‌هاى اصلى اسلام در ميان مسلمانان بود .\r\nدومين اقدام آن حضرت ، ايجاد يك پيمان عمومى ميان مسلمانان مدينه بود . در اين معاهده كه همهء مسلمانان براى اجراى آن متعهد شدند و با رسول خدا صلى الله عليه و آله بيعت كردند ، حاكميت براى خدا و رسولش شناخته شد و بخشى از قوانين حقوقى و جزايى اسلام به عنوان قانون تثبيت گرديد .\r\n\r\n\r\n","description":"","footnote":"\r\n( 1 ) - براى توضيحات بيشتر در بارهء نامهاى مدينه و معانى آنها نك : مقالهء « نامهاى مدينه » ، احمد زمانى ، فصلنامهء « ميقات حج » ، ش 7 ، صص 178 - 158\r\n","page_name":" 184 ","page_number":184},
  {"content":"\r\n\r\nسومين اقدام رسول خدا صلى الله عليه و آله ، ايجاد پيمان برادرى ميان مسلمانان بود . آن حضرت مسلمانان را با يكديگر برادر كرد تا نسبت به هم ارتباط و پيوند نزديكترى داشته باشند .\r\nو از ميان مسلمانان ، على بن ابىطالب عليه السلام را به عنوان برادر خود برگزيد .\r\nروشن بود كه يكى از مسائل مهم پس از هجرت ، درگيرى مدينه با مكه خواهد بود ؛ زيرا نه پيامبر خدا صلى الله عليه و آله حاضر بود از مكه چشم‌پوشى كند و نه اشراف مكه تحمّل اسلام و تسلّط آن بر شهرهايى مانند مدينه را داشتند ، به‌ويژه كه در سال دوم هجرت ، قبلهء اسلام از بيت‌المقدس به سوى مكه تغيير كرد و نشان داد كه مسلمانان اين شهر را از دست نخواهند داد .\r\nسرانجام ، مسلمانان حمله به كاروان‌هاى قريش را - كه از مكه به راه مىافتاد و از نزديكى مدينه مىگذشت و به سمت شمال ؛ يعنى شامات مىرفت - آغاز كردند . آنان بدينوسيله جبران مصادرهء اموالشان را ، كه در مكه گذاشته بودند ، كردند . مهم‌ترين حمله ، حمله‌اى بود كه به‌جنگ بدر منتهى شد . در رمضان سال دوم ، مسلمانان به قصد حمله به كاروان قريش حركت كردند . قريش كه متوجه حمله شده بودند ، سپاهى را از مكه به سوى مسلمانان اعزام كردند . دو سپاه در نزديكى چاه‌هاى بدر با يكديگر درگير شدند و در نتيجه ، بسيارى از سران شرك به قتل رسيدند . از ميان رؤساى قريش ، تنها ابوسفيان به سلامت ماند و آن هم به اين دليل بود كه در بدر حضور نداشت .\r\nدر سال سوم ، مشركان به تلافى غزوهء بدر به مدينه حمله كردند . آنها شهر را دور زدند و از سمت شمال در دامنهء كوه احد مستقر شدند . رسول خدا صلى الله عليه و آله نيز همراه يارانش كه كمتر از يك سوم دشمن بودند ، به منطقهء احد وارد شدند . در جنگى كه صورت گرفت ، ابتدا مسلمانان غلبه كردند ، اما غفلت آنان - كه چگونگى آن در قسمت احد خواهد آمد - سبب شد تا ضربه‌اى كارى از مشركان بخورند ، گرچه مشركان نتوانستند اسلام را از ميان ببرند .\r\nدر سال پنجم ، مشركان پيمان اتحادى بر ضدّ رسول خدا صلى الله عليه و آله امضا كردند وسپاه احزاب را تشكيل دادند و به مدينه يورش بردند . پيش از حملهء آنان ، مسلمانان خندقى در\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nقسمت شمالى شهر ، جايى كه امكان ورود دشمن از آن ناحيه وجود داشت ، كندند .\r\nدشمن در پشت خندق زمين‌گير شد و پس از گذشت بيست روز ، در حالى كه برخى از پهلوانان آنها كه از خندق عبور كرده بودند ، كشته شدند ، با سرشكستگى مدينه را ترك كردند . در واقع ، اين آخرين زورآزمايى مشركان در برابر مسلمانان بود كه به شكست انجاميد .\r\nدر سال ششم هجرت ، رسول خدا صلى الله عليه و آله به قصد انجام عمره و به همراه بيش از يك‌هزار و پانصد تن از اصحاب راهى مكه شد . مشركان اعلام كردند كه مانع از ورود رسول خدا صلى الله عليه و آله به مكه خواهند شد . آن حضرت راه خود را كج كرد و در حديبيه - كه در مسير جدّه است - متوقف شد . آنگاه نماينده‌اى به داخل شهر فرستاد ، اما با دير شدن بازگشت او ، رسول خدا صلى الله عليه و آله با اصحاب بيعت كرد تا در برابر مشركان مقاومت كنند . اين بيعت را « بيعت رضوان » ناميدند . نمايندهء رسول خدا صلى الله عليه و آله بازگشت و پس از آمدن نمايندهء مشركان ، صلح حديبيه به امضا رسيد . بر اساس اين معاهده ، جنگ به مدت ده سال متوقف شد و مقرر گرديد كه از سال بعد از آن ، رسول خدا صلى الله عليه و آله و اصحابش بتوانند براى انجام عمره سه روز را در مكه بسر برند .\r\nدر سالهاى ششم و هفتم ، رسول خدا صلى الله عليه و آله به شاهان و رؤساى قبايل بزرگ نامه نوشت و آنان را به اسلام دعوت كرد . همچنين ، در سال هفتم براى نخستين‌بار پس از هجرت ، با اصحاب راهى مكه شد و سه روز را براى انجام عمره در شهر بسر برد .\r\nدر سال هشتم ، مشركان پيمان را شكستند و بر خلاف معاهدهء حُدَيْبيه رفتار كردند و پيامبر صلى الله عليه و آله كه در پى فرصتى براى فتح مكه بود ، سپاه عظيمى را روانهء اين شهر كرد و خود فرماندهى آن را برعهده گرفت . شهر با مقاومت بسيار محدودى كه از سوى برخى جوانان خودسر مكه به عمل آمد ، فتح شد . رسول خدا صلى الله عليه و آله به مسجدالحرام درآمد ، بت‌ها را شكست و آنگاه به داخل كعبه رفت و آثار شرك را از آنجا زدود . امام على عليه السلام سهم مهمى در شكستن بتهاى نصب شده بر روى كعبه داشت .\r\nبدين ترتيب ، بيست و يك سال بعد از بعثت و هشت سال پس از هجرت ، مكه در\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nتصرف كامل مسلمانان قرار گرفت و بلال بر بام كعبه نداى اذان سر داد . پس از آن ، شورش قبيلهء هوازن در حُنَين نيز خاموش شد .\r\nدر سال نهم ، حج با حضور اكثريت مسلمان و اقليّت مشرك كه ديگر قدرتى نداشتند ، برگزار شد . رسول خدا صلى الله عليه و آله از على عليه السلام خواست تا آيات اول سورهء برائت را كه در اعلام برائت از شرك بود در روز حج‌اكبر - روز عرفه - بر مردم بخواند . در اين پيام ، خدا و رسول از شرك و مشركان اعلام بيزارى كرده و از آنها خواسته بودند تا در يك فرصت چهارماهه ، تصميم نهايى خود را براى پذيرش اسلام يا مقاومت در برابر آن بگيرند . بدين‌سان ، شرك تا چندى پس از آن به طور كامل از ميان رفت . همچنين ، در سال نهم ، رسول خدا صلى الله عليه و آله سپاهى به تبوك فرستاد كه توانست قبايل حدود شامات را آرام سازد .\r\nدر سال دهم ، رسول خدا صلى الله عليه و آله نخستين حج خود را به همراه بيش از يكصد هزار تن از پيروان خويش انجام داد . در اين مراسم بود كه آيين حج از سوى رسول خدا صلى الله عليه و آله به طور كامل تشريع و تشريح شد . آن حضرت ضمن خطبه‌اى كه به خطبهء حَجّةالوداع ( حج آخرين ) معروف است ، نصايح فراوانى به مردم كرد .\r\nآن حضرت در بازگشت از سفر حج ، در روز هجدهم ذيحجه ، در غدير خم ، على عليه السلام را به جانشينى خود برگزيد و همهء مسلمانان نيز به اين عنوان با آن حضرت پيمان بستند و البته گروهى چه زود اين عهد و پيمان الهى را شكستند !\r\nرسول خدا صلى الله عليه و آله هفتاد روز پس از غدير ، در حالى كه چند روز دچار بيمارى و تب شديد بود ، در 28 صفر سال يازدهم هجرت به لقاى پروردگارش شتافت ؛ و اين در حالى بود كه از وضعيت داخلى جامعهء اسلامى بيمناك بوده و آشكار بود كه از آيندهء امت در نگرانى بسر مىبرد . با اين حال ، آن حضرت ، طى بيست و سه سال تلاش در مكه و مدينه ، بنيانگذار يكى از مهم‌ترين اديان توحيدى و آخرين آنها براى بشر بود كه امروزه ميليون‌ها نفر بدان ايمان دارند و به رسول خدا صلى الله عليه و آله و جاىجاى قدم‌هاى او در مكه و مدينه عشق مىورزند و هر ساله به عشق زيارت قبرش ، به سوى مدينه مىشتابند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nمدينه در آغاز دورهء اسلامى\r\nپس از رحلت پيامبر ، شهر مدينه به صورت مركز خلافت درآمد . اين مركزيت تا سال نخست خلافت امام على عليه السلام يعنى سال 36 هجرى ادامه داشت . پس از آن كه امام از مدينه عازم كوفه شد ، مدينه ، از مركزيت خارج گرديد و ادارهء آن در عهدهء اميرانى درآمد كه از سوى عراق و سپس شام و نقاط ديگر بر دنياى اسلام حكومت مىكردند .\r\nاين زمان ، افزون بر انصار ، شمار زيادى از مهاجران مسلمان و ديگر مسلمانان مكه به ويژه تعداد زيادى از طايفهء قريش در مدينه سكونت داشتند و اين شهر توسعهء بسيار يافت .\r\nنخستين اميران مدينه در دورهء خلافت امام على عليه السلام ، ابوالحسن مازنى انصارى ، سهل‌بن حُنَيف و تمّام‌بن عباس‌بن عبدالمطلب و ابوايوب انصارى و قُثَم‌بن عباس بودند .\r\nپس از آن در روزگار معاويه ، مدتى مروان بن حكم و سپس سعيد بن عاص ، عمرو بن سعيد بن عاص و وليدبن عُتْبةبن ابىسفيان امارت بر اين شهر را عهده‌دار شدند . اين زمان مردم مدينه ، نه جانبدار علويان و نه امويان ، بلكه در انديشهء حمايت از خط ميانى قريش ؛ يعنى تفكر بوبكرى و عمرى بودند و به كسانى مانند عبداللَّه بن زبير تمايل داشتند .\r\nدر رجب سال شصت هجرى آنگاه كه معاويه درگذشت و امام حسين عليه السلام از مدينه خارج شد ، مردم چندان حساسيتى از خود نشان ندادند . اندكى بعد ، همانان بر يزيد شوريدند و يزيد هم در سال 62 سپاهى را براى سركوبى مردم مدينه به اين شهر فرستاد كه از خندق عبور كردند و بسيارى از فرزندان صحابه را كشتند . در اين واقعه كه به واقعهء حرّه شهرت يافت ، تمامى نوادگانِ حنظلهء غسيل الملائكه - كه در احد به شهادت رسيده بود - كشته شدند . محل دفن شمارى از شهداى حرّه ، تا به امروز در قبرستان بقيع مشخص است .\r\nدر دوران قطع سلطهء امويان بر حجاز و آغاز سلطهء خاندان زبير كه پس از مرگ\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nيزيد در سال 64 بود ، ابتدا عبيداللَّه بن زبير و سپس جعفر بن زبير و آنگاه عبيدة بن زبير و سرانجام مُصْعب بن زبير حكومت اين شهر را عهده‌دار بودند . به جز اينها ، كسان ديگرى نيز مدت‌هاى كوتاهى از طرف عبداللَّه بن زبير براين شهر حكومت كردند . آخرين آنها طلحة بن عبداللَّه بن عوف بود كه تا سال 72 ، كه در آن سال حجاز به تصرف بنىاميه درآمد ، بر اين شهر حكومت كرد .\r\nدر دورهء مروانيان ، ابتدا شخصى با نام طارق بن عمرو از موالى عثمان و سپس حَجّاج بر مدينه و مكه حكومت كرد . با رفتن وى به عراق ، مدينه در اختيار افرادى از خاندان اموى از جمله ابان بن عثمان بن عفان ، هشام بن اسماعيل بن وليد بن مغيره و عمر ابن عبدالعزيز در آمد كه اين آخرى از سال 87 تا 93 بر اين شهر حكومت كرد . در همين دوره بود كه مسجدالنّبى صلى الله عليه و آله و بسيارى از مساجد كوچك ديگر اين شهر به دستور وليد بازسازى شد .\r\nشهر مدينه تا سال 130 در اختيار امويان بود . در اين سال كه خوارج قدرت يافتند ، شهر مدينه در اختيار چند تن از خوارج مانند ابوحمزهء خارجى اباضى و مفضل اباضى خارجى قرار گرفت . امويان در سال 131 بر مدينه چيره شدند ، اما سلسلهء آنان در سال 132 هجرى ساقط شد .\r\n\r\nمدينه در دورهء عباسيان\r\nعباسيان در شهر كوفه قدرت را به دست گرفتند و در دورهء منصور ، بغداد را ساختند و خلافت را به آنجا انتقال دادند . نخستين امير آنان در مدينه ، از خاندان عباسى يحيىبن جعفربن تمام‌بن عباس بود كه از سوى سفّاح منصوب شد . پس از وى ، داود بن على بن عبداللَّه و سپس موسى بن داودبن على به همين ترتيب اين شهر مهم ، همانند ساير شهرهاى بزرگ در اختيار عباس زادگان بود ، گرچه به ندرت افراد غير عباسى ، براى مدتى كوتاه به امارت اين شهر مىرسيدند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n Trk 055 \r\nنقشه‌اى ديگر از مدينه با اماكن متبرّك آن\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nشهر مدينه در سال 145 با يك شورش علوى بسيار پرنفوذ مواجه شد . محمد بن عبدالله بن حسن بن حسن بن على عليه السلام با لقب « نفس زكيّه » و به عنوان مهدى در اين شهر سر به شورش برداشت و آن را تصرف كرد . وى اندكى بيش از دو ماه و نيم بر شهر مسلط بود تا آن كه سپاه عباسى از راه رسيد و فرماندهى سپاه را عيسى ابن موسى عباسى عهده‌دار بود . اين سپاه توانست شورش را به شدت سركوب كند . قبر نفس زكيه تا قرنها مشخص بود و در دورهء وهابىها آثار آن كه در ابتداى شارع سلطانه بود ، از ميان رفت . به رغم اين شهرت ، بر اساس آنچه در تاريخ طبرى و پس از آن در مآخذ ديگرى مانند تاريخ ابن العماد حنبلى آمده ، قبر نفس زكيه در بقيع بوده است . « 1 »\r\nپس از آن حكومت اين شهر به جعفر بن سليمان عباسى رسيد كه تا سال 149 دوام داشت . شگفت آن كه پس از وى حسن بن زيد بن حسن بن على عليه السلام از طرف منصور بر اين شهر حكمران شد . وى از معدود علويانى است كه جانبدار عباسيان بود و سالها بر مدينه و نقاط ديگر از سوى عباسيان حكومت كرد . اين شهر گاه در اختيار برخى از نوادگان خليفهء دوم نيز قرار مىگرفت .\r\nدر سال 169 حسين‌بن علىبن حسن‌بن حسن‌بن على عليه السلام در اين شهر قيام كرد و پس از آن به مكه رفت كه در منطقهء فخ به شهادت رسيد . آنگاه باز شمارى از اميران عباسى و نيز دوتن از خاندان زبيرى و برخى از خاندان‌هاى ديگر قريشى بر اين شهر فرمانروايى كردند .\r\nدر هنگام جنگ امين و مأمون ، مردم مدينه جانب مأمون را گرفته و با جعفر ابن حسن بن حسن بن على به عنوان امير شهر بيعت كردند . از ديگر علويانى كه سالهاى كوتاهى بر اين شهر حكومت كردند ، مىتوان به محمد بن سليمان بن داود ابن حسن و محمد بن جعفر الصادق و عبيداللَّه بن حسن - از فرزندان عباس بن على عليه السلام - اشاره كرد\r\n\r\n\r\n","description":"","footnote":"\r\n( 1 ) . شذرات الذهب فى اخبار من ذهب ، ذيل حوادث سال 144\r\n","page_name":" 191 ","page_number":191},
  {"content":"\r\n\r\nكه در دورهء خلافت مأمون ، مدت بسيار كوتاهى بر اين شهر فرمانروايى كردند .\r\nدر تمام اين مدت ، علويان به‌عنوان بخشى از ساكنان اين شهر كه شمارشان رو به فزونى بود ، نفوذ زيادىداشتند . اكنون و به تدريج آنان به‌دو خاندان حسنى وحسينى تقسيم مىشدند .\r\nاز دوران واثق عباسى به بعد ، به تدريج با قدرت يافتن اميران ترك ، شهر مدينه به آرامى از دست عباسيان درآمد و توسط اميران ترك اداره مىشد . بغاى كبير در سال 230 و اندكى بعد ، صالح عباسى تركى ادارهء اين شهر را عهده‌دار بودند . در عين حال ، هنوز به صورت سنتى ، شهر به قريشىها و ترجيحا به عباسيان واگذار مىشد . در سال 251 و 252 يكى از علويان در مكه و سپس مدينه شوريد كه كارهاى زشت او اسباب شرمندگى علويان شد . وى در سال 252 در طاعون درگذشت . در سال 255 دو علوى ديگر در اين شهر قيام كردند كه به سرعت توسط عوامل عباسى كشته شدند . قاتل آنها ابوالساج ديوداد بن ديودست بود كه بعدها از نسل او سلسله‌اى در آذربايجان پديد آمد . از ديگر علويان ناراضى ، يكى هم محمد بن حسن حسنى بود كه در سال 271 بر مدينه چيره شد و منابع ، از لاابالىگرى او سخن گفته‌اند .\r\nاين شورش‌ها و قيام‌ها ، فراوان رخ داد ، برخى به آرامى و برخى با قتل و زندانى شدن رهبر علوى ، خاتمه مىيافت . روشن بود كه علويان دست بردار نبودند ؛ از جمله حسن از نوادگان امام موسى كاظم در سال 271 مدتى بر شهر مدينه غلبه كرد . اين سال ، سال شورش‌هاى متوالى علويان در مدينه و تسلط آنها بر شهر بود .\r\nبه طورى كه نام بيش از پنج نفر آنها در كتاب « مقاتل الطالبيين » ابوالفرج اصفهانى آمده است . شگفت آن كه ابىالساج برخى از علويان را به نيابت از خود بر امارت شهر مدينه گمارد .\r\nگفتنى است كه فرزندان امام مجتبى عليه السلام كه سادات حسنى بودند و به طور عمده از نسل حسن مثنى ، موقوفات اميرمؤمنان عليه السلام را در مدينه و اطراف آن در اختيار داشتند .\r\nبخشى از اين موقوفات در ينبع و نواحى خارج از مدينه بود . در حال حاضر ، مقبره‌اى در\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nحدود هفتاد كيلومترى مدينهء منوره ، پيش از بندر ينبع ، وجود دارد كه شمار زيادى قبور سادات حسنى با سنگ قبر - به احتمال از قرن سوم هجرى - در آنجا ديده مىشود .\r\nدوست ما ، شريف سيد انس كتبى حسنى ( در تيرماه 1381 ) با اشاره به اين كه گفته مىشود در آنجا نزاعى ميان علويان و دشمنان آنان صورت گرفته ، به مقبره ، مسجد و مزارى كه در آن نزديكى هست و مردم به عنوان قبور اهل بيت به آن تبرك مىكنند ، منطقهء مزبور را در نزديكى الفريش و روستاى ياد شده را فرع الردادّه معرفى كردند .\r\nدر روستاى ديگرى كه المزار ناميده مىشود و حدود يكصد كيلومتر از مدينه فاصله دارد ، قبر سه نفر از سادات هست كه پدر و فرزند و نوه هستند و گويا با يكديگر شهيد شده‌اند . در آنجا نيز سنگ سفيدى بالاى سر آنها قرار دارد كه از آنان به عنوان شهيد ياد كرده است . كلمات عربى حك شده در سنگها ، بىنقطه هستند و احتمال مىرود كه متعلق به قرن سوم باشند . در كنار آنجا نيز مسجدى هست كه مردم در آنجا رفت و شد دارند .\r\n Trk 056 \r\nقبور سادات حسنى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nدولت استوار علويان مدينه از قرن چهارم تا ششم\r\nاز سال 300 هجرى به بعد ، شمار علويانى كه به طور عادى به امارت مدينه و مكه مىرسيدند ، رو به فزونى گذاشت . سليمان بن محمد ، جعفر بن محمد ، قاسم بن محمد ، محمد بن عبيداللَّه بن طاهر ، مسلم بن احمد ، قاسم بن عبيداللَّه ، از علوى و جعفرى - از نسل عبداللَّه بن جعفر و احيانا عقيل - پشت سر هم بر مدينه حكومت كردند . در ادامه ، بازهم از برخى امراى ترك به عنوان حاكم مدينه ياد شده ؛ اما يكى در ميان و يا حتى بيشتر ، اين علويان بودند كه بر اين شهر حكمرانى مىكردند .\r\nاز اخبارى كه در بارهء امراى اين دورهء مدينه و پس از آن در اختيار داريم ، مىتوانيم دريابيم كه تقريباً دولت علويان مدينه ، از اوايل قرن چهارم آغاز شده و همچنان استمرار يافته است ؛ به طورى كه از سال 381 به بعد ، از هيچ غير علوى به عنوان حاكم مدينه ياد نمىشود . گفتنى است كه به احتمال زياد ، به دليل روابط حسنهء ميان علويان مدينه و دولت شيعى آل بويه ، عضدالدوله براى نخستين بار ديوارى در اطراف شهر مدينه كشيده است كه البته بعدها تخريب شد و اميران ديگر آن را بازسازى كردند . « 1 » از فرد ديگرى كه در كشيدن ديوار مدينه ياد شده ، جمال‌الدين ابومنصور اصفهانى است كه كارهاى خير او در حرمين شريفين ، در تمامى آثار تاريخى قرن ششم به بعد ، منعكس شده است .\r\nدر اين دوره ، كه قدرت فاطميان در مصر رو به فزونى بود ، علويان مستقل مدينه ، گاه خود را به عباسيان و گاه به فاطميان منسوب مىكردند و در اين ميان ، مىكوشيدند تا قدرت مستقل خويش را در حجاز استوار كنند . بسيارى از علويان ، بر حرمين و در مواردى بر مدينه يا مكه حكومت مىكردند . قدرت و نفوذ علويان به صورتى كاملا استوار تا پايان دولت فاطميان ادامه داشت . در اين اواخر ، به تدريج امارت مدينه در اختيار خاندان خاصى قرار گرفت كه نسل آنان به امام حسين عليه السلام منتهى مىشد و امارت\r\n\r\n\r\n","description":"","footnote":"\r\n( 1 ) . نك : نزهةالناظرين ، ص 198\r\n","page_name":" 194 ","page_number":194},
  {"content":"\r\n\r\nحسنىها در مدينه پايان يافت .\r\nاز زمانى كه صلاح الدين ايوبى ( 546 - 589 ) فاطميان را برانداخت و موضع ضد علوى و شيعى گرفت ، قدرت علويان مدينه و طبعا نفوذ تشيع در اين شهر رو به انحلال رفت . با اين حال روشن بود كه به اين سادگى امكان قطع سلطهء علويان در مدينه نبود . به ويژه كه علويان به سرعت توانستند با صلاح الدين ارتباط برقرار كنند . با اين حال ، گاه عباسيان يا ايوبيان ، به اجبار اميرانى را بر حرمين تحميل مىكردند .\r\nتحوّل مهمى كه در اين دوره رخ داد ، آن بود كه صلاح الدين ، نسلى از خواجگان را ، كه از كودكى آنان را از مردى مىانداختند ، و بعدها « آغاوات » نام گرفتند ، براى ادارهء حرم نبوى به وجود آورد . اين افراد لزوما حَبَشى ، رومى و يا هندى بودند و كارشان نگاهبانى از حرم و ادارهء امور آن بود .\r\nدشوارى ديگر آن بود كه به تدريج ميان علويان حاكم مدينه كه از آل‌مُهَنا بودند ، با اميران علوى مكه درگيرى پيش آمد و براى دهها سال اين نزاع ادامه داشت ؛ به طورى كه در بسيارى از موارد ، حقوق زائران پايمال درگيرى و جنگ آنان مىشد .\r\nاين نيز گفتنى است كه علويان از لحاظ موضع مذهبى ، به گونه‌اى حركت مىكردند كه با موضع سياسى آنان در ارتباط با حكومت‌هاى مهم اطراف منافات نداشته باشد . در مدينه ، بيشتر رنگ و روى كار مذهبى آنان به روال آيين تشيع بود ، در عين حال ، به دليل تسلط دولت ايوبى و سپس مملوكى ، الزاما در ظاهر بر مذهب تسنن بودند . در قرن ششم و به ويژه هفتم هجرى ، تسلط شيعيان بر مدينه رو به گسترش نهاد و حتى براى مدتى ادارهء مسجد النبى نيز در اختيار آنان قرار گرفت . از زمانى كه مماليك در ميانهء قرن هفتم ، در مصر به قدرت رسيدند و در اين سوى ، دولت عباسى نيز توسط مغولان از ميان رفت ، حرمين به نوعى تحت سيطرهء آنان قرار گرفت ؛ به طورى كه ملك بَيْبرس در سال 667 به حج آمد . با اين حال ، باز حكومت شهر به صورت موروثى در دست يك خاندان علوى باقى ماند . در ميانهء قرن هفتم ، مدينه در اختيار شيعيان دوازده امامى بود . « 1 »\r\n\r\n\r\n","description":"","footnote":"\r\n( 1 ) . نك : تحفة الازهار ، ج 2 ، ص 357\r\n","page_name":" 195 ","page_number":195},
  {"content":"\r\n\r\nدر كنار علويان ، شخصيت برجسته‌اى از وابستگاه به مماليك نيز به عنوان « شيخ الحرم » در مدينه قدرت داشت كه تا پايان دورهء عثمانى اين منصب همچنان ادامه داشت .\r\n\r\nدولت عثمانى در حرمين\r\nمدينه روزگارى را تحت سيطرهء يك دولت علوى و يك شيخ الحرم كه از سوى مماليك نصب مىشد ، تا پايان دولت مماليك ، در سال 923 سپرى كرد .\r\nبا سقوط دولت مماليك ، حجاز سلطهء سلطان سليم عثمانى را به رسميت شناخت .\r\nسلطان سليم نخستين كسى بود كه لقب « خادم‌الحرمين الشريفين » را براى خود باب كرد كه تا به امروز نيز ادامه يافته است .\r\n Trk 057 \r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاين زمان ، شريف مكه « 1 » شخصى به نام بركات بن محمد بود كه فرزندش را با كليد كعبه به ديدار سلطان فرستاد . از اين زمان ، كم‌كم مدينه نيز زير سلطهء شريف مكه درآمد و او به تدريج بر تمامى حجاز حكومت مىكرد . در مقام به رسميت شناختن سلطهء عثمانى بر حرمين ، سلاطين عثمانى ، همه ساله مبالغ زيادى پول ميان علويان و ديگر مردمان اين دو شهر توزيع مىكردند . به علاوه ، تلاش‌هاى زيادى در اصلاح و بهبود وضعيت عمرانى دو شهر به ويژه اماكن مقدسهء آنها انجام دادند .\r\nگفتنى است شرفاى مكه از نسل امام حسن عليه السلام بودند . در كنار شرفا و امرا ، شيخ حرم نيز يك مقام رسمى بود كه به طور مستقيم از سوى استانبول به اين مقام منصوب مىشد . به تدريج از اواسط قرن يازدهم هجرى ، سلاطين عثمانى تلاش كردند تا امارت مدينه را نيز از علويان بگيرند و به دست شيخ حرم بسپارند . با اين حال ، طى اين مدت ، هنوز علويانِ حسنى در مدينه قدرت داشتند و بخشى از ادارهء سياسى اين شهر در اختيار آنها بود . در كنار آن ، شهر مكه ، همچنان در اختيار شرفا ؛ يعنى سادات حسينى بود كه بر تمامى حجاز حكمرانى داشتند و البته وابسته به دولت عثمانى بودند .\r\nآنچه قابل يادآورى است اين است كه علويان حاكم در اين دو شهر ، گاه بر تسنن و گاه بر تشيع خود تأكيد داشتند . اين نيز ممكن بود كه برخى از خاندان‌هاى علوى به تشيع و برخى به تسنن گرايش داشتند . به هر روى ، به دليل وابستگى به دولت عثمانى ، و وجود اكثريت سنى شهر و نيز حُجّاج ساير كشورها ، حتى كسانى كه شيعه بودند ، در بسيارى از موارد مجبور به تقيّه بودند . در تمام دورهء صفوى ، شمار زيادى از علماى شيعهء عرب و ايرانى در مدينه و مكه زندگى مىكردند .\r\nگفتنى است كه بخشى از قبايل ساكن در مدينه و به ويژه اطراف آن ، شيعهء امامى بودند ؛ از آن جمله طايفهء حَرْب است كه تاكنون نيز برخى از طوايف آن در روستاهاى اطراف مدينه ، بر همين مذهب هستند . همچنين طوايف مختلفى كه در جنوب مدينه\r\n\r\n\r\n","description":"","footnote":"\r\n( 1 ) - اصطلاح « شريف » مربوط به علويان حاكم در اين شهر است .\r\n","page_name":" 197 ","page_number":197},
  {"content":"\r\n\r\nتحت عنوان « نخاوله » زندگى مىكنند ، تا به امروز بر مذهب تشيع امامى باقى مانده و مساجد و تكايا و حسينيّه‌هاى خود را آباد نگاه داشته‌اند . « 1 »\r\n\r\nمدينه در دورهء سعودى\r\nآخرين شريف قدرتمند حجاز ، شريف حسين است كه پس از وى ، دولت سعودى دوم به رهبرى ملك عبدالعزيز به سال 1344 بر اين شهر تسلط يافت . نخستين امير سعودى اين شهر ناصر بن سعود فرهان بود .\r\nاز آن زمان به بعد ، اميران مختلفى از خاندان سعودى بر اين شهر مقدس حكمرانى كرده‌اند .\r\nشهر مدينه در دورهء سعودى ، توسعهء زيادى يافته و از توجه خاص برخوردار بوده است . مشكل عمدهء اين توسعه ، نابودى شكل تاريخى - طبيعى شهر است كه نه تنها بسيارى از اماكن متبرك در توسعه از ميان رفته ، بلكه برخى از اماكن تاريخى و نيز كوه‌هاى مهم از بيخ و بن محو شده است .\r\n\r\n\r\n","description":"","footnote":"\r\n( 1 ) . در بارهء اين گروه از شيعيان امامى مدينهء منوره بنگريد به : جامعهء شيعهء نخاوله در مدينهء منوره ، ترجمهء رسول جعفريان ، قم ، دليل ، 1379 ش .\r\n","page_name":" 198 ","page_number":198},
  {"content":"\r\n\r\n\r\n2 مسجد النبى صلى الله عليه و آله\r\n\r\nمسجد در اسلام\r\nگفتيم كه نخستين اقدام رسول‌اللَّه صلى الله عليه و آله در مدينه ساختن مسجد بود . پيش از آن ، در قبا نيز مسجدى به دست پيامبر صلى الله عليه و آله و اصحاب آن حضرت ساخته شد . چنين اقدامى نشانهء اهميت نقش مسجد در اسلام است . پيش از آنكه از مسجدالنبى بگوييم ، مناسب است نگاهى به معناى مسجد و اهميت آن داشته باشيم :\r\n1 - مسجد ، به معناى محل سجده ، برگرفته از سجود به معناى به خاك افتادن و خضوع و كرنش كردن است و در اصطلاح ، به محلى اطلاق مىشود كه جايگاه عبادت و خضوع در برابر حق تعالى است . كاربرد واژهء مسجد يكى در مورد ، چهارديوارى خاصى است كه براى عبادت ساخته مىشود و ديگر اينكه بر اساس روايت رسول خدا صلى الله عليه و آله مسجد بر سراسر زمين اطلاق مىگردد ؛ چرا كه همهء سطح كرهء خاكى مىتواند سجدگاه انسان مسلمان باشد . اين دومين كاربرد كه اطلاق عام مسجد است ، از اختصاصات امّت اسلامى است . ساير اديان ، تنها در اماكن خاصى در برابر خداوند سجده مىكنند و نماز مىخوانند ؛ اما در اسلام همهء « زمين » پاك بوده و سجدگاه و مسجد است . رسول خدا صلى الله عليه و آله پس از بيان فضيلت مسجد الحرام و مسجد الاقصى براى ابوذر ، به وى فرمودند : « حَيْثُما أَدْركتك الصّلاة فصلِّ وَالأرض لَكَ مَسْجد » . هر كجا وقت نمازت رسيد ، همانجا نماز\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبخوان كه زمين براى تو مسجد است . « 1 »\r\nواژهء « مسجد » در بيست و هشت جاى قرآن به كار رفته و در بيشتر موارد ، اشاره به مسجدالحرام است . مسجدالحرام همان محيط اطراف خانهء كعبه مىباشد كه سجدگاه بوده است .\r\n Trk 058 \r\nمسجد النبى صلى الله عليه و آله ( تصوير از داخل بقيع گرفته شده است )\r\n2 - مهمترين نقش مسجد ، مركزيت بخشى به عبادت مسلمانان در زمينى پاك و مطهّر و تعريف شده براى خداوند است ؛ محيطى كه انسان ناپاك نبايد وارد آن شود و فضا و زمينش بايستى از هرگونه پليدى مصون باشد . مسجد ، علاوه بر مركزيت عبادى ، مركز جماعت نيز هست . اين جماعت ، هم براى عبادت است و هم براى يكپارچگى امّت و تمسّك جمعى آنان به حبل‌اللَّه .\r\nبه طور كلى چهار نوع مسجد براى يك مسلمان قابل تصور است :\r\n\r\n\r\n","description":"","footnote":"\r\n( 1 ) . الحج و العمرة في الكتاب و السنه ، ص 61 از بخارى ، 3 / 1260 / 3243\r\n","page_name":" 200 ","page_number":200},
  {"content":"\r\n\r\nنخست : مسجد محله . دوّم : مسجد مركزى در شهر براى نمازگزاران شهر با عنوان مسجد جامع . سوّم : مصلّايى براى مراسم نماز عيد براى تمامى مردم يك منطقه . و چهارم : مسجدالحرام براى حضور همهء مسلمانان .\r\nمسجد در عصر آغازين اسلام ، افزون بر عبادت ، مركزى براى ادارهء حكومت نيز بود . پس از آن ، به عنوان مدرسه نيز مورد استفاده قرار گرفت . بعدها وقتى دارالحكومه و مدرسه ساختند ، مسجد به عبادت اختصاص داده شد ؛ گرچه گهگاه از آن به عنوان مدرسه نيز استفاده مىشده است . در واقع ، مسجد تكيه‌گاه تمامى مسلمانان در اتكال به خداى واحد قهّار و سمبل قداست ، پاكى ، تقوا و وحدت جامعهء اسلامى است .\r\n3 - نخستين خانه‌اى كه براى مردم ساخته شد تا در آن به عبادت خدا بپردازند ، بيت‌اللَّه الحرام است . بنابر اين ، بايد مسجدالحرام و كعبه را قديمىترين محل عبادت دانست . قرآن علاوه بر مسجدالحرام از مسجدالأقصى نيز ياد كرده است . اينها مساجدى است كه پيش از اسلام نيز وجود داشت . بعلاوه ، اهل كتاب نيز مراكز عبادت خاص خود را داشته‌اند . مسجدالنبى را هم كه شرحش خواهد آمد بايد به دو مسجد پيشگفته ضميمه كرد .\r\nدر واقع ، نخستين مسجدى كه در اسلام بر پايهء تقوا ساخته شد ، مسجد قبا بود كه در سال نخست هجرى ، بلافاصله پس از هجرت رسول خدا صلى الله عليه و آله به يثرب و وارد شدن ايشان به محلهء قبا ساخته شد . و گفتنى است نخستين كسى كه مسجد ساخت ، عمار ياسر بود كه در تأسيس مسجد قبا نقش اول را داشت . پس از آن ، مسجدالنبى در يثرب يا مدينةالنبى صلى الله عليه و آله ساخته شد . به دنبال آن ، هريك از طوايف عرب در ناحيهء خود مسجدى ساختند . آنان از رسول خدا صلى الله عليه و آله مىخواستند تا در نقطه‌اى كه براى مسجد انتخاب كرده بودند ، نماز بگزارد . سپس محل نماز رسول خدا صلى الله عليه و آله را به عنوان مسجد محلهء خود بنا مىكردند . حتى اگر در آغاز قصد ساختن مسجد نداشتند ، محل نماز رسول خدا صلى الله عليه و آله را به عنوان مسجد و نمازخانه انتخاب مىكردند . ابن شَبّه فهرستى از مساجدى كه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nرسول خدا صلى الله عليه و آله در آنها نماز خوانده به دست داده است . « 1 » پيش از اين هم گفتيم كه حفظ مكان اين مساجد ، نشانگر اعتقاد عميق اصحاب آن حضرت و تابعين به امر تبرّك است .\r\nو ما در اين مختصر ، ابتدا از مسجدالنبى ، سپس از مسجد قبا و ديگر مساجد مدينه سخن خواهيم گفت و آنگاه به سراغ آثار ديگر مدينه خواهيم رفت .\r\n\r\nمسجد النبى\r\nشريف‌ترين و والاترين مسجد ، پس از مسجدالحرام ، مسجد پيامبرخدا صلى الله عليه و آله در مدينهء منوّره است . پيامبر دربارهء نماز خواندن در اين مسجد فرمود :\r\n« صَلاةٌ فِي مَسْجِدِي تَعْدِلُ أَلْفَ صَلاةٍ فِيمَا سِوَاهُ مِنَ الْمَسَاجِدِ إِلَّا الْمَسْجِدَ الْحَرَامَ » . « 2 »\r\n« يك نماز در مسجد من [ ثوابش 
  ] برابر با هزار نماز در ديگر مساجد است ، مگر مسجدالحرام » .\r\nزمانى كه رسول خدا صلى الله عليه و آله وارد يثرب شد ، همهء طوايف و افراد سرشناس اين شهر مايل بودند تا حضرت به منزل ايشان وارد شود و هريك از آنان دوست داشتند ميزبان وى باشند ؛ اما آن حضرت فرمود : درجايى توقف خواهد كرد كه شترش زانو بزند . شتر در زمينى كه اكنون مسجد است ، زانو زد . نزديك‌ترين خانه به محل زانوزدن شتر ، خانهء ابوايّوب انصارى بود كه دو اتاق يكى بر بالاى ديگرى داشت و حضرت در آنجا اقامت گزيد .\r\nرسول اللَّه ابتدا در طبقهء همكف و ابوايوب و همسرش در اتاق بالا بودند ؛ اما پس از مدتى ، ابوايوب با اظهار كراهت از اين كه بالاى سر پيامبر باشد ، از آن حضرت خواست تا جايشان را عوض كنند ؛ اما رسول خدا صلى الله عليه و آله ابراز كرد كه زندگى در اتاق پايين\r\n\r\n\r\n","description":"","footnote":"\r\n( 1 ) - تاريخ المدينةالمنوره ، ج 1 ، صص 79 - 57\r\n( 2 ) . كافى ، ج 4 ، ص 556\r\n","page_name":" 202 ","page_number":202},
  {"content":"\r\n\r\nبراى او كه ميهمان دارد ، راحت‌تر است .\r\nمحله‌اى كه پيامبر صلى الله عليه و آله در آن اقامت گزيد ، در قياس با طول و عرض منطقهء - ميان حرهء شرقى و غربى و احد و قبا - نقطهء ميانى به حساب مىآمد و اين يكى از دلايل اصلى انتخاب اين نقطه براى مسجد بوده است .\r\nزمينى كه در همان نزديكى جهت مسجد در نظر گرفته شد ، بخشى از آن ، داراى درخت‌هاى غَرْقد و نخل بود ، بخشى هم قبرستان بود كه هنوز آثار قبور در آن وجود داشت و قسمتى هم از آن دو كودك يتيم به نام‌هاى سهل و سهيل بود كه حضرت از ولىّ آنان خريد . پس از آن درخت‌ها را كنده ، قبور را صاف كردند و زمين را براى بناى مسجد آماده ساختند .\r\nچندى پس از ورود رسول خدا صلى الله عليه و آله ، سنگ بناى مسجد نهاده شد و همهء اصحاب از زن و مرد با اشتياق شروع به ساختن مسجد كردند . خود رسول خدا صلى الله عليه و آله نيز با تمام توان در ساختن مسجد شركت كرد .\r\nمسجدى كه رسول خدا صلى الله عليه و آله بنا كرد ، از جهات زيادى با آنچه امروز در جاى آن ساخته شده ، تفاوت دارد ؛ زيرا در زمينى محدودتر و با بنايى ساده‌تر و خلوص بيشتر بنا شده بود . طول مسجد هفتاد ذراع ، عرض شصت ذراع - هر ذراع حدود نيم متر - و ارتفاع آن 75 / 1 متر بود ، به طورى كه سر برخى افراد به سقف مىرسيد . نخستين بناى آن از شاخ و برگ و تنهء درخت نخل و پس از سال چهارم هجرى از خشت و گِل بود . « 1 » اين مسجد در گذر زمان ، بارها توسعه يافته تا اينكه به شكل كنونى درآمده است .\r\nساختن مسجد سبب شد تا جمعيت زيادى از مهاجران و حتى ساكنان محلات ديگر ، در اطراف مسجد خانه‌هايى بنا كنند . به دنبال اين امر بود كه شهر در اطراف مسجد شكل گرفت .\r\nمسجد رسول‌خدا صلى الله عليه و آله در نخستين بناى خود ، مساحتى شامل هفتاد ذراع در شصت\r\n\r\n\r\n","description":"","footnote":"\r\n( 1 ) . وفاء الوفا ، ج 1 ، ص 327\r\n","page_name":" 203 ","page_number":203},
  {"content":"\r\n\r\nذراع بوده كه در حدود 1050 متر مربع مىشود . مسجد نخست ، با ديوارهاى خشتى و گِلى و پايه‌هايى از تنهء درختان خرما بنا گرديد . سقف مسجد هم با شاخه‌هاى درخت خرما پوشانده شد ؛ به طورى كه در هنگام باران ، آب بر سر و صورت نمازگزاران مىريخت و زمين در زير پيشانى رسول خدا صلى الله عليه و آله و اصحاب ، گِلى بود . « 1 » در آغاز ، قبلهء مسجد به سمت شمال و جهت بيت‌المقدس بود . پس از تغيير قبله ، بخش مسقّف مسجد به جهت جنوبى منتقل شده وصفّه به شمال مسجد انتقال يافت .\r\nمسجد با همين بنا براى هفت سال محل برگزارى نماز جماعت ، نماز جمعه وخطبه‌هاى رسول خدا صلى الله عليه و آله بود . گرچه برخى نوشته‌اند كه در سال چهارم هجرى ، ديواره‌هاى آن از خشت و گِل بنا شد . در سال هفتم هجرت ، با گسترش اسلام و افزايش شمار مسلمانان ، ضرورت توسعهء مساحت مسجد مطرح شد . رسول خدا صلى الله عليه و آله بر طول و عرض مسجد افزود و مساحت آن به 2475 متر مربع رسيد . در اين توسعه ، شكل مسجد به صورت مربع درآمد . قبلهء مسجد نيز از سال دوم هجرى از شمال به سمت جنوب تغيير كرد و از آن پس ، نه به سوى بيت‌المقدس ، كه قبلهء يهود بود ، بلكه به سوى مكه نماز خوانده مىشد .\r\nدر حال حاضر نرده‌هاى فلزى طلايى رنگ كه در جنوب مسجد - سمت قبله - قرار دارد و از شرق تا غرب مسجد است ، حد جنوبى مسجد زمان رسول خدا صلى الله عليه و آله است ؛ چنان كه ستون‌هاى نصب شده توسط سلطان عبدالمجيد عثمانى در انتهاى رواق نخست مسجد كه مشرف بر حياط اول است ، حد شمالى مسجد النبى مىباشد . اين ستون‌ها ، در برابر باب النساء قرار دارد .\r\nحدّ شرقى مسجد در سمت مدفن پيامبر صلى الله عليه و آله پنجمين ستون در سمت چپ منبر و به قدر چهارذرع ، داخل در محلى است كه شبكه‌هاى فلزى دور آن كشيده شده و مدفن پيامبر صلى الله عليه و آله است . در واقع ، بخش كوچكى از زمين مسجدِ اصلى ، در سمت شرق ، داخل در\r\n\r\n\r\n","description":"","footnote":"\r\n( 1 ) . وفاء الوفا ، ج 1 ، ص 240\r\n","page_name":" 204 ","page_number":204},
  {"content":"\r\n\r\nمحدودهء حجرهء شريفه قرار گرفته است .\r\nاما حدّ غربى مسجد ، پنجمين ستون راست منبر در سمت غرب است كه در حال حاضر ، روى ستون‌هاى آن قسمت نوشته شده است : « حدّ مسجد النبى صلى الله عليه و آله » . در شمال نيز حد آن ابتداى حياط نخست مسجد مىباشد . در مجموع مقدار ده ستون در ده ستون حد مسجد النبى است . ستون‌هاى مزبور سه رنگ است . در قسمت اصلى رنگ ستونها ، محدودهء روضه را از ديدگاه اهل سنت نشان مىدهد . نوعى ديگر از ستون‌ها كه متفاوت با دسته نخست است ، حد مسجد را تا سال هفتم معين مىكند . و تا ده ستون حد مسجد تا سال دهم هجرت را مشخص مىسازد .\r\nيكى از بناهايى كه همزمان با ساختن مسجد احداث شد ، دو حجره - يا به تعبير امروزين ، خانه - در ديوارهء شرقى مسجد بود . اين دو حجره براى سكونت رسول خدا صلى الله عليه و آله و همسرانش سوده و عايشه ساخته شده بود . بعدها بر تعداد اين حجرات افزودند .\r\nاصحاب ديگر نيز هركدام كه توانايى داشتند ، حجره‌اى در كنار مسجد ساختند . آنها درهايى به مسجد داشتند و در وقت نماز از همان در وارد مىشدند . اما در سال سوم دستور داده شد تا اين درها بسته شود ، مگر درِ خانهء امام على عليه السلام . در جاى ديگر در بارهء حجره‌ها سخن خواهيم گفت .\r\n\r\nتوسعهء مسجد در سال هفدهم هجرى\r\nبا گسترش فتوحات ، جمعيت مسلمان افزايش مىيافت و در اين ميان ، مدينه به عنوان مركز خلافت ، جمعيت بيشترى را به خود جذب مىكرد . خليفهء دوم ( خلافت از 13 تا 23 ه . ) تصميم گرفت تا خانه‌هاى اطراف را بخرد و آنها را ضميمهء مسجد سازد .\r\nمسجد اندكى در سمت قبله ؛ يعنى جنوب و نيز از جهت غرب و شمال گسترش يافت . در اين ميان ، قرار بود خانهء عباس عموى پيامبر صلى الله عليه و آله نيز خراب شود ، كه كار به منازعهء لفظى كشيده شد . خليفه تن به حكميّت يكى از اصحاب رسول خدا صلى الله عليه و آله داد و حَكَم حُكْم كرد كه خليفه نبايد براى مسجد ، به زور ، زمينى را از صاحبش بگيرد . پس از\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nخاتمهء نزاع ، عباس خود خانه‌اش را نه در عوض پول ، بلكه به عنوان هديه تقديم كرد . در افزايش جديد ، در سمت قبله ، حدود 5 متر ، در سمت غرب 10 متر و در سمت شمال 15 متر به مسجد افزوده شد .\r\nمجموع مساحت افزوده شده 1100 متر مربع بود و مجموع مساحت آن به 3575 متر مربع مىرسيد . با افزايش اين مساحت ، درهاى جديدى نيز براى مسجد گشوده شد .\r\nدر اين افزايشِ مساحت ، جاى ستون‌هاى قبلى را ستون‌هاى جديدى از نخل گرفت و بناى مسجد نيز نسبت به بناى سابق استحكام بيشترى يافت و البته مصالح به كار رفته ، همان خشت و برگ نخل بود . كف مسجد را نيز با ريگ‌هاى وادى عقيق فرش كردند . « 1 »\r\n\r\nتوسعهء مسجد در سال 29 هجرى\r\nعثمان وسعت مسجد را نسبت به زمان خليفهء دوم زيادتر كرد ، به‌طورى كه به 4071 متر مربع رسيد . اين افزايش نيز در پى درخواست مردم بود كه مجبور بودند براى نماز جمعه خارج از مسجد بنشينند . در برابر ، شمارى از مردم كه خانه‌هايشان در اين افزايش تخريب مىشد ، با توسعهء مسجد مخالف بودند . دليل ديگر مخالفت مردم آن بود كه احساس مىكردند عثمان با روحيه‌اى كه دارد ، مسجد را از حالت سادگى نخست درمىآورد و از سنگ‌هاى تراشيده در بناى آن استفاده مىكند .\r\nبنا بر آنچه نقل شده ، عثمان وضعيت عمومى مسجد را تغيير داد ، 496 متر به مسجد افزود ، در بناى جديد از سنگهاى حجّارى شده و منقّش استفاده كرد ، سقف را با چوب ساج ترميم كرد . به علاوه ، در قسمت جلوى مسجد ؛ يعنى محل ايستادن امام ، مقصوره ، يا غرفهء كوچكى ساخت كه امام در آنجا مىايستاد . هدف وى آن بود تا مانند عمر بن خطاب مورد حمله قرار نگيرد ، بلكه در جايى محفوظ به نماز بايستد .\r\nاز اين مطالب چنين برمىآيد كه خليفهء سوم براى نخستين‌بار مسجد را از سادگى\r\n\r\n\r\n","description":"","footnote":"\r\n( 1 ) . وفاء الوفا ، ج 2 ، ص 656\r\n","page_name":" 206 ","page_number":206},
  {"content":"\r\n\r\nنخستين آن به در آورد و آن را با سنگ‌هاى حجّارى شده و منقّش زينت داد . افزايش مساحت مسجد در زمان خليفهء دوم و خليفهء سوم تنها اندكى در سمت جنوب و بيشتر در سمت شمال و غربِ مسجد بود . در قسمت شرقى ، حجره‌هاى رسول خدا صلى الله عليه و آله بود و لذا در آن قسمت افزايشى صورت نگرفت .\r\n\r\nتوسعهء مسجد در عهد وليد بن عبدالملك\r\nمسجد نبوى تا سال 88 هجرى تغييرى نيافت . در زمان خلافت وليد بن عبدالملك و آنگاه كه عمر بن عبدالعزيز از طرف وى حكومت مدينه را داشت ، توسعهء نسبتاً زيادى در مساحت مسجد و بناى آن داده شد . اين توسعه به دستور وليد شامل شرق مسجد نيز شد كه حجره‌هاى رسول خدا صلى الله عليه و آله در آنجا قرار داشت . بر اساس دستور وى ، قرار شد تا گرد مرقد پيامبر ديوارى بكشند و از آن ناحيه نيز بر مسجد افزوده شود . مردم مدينه كه اين حجرات را خاطرهء حضور رسول خدا صلى الله عليه و آله و زندگى سادهء آن حضرت ميان خود مىديدند ، از شنيدن خبر تخريب ، شروع به شيون و زارى كردند .\r\nخانهء حضرت فاطمه زهرا عليها السلام در اختيار فاطمهء صغرى دختر امام حسين عليه السلام و همسر حسن بن حسن بن على بود . بنا به برخى روايات ، هدف اصلى وليد در توسعهء مسجد ، به ويژه در سمت شرق ، گرفتن اين خانه از دست حسن بن حسن و دور كردن او از مسجد و در واقع كارى سياسى بوده است . « 1 » فاطمهء صغرى با تصرف خانهء خود مخالفت كرد ، اما وليد به زور آن را تصرف نمود . به همين دليل تا سالها مردم از نماز خواندن در آن حدود پرهيز مىكردند و آن را غصبى مىدانستند .\r\nتوسعهء جديد در سمت شرق ، غرب و شمال صورت گرفت . در سمت شمال 100 متر ، در قسمت شمال غرب به سمت شرق 5 / 67 متر و در ناحيهء جنوب غرب به شرق 75 / 83 متر افزوده شد و بدين ترتيب ، مساحت مسجد به بيش از 6400 متر مربع رسيد .\r\n\r\n\r\n","description":"","footnote":"\r\n( 1 ) . وفاء الوفا ، ج 2 ، ص 514 ؛ المسجد النبوى عبر التاريخ ، صص 113 و 114\r\n","page_name":" 207 ","page_number":207},
  {"content":"\r\n\r\nبرخى مساحت مسجد را پس از افزايش اين دوره ، تا 7500 متر مربع نوشته‌اند . مسجد داراى يك صحن ميانى در وسط و رواق‌هايى در اطراف بود كه با ستون‌هاى زيادى سرِ پا نگاه داشته مىشد .\r\nاز آنجا كه وليد علاقهء بسيارى به بناى ساختمان‌هاى زيبا داشت ، دستور داد تا افزون بر بناى مستحكم مسجد ، تزيينات فراوانى در آن صورت گيرد . به گزارش طبرى ، « 1 » وى براى بناى مسجد از قيصر روم استمداد كرد و او نيز افزون بر كمك مالى فراوان ، شامل صد هزار مثقال طلا ، يك صد كارگر ماهر براى وليد فرستاد . با كمك اين افراد بود كه وليد مسجد را به شكل زيبايى ساخت .\r\nدر بناى جديد ، افزون بر مستحكم ساختن ديوارها ، سقف را نيز تا 12 متر بالا بردند و دو سقف با فاصله بنا كردند تا در صورت آمدن باران و نفوذ آن از سقف اول ، سقف دوم مانع از رسيدن آب به مسجد باشد . همچنين چهار مئذنه براى مسجد ساخته شد كه يكى از آنها به دليل مُشْرف بودن بر خانهء مروان حكم ، اندكى بعد تخريب گرديد .\r\nدر اين زمان ، تزيين مسجد به اين صورت انجام گرفت : ستونهاى سنگى تراش‌خورده با روكش‌هاى فلزى ، ديوارهاى بلند و مزيّن به نقوش گچ‌كارى ، كاشىكارى ديوارها ، برپايى مقصوره‌ها ، نقاشى سقف و تزيين آن با چوب ساج ، جايگزينى بنايى مستحكم و سنگى به جاى خانه‌هاى گِلى رسول خدا صلى الله عليه و آله و . . . خلاصه اينكه اين مسجد تبديل به ساختمانى شد كه تا آن زمان در جزيرةالعرب نظير نداشت . از جملهء تزييناتى كه براى نخستين بار صورت مىگرفت ، نقش آيات قرآنى بر روى كاشىها و ديوار مسجد بود كه براى اين كار آيات سورهء والشمس انتخاب شده بود .\r\nطرح تازه‌اى كه در بناى جديد اعمال گرديد ، يكى ساختن محراب در محلى بود كه رسول خدا صلى الله عليه و آله در آنجا به نماز مىايستاد . ديگرى مناره‌اى بود كه بر چهار زاويهء مسجد ساخته شد . كارساختمان مسجد از سال 88 هجرى آغاز و در سال 91 هجرى پايان يافت .\r\n\r\n\r\n","description":"","footnote":"\r\n( 1 ) . تاريخ طبرى ، ج 6 ، ص 436 ؛ به نقل از : المسجد النبوى عبر التاريخ ، محمد السيد الوكيل ، ص 119\r\n","page_name":" 208 ","page_number":208},
  {"content":"\r\n\r\nگفتنى است كه وليد نه تنها مسجدالنبى صلى الله عليه و آله را بازسازى كرد ، بلكه دستور داد تمامى نقاطى كه پيامبر صلى الله عليه و آله در آنها نماز خوانده بود و آن را مسجد ساخته بودند ، بازسازى شود .\r\nاخبار اين بازسازىها در تاريخ مساجدِ تاريخىِ مدينه نوشته شده است .\r\n\r\nتوسعهء مسجد در زمان مهدى عباسى\r\nبنىعباس در سال 132 هجرى بر مسند خلافت نشستند . گفته شده كه سفّاح و منصور ، اولين و دومين خليفهء عباسى ، قصد توسعهء مسجد را داشتند ، اما فرصت اين كار را نيافتند . به‌ويژه منصور ، از مردم مدينه كه به رهبرى نفس زكيّه از نوادگان امام حسن عليه السلام در شورشى سخت بر ضدّ او شركت كرده بودند ، دل خوشى نداشت .\r\n« مهدى » فرزند منصور ، در مسجدالحرام و مسجدالنبى ، بناهاى جديدى ساخت كه پيش از اين دربارهء مسجدالحرام از آن سخن گفتيم . وى در سال 158 سفرى به مدينه داشت و تصميم گرفت تا مسجد رسول خدا صلى الله عليه و آله را بازسازى كند و بر مساحت آن بيفزايد .\r\nاقدام عملى او در اين باره ، از سال 161 يا 162 هجرى آغاز گرديد .\r\nمجموعهء مساحتى كه مهدى به مسجد افزود ، شامل 2450 متر مىشد . همچنين ، او شمار ستون‌هاى مسجد را بيشتر كرده و بر تعداد درهاى آن افزود . در اين زمان مسجد بيست در داشت : چهار درِ شمالى ، هشت درِ غربى و هشت درِ شرقى . در اين بازسازى شمار زيادى از خانه‌هاى اطراف مسجد كه هر كدام به نام صحابهء ساكن در آنها شهرت داشت ، تخريب و به مسجد افزوده شد ؛ از جملهء آنها خانهء عبداللَّه بن مسعود ، شُرَحْبيل بن حَسنة و مِسْور بن مَخْرمه بود .\r\nبرخى از منابع اشاره دارند كه مأمون نيز در سال 202 تغييراتى در مسجد ايجاد كرد .\r\nپس از اين توسعه‌ها ، تا قرن هفتم گزارشى از توسعهء فضاى مسجدالنبى در دست نداريم و به احتمال اقدام مهمى در توسعهء مسجد صورت نگرفته است . با اين حال ، در سال‌هاى مختلف ، تعميراتى در مسجد انجام شد كه طبعا بدون آنها امكان سرپا بودن مسجد وجود نداشت .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدر سال 654 هجرى ؛ يعنى سه سال پيش از سقوط عباسيان ، مسجدالنبى آتش گرفت و صدمات زيادى بر آن وارد شد . خليفهء عباسى نتوانست آن را بازسازى كند ؛ زيرا به دست مغولان ساقط شد ؛ اما مماليك مصر معمارانى را براى بازسازى آن فرستادند . پس از آن ، محمد بن قلاوون از مماليك ، سقف‌هايى در قسمت‌هاى غربى و شرقى مسجد زد و در سالهاى 705 و 706 ، رواق‌هاى ديگرى نيز براى مسجد ساخته شد . با اصلاحات ديگرى كه صورت گرفت ، مسجد صورت نخست خود را بازيافت .\r\nدر سال 886 هجرى مجدداً بر اثر صاعقه‌اى مسجد آتش گرفت . اين بار نيز مماليك مصر كار بازسازى را عهده‌دار شدند و علاوه بر مسجد ، رباط ، مدرسه و آشپزخانه‌اى نيز براى آن بنا كردند . مساحت مسجد در اين تجديد بنا تا 9010 متر مربع رسيد . گزارش اين آتش سوزى و بازسازىِ آن توسط مماليك را ، يك نويسندهء ايرانى كه خود پس از آتش سوزى به مدينه آمده و اخبار آن را از شاهدان شنيده ، نگاشته است . « 1 »\r\n\r\nتلاش عثمانىها\r\nمرحلهء بعدى بازسازىِ مسجد ، در روزگار عثمانىها و در قرن دهم هجرى صورت گرفت . سلطان سليمان عثمانى در سال 938 در بازسازى مسجدالنبى كوشش‌هايى كرد ؛ اما اقدام اساسى در سال 1265 قمرى به دست سلطان عبدالحميد اول ( م 1277 ) آغاز گرديد و در طى سيزده سال مسجد به شكلى استوار و در عين حال زيبا بازسازى شد . اين بازسازى ، قوىترين و محكم‌ترين ساختمانى بود كه مسجد به خود ديد . پس از آن در روزگار سلاطين بعد از وى نيز ، مرتب كار مرمت واصلاح در مسجد ادامه داشته است كه گزارش آن را مورخان هر دوره نوشته‌اند .\r\n\r\n\r\n","description":"","footnote":"\r\n( 1 ) - اين گزارش جالب در فصلنامهء « ميقات حج » ش 10 ، صص 116 - 106 چاپ شده است .\r\n","page_name":" 210 ","page_number":210},
  {"content":"\r\n\r\n\r\nتوسعهء مسجد در سلطنت عبدالعزيز سعودى\r\nتا سال 1370 قمرى كه از سوى ملك عبدالعزيز تلاش جديدى براى بازسازى مسجد آغاز شد ، اقدامى براى تعميرات اساسى در مسجد به عمل نيامده بود . در اين سال ، عبدالعزيز كار را آغاز كرد و زيرنظر عده‌اى از مهندسان طرحهايى را براى توسعهء مسجد آماده ساخت . در سال 1373 قمرى كار به طور رسمى شروع شد . مجموع مساحت مسجد پس از اين بازسازى به 16327 متر مربع رسيد .\r\nاين افزايش در قسمت‌هاى شمالى ، غربى و شرقى صورت گرفت . علاوه بر 6025 مترى كه ضميمهء مسجد شد ، حدود 16931 متر نيز به عنوان ميدان‌ها و خيابانهاى اطراف مسجد ، از خانه‌هاى اطراف تخريب گرديد . ناظرى مسجد را پس از اين بازسازى چنين توصيف كرده است :\r\n« در اين بناى باشكوه و ظريف كه به صورت سه شبستان شمالى ، شرقى و غربى احداث گرديد ، 222 ستون زيبا با سرستونهاى فلزى توأم با سنگ‌هاى حجّارى شده و منقّش به آن افزودند . براى استوارى چنين بنايى 74 ستون مربع شكل در امتداد ديوارهاى شرقى و غربى ، هر يك به طول 128 متر و ديوار شمالى به طول 91 متر احداث گرديد كه به وسيلهء 44 پنجرهء بزرگ و مزيّن به سنگ‌هاى تراشيده شده و سرستون‌هاى هلالى ، شبستان‌هاى مذكور را شكوه خاصى بخشيد . تا پيش از توسعهء نهايى مسجد در زمان فهد ، افزون بر بنا ، سايبان‌هاىمفصلى در اطراف مسجد نصب گرديد كه حافظ نمازگزاران از آفتاب باشد . اين سايبان‌ها در تصاوير موجود از مسجد تا پيش از توسعهء جديد ، مشخص است . »\r\n\r\nتوسعهء مسجد در سلطنت فهد بن عبدالعزيز\r\nآخرين مرحلهء توسعهء مسجد ، توسط ملك فهد آغاز شد . وى از سال 1402 هجرى قمرى سلطنت خود را آغاز كرد و تلاش زيادى براى توسعهء مسجدالحرام و مسجدالنبى\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو نيز برخى از مساجد متبرك مانند قبا ، قبلتين ، ميقات و جمعه به كار برد . اين حركت براى بازسازى مساجد هنوز ادامه دارد ؛ به طورى كه در سال‌هاى جديد ، مسجد مباهله نيز بازسازى شده و در مكه مسجد الاجابه ، مسجد الجن ، مسجد شجره و مسجد الرايه در حال تجديد بناست يا تجديد شده است .\r\nسنگ بناى توسعهء مسجدالنبى پس از دو - سه سال نقشه‌بردارى و نقشه‌كشى ، از روز نهم ماه صفر سال 1405 هجرى ( نوامبر 1984 ) آغاز گرديد . مجرى طرح مؤسسهء بِن‌ْلادن ، بزرگترين مؤسسه عمرانى سعودى بود . كار عمران به طور رسمى از محرم سال 1406 آغاز شد . كارهاى زيرسازى آن در سال 1410 پايان پذيرفت و پس از آن براى معمارى خود مسجد دست به كار شدند .\r\nمحدوده‌اى كه قرار بود بناهاى جديد در آن افزوده شود ، شامل شرق ، غرب و شمال مسجد بود ، اما از طرف جنوب جز ميدانى سنگفرش شده تا امتداد بازارچه‌اى كه به صورت خطى زيبا مقابل ديوار جنوبى مسجد بنا شده ، ساختمانى نيفزودند .\r\nبنا براين بود مسجد جديد تا آن اندازه وسعت يابد كه 167000 نماز گزار بتوانند در آن اقامهء نماز كنند . تا پيش از آن توسعه ، مساحت مسجد 16327 متر بود و در توسعهء جديد بنا شد 82000 متر مربع كه جاى 137000 نمازگزار را داشت ، بر مساحت پيشين افزوده شود . از اين آمار مىفهميم كه مساحت افزوده ، چند برابر مساحت پيشين مسجد است . افزون بر مساحت كف مسجد ، پشت بام نيز براى نماز آماده گرديد ، به طورى كه در آن‌جا نيز 90000 نفر مىتوانستند اقامهء نمازكنند و به اين ترتيب تعداد گنجايش نمازگزار در مسجد در طبقه پايين و بالا به 257000 نفر رسيد . افزون بر پله‌هاى سنگى ، چندين مورد پله برقى ساخته شد كه مىتوان به راحتى توسط آنها به پشت بام مسجد رفت .\r\nزمين‌هايى نيز كه قرار بود در اطراف مسجد آزاد باشد ، به 235000 متر مربع رسيد .\r\nاين زمين با مساحت 135000 متر مربع ، گنجايش 250000 نمازگزار را دارد .\r\nدر همين فضاى اطراف ، مكان‌هاى متعددى براى وضو ساخته شده و نورافكن‌هاى فراوانى براى تأمين روشنايى آن بر فراز ستون‌هاى سنگى نصب گرديده است . به علاوه ،\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nدر دو صحن پيشين مسجد نيز ، چترهاى خودكارى گذاشته شده كه براى جلوگيرى از آفتاب ، باز و بسته مىشود .\r\n Trk 059 \r\nمسجد النبى صلى الله عليه و آله\r\nافزون بر مناره‌هاى پيشين ، در توسعهء جديد ، شش مناره بر مسجد افزوده شد كه\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nارتفاع هر يك از آنها تا 104 متر مىرسد . بدين ترتيب مسجد در حال حاضر ده مناره دارد كه در بارهء آنها در جاى ديگرى سخن گفته‌ايم .\r\nدرتمامى بناىجديد ، كوشش‌شده‌است تاافزون برابتكارهاى جديد معمارى ، مسجد به گونه‌اى باشد كه با معمارى پيشين كه ميراث دورهء مملوكى و عثمانى است ، هماهنگ باشد . در اين بنا ، نام « اللَّه » و « محمد » ، در همه جا تكرار شده و بر خلاف دورهء عثمانى كه از نام خلفا هم براى تزيين استفاده مىشد ، در معمارى جديد استفاده نشده است .\r\nدر بناى جديد ، تمام مساحتى كه در سه طرف افزوده شده ، مسقف بوده و براى دو حياط پيشين نيز دوازده سقف متحرك يا به عبارتى چادرهايى قرار داده شده است تا از نور خورشيد و يا باران جلوگيرى كند . بر ستون اين چادرها ، نورافكن‌هايى نصب شده كه براى روشن كردن مسجد از آن‌ها استفاده مىشود .\r\nارتفاع تمامى سقف‌ها 14 متر مىباشد . اين سقفها روى شمار زيادى ستون قرار گرفته كه در داخل آنها ، وسائل تهويه بوده و از سطح پايين آنها ، هواى خنك به داخل مسجد تزريق مىشود .\r\nتهويه مسجد از دو راه صورت مىگيرد ؛ يكى تجهيزاتى كه در زيرزمين مسجد با عمق 5 / 4 متر و به مساحت 79000 متر مربع است . دوم ايجاد منطقه‌اى در هفت كيلومترى مسجدالنبى با نام محطة التبريد كه به صورت كانال زيرزمينى ، آب خنك و برق را به مسجد انتقال مىدهد .\r\nبه علاوه ، هتل‌هاى بسيار بزرگ كه بتواند حجم زيادى از زائر را در خود جاى دهد و نيز بازارها و بازارچه‌هاى فراوان در زير هتل‌ها و نيز به صورت مستقل ، مانند آنچه كه سمت قبلهء مسجد در فاصلهء ديوار بقيع با مسجد غمامه است ، به جهت رفاه حال زائران ساخته شده است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\n3 قسمت‌هاى داخلى مسجدالنبى صلى الله عليه و آله\r\nمسجد رسول‌خدا صلى الله عليه و آله در آغاز ، عبارت از زمينى بود كه حصارى گِلين در اطراف آن كشيده بودند . برفراز بخشىاز آن نيزسقفى از شاخه‌هاى خرما بود كه مانع تابش آفتاب بر نمازگزاران مىشد . با اين حال ، به تناسب مسجد بودن و نيز به تناسب آنكه ساختمانى براى عبادت‌بود ، قسمت‌هاىمختلفى داشت . يادگارهاى رسول خدا صلى الله عليه و آله در گوشه و كنار آن ، در ايجاد آثار خاص مذهبى مؤثر بود ؛ آثارى كه هر يك نشانه‌اى از معنويت اصيل اين مسجد است . قسمت‌هايى نيز بعدها ضميمه شد كه در اينجا به توضيح مختصرى دربارهء هر قسمت مىپردازيم :\r\n\r\nروضهء شريف\r\nقسمتى از مسجدالنّبى كه در ناحيهء جنوبِ شرقى ( رو به سوى قبلهء ) مسجد قرار دارد ، و حدّ فاصل ميان منبر و قبر پيامبر است ، به نام « روضهء مطهّره » و « روضهء شريفه » شناخته مىشود . اين قسمت فضيلت زيادى دارد ؛ چراكه در حديث رسول خدا صلى الله عليه و آله به عنوان روضه‌اى بهشتى معرفى شده است :\r\n« مَا بَيْنَ بَيْتِي وَ مِنْبَرِي رَوْضَةٌ مِنْ رِيَاضِ الْجَنَّةِ وَ مِنْبَرِي عَلَى تُرْعَةٍ مِنْ تُرَعِ الْجَنَّةِ » . « 1 »\r\n\r\n\r\n","description":"","footnote":"\r\n( 1 ) كافى ، ج 4 ، ص 554\r\n","page_name":" 215 ","page_number":215},
  {"content":"\r\n\r\nاين حديث مورد اتفاق شيعه و سنى است ؛ هرچند در تعريف محدودهء روضه ، اختلافاتى ميان علما و محققان وجود دارد :\r\n Trk 060 \r\nبرخى ، ديوار شرقى مسجد را كه كنار قبر پيامبر صلى الله عليه و آله است ، حدّ شرقىِ روضه دانسته‌اند ، اما در حدّ غربى ، تنها نقطهء منبر را حدّ آن مىدانند و به اين ترتيب ، حدود\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nروضه را به يك مثلثى ، محدود مىسازند كه يك زاويهء آن منبر و دو زاويهء ديگر آن ديوارهء شرقى مسجد است . اين در حالى است كه برخى ديگر ، تمامىِ مسجدِ زمان پيامبر صلى الله عليه و آله را روضه مىدانند .\r\nنظريهء ديگر آن است كه برابرِ ديوار شرقىِ مسجد ، در كنار قبر پيامبر ، در غرب نيز به همان عرض ، از منبر به پايين - به سمت شمال - محدودهء روضه است كه بر آن اساس ، روضه شامل يك مستطيل مىشود . اين تعريف ، مشهورترين نظريه در ميان اهل سنت است . ستونهاى اين بخش بر اساس همين نظريه ، متفاوت از ساير ستونهاست ، به طورى كه يك رديف از ستونها از قبر تا منبر كاملا با رنگ ويژه‌اى رنگ‌آميزى شده است .\r\nعلماى شيعه در بارهء تعريف روضه بر اين باورند كه ، روضه از ديوار محراب در جنوب - كه امروزه با نرده‌هاى فلزى مشخص است - آغاز و در شمال ، به چهارمين ستون منتهى مىگردد ؛ يعنى يك ستون علاوه بر آنچه اهل سنت مىگويند و حد دوم آن در شرق داخل بيت پيامبر صلى الله عليه و آله و بيت فاطمهء زهرا عليها السلام است و در سمت غرب برابر منبر شريف مىباشد . « 1 »\r\nدر محدودهء روضهء مطهّر ، سه مكان مقدس وجود دارد : « مرقد مطهّر » رسول خدا صلى الله عليه و آله ، « منبر » و « محراب » كه به ترتيب دربارهء آنها سخن خواهيم گفت .\r\n\r\nحجره و مرقد مطهّر رسول خدا صلى الله عليه و آله\r\nيكى از بهترين نقاط مسجد ، مدفن رسول خدا صلى الله عليه و آله است ؛ پيامبرى كه محبوب خدا و خلق بوده و ميراث گرانبهاى اسلام ، حاصل تلاش بيست و سه سالهء اوست .\r\nبه هنگام تأسيس مسجد ، در كنارهء شرقىِ آن ، حجره‌هايى براى زندگى پيامبر صلى الله عليه و آله و همسرانش ساخته شد كه تا حدود نود سال پس از رحلت آن حضرت نيز سرِ پا بود . ابتدا\r\n\r\n\r\n","description":"","footnote":"\r\n( 1 ) نك : كافى ، ج 4 ، ص 554 در اين روايت حضرت صادق عليه السلام فاصلهء چهار ستون را از منبر به سمت حياط مسجد محدودهء روضه دانستند و فرمودند چيزى از صحن داخل در روضه نيست . و نيز بنگريد : فصلنامهء « ميقات حج » ، ش 26 ، صص 100 و 101\r\n","page_name":" 217 ","page_number":217},
  {"content":"\r\n\r\nحجره‌اى براى سوده ، پس از آن عايشه و در امتداد آن ، حجره‌اى براى حضرت فاطمه عليها السلام بنا گرديد . مورّخان نوشته‌اند كه رسول خدا صلى الله عليه و آله در همان حجره‌اى كه وفات يافت ، مدفون شد . بر اساس آنچه كه اهل‌سنّت روايت كرده‌اند ، اين حجره ، همان حجرهء عايشه بوده كه حضرت در آن وفات يافت . احتمال ديگر نيز آن است كه رحلت و دفن پيامبر در حجره‌اى در ميان حجرهء عايشه و حجرهء حضرت فاطمه عليها السلام بوده كه آن حضرت براى استراحت در آنجا بسر مىبرده و اختصاص به هيچ‌يك از همسرانش نداشته است .\r\nبه هر روى ، زمانى كه پيامبر صلى الله عليه و آله دفن شد و سپس ابوبكر و عمر را در كنار آن حضرت دفن كردند ، به تدريج ميان بخش متعلق به عايشه و اين قسمت ، پرده ( و سپس در روزگار عمر ديوار كوتاهى ) كشيده شد . اين وضعيت تا زمان توسعهء مسجد در عهد وليد ، به همان شكل باقى بود . در آن زمان كه قسمت شرقى مسجد توسعه يافت ، مرقد مطهر در حالى كه گرد آن يك پنج ضلعى كشيده شد ، داخل در مسجد گرديد . گفته‌اند انتخاب پنج ضلعى از آن روى بود كه شبيه كعبه به صورت مربع نباشد . به علاوه كسانى كه در پشت آن به سوى قبله نماز مىخوانده‌اند ، چون سمت مثلثى آن برابرشان بود ، در واقع ، عملًا رو به قبر بودن ، براى آنان صدق نمىكرد .\r\nگفتنىاست نخستين بار يكى از امراى اسماعيلىِ مصر با نام ابن ابىالهيجاء ، پرده‌اى راكه سورهء يس روى آن كتابت شده بود ، روى مرقد مطهّر پيامبر صلى الله عليه و آله كشيد « 1 » و از آن زمان به بعد ، پرده‌اى كه روى آن آيات قرآن نوشته شده بود ، روى مرقد مطهّر كشيده مىشد .\r\nدر سال 557 ، در اطراف مرقد مطهّر ، در زير زمين ، به دليل احتمال نفوذ صليبىها - كه بناى حمله و نفوذ از طريق درياى سرخ را داشتند - سُرب ريخته شد تا مانع از دسترسى آنان به قبر پيامبر صلى الله عليه و آله شود . « 2 » پس از آن در سال 668 و 694 توسط برخى از سلاطين مملوكى مقصوره‌هاى چوبى براى حجرهء شريفه ساخته شد .\r\nتا اين زمان ، زائرانِ قبر پيامبر صلى الله عليه و آله در فاصلهء يك و نيم مترى قبر آن حضرت ، در\r\n\r\n\r\n","description":"","footnote":"\r\n( 1 ) . نزهة الناظرين ، ص 182\r\n( 2 ) . نزهة الناظرين ، ص 194\r\n","page_name":" 218 ","page_number":218},
  {"content":"\r\n\r\nاطراف ديوارهء پنج ضلعى ، كه عمر بن عبدالعزيز در اطراف قبر كشيده بود ، مىايستادند و زيارت مىخواندند . جمال الدين اصفهانى ، در اطراف حجرهء شريفه ضريح چوبى تا سقف كشيد كه در آتش سوزى سال 654 سوخت . در همين آتش سوزى بود كه سقف حجرهء شريفه نيز سقوط كرد . مستعصم ، آخرين خليفه عباسى گروهى را براى تعمير فرستاد و آنان بى آنكه وارد حجرهء شريفه شوند ، سقف را دوباره زدند .\r\nدر سال 668 بَيْبَرْس ، ديوارهء مُشبّكى به صورت ضريح در اطراف اين پنج ضلعى ، به صورت مستطيل شكل كشيد و خانهء حضرت زهرا عليها السلام نيز داخل آن قرار گرفت و محدوده‌اى تا محراب تهجّد را داخل اين مقصوره كرد . از اين زمان به بعد ، دسترسى مردم به قبر دور تر شد ، خانهء حضرت زهرا عليها السلام از مسجد به داخل اين مقصوره افتاد و ستون مربعة القبر نيز از دسترس مردم خارج شد . علت نامگذارى آن به مربعة القبر ، واقع شدن آن در زاويهء شمال غربى ضريح قبر پيامبر صلى الله عليه و آله است .\r\nمحدودهء حجرهء طاهره ، كه مرقد منسوب به فاطمهء زهرا عليها السلام و خانهء ايشان در داخل آن قرار دارد ، 240 متر ( 16 متر طول و 15 متر عرض ) مساحت دارد كه ضريحى مطلّا در اطراف آن كشيده شده است .\r\nبراى ضريح چهار در ساخته شد ؛ يكى در سمت جنوب ، يعنى قبله كه نامش « باب التوبه » بوده ، ديگرى در سمت غرب آن كه « باب الوفود » بوده و در نزديكى اسطوانة السرير قرار داشته ، ديگرى « باب فاطمه » در ديوارهء شرقى حجره قرار داشته و چهارم « باب تهجّد » كه در سمت شمال است .\r\nپس از آن ، در روزگار سعودى ، هيچ تغييرى جز تعميرات موقت در حجرهء شريفه انجام نشد و همچنان به همان صورت نخست باقى مانده است .\r\nافزون بر مرقد مطهّر پيامبر صلى الله عليه و آله در بخش شمالى آن ، محلّى به عنوان قبر فاطمهء زهرا عليها السلام وجود دارد . اين محل بنا به نقل‌هايى است كه معتقد است حضرت در خانهء خودش مدفون است . رواياتى نيز دفن آن حضرت را در بقيع مىدانند كه اهل سنت بيشتر به پذيرش اين روايات تمايل دارند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nهمان گونه كه گذشت ، در جمع ، چهار درِ بيرونى ، براى حجرهء شريفه تعبيه شده است ؛ نخست درِ جنوبى كه تاريخ سال آن 1026 هجرى است . در شمالى كه باب التهجّد نام دارد و روبروى محراب تهجّد است . در شرقى كه به باب فاطمه عليها السلام نامبردار است و روى آن اشعارى نوشته‌اند . در غربى كه به باب النبى مشهور است .\r\nاكنون كسى كه در حال خروج از مسجدالنبى ، از سمت باب البقيع - جنوبىترين درِ ديوار شرقى مسجد - است ، در سمتِ چپِ خود حجرهء شريفه را مىبيند . در اين قسمت ، سه قوس يا به عبارتى طاق‌نما هست كه به ترتيب در برابر قبر پيغمبر صلى الله عليه و آله ابوبكر و عمر مىباشد . بالاى آن اين آيهء شريفه نوشته شده است :\r\n إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ .  « 1 »\r\nروى يكى از اين ستون‌ها ، دست راست شخصى كه روبروى قبر پيامبر صلى الله عليه و آله ايستاده ، اين شعر ديده مىشود :\r\n يا خَيْر مَنْ دُفِنَت بالقاعِ أعْظمُه * فطاب من طيبهنّ القاعُ و الأكَم \r\nنيز روى ستون سمت چپ شخصى كه روبروى قبر پيامبر صلى الله عليه و آله ايستاده ، اين بيت شعر نوشته شده است :\r\n نَفْسي الفِداء لِقَبْرٍ أَنْتَ ساكِنُهُ * فِيهِ الْعِفافُ وَ فِيهِ الجُودُ و الكَرَم « 2 » \r\n\r\nمنبر\r\nيكى از مكان‌هاى مقدسِ مسجد ، محل منبر رسول خدا صلى الله عليه و آله است . در روايات زيادى نقل شده كه پيامبر خدا صلى الله عليه و آله ، در آغاز با تكيه بر درخت خرمايى به ايراد خطبه\r\n\r\n\r\n","description":"","footnote":"\r\n( 1 ) . حجرات ، 3 .\r\n( 2 ) . نك : فصلنامهء « ميقات حج » ، ش 26 ، ص 145 .\r\n","page_name":" 220 ","page_number":220},
  {"content":"\r\n\r\nمىپرداخت تا اينكه يكى از اصحاب پيشنهاد ساختن منبرى را داد تا رسول خدا صلى الله عليه و آله بر روى آن بنشيند و بدينوسيله هم مردم او را ببينند و هم آن حضرت از ايستادن خسته نشود .\r\nدر برخى ديگر از نقل‌ها آمده است كه پيش از آن ، سكّويى از گِل ساخته بودند كه آن حضرت بر روى آن مىنشست و تنها در سال هفتم هجرت بود كه منبرى چوبين ساختند .\r\nاين منبرِ سه پله‌اى تا زمان حكومت معاويه مورد استفاده بود . معاويه براى كسب وجهه و حق جلوه دادن خود ، خواست تا منبر رسول خدا صلى الله عليه و آله را از مدينه به شام ببرد ، اما مردم مدينه دست به اعتراض زدند و از اين كار ممانعت كردند . بعدها نجّارى ، شش پلّه بر همان منبر ساخت كه مجموعاً نُه پلّه شد . اين منبر بر اثر گذشت زمان از ميان رفت و قسمتى از آن در قرن ششم به عنوان تبرّك مورد استفاده قرار مىگرفت .\r\nدر سال 654 مسجد نبوى آتش گرفت و منبر سوخت . نوشته‌اند كه سوختهء منبر را در محلى كه اكنون منبر فعلى قرار دارد ، دفن كردند . در سال 664 منبر جديدى توسط حاكم مملوكى مصر ، بَيْبَرس ، براى مسجد نبوى فرستاده شد . پس از آن در سال 797 منبرى ديگر و سپس در سال 820 باز هم منبر ديگرى نصب شد كه در آتش سوزى سال 886 از ميان رفت . قايتباى در سال 889 منبرى فرستاد كه آن نيز در سال 998 با منبرى كه سلطان مراد عثمانى فرستاد و تا به امروز باقى مانده ، عوض شد . اين منبر يكى از آثار ارزشمند هنرى به شمار مىآيد .\r\n\r\nمحراب\r\nمحراب در محلى ساخته شده كه رسول خدا صلى الله عليه و آله در آنجا نماز مىگزارد و پيشانى خويش را به عنوان سجده در برابر حق تعالى بر خاك آن مىنهاد . « محراب » به معناى صدر و بالاى مجلس است و از نظر سابقهء دينى ، مربوط به محراب‌هايى است كه در كليساها بوده است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمحل نماز رسول خدا صلى الله عليه و آله كاملًا مشخص است و در اينكه محل آن ، همين محراب فعلى است ، ترديدى وجود ندارد . البته در زمان پيامبر صلى الله عليه و آله و تا چند دههء بعد ، چيزى به نام محراب وجود نداشت و مسلمانان تنها با نام آن كه در قرآن آمده و مربوط به حضرت مريم است ، آشنا بودند . زمانى كه وليد دستور توسعهء مسجد را داد و عمر بن عبدالعزيز آن را اجرا مىكرد ، در جايگاه نماز رسول خدا صلى الله عليه و آله محرابى ساخته شد . چنين اقدامى به تقليد آنچه كه در كليساهاى نصارا در شام بوده ، صورت گرفت . اين محراب در طول زمان ، دگرگونىهايى را تحمل كرده و بناى فعلى آن از دورهء سلطان اشرف قايتباى كه از سلاطين مملوكى مصر بوده ، باقى مانده است . در دورهء عثمانى تزييناتى با آيات قرآن در آن صورت گرفت .\r\nافزون بر محراب اصلى ، دو محراب ديگر در سمت قبلهء مسجد وجود دارد ؛ يكى « محراب عثمانى » - منسوب به سلاطين عثمانى - كه در ديوار جنوبى مسجد است و در حال حاضر امام جماعت در آنجا مىايستد ، دوم « محراب سليمانى » - متعلق به سلطان سليمان عثمانى - يا محراب حنفى كه در سمت مغرب محراب رسول خدا صلى الله عليه و آله قرار دارد .\r\nاين محراب پس از سال 860 ق ساخته شد .\r\nبه علاوه ، در انتهاى ديوار شمالىِ ضريح پيامبر صلى الله عليه و آله محراب تهجّد قرار دارد كه رسول خدا صلى الله عليه و آله در برخى از شب ها نماز شب را در آنجا اقامه مىكردند . روزگارى محرابى هم در پشت « دكّة الآغاوات » - كه امروزه به خطا « صُفّه » ناميده مىشود و نام آن سكّوى خواجه‌هاست - وجود داشته است .\r\n\r\nستون‌هاى مسجد\r\nسقف مسجد بر ستون‌هايى قرار داشت كه ، علاوه بر نگهدارى از سقف ، مورد استفادهء رسول خدا صلى الله عليه و آله و اصحاب نيز بود . از هر ستونى خاطرهء ويژه‌اى باقى مانده كه سبب شده است تا جنبهء تبرّك و تقدّس به خود گيرد و با گرفتن نام‌هاى خاص ، در تاريخ جاودان بماند . هربار كه مسجد بازسازى مىشد ، محل اين ستون‌ها تغييرى نمىكرد ، جز\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nاينكه ستون‌هاى قديمى جاى خود را به ستون‌هاى جديد مىداد . طبعاً با توسعهء مسجد ، ستون‌هاى جديدى نيز اضافه مىشد ؛ به طورى كه اكنون نزديك به 2104 ستون در مسجد وجود دارد .\r\nستون‌هايى كه در محل قديمى مسجد ، در قسمت جنوبى آن قرار داشته ، اكنون با رنگ سفيد از بقيهء ستونها متمايز مىشود . همان‌گونه كه اشاره شد ، هر يك از اين ستون‌ها يادگار خاطرهء ويژه‌اى است كه دربارهء برخى از آنها توضيحاتى مىآوريم :\r\n1 - استوانهء حَرَس\r\nيكى از ستون‌هاى متبرّك مسجد ، ستون حرس يا محرّس است . نام‌گذارى آن به حرس ، از آن‌روست كه امام على عليه السلام در كنار اين ستون مىنشستند و از پيامبر صلى الله عليه و آله نگاهبانى مىكردند . نوشته‌اند كه پس از نزول آيهء  وَ اللَّهُ يَعْصِمُكَ مِنَ النَّاسِ . . .  « 1 » ديگر امام به نگاهبانى از رسول خدا صلى الله عليه و آله نپرداخت ؛ چراكه خداوند خود حفاظت از جان رسول خدا صلى الله عليه و آله را عهده‌دار شد .\r\nموسى بن سلمه مىگويد : از جعفربن عبداللَّه بن حسين پرسيدم كه فضيلت استوانهء علىبن ابى طالب چيست ؟ او گفت : « انَّ هذا الْمُحرّس كانَ عَلىّ بن أبي طالب يَجْلِسُ في صَفْحَتها الَّتي تَلِي الْقَبْر مِمّا يَلي باب رَسُول اللَّه صلى الله عليه و آله يَحْرُسُ النَّبي » . « 2 » اينجا ستون محرس است كه على بن ابىطالب در كنار آن در سمتى كه فعلا به طرف قبر است ، مىنشست و از آن حضرت حراست مىكرد .\r\nهمچنين نوشته‌اند كه اين ستون ، محل اقامهء نماز توسط امام على عليه السلام بوده است .\r\n\r\n\r\n","description":"","footnote":"\r\n( 1 ) - مائده : 67\r\n( 2 ) وفاء الوفا ، ج 2 ، ص 448\r\n","page_name":" 223 ","page_number":223},
  {"content":"\r\n\r\n Trk 061 \r\n؟ ؟ ؟ نقشه 181\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n2 - استوانهء توبه\r\nستون توبه يادآور خاطره‌اى است دربارهء يكى از اصحاب رسول خدا صلى الله عليه و آله به نام بشير بن عبدالمنذر انصارى مشهور به ابولبابه . زمانى كه در سال پنجم هجرت ، احزاب مشرك به مدينه يورش آوردند و در شمال مدينه با خندق روبرو شدند ، به فكر اتحاد با يهوديان بنىقريظه افتادند كه در قسمت جنوبى مدينه ساكن بودند و مىتوانستند با گشودن دروازه‌هايشان ، احزاب را به مدينه راه دهند . يهود بنىقريظه با رسول خدا صلى الله عليه و آله پيمان داشتند و به رغم اين پيمان ، با مشركان همراهى كردند . پس از خاتمهء حملهء احزاب ، رسول خدا صلى الله عليه و آله به سراغ بنىقريظه رفت و آنان را در حصار گرفت .\r\nابولبابه از طرف رسول خدا صلى الله عليه و آله نزد بنىقريظه رفت تا با آنان سخن بگويد . وى از روى بىتوجهى به اشاره ، به آنان گفت : چون نقض عهد كرده‌اند ، مرگ در انتظار آنهاست . اين سخن مىتوانست بنىقريظه را به دفاعى سخت در برابر مسلمانان وادار كند . ابولبابه كه خود متوجه خطاى خويش شده بود ، از قلعهء بنىقريظه خارج شد و مستقيم به سوى مسجد رفت و خود را به يكى از ستون ها بست و شروع به گريه و زارى كرد و نماز خواند . در كتابهاى سيره آمده است كه آيهء 27 سورهء انفال كه خداوند به مسلمانان دستور مىدهد كه خيانت به خدا و رسول نكنند ، در بارهء ابولبابه است . گرچه در اين باره ترديد جدى وجود دارد ؛ زيرا سورهء انفال مربوط به سال دوم هجرى و جنگ بدر است . به هر روى ، خبر رسيد كه خداوند توبهء ابولبابه را پذيرفته است . اين ستون به خاطر همين نقل ، به نام « ستون توبه » معروف است .\r\n3 - استوانهء وفود\r\nيكى از كارهاى جارى رسول خدا صلى الله عليه و آله ، ملاقات با سران قبايل براى آشنا ساختن آنان با اسلام و يا مذاكرات سياسى بود . آن حضرت محلى را در مسجد به اين امر اختصاص داده بود وهميشه در همان مكان ، هيأت‌ها را به‌حضور مىپذيرفت .\r\nمحل‌اين‌ملاقات‌ها در كنار ستونى از ستون‌هاى مسجد بود كه بعدها به نام\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« اسطوانةالوفود » معروف شد و اكنون نيز همين نام را دارد . « وفد » به معناى هيأت نمايندگى و « وفود » جمع آن است . اين ستون را « مجلس‌القلاده » نيز مىناميدند ؛ چرا كه بزرگان صحابه در كنار آن مىنشستند و به گفتگو مىپرداختند .\r\n4 - استوانهء سرير\r\nيكىديگر از ستون‌هاىمسجد ، محلىبود كه رسول خدا صلى الله عليه و آله ايام اعتكاف را در آنجا بسر مىبرد . اصحاب در آنجا برگ‌هايى از درخت خرما پهن مىكردند تا رسول خدا صلى الله عليه و آله روى آن استراحت كند . اين محل كه در كنار همين اسطوانةالسرير قرار داشته ، به عنوان جايى كه تختخواب رسول خدا صلى الله عليه و آله بوده ، شناخته شده است . « سرير » به معناى تخت است .\r\n5 - استوانهء قرعه ، عايشه ، مهاجرين\r\nبراى اين ستون ، سه نام گفته‌اند . نام « قرعه » از آن‌روست كه عايشه نقل كرد كه پيامبر صلى الله عليه و آله فرمود ، در كنار اين ستون ، زمينى است كه اگر مردم اهميت آن را مىشناختند براى نماز خواندن در آنجا ميان خود قرعه مىانداختند . همچنين نام گذارى آن به « عايشه » از آن روست كه وى اين حديث را روايت كرده و فضيلت آن را گوشزد كرد .\r\nپس از آن به دليل اجتماع مهاجران در كنار آن ، آن را استوانهء « مهاجرين » ناميدند .\r\n6 - استوانهء حنانه\r\nپيشتر گفتيم‌كه رسول خدا صلى الله عليه و آله در آغاز و زمانى كه هنوز منبر ساخته نشده بود ، بر تنهء درخت خرمايى تكيه مىكرد و خطبه مىخواند . نوشته‌اند ، زمانى كه براى آن حضرت منبر ساخته شد و براى ايراد سخن روى منبر قرار گرفت ، از اين درخت ناله‌اى شبيه نالهء شتر ماده‌اى كه از بچّهء خود جدا شود ، برخاست كه به همين دليل به ستونى كه در محل آن بنا شد ، حنانه مىگويند . پيامبر صلى الله عليه و آله دستور داد تا آن درخت را در همانجا دفن كردند .\r\nمحل اين ستون در غرب محراب قرار دارد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n Trk 062 \r\n؟ ؟ ؟ نقشه 183\r\n1 - منارهء رئيسيه 2 - باب بقيع 3 - باب عاتكه ( پيش از تغيير قبله ) 4 - محراب پيامبر صلى الله عليه و آله 5 - ستون مخلقه 6 - محراب عثمانى 7 - مكان اوليه باب السلام 8 - قبر پيامبر صلى الله عليه و آله 9 - قبر ابوبكر 10 - قبر عمر 11 - ستون سرير 12 - ستون حَرَس 13 - ستون وُفُود 14 - ستون توبه 15 - ستون قرعه 16 - منبر پيامبر صلى الله عليه و آله 17 - مكان اوليه باب جبرئيل 18 - مكان اوليه باب الرحمه 19 - باب جبرئيل پس از توسعهء عثمان 20 - ستون تهجد 21 - در شمالى مسجد 22 - مئذنهء بلال 23 - منارهء باب السلام 24 - باب السلام فعلى 25 - از درهاى دورهء سعودى 26 - باب الرحمه 27 - باب جبرئيل فعلى 28 - باب النساء 29 - مكان اوليه باب النساء 30 - منارهء باب السلام\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n7 - استوانهء مربعة القبر يا مقام جبرئيل\r\nاين محل بدان جهت به عنوان « مقام جبرئيل » شناخته شده كه ملك مقرّب از آنجا بر رسول خدا صلى الله عليه و آله وارد مىشد و خدمت آن حضرت مىرسيد . اينجا درِ ورودى خانهء حضرت فاطمه زهرا عليها السلام نيز بوده است . « 1 »\r\nنام ديگر اين محل ، « اسطوانة مربعة القبر » است كه اكنون در داخل حجرهء شريفه واقع است و قرن‌هاست كه قابل دسترسى نيست . اين نقطه در محل تلاقى ديوار غربى حجره به سمت ديوار شمالى حجره است . هنگامى كه دسترسى بدين محل امكان داشت ، به عنوان يكى از نقاط بسيار متبرّك ، محل عبادت بوده و كسانى كه در جستجوى اماكن متبركه بودند ، سخت به اينجا عشق مىورزيدند . براساس برخى روايات ، قبر حضرت فاطمه عليها السلام در اين قسمت است .\r\nدر فضيلت اين استوانه كه در ضمن ، باب خانهء حضرت فاطمه عليها السلام نيز بوده ، آمده است كه رسول خدا صلى الله عليه و آله چهل روز صبحگاهان در كنار اين در مىرفت و خطاب به اهل خانه كه امام على عليه السلام ، حضرت فاطمه عليها السلام و حَسَنَيْن عليهما السلام بوده‌اند ، مىفرمود : « السَّلامُ عَلَيْكُمْ يا أهْلَ الْبَيت » . و اين آيه را مىخواند :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً .  « 2 » اين روايت در منابع مختلف اهل سنت نقل شده است . « 3 »\r\n8 - اسطوانة التهجد\r\nگذشت كه انتهاى ديوار غربى ضريح رسول خدا صلى الله عليه و آله ، در نقطه‌اى كه به ديوار شمالى مىرسد ، باب خانهء فاطمهء زهرا عليها السلام و ستون مربعةالقبر يا مقام جبرئيل است . در ادامهء\r\n\r\n\r\n","description":"","footnote":"\r\n( 1 ) . وفاء الوفا ، ج 2 ، ص 450 ؛ المسجد النبوى عبر التاريخ ، ص 55\r\n( 2 ) . احزاب : 33\r\n( 3 ) . در اين باره بنگريد : آية التطهير فى احاديث الفريقين ، سيد على موحد ابطحى ، قم ، مطبعة سيد الشهداء ، 1405 ق . ( دو جلد ) ؛ آية التطهير فى مصادر الفريقين ، سيد مرتضى عسكرى ، المجمع العلمى الاسلامى ، چاپ اول ، تهران ، 1377 ش .\r\n","page_name":" 228 ","page_number":228},
  {"content":"\r\n\r\nديوار شمالى به سمت شرق ، و در انتهاى ديوار شمالى خانهء فاطمهء زهرا عليها السلام ، محراب تهجد قرار دارد . كسى كه در اين محراب بايستد ، سمت چپ او باب جبرئيل و سمت راست او مقام جبرئيل است .\r\nاين نقطه ، در زمان پيامبر ، خارج از مسجد بوده و به اين ترتيب روشن مىشود كه حضرت رسول صلى الله عليه و آله كه در اينجا اقامهء نماز شب مىكرده و به همين دليل به محراب تهجّد شهرت يافته ، خارج از مسجد نماز شب را مىخوانده است . طبعا اين مربوط به برخى از شب‌ها بوده كه حضرت در دل شب و در تاريكى ، در بيرون مسجد نماز شب را اقامه مىكرده است .\r\nبر اساس برخى نقل‌ها ، رسول خدا صلى الله عليه و آله هر شب ، وقتى همهء مردم به خواب مىرفتند ، در پشت خانهء على عليه السلام حصيرى مىانداخت و نماز شب مىخواند . « 1 »\r\nسعيد بن عبداللَّه بن فضيل مىگويد : من در حالى كه در اينجا مشغول اقامهء نماز بودم ، محمدبن حنفيه را ديدم . از من پرسيد : آيا براى اين نقطه فضيلتى مىشناسى ؟\r\nگفتم : خير . فرمود : « فالْزِمْها ، فإنّها كانَتْ مُصَلّى رَسُول اللَّه صلى الله عليه و آله مِنَ الَّليل » ؛ « 2 » « در آنجا بنشين ، آنجا محلّ نماز شب رسول‌خدا است . »\r\nمسلمانان در گذر زمان سخت به استوانه‌اى كه در محل اين محراب بوده و البته نبايد آن را از استوانه‌هاى خود مسجد به حساب آورد ، علاقمند بوده‌اند و تاكنون نيز براى نماز خواندن در پشت محراب تهجّد ، اجتماع مىكنند .\r\n9 - استوانهء مُخَلَّقه\r\nخَلوق به معناى عطر است و مُخَلّقه به معناى معطّر . پس استوانهء مخلّقه ستونى است كه بر آن عود مىنهادند و آن فضاى مسجد را معطّر مىكرد . اين رسم از زمان مهدى عباسى و توسط همسر او خيزران باب شد و از آن پس ادامه يافت و در حال حاضر ،\r\n\r\n\r\n","description":"","footnote":"\r\n( 1 ) . التعريف ، ص 33\r\n( 2 ) . وفاء الوفا ، ج 2 ، ص 451\r\n","page_name":" 229 ","page_number":229},
  {"content":"\r\n\r\nنامش روى اين ستون نوشته شده است . گفته‌اند كه سلمة بن اكوع ، صحابى پيامبر صلى الله عليه و آله به دليل اعتقادش به تبرّك ، هميشه در كنار اين ستون نماز مىگزارد و مىگفت : پيامبر صلى الله عليه و آله را در كنار اين ستون ، در حال نماز ديده است . مالك بن انس نيز مىگفت : بهترين جاى خواندن نماز نافله اينجاست و البته نماز واجب ، بهترين جايش صف اول است .\r\nنوشته‌اند كه وقتى قبله تغيير كرد ، اين ستون تا چندين روز ، در مقابل پيامبر خدا صلى الله عليه و آله قرار داشت و در واقع ، عَلَم قبله به حساب مىآمد . گويا قسمتى از اين ستون كه در نزديكى محراب قرار دارد ، در داخل محراب واقع شده است .\r\nدر كنار اين ستون ، صندوقى نيز قرار داشته كه يك مصحف در آن نگهدارى مىشده است .\r\n\r\nحديقة الزهراء\r\nدر گذشته ، در زاويهء شرقى حياتِ اول مسجد ، چندين درخت نخل بوده است .\r\nابن جبير در قرن ششم هجرى از پانزده عدد نخل در صحن مسجد ياد كرده است . بعدها يك درخت سدر و نيز درختى به نام حمره در كنار نخل‌ها كاشته شده است . گويا بعدها به دليل نزديكى آن به محراب تهجّد و خانهء حضرت زهرا عليها السلام آن را « حديقةالزهراء » مىناميده‌اند . تصوير اين درختان در عكس‌هاى قديمى برجاى مانده است .\r\nنام مبارك دوازده امام ، همراه نام عشرهء مبشّره و اسامى چهار امام مذهب اهل سنت بر اطراف ديوار حيات اول و دوم به خطى زيبا نوشته شده است . در ميان آنها نام امام زمان - عجّ - به صورت محمدالمهدى آمده و به گونه‌اى نوشته شده كه از دور « حىّ » ؛ يعنى زنده خوانده مىشود . اين نوشته از زمان عثمانى است كه در سفرنامه‌هاى دورهء قاجارى ياد شده است . « 1 » در گذشته ، در كشور عثمانى و بسيارى از نقاط ديگر دنياى\r\n\r\n\r\n","description":"","footnote":"\r\n( 1 ) . سفرنامهء حسام السلطنه ، صص 147 و 148 ؛ سفرنامهء فرهادميرزا ، ص 181 ؛ نك : فصلنامهء « ميقات حج » ش 19 ، ص 179 ؛ سفرنامهء فراهانى ، ص 226 ؛ سفرنامهء نايب الصدر ، ص 220 و 221 ؛ سفرنامهء نجم‌الملك ، ص 179 ؛ سفرنامهء ميرزا داود وزير وظائف ، ص 165\r\n","page_name":" 230 ","page_number":230},
  {"content":"\r\n\r\n Trk 063 \r\n؟ ؟ ؟ نقشه 187\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاسلام ، اهل سنت ، دوازده امام را در كنار خلفاى نخست و ائمه مذاهب چهارگانه دوست مىداشته‌اند و به همين دليل نامشان را در اين بزرگترين مسجد دنياى اسلام آورده‌اند .\r\n\r\nصُفّه\r\nزمانى كه مسلمانان مكه و نواحى اطراف به دستور رسول خدا صلى الله عليه و آله به مدينه هجرت كردند ، آشكار بود كه شهر امكان پذيرايى از تمامى آنان را ندارد . انصار با ايثار و گذشت ، گروه بسيارى از آنان را به خانه‌هاى خود بردند و برخى ، دارايى خود را با آنان تقسيم كردند ، اما برخى از مهاجران ، همچنان بدون سرپناه باقى ماندند . چندى طول كشيد تا مسكن و مأوايى بيابند و كارى را پيشهء خود سازند و درآمدى به دست آورند .\r\nطلحهء انصارى مىگويد : هر مهاجرى كه وارد مدينه مىشد ، اگر رفيقى داشت ، بر او وارد مىشد و اگر كسى را نداشت ، در صفّه منزل مىگزيد . من خود در صفّه اقامت كردم و پيامبر صلى الله عليه و آله روزانه براى ما قدرى خرما مىفرستاد . « 1 »\r\nبه هر روى ، اين دسته از مهاجران فقير در قسمتى از مسجد كه براى آنان درنظر گرفته شده بود ، اسكان داده شدند . اين محل ، سقفى داشت تا آنان از تابش خورشيد در امان باشند و بتوانند در سايهء آن بياسايند . برخى از آنان شام را ميهمان انصار بودند ، اما براى خواب به محل صفّه مىآمدند . در بيشتر موارد ، مىبايست به اندك خوراكى كه رسول خدا صلى الله عليه و آله براى آنان مىفرستاد و بيش از آن در اختيار آن حضرت نبود ، قناعت مىكردند . يك‌بار ، يكى از آنان گفت كه از بس خرما به ما داده شد ، شكممان آتش گرفت !\r\nتعداد صُفه‌نشينان درگذر زمان متغيّر بود و كم و زياد مىشد و آنچه به طور پراكنده در كتاب‌هاى سيره آمده و اسامى آنان را به دست داده ، شمارشان را تا هفتاد نفر نشان مىدهد . ابوهريره كه خود پس از سال هفتم به مدينه آمده ، مىگويد : من هفتاد تن ايشان\r\n\r\n\r\n","description":"","footnote":"\r\n( 1 ) . تاريخ المدينة المنوره ، ج 2 ، ص 486\r\n","page_name":" 232 ","page_number":232},
  {"content":"\r\n\r\nرا ديدم كه هيچ كدام عبايى نداشتند و بعضى شلوار يا جامه‌اى حوله مانند كه بر گردن‌ها گره زده مىشد ، به پا كرده بودند و گاهى به نصف ساق‌ها نيز نمىرسيد و شخص با دست خويش جامه را نگه مىداشت تا عورتش هويدا نشود و گاهى جامه بلند بود و تا استخوان‌هاى روى پا مىرسيد . « 1 » برخى شمار آنان را تا هفتصد نفر ياد كرده‌اند . « 2 »\r\nبرخى از چهره‌هاى معروف از صفّه نشينان عبارتند از : ابوذر غفارى ، سلمان فارسى ، عبداللَّه بن مسعود ، مقداد بن اسود ، حذيفة بن يمان ، صُهَيب رومى و بلال .\r\nاين افراد جز شركت در جماعت ، عبادت و نيز حضور در غزوات و سرايا ، كارى نداشتند و چون روحيهء عابدانه و زاهدانه‌اى داشتند ، در طول تاريخ اسلام سرمشقى براى انسان‌هاى عارف بودند . بسيارى از اين افراد كه تازه به مدينه آمده بودند ، در همان صفّه ، به آموزش‌هاى دينى مىپرداختند ، و گفته شده كه عبادة بن صامت ، به صُفّه نشينان قرآن مىآموخت . برخى از مفسّران آيهء 273 سورهء بقره را در بارهء صفّه‌نشينان دانسته‌اند :\r\n لِلْفُقَراءِ الَّذِينَ أُحْصِرُوا فِي سَبِيلِ اللَّهِ لا يَسْتَطِيعُونَ ضَرْباً فِي الْأَرْضِ يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً . . . \r\n« براى بينوايانى كه در راه خدا گرفتار شده ، نمىتوانند سفر كنند ، ناآگاهان ، ايشان را دارا و ثروتمند مىپندارند ، از بس كه آنان عفيف و پاك نظرند . شما از صورتشان آنان را مىشناسيد . بااصراروسماجت‌از مردم چيزى نمىخواهند . »\r\nدر روايتى از امام صادق عليه السلام نقل شده است كه به نقل از پدرانش عليهم السلام روايت كرده ، فرمود :\r\n« رسول خدا صلى الله عليه و آله به اصحاب صفه سر مىزد ؛ چرا كه آنان ميهمانان رسول خدا صلى الله عليه و آله بودند و خانواده و مال و دارايى خود را ترك كرده ، به مدينه هجرت كرده بودند\r\n\r\n\r\n","description":"","footnote":"\r\n( 1 ) كتاب بخارى ، ج 1 ، ص 120 ( بيروت ، داراحياءالتراث ) .\r\n( 2 ) نك : فصلنامهء « ميقات حج » ، ش 21 ، ص 73\r\n","page_name":" 233 ","page_number":233},
  {"content":"\r\n\r\nو رسول‌اكرم صلى الله عليه و آله آنان را درصفّه اسكان داده‌بود . آنان چهارصدتن بودند كه‌رسول‌خدا هر صبح و شام بر آنان سلام مىكرد و حالشان را مىپرسيد .\r\nروزى به آنان سر مىزد ، كه ديد يكى از آنان كفش خود را پينه مىزند و دوّمى را ديد كه جامه‌اش را وصله مىكند وسوّمى را ديد موهاى سرش را مىشويد .\r\nپيامبرخدا صلى الله عليه و آله هر روز براى هر يك از ايشان يك مدّ خرما تقسيم مىكرد . مردى از ايشان برخاست و گفت : اى رسول خدا ، اين خرماهايى كه شما به ما مىخورانيد شكم‌هاى ما را مىسوزاند ! رسول خدا صلى الله عليه و آله فرمود : به خدا سوگند اگر مىتوانستم ، دنيا را در اختيار شما مىگذاشتم ؛ اما شما پس از من مىمانيد و هر صبح و شام غذاهاى رنگارنگ و ظرف‌هاى فراوان پرطعام خواهيد داشت .\r\nبرخى از شما صبح سفره‌اى چهارگوش و پهن بگشايد و شب سفره‌اى ديگر .\r\nشما خانه‌هاى بزرگ مىسازيد و همانند كعبه آن را بلند و آراسته بالا مىبريد .\r\nيكى از اصحاب صفه برخاست و گفت : اى رسول خدا ، من به آن زمان راغب‌تر و علاقمندترم . آن زمان كى فراخواهد رسيد ؟ حضرت فرمود : شما در اين زمان ، بهتر از آن زمان هستيد . اگر ( اكنون ) شكم خود را از حلال پر كرده باشيد ، بيم آن هست كه ( فردا ) از حرام هم پر كنيد . » « 1 »\r\nزمينى كه به اهل صفه اختصاص داده شده بود ، مساحتى 96 مترى و مسقّف بود كه در منتهااليه شرقى مسجد و به عبارتى در انتهاى مسجد ، كنارهء ديوارهء شمالى آن قرار داشت . بنابراين ، جايى كه امروزه به عنوان صفه نشان مىدهند و در اصل « دَكَّة الأغاوات » - دكهء آغايان يا خواجگان حرم - نام دارد ، نبايد محل اصلى صفّه باشد ، بلكه صفه در غرب آن داخل مسجد زمان پيامبر صلى الله عليه و آله قرار داشته است . مكان موجود كه به خطا صفّه ناميده مىشود ، در عصر پيامبر صلى الله عليه و آله و تا زمان توسعهء مسجد توسط وليدبن عبدالملك به سال 88 - 91 خارج از مسجد بوده و محل حجرات برخى از زنان رسول خدا صلى الله عليه و آله بوده است .\r\n\r\n\r\n","description":"","footnote":"\r\n( 1 ) علامهء مجلسى ، بحار الأنوار ، ج 22 ، ص 310 ؛ ج 70 ، ص 128 و ج 72 ، ص 38 و نيز نك : فصلنامهء « ميقات حج » ، ش 21 ، صص 77 و 78\r\n","page_name":" 234 ","page_number":234},
  {"content":"\r\n\r\nگنبد سبز\r\nدر سال 678 توسّط سلطان قلاوون مملوكى ، گنبدى روى مرقد مطهّر بنا شد ، در حالى كه تا پيش از آن ، تنها ، ديوار اين قسمت ، قدرى از ديوار بخش‌هاى مسجد بالاتر بود . قبّهء ساخته شده توسط قلاوون ، در پايين روى ستون‌هاى مربّعى قرار گرفته ؛ اما بخش فوقانى آن به صورت هشت ضلعى درآمده است .\r\nكارهاى ساختمانىِ چندى در سال 853 و 878 و 881 براى سنگفرش كردن كف حجره ، بناى مجدّد آن و نيز تعمير گنبد صورت گرفت كه در آتش سوزى سال 886 آسيب زيادى به مقصوره و گنبد رسيد ، اما حجرهء شريفه ؛ يعنى محدودهء مرقد آسيبى نديد . به دنبال آن در سال 887 سلطان قايْتباى گنبد را كه در اثر آتش سوزى در مسجد آسيب ديده بود ، از نو بنا كرد . چند سال بعد باز گنبد تجديد شد .\r\nدر سال 1233 در روزگار سلطان محمود عثمانى ، نيز گنبد بازسازى شد و تا آن زمان رنگ آن كبود بود . در روزگار سلطان عبدالحميد عثمانى گنبد روى مرقد را به رنگ سبز كردند و از اين زمان به بعد ، به « قُبّة الخضراء » شهرت يافت . « 1 » طبق رسم ، هر از چند سال ، رنگى روى رنگ پيشين مىكشيدند . جالب آن كه در پايين گنبد ، سوراخى باز كرده‌اند كه ميان قبر و آسمان فاصله‌اى نباشد . داستان اين محفظه از اين قرار است كه وقتى در مدينه باران نيامد ، مردم در اين باره از عايشه استمداد كردند . او گفت كه متوجه قبر پيامبر شويد ؛ همسر پيامبر صلى الله عليه و آله ، به خلاف كسانى كه به تبرّك و توسّل اعتقادى ندارند و براى قبر ارزشى قائل نيستند ، مردم را به قبر آن حضرت هدايت كرد . از زمانى كه گنبد روى مرقد كشيده شد ، اين محفظه را در ادامهء آن سنت باقى گذاشتند تا در وقت كم بارانى ، آن را بگشايند و از خداوند طلب باران كنند . « 2 »\r\n\r\n\r\n","description":"","footnote":"\r\n( 1 ) تعمير و توسعهء مسجد شريف نبوى ، صص 69 - 70\r\n( 2 ) نك : نزهة الناظرين ، ص 193\r\n","page_name":" 235 ","page_number":235},
  {"content":"\r\n\r\nدرهاى مسجد\r\nدر بناى آغازين و زمان پيامبر صلى الله عليه و آله ، سه در براى مسجد ساخته شد . در بخش شرقى ، باب جبرئيل بود ، كه زمانى « باب آل عثمان » و « باب النبى » نيز ناميده مىشد . محل اصلى اين باب ، در ديوار شرقى مسجد ، حدود دو متر بالاتر از نقطهء تلاقى ضلع غربى حجرهء شريف با ديوار شمالى بوده است . در واقع ، باب جبرئيل فعلى ، با دقت در برابر درِ اصلى قرار ندارد و قدرى شمالىتر از محل اصلى آن است .\r\nباب غربىِ مسجد ، « باب عاتكه » است كه در حال حاضر به « باب الرحمه » مشهور است . نامگذارى اين در به « باب رحمت » بر پايهء حديثى از رسول خدا صلى الله عليه و آله است كه شخصى از اين در وارد شد و از خداوند طلب نزول باران كرد و پس از هفت روز ، به خواستهء همان شخص ، كه از همين در آمده بود ، تقاضاى قطع باران شد .\r\nدر سوّم هم تا پيش از تغيير قبله ، در ديوارهء جنوبى مسجد در ميان محراب حضرت و حجرهء شريف بود كه بعدها با تغيير قبله ، به ديوار شمالى منتقل گرديد .\r\nگفتنى است از زمانى كه حجراتى در كنار ديواره‌هاى شرقى ، غربى و شمالى مسجد ، ساخته شد ، از هريك از حجرات ، درى نيز به مسجد گشوده شد كه صاحب آن خانه ، از اين در كوچك ، كه آن را « خوخه » نيز مىناميدند ، به مسجد وارد مىگرديد . در سال سوّم هجرت ، اندكى پيش از غزوهء احد ، فرمانى از سوى رسول خدا صلى الله عليه و آله - و در واقع از سوى خداوند - صادر شد كه همهء درها بسته شود مگر درِ خانهء على عليه السلام « سُدُّوا الأبواب إلى المسجد إلّا باب علي » . « 1 » اين حديث در منابع معتبر اهل سنّت آمده است . « 2 »\r\n\r\n\r\n","description":"","footnote":"\r\n( 1 ) بحارالأنوار ، ج 39 ، ص 20\r\n( 2 ) زيد بن ارقم : « كانَ لِنَفَرٍ مِن أصْحاب رَسُول اللَّه صلى الله عليه و آله ابواب شارعة في المسجد ؛ فقال رسول اللَّه يوماً : سُدُّوا الأبواب الّا باب عَليّ . سيوطى رساله‌اى با عنوان « شدّ الأثواب في سدّ الأبواب » نگاشته كه در كتاب الحاوي للفتاوى ( ج 2 ، ص 120 ) چاپ شده است . در بارهء طرق اين حديث نك : اهل البيت في المكتبة العربيه ، صص 235 - 223\r\n","page_name":" 236 ","page_number":236},
  {"content":"\r\n\r\nاز آنجايى كه كوشش شده است تا مشابه اين فضيلت براى ابوبكر هم درست شود ، « 1 » در سمت غربى مسجد ، در نزديكى باب السلام ، جايى كه ابوبكر خانه داشته ، تابلويى روى ديوار غربى مسجد نصب شده كه محل خوخه او را نشان مىدهد . گفتنى است كه مسجد در آن سمت ، چند ده متر توسعه يافته است .\r\nگفتنى است كه باب السلام و باب النساء در ابتداى بخش افزودهء مسجد ، توسط خليفهء دوّم بوده و در اين دوره تأسيس شده است .\r\nدر بناى جديد ، درهاى تازه‌اى ساخته شده است كه جمعاً شامل هفت در بزرگ مىباشد . مجموع درها كه با رقم و عدد مشخص شده به 41 عدد رسيده است . باب رقم 1 باب السلام و باب رقم 41 باب البقيع مىباشد .\r\nمناره‌هاى مسجد\r\nبناى نخستينِ مسجد و توسعه‌هاى بعدى آن ، تا زمان وليد بن عبدالملك ، هيچ‌گونه مناره‌اى را نشان نمىدهد . در آن زمان مؤذّن تنها بر بام مرتفعى قرار مىگرفت و نداى اذان سر مىداد . به دستور وليد ، چهار مناره بر چهار گوشهء مسجدالنبى ساخته شد . اين مناره‌ها در گذر زمان جاى خود را به مناره‌هاى بزرگتر و مستحكم‌ترى داد . مناره‌هاى جديدى به دست سلطان قايتباى ساخته شد كه در توسعهء جديد برخى از آنها از ميان رفت و برخى باقى ماند . بعدها مناره‌هاى جديدى براى مسجد ساخته شد .\r\nچهار منارهء اصلى مسجد عبارتند از : « منارهء سليمانيه » و « منارهء مجيديه » كه در دو سوى ضلع شمالى قرار گرفته و هر دوى اين مناره‌ها در دورهء سعودى از بين رفته و بجاى آن ، مناره‌هاى جديدى ساخته شده است . سوّمين مناره در ضلع جنوب شرقى ، در كنار قبهء خضرا است كه به منارهء رئيسيه شهرت دارد . اين مناره در سال 886 ، 888 ، و 892 سه بار توسط قايبتاى تعمير شده كه تاكنون نيز به همان صورت باقى مانده و ارتفاع آن\r\n\r\n\r\n","description":"","footnote":"\r\n( 1 ) نك : شرح نهج البلاغهء ابن ابىالحديد ، ج 11 ، ص 49\r\n","page_name":" 237 ","page_number":237},
  {"content":"\r\n\r\nشصت متر مىباشد .\r\nمنارهء ديگر در ضلع غربى مسجد است كه به « منارهء باب‌السلام » شهرت دارد ؛ چرا كه در كنار باب السلام است . اين مناره را احمد بن قلاوون ، از سلاطين مملوكى مصر ، در سال 706 هجرى بنا كرد و تا به امروز به همان صورت مانده است . مناره‌اى نيز در كنار باب الرحمه از بناهاى قايبتاى مملوكى بوده كه در دورهء سعودى از ميان رفته است . در افزوده‌هاى جديد مسجد ، كه در دورهء فَهَد انجام شد ، شش منارهء ديگر نيز به مناره‌هاى مسجد افزودند . مجموع مناره‌هاى مسجد در اين زمان ، به ده عدد مىرسد .\r\nموقعيت حجرات رسول خدا صلى الله عليه و آله و حجرهء فاطمه عليها السلام\r\nزمانى كه رسول خدا صلى الله عليه و آله زمين مسجد را گرفت ، زمين‌هاى اطراف آن به وسيلهء صاحبانش براى اقامت آن حضرت و ساير مهاجران واگذار گرديد . زمينى كه در سمت شرقى مسجد بود ، براى اقامت آن حضرت و همسران و دخترشان حضرت فاطمهء زهرا عليها السلام اختصاص داده شد . برخى از مهاجران در قسمت‌هاى ديگر اطراف مسجد سكونت گزيدند وبدين ترتيب در اطراف مسجد خانه‌هايى ساخته شد كه اين خانه‌ها يك حجره داشت . طول و عرض حجره 5 و 4 و از در خانه تا در اتاق نيز 5 / 3 متر بود .\r\nدر بخشى كه اختصاص به رسول خدا صلى الله عليه و آله داشت ، در سال پايانى زندگى آن حضرت ، نُه خانه وجود داشت كه تنها سقفى روى آنها كشيده شده و ديوارها از شاخه‌هاى نخل بنا شده و كمترين تزيينى در آنها ديده نمىشد . وقتى ام‌ّسلمه ديوارهاى خانه‌اش را از خشت بنا كرد ، كاملًا متفاوت با ديگر حجره‌هاى همسران بود . در همان زمان ، خانه‌هاى بزرگ سنگى و مزيّن زيادى كه قلعه‌گونه بود و اطُم نام داشت ، در مدينه ديده مىشد ؛ قصرهايى مانند قصر كعب بن اشرف كه عمارت سنگى آنها تا اين اواخر برجاى مانده است .\r\nبه دليل تغيير قبله در سال دوم هجرت ، وضعيت خانه‌ها به صورت ديگرى درآمد .\r\nدليلش اين بود كه پيش از آن قبله به سمت بيت المقدس بود و مسلمانان مدينه به سمت\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nشمال نماز مىخواندند . طبعا در سمت ديوار جنوبى خانه ساخته شده بود . اما وقتى قبله به سمت مكه شد و مسلمانان به سوى جنوب نماز خواندند ، اين خانه‌ها به سمت‌هاى ديگر منتقل شد . بايد گفت كه مسجد النبى صلى الله عليه و آله از آن زمان تا به امروز ، در بخش جنوبى ، به جز چند متر ، توسعه نيافته است .\r\n Trk 064 \r\n؟ ؟ ؟ نقشه 193\r\nدر سمت شرقى مسجد ، كه اكنون محلّ دفن پيامبر صلى الله عليه و آله است ، در جنوبىترين نقطهء آن و حتى بالاتر از نقطهء برابر با محراب ، خانهء حفصه بوده است . اين نقطه در حال حاضر بايد راهرويى باشد كه منتهى به شرقىترين در مسجد در برابر مضجع پيامبر صلى الله عليه و آله قرار دارد و مردم از آن درِ مسجد خارج مىشوند .\r\nدر ادامهء حجرهء حفصه ، حجرهء عايشه قرار داشت كه طبق نظر مشهور ، مدفن پيامبر صلى الله عليه و آله همانجاست . بعدها ابوبكر و عمر هم در همانجا دفن شدند . البته تمامى آنچه كه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nدر حال حاضر ، به دور آن ضريح كشيده شده ، حجرهء عايشه نيست ؛ بلكه نيمهء دوم آن به سمت شمال ، خانهء حضرت فاطمهء زهرا عليها السلام است كه همراه شوهرش على بن ابىطالب عليه السلام در آنجا زندگى مىكردند . ديوارهء شمالى خانهء فاطمهء زهرا عليها السلام به محراب تهجّد ختم مىشود كه اكنون همان ضلع شمالى ضريح پيامبر صلى الله عليه و آله است و قفسه‌هاى پر از قرآن در آنجا نصب شده و نمازگزاران تا پشت آن ديواره كه قدرى نيز از زمين مسجد بلندتر است ، نماز و دعا و زيارت مىخوانند .\r\nشمارى از مورخان بر اين باورند كه ، بخشى كه اكنون پيامبر صلى الله عليه و آله در آن‌جا دفن شده و عايشه در آن زمان - به دليل همراهى حكومت با وى - مدعى ملكيت آن بوده است ، در حقيقت شامل دو بخش است : قسمتى اختصاصى عايشه بوده و قسمتى اختصاصى پيامبر صلى الله عليه و آله كه پس از رحلت در آنجا دفن شدند .\r\nترتيب حجرات ديگر همسران پيامبر ، كه حجره‌هايشان پس از محراب تهجّد بوده ، به اين شرح است : در امتداد شمالى محراب تهجّد ، در جايى كه اكنون به نام صُفّه شناخته مىشود - و همان‌گونه كه گذشت صفه در اينجا نبوده - خانهء زينب بنت جحش همسر ديگر پيامبر صلى الله عليه و آله است . پس از آن خانهء جويريه ، خانهء رمله و خانهء ميمونه در امتدادِ هم به سوى شمال قرار داشته است . همهء اين خانه‌ها به ديوارهء شرقى مسجد متصل بوده است . مساحت اين خانه‌ها واقعاً كوچك بوده و در برخى نقل‌ها آمده است كه خانه‌هاى ياد شده تا باب النساء خاتمه مىيافته است .\r\nدو خانه ديگر يكى متعلق به سوده و ديگرى از آنِ ام‌ّسلمه در سمت شرقى در پشت خانهء عايشه و خانهء فاطمه زهرا عليها السلام قرار داشته است ؛ به طورى كه اين دو خانه به ديواره‌هاى شرقى خانهء عايشه و خانهء فاطمهء زهرا عليها السلام متصل بوده است . منزلى كه ام‌ّسلمه در آن سكونت گزيد ، تا سال چهارم هجرى ، از آن زينب بنت خزيمه بود كه وقتى درگذشت ، ام‌ّسلمه در آن اسكان يافت . طبعا خانهء حضرت فاطمه ، مىبايست راهى هم به كوچه سمت شرقى مسجد مىداشته كه از كنار خانهء ام سلمه مىگذشته است .\r\nهمان گونه كه گذشت ، برخى ديگر از صحابه در كنار مسجد خانه داشتند . ممكن\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاست برخى از اين خانه‌ها مورد استفادهء موقّت صاحبانش بوده و براى مثال در فاصلهء ميان دو نماز ظهر و عصر يا مغرب و عشا در آنجا استراحت مىكردند . اين خانه‌ها ، اغلب درى نيز به مسجد داشت كه تا سال دوم هجرى از همان در به مسجد رفت و آمد داشتند . پس از آن كه پيامبر صلى الله عليه و آله فرمود : « سُدُّوا الأبْواب الّا باب عَلِىّ » ؛ « همهء درها به مسجد بسته شود ، مگر در خانهء على » ، درهاى پيشگفته بسته شد . وقتى اصحاب در اين‌باره به پيامبر صلى الله عليه و آله اعتراض كردند ، حضرت فرمود به فرمان خدا چنين كرده است . اين روايت را شمار فراوانى از صحابه مانند ابن عباس ، زيد بن ارقم ، براء بن عازب انصارى ، سعد بن ابىوقاص ، عبداللَّه بن عمر ، جابربن عبداللَّه انصارى ، امّ سلمه و شمارى ديگر نقل كرده‌اند كه ابن عساكر روايات آنان را در شرح حال امام على عليه السلام ، در تاريخ دمشق آورده است . « 1 »\r\nدر قرآن از اين خانه‌ها ، يك بار با عنوان « حُجُرات » ياد شده :  إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ .  « 2 »\r\nو بار ديگر با عنوان بيوت  يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ . . . .  « 3 »\r\nتا سال 91 هجرى ، خانه‌ها به همان سبك و سياق اول باقى ماند ؛ اما زمانى كه وليد ابن عبدالملك كارهاى عمارتى گسترده‌اى را در مدينه دنبال كرد و به فكر توسعهء مسجدالنبى و تجديد بناى تمامى مساجد مدينه افتاد ، به عمربن عبدالعزيز ، حاكم خود در مدينه دستور داد خانه‌هاى پيامبر را تخريب كند . مردم مدينه از اين اقدام سخت ناراحت بودند و در حالى كه گريه مىكردند ، نظاره‌گر تخريب خانه‌ها بودند . علت ناراحتى آنان اين بود كه مىخواستند آثار پيامبر صلى الله عليه و آله در ميان آنان محفوظ بماند ، تا نسل‌هاى آينده بدانند آن حضرت تا چه اندازه زندگى ساده و بىآلايش داشته است . سعيد بن مسيب\r\n\r\n\r\n","description":"","footnote":"\r\n( 1 ) ترجمة الامام علىبن ابى طالب ، ابن عساكر ، تصحيح محمدباقر محمودى ، صص 305 - 275\r\n( 2 ) حجرات : 4\r\n( 3 ) احزاب : 53\r\n","page_name":" 241 ","page_number":241},
  {"content":"\r\n\r\nمىگفت : اى كاش اين خانه‌ها را به همان صورت باقى گذاشته بودند تا وقتى كسى از اطراف به مدينه مىآمد ، مىديد كه پيامبر صلى الله عليه و آله در زندگى خود به چه چيزى اكتفا كرده و مردم را در تفاخر و تكاثر تعديل كرده ، به زهدگرايى سوق مىداد . « 1 »\r\nبه هر روى ، رسول خدا صلى الله عليه و آله در حجرهء خود دفن شد و خليفهء اوّل و دوّم نيز با اجازهء عايشه كه ادعاى ملكيت آن را داشت ، در همانجا دفن شدند . به تدريج ديوارى دور آن كشيده شد . عايشه ، خانهء خود را با قيمت گزافى به معاويه فروخت و شرط كرد كه تا وقتى عايشه زنده است ، همانجا زندگى كند . زمانى كه سوده در سال 55 هجرى درگذشت ، چون خانه‌اش كنار خانهء عايشه بود ، وصيت كرد تا در اختيار او قرار گيرد .\r\nدر زمان تخريب ، فاطمهء صغرى دختر امام حسين عليه السلام با شوهرش حسن‌بن حسن‌بن على عليه السلام در خانهء حضرت فاطمهء زهرا عليها السلام زندگى مىكردند . وى حاضر به واگذارى خانه‌اش براى توسعهء مسجد نشد . زمانى كه خبر به وليد رسيد ، دستور داد تا به زور آن را تخريب و داخل مسجد كردند و پول آن را از بيت‌المال دادند . به همين دليل ، تا قرن‌ها مردم از خواندن نماز در آن قسمت پرهيز مىكردند و آن را غصبى مىدانستند . پس از آن بود كه فاطمهء صغرى ، به اجبار اين خانه را ترك كرد و به محلّى در نزديكى حرّه رفت .\r\nنوشته‌اند كه در آنجا ، در نقطه‌اى دو ركعت نماز خواند ، دعا كرد و سپس خانه‌اى بنا كرد و چاه آبى را كند كه تا قرن سيزدهم به نام « بئر السيدة فاطمه بنت الحسين » شهرت داشته و برقرار بوده است . « 2 » محل آن در مناخه در نزديكى مسجد غمامه و مسجد امام على عليه السلام بوده كه در توسعهء جديد از ميان رفته است .\r\nگفتنى است خانهء حضرت زهرا كه در كنار آن ، ستون مربعةالقبر يا مقام جبرئيل بوده ، تا قرن‌ها داخل مسجد بوده است ؛ اما از زمانى كه سلطان بَيْبَرس در سال 668 ديوارى از شبكه‌هاى چوبى اطراف حجرهء شريفه كشيد ، محدودهء خانهء حضرت زهرا عليها السلام\r\n\r\n\r\n","description":"","footnote":"\r\n( 1 ) وفاء الوفا ، ج 2 ، ص 461\r\n( 2 ) نزهة الناظرين ، ص 287\r\n","page_name":" 242 ","page_number":242},
  {"content":"\r\n\r\nنيز داخل اين مشبّك شد . اين مشبّك در اطراف ديوارهء پنج ضلعى ساخت عمربن عبدالعزيز و محدودهء خانهء حضرت زهرا عليها السلام بوده و هست . بعدها كه اين مشبّك‌ها در آتش سوخت ، آنها را به فلزى تبديل كردند . به احتمال زياد ، داخل كردن خانهء حضرت زهرا عليها السلام ، بدان دليل بوده است كه بسيارى از مسلمانان ، نماز خواندن در اين محل را به دليل تصاحب اجبارى آن توسط عمربن عبدالعزيز ، درست نمىدانسته‌اند . داخل كردن اين قسمت در ديوارهء مشبك ، صورت مسأله را پاك مىكرده است .\r\nدر روايتى از امام صادق عليه السلام آمده است كه از حضرت سؤال شد : « الصَّلاةُ فِي بَيْتِ فَاطِمَةَ عليه السلام مِثْلُ الصَّلاةِ فِي الرَّوْضَةِ قَالَ وَ أَفْضَلُ » ؛ « 1 » « آيا نماز خواندن در خانهء فاطمه مانند نماز خواندن در روضه است ؟ حضرت فرمود : بلكه افضل است . » « 2 »\r\nگفتنى است كه در پيشانى خانهء حضرت زهرا عليها السلام ؛ يعنى سمت جنوبى و قبلهء آن ، محرابى است كه در كنار ستونى ساخته شده است . بر اساس گزارشى كه حدود دويست سال پيش نوشته شده ، زمينِ محراب ، گودال مانندى بوده كه از سنگ ، فرش شده بوده است . « 3 » اين محل را بر اساس اين نظر كه قبر حضرت در خانه‌اش بوده ، محل قبر آن بزرگوار مىدانند . اكنون كه بيت آن حضرت در داخل ضريح مشبك قرار گرفته ، دسترسى به اين محراب براى عموم ناممكن است .\r\n\r\n\r\n","description":"","footnote":"\r\n( 1 ) كافى ، ج 4 ، ص 556\r\n( 2 ) همان .\r\n( 3 ) نزهة الناظرين ، ص 170\r\n","page_name":" 243 ","page_number":243},
  {"content":"\r\n\r\n\r\n4 مساجد و اماكن متبرك جنوب مدينه ( قُبا )\r\nجنوب مدينه از نقاط پرآب و حاصلخيز مدينه است . با اين حال ، در اين منطقه نيز حرّهء كوچكى وجود دارد و از زمين‌هاى سنگلاخ بىبهره نيست . نخلستان‌هاى زيادى هم دارد . اين منطقه به طور عمده شامل عُصْبه در جنوب غربى ، قبا در جنوب و قربان و عوالى در جنوب شرقى است . در اينجا مساجد و اماكن متبرك اين بخش را با شرحى از مسجد قبا آغاز مىكنيم :\r\n\r\nمسجد قُبا\r\nمنطقهء قبا در فاصلهء شش كيلومترى جنوب مسجدالنبى صلى الله عليه و آله واقع است و از نقاط خوش آب و هوا و از مناطق زراعى و پر آب اطراف مدينه به شمار مىآيد . به همين دليل نخلستان‌هاى زيادى در قبا وجود داشته و دارد . مردم اين منطقه ، كه به نام طايفهء بنو عمرو بن عوف شناخته مىشدند ، به دليل واقع شدن قبا در جنوب شهر مدينه و در واقع سر راه مكه به مدينه ، نخستين استقبال كنندگان از مهاجرين و نيز شخص رسول خدا صلى الله عليه و آله در وقت هجرت بودند .\r\nپيش از آمدن رسول خدا صلى الله عليه و آله ، شمارى از مهاجران كه از مكه به مدينه آمدند ، به طور موقت در قبا سكونت گزيدند . پس از آن كه رسول خدا صلى الله عليه و آله به قبا آمدند ، چند\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nروزى در آنجا توقف كرده و آنگاه كه خانوادهء آن حضرت همراه علىبن ابىطالب عليه السلام به ايشان پيوستند ، راهىِ محلّ اصلى يثرب ؛ يعنى جايى كه امروزه مسجدالنبى صلى الله عليه و آله قرار دارد ، شدند .\r\nدر چند روزى كه پيامبر صلى الله عليه و آله در قبا بود ، مسجدى در اين ناحيه بنا كرد كه طى آن ، تنها ديوارى از سنگ‌هاى حرّه بر گرد آن كشيده شد . البته تا زمان توسعهء وليدبن عبدالملك مسجد سقف نداشت و اگر هم داشت ، از همان شاخه‌هاى خرما بود .\r\n Trk 065 \r\nمسجد قبا در بازسازى جديد\r\nبنا به روايات فراوان ، مسجد قبا مصداق آيهء  . . . لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ . . .  « 1 » مىباشد . اين آيه اشاره به اين نكته دارد كه اين مسجد از روز نخست بر پايهء تقوا ساخته شد و لذا سزاوار است تا رسول خدا صلى الله عليه و آله در اين مسجد نماز بگزارد . به سبب نزول اين آيه در شأن مسجد قبا ، در آن زمان ، مسجد ياد شده را به\r\n\r\n\r\n","description":"","footnote":"\r\n( 1 ) - توبه : 108\r\n","page_name":" 245 ","page_number":245},
  {"content":"\r\n\r\nنام « مسجد التقوى » مىشناختند . « 1 » اين آيه در برابر مسجد ضرار نازل شد كه بر خلاف مسجد قبا كه بر پايهء « تقوا » ساخته شده بود ، مسجد ضرار بر پايهء « نفاق و اختلاف » بنا گرديد . تعبير « مِنْ اوَّلِ يَوْمٍ » به معناى همان روز تأسيس مسجد است كه با نيت خالص بنا نهاده شد .\r\nهمچنين نقل شده است كه آيهء  . . . فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ  « 2 » در شأن نمازگزاران مسجد قبا نازل شده است . اين آيه در كنار آياتى كه اشاره به اقدام منافقان در ساختن مسجد ضرار دارد ، در سورهء توبه آمده و مربوط به سال نُهم هجرى ، اندكى پيش از جنگ تبوك است .\r\nياقوت‌حِمَوى در اوايل قرن‌هفتم هجرىنوشته‌است كه مسجد ضرار در برابر مسجد قبا ساخته شد و تا به امروز ويرانهء آن باقى است . زائرانى كه براى زيارت مسجد قبا به اين ناحيه مىآيند ، به مسجد ضرار هم سرى زده و با زدن لگدى به آن ، از آنجا مىگذرند . « 3 »\r\nبه هر روى ، مسجد قبا نخستين مسجدى است كه رسول‌اللَّه صلى الله عليه و آله آن را بنا كرد . آن حضرت دربارهء نماز خواندن در مسجد قبا فرمود :\r\n« مَنْ تَطَهَّرَ في بَيْتِهِ ثُمَّ أتى مَسْجِدَ قُباء فَصلّى فِيهِ رَكْعَتَيْن كانَ كأجْرِ عُمْرةٍ » . « 4 »\r\n« كسى كه در خانه‌اش وضو بگيرد ، آنگاه به مسجد قبا درآيد و دو ركعت نماز بگزارد ، ثواب يك عمره را برده است . »\r\nدر حديث ديگرى هم آمده است :\r\n« كانَ النَّبِىُّ صلى الله عليه و آله يَأتِي مَسْجِدَ قُباء راكباً وَ ماشِياً فَيُصَلّي فِيهِ رَكْعَتَيْن » . « 5 »\r\n\r\n\r\n","description":"","footnote":"\r\n( 1 ) تاريخ المدينةالمنوره ، ج 1 ، ص 55\r\n( 2 ) توبه : 108\r\n( 3 ) معجم البلدان ، ج 4 ، ص 342 ذيل مدخل « قبا »\r\n( 4 ) تاريخ المدينة المنوره ، ج 1 ، ص 41\r\n( 5 ) كتاب مسلم ، باب فضل مسجد قبا ، ح 1399\r\n","page_name":" 246 ","page_number":246},
  {"content":"\r\n\r\n« رسول‌خدا ، گاه‌پياده وگاه سواره به مسجد قبا مىآمد ودوركعت‌نمازدر آن مىخواند . »\r\nورود رسول خدا صلى الله عليه و آله را به قبا ، دوشنبه ، دوازدهم يا چهاردهم ربيع‌الأول نوشته‌اند .\r\nآن حضرت در اين چند روز ميهمان كلثوم‌بن هِدْم بود و در منزل سعدبن خَيْثمه با مردم نماز مىخواند . سعد در جنگ بدر و پدرش در جنگ احد به شهادت رسيدند . خانهء سعد بن خَيْثمه و كلثوم‌بن هِدْم در سمت قبلهء مسجد - جنوب غربى - بوده و هر دوى آنها در حال حاضر ، در مسجد قرار گرفته است . تا پيش از توسعهء سال 1406 قمرى ، خانهء سعدبن خَيْثمه به صورت مستقل وجود داشته و طى چهارده قرن ، زائران قبا ، به آن خانه نيز وارد شده و در آن نماز مىخواندند . در حال حاضر ، محل اين دو مسجد ، در سمت قبلهء مسجد قبا ، سمت راست محراب واقع است .\r\nرسول خدا صلى الله عليه و آله بعدها نيز كه در مركز مدينه ساكن شد ، هر هفته ، گاه روزهاى شنبه و گاه دوشنبه به قبا مىآمد و در اين مسجد نماز مىگزارد . ابن شَبّه نوشته است : « إنَّ النَّبي صلى الله عليه و آله كانَ يَأتِى قُباء يَوْمَ الإثْنَين » . « 1 »\r\nگفتنىاست برخىازساكنان‌قبا ، از چهره‌هاىبسيار خوب اصحاب آن حضرت بودند .\r\nعمربن عبدالعزيز در آخرين دههء قرن اول هجرى ، به دستور وليد بناى اوليهء مسجد قبا را خراب كرد و از نو بنايى استوار برپا ساخت و براى آن رواق‌هايى نيز افزود .\r\nمسجد قبا بعدها به دست جمال الدين ابومنصور اصفهانى ، يكى از وزراى حكّام موصل ، در سال 555 قمرى بازسازى شد . آثار اين وزير در تمامى مكه و مدينه ديده مىشود و ما در اين كتاب ، از چندين موردِ آن ياد كرده‌ايم .\r\nمسجد قبا هميشه مورد توجه مسلمانان بوده و بارها تعميرات اساسى در آن انجام شده است . در سال 1388 قمرى ملك فيصل رواق هاى آن را در جهت شرقى مسجد توسعه داد .\r\n\r\n\r\n","description":"","footnote":"\r\n( 1 ) التاريخ القويم لمكّة و بيت‌اللَّه‌الكريم ، ج 1 ، ص 264\r\n","page_name":" 247 ","page_number":247},
  {"content":"\r\n\r\n Trk 066 \r\nعكس ص 200 كتاب\r\nمسجد قبا در سال 1394 هجرى قمرى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبناى جديد آن ، كه در 26 صفر سال 1406 قمرى به پايان رسيد ، در شكل معمارى جديدخود ، يكىاز مهم‌ترين و زيباترين مساجدى است كه در مدينهء منوره قرار دارد . در بناى فعلى چهار مناره براى اين مسجد در نظر گرفته شده كه هر كدام 47 متر طول دارد . مساحت تقريبى آن و بناهاى جانبى مربوط به آن ، در محدوده‌اى به مساحت 13500 متر مربع مىباشد كه بر اساس محاسبات معماران آن ، جاى بيست هزار نمازگزار را دارد .\r\nبايد اين نكته را نيز افزود كه دست كم نيمى از ساكنان اصلى منطقهء قبا از شيعيان بوده‌اند كه هنوز نيز مراكز متعدد كوچكى براى اقامهء نماز دارند . طبيعى است در سال‌هاى اخير ، مهاجران فراوانى به اين منطقه آمده و تركيب جمعيتى آن را دگرگون كرده‌اند .\r\n\r\nمسجد جمعه\r\nيكى از مساجد متبرك و تاريخى مدينه ، مسجد جمعه است و به مناسبت اينكه در محلهء بنوسالم قرار داشته ، به نام « مسجد بنوسالم » نيز شناخته مىشود . اين محله در كنار وادى رانوناء ، يكى از وادىهاى مهم مدينه قرار داشته و به همين مناسبت ، روزگارى اين مسجد را « مسجد الوادى » مىناميده‌اند . به علاوه ، نام ديگر آن مسجد عاتكه مىباشد ؛ نامى كه در قرن سوم رواج يافت . ابن شبّه با يادآورى خبر نماز خواندن پيامبر صلى الله عليه و آله در آن ، آن را مسجد عاتكه ناميده است . « 1 »\r\nنامگذارى به « مسجدالجمعه » به اين مناسبت است كه حضرت رسول صلى الله عليه و آله پس از اقامت چند روزه در قبا ، زمانى كه عازم بخش اصلى يثرب شدند ، در اينجا نماز جمعه اقامه كردند . اين نخستين نماز جمعه‌اى است كه به امامت رسول خدا صلى الله عليه و آله برگزار شد . ابن اسحاق به صورت كلّى ، بدون اشاره به مسجد ، نوشته است كه حضرت نماز جمعه را در\r\n\r\n\r\n","description":"","footnote":"\r\n( 1 ) - تاريخ المدينة المنوره ، ج 1 ، ص 68\r\n","page_name":" 249 ","page_number":249},
  {"content":"\r\n\r\n Trk 067 \r\nمسجد جمعه در بازسازى جديد\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nوادى رانوناء خواندند . در برخى نقل‌ها آمده است كه مُصْعَب بن عُمَير يا اسعدبن زراره ، پيش از ورود رسول خدا صلى الله عليه و آله به مدينه ، با مسلمانان نماز جمعه خوانده است .\r\nمسجد ياد شده ، در شمال مسجد قبا ، با فاصله‌اى حدود ششصد تا هشتصد متر قرار دارد و بر خلاف مسجد قبا ، تنها در اوقات نماز باز است .\r\n Trk 068 \r\nمسجد جمعه ( بناى پيشين )\r\nاين مسجد به مانند مسجدالنبى صلى الله عليه و آله از خشت و گِل ساخته شده بود و سقفى كوچك داشت . بعدها بازسازى شد و از سنگ بنا كردند و ديوار آن كوتاه ؛ يعنى تا نصف قامت انسان بوده است . مساحت مسجد تا قرن هشتم بسيار كم بوده و در قرن نهم هجرى ، بازسازى شده است . طول آن از شمال به جنوب 10 متر و عرض آن از شرق به غرب 25 / 8 متر بوده و شبستان مسقّفى هم براى آن ساخته شده است . در نقلى ديگر آمده است كه مسجد تا قبل از بناى نخست سعودى ، مسجد كوچك با طول و عرض هشت در شش بوده است .\r\nبازسازى نخست آن ، توسط سيد حسن شربتلى - از اشراف مدينه - كه اين مسجد\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدر ميان باغهاى وى قرار داشت ، انجام گرفت . اهميت اين مسجد سبب شد تا در سال 1412 ق . مورد توجه جدى دولت سعودى قرار گيرد و به شكل بسيار زيبايى در مساحت 1630 متر بازسازى شود .\r\n\r\nخانهء كلثوم بن هِدْم و سعد بن خَيْثمه\r\nدر منطقهء قبا مكان‌هاى مختلفى وجود داشت كه پيوسته مورد توجه زائران بود .\r\nبسيارى از اين مساجد به مرور زمان از ميان رفته است .\r\n Trk 069 \r\nديوار پايين تصوير مسجد قبا و بناى بالاتر خانهء كلثوم بن هدم و سعد بن خيثمه است .\r\nپيش از بازسازى جديد مسجد قبا ، دو مسجد كوچك در سمت قبلهء آن بوده است ؛ نخست خانهء كلثوم‌بن هِدْم و دوّم خانهء سعدبن خيثمه كه هر دو در بازسازى جديد تخريب و جزو مسجد شده است . اين دو خانه محل فرود آمدن رسول خدا صلى الله عليه و آله پس از هجرت و محل زندگى شمارى از مهاجرانِ نخست به مدينه بوده است .\r\nسخاوىدر قرن‌نهم‌نوشته‌است : درصحن‌مسجد ، محل فرود آمدن ناقهء رسول‌خدا صلى الله عليه و آله\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدرسمت‌قبله‌آن ، خانهء سعدبن خيثمه و كلثوم بن هدم و چاه اريس در برابر آن قرار دارد . « 1 »\r\n\r\nچاه اريس\r\nاريس در لغتِ اهلِ شام به معناى فلاح است . چاه مزبور را « بئر اريس » ، « بئر خاتم » و « بئرالنبى » هم خوانده‌اند . اين چاه تا جايى كه به آب برسد ، پله داشته است . از اين چاه دهها بار در مصادر تاريخى و حديثى ياد شده است . عمده‌ترين آنها اشاره به جريان افتادن خاتم رسول خدا صلى الله عليه و آله در زمان عثمان و توسط وى در آن چاه است . پس از آن بود كه هر چه مسلمانان در چاه كاوش كردند ، خاتم را نيافتند . محلّ آن در غرب مسجد قبا بوده و تا پيش از بازسازى مسجد در چند سال اخير ، محل آن كاملًا مشخص بوده است .\r\nدر حال حاضر ، حوض و آبشارى در كنار مسجد قبا ، در ضلع غربىِ آن وجود دارد و بر اساس گفتهء يكى از شاهدان كه پيش از خرابى آن را ديده بود ، به احتمال بسيار قوى در همان محل چاه بنا شده است . در امتداد آن خيابان ، و باز در آن سوى خيابان نخلستان است . آگاهىهاى داده شده نشان مىدهد كه چاه مزبور فاصلهء بسيار اندكى از مسجد قبا داشته است . پيش از خرابى ، قبهء بسيار كوچكى نيز بر روى چاه بوده است .\r\n\r\nمسجد بنات بنى النجار\r\nدر شمال مسجد جمعه ، در فاصلهء تقريبىِ صد مترى ، مسجد كوچكى با مساحت تقريبىِ دوازده متر مربع بدون سقف تا سال 1373 شمسى وجود داشت . اين مسجد از مساجد قديمى مدينه بوده و چنين شايع بود كه دختران بنىنجار در اينجا ايستادند و وقتى رسول خدا صلى الله عليه و آله وارد قبا شد ، سرود « طَلَعَ الْبَدْرُ عَلَينا » را خواندند .\r\nبر اساس مشاهدات شخصىِ نگارنده ، مسجد مزبور - كه به نوشته استاد عبدالعزيز\r\n\r\n\r\n","description":"","footnote":"\r\n( 1 ) . التحفة اللطيفه ، ص 70\r\n","page_name":" 253 ","page_number":253},
  {"content":"\r\n\r\nكعكى مسجد عتبان بن مالك است « 1 » - روبروى در ورودى مسجد جمعه در فاصلهء بيست مترى در اين سوى خيابان قرار داشت و چند سال پيش به تحريك عوامل وهابى تخريب شد . در اين باره به آنچه ذيل مسجد عتبان آمده است ، مراجعه فرماييد .\r\n Trk 070 \r\nمسجد بنات بنىالنجار\r\n\r\nمسجد بنىوائل\r\nاين مسجد از مساجدى است كه رسول خدا صلى الله عليه و آله در آن نماز گزارد . بنىوائل طايفه‌اى از اوس بوده و در قبا سكونت داشته‌اند . مَطَرى ( م 741 ) گويد : محل آن در شرق مسجد الشمس ؛ يعنى همان مسجد فضيخ بوده است . « 2 » امروزه اثرى از اين مسجد نيست . بايد توجه داشت كه مسجد فضيخِ فعلى ، ربطى به مسجد مورد اشاره كه در قبا بوده ، ندارد . در اين باره ، به توضيحاتى كه ذيل مسجد فضيخ آمده است ، مراجعه شود .\r\n\r\n\r\n","description":"","footnote":"\r\n( 1 ) . المجموعة المصوره ، ج 1 ، ص 150\r\n( 2 ) . عمدة الاخبار ، ص 205\r\n","page_name":" 254 ","page_number":254},
  {"content":"\r\n\r\n\r\nمسجد العمره\r\nمسجدى با نام « مسجد العرفات » يا « مسجدالعمره » در طرف قبلهء مسجد قبا بوده و نامگذارى آن به مسجد عرفات را از آن روى دانسته‌اند كه زمانى در روز عرفه رسول خدا صلى الله عليه و آله در اينجا ايستاده بود و زمين آنچنان صاف شد كه حضرت از آنجا مردمانى را كه در عرفات وقوف كرده بودند ، ديد .\r\nابن جُبَير در سفرنامه‌اش از آن مسجد ياد كرده و گفته است : در انتهاى قريهء قبا تلّى است كه مشرف به عرفات است . او افزوده است : از همانجا وارد دار الصفه مىشوند ؛ جايى كه وقتى عمار و دوستانش وارد مدينه شدند ، در آنجا بودند .\r\nخيّارى نوشته است : در حال حاضر مسجد مزبور در پشت مدرسهء قباالسعوديه است ، اما مصحح در پاورقى نوشته است كه اين محل داخل ميدانى شده و در سمت قبلهء مسجد قبا است . « 1 »\r\n\r\nمسجد عتبان بن مالك\r\nدرقبا مسجدىبوده با نام « مسجدعُتْبان بن مالك » كه در يكى دو قرن گذشته از ميان رفته است . عتبان كه از نُقَباى انصار بود ، از رسول خدا صلى الله عليه و آله خواست تا به منزل وى بيايد و نمازى در آنجا بخواند تا محل نماز آن حضرت را مصلّاى خود قرار دهد ؛ چرا كه گاه سيل‌مىآيد وميان او و مسجد فاصله مىاندازد . حضرت به‌خانهء او رفتند و مصلّايى برايش معين كردند و در آنجا نماز گزاردند . به همين دليل ، منزل عتبان به صورت مسجد درآمد .\r\nمحل منزل عتبان در شمال مسجد جمعه بوده و بر اساس گفتهء عباسى ، اين مسجد در سال 1036 ق . بازسازى شده است ، اما اكنون اثرى از آن به چشم نمىخورد . « 2 »\r\nمحمد الياس عبدالغنى معتقد است : به نظر مىرسد مسجدى كه برابر مسجد جمعه\r\n\r\n\r\n","description":"","footnote":"\r\n( 1 ) . تاريخ المعالم المدينة المنوره ، ص 125 و 126\r\n( 2 ) . تاريخ المعالم المدينة المنوره ، ص 155\r\n","page_name":" 255 ","page_number":255},
  {"content":"\r\n\r\nدر اين سوى قرار داشته و آن نيز در سال 1417 قمرى از ميان رفته ، همان مسجد عتبان بوده است . « 1 » مقصود وى مسجدى است كه پيش از اين با عنوان « مسجد بنات بنىالنجار » از آن ياد كرديم .\r\nحفظ منزل عتبان به عنوان محلى متبرك ، در طول - دست كم - دوازده قرن ، يكى از بهترين دلايل در اعتقاد تمامى نسل‌هاى مسلمان از آغاز تا زمان ياد شده ، به متبرك بودن مكان‌هايى است كه رسول خدا صلى الله عليه و آله در آنها نماز گزارده است .\r\n\r\nمسجد بنىبياضه\r\nاز ديگر مساجد قبا « مسجد بنىبياضه » است . ابن‌شَبّه گويد : رسول خدا صلى الله عليه و آله در آنجا نماز خواند . عباسى در قرن يازدهم مسجد را يافته و در بناى مجدّد آن ، تا حد امكان كوشش كرده است . بنا به نوشتهء او ، محل آن در غرب مسجد قبا ، ميان « مسجدالتوبه » و « مسجد بنىسالم » - مسجد جمعه - بوده است . « 2 »\r\n\r\nمسجد النور يا مسجد فاطمه\r\nمسجد النور نيز در منطقهء قبا بوده است . عباسى از آن مسجد ياد كرده و نوشته است : ما آن را به همان صورتى كه گفته بودند ، يافتيم . سيد زين‌الدين يمانى آن را تجديد بنا كرد . خداوند او را بهترين پاداش دهاد ! « 3 » اكنون از اين مسجد اثرى در قبا نيست .\r\n\r\nمسجد بنو انيف يا مصبح\r\nبنو انيف يكى از طوايف ساكن در مدينه و از همپيمانان اوس بودند . مسجد اين طايفه در جنوبِ غربى قبا - و در سمت قبلهء آن به سمت غرب ، در كنار چاه عذق - بوده\r\n\r\n\r\n","description":"","footnote":"\r\n( 1 ) - المساجد الأثريه ، ص 122 - 119\r\n( 2 ) . عمدة الأخبار ، ص 206\r\n( 3 ) . عمدة الأخبار ، صص 200 و 201\r\n","page_name":" 256 ","page_number":256},
  {"content":"\r\n\r\nو به نقل عباسى ، در نزديكى باغى قرار داشته كه در زمان وى به « القائم » شهرت داشته است . « 1 » بقاياى اين مسجد تا سال 1418 ق . در مسير مكه به مدينه در نزديكى قبا وجود داشته و ديوار سنگىِ آن به ارتفاع دو متر با نشانى از محراب ، قابل رؤيت بوده است . « 2 »\r\nروايت شده است كه رسول خدا صلى الله عليه و آله براى ديدن طلحة بن براء كه مريض بود ، به محلهء بنىانيف آمد و پس از درگذشت وى ، براى تعزيت به خاندان او ، باز به اين محل آمدند . در همين رفت و آمد ، جايى كه آن حضرت نماز خواندند ، مسجدى ساخته شد كه همين مسجد بنى انيف است . « 3 »\r\n Trk 071 \r\nمسجد مصبح\r\nاين مسجد در طول تاريخ ، هميشه مورد توجه و عنايت مورّخان بوده و گاه به « مسجد مصبح » نيز شهرت يافته است . در منبعى ديگر ، در وصف آن آمده است : اين\r\n\r\n\r\n","description":"","footnote":"\r\n( 1 ) . عمدة الأخبار ، ص 203\r\n( 2 ) - المساجد الأثريه ، ص 41\r\n( 3 ) . سنن ابىداود ، كتاب الجنائز ، باب التعجيل بالجنازة . به نقل از : المساجد الاثريه ، ص 42\r\n","page_name":" 257 ","page_number":257},
  {"content":"\r\n\r\nمسجد بر فراز تلّى است در قبا ، در پشت مخازن آب چاه زرقاء . همانجا گفته شده كه اين مسجد هنوز باقى است . ساختمانى است بدون سقف ، در كنار مستودعات غسّان در قبا ، در جنوب غربى مسجد قبا . در حاشيهء غربى آن هم بناى مصبح و ثنية الوداع است كه رسول خدا صلى الله عليه و آله در آنجا مورد استقبال قرار گرفت . « 1 » اين جز ثنيّة الوداعى است كه در غرب مسجد النبى و در مسير شمال غرب مدينه قرار داشته است .\r\nبرخى ديگر ، مسجدى را كه در حال حاضر به نام « مسجد الصبح » ناميده مىشود و در قبا قرار دارد ، همان مسجد مصبح مىدانند كه به اين صورت تغيير نام داده است . اين مسجد در جنوب مسجد قبا ، در فاصلهء يك كيلومترى آن ، در پشت « خزانات مصلحة المياه و الصرف الصحى » قرار دارد .\r\nديوارهاى مسجد يك مترى ، بدون سقف و در مجموع در حدود بيست متر مربع مىباشد كه فرش‌هايى نيز در آن پهن شده و محلى هم به عنوان محراب در آن مشخص شده است .\r\n\r\nمسجد التوبه\r\nمنطقه عُصْبه در غرب مسجد قبا و از آبادترين مناطق اين ناحيه است . زمانى كه مهاجران نخست به مدينه آمدند ، شمارى از آنان در اين محل استقرار يافتند كه سالم مولى - خدمتكار - حذيفه براى آنان نماز مىخواند . عباسى نوشته كه او جاى مسجد را در نزديك بئر هجيم يافته است . « 2 » خيّارى نوشته است كه مسجد مزبور داخل باغ شيخ ابراهيم تركى مهندس مكانيك است كه در اداره عين الزرقاء مشغول كار است . در كتاب خيّارى ، تصويرى از بناى مخروبهء مسجد التوبه چاپ شده است . « 3 »\r\nمحمد الياس عبدالغنى هم نوشته است كه محل مسجد ، در غرب مسجد قبا ، دست\r\n\r\n\r\n","description":"","footnote":"\r\n( 1 ) . تاريخ المعالم المدينة المنوره ، ص 125\r\n( 2 ) . عمدة الأخبار ، ص 202\r\n( 3 ) . تاريخ المعالم المدينة المنوره ، ص 150\r\n","page_name":" 258 ","page_number":258},
  {"content":"\r\n\r\nراست كسى است كه از مكه ، از طريق الهجره وارد مدينه مىشود . اين مسجد داخل مزرعه‌اى است كه پيش از مزارع الشيخ عبدالحميد عباس قرار دارد . وى مىافزايد : من در سال 1418 ق . اين مسجد را زيارت كردم ، در حالى كه طول و عرض آن يازده در يازده بود . « 1 » نويسندهء اين سطور نيز در 25 تيرماه 1381 ش . موفق شد تا در همان محل ياد شده اين مسجد را ملاحظه و از آن تصويرى تهيه كند . مسجد با ديوارهاى كوتاه و تخريب شده در وسط مزرعه و نخلستان قرار گرفته و كارگر مزرعه خرماهاى خود را در آنجا پهن كرده بود . مزرعه متعلق به شخصى با نام باقدو است كه در جده زندگى مىكند .\r\nاز اين مسجد با نام « مسجدالعصبه » و « مسجدالنور » هم ياد شده و نقل شده است كه :\r\n« أنّ رَسُول اللَّه صلى الله عليه و آله صَلّى في مَسْجِدِ التَّوبَة بِالعُصْبَة » . « 2 »\r\n Trk 072 \r\nمسجد التوبه\r\n\r\n\r\n","description":"","footnote":"\r\n( 1 ) - المساجد الأثريه ، ص 123 و 124\r\n( 2 ) - التعريف بما آنست الهجرة ، ص 77\r\n","page_name":" 259 ","page_number":259},
  {"content":"\r\n\r\n\r\nخانهء امام سجاد عليه السلام\r\nخانهء حضرت سجاد عليه السلام در امتداد شارع العوالى واقع است كه اكنون به شارع علىبن ابىطالب عليه السلام شناخته مىشود و ما در اين زمان وقتى به سمت قبا مىرويم ، در محله قربان ، ساختمانى را مىبينيم با نام « معهد دارالهجره » و در كنار آن ( سمت راست ساختمان ) ، زمين فراخ و وسيعى وجود دارد و ميان اين زمين و معهد ، ساختمانى است كوچك ، بدون درِ ورودى كه اطراف آن را با ديوار كاملًا مسدود كرده‌اند . بنا به نقل برخى ، در گذشته چنين شهرت داشته كه اينجا خانهء امام سجاد عليه السلام بوده است . جلوى آن زمين باز و زمين فوتبال و مقابل آن زمين و معهد ، خيابان است . پشت خانهء ياد شده نيز نخلستان مىباشد . در منابع مكتوب ، در اين باره چيزى گفته نشده است .\r\n\r\nمسجد و مَشْربهء ام‌ّابراهيم\r\nمشربه ؛ يعنى بستان يا زمين نرمى كه گياه به راحتى در آن مىرويد . به زمينى هم كه در ميان آن تپهء بلندى واقع شود ، يا غرفه و بنايى در آن باشد ، اطلاق مىشود . مشربه باغى بوده كه در ميان آن صُفّه يا غرفه‌اى بوده و در اين محل « ماريهء قبطيه » ، ابراهيم فرزند رسول خدا صلى الله عليه و آله را به دنيا آورده است . « 1 » اين مشربه در شمال منطقهء بنىقريظه ، در حرّهء شرقى واقع است ؛ جايى كه به آن دشت نيز مىگويند .\r\nباغستانِ مورد نظر ، در زمان ورود اسلام به مدينه ، متعلق به مُخَيريق يهودى بود .\r\nزمانى كه جنگ احد رخ داد ، وى به يهوديان گفت : بر اساس معاهدهء ما با محمّد ، بايد به كمك او بشتابيم . آنان گفتند : امروز روز شنبه است . مُخَيريق سخن آنان را نپذيرفت و شمشير برداشت و به پيامبر صلى الله عليه و آله پيوست . وى به هنگام حركت گفت : اگر من كشته شدم ، هرچه دارم از آنِ محمد است . او در احد كشته شد و رسول خدا صلى الله عليه و آله در باره‌اش فرمود :\r\n\r\n\r\n","description":"","footnote":"\r\n( 1 ) وفاء الوفا ، ج 3 ، ص 825\r\n","page_name":" 260 ","page_number":260},
  {"content":"\r\n\r\n« مُخَيْرِيق خَير يَهُودٍ » . « 1 » بدين ترتيب اموال و زمين‌هاى او در اختيار پيامبر صلى الله عليه و آله قرار گرفت .\r\nماريهء قبطيه ، زنى شايسته بود كه مقوقس حاكم مصر ، همراه پاسخ نامهء رسول خدا صلى الله عليه و آله براى دعوت او به اسلام ، خدمت آن حضرت فرستاد . همراه وى ، خواهر او با نام سيرين نيز فرستاده شد كه حضرت او را به همسرى حسّان بن ثابت درآورد .\r\nرسول خدا صلى الله عليه و آله اين زن را كه زنى زيبا و متديّن بود ، ابتدا در يكى از خانه‌هاى حارثةبن نعمان كه در نزديكى مسجد بود ، جاى داد . پس از چندى ، حفصه همسر ديگر حضرت ،\r\n Trk 073 \r\nپيش از تخريب\r\nاز روى حسادت ، به آزار وى پرداخت و همين سبب شد تا آن حضرت ، ماريه را در مشربه ، كه در منطقهء عاليه يا عوالى مدينه قرار داشت ، سكونت دهد ؛ جايى كه به نام ماريه ، كه مادر ابراهيم بود ، به « مشربهء امّ ابراهيم » معروف گرديد . پس از آن ، هر از چندى حضرت به ديدار او مىرفت . ابن سعد ، از حسادت عايشه نسبت به ماريه نيز\r\n\r\n\r\n","description":"","footnote":"\r\n( 1 ) الروض الأُنُف ، ج 5 ، ص 12\r\n","page_name":" 261 ","page_number":261},
  {"content":"\r\n\r\nسخن گفته است . « 1 »\r\n Trk 074 \r\nتصوير درِ ورودى مشربه ام‌ّابراهيم\r\nگفتنى است به نقل محدثان و مورّخان ، آيات نخست سورهء تحريم   يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ   « 2 » در بارهء همين برخورد حفصه با ماريه ، بر رسول خدا صلى الله عليه و آله نازل گرديد . « 3 » حتى در برخى نقل ها آمده است كه آيات افْك نيز كه در سورهء نور است ، و عايشه مدعى است در بارهء او نازل شده ، در اصل مربوط به ماريه است كه مورد اتهامات بى مورد برخى قرار گرفته بود . « 4 »\r\nزمانى كه ميان حضرت و برخى از زنانش منازعهء مورد نظر پيش آمد ، حضرت يك ماه از آنان كناره گرفت و به مشربه نزد ماريه آمد . در همين جا بود كه ابراهيم فرزند پيامبر در ذى حجهء سال هشتم هجرى متولد شد . ابراهيم يك سال و اندى بعد ، ( بنا به\r\n\r\n\r\n","description":"","footnote":"\r\n( 1 ) . طبقات الكبرى ، ج 8 ، ص 212 ( داربيروت )\r\n( 2 ) - تحريم : 1\r\n( 3 ) . طبقات الكبرى ، ج 8 ، ص 215\r\n( 4 ) . در اين باره نك : كتاب حديث الإفك از استاد دانشمند ما علّامه سيد جعفر مرتضى . ( چاپ بيروت ، دارالتعارف ، 1400 ) .\r\n","page_name":" 262 ","page_number":262},
  {"content":"\r\n\r\nگفتهء واقدى ) در روز سه شنبه دهم ربيع الاول سال دهم هجرت درگذشت و پيامبر صلى الله عليه و آله را سخت اندوهگين ساخت .\r\nبه نوشتهء ابن سعد ، ماريه در محرم سال شانزدهم هجرى درگذشت و در بقيع ، در جايى كه مقبرهء همسران رسول خداست ، دفن شد . « 1 »\r\nابن شَبّه در قرن سوم از اين مسجد به عنوان محلّى كه رسول خدا صلى الله عليه و آله در آن نماز خوانده ، ياد كرده است . « 2 »\r\nفيروزآبادى در بارهء مشربه مىنويسد : اين مشربه مسجدى است در شمال منطقهء متعلق به بنىقريظه ، نزديك حرّهء شرقى ، كه به آن دشت نيز گفته مىشود . محل ياد شده ميان نخلستان‌هايى است كه متعلق به سادات قاسمى ، از بنى قاسم‌بن ادريس‌بن جعفر برادر امام حسن عسكرى عليه السلام مىباشد .\r\nخيّارى كه از معاصرين است مىنويسد : اين مسجد و مشربه اكنون با يك ديوار سيمانى محاصره شده و اطراف آن قبرستان اهالى آنجاست . او مىافزايد : محل آن سمت چپ كسى است كه از بيمارستان الزهراء عازم بيمارستان وطنى در نيمهء راه است .\r\nدر آنجا يك جادهء فرعى است كه به اندازهء بيست متر با خيابان فاصله دارد و مشربه در آنجا واقع شده است . « 3 »\r\nمشربهء امّ ابراهيم از جاهايى است كه در روايت امام صادق عليه السلام نماز خواندن در آنجا ، به عقبة بن خالد توصيه شده و حضرت در بارهء آن فرمود : « وَ هِيَ مَسْكَنُ رَسُولِ اللَّهِ صلى الله عليه و آله وَ مُصَلَّاهُ » . « 4 »\r\nدر حال حاضر ، آثار بناى مشربه از ميان رفته و به صورت يك قبرستان باقى مانده است . خيّارى تصويرى از بناى مشربه را در كتاب خود آورده و تصوير ديگرى از آن ،\r\n\r\n\r\n","description":"","footnote":"\r\n( 1 ) . طبقات الكبرى ، ج 8 ، ص 216\r\n( 2 ) . تاريخ المدينة المنوره ، ج 1 ، ص 69\r\n( 3 ) . تاريخ المعالم المدينة المنوره ، ص 122 - 121\r\n( 4 ) . كافى ، ج 4 ، ص 560\r\n","page_name":" 263 ","page_number":263},
  {"content":"\r\n\r\nدر كتاب « المدينة بين الماضى و الحاضر » « 1 » چاپ شده است .\r\nاين مكان متبرك تا سال‌هاى اخير همچنان برقرار بوده است . شنقيطى نوشته است كه در سال 1405 ق . به آنجا رفته و آن را زيارت كرده است .\r\nگويا در اطراف بناى مشربه و در قبرستان ، سه صورت قبر بوده است كه يكى را متعلق به نجمه مادر امام رضا عليه السلام و ديگرى را متعلق به حميده بربريه مادر حضرت موسى ابن جعفر عليه السلام دانسته‌اند .\r\nگفتنى است كه در منابع شيعه ، زيارت مشربهء ام‌ابراهيم و نماز خواندن در آنجا مورد تأكيد قرار گرفته است . « 2 » به همين دليل ، اين مسجد ، همواره مورد توجه شيعيان قرار داشته است .\r\n\r\nمسجد فضيخ ( رد شمس / مسجد بنونضير )\r\nمسجدى كه در نزديكى مشربه ام‌ابراهيم در شارع عوالى يا على بن ابىطالب وجود دارد ، به خطا مسجد فضيخ ناميده شده است . اين مسجد ، در اصل ، مسجد بنوقريظه است كه پس از اين در بارهء آن سخن خواهيم گفت .\r\nمسجد فضيخ يا ردّ شمس ، بنا به نوشته مورخان و سفرنامه نويسان كهن ، در فاصلهء يك كيلومترى تا هفتصد مترى جنوبِ شرق مسجد قبا ، در كنار وادى قرار داشته است .\r\nاين منطقه كه بخشى از محلهء قربان است ، پيش از آن كه به تصرّف مسلمانان درآيد ، در اختيار طايفهء بنى النضير بود . بنا به آنچه در كتب سيره آمده است ، در جريان غزوهء بنىنضير ، كه پس‌از جنگ بدر رخ داد ، رسول‌خدا صلى الله عليه و آله براىمحاصرهء دشمن‌در آنجا مستقر گرديد و در محلى كه بعدها مسجد فضيخ بنا شد ، خيمه‌اى براى آن حضرت برپا شد .\r\nطبق روايتى از امام صادق عليه السلام نامگذارى اين مسجد بدان جهت بوده كه در آنجا درخت\r\n\r\n\r\n","description":"","footnote":"\r\n( 1 ) . كافى ، ج 4 ، ص 426\r\n( 2 ) - بحار الأنوار ، ج 97 ، ص 235\r\n","page_name":" 264 ","page_number":264},
  {"content":"\r\n\r\nفضيخ قرار داشت . فضيخ به نوعى شيرهء خرما - يا نبيذ خرما - نيز اطلاق شده است .\r\n Trk 075 \r\nمسجد رد شمس\r\nبر اساس نقل‌هاى موجود ، رسول خدا صلى الله عليه و آله در اين مسجد نماز فراوان خوانده و در برخى از رواياتِ امامانِ معصوم نيز توصيه به خواندن نماز در آنجا شده است . « 1 » امام صادق عليه السلام خطاب به زائران شيعه در مدينه فرمودند :\r\n« هَلْ أَتَيْتُمْ مَسْجِدَ قُبَاءَ أَوْ مَسْجِدَ الْفَضِيخِ أَوْ مَشْرَبَةَ أُمِّ إِبْرَاهِيمَ » . « 2 »\r\n« آيا به مسجد قبا ، مسجد فضيخ و مشربهء امّ ابراهيم رفتيد ؟ »\r\nگفتند : آرى .\r\nحضرت‌فرمود : « أَمَا إِنَّهُ لَمْ يَبْقَ مِنْ آثَارِ رَسُولِ اللَّهِ صلى الله عليه و آله شَيْءٌ إِلَّا وَ قَدْ غُيِّرَ غَيْرَ هَذَا » . « 3 »\r\n\r\n\r\n","description":"","footnote":"\r\n( 1 ) بحار الأنوار ، ج 63 ، ص 487 ، ج 81 ، ص 82 ، ج 96 ، ص 335 ، ج 97 ، ص 213 ، 214 ، 216 ، 224\r\n( 2 ) كافى ، ج 4 ، ص 561\r\n( 3 ) همان .\r\n","page_name":" 265 ","page_number":265},
  {"content":"\r\n\r\n« از آثار رسول خدا صلى الله عليه و آله چيزى باقى نمانده مگر آن كه دگرگون شده ، مگر اين چند مورد . »\r\nدر روايت ديگرى ، امام صادق فرمودند : از رفتن به مشاهد خوددارى نكنيد .\r\nمسجد قبا ، مشربهء ام‌ّابراهيم ، مسجد فضيخ ، قبور شهدا و مسجد احزاب كه همان مسجد فتح است . « 1 »\r\n Trk 076 \r\nزمين داخل مسجد ردّ شمس\r\nبا توجه به آنچه كه در تواريخ مدينه آمده ، اين مسجد يكى از پر زائرترين مساجد مدينه در گذر تاريخ بوده و بيشتر مورّخان و جغرافى دانان اين شهر ، در قرون مختلف ، از آن ياد كرده‌اند . « 2 »\r\nبر اساس تواريخ موجود ، نام ديگر اين مسجد ، مسجد رد شمس است . دربارهء نامگذارى آن به ردّ شمس يا شمس گفته‌اند كه در جريان محاصرهء قلعهء بنىنضير ،\r\n\r\n\r\n","description":"","footnote":"\r\n( 1 ) . كافى ، ج 4 ، ص 560\r\n( 2 ) . نك : المساجد الأثريه ، صص 168 - 164\r\n","page_name":" 266 ","page_number":266},
  {"content":"\r\n\r\nرسول خدا صلى الله عليه و آله هنگام عصر ، در حالى كه سرش روى زانوى اميرمؤمنان ، على عليه السلام بود ، به خواب رفت ، نزديك غروب خورشيد بيدار شد و وقتى متوجه گرديد كه على عليه السلام هنوز نماز عصر را نخوانده ، از خداوند خواست خورشيد را بازگرداند تا او نماز بگزارد . اين روايت را به نام حديث ردّ شمس مىشناسند و جمعى از راويان اهل سنّت نيز آن را نقل كرده‌اند . برخى از منابع ، به عمد يا غفلت ، نوشته‌اند كه وجه نامگذارى آن به شمس به اين خاطر است كه بر بلندى بوده و پيش از نقاط ديگر ، ابتدا نور خورشيد بر آن مىتابيده است ! « 1 » به هر روى ، در زمان سخاوى ( م 902 ) اين مسجد ، به مسجد شمس شهرت داشته است . « 2 »\r\nنام ديگر اين مسجد ، مسجد بنى نضير است كه به مناسبت نزديكى آن به محل استقرار يهوديان بنى نضير ، بعدها اين نام هم بر آن اطلاق شده است .\r\nروايتى هم كه در كتاب كافى نقل شده « 3 » نشان مىدهد كه محل رد شمس همان مسجد فضيخ است . جايى كه اكنون در كنار وادى به نام مسجد شمس شهرت دارد و آثار مسجد بودن آن محو گشته و يك چهار ديوارى بدون درِ ورودى است ؛ جايى كه به نظر محمد الياس عبدالغنى ، مسجد فضيخ يا شمس مىباشد و در عوض ، مسجد فضيخ فعلى ، مسجد بنى قريظه است . « 4 » در سفرى كه در تيرماه 80 به اين بخش داشتم ، تصاويرى از آن گرفتم كه در همين كتاب چاپ خواهد شد .\r\nخيّارى نويسندهء « كتاب معالم المدينة المنوره » نيز مسجد شمس را در جاى ديگرى - جز جايى كه فعلًا مسجد فضيخ خوانده مىشود - دانسته و از اهالى قربان كه همه شيعه هستند ، اين مطلب را نقل كرده كه مسجد شمس در قربان است . او مىافزايد :\r\nاين مسجد در شرق مسجد قبا بر تلّ مرتفعى بر كنارهء وادى قرار دارد و به همين جهت\r\n\r\n\r\n","description":"","footnote":"\r\n( 1 ) . المساجد الاثرية ، صص 162 و 163\r\n( 2 ) . التحفة اللطيفه ، ج 1 ، ص 70\r\n( 3 ) . كافى ج 4 ، ص 562\r\n( 4 ) . المساجد الأثريه ، ص 179\r\n","page_name":" 267 ","page_number":267},
  {"content":"\r\n\r\nمسجد شمس ناميده مىشود ؛ زيرا كه خورشيد در وقت طلوع بر آن طلوع مىكند ؛ اما اكنون خراب شده است . وى مىافزايد : با پرس و جو از اهل محل ، بر من ثابت شد كه مسجد شمس جداى از مسجد فضيخ است ؛ چون مسجد شمس در قربان است و فاصلهء آن تا عوالى كه مسجد فضيخ در آن قرار دارد و در كنار حرّهء شرقى است ، زياد است . « 1 » در پاورقى همانجا آمده است كه اكنون اين مسجد از بين رفته و فقط يك چهار ديوارى بر آن باقى مانده است .\r\nدر واقع ، اگر سخن عبدالغنى درست باشد ، بخشى از سخن خيّارى كه مسجد شمس را همانى دانسته است كه شيعيان در شرق مسجد قبا به او نشان داده‌اند ، درست است ؛ اما بايد افزود كه مسجد شمس ياد شده ، همان مسجد فضيخ است و بنابر اين ، آنچه اكنون به نام مسجد فضيخ شهرت دارد ، جايى جز مسجد بنىقريظه نيست .\r\n\r\nمسجد بنىقريظه\r\nيكى ديگر از امكنهء منطقهء عوالى مسجد بنىقريظه است كه طبق معمول ، در روزگار امارت عمربن عبدالعزيز بر مدينه ، به دستور خليفهء وقت اموى ، تجديد بنا شد .\r\nسخاوى نوشته است : مسجد بنىقريظه در شرق مسجد شمس و فاصلهء نسبتاً طولانى با آن داشته و نزديك حرّهء شرقىاست . « 2 » مقصود وى از مسجد شمس ، همان مسجد فضيخ است .\r\nخيّارى نوشته است : اين مسجد نزديك باغى معروف به « حاجزه » بوده و وقف فقرا است . مسجد مزبور در ميان منازل خراب واقع شده و بناى جالبى دارد . گفته‌اند عمربن عبدالعزيز به هنگام تجديد بناى مسجد قبا ، آن را نيز تجديد كرد .\r\nابن شبّه مىنويسد كه على بن رافع گفت :\r\n\r\n\r\n","description":"","footnote":"\r\n( 1 ) تاريخ المعالم المدينة المنوره ، ص 125\r\n( 2 ) التحفةاللطيفه ، ج 1 ، ص 70\r\n","page_name":" 268 ","page_number":268},
  {"content":"\r\n\r\nإنَّ النَّبِيّ صلى الله عليه و آله صَلّى في بَيتِ امْرَأةٍ مِنَ الْحَضَر ، فَأُدخلَ ذلِكَ الْبَيتَ فِي مَسْجِدِ بَنِيقُرَيظة فَذلِكَ الْمَكانُ الَّذِي صَلّى فِيهِ النَّبِيّ صلى الله عليه و آله شَرْقَي مَسْجِدِ بَنِيقُرَيظَةَ عِنْدَ مَوْضِعِ الْمنارَة الَّتي هُدّمَتْ » . « 1 »\r\nرسول خدا صلى الله عليه و آله در منزل زنى از ساكنان آنجا نماز خواند . پس از آن ، اين منزل در مسجد بنى قريظه افتاد . مكانى كه رسول خدا صلى الله عليه و آله در آنجا نماز خوانده است ، در شرق مسجد بنىقريظه ، در محل مناره‌اى كه خراب شده ، قرار داشته است .\r\n Trk 077 \r\nمسجد بنىقريظه پيش از تخريب\r\nاكنون پرسش اساسى آن است كه اين مسجد چه سرنوشتى پيدا كرده و در كجا قرار دارد ؟ برخى مانند شنقيطى بر اين باورند كه اين مسجد در مركز الحسبه در حرّهء شرقى است . « 2 » همچنين خيّارى معتقد است كه اين مسجد تا مدتى قبل بوده و تصويرى از\r\n\r\n\r\n","description":"","footnote":"\r\n( 1 ) تاريخ المدينة المنوره ، ج 1 ، ص 70\r\n( 2 ) الدر الثمين فى معالم دار الرسول الأمين ، ص 148\r\n","page_name":" 269 ","page_number":269},
  {"content":"\r\n\r\nآن را نيز در كتابش آورده است . « 1 »\r\nاما محمد الياس عبدالغنى به حق ، بر اين باور است كه مسجد بنىقريظه همان مسجدى است كه اكنون تابلوى مسجد فضيخ را دارد و در ميان بيمارستان الزهراء و بيمارستان وطنى ، در راهى است كه از شارع على بن ابى طالب جدا شده و به شارع امير عبدالمجيد ( شارع حزام سابق ) منتهى مىشود . در داخل اين خيابان ، پس از گذشت 1450 متر به مسجد بنىقريظه مىرسيم . اين مسجد 22 متر در 22 متر و مساحت آن 484 متر است . « 2 »\r\n Trk 078 \r\nمسجد بنىقريظه پس از تخريب\r\nعبدالغنى در بارهء اثبات اين نكته كه مسجد فضيخ فعلى ، در اصل مسجد بنىقريظه است ، به تفصيل سخن گفته « 3 » ؛ مطالبى كه در اين مختصر نمىتوان به آنها پرداخت ، اما با\r\n\r\n\r\n","description":"","footnote":"\r\n( 1 ) تاريخ المعالم المدينة المنوره ، ص 147\r\n( 2 ) المساجد الأثريه ، صص 178 - 174\r\n( 3 ) المساجد الأثريه ، صص 183 - 179\r\n","page_name":" 270 ","page_number":270},
  {"content":"\r\n\r\nتوجه به ادلّه‌اى كه وى اقامه كرده ، مىتوان اطمينان يافت كه آنچه امروز به نام مسجد فضيخ شهرت دارد ، چيزى جز مسجد بنى قريظه نيست . دست كم بايد گفت كه در زمان ابن النجار ( م 634 ) مسجد فضيخ در جاى ديگرى دانسته مىشده كه به تعبير وى در نزديكى قبا بوده و به مسجد شمس شهرت داشته است ؛ در حالى كه مسجد بنى قريظه در\r\nنقشهء 218 كتاب\r\n Trk 079 \r\n\r\n","description":"","footnote":"","page_name":" 271 ","page_number":271},
  {"content":"\r\n\r\nجايى نزديك مشربهء امّ ابراهيم قرار داشته است . « 1 » اين سخن ابن النجار ، به خوبى دلالت بر آن دارد كه مسجد فضيخ فعلى ، جز مسجد بنىقريظه نيست .\r\nمحل اين مسجد در خيابان عوالى ، پيش از مستشفى الوطنى ( دست راست كسى كه به سمت عوالى مىرود ) قرار دارد . فاصله مسجد تا خيابان اصلى حدود پانصد متر است . اكنون مسجد بدون امام جماعت است و زائران فراوانى از همهء كشورها دارد .\r\nمسجد ياد شده در چهارم شعبان 1422 ق . ( 15 مرداد 1380 ) توسط ادارهء امر به معروف و نهى از منكر تخريب شد و تا ربيع الثانى سال 1423 ق . كه زيارت شد ، همچنان به صورت مخروبه باقى مانده است . تصاويرى از خرابه‌هاى اين مسجد را در اينجا ارائه مىكنيم و اميدواريم كه هرچه زودتر بناى بهترى به جاى آن ساخته شود و جايگاه متبرك رسول خدا صلى الله عليه و آله در اين منطقه همچنان محفوظ بماند .\r\n\r\nباغ سلمان يا مسجد فُقَيْر\r\nفُقَير نام محلى كوچك در بخش عالى مدينه ؛ يعنى همين عوالى بوده است . « 2 » بر اساس آنچه نقل شده ، رسول خدا صلى الله عليه و آله بخشى از زمينِ زراعى اين محله را به عنوان اقْطاع ، به امام على عليه السلام واگذار كرده است . « 3 » بنابراين ، بايد اين محل نشانى از آن حضرت براى شيعيان ، در طول تاريخ داشته باشد . در اين محله به مانند محلات ديگر ، مسجدى وجود داشته است كه امروز بناى مخروبه‌اى از آن برجاى مانده است . اين بناى مخروبه با عنوان باغ سلمان در غرب مسجد بنىقريظه - با فاصلهء تقريبى سيصد تا چهارصد متر قرار دارد كه آن را در سال 1375 در خدمت دوست عزيز جناب آقاى محمد حسين فلاح زاده مشاهده كرديم . آنچه اكنون ديده مىشود زمينى است كه به نظر مىرسد نخلستان بوده و\r\n\r\n\r\n","description":"","footnote":"\r\n( 1 ) . اخبار مدينة الرسول ، صص 115 و 116\r\n( 2 ) . المعالم الاثيره فى السنة و السيره ، ص 217\r\n( 3 ) . همان ، ص 217\r\n","page_name":" 272 ","page_number":272},
  {"content":"\r\n\r\nدر ميان آن ، بنايى حدود بيست متر مربع به صورت مخروبه هست كه از ظواهر امر چنان بر مىآيد كه مسجد است . محرابى در گوشه‌اى از آن به چشم مىخورد و قرآن‌هايى نيز در كنار آن چيده شده است . در كف اين بنا موكتى پهن شده و چند حصير نيز ديده مىشود . ديوار شرقى و غربى آن سالم اما بقيهء قسمت‌ها ويران شده است . در سمت جنوب آن با فاصلهء پنج مترى ، استخرى بود كه آبى در آن وجود نداشت . چاهى نيز ديده مىشد كه درِ آن مسدود بود ، اما لوله‌اى داخل آن رفته بود ؛ در حالى كه هيچ موتور آبى به چشم نمىآمد . اوضاع نشان مىداد كه چند سالى است مورد بىتوجهى قرار گرفته و صاحب مشخصى ندارد .\r\n Trk 080 \r\nمسجد فُقير\r\nدور تا دور اين بنا ، حصارى با نرده‌هاى آهنى زده بودند . تابلويى هم كه نشان مىداد قرار است آنجا مدرسهء ابتدايى حسين‌بن على عليه السلام شود ، به چشم مىخورد . محل اين باغ كه گفته شد نامش باغ سلمان است ، در خيابان عوالى است . پس از رسيدن به\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمستشفى الزهراء ، اگر راه را به سمت قبا ادامه دهيم ، حدود پانصد متر جلوتر ، پمپ بنزينى در سمت چپ قرار دارد . درست قبل از پمپ بنزين كوچه‌اى است كه مستقيم به باغ سلمان مىخورد .\r\nافزودنى است كه در تاريخ 25 تير 1381 همراه شريف سيد انَس حَسنى كُتبى ، بار ديگر از اين محل ديدار كرديم . همچنان اطراف آن نرده كشيده شده و با تابلوى « منطقة الاثار » كه نشان مىدهد ادارهء آثار باستانى بر آن نظارت دارد ، معرفى شده است . مدرسهء امام حسين نيز در كنار آن ساخته شده و ربطى به زمين آن ندارد .\r\n Trk 081 \r\nمسجد فُقير پشت نرده‌هاى اداره حفظ آثارباستانى / ساختمان عقب‌تر مدرسه‌امام‌حسين عليه السلام است .\r\nگفته شده كه رسول خدا صلى الله عليه و آله ازسلمان خواست دراينجا محلىرا حفر كند تا آن حضرت نخلى درآنجا بكارد . از آنجا كه رسول‌خدا به سلمان فرمودند : « اذْهَبْ يا سَلْمان فَقَفِّر لَها ، فَاذا فَرَغْتَ فَاتِني أَكُن‌أَنَا أَضَعُها بِيَدي » ، اين محل‌به « مسجدالفقير » شهرت يافت . گويند نخلىكه گفته شده ، رسول خدا صلى الله عليه و آله و سلمان آن را كاشتند ، چندين سال پيش ، در آتش سوخته است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nمسجد بنو واقف\r\nاين مسجد از مساجد عوالى است كه رسول خدا صلى الله عليه و آله در آن نماز خوانده است .\r\nعباسى نوشته است كه آن مسجدى است بزرگ در طرف قبلهء مسجد فضيخ به سمت غرب . « 1 » گفته شده كه موقعيت كنونى آن - كه البته از مسجد خبرى نيست - در شمال منطقه‌اى است كه قصر امير سلطان قرار دارد . « 2 »\r\n\r\nمسجد شجره\r\nدر راه خروجى مدينه به سمت مكه ، در فاصلهء هشت كيلومترى مسجد النبى در جنوب مدينه ؛ سه كيلومتر پس از مسجد قبا ، منطقهء ذوالحليفه است كه مسجد شجره يا ميقات يا ذوالحليفه در آنجا قرار دارد .\r\nاين مسجد ، ميقات كسانى است كه از مدينه عازم حج يا عمره مىشوند .\r\nمسجد شجره در محلى واقع شده كه رسول خدا صلى الله عليه و آله در وقت رفتن به مكه ، در زير درخت سمره نماز خوانده و به همين مناسبت ، آن را مسجد شجره مىنامند . افزون بر آن ، رسول خدا صلى الله عليه و آله در جريان سفر سال ششم هجرت كه منتهى به امضاى معاهدهء حديبيه شد ، در همين جا مُحْرم گرديد . در سال هفتم جهت عمرةالقضاء و همچنين در سال دهم هجرى براى انجام حَجّةالوداع در آنجا مُحرم شدند . طبيعى است اهميت اين مكان از لحاظ دينى مسلّم بوده و به دليل استفادهء دائم مردم از آن ، همواره مورد توجه بوده است .\r\nدر قرون گذشته اين منطقه به نام « بئر على » يا « آبار على » خوانده مىشد . بنا به روايتى از حضرت صادق عليه السلام ، اين ناحيه به اقطاع ، به امام على عليه السلام واگذار گرديد . به همين جهت ، چاه‌هاى آن نيز كه متعلق به آن حضرت بود ، به نام آبار على شناخته شده است .\r\n\r\n\r\n","description":"","footnote":"\r\n( 1 ) . عمدة الأخبار ، ص 201\r\n( 2 ) . تاريخ المعالم المدينة المنوره ، صص 153 و 154\r\n","page_name":" 275 ","page_number":275},
  {"content":"\r\n\r\n Trk 082 \r\nمسجد شجره در بازسازى جديد\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمسجد شجره در قرن هشتم دچار خرابى شد ، اما همچنان مورد استفاده بود . گويا در بناى اوليه ، شبستان و صحن داشته ، اما در قرون هشتم و نهم تنها ديوارى گرد آن بوده است . اين مسجد در دورهء عثمانى در سال 1058 قمرى ، به دست يكى از هنديان مسلمان بازسازى گرديد و مناره‌اى براى آن ساختند .\r\nآخرين بازسازى مسجد در روزگار فهد صورت گرفت ، منطقهء بسيار وسيعى به مسجد و امكانات جانبى مانند پاركينگ اختصاص يافته است ، به طورى كه جمعاً مساحت آن نود هزار متر مربع مىشود . مساحت خود مسجد حدود 26000 متر مربع است . مسجد شجره ، يكى از زيباترين معمارىها را در ميان مساجد بازسازى شدهء مدينهء منوره دارد .\r\n\r\nمسجد مُعرَّس\r\nمسجد معرّس در نزديكى مسجد شجره قرار داشت . تعريس به خواب آخرِ شبِ مسافر در استراحتگاه گويند . از آنجا كه رسول خدا صلى الله عليه و آله در اين مسجد استراحت كرده و نماز صبح را خوانده است ، آن را به نام مسجد معرّس مىشناسند . در روايات اهل‌بيت عليهم السلام بيتوته در اين مسجد سفارش شده و حتى برخى از فقهاى شيعه لزوم توقف در اين مسجد را براى كسى كه از آنجا عبور مىكند ، فتوا داده‌اند . در مصباح المتهجّد در شمار آداب زائر مدينه آمده است كه وقت رسيدن به معرّس پيامبر صلى الله عليه و آله ، شب باشد يا روز ، دو ركعت نماز بگزارد . « 1 »\r\nبنا به برخى نقل‌ها ، حضرت وقت خروج از مدينه از كنار شجره مىگذشت و در وقت ورود ، از راه مُعَرّس وارد مىشد . « 2 » به نظر مىرسد كه دو راه كنار هم بوده كه در كنار يكى شجره و در كنار ديگرى معرس بوده است .\r\n\r\n\r\n","description":"","footnote":"\r\n( 1 ) . مصباح المتهجّد ، ص 709\r\n( 2 ) . صحيح مسلم ، ج 2 ، ص 918 ، ش 1275 ؛ مسند احمد ج 2 ، ص 263 ، الحج و العمرة فى الكتاب و السنه ، ص 59\r\n","page_name":" 277 ","page_number":277},
  {"content":"\r\n\r\n Trk 083 / 1 \r\nبناى قديمى مسجد شجره / درخت پايين عكس محل مسجد معرس\r\nويرانهء اين مسجد تا سال 1354 شمسى بوده است كه از آن عكس گرفته شده و در « مدينه شناسى » مرحوم آقاى محمدباقر نجفى چاپ شده است . با اين حال اكنون بايد يقين داشت كه در توسعهء جديد ، يا در خود مسجد بزرگ شجره است يا ميادين اطراف آن .\r\n\r\nاطُم كعب بن اشرف\r\nبه جز آثار مذهبى ، يكى از معدود آثار برجاى مانده در مدينه از پيش از اسلام ، قصر كعب بن اشرف از ثروتمندان يهودى است كه به دليل تحريكاتش بر ضد اسلام ، به دستور رسول خدا صلى الله عليه و آله پس از واقعهء احد و جريان بيرون راندن بنى النضير از مدينه ، كشته شد . اين قصر كه حالت قلعه گونه دارد ، در نزديكى سد بطحان در شارع السدّ در منطقهء قبا قرار دارد و بقاياى آن تا به امروز برجاى مانده است . از اين كه آيا منطقه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nباستان‌شناسى شده است يا نه ، آگاهى نيافتم ، اما با تابلوى « منطقة الآثار » روشن مىشود كه آن را به عنوان يك اثر باستانى مىشناسند . ديوارهاى قطور يك مترى و بناى به احتمال چند طبقه كه بخشى از آن زير خاك مدفون شده و از سطح بلند آن نسبت به زمين‌هاى زراعى اطراف آن روشن مىشود ، مىتواند آگاهىهاى جالبى را در بارهء نوع قلعه سازى پيش از اسلام در اين منطقهء يهودى نشين ، نشان دهد .\r\n Trk 083 \r\nاطم يا قلعه كعب بن اشرف يهودى از پيش از اسلام\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمساجد و اماكن متبركه شرق مدينه\r\n\r\n5 مساجد و اماكن متبركه شرق مدينه\r\nدر امتداد حرّهء شرقى ، پس از گذشتن از بخش جنوبى آن ، كه منازل بنىقريظه وبنىنضير بوده ، به منطقه‌اى تقريباً برابر مسجد النبى صلى الله عليه و آله با فاصلهء نيم‌كيلومترى آن مىرسيم . در گذشته كنار حرّه طوايفى زندگى مىكردند و آن به صورت يك نيم دايره ، بخش شرقى شهر را دور زده ، جنوب را به شمال وصل مىكند . در اين قسمت دو مسجد و يك مقبره وجود دارد كه اينك به معرفى آن مىپردازيم :\r\n\r\nمسجد الإجابه\r\nيكى از طوايف قبيلهء اوس ، بنو معاوية بن مالك بود كه پس از پذيرفتن اسلام ، به مانند ساير طوايف و محلّات ، در ميان خانه‌هاى خود مسجدى بنا كردند كه به نام « مسجد بنومعاويه » « 1 » - تيره‌اى از انصار - و « مسجدالاجابه » شهرت يافت . در منابع شيعه ، از « مسجد مباهله » ياد شده كه بر اساس آنچه شهرت دارد ، همين مسجد الاجابه است . اين مسجد در فاصلهء سيصد تا چهارصدمترى شمال شرقىِ بقيع و پانصد و پنجاه مترى مسجد النبى صلى الله عليه و آله در كنار شارع ستين - شارع ملك فيصل - قرار دارد .\r\n\r\n\r\n","description":"","footnote":"\r\n( 1 ) . وفاء الوفا ، ج 3 ، ص 828\r\n","page_name":" 280 ","page_number":280},
  {"content":"\r\n\r\nعبداللَّه بن عمر كه مىكوشيد در مكان‌هايى كه رسول خدا صلى الله عليه و آله نماز خوانده ، نماز بگزارد ، به ميان طايفهء بنو معاويه آمد و از آنان خواست تا محلّ دقيق نماز آن حضرت را به او نشان دهند تا در آنجا نماز بگزارد . « 1 » سعد وقاص مىگويد : زمانى پيامبر صلى الله عليه و آله از آن‌جا عبور مىكرد ، وارد مسجد بنومعاويه شده ، دو ركعت نماز خواند ؛ سپس با خداى خود مناجات كرده از مسجد بيرون آمد . « 2 »\r\n Trk 084 \r\nمسجد الاجابه در مدينه ( بناى جديد )\r\nاين مسجد از همان آغاز شهرت داشته و مورد احترام مسلمانان زائر مدينه بوده است . مَطَرى در قرن هشتم مىنويسد : مسجد ياد شده ميان محلهء بنومعاويه كه امروزه ويران شده ، موجود است . « 3 » اين مسجد در قرن نهم سقف نداشته و از شرق به غرب 12 متر و از شمال به جنوب ( قبله ) حدود 10 متر بوده است . نويسنده‌اى در قرن دوازدهم هجرى نوشته است كه هر گاه مردم مدينه بناى خواندن نماز باران\r\n\r\n\r\n","description":"","footnote":"\r\n( 1 ) . موطأ ، مالك بن انس ، باب ما جاء في الدعاء ، به نقل از المساجد الأثريه ، ص 35\r\n( 2 ) . تاريخ المدينة المنوره ، ج 1 ، ص 75\r\n( 3 ) . التعريف ، ص 47\r\n","page_name":" 281 ","page_number":281},
  {"content":"\r\n\r\nدارند ، به مسجد الاجابه رفته ، نماز باران مىخوانند كه به سرعت هم اجابت مىشود . « 1 »\r\nمسجد ياد شده در دورهء عثمانى از نو بنا گرديد . دو شبستان و يك صحن و مناره‌اى در ركن شمال غربى آن ساخته شد . آخرين بازسازى مسجد در سال 1418 ق .\r\nصورت گرفت و توسعهء زيادى يافت .\r\nدر منابع شيعه ، از مسجد مباهله در مدينه ياد شده « 2 » كه گفته مىشود همين مسجد الاجابه است . در منابع اهل سنت ، يادى از نام مسجد مباهله نشده است . داستان مباهله كه در قرآن به آن اشاره شده « 3 » و شرح آن در كتاب‌هاى سيره آمده است ، مربوط به مباهلهء حضرت رسول صلى الله عليه و آله با علماى نصاراى نجران است كه طى آن ، علماى مسيحى ، با ديدن پيامبر و همراهانش - على ، فاطمه و حسنين عليهم السلام - از مباهله منصرف شدند و پذيرفتند كه جزيه بپردازند . گفته مىشود كه محلّ مباهله در همين جاى مسجد الاجابه بوده است .\r\n\r\nمسجد بنوظَفَر\r\nاز ديگر مساجد متبرّك و معروف مدينه ، مسجد بنوظفر ، از طوايف اوس است . اين نام برگرفته از نام طايفه‌اى است كه مسجد متعلق به آنان بوده است . نام ديگر مسجد ، « مسجد البغله » است .\r\nاين مسجد كه روزگارى جمعيت زيادى را به خود جذب مىكرد ، در حال حاضر تخريب شده و به جاى آن ساختمان « امر به معروف و نهى از منكر » در ابتداى خيابان ملك عبدالعزيز ، پس از گذشتن از ديوار شرقى بقيع و وارد شدن به خيابان ياد شده - حدود دويست متر بعد از فندق الدخيل - ساخته شده است .\r\n\r\n\r\n","description":"","footnote":"\r\n( 1 ) ترغيب اهل المودة و الوفاء ، ص 134\r\n( 2 ) بحار الأنوار ، ج 97 ، ص 225\r\n( 3 ) در آيهء 60 سورهء آل عمران آمده است :  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  .\r\n","page_name":" 282 ","page_number":282},
  {"content":"\r\n\r\nابن شَبّه نوشته است : « إنّ النَّبِيّ صَلّى فِي مَسْجِدِ بَنِيحارِثَة وَ مَسْجِدِ بَنِي ظَفَر » . « 1 » محمد بن فضالهء ظفرى كه از اصحاب پيامبر صلى الله عليه و آله است ، مىنويسد : روزى حضرت همراه برخى از يارانش ؛ مانند عبداللَّه بن مسعود و معاذ بن جبل به اين مسجد آمدند و از عبداللَّه‌بن مسعود خواست تا براى آنان قرآن بخواند . زمانى كه به آيهء  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  رسيد ، گريه كرد . « 2 »\r\nاين مسجد در تاريخ كاملًا شناخته شده است ؛ گرچه بسيار كوچك و در دوره‌هاى طولانى بدون سقف بوده است . سمهودى ( م 911 ) در آن‌جا كتيبه‌اى ديده كه نام خليفهء عباسى « المستنصر باللَّه » با تاريخ 630 بر روى آن بوده و حكايت از بازسازى مسجد در آن زمان داشته است .\r\nبر اساس نقل پيشگفته ، در اين مسجد صخره‌اى بوده كه پيامبر روى آن مىنشسته است . همين امر سبب آمدن مردم به اين مسجد و تبرك به اين صخره بوده است . حتى گفته شده است در آنجا سنگى ديگر هست كه آثار انگشتان حضرت هم بر آن بوده است . « 3 » مسؤولان امر به معروف و نهى از منكر ! سعودى دستور از بين بردن مسجد و بناى ساختمان امر به معروف را به جاى آن داده‌اند . « 4 »\r\nدر منابع شيعه ، به مسجد بنوظفر عنايت و توجه ويژه‌اى شده و توصيه گرديده است كه زائران در آن نماز بخوانند . « 5 »\r\n\r\nمسجد و مقبرهء على بن جعفر در عُرَيْض\r\nعُرَيض محلّه‌اى در غرب مدينه ، در راه فرودگاه است . در اين محل بنايى وجود دارد كه در اصل بر روى مرقد على فرزند امام جعفر صادق عليه السلام ساخته شده . اين بناى\r\n\r\n\r\n","description":"","footnote":"\r\n( 1 ) تاريخ المدينة المنوره ، ج 1 ، ص 66\r\n( 2 ) كتاب بخارى ، كتاب التفسير ، ش 4582\r\n( 3 ) ترغيب اهل المودة و الوفاء فى سكنى دارالحبيب المصطفى ( ص ) ، ص 133\r\n( 4 ) نك : المساجد الأثريه ، ص 62\r\n( 5 ) بحار الأنوار ، ج 82 ، ص 81\r\n","page_name":" 283 ","page_number":283},
  {"content":"\r\n\r\nنسبتا بزرگ از هر سو بسته و تنها چند در دارد كه آنها را نيز با آجر گرفته‌اند . يك چهار ديوارى ملحق به بقيهء ساختمان با در مستقل هست كه درِ آن را هم آجر گرفته‌اند .\r\nعلىبن جعفر عُرَيْضى - جدّ سادات عريضى ايران - از اصحاب خاص برادرش امام كاظم عليه السلام بوده كه بعد از آن حضرت ، در شمار اصحاب امام رضا و امام جواد عليهما السلام درآمده است . او از راويان اخبار ائمه عليهم السلام بوده و از وى نزديك به 862 حديث نقل شده‌است كه با عنوان « مسائل على بن جعفر » به چاپ رسيده است .\r\n Trk 085 \r\nمقبرهء على بن جعفر\r\nدر بارهء محل دفن علىبن جعفر اختلاف نظر وجود دارد . برخى از جمله مرحوم محمدتقى مجلسى گفته‌اند كه او در قم مدفون است ؛ جايى كه هم اكنون به نام على بن جعفر شهرت دارد ، امّا علامهء مجلسى مىگويد : اين مطلب در كتاب‌هاى معتبر نيامده است ، گرچه اثر قبرى با نام على بن جعفر در قم وجود دارد . « 1 » درسمنان نيز امام‌زاده‌اى\r\n\r\n\r\n","description":"","footnote":"\r\n( 1 ) . اعيان الشيعه ، ج 8 ، ص 177 ؛ روضة المتقين ، ج 14 ، ص 191 ؛ نك : مقدمهء مسائل على بن جعفر ، ص 33 ؛ در كتاب تربت پاكان ، ج 1 ، ص 51 - 42 ؛ شرح كاملى از بناى على بن جعفر قم آمده است ؛ و نيز نك : مستدرك الوسائل ، ج 8 ، ص 177\r\n","page_name":" 284 ","page_number":284},
  {"content":"\r\n\r\nبه نام علىبن جعفر موجوداست . اماآنچه درست است اين‌است كه محل اصلى دفن علىبن جعفر همان منطقهء عُرَيض در مدينهء منوّره است .\r\nنوادگان على بن جعفر با لقب سادات عريضى مشهورند و شمارى از آنان تا به امروز با همين نام خانوادگى در شهرهاى يزد ، نائين و اصفهان و نقاط ديگر زندگى مىكنند .\r\n Trk 085 \r\nمقبرهء على بن جعفر\r\nاصل بنايى كه روى مقبرهء على بن جعفر ساخته شده ، قديمى است و به نظر مىرسد كه از دورهء عثمانى باقى مانده است . بر اساس اظهارات برخى از افراد محلى ، بناى مذكور در اين اواخر مكتب‌خانه بوده و چنان كه از ظاهر آن به دست مىآيد ، امكانات جديد مانند لوله كشى و . . . دارد كه نشان مىدهد مورد استفاده بوده است . به نظر مىرسد دليل\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمسدود شدن آن ، رفت و آمد برخى از زائران به آنجا باشد .\r\nمحل مقبرهء على بن جعفر در شارع مطار ، پيش از ميدانى كه حكم يك چهارراه بزرگ را در ميانهء راه مطار به سمت فرودگاه دارد ، دست راست خيابان ، در يك خيابان فرعى در درون نخلستان‌ها است . در كنار آن سنگ‌هاى حرّه و نيز كوهكى قرار دارد كه از بالاى آن شهر مدينه ديده مىشود . برخى آن را بقاياى يك قلعهء كوچك يا به اصطلاح اطم مىدانند كه از پيش از اسلام يا اوائل آن برجاى مانده است . بناى مقبره و مسجد على بن جعفر كه ديواره‌هايى در حدود 8 تا ده متر دارد و به صورت يك مستطيل بزرگ و با مساحت تقريبى 52 متر در 24 متر است ، يك بناى دست كم دو طبقه مىباشد . دو در قسمت شمالى و يك در هم در ديوار غربى آن تعبيه شده كه در حال حاضر همهء آنها با آجر مسدود شده است . بخشى از مقبره از بيرون پيداست و مشخص است كه سقف آن فروريخته است . شنيده شد كه اين بنا اخيراً - نيمهء نخست سال 81 - تخريب شده است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\n6 مساجد و اماكن غرب مدينه\r\n\r\nمسجد غمامه يا مسجد مصلّا\r\nزمانى كه نمازگزار در مسجدالنبى به سمت قبله مىايستد و روى به جنوب دارد ، سمت راست او غرب و سمت چپش ، مدفن پيامبر صلى الله عليه و آله و شرق است . در امتداد شمال غربِ مسجد ، در فاصلهء حدود سيصد مترى ، چندين مسجد وجود دارد كه مهم‌ترين آنها مسجد غَمامه است و سيصد متر با مسجد فاصله دارد .\r\nمساجد ديگر عبارتند از : « مسجد علىبن ابىطالب عليه السلام » ، « مسجد ابوبكر » ، « مسجد عمربن خطاب » و « مسجد عثمان ابن عفان » .\r\nبراى شرح موقعيت اين منطقه ، مسجد غمامه و ديگر مساجد آن ، بايد به اين نكته اشاره كنيم كه در شهرهاى اسلامى سه نوع مسجد وجود داشته و دارد :\r\nنخست ، مسجد محل ، كه براى نمازهاى روزانه مورد استفاده قرار مىگيرد .\r\nدوم ، مسجد جامع ، كه براى نماز جمعه است .\r\nو سوم ، مسجد عيدگاه يا مصلّا .\r\nسوّمين مسجد ، براى برگزارى نماز عيد و باران ساخته مىشود و به دليل آن كه جمعيت شركت كننده در آن زياد است ، در خارج از محدودهء شهر ، در يك فضاى باز بنا مىشود . عيدگاه به‌طور معمول ، محيطى وسيع - حتى بدون ديوار - بوده و محلى براى\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nمحراب - گاه به صورت موقت - در آن مشخص مىشده است .\r\nميدان وسيعى كه مسجد غمامه و چند مسجد ديگر به نام خلفاى نخست در آن قرار گرفته ، « مناخه » نام داشته يا بعدها به اين نام تبديل شده است . مناخه محلّ فرود شتران بود كه مسافرانِ زائر ، از آنجا به عنوان بارانداز استفاده مىكردند . اين ميدان وسيع در كنار شهر ، از زمان رسول خدا صلى الله عليه و آله محل اقامهء نماز عيد بوده و هر سال ، آن حضرت و سپس خلفا ، در جايى از آن ، به نماز مىايستادند ؛ از جمله محلى كه حضرت در سال هاى پايانى عمر خويش در آنجا اقامهء نماز عيد و نماز باران كرد ؛ جايى است كه امروزه به نام مسجد مُصَلّا يا مسجد غمامه شناخته مىشود .\r\n Trk 086 \r\nمسجد غمامه ( مسجدالنبى در تصوير مشخص است )\r\nروايات چندى حكايت از اقامهء نماز عيد فطر و قربان در اين مصلّا دارد ؛ از جمله ابوسعيد خُدْرى روايت كرده است كه رسول خدا صلى الله عليه و آله روز عيد فطر و قربان به مصلّا مىآمد . ابتدا نماز مىخواند ؛ پس از آن در برابر صفوف نمازگزاران مىايستاد و به وعظ آنان مىپرداخت . در همانجا بود كه اگر قصد اعزام سپاهى را داشت ، آنان را مىفرستاد\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nيا اگر دستور ديگرى داشت اعلام مىكرد و سپس به خانه باز مىگشت . « 1 »\r\nافزون بر نماز عيد ، نماز باران ( صلاة الإستسقاء ) نيز به طور معمول در مصلّاى عيد خوانده مىشود .\r\nاقامهء نماز باران در اين مُصلّا ، سبب شد تا پس از استجابت دعاى پيامبر صلى الله عليه و آله و مسلمانان ، مسجد موجود به نام « مسجد غمامه » يا « مسجد ابر » نامگذارى شود . عبدالغنى نوشته است كه وى اين وجه نام‌گذارى را در كتاب هاى كهن نيافته است . « 2 »\r\n Trk 087 \r\nمسجد غمامه\r\nهمچنين در روايتى آمده است كه وقتى خبر مرگ نجاشى حاكم حبشه ، كه از مهاجرين استقبال كرده بود ، به رسول خدا صلى الله عليه و آله رسيد ، آن حضرت در محل مُصلّا و از دور ، بر جنازهء نجاشى نماز ميّت خواندند . « 3 »\r\n\r\n\r\n","description":"","footnote":"\r\n( 1 ) . كتاب بخارى ، كتاب العيدين ، ج 13 ، ص 956 ؛ المساجد الأثريه ، ص 225\r\n( 2 ) . المساجد الأثريه ، ص 232\r\n( 3 ) . كتاب مسلم ، كتاب الجنائز ، ح 1245\r\n","page_name":" 289 ","page_number":289},
  {"content":"\r\n\r\nروايت ديگرى از ابوهريره ، حكايت از آن دارد كه هر گاه رسول خدا صلى الله عليه و آله از سفر باز مىگشت و به مصلّا مىرسيد ، در آنجا به سمت قبله مىايستاد و دعا مىكرد . « 1 »\r\nبناى نخست آن ، در زمان عمربن عبدالعزيز و در همان نقطه‌اى بوده است كه رسول خدا صلى الله عليه و آله نماز عيد را برگزار كرد . « 2 » سپس در گذر زمان ، اين مسجد بارها بازسازى شد و از آن رو كه مورد استفادهء عامّهء مسلمانان بود ، عنايت بيشترى نسبت به آن صورت گرفت . بناى فعلى آن عثمانى و از روزگار عبدالمجيد اول عثمانى ( حكومت از 1255 تا 1277 ) مىباشد كه پس از آن در زمان سلطان عبدالحميد عثمانى ( 1293 - 1327 ) بازسازى شد . در دورهء سعودى نيز باز بر همان مبنا ، ترميم شد كه كتيبهء موجود تاريخ آن را سال 1411 يعنى به عهد سلطنت فهد نشان مىدهد .\r\nطول مسجد 26 متر ، عرض آن حدود 13 متر و مساحت كلّ آن 338 متر بوده است . در سالهاى اخير مسجد ياد شده با حفظ معمارى ، به صورتى نو تزيين شده است .\r\n\r\nمسجد امام على بن ابىطالب عليه السلام\r\nدر محلِّ مناخه ؛ يعنى مصلّاى بزرگ عيد ، كه شرح آن گذشت و در فاصلهء سيصد مترى مسجدالنبى و 122 مترى مسجد غمامه ، مسجدى است با نام « مسجد علىبن ابىطالب عليه السلام » . به طورى كه در برخى از منابع آمده ، اينجا محل اقامهء نماز عيد توسط امام على عليه السلام است ؛ آن‌هم زمانى كه عثمان در محاصرهء مخالفانش بود و آن حضرت نماز را اقامه كرد .\r\nسمهودى مىنويسد : بعيد مىنمايد كه علىبن ابىطالب عليه السلام با توجه به اقامهء نماز توسط پيامبر در محلى مشخص ، خود محلى ديگر را براى اين كار تعيين كرده باشد . « 3 »\r\n\r\n\r\n","description":"","footnote":"\r\n( 1 ) . تاريخ المدينة المنوره ، ج 1 ، ص 138\r\n( 2 ) . وفاء الوفا ، ج 3 ، ص 785\r\n( 3 ) . خلاصة الوفاء ، ص 362\r\n","page_name":" 290 ","page_number":290},
  {"content":"\r\n\r\nترديدى نيست كه در زمان محاصرهء عثمان ، امام على عليه السلام نماز عيد را اقامه كرد . « 1 » اما به احتمال ، امام در همان نقطه‌اى كه پيامبر نماز خوانده ، نماز را اقامه كرده است ؛ چرا كه امام در اين جهات ، به شدّت از رسول خدا صلى الله عليه و آله پيروى مىكرد . به هر روى ، از آنجا كه محراب مشخصى براى پيامبر صلى الله عليه و آله در اين محدوده وجود ندارد ، به احتمال حضرت در چند نقطهء مناخه نماز را اقامه كرده است . « 2 »\r\n Trk 088 \r\nمسجد امام على عليه السلام در مناخه ( بناى قديم )\r\nبناى نخست اين مسجد را ، طبق معمول ، از زمان امارت عمربن عبدالعزيز مىدانند . طبيعى است در قرون بعد از آن ، اين بنا مكرّر تعمير شده است ؛ از جمله زين‌الدين ضيغم در سال 881 آن را بازسازى كرده است . در اين اواخر ، بناى كهن اين مسجد تخريب و در سال 1411 از نو تجديد بنا گرديد و مساحت فعلى آن\r\n\r\n\r\n","description":"","footnote":"\r\n( 1 ) . المعارف ، ابن قتيبه ، ص 196\r\n( 2 ) . وفاء الوفا ، ج 3 ، ص 784\r\n","page_name":" 291 ","page_number":291},
  {"content":"\r\n\r\n882 متر مربع است .\r\n Trk 089 \r\nمسجدامام على عليه السلام در مناخه ( بناى جديد )\r\n\r\nمسجد ابوبكر\r\nمسجد كهن ديگرى كه در منطقهء مناخه و در فاصلهء 335 مترى جنوب غربى مسجدالنبى صلى الله عليه و آله وجود دارد ، « مسجد ابوبكر » است . مَطَرى ( م 741 ) مىنويسد : محل اين مسجد نيز بايد از جاهايى باشد كه پيامبر در آن اقامهء نماز كرده و سپس ابوبكر در آنجا نماز خوانده است . « 1 »\r\nبناى فعلى مسجد از زمان سلطان محمود عثمانى است كه در سال 1254 ساخته شد و در سال 1411 به روزگار فهد بازتزيين گرديد . مساحت اين مسجد 293 متر مربع است .\r\n\r\n\r\n","description":"","footnote":"\r\n( 1 ) . التعريف ، ص 49\r\n","page_name":" 292 ","page_number":292},
  {"content":"\r\n\r\n Trk 090 \r\nمسجد ابوبكر در مناخه\r\n\r\nمسجد عمر\r\nيكى ديگر از مساجد موجود در مناخه ، « مسجد عمر » است . بر اساس آنچه كه سمهودى ( م 911 ) نوشته ، يادى از نامگذارى آن به مسجد عمر نكرده است . اين مسجد ، پس از سال 850 توسط شيخ شمس‌الدين محمد سلاوى ساخته شد و به مرور به نام مسجد عمر شهرت يافت . ممكن است سلاوى ، اثرى كهن از وجود مسجدى در اين ناحيه مىشناخته و بر همان اساس اين مسجد را بنا كرده است ؛ اما تاكنون شاهدى در\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nاين‌باره به دست نيامده است .\r\nبناى فعلى اين مسجد نيز به روزگار سلطان عبدالمجيد اول و به سال 1266 بوده و مساحت آن 335 متر مربع مىباشد . اين مسجد ، همانند مساجد نزديك آن ، به سال 1411 ترميم شد .\r\n\r\nمسجد عثمان\r\nدر فاصله‌اى دور تر از مناخه و البته در امتداد مساجد ياد شده ، به سمت مسجد كنونى بلال ، مسجدى است به نام « مسجد عثمان » كه بر اساس گفتهء مورّخانِ جديدِ تاريخ مدينه ، بناى آن به چند دههء گذشته باز مىگردد . بر اساس نوشتهء محمد الياس عبدالغنى ، اين مسجد در دههء نخست قرن پانزدهم توسط شيخ صدقه حسن خاشقجى ساخته شد و به ادارهء اوقاف واگذار گرديد . بنابر اين ، وجود آن در محدودهء مُصلّى ، نبايد اين تصور را به وجود آورد كه مسجد مزبور ، از مساجد تاريخى است . « 1 »\r\nنكتهء شايستهء يادآورى آن است كه مسجد بلال كنونى نيز ، كه در ابتداى شارع قربان ( شارع امير عبدالمحسن فعلى ) قرار دارد ، توسط شيخ محمد حسين ابوالعلاء در دههء نخست قرن پانزدهم هجرى بنا شد و آن نيز از مساجد كهن نيست . با اين حال ، گفتنى است كه بدون ترديد ، مسجدى با نام مسجد بلال در منطقهء مُصلى در نزديكى مسجد عمر فعلى بوده است كه براى توسعهء راه ، تخريب شده و موقعيت تقريبى آن ، در سمت شمال ساختمانِ تلفن و تلگراف ، در نزديكى عنبريه است . « 2 »\r\n\r\nمساجد فتح يا مساجد خندق\r\nدر شمال غربى مدينه ، در دامنهء غربى كوه سلع ، تعدادى مسجد وجود دارد كه آنها را « مساجد فتح » مىنامند . اين كوه مُشْرف بر خندقى بوده است كه مسلمانان در جنگ\r\n\r\n\r\n","description":"","footnote":"\r\n( 1 ) . المساجد الأثريه ، ص 261\r\n( 2 ) . المساجد الأثريه ، ص 264\r\n","page_name":" 294 ","page_number":294},
  {"content":"\r\n\r\nاحزاب در شمال مدينه حفر كردند . خندق از نقطه‌اى در كنار سلع آغاز مىشده و به صورت يك نيم دايرهء كوچك ، حرّهء غربى را به حرّهء شرقى پيوند مىداده است ، به طورى كه يك مانع طبيعى مصنوعى به همراه موانع طبيعى واقعى كه حرّه‌ها بوده ، مانع از نفوذ دشمن به درون شهر مىشده است .\r\n Trk 091 \r\nمساجد احزاب\r\nابن شَبّه در كتاب خود - كهن‌ترين كتاب موجود در تاريخ مدينه - تنها به وجود مساجدى در آن نقطه ، بدون تبيين و تعيين دقيق محلّ آنها ، اشاره كرده است . در منابع كهن بعدى ، تنها نام چهار مسجد با نام‌هاى مسجد فتح ، مسجد سلمان ، مسجد على بن ابىطالب و مسجد ابوبكر آمده است . « 1 » سمهودى ( م 911 ) ، مورّخ نامى مدينه هم تنها از چهار مسجد در اين منطقه نام برده است . « 2 » حتى تا قرن دوازدهم هجرى هم تنها همين\r\n\r\n\r\n","description":"","footnote":"\r\n( 1 ) . اخبار مدينة الرسول از ابن نجّار ( م 643 ) ص 114\r\n( 2 ) - وفاء الوفا ، ج 3 ، صص 837 - 830\r\n","page_name":" 295 ","page_number":295},
  {"content":"\r\n\r\nچهار مسجد بوده است . « 1 » بدين ترتيب ، به نظر مىرسد افزايش دو مسجد ديگر به نامهاى مسجد عمر و مسجد فاطمهء زهرا عليها السلام كه سنيان آن را مسجد سعدبن معاذ مىنامند ، « 2 »  Trk 092 \r\n\r\n\r\n","description":"","footnote":"\r\n( 1 ) . ترغيب اهل المودة و الوفاء ، ص 135\r\n( 2 ) - المساجد الأثريه ، ص 132\r\n","page_name":" 296 ","page_number":296},
  {"content":"\r\n\r\nمربوط به هفتاد - هشتاد سال گذشته باشد .\r\nهمچنين بنابر آنچه كه محقّقان مختلف نوشته‌اند ، يكى از دگرگونىهايى كه در سال‌هاى اخير رخ داد ، اين است كه نام مسجد ابوبكر به مسجد علىبن ابىطالب عليه السلام و نام مسجد علىبن ابىطالب عليه السلام به مسجد ابوبكر تغيير يافت ! « 1 » شگفت آن كه مسجد ابوبكر كه در اصل مسجد علىبن ابىطالب بوده ، در حال حاضر در خيابان افتاده و مسجدى كه برجاى مانده و در اصل منسوب به ابوبكر بوده ، به نام مسجد امام على عليه السلام در بالاى تپه باقى مانده است .\r\nمساجد موجود در دامنهء سلع كه همه در كنار يكديگر هستند ، شش باب است . به نظر برخى از محققان ، هفتمين مسجدِ اين مجموعه ، مسجد قبلتين است كه شرح آن خواهد آمد . اما به اعتقاد برخى ديگر ، هفتمين مسجد اين مجموعه ، مسجد بنى حرام است كه در گوشه‌اى ديگر از دامنهء كوه سلع مىباشد .\r\nاما مساجد موجود :\r\n1 - مسجد فتح\r\nمهمترين مسجد از مساجد سبع ، مسجدىاست به نام « مسجد فتح » يا « مسجد الأعلى » و نيز به « مسجد احزاب » مشهور است . اين‌مسجد بر دامنهء كوه واقع شده و زائران با طىّ پله‌هايى چند ، براى اقامهء نماز به درون آن مىروند . همان‌گونه كه گذشت ، مسجد فتح بر روى كوهى قرار گرفته ، كه‌پشت آن كوه مسير حفر خندق در جنگ احزاب بوده است . اين كوه ، به دليل موقعيت خوبى كه براى نظارت بر خندق و دشمن پشت خندق داشته ، به عنوان محل استقرار رسول‌خدا صلى الله عليه و آله در جريان جنگ احزاب مورد استفاده قرار گرفته است . حضرت طى روزهاى متوالىنمازهاى خودرا درآنجا اقامه‌كرد و به همين\r\n\r\n\r\n","description":"","footnote":"\r\n( 1 ) - المدينة المنوره تطورّها العمرانى ، صالح لمعى مصطفى ، صص 192 و 193 ؛ المساجد الأثريه ، ص 135\r\n","page_name":" 297 ","page_number":297},
  {"content":"\r\n\r\nدليل ، بعدها اين محل تبديل به مسجد شد .\r\nدر منابع آمده است كه : « انَّ رَسُول اللَّه صَلّى في مَسْجِدِ الْفَتْح فِي الْجَبَل وَ في الْمَساجِدِ الَّتِي حَوْلَه » . « 1 » مقصود از مساجد اطراف مىتواند يكى از همين مساجد باقى مانده باشد .\r\n Trk 093 \r\nمسجد فتح\r\nنكتهء مهم آن است كه حضرت در اين مكان دعا براى پيروزى سپاه كردند و اين دعامستجاب شد . روايت‌شده است‌كه حضرت در روز دوشنبه دعا كرد و شب چهارشنبه بود كه دعايش مستجاب شد و احزاب شكست خوردند و مدينه را ترك كردند . « 2 »\r\nاين مسجد ، از مساجد مورد اعتناى مسلمانان قرون اوليه اسلامى به شمار مىرود و در روايات اهل بيت عليهم السلام و منابع شيعه ، نماز خواندن در آن ، مورد تأكيد قرار گرفته\r\n\r\n\r\n","description":"","footnote":"\r\n( 1 ) - اخبار مدينة الرسول صلى الله عليه و آله ، ص 114\r\n( 2 ) - تاريخ المدينة المنوره ، ج 1 ، ص 60\r\n","page_name":" 298 ","page_number":298},
  {"content":"\r\n\r\nاست . « 1 »\r\nاز امام صادق عليه السلام نقل شده است كه فرمود : « أَنَّ النَّبىّ دَخَلَ مَسْجِدَ الْفَتْح فَخَطا خُطْوَةً ثُمَّ الْخُطْوَةَ الثّانِية - ثمّ قال - : وَ رَفَعَ يَدَيهِ الَى اللَّهِ حَتّى دَعا ، وَ دَعا كَثِيراً ثُمَّ انْصَرَفَ » . « 2 » همچنين روايت شده در شبهاى پايانى غزوهء خندق ، حضرت رسول صلى الله عليه و آله وقتى حذيفه را براى خبر گرفتن به سوى دشمن فرستادند ، در محل اين مسجد نشسته بودند . « 3 »\r\nمسجد فتح كه نام ديگر آن « مسجدالأعلى » بوده ، از همان آغاز مورد عنايت مسلمانان قرار داشت . بنا به نقل ابن‌شبّه ، در زمان وى - قرن سوّم هجرى - دقيقاً همان نقطه‌اى كه رسول خدا صلى الله عليه و آله در آنجا دعا كردند ، به صورت استوانه‌اى در صحن مسجد مشخص بوده است .\r\nبناى فعلى مسجد فتح كه از زمان عبدالمجيد اول و مربوط به سال 1270 هجرى است ، حدود 24 متر مربع و ارتفاع آن حدود 5 / 4 متر است . اين مسجد به سال 1411 توسط دولت سعودى تعمير شد .\r\nدر روايت ديگرى آمده است كه سورهء فتح در اين مسجد بر رسول خدا صلى الله عليه و آله نازل شد . از آنجا كه مسجد فتح را با نام مسجد احزاب و مسجد خندق نيز مىشناسند ، طبعاً بايد با جنگ احزاب ارتباط داشته باشد ، نه با سورهء فتح كه در حديبيه نازل شده است . نام ديگر آن مسجدالأعلى است كه بايد به خاطر قرار گرفتن آن بر دامنهء كوه باشد . اين مسجد در قسمت جنوبى ( قبله ) داراى شبستان و در قسمت شمالى داراى صحن است .\r\n2 - مسجد سلمان فارسى\r\n\r\n\r\n","description":"","footnote":"\r\n( 1 ) - بحار الأنوار ، ج 20 ، ص 230\r\n( 2 ) - تاريخ المدينة المنوره ابن شبّه ، ج 1 ، ص 142 ؛ وفاء الوفا ، ج 3 ، ص 831\r\n( 3 ) . وفاء الوفا ، ج 3 ، ص 835\r\n","page_name":" 299 ","page_number":299},
  {"content":"\r\n\r\nيكى ديگر از مساجد سبع يا به طور دقيق‌تر مساجد خندق ، مسجد سلمان فارسى است كه پس از پايين آمدن از مسجد فتح ، نخستين مسجد سمت راست است . بنا به برخى از روايات تاريخى ، سلمان با پيشنهاد كندن خندق ، نقش مهمى در جنگ احزاب داشته است . اين مسجد درگذر زمان ، آباد شده و مورد عنايت زائران حرم نبوى بوده است . مورّخان و سفرنامه‌نويسان نيز به وجود آن اشاره كرده‌اند . اين مسجد داراى شبستان و صحن است و 50 / 8 متر طول و 7 متر عرض دارد . در منابع شيعى آمده است كه در مسجد سلمان فارسى نماز خوانده شود . « 1 »\r\n Trk 094 \r\nمسجد سلمان در منطقهء احزاب\r\n3 - مسجد امام على بن ابىطالب عليه السلام\r\n\r\n\r\n","description":"","footnote":"\r\n( 1 ) - بحار الأنوار ، ج 97 ، ص 225\r\n","page_name":" 300 ","page_number":300},
  {"content":"\r\n\r\nپايين‌تر از مسجد سلمان و در سمت جنوبِ غربى مسجد سلمان ، مسجد امام علىبن ابىطالب عليه السلام بوده است كه امروزه به اشتباه مسجد ابوبكر خوانده مىشود . طبيعى است اين خطا بايد اصلاح شود . گذشت كه اين مسجد يكى از چهار مسجد اصلى منطقهء فتح است كه در كهن‌ترين مصادر از آنها ياد شده است . مع الأسف اين مسجد در\r\n Trk 095 \r\n\r\n","description":"","footnote":"","page_name":" 301 ","page_number":301},
  {"content":"\r\n\r\nسال 1414 هجرى قمرى ، با توسعهء خيابان ، از ميان رفت ! « 1 » در حال حاضر مسجد ديگرى كه پيش از اين به نام ابوبكر بوده يا اساساً نامى نداشته ، به نام امام علىبن ابىطالب عليه السلام شهرت دارد .\r\nامير مؤمنان عليه السلام نقش بسيار اساسى و مهم در جريان غزوهء احزاب داشته و طبعاً به نام او و سلمان ، مسجدى از قديم در اين ديار باقى مانده است . « 2 »\r\nبه نوشتهء سمهودى ، پس از آن كه اين مسجد ويران شد ، امير زين‌الدين ضيغم منصورى ، امير مدينهء منوّره ، به سال 876 آن را تجديد بنا كرد .\r\nسمهودى تا اينجا فقط سه مسجد را معرفى كرده و اثرى از مسجد چهارم كه به نام مسجد ابوبكر بوده ، نيافته است . البته وى به سخن مورخ پيش از خود ؛ مطرى ( م 741 ) توجه داشته است كه او چهار مسجد را در اينجا معرفى كرده و مىگويد : به احتمال ، مسجد چهارم به نام ابوبكر بوده كه اثرى از آن برجاى نمانده است . « 3 » بنابراين ، سمهودى با همهء تحقيقات خود ، اثرى از مسجد ابوبكر در اين ناحيه نيافته و مىتوان حدس زد كه مساجد سه گانهء بعدى ، مربوط به پس از اين زمان است .\r\nبانى تجديد بناى اين سه مسجد ؛ يعنى فتح ، سلمان و على عليه السلام در سال 575 و 577 ، يكى از امراى دولت فاطمى با نام اميرسيف‌الدين حسين‌بن هيجا بوده است .\r\n4 - مسجد ابوبكر\r\nدرست در برابر مسجدفتح ، در آن سوى منطقهء مساجد ياد شده ، در جنوبىترين قسمت آن ، بر بلندى كوه ، مسجد ديگرى است كه در حال حاضر به نام « مسجد امام على بن ابىطالب عليه السلام » شناخته مىشود . بناى اين مسجد نيز مانند ديگر مساجد اين منطقه ، از زمان عثمانىهاست‌كه در دورهءسعودى ترميم شده‌است . احتمال‌مىرود اين‌همان‌مسجد چهارم\r\n\r\n\r\n","description":"","footnote":"\r\n( 1 ) المساجد الأثريه ، ص 146\r\n( 2 ) در بحار الأنوار ( ج 20 ، ص 230 از مسجد اميرالمؤمنين عليه السلام ياد شده است .\r\n( 3 ) وفاء الوفا ، ج 3 ، ص 836\r\n","page_name":" 302 ","page_number":302},
  {"content":"\r\n\r\nباشدكه مطرىاز آن ياد كرد ؛ همچنان كه اين احتمال وجود دارد مسجد ياد شده نيز مانند دو مسجد ديگر ، كه از آنهاسخن خواهيم گفت ، متأخر باشد . آنچه مسلم است اين كه سمهودى از آن ياد نكرده و تنها مىنويسد : برخى مردم مسجد سلمان را مسجد ابوبكر مىنامند !\r\n5 - مسجد فاطمةالزهراء عليها السلام\r\nپنجمين مسجد از مساجد هفتگانه ، مسجد فاطمهء زهرا عليها السلام يا به نوشتهء برخى از محقّقان سنّى ، مسجد سعد بن معاذ است . هيچ يك از اين دو نام ، در منابع كهن نيامده است . اين مسجد كه در سال‌هاى اخير به نام « مسجد فاطمة الزهراء » شهرت يافته ، حدود پانزده متر مربع مساحت دارد . به دليل - يا به بهانهء - ازدحام زياد جمعيتِ زن و مرد نمازگزار در آن ، در سال 1419 درِ مسجد با بلوك‌هاى سيمانى مسدود شده و در حال حاضر ، مردم در بيرون آن نماز مىخوانند . اين مسجد در جنوب غربى محوطهء مساجد فتح قرار دارد .\r\n Trk 096 \r\nمسجد فاطمه زهرا عليها السلام در منطقهء احزاب ( سالهاست در آن مسدود است )\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n6 - مسجد عمر\r\nمسجد ديگر از مساجد هفتگانه ، كه پايين‌تر از مسجد سلمان واقع است ، مسجد عمر مىباشد . به نوشتهء برخى از محقّقان ، تا قرن نهم هجرى و حتى پس از آن ، تا يك صد و اندى سال پيش ، نشانى از اين مسجد در منابع ديده نشده است . همو احتمال قريب به يقين داده كه مسجد اندكى قبل از سال 1303 قمرى ساخته شده باشد . « 1 » مساحت مسجد عمر 123 متر مربع است .\r\n7 - مسجد قبلتَيْن\r\nمسجد قبلتين - متعلق به طايفهء بنوسلمه - از مساجد بسيار قديمى در غرب مدينه و در نزديكى چاه معروف اين شهر ، « بئر رومه » است كه به دليل ارتباط آن با تغيير قبله ، بايد زمان بناى آن ، در دو سال نخست هجرى باشد . اين مسجد بدانجهت كه در ميان طايفهء بنوسلمه بوده ، به نام « مسجد بنىسلمه » نيز مشهور است .\r\nمسألهء تغيير قبله در 15 شعبان سال دوم هجرت ( يا بنا به قول ديگر 15 رجب آن سال ) روى داد . تا پيش از آن ، مسلمانان به سوى بيت‌المقدس نماز مىخواندند . آنچه سبب تغيير قبله شد ، طعنهء يهوديان بر مسلمانان اين بود كه شما قبله نداريد و به قبلهء ما نماز مىگزاريد ! اين طعنه ، سبب آزردگى رسول خدا صلى الله عليه و آله و مسلمانان گرديد .\r\nنكتهء ديگر آن بود كه تاريخ بناى كعبه ، بسيار پيش از بيت‌المقدس بوده و آيهء  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً . . .  « 2 » كه حكايت اين قدمت را داشت ، نشان مىداد كه كعبه بيش از بيت‌المقدس سزاوار قبله بودن است .\r\nبه هر روى ، پس از درخواست و دعاى رسول خدا صلى الله عليه و آله ، تغيير قبله اعلام گرديد تا مسلمانان از لحاظ روحى آسوده خاطر شوند . خداوند مسألهء تغيير قبله را ضمن آيات\r\n\r\n\r\n","description":"","footnote":"\r\n( 1 ) المدينة المنورّه تطوّرها العمرانى ، ص 197\r\n( 2 ) آل عمران : 96\r\n","page_name":" 304 ","page_number":304},
  {"content":"\r\n\r\n142 - 150 سورهء بقره ، بيان فرموده است . در يكى از اين آيات خطاب به رسول خدا آمده است :\r\n قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ وَ إِنَّ الَّذِينَ أُوتُوا الْكِتابَ لَيَعْلَمُونَ أَنَّهُ الْحَقُّ مِنْ رَبِّهِمْ وَ مَا اللَّهُ بِغافِلٍ عَمَّا يَعْمَلُونَ \r\n« نگريستنت را به اطراف آسمان مىبينيم . تو را به سوى قبله‌اى كه مىپسندى مىگردانيم . پس روى به جانب مسجدالحرام كن . و هر جا كه باشيد روى بدان جانب كنيد . اهل كتاب مىدانند كه اين دگرگونى به حق و از جانب پروردگارشان بوده است . و خدا از آنچه مىكنند ، غافل نيست . » « 1 »\r\nيك نقل تاريخى حكايت از آن دارد كه حكم تغيير قبله در وسط نماز ابلاغ شد و نمازگزاران دو ركعت از نماز ظهر را به سوى بيت‌المقدس و دو ركعت بعدى را به سوى كعبه خواندند . تصور گردش در ميانهء نماز قدرى دشوار به نظر مىرسد ؛ گرچه ممكن است تصور كرد كه هم گردش نود درجه‌اى بوده و هم انتقال از موضعى به موضع ديگر .\r\nدر روايتى كه ابن‌نجّار نقل كرده ، آمده است كه رسول خدا صلى الله عليه و آله به زيارت زنى از بنىسلمه با نام ام‌ّبِشْر - دختر براء بن معرور - رفت . ( اين زمان به تازگى فرزند او بشر درگذشته بود ) . ام‌ّبشر طعامى براى آن حضرت فراهم كرد . وقتى ظهر شد ، حضرت با اصحاب خود در محل اين مسجد نماز خواند . پس از سپرى شدن دو ركعت نماز ، به رسول خدا صلى الله عليه و آله امر شد تا به سمت كعبه بايستد . رسول خدا صلى الله عليه و آله به سمت كعبه برگشت و به همين دليل آن مسجد را مسجد قبلتين گفتند . « 2 » در نقلى آمده كه مردها به جاى زنان و زنان به جاى مردان نقل مكان كردند . « 3 »\r\n\r\n\r\n","description":"","footnote":"\r\n( 1 ) بقره : 144\r\n( 2 ) اخبار مدينة الرسول ، ص 115\r\n( 3 ) مجمع الزوائد ، ج 2 ، ص 14\r\n","page_name":" 305 ","page_number":305},
  {"content":"\r\n\r\nخبر ديگرى حكايت از آن دارد كه حكم تغيير قبله ميان نماز ظهر و عصر بود ؛ به طورى كه نمازگزاران نماز ظهر را به سوى بيت المقدس و نماز عصر را به سمت كعبه خواندند .\r\n Trk 097 \r\nمسجد قبلتين\r\nدر اين باره نيز كه در وقت تغيير قبله ، رسول خدا صلى الله عليه و آله در مسجد قبلتين نماز مىخوانده يا مسجدالنبى ، دو روايت مختلف وارد شده است . يك روايت - كه متن آن گذشت - اين است كه رسول خدا صلى الله عليه و آله در مسجد قبلتين نماز مىخواند و از اين جهت آن را قبلتين ناميده‌اند . در روايت ديگرى آمده است كه رسول خدا صلى الله عليه و آله در مسجد خود - مسجد النبى - نماز مىخواند و عده‌اى نيز در مسجد قبلتين به نماز مشغول بودند .\r\nپس از تغيير قبله ، در ميان نماز ، خبر تغيير قبله به آنان رسيد و آنها به سوى كعبه برگشتند ؛ به‌طور معمول ، مورّخان اين نظريه را كه تغيير قبله زمانى بود كه حضرت در مسجد قبلتين نماز مىگزارد را پذيرفته‌اند .\r\nاين مسجد به احتمال ، در روزگار امارت عمربن عبدالعزيز در شهر مدينه بازسازى\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nشده است ؛ زيرا او به دستور وليدبن عبدالملك ، تصميم گرفت تمامى مساجدى را كه رسول خدا صلى الله عليه و آله در آنها نماز خوانده بود ، بازسازى كند .\r\nمسجد قبلتين در دورهء سلطان سليمان قانونى در سال 950 قمرى از نو تجديد بنا شد . بر اساس برخى گزارش‌ها ، اين مسجد در اوايل قرن چهاردهم قمرى ، رو به ويرانى بوده است . مسجد ياد شده از جمله مساجد بازسازى شده در دورهء سلطنت فهد است كه به صورت بسيار زيبايى بازسازى شد . افزون بر محرابى كه به سوى كعبه است ، محلّى هم براىنشان دادن محراب پيشين در برابر آن ، روى ديوار مشخص شده است . كتيبهء موجود نشان از آن دارد كه تجديد بناى آن در تاريخ 30 / 3 / 1408 قمرى ، در مساحتِ 3920 متر مربع به انجام رسيده است . گفتنى است كه نوشته‌هاى روى ديوار قبلهء پيشين ، در حوالى سال 1420 ق . محو شد و در حال حاضر چيزى روى آن ديوار نوشته نشده است .\r\nمسجد قبلتين در شمال غربى مدينه در فاصلهء 5 / 3 كيلومترى مسجدالنبى صلى الله عليه و آله است و در طول روز ، مانند مسجد قبا ، در همهء ساعات روز باز است ؛ زيرا زائران مدينه ، از سنى و شيعه ، ضمن سفر به اين شهر ، از اين مسجد نيز ديدن مىكنند و در آن نماز مىگزارند .\r\n\r\nمسجد ذُباب يا مسجد الرايه\r\nذُباب نام كوه كوچكى است كه ميان كوه احد و كوه سَلْع واقع شده و اين منطقه از مراكز استقرار نيروهاى مسلمان در جريان جنگ احزاب بوده است ؛ چنان كه در بالاى كوه ذباب ، چادرى براى رسول خدا صلى الله عليه و آله نصب شده بود كه از آنجا عمليات مقدماتى مسلمانان را در كندن خندق و تعيين محل آن نظارت مىكرد .\r\nدر محل اين چادر كه نمازگاه رسول خدا صلى الله عليه و آله در آن ايام نيز بود ، توسط عمربن عبدالعزيز مسجدى بنا شد كه به مرور به نام همان كوه شهرت يافت . سيرهء حسنهء مسلمانانِ سلف بر آن بود كه هر جا رسول خدا صلى الله عليه و آله نماز مىخواند ، همانجا مسجدى بنا مىكردند ؛ مسأله‌اى كه اعتقاد عميق صحابه ، تابعين و نسل‌هاى مسلمان را به مسألهء تبرّك نشان مىدهد . به هر روى ، ترديدى وجود ندارد كه پيغمبر صلى الله عليه و آله در اين مسجد نماز خوانده است .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nنام ديگر آن ، « مسجد قرين » و « مسجد الرايه » است . گويا سببِ نام دوم آن است كه پرچم اسلام بر بالاى كوه بر افراشته مىشد يا آنكه پرچم شورشيان واقعهء حرّه در آنجا نصب شده است .\r\n Trk 098 \r\nمسجد ذباب\r\nمسجد ذباب بسيار كوچك و طول و عرض آن از چهار متر تجاوز نمىكند .\r\nشنقيطى اين مسجد را در سال 1406 ق . زيارت كرده و نوشته است : مسجد ياد شده ، روى كوه كوچكى است كه در حال حاضر به « جبل‌الرايه » شهرت دارد ؛ بناى آن مخروبه بوده و به زحمت آثار محراب در آن ديده مىشود . « 1 »\r\nگزارش تفصيلى ديگر از استاد كعكى است كه موقعيت كوهِ رايه و مسجد آن را - كه بر فراز كوه بوده - ارائه كرده و تصاوير زيبايى از آن به دست داده است . « 2 »\r\n\r\n\r\n","description":"","footnote":"\r\n( 1 ) - الدر الثمين ، ص 171\r\n( 2 ) . معالم المدينة المنوره ، ج 1 ، ص 274\r\n","page_name":" 308 ","page_number":308},
  {"content":"\r\n\r\n\r\nمسجد ثَنيَّةالوداع\r\nثنيّةالوداع به مدخل و تنگهء ورودى شهر گفته مىشود ؛ جايى كه مسافران بدرقه و استقبال مىشوند . مدينه داراى دو ثنيّه يا تنگه ورودى به شهر بوده است : يكى به سمت مكّه و ديگرى به سوى شام . آنچه اكنون باقى مانده و جاى آن مشخص است ، مدخل شام است كه در ميان جادهء احد و طريق ابوبكر قرار دارد . در اين مسير ، در قسمت غرب آن ، كوه‌هاى سَلْع و ذُباب و در سمت راست آن مسجد ثنيةالوداع قرار دارد . بنا به نوشتهء برخى از مورّخان ، جوانان شهر در مراسم استقبال از سپاه اسلام در بازگشت از تبوك اين شعر را مىخواندند :\r\n طَلَعَ الْبَدْرُ عَلَيْنا * مِنْ ثَنِيّاتِ الْوِداع\r\nوَجَبَ الشُّكْرُ عَلَينا * ما دَعى للَّهِ داع\r\nأَيُّهَا الْمَبْعُوثُ فِينا * جِئْتَ بِالْأَمْرِ اْلمُطاع\r\nجِئْتَ شَرَّفْتَ الْمَدِينَة * مَرْحَباً يا خَيْرَ داع \r\n« ماهِ تمام ، از سر كوهك ثنية الوداع بر ما طلوع كرد .\r\nتا آنگاه كه دعوتگرى به خدا مىخواند ، شكر بر ما واجب شده است .\r\nاى كسى كه در ميان ما برانگيخته شدى ، با فرمان مطاع آمده‌اى .\r\nآمدى و مدينه را قرين شرف نمودى ، خوش آمدى ، اى بهترين دعوت كننده . »\r\nدر روايتى ديگر آمده است‌كه اين شعر در ابتداى ورود رسول خدا صلى الله عليه و آله به محلهء بنىالنجّار ، در آغاز هجرت ، سروده شد .\r\nاز آن‌جا كه ثنيّة الوداع محل استقبال و بدرقه بوده ، اخبار چندى از آن در منابع تاريخى مانده است ؛ از جمله آن‌كه رسول خدا صلى الله عليه و آله در كنار همين كوه ، سپاه خود را براى حركت به سوى تبوك تجهيز كرد . يكى از يادگارهاى نزديك آن ، مقبرهء نفس زكيه محمدبن عبداللَّه است كه در سال 145 در مدينه بر ضدّ عباسيان قيام كرد و كشته شد . در\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nحال حاضر ، آثار قبر وى از ميان رفته است . محل ثنيّة الوداع را ميان كوه ذباب و مدفن نفس زكيه دانسته‌اند . « 1 »\r\nاستاد كعكى نوشته است كه كوه ثنيّه‌الوداع ، در سال 1406 ق . به طور كامل از ميان رفت و محل آن زاويهء شارع عثمان - طريق عيون قبلى - و شارع ابوبكر ( شارع سلطانه ) است . جنوب آن مشرف بر شارع مناخه و در شمال ، بناهاى مسكونى است . « 2 »\r\n Trk 099 \r\nمسجد ثنيّه الوداع\r\n\r\nمسجد بنىحرام الكبير\r\nبنى حرام يكى از طوايف انصار است كه در مدينه سكونت داشتند و مسجد آنان كه در ميان منازل مسكونيشان بوده ، تا به امروز برجاى مانده است . در اين باره كه آيا اين مسجد محلى است كه رسول خدا صلى الله عليه و آله در آن نماز خوانده است يا نه ، اختلاف وجود دارد .\r\nدليلش اين است كه در بارهء زمان انتقال آنان به اين محل ، كه شِعبى در كنار كوه سلع\r\n\r\n\r\n","description":"","footnote":"\r\n( 1 ) تاريخ المعالم المدينة المنوره ، احمد الخيّارى ، ص 217\r\n( 2 ) معالم المدينة المنوره ، ج 1 ، ص 284\r\n","page_name":" 310 ","page_number":310},
  {"content":"\r\n\r\nاست ، اختلاف شده كه در زمان حيات رسول خدا صلى الله عليه و آله به آن محل آمده‌اند يا بعد از آن .\r\nدر يك نقل تاريخى آمده است كه شمارى از طايفهء بنىحرام و بنى سلمه از محل سكونت خود نزد پيامبر صلى الله عليه و آله شكايت كردند . حضرت آنان را به سكونت در بخش غربى كوه سلع راهنمايى كرد و آنان نيز چنين كردند . « 1 » پس از انتقال اين بخش ، بنىحرام اين مسجد را ساختند ، مسجدى كه بعدها توسط عمربن عبدالعزيز بازسازى شد . به طور معمول ، اين بازسازىها نسبت به مساجدى انجام مىشد كه پيامبر صلى الله عليه و آله در آنها نماز خوانده بود . گفته مىشود كه معجزهء زياد شدن طعام در جريان جنگ خندق ، در محل اين مسجد اتفاق افتاده است . « 2 »\r\n Trk 100 \r\nمسجد بنىحرام كبير\r\nمسجد بنى حرام كه برخى آن را جزو مساجد هفتگانه شمرده‌اند ، در سمت غرب كوه سلع ، دست راست كسى است كه از مدينه به سمت مساجد فتح مىرود . اين مسجد\r\n\r\n\r\n","description":"","footnote":"\r\n( 1 ) تاريخ مدينهء ابن شبّه ، ج 1 ، ص 87\r\n( 2 ) الدر الثمين ، ص 233\r\n","page_name":" 311 ","page_number":311},
  {"content":"\r\n\r\nكه در حال حاضر توسعه يافته ، داخل شعب ، در كنار كوه سلع و در يك خيابان فرعى ، در پشت مدرسهء دخترانه ثانوية الثامنه قرار دارد . مسجد ياد شده ، چندى پيش از سال 1388 قمرى ، مخروبه شد و كسى آن را نمىشناخت . در اين سال ، يكى از محققان و نويسندگان شهر مدينه ، با تطبيق آثار مكتوب در بارهء آن ، آن را يافته و سبب بازسازى آن شده است . گفتنى است كه شعب بنىحرام در حال حاضر به « العمارى » شهرت دارد . « 1 »\r\nدر همين منطقه و در نزديكى مسجد ، بر بالاى كوه ، غارى است با نام « كهف بنى حرام » كه گفته مىشود حضرت در برخى شب‌هاى جنگ خندق ، به آن وارد مىشد . در روايتى آمده است كه زمانى حضرت به داخل كهف رفته و مشغول نماز بوده است . « 2 »\r\n Trk 100 \r\nمسجد كهف بنىالحرام\r\n\r\n\r\n","description":"","footnote":"\r\n( 1 ) - المساجد الأثريه ، ص 49\r\n( 2 ) - مجمع الزوائد ، ج 2 ، ص 288\r\n","page_name":" 312 ","page_number":312},
  {"content":"\r\n\r\n\r\nمسجد سُقْيا\r\nاين مسجد در حرّهء سقيا قرار داشته و بر اساس روايتى ، رسول خدا صلى الله عليه و آله در آنجا ، از آب چاه سقيا وضو گرفته و براى مردم مدينه دعا كرده است . در روايتى آمده است كه حضرت وارد حرّهء سقيا شدند و در محلى كه متعلق به سعد وقاص بود ، فرود آمدند . در آنجا آب خواستند ، سپس وضو گرفته ، رو به سوى قبله كردند و فرمودند : خدايا ! ابراهيم بنده و خليل تو ، براى اهل مكه دعا به بركت كرد . من هم بنده و رسول تو ، براى بركت اهل مدينه دعا مىكنم . « 1 »\r\n Trk 101 \r\nمسجد سقيا ( در حال بازسازى )\r\nنيز گفته شده كه رسول خدا صلى الله عليه و آله در مسير حركت به سوى بدر ، در اينجا توقف كرد و پس از ديدن سان از سپاهيانش ، افراد كم سن و سال را بازگرداند .\r\nمنطقهء سقيا كه در آن چاه‌هاى آب چندى بوده ، اكنون در حوالى ايستگاه قطار\r\n\r\n\r\n","description":"","footnote":"\r\n( 1 ) - الفتح الربانى ، ج 23 ، ص 255 ؛ به نقل از المساجد الأثريه ، ص 99\r\n","page_name":" 313 ","page_number":313},
  {"content":"\r\n\r\nقديم مدينه در عنبريه قرار دارد . در حال حاضر در داخل محوطه بزرگ ايستگاه عنبريه ودرگوشه‌اى از آن جنب خيابان ، مسجدى بسيار كهنه و كثيف ديده مىشود . اين مسجد در آثار تاريخى ، با نام « مسجد سُقْيا » شناخته شده است . در يكى از نوشته‌هاى تاريخى متأخر ، در بارهء محل آن آمده است : مسجد سقيا در داخل محوطهء ايستگاه قطار در عنبريه ، در قسمت جنوب شرقى آن قرار دارد . « 1 » با اين حال ، در اين باره كه آيا اين مسجد سقيا باقى مانده يا از ميان رفته است ، دو نظريه وجود دارد ؛ برخى بر اين باورند كه امروزه اثرى از مسجد سقيا باقى نيست و برخى ديگر آن را همين مسجدى مىدانند كه در حال حاضر در داخل محوطهء ايستگاه باقى مانده است .\r\n Trk 102 \r\nمسجد سقيا در محوطهء راه‌آهن قديم مدينه\r\nمحمد الياس عبدالغنى شواهد فراوانى آورده تا نشان دهد كه مسجد موجود در محوطهء ايستگاه ، همان مسجد سقياى زمان رسول خدا صلى الله عليه و آله است . « 2 » آثار اين مسجد ، مدتها\r\n\r\n\r\n","description":"","footnote":"\r\n( 1 ) . المعالم الأثيرة في السنّة و السيره ، ص 254\r\n( 2 ) - نك : المساجد الأثريه ، ص 103\r\n","page_name":" 314 ","page_number":314},
  {"content":"\r\n\r\nپيش از سمهودى ( م 911 ) از ميان رفته و با تلاش وى ، آثار قديمى آن پيدا شده و سپس بازسازى گرديده است .\r\nنويسنده در سال 1375 ش . موفق به زيارت اين مسجد شد . در آن زمان مسجد عبارت از سه اتاق در عرض هم بود كه محرابى در اتاق وسط به چشم مىخورد . طول مسجد با ديوار 12 متر و عرض ديوار 4 متر . متأسفانه به دليل بىتوجهى ، محيط آن بسيار كثيف و دور از شأن يك مسجد بود .\r\n Trk 103 \r\nمحوطهء عنبريه ( مسجد عنبريه در تصوير پيدا است )\r\nدر سفرى كه در سال 1380 به آن سمت داشتم ، دريافتم كه ادارهء آثار باستانى ، مصمم شده است تا ايستگاه راه آهن را تجديد كند . مسجد سقيا كه در درون محوطه ايستگاه قرار داشته نيز بازسازى شده و در سال 81 به صورت يك مسجد زيبا درآمده بود . تصويرى كه در اينجا ارائه شده مربوط به غروبى است كه با زحمت به داخل محوطه رفته از مسجد برداشتم .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n Trk 104 \r\nنقشهء ص 252 كتاب\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nمسجد عروه\r\nاين مسجد در وادى عقيق ، مهم‌ترين وادى در غرب مدينه ، واقع است . به نقل برخى از مورّخان ، رسول خدا صلى الله عليه و آله در اين مسجد نيز نماز گزارده است . گويا بعدها مسجد بزرگى بر جايگاه قديمى آن بنا كرده‌اند .\r\n\r\nمسجد مالك بن سنان\r\nاين مسجد كه در غرب مسجد النبى صلى الله عليه و آله قرار داشته ، در جريان توسعهء مسجد ، از ميان رفته است . روايت شده كه رسول خدا صلى الله عليه و آله در كنار اين مسجد دعا مىخواند .\r\n\r\nمسجد فاطمهء صغرى ، دختر امام حسين عليه السلام\r\nاين بانو پس از آنكه از منزل حضرت فاطمه عليه السلام به دليل تخريب آن براى مسجد النبى ، بيرون رانده شد ، به خانهء ديگرى درآمد كه بعدها به نام « مسجد فاطمه » معروف شد و در توسعهء غربى مسجد از ميان رفت .\r\n\r\nمسجد منارتَين\r\nاين مسجد در راه عقيق قرار گرفته و رسول خدا صلى الله عليه و آله در آن محل نماز گزارده است . محمد الياس عبدالغنى گويد : در سال 1418 موفق به ديدار اين مسجد شده و فاصلهء آن با پمپ بنزين حدود يكصد متر است .\r\nبناى فعلى آن با طول 9 متر و عرض 8 متر و ارتفاع آن حدود 2 متر برجاى مانده است . در منابع آمده است كه اين مسجد در نزديكى چاه فاطمه بنت الحسين بوده كه چاه ياد شده همچنان باقى است . « 1 »\r\n\r\n\r\n","description":"","footnote":"\r\n( 1 ) . المساجد الأثريه ، ص 254\r\n","page_name":" 317 ","page_number":317},
  {"content":"\r\n\r\n Trk 105 \r\nمسجد منارتين\r\n\r\nمسجد فيفاء الخيّار\r\nدر غزوهء العشيره رسول خدا صلى الله عليه و آله در محل « فيفاء الخيّار » نماز گزارد و با اصحاب در آنجا غذا خورد . آثار اين مسجد در توسعهء دانشگاه اسلامى مدينه ، كه در غرب شهر است ، از ميان رفت .\r\n\r\nمسجد بلال بن ابىرباح\r\nاين مسجد تا پيش از تخريب ، در محلّ دارالحكومه بوده و رسول خدا صلى الله عليه و آله در محلّ آن نماز عيد برگزار كرد و بلال نيز در آنجا نافله مىخواند .\r\n\r\nمسجد مُغَيسله\r\nمغيسله يا مَغْسله نام محلى بوده در مدينه كه در اصل قبرستان و غسّال خانه بوده و با تبديل شدن آن به نخلستان ، آثار قبرستان از ميان رفته است . مسجد اين ناحيه به نام\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n« مغيسله » ، « مغسله » و « بنى دينار » شناخته مىشود و همهء اين اسامى براى يك مسجد است . اين مسجد در پشت مقرّ قديمى جوازات ، در منطقهء عنبريه بوده و از داخل كوچه‌ها به آن راه داشته است .\r\nمحمد الياس عبدالغنى نوشته است : در حال حاضر دو مسجد در منطقهء مغيسله هست ؛ مسجد نخست ، مسجدى است بزرگ كه روى مكان بلندى قرار گرفته و حدود 27 پله با سطح زمين فاصله دارد . اين مسجد دو درِ غربى و شمالى دارد و در كنار در شمالى آن مسجدى با نام مسجد المالحه وجود دارد . در قبلهء اين مسجد ، مسجد كوچك ديگرى هست كه در تابلوى وزارت اوقاف ، نام آن مسجد المغيسله آمده است . وى مىافزايد كه مسجد بنى دينار بايد همين مسجد كوچك باشد . « 1 »\r\nابن‌شبّه به نقل از عبداللَّه بن عتبه آورده است كه : « انَّ النَّبيّ صلى الله عليه و آله كانَ كَثِيراً مّا يُصلِّي فِي مَسْجِدِ بَنِي دِينار الَّذِي عِنْدَ الْغَسّالِين » . « 2 »\r\n\r\nسقيفهء بنى ساعده\r\nسقيفه به‌بناى مسقفى گفته مىشود كه‌ايوان هم دارد . به نظر مىرسد كه برخى از طوايف يا همهء آنها ، سقيفه‌اى داشته‌اند كه براى كارهاى عمومى و جلسات ، از آن استفاده مىكرده‌اند . اين مىتواند شبيه دارالندوه‌اى باشد كه قُصَىّ بن كِلاب براى قريش در مكه درست كرد .\r\nاما سقيفهء بنى ساعده ، متعلق به طايفهء بنوساعدةبن كعب بن خزرج بود و در نزديكى مسجد النبى قرار داشت . و از شهرت تاريخى برخوردار بود .\r\nگفتنى است شهرت اصلىاش ، به دليل وقوع رخداد تاريخى بيعت ابوبكر در آن است .\r\n\r\n\r\n","description":"","footnote":"\r\n( 1 ) - المساجد الأثريه ، ص 53\r\n( 2 ) - تاريخ المدينة المنوره ، ج 1 ، ص 64\r\n","page_name":" 319 ","page_number":319},
  {"content":"\r\n\r\nسقيفه در سمت غرب مسجد نبوى ، در كنار چاه بضاعه بود . سعد بن عباده كه كانديداى انصار براى خلافت بود ، در نزديكى آن زندگى مىكرد .\r\n Trk 106 \r\nسقيفهء بنىساعده ( بناى قديمى )\r\nاز آنچه تا پيش از سال 1030 ق . بر سر اين مكان از بازسازى و غيره آمده ، خبرى در تواريخ موجود نيست . در سال ياد شده ، شخصى با نام على پاشا ، به هدف حفظ موقعيت سقيفه ، بنايى بر روى آن ساخت . تصوير اين بنا در كتاب « آثار المدينة المنوره » از عبدالقدوس انصارى چاپ شده است .\r\nدر سال 1383 قمرى قرار شد به جاى آن ، همراه زمين‌هاى اطراف ، ساختمانى براى كتابخانه ساخته شود و سالنى هم براى جلسات عمومى به نام « سقيفهء بنى ساعده » درست كنند ؛ اما پس از تخريب ، اين اقدام - مانند به خلافت رسيدن سعدبن عباده - به جايى نرسيد . زمين ياد شده - كه سقيفه در آن قرار داشت - تا پيش از توسعهء جديد ، عبارت از يك باغ به مساحت 2740 متر و جايگاه برق به مساحت 1905 متر بوده است .\r\nاين زمين در يك مثلثى ميان شارع سلطانه ، شارع مناخه و شارع السحيمى قرار داشته است .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n Trk 107 \r\nمحل سقيفهء بنىساعده وسط ميدان\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبقيع و آثار تاريخى آن\r\n7\r\n\r\n7 بقيع و آثار تاريخى آن\r\n\r\nتاريخچهء بقيع\r\nيكى از پرخاطره‌ترين مكان‌هاى مدينه ، قبرستان بقيع است ؛ جايى كه آن را پيش از آمدن پيامبر صلى الله عليه و آله « بقيع‌الغرقد » مىناميدند . « غرقد » نوعى درخت است كه در گذشته ، داخل اين قبرستان و يا در كنار آن وجود داشته و به تدريج با گسترش قبرستان ، آن درخت‌ها - كه به نظر برخى توت بوده - از ميان رفته است .\r\nبقيع به عنوان زمينى در حاشيهء بخش مركزى يثربِ پيش از اسلام ، گورستان مردم اين شهر بود و پس از اسلام نيز به عنوان مهم‌ترين گورستان مدينه شناخته شد . اين گورستان با وسعت نسبتاً زياد خود - به مانند نوع قبرستان‌هاى كهن كه در محيطى باز و پراكنده قرار داشته - در طول قرون مختلف اسلامى ، مَدْفن صحابه ، تابعين و مهم‌تر از همه ، چهار تن از امامان عليهم السلام بوده و از اين رو محل زيارت تمامى زائران مدينهء منوّره است .\r\nبقيع در ناحيهء شرقى مسجدالنبى و تقريباً در فاصلهء يكصد مترى آن واقع شده و بارها حدود آن تغيير كرده است . اين قبرستان تا يكصد سال پيش ، خارج از حصار قرار داشته ، اما اكنون در ميان شهر مدينه واقع شده ، از چند سوى در محاصرهء خيابان‌هاى ستين ، عبدالعزيز و ابوذر قرار گرفته و مبدأ خيابان باب العوالى از بقيع آغاز مىشود .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبقيع در آغاز دولت اسلامىِ مدينه ، مانند پيش از اسلام ، به عنوان قبرستان ، مورد استفاده قرار گرفت . يكى از نخستين مهاجران كه در بقيع مدفون شد ، عثمان بن مظعون بود . وى در مكه به پيامبر صلى الله عليه و آله گرويد ، سپس به حبشه هجرت كرد و پس از مهاجرت به مدينه در جنگ بدر حضور يافت و آنگاه درگذشت .\r\nبه نقل از ابن حجر ، وقتى عثمان بن مظعون درگذشت ، رسول خدا صلى الله عليه و آله در حالى كه اشك از چشمانش سرازير بود ، او را بوسيد . زمانى هم كه ابراهيم فرزند پيامبر صلى الله عليه و آله درگذشت ، حضرت فرمود : او به سَلَف صالح ما عثمان بن مظعون پيوست . « 1 »\r\nپراكندگى قبرستان ، از همان زمان مطرح بوده و به همين دليل است كه اكنون برخى از قبور صحابه ، در فاصله‌اى بسيار دور تر از بخش اوليهء آن - در زمان ما - قرار گرفته است . براى نمونه مىتوان به فاصلهء قبر سعدبن معاذ با قبور ائمهء اطهار عليهم السلام اشاره كرد . از ديگر چهره‌هاى معروف صحابه كه در دورهء حيات پيامبر صلى الله عليه و آله درگذشت و در بقيع آرميد ، همين سعدبن معاذ است كه در نبرد خندق مجروح شد و چندى بعد به شهادت رسيد .\r\nگفتنى است كه محدودهء حد فاصل ميان بقيع و حرم پيغمبر صلى الله عليه و آله تا چند سال پيش مجموعه‌اى از خانه‌ها و كوچه و بازار و كتابخانهء عارف حكمت را تشكيل مىداد كه بخش‌هاى مختلف آن به مرور از ميان رفت و در حال حاضر به صورت يك فضاى سنگفرش باز به عنوان حياط باز مسجد مورد استفاده است . در اين محله كه ميان شيعيان به محلهء بنى هاشم شهرت دارد ، خانه‌اى وجود داشت كه به عنوان خانهء امام جعفر صادق عليه السلام شهرت داشت و كوچه تنگ مزبور را نيز به عنوان « زقاق جعفر » مىشناختند . از اين خانه و كوچه كه در حوالى سالهاى 60 تا 63 تخريب شد ، تصاويرى برجاى مانده است .\r\n\r\n\r\n","description":"","footnote":"\r\n( 1 ) . الاصابه ، ج 4 ، ص 462 ( تحقيق البجاوى ) .\r\n","page_name":" 323 ","page_number":323},
  {"content":"\r\n\r\n Trk 108 \r\nكوچهء بنىهاشم\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n 901 krT \r\nكوچهء بنىهاشم حدّ فاصل بقيع و حرم پيامبر صلى الله عليه و آله\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n 011 krT \r\nكوچهء بنىهاشم\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n 111 krT \r\nكوچهء بنىهاشم\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nعنايت رسول خدا صلى الله عليه و آله به دفن‌شدگان بقيع\r\nرسول خدا صلى الله عليه و آله به بقيع عنايتى ويژه داشت ، برخى شب‌ها به آنجا مىرفت و براى اهل بقيع آمرزش مىطلبيد . آن حضرت هر زمان كه به زيارت بقيع مىرفت ، خطاب به مدفونين بقيع مىفرمود :\r\n« السَّلامُ عَلَيْكُمْ دارَ قَوْمٍ مُؤْمِنِين ، وَ إنَّا انْ شاءَاللَّه بِكُمْ لاحِقُون ، اللَّهُمَّ اغْفِرْ لِأَهْلِ بَقِيعِ الْغَرْقَد . الَّلهُمَّ لاتحرمنا أَجْرَهُم وَ لاتفتنّا بعدهم . اللّهُمَّ اغْفِرْ لَنا و لَهُمْ » .\r\nعايشه در نقلى گفته است : برخى شب‌ها شاهد بود كه رسول خدا صلى الله عليه و آله به آرامى از بستر بر مىخاست و بيرون مىرفت . يك بار كه او را دنبال كرد ، ديد كه حضرت به بقيع رفت و براى دفن شدگان آن طلب استغفار كرد . از همو نقل شده است كه پيامبر وقتى در آخر شب به بقيع مىرفت ، مىفرمود : « السَّلامُ عَلَيْكُمْ دارَ قَوْمٍ مُؤْمِنِين وَ أتاكُمْ ما تُوعَدُون غَداً مُؤَجِّلُون وَ إِنَّا انْ شاءَاللَّه بِكُمْ لاحِقُون . الَّلهُمَّ اغْفِرْ لِأَهْلِ بَقِيعِ الْغَرْقَد » . « 1 »\r\nهمچنين نقل شده است كه حضرت در برابر بقيع مىايستادند و مىفرمودند :\r\n« السَّلامُ عَلَيْكُمْ يا أَهْلَ الْقُبُور مِنَ الْمُؤْمِنِين وَ الْمُسْلِمِين » . « 2 »\r\nبه نقل برزنجى ، تا قرن سيزدهم هجرى ، در نزديكى قُبّهء ائمهء اربعه ، در بيرون در ورودى آن ، سنگى نصب بود كه گفته مىشد محل ايستادن حضرت رسول صلى الله عليه و آله بوده و مردم آنجا را محل استجابت دعا مىشناختند . « 3 »\r\nبه نقل از ابن نجّار ( م 643 ) عوسجه نامى مىگويد : در شبى ، در نزديكى دار عقيل مشغول دعا بودم كه جعفربن محمد عليهما السلام به من رسيد و پرسيد : آيا در بارهء اين محل خبر يا\r\n\r\n\r\n","description":"","footnote":"\r\n( 1 ) . التعريف ، ص 41\r\n( 2 ) . نك : كافى ، فروع ، ج 4 ، ص 559\r\n( 3 ) . نزهة الناظرين ، ص 279\r\n","page_name":" 328 ","page_number":328},
  {"content":"\r\n\r\nحديثى وارد شده كه اينجا ايستاده‌اى ؟ گفتم : نه . فرمود : « هذا مَوْقِفُ نَبِىِّ اللَّهِ صلى الله عليه و آله بِالَّليلِ ، اذا جاءَ ، يَسْتَغْفِرُ لِأَهْلِ الْبَقِيع » . ابن نجار مىافزايد : خانهء عقيل همانجاست كه او در آنجا دفن شده است . « 1 »\r\n\r\nبقيع و بقعه‌هاى آن\r\nپس از رحلت پيامبر صلى الله عليه و آله تا به امروز ، اين قبرستان ، همچنان آباد و برقرار بوده و بسيارى از صحابه و تابعين و علما را در طول تاريخ در آغوش خود جاى داده است .\r\nمالك بن انس گويد : حدود ده هزار نفر از صحابه در بقيع دفن شده‌اند . « 2 »\r\n Trk 112 \r\nمدخل بقيع ( بناى فعلى )\r\nاز كيفيت برخى از قبور چنين بر مىآيد كه مكان‌هاى خاصى از بقيع ، اختصاص به افراد خاصى داشته و يا به هر حال ، وضعيت چنان بوده كه امكان دفن افراد وابسته به يك خانواده وجود داشته و آنان مىتوانسته‌اند در كنار هم دفن شوند . براى مثال ، كنار هم\r\n\r\n\r\n","description":"","footnote":"\r\n( 1 ) . اخبار مدينة الرسول ، ص 157\r\n( 2 ) . نزهة الناظرين ، ص 275\r\n","page_name":" 329 ","page_number":329},
  {"content":"\r\n\r\nقرار داشتن قبور چهار امام ، با اين كه در فواصل مختلف زمانى رحلت كرده‌اند ، شاهدى براى اين امر است . همچنين دفن شدن چندين تن از همسران پيامبر يا دختران آن حضرت و . . . در كنار يكديگر ، همين مسأله را تأييد مىكند .\r\nباقى ماندن محل اين قبور ، نشان از آن دارد كه قبرهاى مذكور از همان آغاز مورد توجه و زيارت مردم بوده است . اين امر اختصاص به شيعه نداشته و اهل سنت نيز نسبت به قبور همسران پيامبر و يا عثمان و نيز برخى از علماى خود ؛ مانند مالك‌بن انس و استاد و شيخ او نافع ، قارىِ قرآن كه در كنار هم مدفون هستند ، احترام گذاشته و به زيارت آنها مىرفته‌اند . اين مسأله سبب شد تا به مرور ، براى حفظ اين قبور ، بناها و بقعه‌هايى كه در آغاز كوچك بوده ، روى آنها ساخته شود .\r\nعباسيان ، براى حفظ قبر عباس ، بنايى روى آن ساختند . از آن‌جا كه قبر عباس در كنار قبر چهار امام و قبر منسوب به حضرت زهرا عليها السلام يا فاطمهء بنت اسد بود ، بقعهء ياد شده ، بر روى همهء آنها يك جا بنا شد . پيش يا پس از آن ، بقعه‌هايى نيز براى همسران پيامبر ، عمه‌ها و نيز امام مالك و غيره ساخته بودند و از قرن ششم به بعد ، كسانى از بزرگان نيز كه علاقمند به برخى از مدفونين در اين مكان بودند ، بقعه‌هايى براى آنان ساختند .\r\nبه نوشتهء مَطَرى ( 741 ) افزون بر قبّه‌اى كه روى مزار عباس و چهار امام بود ، در كنار آن ، قبه‌اى روى قبر عقيل و عبداللَّه بن جعفر نيز وجود داشت . پس از آن قبّه‌اى بر مرقد ابراهيم فرزند پيامبر صلى الله عليه و آله بود كه در سمت قبلهء آن ، ضريح مشبّك قرار داشت و در كنار وى عثمان بن مظعون دفن شده بود . « 1 »\r\nاين سخن پيامبر در وقت دفن ابراهيم كه به سلف صالح ما عثمان‌بن مظعون ملحق شد ، همان‌طور كه مطرى نقل كرده ، ثابت مىكند كه قبر عثمان بن مظعون بايد در كنار قبر ابراهيم باشد .\r\nوى مىافزايد : پيش از آنكه عبدالرحمان بن عوف درگذرد ، عايشه از او خواست كه در خانه‌اش كنار شيخين دفن شود ، اما او گفت كه با ابن مظعون عهدى دارد و\r\n\r\n\r\n","description":"","footnote":"\r\n( 1 ) . التعريف ، ص 43\r\n","page_name":" 330 ","page_number":330},
  {"content":"\r\n\r\nمىخواهد كنار او دفن شود . به نوشتهء مطرى ، اين زمان ، در داخل قبهء عقيل ، يك حظيرهء سنگى بود كه قبور زنان پيامبر در آن قرار داشت و بدين ترتيب روشن مىشود كه بعدها قبه‌اى مستقل براى همسران پيامبر صلى الله عليه و آله ساخته شده است .\r\nنايب الصدر كه در محرم سال 1306 ق . از بقيع ديدن كرده ، از واقع شدن بقيع درخارج ديوار اصلى شهر مدينه ياد كرده و نوشته است : دور بقيع حصارى بود كه دو در داشت ؛ يكى از اين دو در ، در برابر بقعهء ائمه عليهم السلام بود و ديگرى در برابر درِ اصلى ورود به شهر مدينه . درآنجا سنگ‌نبشته‌اى وجود داشت كه اشعار تركى بر آن حك شده بود و نشان مىداد كه تاريخ بناى حصار بقيع ، سال 1223 ق . بوده و به دست سلطان محمود عثمانى نوشته شده است . « 1 »\r\nبه نوشتهء برخى از منابع ، در سال 1234 ق . محمدعلى پاشا ، حاكم مصر ، بقعهء ائمهء بقيع را به دستور سلطان عثمانى بازسازى كرد . « 2 »\r\nسيد جعفر مدنى برزنجى ( م 1317 ق . ) كه خاندانش از سوى دولت عثمانى ، متوليان رسمى بقيع بودند ، نوشته است : بقعه‌اى كه عباس و ائمهء چهارگانه در آن قرار داشتند ، قبه‌اى بزرگ و عالى بوده است . اين بقعه ، به مانند ديگر قبّه‌هاى منهدم شده ، بعدها در دورهء سلطان محمودخان عثمانى ساخته شد كه به گفتهء مدنى ، بوّابى آن با فرامين سلطانى ، از سوى عثمانىها ، در خاندان آنها بوده است . « 3 » اين دربانان ، به رغم آن كه از سادات بودند ، نسبت به شيعيان ، به ويژه شيعيان عجم سخت‌گيرى زيادى داشتند و براى هر زائر شيعه كه وارد حرم ائمه مىشد ، مبلغى مىگرفتند . « 4 »\r\nدر نزديكى قبّهء عباس و ائمه ، بقعهء كوچكى روى قبر ابن‌ابى الهيجاء بوده است . اين شخص كه از امراى دولت فاطمى بود ، كارهاى عمرانى زيادى در آثار متبركهء حرمين به\r\n\r\n\r\n","description":"","footnote":"\r\n( 1 ) . سفرنامهء نايب الصدر شيرازى ، ص 227\r\n( 2 ) به سوى ام القرى ، ص 316\r\n( 3 ) نزهة الناظرين ، ص 276\r\n( 4 ) فصلنامهء « ميقات حج » ، ش 19 ، ص 181\r\n","page_name":" 331 ","page_number":331},
  {"content":"\r\n\r\nانجام رسانيد . در همان نزديكى ، مقبره‌اى هم براى اميرچوپان - از سلسلهء چوپانيان عراق عجم - بوده است . « 1 »\r\nبه طور معمول قبورى كه دو سنگ - يعنى يكى در بالا و ديگرى در پايين - دارد ، صاحب آن زن و قبورى كه تنها يك سنگ دارد ، نشان از مرد بودن صاحب آن مىباشد .\r\nطى دو دههء گذشته ، دو بار ديوار بقيع تخريب و بازسازى شده است . بازسازى جديد كه در روزگار فهد صورت گرفت ، بقيع را به مقدار زيادى از حالت ويرانه‌اى كه پيش از آن داشت ، درآورد . در اين طرح كه هماهنگى وضعيت بقيع با مجموعهء طرح حرم نبوى مورد توجه بود ، ابتدا ديواره‌هاى بقيع به شكل زيبايى ساخته شد ؛ سپس در داخل بقيع طى سال‌هاى 1418 - 1419 مسيرهاى رفت و آمد سنگفرش گرديد و مانع از برخاستن خاك به دليل شلوغى جمعيت شد . اين در حالى است كه اميد مىرود قبور ائمهء بقيع ، دست كم سنگفرش شده و از اين وضعيت بدر آيد .\r\nگفتنى است روزگارى نيز كه اين بقعه‌ها وجود داشت ، به دليل تسلّط دولت عثمانى ، آنچنان كه بايد و شايد اجازهء آبادانى بقعهء ائمه داده نمىشد . شايد هم در آن روزگار ، سلاطين شيعهء ايران به اين امر توجهى نداشتند . يك زائر زن كه اواخر دورهء صفوى به زيارت قبر پيامبر صلى الله عليه و آله ، فاطمهء زهرا عليها السلام و سپس بقيع رفته ، در وصف قبور امامان چنين سروده است :\r\n چو گرديدم بدان دولت ميسّر * شدى چشمم از آن مرقد منوّر\r\nپس آنگه رو سوى زهرا نمودم * به درگاهش جبين خويش سودم \r\n ز خاك مرقد آن مهر تابان * كشيدم بر دو ديده توتيا سان\r\nمشرف چون شدم زان خلد رضوان * روان گشتم به پابوس امامان\r\nچو بر آن آستان عرش بنيان * كه مىشد تازه از وى دين و ايمان\r\nرسيدم ديده را روشن نمودم * جبين خويش را بر خاك سودم \r\n\r\n\r\n","description":"","footnote":"\r\n( 1 ) نزهة الناظرين ، ص 281\r\n","page_name":" 332 ","page_number":332},
  {"content":"\r\n\r\n نديدم اندر آن ارض مطهّر * بجز نور فروزان زيب ديگر\r\nميان يك ضريحى چهار مولاى * گرفته هر يكى در گوشه‌اى جاى\r\nزمينى كو بُدى بالاتر از عرش * به كهنه بوريايى گشته بد فرش\r\nمكانى را كه بد توأم به جنّت * ندادندش از قنديل زينت\r\nنسيما سوى اصفاهان گذر كن * در آن سلطان ايران را خبر كن\r\nبگو كى شاه عادل در كجايى * از اين جنّت سرا غافل چرايى\r\nبيا بنگر بر اولاد پيمبر * بدان رخشنده كوكبهاى انور\r\nكه مسكن كرده‌اند در يك سرايى * ضريح از چوب و فرش از بوريايى\r\nروان كن اى غلام آل حيدر * فروش « 1 » لايق آن چار سرور\r\nز بهر زينت آن خلد رضوان * قناديل طلا چون مهر رخشان \r\n كه از كورى چشمِ آن رقيبان * ز زيور گردد او چون خلد رضوان\r\nچو گرديدم شرفياب زيارت * نمودم خانهء دين را عمارت\r\nوداع از تربت آن شهرياران * نمودم سينه سوزان ديده گريان « 2 » \r\nاكنون قبور موجود در بقيع به صورت فضاى باز و ساده و بدون بقعه درآمده و قبرها جز نشانى ساده ، به صورت سنگى كه بالاى سر آنها گذاشته شده ، چيزى ندارد . با اين حال ، تعلق خاطر مسلمانان به مدفون‌شدگان بقيع سبب گرديد كه همچنان قبر عده‌اى از بزرگانِ مدفون ، مشخص باقى بماند ؛ گرچه به مرور زمان ، قبور صدها بلكه هزاران تن از صحابه و تابعين به دست فراموشى سپرده شد و قبر آنان نامشخص ماند .\r\nسفرنامه‌ها و كتاب‌هاى تاريخى كه در قرون مختلف به نگارش درآمده است ، حكايت از اعتناى كامل زائرانِ حرم نبوى به اين قبرستان مىكند . مسلمانان از هر فرقه و مسلك ، پس از زيارت خيرالبشر به زيارت دفن‌شدگان در بقيع آمده و خاطرهء پرشكوه\r\n\r\n\r\n","description":"","footnote":"\r\n( 1 ) فرش‌هاى .\r\n( 2 ) سفرنامهء منظوم حج ، بانوى اصفهانى ، ص 71 - 72\r\n","page_name":" 333 ","page_number":333},
  {"content":"\r\n\r\nعصر نخستين اسلامى و مظلوميت امامان را زنده نگاه داشته‌اند .\r\nدر اينجا به معرفى برخى از شخصيت‌هاى مدفون در بقيع مىپردازيم :\r\n\r\nقبور ائمهء شيعه\r\nگذشت كه بزرگ‌ترين بقعهء موجود در بقيع ، بقعهء عباس و چهار امام عليهم السلام بود كه در كنار آن ، قبر فاطمهء زهرا يا فاطمهء بنت اسد نيز قرار دارد . اين قبور از همان آغاز مورد توجه بود ، اما روشن نيست كه از چه زمانى براى آنها بقعه ساختند .\r\nمسعودى ، مورخ معروف ، در كتابش ( مُرُوج الذهب ) نوشته است كه وى سنگى را روى قبور آنان ديده است كه اين عبارت روى آن حك شده بود :\r\nبِسْمِ اللَّهِ الرَّحْمنِ الرَّحِيم ، الْحَمْدُ للَّهِ مُبِيد الأُمَم وَ مُحْيِي الرمَم ، هذا قَبْر فاطِمَة بِنْت رَسُولِ اللَّهِ صَلَّى اللَّهُ عَلَيهِ وَ آلِهِ سَيِّدَة نِساءِ الْعالَمِين وَ قَبْرُ الْحَسَن بن عَلِىّ بْن ابِيطالِب وَ عَلِىّ بن الْحُسَينُ بْن عَلِىّ وَ مُحَمَّد بْن عَلِىّ وَ جَعْفَر بْن مُحَمَّد رَضِى اللَّهُ عَنْهُمْ أَجْمَعِين » . « 1 »\r\nدر اين نقل اشاره به وجود بقعه نشده است ، اما به هر روى ، نشان مىدهد كه اين محل در قرن چهارم ، كاملًا آشكاربوده و مورد توجه زيارت كنندگانى مانند مسعودى كه شيعه مذهب بود ، قرار گرفته است .\r\nابن نجار ( م 643 ) از « قبّهء عاليه » كه روى مزار ائمه بوده ، ياد مىكند و مىنويسد : اين قبّه دو در دارد كه يكى از آنها هر روز براى زيارت باز مىشود . « 2 »\r\nبه نوشتهء محمدبن احمد مَطَرى ( م 741 ) قبّه‌اى كه در زمان وى بر روى مزار ائمه بوده و از آن با تعبير « قبّةٌ عاليه » كه توسط ناصر عباسى ( خلافت از 575 تا 622 ) بنا شده ،\r\n\r\n\r\n","description":"","footnote":"\r\n( 1 ) مروج الذهب ، ج 4 ، صص 132 و 133 ، ش 2377 ، ( تصحيح شارل پلا ، بيروت ، 1973 )\r\n( 2 ) اخبار مدينة الرسول ، ص 153\r\n","page_name":" 334 ","page_number":334},
  {"content":"\r\n\r\nياد گرديده است . « 1 »\r\nپيش از اين ، شرحى از چگونگى بناى قبهء امامان در دورهء عثمانى و تخريب آن به دست وهابىها گذشت . در اينجا ، شرح حال مختصرى از زندگى چهار امام بقيع را مىآوريم :\r\n\r\nامام مجتبى عليه السلام\r\nريحانهء رسول خدا صلى الله عليه و آله ، حسن بن على عليهما السلام در پانزدهم رمضان سال سوم هجرت به دنيا آمد . وى و برادرش امام حسين عليه السلام مورد علاقهء شديد رسول خدا صلى الله عليه و آله بودند و به عنوان فرزند آن حضرت شناخته مىشدند . امام مجتبى عليه السلام ، بعد از رسول خدا صلى الله عليه و آله ، در كنار پدرش امير مؤمنان عليه السلام ، در جنگ‌هاى جمل ، صفين و نهروان شركت كرد . پس از شهادت اميرمؤمنان عليه السلام ، با نصب پدرش ، مردم عراق با او بيعت كردند ، اما به دلايل متعددى وى را همچون پدرش در جنگ با معاويه تنها گذاشتند . او نيز به اجبار حكومت را رها كرد و عازم مدينه شد . اين رخداد در سال 41 هجرى اتفاق افتاد . پس از آن ، امام مجتبى عليه السلام به مدت ده سال در مدينه با شيعيان خود در ارتباط بود .\r\nامام حسن عليه السلام اسوهء كاملى براى اخلاق اسلامى بود و بارها اموال خويش را نصف كرد و نيمى از آن را در راه خدا بخشيد . عاقبت به توطئهء معاويه و به دست همسر نابكارش جَعْده دختر اشعث بن قيس ، مسموم شد و به شهادت رسيد . مردم مدينه در سوگ آن امام به ماتم نشستند .\r\nامام حسن عليه السلام علاقه‌مند بود تا در كنار جدّش رسول خدا صلى الله عليه و آله به خاك سپرده شود ؛ اما مروانيان با همكارى شخصى كه ادعاى مالكيت زمينى را داشت كه رسول خدا صلى الله عليه و آله در آنجا مدفون شده بود ، مانع اين كار شدند . امام حسين عليه السلام به خاطر توصيهء برادر به عدم ايجاد درگيرى ، برادرش را در بقيع به خاك سپرد .\r\n\r\n\r\n","description":"","footnote":"\r\n( 1 ) التعريف ، ص 43\r\n","page_name":" 335 ","page_number":335},
  {"content":"\r\n\r\n Trk 113 \r\nمقابر و مزارهاى داخل بقيع پيش از ويرانى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nامام سجّاد عليه السلام\r\nامام سجّاد عليه السلام چهارمين امام شيعه ، در سال 38 قمرى متولد شد و دوران رشد خود را در عهد امامت امام مجتبى عليه السلام و پدر خود حسين‌بن على عليهما السلام سپرى كرد . آن حضرت در كربلا حضور داشت ، اما به دليل بيمارى در جنگ شركت نكرد . پس از آن نزديك به سى و چهار سال ؛ يعنى تا سال 94 قمرى ، رهبرى شيعه را بر عهده داشت . اين دوره ، دوره‌اى سخت بود و شيعيان به شدت تحت فشار امويان قرار داشتند . آن حضرت از راههاى گوناگونى توانست شيعيان خالص را در اطراف خويش گرد آورد و راه را براى فرزندش امام باقر عليه السلام باز كند . از مهمترين يادگارهاى امام سجاد عليه السلام دعاهاى آن حضرت است كه سرشار از مفاهيم عالى اخلاقى و عبادى و سياسى است و بخشى از آن‌ها در صحيفه سجاديه است كه پس از قرآن و نهج‌البلاغه ، يكى از مهمترين متون دينى ما به شمار مىآيد .\r\nبنا به آنچه در برخى از منابع تاريخى آمده است ، امام سجاد عليه السلام در سال 94 قمرى به تحريك وليد بن عبدالملك مسموم گرديد و به شهادت رسيد و در كنار امام مجتبى عليه السلام در بقيع مدفون شد .\r\n\r\nامام باقر عليه السلام\r\nامام محمد باقر عليه السلام پنجمين امام شيعه ، در سال 58 قمرى به دنيا آمد و تا سال 94 قمرى در كنار پدرش در مدينه زندگى مىكرد . پس از رحلت پدر ، رهبرى شيعه را در دست گرفت . آن امام مشغول حفظ عقايد دينى از تحريف شد و كوشيد تا با تربيت شاگردان فراوان ، معارف اصيل اسلام را از تحريف امويان حفظ كند . امام باقر را به دليل علم و دانش فراوانش ، باقرالعلوم ؛ يعنى شكافندهء علوم لقب دادند . جابر انصارى ، از آخرين صحابهء برجاى مانده ، سلام رسول خدا صلى الله عليه و آله را به او رساند و امام را بوسيد . امام در اوج نزاع‌هايى كه ميان عالمان مدينه بر سر مسائل اعتقادى و احكام فقهى درگرفته بود ، خطوط روشنى را در فقه و تفسير و سيرهء نبوى تبيين كرد كه تكيه‌گاه شيعيان در مذهب\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاصيل شيعه است .\r\nامام باقر عليه السلام در سال 114 يا 117 قمرى به تحريك هشام بن عبدالملك به شهادت رسيد و در كنار پدرش حضرت سجاد عليه السلام در بقيع مدفون شد .\r\n\r\nامام صادق عليه السلام\r\nامام صادق عليه السلام كه ششمين امام معصوم است و مذهب شيعه با نام او به عنوان مذهب جعفرى شناخته مىشود ، در سال 80 يا 83 قمرى در مدينه به دنيا آمد و پس از رحلت پدر ، رهبرى فكرى و سياسى شيعيان اصيل پيرو مذهب اماميه را برعهده گرفت .\r\nآن حضرت تا سال 148 قمرى در قيد حيات بود . در اين مدت نزديك به چهارهزار نفر شاگرد در محفل درسش حاضر شدند و از دانش آن حضرت بهره بردند . امام صادق عليه السلام مورد ستايش تمامى عالمان عصر خويش بود .\r\nدر متون دينى شيعه ، چندين هزار روايت از آن حضرت در تفسير ، اخلاق و به ويژه فقه ، رسيده كه باعث عظمت حديث شيعه و موجب تقويت بنيهء علمى آن است . امام صادق عليه السلام كوشيد تا شيعيان را در برابر ديگران مسلّح به دانش حديث و فقه كند و با انحرافاتى كه ممكن بود در ميان شيعه به وجود آيد ، به مبارزه برخيزد . در دورهء اين امام نيز جز در چند سال نخست دولت عباسى ، فشارى سخت بر شيعيان وجود داشت . منصور ، دوّمين خليفهء عباسى ، نسبت به امام صادق عليه السلام سخت كينه داشت و عاقبت نيز به نوشتهء مورّخان در 25 شوال سال 148 هجرى ، آن حضرت ، به تحريك وى مسموم شد و به شهادت رسيد . امام صادق عليه السلام در كنار جد و پدرش در بقيع به خاك سپرده شد .\r\nدر گذشته ، قبور اين چهار امام ، با قبّه‌اى كه برفراز آن ساخته شده بود ، به عنوان يكى از زيارتگاه‌هاى مسلمانان ، به‌ويژه شيعيان ، شناخته مىشد ؛ يكى از مشهورترين اين بناها ، از آن « مجدالملك قمى براوستانى » وزير بركيارق سلجوقى است كه در قرن پنجم بر فراز قبور امامان ساخته شده بود . اما اين آثار در سال‌هاى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاخير از ميان رفت و در حال حاضر ، قبور ائمه در شكل بسيار ساده در بقيع برجاى مانده است . « 1 »\r\n\r\nقبر منسوب به حضرت فاطمه عليها السلام\r\nدربارهء محل دقيق قبر حضرت فاطمه زهرا و اينكه آيا در خانهء خود مدفون شد يا در بقيع ، نمىتوان با قاطعيت اظهارنظر كرد . شواهدى وجود دارد كه نشان مىدهد ، آن حضرت در بقيع مدفون گرديد ، همان‌گونه كه شواهدى حكايت از آن مىكند كه در خانهء خود كه اكنون در حجرهء شريفه قرار دارد ، دفن شد . « 2 »\r\nدر حالى كه سنيان ، از قديم الأيام محل‌دفن حضرت را در بقيع دانسته‌اند و تنها احتمال وجود دفن حضرت را در خانه‌اش مطرح نموده‌اند ، در احاديث امامان شيعه بيشتر محل دفن ، خانهء خود حضرت معرفى شده است . « 3 »\r\nدر محفلى كه امام جعفر صادق عليه السلام و نيز عيسىبن موسى عباسى حضور داشت ، شخصى پرسيد كه حضرت فاطمه در كجا دفن شده است . عيسى گفت : در بقيع . آن شخص از امام سؤال كرد . حضرت فرمود : عيسى پاسخ تو را داد . آن شخص گفت : از شما مىپرسم و مىخواهم عقيدهء پدرانتان را بدانم . حضرت فرمود : « دُفِنَتْ فِي بَيْتِها » . « 4 »\r\nابونصر بَزَنطى از امام رضا عليه السلام نقل كرده است كه از آن حضرت در بارهء محل دفن فاطمهء زهرا عليها السلام سؤال شد . حضرت فرمود : « دُفِنَتْ فِي بَيْتِهَا فَلَمَّا زَادَتْ بَنُو أُمَيَّةَ فِي الْمَسْجِدِ صَارَتْ فِي الْمَسْجِدِ » . « 5 » « حضرت در خانه‌اش دفن شد و زمانى كه امويان مسجد\r\n\r\n\r\n","description":"","footnote":"\r\n( 1 ) در بارهء تاريخ حرم ائمهء بقيع نك : مقالات مفصل آقاى محمدصادق نجمى در فصلنامهء « ميقات حج » ش 4 ، صص 191 - 175 ، ش 5 ، صص 70 - 59 ، ش 6 ، صص 129 - 111 ، ش 7 ، صص 113 - 92\r\n( 2 ) كهن‌ترين اقوال را در اين زمينه بنگريد در تاريخ المدينةالمنوره ، ابن شبّه ، ج 1 ، صص 110 - 104\r\n( 3 ) به عنوان نمونه ابن‌شبه از امام صادق عليه السلام نقل كرده كه آن حضرت فرمود : قُبِرَت فاطمة سلام اللَّه عليها في بيتها الَّذي أدخله عمربن عبدالعزيز في المسجد . تاريخ المدينةالمنوره ، ج 1 ، ص 107\r\n( 4 ) قرب الاسناد ، ص 293\r\n( 5 ) كافى ، ج 1 ، ص 461\r\n","page_name":" 339 ","page_number":339},
  {"content":"\r\n\r\nرا توسعه دادند ، محل دفن در مسجد قرار گرفت . »\r\nوجود همين روايات سبب شد تا علماى برجستهء شيعه نظير شيخ صدوق ، شيخ مفيد ، شيخ طوسى ، ابن طاووس و علامهء مجلسى مدفن حضرت را خانهء خودش بدانند ؛ جايى كه اكنون در مسجد يا در حاشيه مسجد قرار گرفته است . « 1 »\r\nشيخ صدوق مىنويسد : روايات در بارهء مدفن فاطمهء زهرا عليها السلام مختلف است . برخى از آنها مدفن را بقيع و برخى ديگر بين قبر و منبر مىدانند . برخى هم مدفن را خانهء آن حضرت مىدانند كه وقتى امويان مسجد را بزرگ كردند ، قبر آن حضرت ، داخل مسجد شد . اين قول نزد من صحيح است . « 2 »\r\nمحلى كه به عنوان قبر آن حضرت در بقيع مشخص شده ، پايين‌تر از قبور ائمهء چهارگانه ، در قسمت راست ( شمال غرب ) آنها قرار گرفته است و احتمال دارد كه اينجا محل قبر فاطمه بنت اسد باشد .\r\nحضرت فاطمه عليها السلام يكى از زنان برگزيدهء عالم و مورد علاقهء شديد رسول خدا صلى الله عليه و آله بود . دربارهء آن گرامى ، فرزندان و شويش امام على عليه السلام ، فضايل بىشمارى از رسول خدا صلى الله عليه و آله نقل شده است . يكى از آنها همان روايت مشهور است كه پيامبر صلى الله عليه و آله او را پارهء تن خود خواند و آزار به او را آزار خود شمرد . حضرت فاطمه عليها السلام وصيت كرد تا دور از چشم ديگران و شب هنگام دفن شود .\r\n\r\nبقعهء ابراهيم\r\nتنها فرزندى كه در مدينه نصيب رسول خدا صلى الله عليه و آله شد ، ابراهيم بود كه از مادرى با نام ماريهء قبطيه به دنيا آمد . اين زن توسط حاكم مصر به رسم هديه براى رسول خدا صلى الله عليه و آله فرستاده شد . ابراهيم در ذيحجهء سال هشتم هجرت چشم به دنيا گشود و با تولّد او موجى از شادى و سرور مدينه را فراگرفت . محل تولّد وى ، مكانى بود با نام « مشربهء ام ابراهيم »\r\n\r\n\r\n","description":"","footnote":"\r\n( 1 ) فصلنامهء « ميقات حج » ، ش 7 ، صص 96 و 97 ؛ و ش 26 ، ص 104\r\n( 2 ) من لا يحضره الفقيه ، ج 2 ، ص 572\r\n","page_name":" 340 ","page_number":340},
  {"content":"\r\n\r\n Trk 114 \r\nنقشه 269\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nكه جاى آن هنوز در مدينه مشخص است و تا اين اواخر ، بنايى نيز در آنجا وجود داشت .\r\nابراهيم پس از آن كه شانزده يا هيجده ماه از عمرش گذشت ، از دنيا رفت و رسول خدا صلى الله عليه و آله را در غم فقدان خود سخت اندوهگين كرد . ابراهيم به توصيهء پيامبر صلى الله عليه و آله در كنار عثمان بن مظعون ، كه يارى فداكار و مورد علاقهء رسول خدا صلى الله عليه و آله بود ، دفن شد .\r\nقبر ابراهيم به دليل محل زيارتى بودن آن ، مورد توجه اصحاب و تابعين بود و بعدها كه براى برخى از قبور ، بقعه ساخته شد ، براى ابراهيم نيز بقعه‌اى بنا گرديد .\r\nسيد جعفر مدنى ( م 1317 ) نوشته است كه قبر سه خواهر وى ، زينب ، رقيه و ام كلثوم نيز در كنار او داخل يك بقعه بوده است . « 1 » اين در حالى است كه اكنون ، محل ديگرى به عنوان مقبرهء بنات النبى صلى الله عليه و آله مشخص شده است . « 2 » البته مؤلف ياد شده ، خود نيز در بارهء آن سخنش اظهار ترديد كرده و اشاره دارد كه در زمان او قبهء بنات‌النبى جدا از قبّهء ابراهيم است . همو افزوده است كه قبر عثمان‌بن مظعون نيز بايد در همانجا ؛ يعنى كنار قبر ابراهيم زيارت شود . همچنين گفته شده كه قبر عبداللَّه بن مسعود ، خنيس بن حذافه و اسعدبن زراره نيز در همان حوالى است . « 3 »\r\n\r\nقبّهء بنات الرسول\r\nاز جملهء دفن‌شدگان در بقيع ، سه دختر رسول خدا صلى الله عليه و آله هستند كه پيش از اين ، قبّه‌اى بر بالاى قبورشان بود و به قبّهء بنات‌الرسول شهرت داشت . اين سه خواهر عبارتند از :\r\nرقيه ؛ كه همسر عثمان بن عفان بود و با او در مدينه زندگى مىكرد . وقتى جنگ بدر رخ داد ، او به سختى مريض شد و تا قبل از رسيدن رسول خدا صلى الله عليه و آله به مدينه ، درگذشت . رسول خدا صلى الله عليه و آله او را در بقيع دفن كرد .\r\n\r\n\r\n","description":"","footnote":"\r\n( 1 ) نزهة الناظرين ، ص 277\r\n( 2 ) بنگريد به نقشهء بقيع .\r\n( 3 ) نك : ترغيب اهل المودة و الوفاء ، ص 95\r\n","page_name":" 342 ","page_number":342},
  {"content":"\r\n\r\nامّ كلثوم ؛ كه پس از رقيه ، او نيز به همسرى عثمان بن عفان درآمد . و در سال نهم هجرت درگذشت و در بقيع دفن شد .\r\nزينب ؛ پيش از بعثت ، همسر ابوالعاص بن ربيع بود . پس از هجرت رسول خدا صلى الله عليه و آله به مدينه ، او در مكه نزد همسرش نگه داشته شد . ابوالعاص در جنگ بدر در كنار مشركان شركت كرد و اسير شد . همسرش زينب گلوبند خود را به عنوان فديهء وى فرستاد .\r\nرسول خدا صلى الله عليه و آله فرمود تا گلوبند را پس فرستادند و ابوالعاص را نيز به شرطى آزاد كرد كه همسرش را طلاق دهد و راهى مدينه كند و بدين ترتيب زينب به رسول خدا صلى الله عليه و آله ملحق شد . چند سال بعد ، ابوالعاص ايمان آورد و به مدينه آمد و مجدداً با زينب ازدواج كرد .\r\nزينب در سال هشتم هجرت درگذشت .\r\nاين سه خواهر در كنار يكديگر دفن شده‌اند و همان‌گونه كه گذشت ، بر روى قبور آنان قبّه‌اى وجود داشته و به عنوان يكى از زيارتگاه‌هاى مدينه در بقيع بوده است .\r\n\r\nهمسران رسول خدا صلى الله عليه و آله\r\nبيشتر همسران آن حضرت ، در بقيع و در كنار يكديگر دفن شده‌اند . همسران آن حضرت عبارتند از : زينب فرزند خزيمه ( متوفاى سال 4 هجرى قمرى ) ، ريحانه فرزند زبير ( متوفاى سال 8 ) ، ماريهء قبطيه ( متوفاى سال 16 ) ، زينب بنت جحش ( متوفاى سال 20 ) ، امّ حبيبه دختر ابوسفيان ( متوفاى سال 42 يا 44 ) ، حفصه دختر عمر ( متوفاى سال 45 ) ، سوده ( متوفاى سال 50 يا 54 ) ، صفيّه دختر حُيَىّ بن اخطب يهودى ( متوفاى سال 50 ) ، جويريه فرزند حارث ( متوفاى سال 50 يا 56 ) ، عايشه دختر ابوبكر ( متوفاى سال 57 يا 58 ) .\r\nعايشه علاقه‌مند بود تا در كنار قبر رسول خدا صلى الله عليه و آله دفن شود ، اما خودش گفت ، به خاطر آنچه پس از رسول خدا صلى الله عليه و آله انجام داده ، از دفن شدن پيش آن حضرت شرم دارد ! و لذا در بقيع دفن شد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nام‌ّسلمه ( م 61 ) از بهترين همسران رسول خدا صلى الله عليه و آله پس از خديجه بود و در سال‌هاى بحران ، از حاميان ولايت امير مؤمنان عليه السلام بوده است . « 1 »\r\n\r\nفاطمهء بنت اسد\r\nاين مادر ، از زنان بسيار محبوب نزد رسول خدا صلى الله عليه و آله بود . وى آن اندازه عظمت داشت كه بنابر نقل هاى تاريخى ، به اندرون خانهء كعبه رفت و امير مؤمنان عليه السلام را به دنيا آورد . فاطمهء بنت اسد به عنوان همسر ابوطالب در سرپرستى رسول خدا صلى الله عليه و آله شريك بود و پيامبر فاطمهء بنت‌اسد را چون مادر خويش مىدانست . وى از نخستين زنان مسلمان در مكه بود و پس از هجرت ، همراه فرزندش على عليه السلام در مدينه زندگى مىكرد . به نقل از ابن سعد ، رسول خدا از او ديدار مىكرد و در خانه‌اش مىماند . « 2 »\r\nزمانى كه فاطمهء بنت اسد در سال سوم هجرى رحلت كرد ، رسول خدا صلى الله عليه و آله به شدت متأثر و ناراحت شد . به نقل از منابع ، آن حضرت فاطمهء بنت اسد را در پيراهنى از خود كفن كرد ، پيش از دفن ، خود در قبر او داخل شد . وقتى از حضرت پرسيدند كه شما اين كار را با هيچكس نكرديد ، فرمود : « انَّهُ لَمْ يَكُنْ أَحَدٌ بَعْدَ أَبِيطالِب أَبَرّ بي مِنْها ، انَّما أَلْبَسْتُها قَمِيصي لِتُكْتَسى مِن حُلَلِ الْجَنَّة وَ اضْطجعت مَعَها لِيُهَوّن عَلَيها ضغطة القبر » . « 3 » سپس آن حضرت بر وى نماز گزارد و در حالى كه مىگريست ، او را در قبر نهاد . آن حضرت خطاب به فاطمه بنت اسد مىفرمود : « رَحِمَك اللّه يا امّى بعد امّى » . « 4 »\r\nمحتمل است قبرى كه در نزديكى قبور ائمه عليهم السلام قرار دارد ، از آنِ فاطمهء بنت اسَد باشد . در روايت‌هاى ديگر ، محل دفن وى در نزديكى قبر سعد بن معاذ و ابوسعيد\r\n\r\n\r\n","description":"","footnote":"\r\n( 1 ) - در بارهء قبه و حرم همسران و دختران رسول خدا صلى الله عليه و آله نك : به مقالهء آقاى محمدصادق نجمى در فصلنامهء « ميقات حج » ، ش 11 ، صص 177 - 164\r\n( 2 ) . الاصابه ، ج 8 ، ص 60\r\n( 3 ) . التبرك ، ( على الأحمدى ) ص 194 به نقل از : الاصابه ، ج 8 ، ص 60 ؛ الاستيعاب ، ج 4 ، ص 382 ؛ كنزالعمال ، ج 6 ، ص 228 ، ش 4049 ؛ وفاء الوفا ، ج 3 ، صص 897 و 898\r\n( 4 ) . ترغيب اهل المودة والوفاء ، ص 94\r\n","page_name":" 344 ","page_number":344},
  {"content":"\r\n\r\nخُدْرى دانسته شده است . در قرن هفتم ، زمانى كه ابن النجار ( م 643 ) كتاب خويش را نگاشت ، مردم قبر فاطمهء بنت اسد را در نزديكى قبر سعد بن معاذ زيارت مىكردند ، اما سمهودى در وفاءالوفا « 1 » آن سخن را نادرست دانسته و قبر وى را در نزديكى بقعهء ابراهيم فرزند رسول خدا صلى الله عليه و آله دانسته است . « 2 » مَطَرى ( م 741 ) نيز قبر او را در شمال قبر عثمان ، يعنى كنار سعد بن معاذ دانسته و گفته است كه قُبّه‌اى روى آن وجود دارد . « 3 »\r\n\r\nعباس بن عبدالمطّلب\r\nعباس عموى پيامبر صلى الله عليه و آله بوده و در حوادثى كه در مكه بر آن حضرت گذشت ، در جمع بنىهاشم ، از مدافعان رسول خدا صلى الله عليه و آله به شمار مىرفت . وى از اشراف مكه تلقّى مىشد و روحيهء اشرافى نيز داشت . در عين حال ، پس از آنكه اسلام آورد و به دليل كمكى كه در جمع بنىهاشم به رسول خدا صلى الله عليه و آله كرده بود و نيز به عنوان عموى آن حضرت ، سخت مورد علاقهء رسول خدا صلى الله عليه و آله بود . وى بعد از رحلت رسول خدا صلى الله عليه و آله به امير مؤمنان عليه السلام وفادار بود و در رجب سال 32 هجرى در روزگار عثمان بدرود حيات گفت .\r\nزمانى كه عباسيان به قدرت رسيدند ، عنايت خاصى به مقبرهء جدشان در بقيع داشتند و همچنان كه گذشت ، زمان ناصر عباسى ( 575 - 622 ) كه گرايش زيادى به مذهب تشيع داشت ، بقعه‌اى روى مقبرهء عباس و چهار امام ساختند .\r\n\r\nعقيل بن ابىطالب\r\nوى فرزند ابوطالب و بيست سال بزرگتر از امير مؤمنان عليه السلام بود و از نسب‌شناسان معروف زمان خويش شمرده مىشد . وى خانه‌اى در نزديكى بقيع داشت كه در همان خانه مدفون شد و حتى بر اساس نقل مورّخان ، نام شمار ديگرى نيز به عنوان كسانى كه\r\n\r\n\r\n","description":"","footnote":"\r\n( 1 ) . خلاصة وفاء الوفا ، ص 420\r\n( 2 ) . نزهة الناظرين ، ص 280 ؛ ترغيب اهل المودة والوفاء ، ص 94\r\n( 3 ) . التعريف ، ص 43\r\n","page_name":" 345 ","page_number":345},
  {"content":"\r\n\r\nدر دار عقيل دفن شده‌اند ، آمده است ؛ از جملهء آنان ، ابوسفيان بن حارث بن عبدالمطلب بود كه در سال 20 هجرى پس از بازگشت از سفر حج در مدينه درگذشت و در دارعقيل مدفون شد . برخى هم اساساً در اين كه عقيل در مدينه درگذشته باشد ، اظهار ترديد كرده و نوشته‌اند كه او در شام درگذشته است . « 1 »\r\nنيز گفته شده كه قبر كسانى چون عبدالرحمان بن عوف و سعد بن ابىوقاص هم در نزديكى محلى است كه گفته مىشود عقيل و عبداللَّه بن جعفر در آنجا مدفون هستند .\r\nگذشت كه ابن عوف در نزديكى قبر عثمان بن مظعون و در واقع ، در نزديكى جايى كه در حال حاضر قبر ابراهيم فرزند رسول خدا صلى الله عليه و آله است ، مدفون مىباشد .\r\n\r\nعبداللَّه بن جعفر\r\nجعفربن ابىطالب يكى از نخستين مسلمانان در شهر مكه بود كه در جريان هجرتِ مسلمانان به حبشه ، از طرف پيامبر صلى الله عليه و آله به سرپرستى مهاجران برگزيده شد . وى در سال هفتم هجرت به مدينه بازگشت و در غزوهء مؤته به عنوان فرمانده اول مسلمانان شركت كرد و در همان جنگ به شهادت رسيد . در اين وقت بود كه رسول خدا صلى الله عليه و آله فرزند او عبداللَّه را در آغوش گرفت و در بارهء جعفر فرمود : خداوند عوض دستان او - كه قطع شد - دو بال به وى خواهد داد كه در بهشت همراه فرشتگان پرواز كند . به همين دليل آن حضرت را جعفر طيّار ناميدند .\r\nدر حال حاضر ، قبر وى ، از مزارهاى مهم در مؤته - واقع در كشور اردن - به شمار مىآيد كه در سال‌هاى اخير بازسازى شده و ضريح تازه‌اى بر مزار وى نصب گرديده است . فرزند وى عبداللَّه آن زمان كودكى خردسال بود كه پيامبر صلى الله عليه و آله در حق وى بسيار محبّت كرد . پس از پيامبر صلى الله عليه و آله عبداللَّه همچنان شخص محترمى بود و همسر زينب ، دختر علىبن ابى طالب و نور ديدهء فاطمهء زهرا عليها السلام شد .\r\n\r\n\r\n","description":"","footnote":"\r\n( 1 ) . نزهة الناظرين ، ص 278\r\n","page_name":" 346 ","page_number":346},
  {"content":"\r\n\r\nعبداللَّه پس از كربلا ، به عنوان يكى از شخصيت‌هاى برجسته مطرح بود و به دليل بخشش‌هاى فراوانش به صفت « جواد » شهرت يافت . زمانى كه وى درگذشت ، او را در كنار عمويش عقيل دفن كردند . خانهء عقيل كه خود نيز در آن دفن شده بود ، به تدريج جزو بقيع شد و اكنون قبر اين دو بزرگوار كنار يكديگر ، مشخص است .\r\n\r\nبقعهء اسماعيل بن جعفرالصادق عليه السلام\r\nاسماعيل فرزند بزرگ امام صادق عليه السلام بود كه ده سال پيش از پدر درگذشت . قبل از درگذشت وى ، تصور عمومى شيعيان آن بود كه وى جانشين امام صادق عليه السلام خواهد بود و حتى پس از مرگش برخى از شيعيان به رغم تأكيد امام صادق عليه السلام بر رحلت فرزندش ، مرگ وى را باور نكردند و امامت را در ميان فرزندان او دانستند ! اين فرقه بعدها به « فرقهء اسماعيليه » شهرت يافتند كه در مصر دولت فاطمى را تأسيس كردند .\r\nمقبرهء اسماعيل تا چند ده سال پيش ، يكى از مقابر معروف بقيع بود كه از جمع ديگر قبور فاصله داشت و به همين دليل ، خارج از بقيع قرار گرفته بود . اين قبر ، بر اساس نوشتهء مطرى ( م 741 ) در قرن هشتم « مشهد كبير » ؛ يعنى مزار بزرگ بود كه در غربِ قبهء عباس و چهار امام قرار داشت . قبر اسماعيل از سوى محبّان اهل بيت از شيعيان ، به ويژه اسماعيليه زيارت مىشد و بر اساس گزارش عياشى در قرن يازدهم هجرى ، بسيار پر رونق بود . « 1 » همان‌گونه كه مطرى يادآور شده ، بقعهء اسماعيل در زمان فاطميان مصر بنا گرديده است . « 2 » در قرن دوازدهم كه اطراف بخش اصلى شهر مدينه حصار بوده ، مقبرهء اسماعيل داخل اين حصار و در واقع خارج از بقيع بوده ، و محل آن برابر مقبرهء عباس و ائمهء بقيع قرار داشته است . « 3 »\r\nدر توسعهء جديد ، اين مقبره از ميان رفته ، و بنا به اظهار برخى از ناظران ، محل قبر\r\n\r\n\r\n","description":"","footnote":"\r\n( 1 ) . المدينة المنوره فى رحلة العياشى ، أمحزون ، ص 175\r\n( 2 ) . التعريف ، صص 43 و 44\r\n( 3 ) . ترغيب اهل المودة و الوفاء ، ص 96\r\n","page_name":" 347 ","page_number":347},
  {"content":"\r\n\r\nو آنچه در آن بوده به داخل بقيع انتقال داده شده است . حجت الاسلام و المسلمين آقاى محمد حسين اشعرى به بنده فرمودند كه دو - سه سال پيش از انقلاب من مدينه مشرف بودم و ساختمان ما مشرف به بقيع بود . يك مرتبه در نيمهء شب ديدم سروصدا بلند شد .\r\nازپنجره بيرون‌را نگريستم ، ديدم‌اطراف بقعهء اسماعيل شلوغ است . پايين آمده ، و پرسيدم چه خبر است ؟ گفتند : بزرگان اسماعيليه را دعوت كرده‌اند تا در حضور آنها قبر را به داخل بقيع منتقل كنند . پس از آن ، آن را برداشته و در حوالى جايى كه قبر ام البنين است ، دفن كردند .\r\nتا چند سال پيش صورت قبرى در كنار قبور شهداى حره وجود داشت كه آن را قبر اسماعيل مىدانستند . در حال حاضر محل آن از ميان رفته اما برخى از زائران هنوز در همانجا قبر اسماعيل را زيارت مىكنند .\r\n\r\nمرقد عاتكه و صفيّه\r\nعاتكه دختر عبدالمطّلب و عمهء رسول خدا صلى الله عليه و آله بود . وى همان كسى است كه در مكه و پيش از جنگ بدر خوابى به اين مضمون ديد كه « قريش جگر گوشه‌هايش را از دست مىدهد » . وقتى خبر اين خواب در آستانهء رفتن سپاه قريش به بدر مطرح شد ، ابوجهل آن را مورد تمسخر قرار داد . از قضا در نبرد بدر ، قريش سروران خود و از جمله همين ابوجهل را از دست داد .\r\nصفيّه دختر ديگر عبدالمطّلب و عمّهء رسول خدا صلى الله عليه و آله بود . وى از زنان با شهامت صدر اسلام بود و در جريان جنگ احزاب ، در داخل شهر ، يك يهودى را كه براى يهوديان بنىقريظه جاسوسى مىكرد ، به قتل رساند .\r\nاين دو خواهر در كنار يكديگر دفن شده‌اند و در گذشته بقعه‌اى داشته‌اند كه به نام « بقيع العمّات » شناخته مىشد و اكنون اثرى از آن بر جاى نمانده است . اكنون قبرهاى اين دو زن در كنار ديوار غربى بقيع قرار گرفته است . « 1 »\r\n\r\n\r\n","description":"","footnote":"\r\n( 1 ) - برخى از محققان در اين كه عاتكه در اينجا دفن شده باشد ، اظهار ترديد كرده‌اند .\r\n","page_name":" 348 ","page_number":348},
  {"content":"\r\n\r\nمَطَرى ( م 741 ) با وصف قبر صفيه - بدون اشاره به اين كه عاتكه نيز در آنجا مدفون است - مىنويسد : روى قبر با چيدن سنگهايى در اطراف آن مشخص شده ، اما چون نزديك ديوار شهر مدينه و در خروجى بقيع بوده ، توافقى براى ساختن قبه بر آن نشده است . « 1 » به نظر مىرسد كه در قرون بعد ، براى صفيه نيز بقعه‌اى ساخته شده است . به هر روى ، نقل مطرى نشان مىدهد كه ديوار بقيع در سمت قبر صفيه ، درست در جايى بوده كه اكنون قرار دارد و قبرستان بقيع اين سوتر نبوده است .\r\nدر كنار آن صورت قبر سوّمى وجود دارد كه به عنوان قبر حضرت ام‌ّالبنين مادر حضرت ابوالفضل‌العباس عليه السلام شناخته و زيارت مىشود .\r\n\r\nمسجد فاطمه عليها السلام يا بيت الأحزان\r\nپيش از اين در داخل بقيع و در نزديكى قبور چهار امام عليهم السلام مسجد كوچكى بوده كه به « بيت‌الاحزان » شهرت داشته و در متون تاريخى قرون آغازين اسلامى تا اين اواخر ، از آن ياد شده است . براساس آنچه در برخى از منابع آمده ، اينجا محلّ گريهء حضرت فاطمهء زهرا عليها السلام در سوگ پدرش بوده است . اين مكان در آغاز ، خانهء محقّرى متعلق به حضرت بوده كه پس از آن به « بيت‌الأحزان » يا « قبّة الحزن » شهرت يافته و در زمان‌هاى متأخر به عنوان مسجد فاطمه عليها السلام از آن ياد شده است . اين محل در شمال قبر عباس‌بن عبدالمطّلب و قبور چهار امام عليهم السلام قرار داشته و بعدها ضميمهء بقيع شده است . در مدينه جاى ديگرى به عنوان بيت‌الأحزان مطرح نبوده است . « 2 »\r\n\r\nمسجد ابَىّ بن كعب در بقيع\r\nبنا به نوشتهء مورّخان ، در نزديكى مزار عقيل و بقعهء همسران پيامبر صلى الله عليه و آله ، مسجدى با نام « مسجد ابىّ بن كعب » بوده است . بنا به نوشتهء مورّخان ، رسول خدا صلى الله عليه و آله در اين مسجد\r\n\r\n\r\n","description":"","footnote":"\r\n( 1 ) . التعريف ، ص 43\r\n( 2 ) . آگاهىهاى تفصيلى در بارهء اين مكان ، نك : مقالهء « بيت الأحزان » از محمد صادق نجمى ، فصلنامهء « ميقات حج » ، ش 2 ، صص 130 - 121\r\n","page_name":" 349 ","page_number":349},
  {"content":"\r\n\r\nنماز گزارده و حتى در نقلى آمده است كه حضرت فرمود : « لَو لا يَمِيلُ النّاسُ الَيهِ لَأَكْثَرْتُ الصَّلاةَ فِيهِ » . « 1 » « اگر مردم در آمدن به آنجا متمايل نمىشدند ، فراوان در آن نماز مىخواندم » . محل اين مسجد مىتواند برابر قبر عقيل و قبر همسران پيامبر صلى الله عليه و آله ، در اين سوى مسير سنگفرش شده باشد .\r\n\r\nقبر عثمان\r\nعثمان‌بن عفّان ، در ذى حجّهء سال 35 هجرى ، در شورشى كه در مدينه بر ضدّ وى برپا شد و شمار زيادى از مسلمانان بصره ، عراق و مصر نيز به عنوان اعتراض به آنجا آمده بودند ، كشته شد . سپس او را در بيشه‌اى كه معروف به « حَشِّ كوكب » بود و در خارج از بقيع يا به عبارتى پشت بقيع قرار داشت ، دفن كردند . پس از روى كار آمدن معاويه ، به دستور او ، اين بيشه را ضميمهء بقيع كردند « 2 » و به احتمال زياد ، قبر عثمان را به صورتى مشخص نگهداشتند . بعدها كه به مرور براى قبور مشهور در بقيع بقعه ساخته شد ، براى عثمان نيز بقعه‌اى ساختند كه در عهد وهّابيان تخريب شد .\r\nسيد جعفر مدنى در قرن سيزدهم نوشته است : قبر بانىِ بقعهء عثمان نيز در داخل مقبرهء او مشخص است . « 3 » در زمان مطرى ( 741 ) هنوز بخشى از بقيع ، كه قبر عثمان در آن بود ، به نام حشّ كوكب شهرت داشت . « 4 » وى مىافزايد : قبّهء بزرگى از طرف يكى از امراى ايوبى در سال 601 بر آن ساخته شد .\r\nبر اين سخن ، كه گفته‌اند ممكن است اين محل قبر عثمان بن مظعون باشد ، شاهدى وجود ندارد . به نوشتهء مَطَرى ، ابراهيم در كنار قبر عثمان‌بن مظعون دفن شده است . « 5 »\r\n\r\n\r\n","description":"","footnote":"\r\n( 1 ) نزهة الناظرين ، صص 280 و 281\r\n( 2 ) اخبار مدينة الرسول ، ص 156\r\n( 3 ) نزهة الناظرين ، ص 274\r\n( 4 ) « و قبر عثمان شرقى البقيع فى موضع يعرف بحش كوكب » ، التعريف ، ص 43\r\n( 5 ) التعريف ، ص 43\r\n","page_name":" 350 ","page_number":350},
  {"content":"\r\n\r\nهمچنين به نوشتهء برزنجى ، براى زيارت عثمان‌بن مظعون ، بايد محل مقبرهء ابراهيم پسر پيامبر صلى الله عليه و آله را زيارت كرد . « 1 »\r\n\r\nخانهء امام سجاد و امام صادق عليهما السلام\r\nدر محلهء بنىهاشم كه طى سال 1363 به بعد تخريب شد ، دو منزل وجود داشت كه به « دار على بن الحسين » و « دار جعفربن محمد » عليهم السلام مشهور بود . اين مكان كه اكنون تخريب شده ، در همان فضايى قرار داشت كه اكنون سنگفرش شده و ميان درِ اصلى بقيع تا حرم رسول خدا صلى الله عليه و آله است . در منابع شيعه توصيه به خواندن نماز در اين دو خانه شده است . « 2 » اين نشانگر قدمت اين دو خانه مىباشد . سمهودى در كتابش از خانهء ابوايوب انصارى و خانهء امام جعفر صادق عليه السلام در اين محوطه ياد كرده است . « 3 »\r\nمطرى ( 741 ) در قرن هشتم ، پس از شرحى در بارهء مزار اسماعيل فرزند امام‌صادق عليه السلام - كه در حال حاضر قبرش را به داخل بقيع انتقال داده‌اند - مىنويسد :\r\nگفته مىشود زمينى كه اسماعيل در آن دفن شده و نيز اطراف آن در سمت شمال ، در اصل خانه‌اى متعلق به زين‌العابدين علىبن الحسين - رضوان‌اللَّه عليهم اجمعين - بوده و نيز در همانجا به نام زين‌العابدين وجود داشته است . همچنين از مسجد كوچكى به نام « مسجد زين‌العابدين » خبر داده‌اند . « 4 »\r\nاين شرح مربوط به عرصه‌اى است كه در حال حاضر سنگفرش شده است .\r\nو ديوارى سنگى كه روى آن نرده‌هاى آهنى گذاشته‌اند ، آن را به عنوان بخش حاشيه‌اى مسجد ، در ميان بقيع و مسجد النبى صلى الله عليه و آله درآورده است .\r\nخانهء امام جعفر صادق عليه السلام نيز كه تا اين اواخر بر سرِپا بود ، يكى از آثار متبرك اين\r\n\r\n\r\n","description":"","footnote":"\r\n( 1 ) نزهة الناظرين ، ص 277\r\n( 2 ) بحار الأنوار ، ج 97 ، ص 225\r\n( 3 ) وفاء الوفاء ، ج 1 ، ص 732 - 733\r\n( 4 ) التعريف ، ص 44\r\n","page_name":" 351 ","page_number":351},
  {"content":"\r\n\r\nقسمت شمرده مىشد . بر اساس نوشتهء مطرى ، خانهء عثمان در مقابل باب جبرئيل بوده كه روزگارى هم به نام « باب عثمان » شهرت داشته است . خانهء ابوايّوب انصارى كه پيامبر صلى الله عليه و آله مدت هفت ماه نخست هجرت را در آن زندگى مىكرد ، در سمت قبلهء آن بوده است .\r\nخانهء امام جعفر صادق عليه السلام نيز در همين سمت بوده كه به نوشتهء مطرى ( م 741 ) تا زمان وى ، آثار محراب آن مشخّص بوده است . « 1 »\r\n\r\nدار النابغه\r\nشمارى قبر ؛ از جمله قبر عبداللَّه ، پدر پيامبر صلى الله عليه و آله در محل دارالنابغه بود كه اكنون در توسعهء غربىِ مسجد ، داخل مسجد شده است . از نظر تاريخى ، بدون ترديد ، عبداللَّه پدر پيامبر صلى الله عليه و آله در مدينه درگذشت و آنگونه كه شهرت يافته ، قبر آن بزرگوار در محلّى كه بعدها به دارالنابغه شهرت يافته ، قرار داشته است . از اين محل ، عكس‌هايى برجاى مانده و در حال حاضر ، محل ياد شده در مسجدالنبى صلى الله عليه و آله قرار دارد . نايب الصدر شيرازى در سال 1305 از اين محل ديدن كرده و اشعار تركى كه در آنجا نوشته شده بوده ، در كتابش آورده است . بر اساس اين اشعار ، « 2 » اين بقعه در سال 1245 هجرى روى قبر پدر پيامبر صلى الله عليه و آله ساخته شده است .\r\n قبرِ پاكِ والدِ شاه رُسُلدُر بو مقام * فضلِ حق ، سلطان محمودك بو خير برترى\r\nوصف اعمارنده پرتو جوهرى تاريخدُر * قبر پاكيزه مقام والد پيغمبرى \r\n\r\n\r\n","description":"","footnote":"\r\n( 1 ) نك : بهجة النفوس و الأسرار ، ج 1 ، ص 174\r\n( 2 ) سفرنامهء نايب الصدر ، ص 232\r\n","page_name":" 352 ","page_number":352},
  {"content":"\r\n\r\n\r\nموقعيت غزوهء احد و آثار تاريخى آن\r\n\r\nچگونگى مواضع مسلمانان و مشركان در جنگ احد\r\nغزوهء احد يكى از غزوات مهم صدر اسلام است كه در سال سوّم از هجرت رخ داد . اهميت اين جنگ در روند نزاع‌هاى متقابل ميان مسلمانان و مشركان ، براى همه مسلمانان در گذر تاريخ شناخته شده است . خداوند در سورهء آل عمران ، آياتى را بدان اختصاص داده و اين ماجرا از چند زوايه و بيشتر به دليل شكست مسلمانان آن را مورد بررسى قرار داده است .\r\nاين غزوه از چند ناحيه بايد مورد بررسى قرار گيرد :\r\n1 - مقدمات درگيرى .\r\n2 - اصل درگيرى .\r\n3 - آثار و تبعات درگيرى .\r\nدر بخش مقدمات درگيرى نيز چند بحث قابل طرح است ، از جمله :\r\n1 - اقدام مشركان براى تلافى حادثهء بدر .\r\n2 - آمادگى مسلمانان و مشاوره براى چگونگى جنگ با مشركان .\r\n3 - مسير حركت رسول خدا صلى الله عليه و آله به سوى احد .\r\n4 - محل استقرار مشركان و مسلمانان .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآنچه به تناسب موضوع كتاب ، در صدد بيانش هستيم ، تنها ارائهء تصويرى جغرافيايى از محل استقرار دو سپاه با تكيه بر يادداشتهاى تاريخى و تحقيقات ميدانى است . ساير مطالب را عزيزان خواننده بايد در كتاب‌هاى تاريخى و سيره جستجو كنند .\r\nنكتهء قابل يادآورى آن است كه ، دو مسأله سبب شده است تا با تفصيل بيشترى در اين باره سخن به ميان آيد :\r\nنخست آن كه : منطقهء احد ، از مناطقى است كه زائران با عشق خاصى به زيارت آن مىروند و به دليل آن‌كه در اين منطقه يكى از نبردهاى سرنوشت‌ساز عصر پيامبر صلى الله عليه و آله بوده ، توجه ويژه به آن دارند .\r\nدوم آن كه : در برخى از منابع ، تصويرى به خطا از كيفيت درگيرى ارائه شده و لازم است بر اساس آنچه كه در منابع اصيل آمده ، بازسازى شود .\r\nكوه و منطقهء احد\r\nپيش از ورود در بحث ، لازم است اشاره كنيم كه كوه احد كه از شرق به غرب كشيده شده و البته مستقيم نيست ، در فاصلهء پنج و نيم كيلومترى مسجد نبوى واقع است .\r\nدر شمال اين كوه ، جاده‌اى بزرگ ساخته‌اند كه به « طريق غيرالمسلمين » معروف شده و ميان آن جاده و كوه احد ، كوهك‌هاى كوچكى ؛ مانند « جبل ثور » قرار دارد كه در روايتى از پيامبر صلى الله عليه و آله ، آنجا حدّ شمالى حرم مدينه معين شده است . در سمت جنوب كوه احد ، جادهء دور شهر مدينه قرار دارد ؛ به طورى كه ميان اين جاده و كوه ، مقبرهء حمزه ، كوه رمات ، مسجد سيدالشهدا ، چشمهء شهدا و وادى قنات و ميدانى وسيع است و در حال حاضر ، توقف‌گاه اتومبيل‌ها و محل دفاع مدنى است . در همين محدوده ، خانه‌هاى زيادى نيز ساخته‌اند .\r\nدر جنوب غربى كوه احد ، باغ هاى نخل و زمين‌هاى زراعى فراوانى وجود دارد كه در نهايت به وادى عقيق منتهى مىشود .\r\nنام‌گذارى اين كوه به « احد » ، از آن روست كه منفرد است و به سلسله جبال اطراف\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nپيوند ندارد . برخى نيز آن را با يگانگى خداوند قرين دانسته و نامگذاريش را به احد از اين روى توجيه كرده‌اند . نوشته‌اند كه در جاهليت نام اين كوه « عنقد » بوده است . « 1 »\r\nرسول‌خدا صلى الله عليه و آله كوه‌احد را سخت‌دوست مىداشت ودربارهء آن مىفرمود : « احُد جَبَلٌ يُحِبُّنا وَ نُحِبُّهُ » ؛ « احد كوهى است كه ما را دوست مىدارد و ما هم او را دوست مىداريم . »\r\nاين روايت در مصادر حديثىِ مهم آمده و ترديدى در آن نيست .\r\n\r\nكوه رمات يا جبل عينين\r\nبىشك كوه رمات همين كوه كوچكى است كه در جنوب احد واقع شده و قبر حضرت حمزه و ديگر شهداى احد ، ميان آن و كوه احد فاصله انداخته است . طول كوه ياد شده ، از شرق به غرب ، حدود يك صد و پنجاه متر و عرض آن چهل متر مىباشد .\r\nعبور قنات از سمت شرقىِ آن ، به آن بخش آسيب رسانده است ؛ به طورى كه آثار آن قابل مشاهده است . اين كوه ، در دورهء عثمانى ، به عنوان محلى براى نگاهبانى و ديده‌بانى مورد استفاده بوده و پس از آن نيز ، خانه‌هاى زيادى روى آن ساخته شده كه تا اين اواخر وجود داشته است . در سال‌هاى اخير ، همهء آن بناها تخريب شد تا كوه شكل طبيعىِ خود را حفظ كند . « 2 »\r\nنامگذارى اين كوه به « عَيْنَين » ؛ « دو چشمه » ، از آن روست كه در كنار آن ، وادى قنات و « عين‌الشهدا » قرار داشته است . « 3 »\r\n\r\nچرا مشركان از شمال وارد مدينه شدند ؟\r\nمىدانيم كه مدينه در شمال مكه واقع است و طبيعى است اگر مسافرى بخواهد از شهر مكه به مدينه بيايد ، مىبايست از جنوب شهر مدينه وارد شود . نقطهء جنوبى مدينه\r\n\r\n\r\n","description":"","footnote":"\r\n( 1 ) . تاريخ المدينة المنوره ، ج 1 ، ص 85\r\n( 2 ) . معالم المدينة المنوره ، مجلد 1 ، ج 1 ، ص 195\r\n( 3 ) . آثار المدينة المنوره ، عبدالقدوس الأنصارى ، ص 201\r\n","page_name":" 355 ","page_number":355},
  {"content":"\r\n\r\nمنطقهء قبا است ؛ جايى كه رسول خدا صلى الله عليه و آله در جريان هجرت از مكه به مدينه ، ابتدا به آن ناحيه وارد شد . بنابراين ، جاى اين پرسش هست كه چرا مشركان مكه ، در جريان جنگ احد ، از شمال وارد اين شهر شدند نه از جنوب ؛ يعنى قبا ؟\r\nاين نكته را هم بايد يادآورى كرد كه در كنار كوه « سَلْع » ، دو تپه يا كوهك بوده كه آن را « ثنيّةالوداع » مىناميدند . اين محل ، براى بدرقه و وداع مسافرانى بود كه به شام عزيمت مىكردند يا از آنجا باز مىگشتند . روشن است كه تبوك و در امتداد آن شام ، در شمال مدينه قرار دارد ، پس طبيعى است كه اين مسير ، محل ورود و خروج مسافران شامىِ مدينه باشد . اكنون پرسش اين است كه چرا سپاهيان مشرك كه در جنگ احد و احزاب از مكه به مدينه مىآمدند ، به جاى اينكه از قبا وارد شوند ، اين شهر را دور مىزدند و از شمال به محدودهء مدينه نفوذ مىكردند ؟\r\nپاسخ اين پرسش اين است كه شهر مدينه در حصارى نعل گونه يا به شكل  « U »  قرار داشت و كوه و سنگلاخ - منطقهء حَرّه‌اى - و خانه بود . تنها يك راه نفوذ ، آن هم در قسمت شمالى شهر ؛ يعنى قسمت بالاى نعل وجود داشت و حدّ فاصل ميان احد و سلع بود . و بايد گفت كه در اين بخش ، هيچ گونه مانع طبيعى موجود نبود .\r\nاستثناها و به عبارت ديگر ، راههاى نفوذ جزئىِ ديگرى هم در بخش‌هاى جنوبى - جنوب شرقى - مدينه بود و مهم‌ترين آن ، ناحيه‌اى بود كه بنىقريظه سكونت داشتند . البته در ناحيهء ديگرِ جنوب نيز ، با وجود حرّهء قبا كه اشاره به همان مناطق سنگلاخى است ، راه سخت ديگرى نيز براى عبور و مرور انفرادى مسافران يافت مىشد و آن همان راهى است كه رسول خدا صلى الله عليه و آله و مهاجران مكه ، در جريان هجرت ، به تدريج از آنجا به شهر مدينه وارد شدند و ابتدا به محلهء قبا آمدند .\r\nنكتهء مهم آن است كه مدخل ورودى شهر در ناحيهء قبا ، توان عبور دادن يك لشكر مجهّز سه هزار نفرى مشركان را نداشت . به همين دليل ، آنان بايد از راهى مىآمدند كه چنين منطقهء سنگلاخى در برابر آنان نباشد . به علاوه ، آنان نياز به يك منطقهء باز براى جنگ با مسلمانان را داشتند كه تنها در شمال مدينه يافت مىشد . از اين رو ، بايد شهر را\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاز جنوب به سمت شمال دور مىزدند و از آنجا وارد مىشدند . در سمت بنىقريظه ، يعنى جنوب شرقى نيز امكان ورود نبود ؛ زيرا در آن ناحيه ، بنى قريظه سكونت داشتند و آنان به دليل قرارداد و پيمانى كه با مسلمانان بسته بودند ، اجازهء عبور دادن سپاه مشركان به مدينه را نداشتند .\r\nبنابراين ، راه نفوذ سپاهيان مشرك به مدينه ، منحصر به قسمت شرقى كوه احد بود كه آغازِ يك منطقهء باز و زراعى بود . درست به همين دليل است كه در جنگ خندق نيز مشركان مكه ، نه از جنوب ، بلكه از همين قسمت‌هاى شمالى يا به عبارتى ، شرق كوه احد وارد مكه شدند . آنان وقتى به دليل وجود خندق ، راه نفوذشان بسته شد ، در انديشهء راه نفوذ از منازل بنىقريظه افتادند .\r\n\r\nمسير رسول خدا صلى الله عليه و آله از مدينه تا احُد\r\nمسيرى كه اكنون به نام « طريق سيدالشهدا » شهرت دارد ، به طور تقريبى ، همان مسيرى است كه رسول خدا صلى الله عليه و آله و يارانش براى نبرد با دشمنان مشرك ، از مدينه تا احد طى كردند . فاصلهء دقيق ميان مسجد نبوى با كوه ، حدود پنج كيلومتر و نيم است . در اين مسير ، در سمت راستِ لشكرِ اسلام ؛ يعنى شرق مدينه ، حرّهء شرقى قرار داشت و در سمت غرب ، كوه سلع . پس از كوه سلع تا كوه احد ، زمين نخلستانى و زراعى بود كه تا دامنهء احد ، در شمال ، امتداد داشت .\r\nدو طايفهء مهم در بخشى از مسير مدينه تا احد زندگى مىكردند . نخست طايفهء بنىعبد اشهل كه رسول خدا صلى الله عليه و آله توقفى در محلهء آنان داشتند . مسجد اين طايفه همان مسجدى است كه به نام « مسجد البُحير » يا « مسجد الأسواف » يا « مسجدالسجده » شهرت داشته و اكنون به نام « مسجد ابوذر » معروف است . « 1 »\r\nپس از آن ، يك بناى كوچك معروف به شيخين ، متعلق به يك پيرزن و پيرمردى\r\n\r\n\r\n","description":"","footnote":"\r\n( 1 ) . درباره اين مسجد نك : المدينة بين الماضى و الحاضر ، صص 329 - 326 ؛ التحفة اللطيفه ، ج 1 ، ص 67\r\n","page_name":" 357 ","page_number":357},
  {"content":"\r\n\r\nبود كه رسول خدا صلى الله عليه و آله در آنجا هم توقف كوتاهى داشت و « مسجد الدرع » كه اكنون موجود است ، يادگار رسول خدا صلى الله عليه و آله در آن اقامت كوتاه است . گفته‌اند كه حضرت نماز مغرب و عشا را در آنجا گزاردند و تا صبح روز بعد همانجا ماندند . اين مسجد بعدها به نام‌هايى چون « مسجد الدرع » ، « مسجدالبدائع » و « مسجد الشيخين » خوانده مىشد . « 1 » عنوان « درع » بدان دليل است كه رسول خدا صلى الله عليه و آله در آنجا درع و زره پوشيد . هر چند اين مسأله در كتاب‌هاى تاريخى نقل شده « 2 » اما برخى آن را نپذيرفته و گفته‌اند كه رسول خدا صلى الله عليه و آله در مدينه زره پوشيد . « 3 » در نقل‌هاى تاريخ آمده است كه زمان حضور رسول خدا صلى الله عليه و آله در شيخين ، مشركان از دور ، سپاه اسلام را مىديدند و هر دو سپاه نيروهايى را جهت حفاظت از خود آماده كردند . بنابراين ، شيخين در نزديكى احد ، با فاصلهء تقريبى يك و نيم كيلومتر بود و مشركان در شمال كوه سلع و غربِ كوه احد ، در همان دشت زراعى كه بخشى از آن « جُرف » ناميده مىشد ، مستقر بودند .\r\nدر امتداد اين مسير ؛ يعنى طريق سيد الشهدا ، طايفهء بنوحارثه زندگى مىكردند . دو طايفهء بنىعبداشهل و بنوحارثه ، زمين‌هاى حد فاصل دو حرّه و دامنهء جنوبى احد را داشتند و كشت مىكردند . مسجد طايفهء بنوحارثه را اكنون « مسجد المستراح » مىنامند و اين از بابت استراحت حضرت در آنجا - در سفر جنگى به سمت احد يا موضع ديگر - دانسته شده است .\r\nواقدى در روايتى ، مسير را از مدينه به بدائع ، از آنجا به زقاق الحِسْى و پس از آن تا شيخين ، تا ابتداى ثنيّه دانسته كه نشان از تفاوت محل بدائع با شيخين است . با اين حال ، حتى قبل از قرن دهم ، مسجد بدائع با مسجد شيخين يكى دانسته شده است . « 4 »\r\nعبارت او چنين است :\r\n\r\n\r\n","description":"","footnote":"\r\n( 1 ) . تاريخ المعالم المدينة قديماً و حديثاً ، ص 133\r\n( 2 ) . المغازى ، ج 1 ، ص 219\r\n( 3 ) . المدينة بين الماضى و الحاضر ، ص 374\r\n( 4 ) . عمدة الاخبار فى المدينة المختار ، ص 204\r\n","page_name":" 358 ","page_number":358},
  {"content":"\r\n\r\n« . . . حَتّى سَلَكَ عَلَى الْبَدائِع ، ثُمَّ زُقاق الْحِسْى ، حَتّى أَتى الشَّيخَين حَتّى انتهى الى رأس الثنيّة « 1 » . . . فَباتَ رَسُولُ اللَّهِ بِالشَّيخَين » . « 2 »\r\nزمانى كه نماز مغرب و عشا درمحل مسجد الدرع خوانده شد ، مشركين كه ناظر سپاه مسلمانان بودند ، تا مرز و كنارهء حرّه جلو آمدند ؛ « وَتَدْنوا طَلائِعَهُم حَتّى تَلْصِيق بِالْحَرَّة فَلا تَصَعَّد فِيها حَتّى تَرْجع خَيْلُهُم وَيهابون موضع الحرّة و محمدبن مسلمة » « 3 » طليعهء سپاه آنان تا نزديكى حره آمد اما وارد آنجا نشد ؛ چرا كه از وجود حره و محمد بن مسلمه در آنجا ترس داشتند .\r\nاين حرّه بايد حرّهء شرقى باشد ؛ يعنى مشركانِ مسلّط بر اين منطقه تا اين سوى مدينه به سمت حرّه شرقى و البته تا ابتداى آن آمدند .\r\nبه هر روى ، سحرگاه رسول خدا صلى الله عليه و آله برخاست و دستور داد تا راهنمايان ، آنها را به محلّى هدايت كنند كه داراى موقعيتى مناسب باشد : « . . . يُخْرِجَنا عَلَى الْقَومِ عَلى كَثَبٍ » « 4 » « كثب » به معناى تجمع و قرب آمده است ؛ يعنى ما را به نقطه‌اى ببرند كه در نزديكى به دشمن باشيم . در اين مسير منازل بنو حارثه بوده كه ممكن است در طى مسير در چند نقطه متمركز بوده‌اند « . . . فَسَلَكَ بِهِ في بَنُو حارِثَة ثُمَّ أَخَذَ في الأمْوال » ؛ « حضرت را از ميان بنى حارثه و از باغات آنها عبور دادند . »\r\nدر اينجا ، سپاه اسلام از ميان بستان يكى از طايفهء بنو حارثه با نام « مربع‌بن قيظى » گذشت . اين شخص منافق بود و اعتراض او منجر به درگيرى لفظى ميان بنى عبداشهل و بنو حارثه شد . اين طايفه ، زمين‌هايى در اين نواحى داشتند . عبداشهل بيشتر در جنوب\r\n\r\n\r\n","description":"","footnote":"\r\n( 1 ) . المغازى ، ج 1 ، ص 215\r\n( 2 ) . المغازى ، ج 1 ، ص 216\r\n( 3 ) . المغازى ، ج 1 ، ص 217\r\n( 4 ) . المغازى ، ج 1 ، ص 218 . عبارت ابن اسحاق از قول رسول خدا صلى الله عليه و آله چنين است : « مَنْ رَجُلٍ يُخْرِجُ بِنا عَلَىالْقَومِ مِنْ كَثَبٍ ؛ اى مِنْ قُرْب مِنْ طَرِيقٍ لايَمُرُّ بِنا عَلَيهِمْ » . السيرة النبويه ، ج 3 ، ص 69 ( تصحيح مصطفى السقاء و . . . ) .\r\n","page_name":" 359 ","page_number":359},
  {"content":"\r\n\r\nاين منطقه نزديك به مدينه و بنو حارثه در قسمت شمالىتر زندگى مىكردند . وقتى رسول خدا صلى الله عليه و آله در مسير شمال به سمت احد حركت كرد ، دشمن سپاه خود را آماده كرد . « 1 »\r\nاكنون مىتوان گفت كه مسلمانان در شمال شرق و مشركان در شمال غرب ، با فاصلهء نزديكى - شايد 500 تا هفتصد متر - بوده‌اند . رسول خدا صلى الله عليه و آله راه را به سمت احد ادامه داد و بالاتر رفت . واقدى مىگويد : « . . . حَتّى انْتَهى الى ارْضِ ابْنِ عامِر الْيَوم » . از آنجا تا احد رفتند : « فَلَمّا انْتَهى رَسُولُ اللَّهِ الى احُد - الى مَوْضِعِ قَنْطَرَةِ الْيَومِ - جاءَ وَ قَدْ حانَتْ وَقْتُ الصَّلاة » ؛ « سرانجام رسول خدا صلى الله عليه و آله به جايى رسيد كه امروزه پل قرار دارد و زمان نماز فرا رسيده بود . » اين نماز ، نماز صبح بوده است . قنطره نيز يا روى قناتى بوده كه آب آن از شرق به غرب ، در دامنهء جنوبىِ كوه احد جارى بوده و يا از شمال به جنوب - يعنى از درون شعب كوه احد - برابر مقبرهء حمزه ، بر وادى بوده است كه اكنون نيز اين دو قنات به هم متصل هستند و روى نقطهء اتصال ، پلى قرار دارد . شايد در آن زمان ، كمى بالاتر از نقطهء فعلى ، به سمت شرق بوده است .\r\n\r\nمحل استقرار سپاه اسلام و سپاه قريش\r\nسپاه اسلام ، صبح روز شنبه هفتم شوّال سال سوم هجرت ، وارد منطقهء احد شد .\r\nحركت آنان از كنار حرّهء شرقى ، از جنوب به شمال بوده است . عبارت ابن اسحاق در بيان محل استقرار سپاه اسلام چنين است : « وَمَضى رَسُولُ اللَّهِ صلى الله عليه و آله حَتّى نَزَلَ الشِّعْبُ مِنْ احُد في عَدْوَة الْوادي الَى الْجَبَلِ فَجَعَلَ ظَهْرَهُ وَ عَسْكَرَهُ الى أُحُد » . « 2 » رسول خدا صلى الله عليه و آله رفت تا به شعب رسيد - دهانهء موجود در ابتداى احد ، كه تا عمق نزديك به يك كيلومترى ادامه دارد - در آنجا ، در ابتداى وادى ايستاد و احد را پشت سرگذاشت و قرارگاهش را همانجا مستقرّ كرد .\r\nشِعب احُد محلّى شناخته شده است كه در حال حاضر ، در قسمت غرب كوه احد ،\r\n\r\n\r\n","description":"","footnote":"\r\n( 1 ) . المغازى ، ج 1 ، ص 219\r\n( 2 ) . السيرة النبويه ، ج 3 ، ص 69\r\n","page_name":" 360 ","page_number":360},
  {"content":"\r\n\r\nبرابر مقبرة الشهدا و كوه رمات قرار دارد . شعب مزبور تا عمق هفتصد و يا نهصد مترىِ داخل كوه احد ادامه مىيابد و وادى موجود در ميان اين شعب ، آب‌هاى حاصل از باران در درون احد را به بيرون و به سمت فضاى باز جنوب احد ؛ يعنى منطقهء جُرْف هدايت مىكند . منتهاى آن در درون احد مسدود است .\r\nطبق نقل ابن اسحاق ، حضرت قرارگاه را در مدخل اين شعب قرار داده است . اين همان عدوة الوادى است كه در عبارت ابن اسحاق آمده است . طبعاً قرارگاه در مدخل شعب بوده و سپاه قدرى جلوتر مستقر شده است ، آن گونه كه پشت سپاه اسلام كوه احد بوده وسمت چپ آنها كوه رمات يا عينين . در اين وقت ، سپاه مشركين در جنوب كوه احد وغرب كوه رمات و طبعاً با فاصله‌اى قابل قبول از احد و محل استقرار سپاه اسلام مستقر شده است .\r\nعبارت واقدى دربارهء محل استقرار سپاه اسلام چنين است : « فَجَعَلَ ( رَسُولُ اللَّه ) احُداً خَلْفَ ظَهْرِهِ وَ اسْتَقْبَلَ الْمَدِينَةَ وَ جَعَلَ عَيْنَين عَنْ يَسارِهِ » « 1 » ؛ « رسول خدا صلى الله عليه و آله احد را پشت سر ، مدينه را روبرو و كوه عينين را در چپ خود قرار داد . »\r\nنظريهء ديگرى كه واقدى نقل كرده ، آن است كه : حضرت پايين‌تر آمد ، به طورى كه كوه رمات در پشت سر حضرت قرار گرفت . آنگاه پشت به خورشيد كرد ، در حالى كه دشمن در برابر او بود . در اين حال مشركان در دشتِ واقع در جنوب غرب احد موضع گرفته بودند ؛ در حالى كه پشت آنان به مدينه و رويشان به سوى احد بود .\r\nواقدى مىنويسد : « وَ أَقْبَلَ الْمُشْرِكُون ، فَاسْتَدْبَرُوا الْمَدِينةَ فِي الوادِي وَ اسْتَقْبَلُوا احُداً » « 2 » ؛ « مشركان پشت به مدينه ، ميان وادى و روبروى احد بودند . »\r\nبنابراين سپاه‌اسلام در پشت‌سر ، احد راداشتند كه پناه بسيار مناسبى بود . سمتِ چپ آنان ؛ يعنىشرق ، كوه‌رمات بود . تنها دشوارى ، فاصلهء ميانِ رمات و احد بود كه مىبايست به طريقى مراقبت مىشد . اين كارى بود كه با استقرار تيراندازان روى رمات ، جبران شد .\r\n\r\n\r\n","description":"","footnote":"\r\n( 1 ) . المغازى ، ج 1 ، ص 220 ، طبقات الكبرى ، ج 1 ، ص 39\r\n( 2 ) . المغازى ، ج 1 ، ص 220\r\n","page_name":" 361 ","page_number":361},
  {"content":"\r\n\r\nدر اين وقت ، دشمن هم در جنوب و جنوب غربى آنها در وادى مستقر بود . اين وادى ادامهء وادىِ خارج شده از شعب احد بود . درگيرى در همين ناحيه ميان آنها رخ داد ؛ جايى كه منطقه‌اى باز و وسيع و گسترده بود و ميدانى براى تاخت و تاز .\r\n\r\nچرا رسول خدا صلى الله عليه و آله پنجاه سرباز بر كوه رمات قرار داد ؟\r\nيك اشتباه عمومى در ميان شمارى از راهنمايان زائران و احياناً برخى از نويسندگان شايع است و آن اين است كه : محلّ عبور سپاه خالد در هجوم غافلگيرانه به مسلمانان را از پشت سر و از شعب موجود در ميانهء احد ؛ يعنى وادى بيرون آمده از دل كوه احد در برابر مقبرة الشهدا مىدانند . براى نمونه ، ميرزا محمد مهندس ، در جزوهء مختصرى كه با عنوان « الوجيرة فى تعريف المدينه » نوشته ، پس از اشاره به شعب چنين آورده است :\r\n« اين همان درّه‌اى است كه در روز جنگ احُد حضرت رسول اللَّه صلى الله عليه و آله به كمان‌داران سپرد تا آن را محافظت نمايند ، ليكن آنها به طمع غنيمت از اين محل رفتند و مخالفان به اين درّه رفته و شكست بر لشكر اسلام وارد كردند . » « 1 »\r\nهمين نظريه را مرحوم محمدباقر نجفى در جلد دوم كتاب « مدينه‌شناسى » ارائه كرده و نقشه‌اى نيز بر همان مبنا كشيده است . « 2 » با توجه به آنچه در منابع تاريخى آمده ، بدون ترديد ، اين نظريه خطا و اشتباه است . « 3 »\r\nمحلّى كه مسلمانان انتخاب كرده بودند ، از قسمت پشت سر ( شمال ) امنيت داشت و\r\n\r\n\r\n","description":"","footnote":"\r\n( 1 ) . به سوى ام‌القرى ، ص 319\r\n( 2 ) . مدينه‌شناسى ، ج 2 ، ص 269\r\n( 3 ) . اين خطا در كتاب « اطلس تاريخ اسلام » از صادق آئينه‌وند نيز وجود دارد ، چنان كه در صفحهء 41 به شكاف كوه احد براى عبور حمله كنندگان اشاره كرده و در نقشهء شمارهء 6 نيز كه اختصاص به غزوهء احد دارد ، به همان صورت نشان داده است .\r\n","page_name":" 362 ","page_number":362},
  {"content":"\r\n\r\n Trk 115 \r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاين به دليل كوهِ برافراشتهء احد بود كه منفذى به آن سوى نداشت . تنها سمت چپ آنها ( قسمت شرق ) حدّ فاصل كوه رمات و احد مشكل داشت . رسول خدا صلى الله عليه و آله در اين انديشه بود كه اين ناحيه را نيز امنيت بخشد . اين تأمين دو دليل داشت :\r\n1 - جلوگيرى از حملهء دشمن از پشت سر به سپاه اسلام ، مسأله‌اى كه اتفاق افتاد .\r\n2 - ممانعت دشمن از دستبرد به قرارگاه مسلمانان ، كه در مدخل شِعب قرار داشت .\r\nبنابراين ، رسول خدا صلى الله عليه و آله تصميم گرفت با مستقر كردن پنجاه نفر تيرانداز بر بالاى رمات ، مسلمانان كنترل حدّ فاصل ميان احد و رمات را ، كه منتهى به قرارگاه مسلمانان مىشد ، در دست بگيرند .\r\nاكنون پرسش اين است كه نيروهاى تيرانداز مستقر در بالاى كوه رمات ، بايد كدام منطقه را حفاظت مىكردند و با تيراندازى خود ، مانع از نفوذ دشمن از كدام ناحيه مىشدند ؟\r\n Trk 116 \r\nكوه تيراندازان ( زمانى كه خانه روى آن بوده است )\r\nآنچه منطقى به نظر مىرسد اين است : كسى كه بر روى جبل رمات ايستاده ، بايد\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمراقب جنوب به سمت شرق باشد و مانع دور زدن رمات به وسيلهء دشمن شود . چون سمت شمال به وسيلهء كوه احد مسدود است و تنها راه نفوذ دشمن ، جنوب رمات است كه مىتواند از سمت غرب ( محل استقرار سپاه مشركين ) به شرق حركت كند و كوه رمات را دور بزند و از شرق به غرب ، از حدّ فاصل احد و رمات بگذرد و از پشت به قرارگاه و حتى به سپاه مسلمانان حمله كند . ( به نقشه بنگريد ) . در اين صورت قابل تصور نيست كه تيراندازانِ روى جبل رمات ، مراقب حمله از ناحيهء ديگرى باشند .\r\n Trk 117 \r\nكوه احد\r\nزمانى كه خالد با سپاهش بر سر مسلمانان تاخت ، مسلمانان آمادگى دفاع نداشتند .\r\nنظمشان در هم ريخته بود ؛ بسيارى سلاح را بر زمين گذاشته و به جمع‌آورى غنيمت مشغول بودند .\r\nبا حملهء دشمن ، آنان سراسيمه بدين سوى و آن سوى گريختند و بر روى هم شمشير كشيدند ! روشن بود كه مسلمانان شكست خورده‌اند . بسيارى به سوى شعب موجود در كوه احد و حتى روى كوه گريختند ؛ برخى نيز به هر سوى كه توانستند فرار كردند . رسول خدا صلى الله عليه و آله همراه چند تن از يارانش ، پس از درگيرى سختى ، خود را به آرامى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبه سمت شِعْب احد كشاندند . آنان اندكى به درون شعب رفتند و آنگاه بر بالاى كوه احد ( سمت راست شعب ) پناه گرفتند و در سايهء غارى كوچك نشستند .\r\nهدف ما در اين نوشته ، بيان شواهدى است كه ميدان جنگ در سمت غربىِ كوه رمات بوده و پس از آغاز شدن فاجعه ، به سمت شعبِ احد كشيده شده است و حضرت با رفتن به داخل شعب و بالا رفتن از كوه ، از شرّ مشركان امان يافته است .\r\n\r\nشواهد تاريخى دور زدن كوه رمات توسط خالد\r\nرسول خدا صلى الله عليه و آله تيراندازان را به فرماندهى عبدالله بن جُبَير بن نعمان بر جبل رمات گماردند ؛ چرا كه از پشتِ سرِ سپاه اسلام كاملًا در هراس بودند . اين هراس جز از راهى كه سر انجام خالد حمله كرد ، معنا نداشت . پيامبر صلى الله عليه و آله خطاب به تيراندازان فرمود : « پشت سر ما را حمايت كنيد ، ما ترس آن را داريم كه از آن سوى بر ما حمله كنند . » « 1 »\r\nواقدى مىنويسد : تيراندازان پشت لشكر اسلام را حفاظت مىكردند . آنها با تيراندازىِ خود مشركان را وادار به فرار كردند ؛ « وَالرُّماة يَحْمون ظُهُورَهُم يَرشُقُون خَيل الْمُشركِين بالنبل فَتَوَلّى هَوارب » ؛ تيراندازان پشت سپاه اسلام را حمايت كرده تير به سوى اسبان مشركان مىانداختند و آنان را فرارى مىدادند . » يكى از تيراندازان كه سال‌ها بعد زنده مانده بود ، مىگفت : هر تيرى كه در آن روز انداختيم يا به اسبى خورد يا به انسانى . « 2 »\r\nاين دو نقل حكايت از آن دارد كه تيراندازان مسير حملهء سپاه خالد را زير ديد داشته‌اند و چند بار كه خالد همراه عكرمه تلاش كردند از آن مضيق و تنگه ؛ يعنى حد فاصل احد و رمات عبور كنند ، با تيراندازى شديد سربازان مستقر در جبل رمات مواجه شدند و با دادن تلفاتى ناگزير بازگشتند . اما درست زمانى كه كوه از تيرانداز خالى شد ، آنها به راحتى عبور كردند . در اين صورت ، منطقهء مورد استفادهء سپاه خالد در ديد و\r\n\r\n\r\n","description":"","footnote":"\r\n( 1 ) . المغازى ، ج 1 ، ص 224\r\n( 2 ) . المغازى ، ج 1 ، ص 225\r\n","page_name":" 366 ","page_number":366},
  {"content":"\r\n\r\nتيررس مسلمانان بود ، در حالى كه اگر قرار بود آنها احد را دور بزنند در تيررس سربازان مستقر در رمات قرار نمىگرفتند .\r\nنسطاس غلام صفوان بن اميّه ، آن لحظه در جمع مشركانى بود كه در احد حاضر شدند ، اما به دليل آن كه غلام بود در قرارگاه ماند تا از اموال صفوان بن اميه مراقبت كند .\r\nاو مىگويد : لشكر ما شكست خورد و سپاه محمد صلى الله عليه و آله وارد قرارگاه ما گرديد ، من هم به اسارت در آمدم . . . درست زمانى كه من در بند بودم ، نگاهم به كوه ( رمات ) افتاد . سپاه ( قريش ) را ديدم كه بدان سوى روى آوردند و داخل در قرارگاه ( مسلمانان ) شدند ، در حالى كه هيچ مانعى سر راهشان نبود ؛ زيرا سنگرى كه تيراندازان مراقبش بودند ، از بين رفته بود و آنان ( يعنى تيراندازان مسلمان ) براى غارت به سوى ما آمده بودند . . . زمانى كه لشكر ما بر سر آنان ريخت ، بر سر كسانى فرود آمد كه با آرامش به غارت مشغول بودند ، بنابر اين به راحتى شمشير را در ميان آنان نهاد و كشتار سختى كرد . در اين لحظه ، مسلمانان از هر سوى مىگريختند و آنچه از غنايم فراهم آورده بودند ، رها مىكردند و از قرارگاه ما بيرون مىرفتند . « 1 »\r\nاين نقل نشان مىدهد كه نسطاس شاهد همهء ماجرا بوده و تيراندازان را ديده است كه به قصد تصاحب غنايم مشركان از كوه رمات پايين آمدند . همچنين سپاهيان مشرك ، به رهبرى خالد را ديده است كه از كوه رمات - كه تيراندازى بر آن نبوده و يا اگر بوده به سرعت از بين رفته بودند - گذشتند و بر لشكرگاه مسلمانان فرود آمدند . اين خبر نشانگر آن است كه نسطاس از ميان دشت مقابل احد ، سمت شمال و شمال شرق خود را در اطراف رمات و دامنهء احد تماشا مىكرده و شاهد همهء آنچه در صحنه رخ داده ، بوده است . زمان اين تحوّل و دگرگونى در سرنوشت جنگ به قدرى كوتاه بوده كه ، وقتى مسلمانان مشغول جمع‌آورى غنايم بودند و هنوز اشيايى در دستشان بوده ، يكباره مواجه با هجوم سپاه خالد مىشوند و به سرعت اوضاع تغيير مىيابد . روشن است اين فرض كه سپاه قريش ، طول 6 كيلومترى احد را - كه رفت و برگشت آن 12 كيلومتر مىشود - دور\r\n\r\n\r\n","description":"","footnote":"\r\n( 1 ) . المغازى ، ج 1 ، صص 230 و 231\r\n","page_name":" 367 ","page_number":367},
  {"content":"\r\n\r\nزده باشد ، نادرست است .\r\nابو نمر كنانى مىگويد : روز احد ما ( مشركان ) فرار كرديم و اصحاب محمد به غارت قرارگاه و لشكر ما پرداختند . من به حدّى از صحنه دور شدم كه پايم به كوه جماد ( در قسمت غربى ميدان جنگ ) رسيد . در آن لحظه بود كه لشكر ما بر مسلمانان حمله كرد . « 1 »\r\nرافع بن خديج مىگويد : وقتى تير اندازان پايين آمدند و شمارى اندك باقى ماندند ، خالد بن وليد به كوه ( رمات ) نگاه كرد و ديد كسان اندكى بر آنند . پس به سرعت با لشكر حمله برد و عكرمة بن ابى جهل هم به دنبال او رفت . آنها بر چند تنِ باقى مانده يورش بردند . افراد تيراندازِ باقىمانده تيراندازى كردند تا همه كشته شدند . « 2 »\r\nاين نقل نيز حكايت از آن دارد كه خالد كوه رمات را مشاهده مىكرده و مراقب بوده تا فرصتى به دست آورد . در لحظه‌اى كه در حدود چهل نفر از تيراندازان از رمات پايين آمدند ، او فرصت را غنيمت شمرد تا حمله كند . همه اين كارها برق آسا انجام شده است .\r\nابن عباس هم مىگويد : « فلمّا أخلّ الرُماة تلك الخلّة الَّتي كانُوا فيها ، دخلت الخيل مِن ذلك المَوضِع على اصحاب النّبى صلى الله عليه و آله » « 3 » ؛ « زمانى كه تيراندازان اين فاصله را ترك كردند ، اسبان دشمن از اين موضع بر اصحاب پيامبر صلى الله عليه و آله يورش بردند . »\r\nواقدى در خبر ديگر آورده است كه خالد چند بار كوشيد تا از قسمت چپ پيامبر صلى الله عليه و آله كه همان سمت جبل رمات بود - عبور كند يا از دامنهء كوه ( احد ) حمله‌ور شود ؛ اما تيراندازان مانع او مىشدند . اين كار چند بار تكرار شد ؛ ليكن مسلمانان جلوگيرى كردند . « 4 »\r\n\r\n\r\n","description":"","footnote":"\r\n( 1 ) . المغازى ، ج 1 ، ص 261\r\n( 2 ) . المغازى ، ج 1 ، ص 232 ؛ طبقات الكبرى ، ج 1 ، ص 41\r\n( 3 ) . مسند احمد ، ج 4 ، ص 209\r\n( 4 ) . المغازى ، ج 1 ، ص 229\r\n","page_name":" 368 ","page_number":368},
  {"content":"\r\n\r\nاين عبارت به خوبى اشاره دارد كه خالد از قسمت چپ سپاه اسلام قصد حمله داشته است ؛ « وَ كُلَّما اتى خالِد مِن قِبَلِ مَيْسرة النّبيّ صلى الله عليه و آله ليَحوز حتّى يَأتِىَ مِن قِبَلِ السَّفح فَيَردّه الرُّمات حَتّى فَعَلوا ذلك مراراً » ؛ « چندين بار خالد كوشيد از سمت چپ پيامبر عبور كند تا از دامنهء كوه ، بر مسلمانان بتازد ، ليكن تيراندازان مانع شدند . »\r\nبه گمان قوى ، خالد از آغاز جنگ ، در جنوب رمات ، به فاصله‌اى قابل توجه در كمين بوده تا به سمت شرق رفته ، كوه رمات را دور بزند و از سَفْح جبل ؛ يعنى درست از پايين كوه احد ، يا به عبارتى دامنهء احد به مسلمانان حمله كند . به هر روى جاى ترديد نيست كه خالد قصد دور زدن كوه رمات از پايين به بالا را داشته تا در دامنهء احد از پشت بر مسلمانان يورش ببرد و چنين كرد .\r\n\r\nمسير رسول خدا صلى الله عليه و آله پس از خاتمهء جنگ\r\nنتيجهء يورش سپاه شرك ، تفرقه و پراكندگى و فرار مسلمانان بود . در اين ميان ، رسول خدا صلى الله عليه و آله از اهداف اصلىِ مشركان بود ، اما به دليل پوشيده بودنِ صورتِ آن حضرت ، كسى ايشان را نشناخت . شمارى از مسلمانانِ آگاه ؛ از جمله امام على عليه السلام و ابودجانه در كنار رسول خدا صلى الله عليه و آله بودند و پس از متفرّق كردن سپاهيانى كه آنان را در تنگنا قرار داده بودند ، همراه آن حضرت به درون شعب آمدند . مشركان سرمست از پيروزى ، در آن لحظه به داخل شعب نيامدند و تنها در همان فضاى دشت‌گونهء منطقهء جرف به تعقيب مسلمانان فرارى ، مُثله كردنِ شهدا و احياناً جمع آورى وسايل موجود پرداختند . در اين باره كه رسول خدا صلى الله عليه و آله داخل شعب شدند ، كمترين ترديدى وجود ندارد .\r\nزمانىكه يكى از مشركان با به شهادت رساندن مصعب ، گمان كرد پيامبر صلى الله عليه و آله را كشته و خبر آن را اعلام كرد ، ابو سفيان از خالد در اين باره پرسيد . خالد كه متوجه ورود رسول خدا صلى الله عليه و آله به شعب شده بود ، به ابوسفيان گفت : « رَأَيتُهُ أَقْبَل في\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nنَفَر مِن اصْحابِهِ مُصعدين فيالْجَبَل » ؛ « او را همراه شمارى از اصحابش ديدم كه از كوه بالا مىرفت . » « 1 »\r\nكعب بن مالك مىگويد : وقتى مردم متفرق شدند ، من نخستين كسى بودم كه رسول خدا صلى الله عليه و آله را شناختم و به مؤمنان بشارت زنده بودنِ او را دادم . او مىافزايد : من در آن لحظه در شِعب بودم و رسول خدا صلى الله عليه و آله اشاره كرد كه ساكت شوم « 2 » تا سبب شناخته شدن پيامبر صلى الله عليه و آله نشوم . طبعاً در آن لحظه هنوز خطر كاملًا دفع نشده بود .\r\nنملة بن ابى نمله نيز مىگويد : وقتى مسلمانان شكست خوردند ، رسول خدا صلى الله عليه و آله را با شمارى از اصحابش ، از مهاجر و انصار ديدم كه بر گردش حلقه زده و همراه او به شعب رفتند . در آن هنگام ، مسلمانان نه پرچمى داشتند و نه دسته‌اى منظم .\r\nاين در حالى بود كه مشركان در وادى به راحتى رفت و آمد مىكردند و هيچكس مانع آنان نبود . « 3 » تا زمانى كه دشمن در وادى و آن نواحى بود ، پيامبر صلى الله عليه و آله در شعب ماند ، اما پس از رفتن آنان ، از شعب پايين آمدند و به جمع آورى شهدا پرداختند .\r\nافرادى كه فرار كرده بودند ، به تدريج بازگشتند ؛ از شهر نيز زنان به آن سوى آمدند و همه براى دفن شهدا ، كه بسيارى مثله شده بودند ، مشغول شدند .\r\n\r\nآثار فعلى احد\r\nايستادن روى كوه رمات و نگريستن به دامنهء احد ، هر فردى را متأسف و ناراحت مىكند و به ياد خاطره‌اى تلخ مىاندازد ؛ ماجرايى كه سبب شهادت بسيارى از اصحاب پاك رسول خدا صلى الله عليه و آله به ويژه سيد الشهدا ، حمزه شد . بىگمان اين منطقه عبرت آموزترين نقطه‌اى است كه انسان در مدينهء فعلى مىتواند آن را بنگرد .\r\n\r\n\r\n","description":"","footnote":"\r\n( 1 ) . المغازى ، ج 1 ، ص 237\r\n( 2 ) . المغازى ، ج 1 ، ص 236\r\n( 3 ) . المغازى ، ج 1 ، ص 238\r\n","page_name":" 370 ","page_number":370},
  {"content":"\r\n\r\n Trk 118 \r\nكوه رمات يا تيراندازان\r\n\r\nمسجد فسْح\r\nزمانى كه رسول خدا صلى الله عليه و آله به شِعبِ درون كوه احد رفتند ، در فاصلهء تقريبى پانصد تا هفتصد متر ، در سمت راست شعب ، در پايين كوه ، در شِعبى كه نامش شعب جِرار بوده ، در محلى نماز ظهر و عصر را خواندند . اين محل بعدها مسجد شد و به نام مسجد فُسح يا فسيح شهرت يافت كه البته تطبيق اين نام - به معناى مسجد گشاد و فراخ - بر مسجدى به اين كوچكى دشوار مىنمايد .\r\nدر برخى از منابع آمده است كه آيهء  يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ . . .  در اين باره نازل شده است . « 1 » همان‌طور كه سمهودى گفته ، نقلِ قابلِ اعتمادى در اين باره وجود ندارد . احتمال ضعيف ديگر آن است كه نام اصلى آن ، مسجد سَفْح - به معناى مسجد پايين كوه - بوده كه به خطا فَسْح\r\n\r\n\r\n","description":"","footnote":"\r\n( 1 ) وفاء الوفا ، ج 3 ، ص 348\r\n","page_name":" 371 ","page_number":371},
  {"content":"\r\n\r\nخوانده شده است . اين نيز گرچه از لحاظ واقعى قابل قبول است ، اما احتمالى بيش نيست .\r\n Trk 119 \r\nويرانهء مسجد فسح كه نرده دور آن كشيده‌اند .\r\nدر نقلى ديگر آمده است : « أَنَّ النَّبيّ صلى الله عليه و آله صَلّى في الْمَسْجِدِ الصَّغِير الَّذي بِأُحُد في شِعْب الجَرار عَلى يَمِينِك ، لازِقاً بِالْجَبَل » . « 1 »\r\nمسجد ياد شده از كهن‌ترين مساجد منطقهء احد بوده و در روايات ائمه عليهم السلام نيز توصيهء اكيد به خواندن نماز در آن شده است . اين روايت در ادامه خواهد آمد .\r\nبناى فعلى اين مسجد ، يك چهار ديوارى مخروبه است كه ديوار دو طرف آن ويران شده و اطراف آن را نردهء آهنى كشيده‌اند . اين نرده هم زمانى كه در سال 1375 رؤيت شد ، رو به ويرانى بود . در ميان مسجد كه مساحت تقريبى آن بين پانزده تا بيست\r\n\r\n\r\n","description":"","footnote":"\r\n( 1 ) تاريخ المدينة المنوره ، ج 1 ، ص 57\r\n","page_name":" 372 ","page_number":372},
  {"content":"\r\n\r\nمتر مربع است ، مصالح ناشى از ويرانى مسجد ، در داخل و بيرون آن ريخته شده است .\r\nبديهى است كه در تخريب آن ، عمد در كار بوده تا مورد تبرك مسلمانان قرار نگيرد ؛ در عين حال ، كسانى بوده‌اند كه به رغم اين تعمد ، با كشيدن اين نرده قصد حفاظت از اين اثر دينى - تاريخى را داشته‌اند . اميد مىرود كه در فضاى جديد سعودى ، اين مسجد به زودى بازسازى شود .\r\nپنجاه متر بالاتر از مسجد ، در ارتفاع بيست مترى ، غارى كوچك وجود دارد كه گفته‌اند آن حضرت ابتدا در آن غار مخفى شدند . اين مطلب گرچه مشهور است ، اما مستند تاريخى ندارد . « 1 »\r\n Trk 120 \r\nمسجد فسح\r\n\r\n\r\n","description":"","footnote":"\r\n( 1 ) ابن‌شبه روايتى نقل كرده كه ضمن آن تصريح شده كه حضرت داخل اين غار در كوه احد نشدند . تاريخ المدينةالمنوره ، ج 1 ، ص 76\r\n","page_name":" 373 ","page_number":373},
  {"content":"\r\n\r\n\r\nمسجد الثنايا\r\nمسجد ثنايا ، كه به نام مبارك دندان‌هاى شكستهء پيامبر صلى الله عليه و آله در غزوهء احد است ، مسجد ديگرى است كه در دامنهء كوه احد و پيش از شِعب واقع شده و در فاصلهء پانصد قدمى مقبرة الشهدا بوده است . حسام السلطنه مىگويد : مسجد الثنايا . . . داراى صحن كوچك و گنبدى است ، به درون آن رفته ، در محرابش دو ركعت نماز خوانديم و اين مسجد بالاتر از بقعهء حمزه ، در شمال آن واقع است . « 1 » اين مسجد در محلى ساخته شده كه عتبةبن ابى وقّاص دندان مبارك رسول خدا صلى الله عليه و آله را شكست . اكنون مسجدى بالاتر از مقبرهء حمزه ، در ابتداى محلهء احد - كه امتداد محله در داخل شعب است - وجود دارد . به نظر مىرسد همان مسجد ثنايا باشد . با اين حال ، پس از تخريب اين مسجد بعيد است كه كسى جرأت بازسازى آن را يافته باشد . بنابر اين ، بايد گفت مسجد ياد شده از ميان رفته است .\r\nميرزا محمد مهندس در سال 1294 نوشته است : به فاصلهء سه ربع ساعت از مدينه ، مرقد حضرت حمزه سيد الشهدا . . . است و در شمالش به بُعد پانصد قدم ، تقريباً محل صدمه خوردن دندان مبارك حضرت رسول‌اللَّه . . . و در هشتصد و شانزده قدمى مقبرهء حضرت حمزه ، در انتهاى درّه مسجدى است كه حضرت رسول اللَّه در روز احد در حالت جراحت و به تنهايى در اين مكانى كه مسجد است نماز خوانده‌اند و حضرت صادق به عقبةبن خالد فرمودند كه در اين مسجد نماز بخوان . « 2 »\r\nسخن امام صادق عليه السلام چنين است : « فَإِذَا قَضَيْتَ هَذَا الْجَانِبَ أَتَيْتَ جَانِبَ أُحُدٍ فَبَدَأْتَ بِالْمَسْجِدِ الَّذِي دُونَ الْحَرَّةِ فَصَلَّيْتَ فِيهِ ثُمَّ مَرَرْتَ بِقَبْرِ حَمْزَةَ بْنِ عَبْدِ الْمُطَّلِبِ فَسَلَّمْتَ عَلَيْهِ ثُمَّ مَرَرْتَ بِقُبُورِ الشُّهَدَاءِ فَقُمْتَ عِنْدَهُمْ فَقُلْتَ السَّلامُ عَلَيْكُمْ يَا أَهْلَ الدِّيَارِ أَنْتُمْ لَنَا فَرَطٌ وَ إِنَّا بِكُمْ لاحِقُونَ ثُمَّ تَأْتِي الْمَسْجِدَ الَّذِي كَانَ فِي الْمَكَانِ الْوَاسِعِ إِلَى جَنْبِ\r\n\r\n\r\n","description":"","footnote":"\r\n( 1 ) سفر نامهء مكه ، حسام السلطنه ، ص 154\r\n( 2 ) به سوى ام‌القرى ، « الوجيزه فى تعريف المدينه » ص 319\r\n","page_name":" 374 ","page_number":374},
  {"content":"\r\n\r\nالْجَبَلِ عَنْ يَمِينِكَ حِينَ تَدْخُلُ أُحُداً فَتُصَلِّي فِيهِ فَعِنْدَهُ خَرَجَ النَّبِيُّ صلى الله عليه و آله إِلَى أُحُدٍ حِينَ لَقِيَ الْمُشْرِكِينَ فَلَمْ يَبْرَحُوا حَتَّى حَضَرَتِ الصَّلاةُ فَصَلَّى فِيهِ ثُمَّ مُرَّ أَيْضاً حَتَّى تَرْجِعَ فَتُصَلِّيَ عِنْدَ قُبُورِ الشُّهَدَاءِ مَا كَتَبَ اللَّهُ لَكَ » . « 1 »\r\nمسجد نخست ، كه « دون الحرّه » از آن ياد شده ، بايد يكى از دو مسجدى باشد كه در راه احد است ؛ « مسجد الدرع » يا « مسجد المستراح » . اما مسجد ديگرى كه در كنار كوه دست راست به عنوان محلّ نماز خواندن رسول خدا صلى الله عليه و آله از آن ياد شده ، جايى جز مسجد فسح ، كه شرح آن گذشت ، نيست . مردم به اين مسجد رفت و آمد داشته‌اند .\r\nدر جستجويى كه مؤلف در روز شنبه 25 ذى قعده 1416 ( 5 فروردين ماه 1375 ش ) از منطقهء احد داشت ، روشن شد كه در حال حاضر مسجدى با نام « مسجد الثنايا » وجود ندارد يا به هر حال ما آن را نيافتيم . اين در حالى است كه تصوير مخروبهء آن در برخى از كتابها موجود است . در قسمت شمالى مقبرة الشهداء ، در حارّه يا محلّه احد ، چند مسجد هست ؛ يكى از آنها كه تقريباً در شمال شرقى مزار حمزه با زاويه بسيار كم قرار دارد و در پانصد قدمى مقبرة الشهداء مىشود ، مسجد السطحى است . اميد داشتيم كه اين مسجد همان مسجد ثنايا باشد ، اما كسى از محلىها نتوانست كمك كند . مسجد الرداده با فاصله بيشتر و مسجدى نيز كه تابلوى آن شكسته بود و گويا نامش « مسجدالموت » بود ، در بخش شمال شرقى مقبره وجود داشت .\r\n\r\nمِهْراس\r\nدر بالاى كوه احد محلى است با نام « مهراس » ، جايىكه در دل كوه آب باران در آن جمع شده و حوضى طبيعى به شمار مىآيد . رسول خدا صلى الله عليه و آله با شمارى از ياران و از جمله اميرمؤمنان عليه السلام پس از بالا رفتن از كوه احد ، كنار مهراس نشستند . در اين وقت ، امام على عليه السلام ظرف آبى را از مهراس براى شست و شوى دهان رسول خدا صلى الله عليه و آله كه به دليل شكسته شدن دندانشان خونى شده بود ، گرفتند . اين آب به دليل آنكه بوى بدى داشت ،\r\n\r\n\r\n","description":"","footnote":"\r\n( 1 ) . كافى ، ج 4 ، ص 560\r\n","page_name":" 375 ","page_number":375},
  {"content":"\r\n\r\nمورد استفادهء رسول خدا صلى الله عليه و آله كه بسيار هم تشنه بودند ، قرار نگرفت . « 1 »\r\nدر بالاى كوه احد ، محلى به نام « قبّهء هارون » - برادر موسى - وجود دارد . در برخى نقلها آمده است كه هارون در سفر حج به اينجا آمده و در اينجا مدفون شده است . گفتنى است كه كمترين دليل تاريخى بر اين مطلب وجود ندارد . اين قبه با بنايى مخروبه و ديوارى حدود يك متر و نيم باقى مانده است . قبهء مزبور در بالاترين نقطه كوه احد است .\r\nالصاعدى از محققان محلى مدينه ، نوشته است كه در آنجا برخى خطوط كوفى هم ديده كه تنها لفظ « اللَّه » آن قابل خواندن بوده است . همچنين كتيبه‌اى با تاريخ 993 و با نام « محمدعلى جَرَسخانى » بر صخره‌اى در آنجا وجود دارد . وى افزوده است كه همين نام و تاريخ در مقبرهء شهداى بدر هم موجود بوده است . « 2 »\r\nحجت الاسلام مقدادى كه در سال 1378 از آن‌جا ديدن كرده در يادداشتى براى ما مىنويسد : در ميان قلعهء نيمه مخروبه ، قبر منسوب به هارون قرار داشت و محقّقانى مانند عبدالرحمان بن خويلد در كتاب‌هاى خود از آن مكان ياد كرده‌اند . در طى پنج ماه ، هر ماه يك بار به آنجا مىرفتم كه در بار دوم ، با كمال تعجب ديدم قلعه را بازسازى مىكنند .\r\nاز كسانى كه آنجا بودند راجع به قبر هارون پرسيدم ، آنها پاسخ دادند كه اصلًا آن را نمىشنا سند . مرتبهء سوّم كه رفتم ، متأسفانه قبر را تخريب كرده و به جاى آن منبع آب براى دستشويى گذاشته بودند . در سال 1375 سنگ نبشتهء قديمى در آنجا ديدم كه در بازسازى اخير آن را خرد كرده و از ميان برده‌اند .\r\nبايد افزود : شايد قبر ياد شده ، منسوب به هارونى بوده كه زمانى درگذشته و بعدها به خطا ، به هارون برادر موسى تطبيق داده شده است ! اين خطايى است كه موارد مشابه فراوان در بارهء انبياى بنى اسرائيل و امامزادگان و سادات از نسل رسول الله صلى الله عليه و آله دارد .\r\nقبرستانى در سر راه احد وجود داشته است كه موقعيت آن تقريباً در محل درگيرى\r\n\r\n\r\n","description":"","footnote":"\r\n( 1 ) . المغازى ، ج 1 ، ص 249\r\n( 2 ) . احد ، ص 24 و 25\r\n","page_name":" 376 ","page_number":376},
  {"content":"\r\n\r\nمسلمانان با مشركان بوده است . زائر احد پيش از رسيدن به مقبرة الشهداء ، اين قبرستان را در سمت چپ خود مىديد . گفته‌اند كه شمارى از شهداى احد در آن مدفون بوده‌اند . « 1 » از آنجا كه رسول خدا صلى الله عليه و آله فرمود : هر كسى را در هر كجا شهيد شده است دفن كنيد ، احتمال مىرود كه شمارى از شهداى احد در آنجا دفن شده باشند . اما شاهد مورد نظر گفته سنگ قبرى در آنجا وجود نداشته است .\r\n\r\nمسجد حمزه\r\nمسجدى با نام « مسجد حمزه » در شرق مقبرة الشهدا بر سرِ پا است كه دست كم مىتوان گفت كه آن ، مسجد ثنايا نيست ؛ زيرا طبق اشارهء حسام‌السلطنه ، مسجد ثنايا در شمال مقبرة الشهدا ، به پانصد قدم بوده است . احتمالًا مسجد حمزه جايى ساخته شده كه زمانى گنبدى داشته و به عنوان مشهد حمزه معروف بوده است . حسام‌السلطنه آن را ديده ، اما زيارت نكرده است . گفتنى است اگر مشهد حمزه همان باشد كه اكنون مسجد حمزه است ، بايد به يقين گفت كه مشهد حمزه در آنجا نبوده است ؛ زيرا نبرد در محل مقبره به سمت غرب و در واقع در غرب جبل رمات رخ داده است .\r\nعلى حافظ مىگويد : استاد محمد احمد باشميل ، در كتاب غزوهء احدش چنين تصور كرده است كه معركهء احد در شرق كوه رمات بوده . همينطور محمد شيث خطاب در « الرسول القائد » و محمد حسين هيكل درگيرى را در شرق كوه رمات دانسته‌اند . اما استاد عبدالقدوس انصارى با هيكل به مناقشه برخاست و هيكل در كتاب « فى منزل الوحى » از آن عقيدهء خود برگشت و نوشت كه جنگ در غرب كوه رمات بوده است . « 2 »\r\nبنابر اين به نظر مىرسد منشأ خطاى اين افراد همين بوده است كه محل قبلى مسجد حمزه را كه به نام مشهد حمزه شهرت داشته ، محل شهادت حمزه و در واقع محل نبرد او دانسته‌اند .\r\n\r\n\r\n","description":"","footnote":"\r\n( 1 ) . سفرنامه مكه ، حسام السلطنه ، ص 154 ( سال 1297 ق . )\r\n( 2 ) . فصول من تاريخ المدينه المنوره ، صص 196 و 197\r\n","page_name":" 377 ","page_number":377},
  {"content":"\r\n\r\n\r\nمقبرهء حمزة بن عبدالمطّلب\r\nسيد الشهداى ميدان احد ، حمزه ، فرزند عبدالمطّلب ، عموى رسول خدا صلى الله عليه و آله بود . او زمانى به پيامبر صلى الله عليه و آله ايمان آورد كه حضرت تحت فشار مشركان و اهانت و تمسخر آنان در مكه قرار داشت . حمزه پس از گرويدن به اسلام ، با شهامت در برابر مشركان ايستاد و اهانت به رسول خدا صلى الله عليه و آله را اهانت به خود تلقّى كرد و مانع از آزار و اذيت مشركان به آن حضرت شد .\r\n Trk 121 \r\nمقبرهء حمزه در آغاز ويرانى\r\nپس از هجرت ، حمزه به مدينه آمد و فرماندهى نخستين نيروهاى مهاجم به مشركان را برعهده گرفت . وى در جنگ بدر ، شمار فراوانى از مشركان را به هلاكت رساند ؛ به گونه‌اى كه هند ، همسر ابوسفيان ، كينهء وى را به دل گرفت و وحشى را واداشت تا در احد به كمين حمزه بنشيند و در موقع مناسب ، با نيزه وى را به شهادت برساند و او نيز چنين كرد . آنگاه هند بر سر جنازهء حمزه آمد ، شكم او را پاره كرد و خواست از جگر\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n Trk 122 \r\nتصوير نيمهء ويرانهء مقبرهء حمزه\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nحمزه بخورد كه در دهانش سنگ شد .\r\nرسول خدا صلى الله عليه و آله در شهادت حمزه ، كه از چهره‌هاى شاخص اصحاب بود ، بسيار غمگين شد و به او لقب سيدالشهدا داد و از زنان مدينه خواست تا براى او مجلس عزا به‌پا كنند .\r\nپس از آن ، فاطمهء زهرا عليها السلام ، هر هفته به زيارت قبر حمزه و ساير شهداى احد مىرفت . رسول خدا صلى الله عليه و آله نيز در بارهء شهداى احد فرمود : « هؤلاء شهداء ، فَأتوهُم وَ سَلِّمُوا عَلَيهِم وَ لَمْ يُسَلِّم عَلَيهِمْ احدا ما قامَت السّماوات و الأرض الّا ردّوا عَلَيه » ؛ « اينان شهيدان هستند . نزد آنان برويد و بر آنان درود بفرستيد . تا زمانى كه آسمان و زمين برپاست ، هيچ كس بر آنان سلام ندهد ، جز آن كه پاسخش را بدهند . » « 1 »\r\n Trk 123 \r\nبناى فعلى اطراف مزار حمزه\r\nمراغى در قرن هشتم مىنويسد : از قبور شهدا ، تنها محل قبر حمزه و عبداللَّه بن\r\n\r\n\r\n","description":"","footnote":"\r\n( 1 ) . بهجةالنفوس و الأسرار ، ج 1 ، ص 147\r\n","page_name":" 380 ","page_number":380},
  {"content":"\r\n\r\nجَحْش ( و بنا به نوشته برخى قبر مصعب بن عمير ) « 1 » شناخته شده است . بر روى اين قبر ، قبّهء بزرگى با بناى مستحكم توسط مادر الناصرلدين اللَّه در سال 570 ساخته شده است .\r\nبعدها سلطان قايتباى در سال 893 بر بناى اين مقبره افزود . مقبرهء ياد شده در دورهء سعودى تخريب شد تا آن كه شيخ شربتلى اجازه يافت ديوارى در اطراف آن بكشد .\r\nديوار ياد شده پس از وى باز ترميم و تعمير شده است . « 2 »\r\n Trk 123 \r\nپنجره‌هاى فولادى قبرستان احد\r\nقبر سُنْقر تركى كه متولى عمارت مشهد حمزه بوده ، در پايين پاى قبر حمزه است . در صحن مشهد حمزه هم يكى از اشراف مدينه دفن شده كه نبايد از شهداى احد تلقى شود .\r\nحسام السلطنه در سال 1297 هجرى قمرى نوشته است : اول وارد بقعهء حمزه سيد\r\n\r\n\r\n","description":"","footnote":"\r\n( 1 ) . ترغيب اهل المودة و الوفاء ، ص 103\r\n( 2 ) . معالم المدينة المنوره ، ج 1 ، صص 187 و 188\r\n","page_name":" 381 ","page_number":381},
  {"content":"\r\n\r\nالشهدا شديم . دهليزى داشت از آنجا داخل صحن شديم . بقعهء مباركه در سمت يسار ( چپ ) درِ صحن واقع است و شبيه به دو تالار تو در تو است كه يك شاه نشين در وسط داشته باشد . ضريح مبارك در بقعهء اول است و از دو طرف شاه نشين راهى به طرف بقعهء دوّم است . « 1 »\r\nزمانى كه اين بقعه نيز مانند بقعه‌هاى ديگر در سال 1344 قمرى تخريب شد ، مزار حمزه براى سالها رها شده بود . بعدها ، با تلاش شهردار مدينه ، ديوارى در اطراف مقبرهء حمزه ساخته شد و پنجره‌هاى مشبكى در ديوارهاى جنوبى آن نصب گرديد .\r\nمرحوم استاد محمد باقر نجفى نوشته است كه در سال 1395 قمرى از سيد مصطفى عطّار كه سال هاى ميانهء 1361 تا 1368 قمرى شهردار مدينه بوده ، در بارهء ضريح‌هاى فولادى كه بر ديوار مقبرهء حمزه است سؤال كرده و پرسيده است كه اين مشبك‌ها چه بوده و چطور در اينجا نصب شده است . وى گفته است : پس از تخريب بناى عظيم مشهد حمزه و صحابهء مدفون در احد ، زمين اطراف مقابر حصارى نداشت و مكرر ديده شد كه سگ هاى ولگرد آن وادى ، از روى قبور رفت و آمد مىكردند . عده‌اى از عالمان مدينه ، موضوع را با امير وقت مدينه در ميان گذاردند و امير ، امر به احداث ديوار و حصار بندى آن نمود . من پيشنهاد دادم كه از ضريح آهنى كه قبل از اين به حول مقابر اهل بيت در بقيع بود و توسط علاقمندان اهل بيت عليهم السلام به محلى امن انتقال و از آن مراقبت مىكردند ، براى حصار مشهد صحابهء پيامبر در احد جاسازى شود و اين كار صورت گرفت . وى در پاسخ اين پرسش كه اين ضريح را چه كسانى به حول مقابر اهل بيت گذارده‌اند ، گفت : اين ضريح طى تشريفاتى از طرف ايرانيان و حمايت شاه قاجار با همكارى و موافقت سلطان عثمانى به مدينه حمل گرديد و در محل معروف به قبّهء اهل بيت نصب گرديد . « 2 »\r\nگفتنى است ، به نوشتهء مخبرالسلطنه كه در سال 1321 قمرى به حج مشرف شد ،\r\n\r\n\r\n","description":"","footnote":"\r\n( 1 ) . معالم المدينة المنوره ، ج 1 ، ص 154\r\n( 2 ) . مدينه‌شناسى ، ج 2 ، ص 261 و 262\r\n","page_name":" 382 ","page_number":382},
  {"content":"\r\n\r\nامين السلطنه ، داماد امين السلطان ، ضريحى از فولاد در اطراف قبور ائمهء بقيع نصب كرد . « 1 »\r\nاز رسوم مردم حجاز اين بوده و گويا تا اين اواخر و شايد اكنون هم هست كه در دوازدهم رجب هر سال به مدينه آمده ، شب را به منطقهء احد ، بر مزار حمزه سيدالشهدا مىرفتند و تا صبح در فضاى بازى كه در اطراف كوه رمات بوده مىماندند . « 2 »\r\n\r\nمسجد اميرمؤمنان عليه السلام و برخى اماكن ديگر در احد\r\nدر برخى از منابع حديثى شيعه ، از مسجدى با نام « مسجد اميرمؤمنان عليه السلام » در احد ياد شده است . اين مسجد ، كه در روايات توصيه به نماز خواندن در آن شده ، برابر مقبرهء حمزهء سيدالشهدا معرفى گرديده است . « 3 » اكنون از چنين مسجدى خبرى نيست .\r\nدر سمت قبلهء مسجد فسح‌كه شرح آن گذشت ، جايى به بلندى يك انسان ، بلكه بيشتر ، در درون كوه وجود دارد كه گفته مىشود رسول خدا صلى الله عليه و آله روى صخرهء زير آن نشسته است . همين طور در شمال مسجد ، غارى در كوه ديده مىشود كه مشهور است آن حضرت در آنجا داخل شده اما نقل درستى بر صحّت آن وجود ندارد .\r\nدر احد چشمه‌اى نيز بوده كه امير ودىّ بن جماز ، صاحب مدينه آن را تجديد كرده و آب را در نزديكى آن به جريان انداخته است .\r\nتا چند سال پيش ، مسجدى روى جبل رمات وجود داشته است . نويسندهء كتاب « احد » كه خود از اهالى آنجاست ، به وجود اين مسجد اشاره دارد . گفتنى است بقاياى ساختمانى كه تا چندى قبل روى رمات ديده مىشد ، به معناى آن نيست كه همانجا مسجد بوده است ؛ زيرا تا حوالى سال 1354 خانه‌هاى فراوانى روى رمات ساخته بودند كه استاد نجفى براى گرفتن تصوير از منطقهء احد ، مجبور شده تا از صاحبان آن خانه‌ها\r\n\r\n\r\n","description":"","footnote":"\r\n( 1 ) . سفرنامهء مخبرالسلطنه ، ص 270\r\n( 2 ) . ذكريات العهود الثلاثه ، محمد حسين زيدان ، ص 219\r\n( 3 ) . بحار الأنوار ، ج 97 ، ص 225\r\n","page_name":" 383 ","page_number":383},
  {"content":"\r\n\r\nاجازه بگيرد .\r\nدر كنار مسجد ثنايا ، سنگى بوده كه آن را « حَجَر متّكا » مىگفته‌اند و مشهور است كه رسول خدا صلى الله عليه و آله زمانى بر آن سنگ تكيه زد . در اين باره نيز متن مكتوب كهن وجود ندارد .\r\nهمچنين يك شاهد عينى مىگفت كه در حوالى سال 1340 شمسى ، در منطقه احد دو خانه بود كه به عنوان خانهء امام سجاد و امام صادق عليهما السلام شناخته مىشد .\r\n\r\nشهداى ديگر احد\r\nبه جز حمزه ، نزديك به هفتاد نفر از مهاجر و انصار و بيشتر آنان از انصار ، در احد به شهادت رسيدند . در ميان آنان ، چهره‌هاى برجسته‌اى بودند ، مانند :\r\n* مُصْعَب بن عمير ، وى با وجود آنكه از اشراف‌زاده‌هاى مكه بود ، در همان آغاز بعثت ، اسلام را پذيرفت و با وجود همهء فشارها و آزارهاى خانواده‌اش ، از رسول خدا صلى الله عليه و آله و اسلام دست برنداشت .\r\nزمانى كه نخستين مسلمانان يثرب ، در سال دوازدهم با رسول خدا صلى الله عليه و آله بيعت كردند ، آن‌حضرت مصعب را به عنوان مبلّغ اسلام ، همراه‌آنان به يثرب فرستاد . او در اقامت يكسالهء خود توانست جمع كثيرى از مردم يثرب را به اسلام درآورد . مهمترين ابزار وى قرآن بود و از همين جاست كه گفته‌اند : « فُتِحَتِ المدينةُ بالقُرآن » ؛ « 1 » « مدينه با قرآن فتح شد . »\r\nقد و قامت مصعب بسيار شبيه به رسول خدا صلى الله عليه و آله بود و زمانى كه مصعب به شهادت رسيد ، قاتل وى گمان كرد كه رسول خدا صلى الله عليه و آله را كشته است . لذا فرياد زد كه محمد را كشته است . همين امر سبب شد تا برخى از مسلمانان از صحنهء جنگ بگريزند ؛ چرا كه گمان مىكردند كار اسلام تمام شد ! خداوند در اين باره فرمود : « محمد رسولى همچون رسولان پيشين است ؛ آيا اگر بميرد يا كشته شود ، شما به جاهليت بازمىگرديد ؟ »\r\n* حنظلهء غسيل‌الملائكه ، رادمردى كه شبِ نبرد به كابين ازدواج گام نهاد ، شب را\r\n\r\n\r\n","description":"","footnote":"\r\n( 1 ) فتوح البلدان ، ص 21 ، نك : ربيع الابرار ، ج 1 ، ص 302\r\n","page_name":" 384 ","page_number":384},
  {"content":"\r\n\r\nكنار همسرش ماند و فرداى آن روز ، با دلى لبريز از عشق به اسلام به آوردگاه نبرد رفت و شَهْدِ شَهادت نوشيد .\r\n* عبداللَّه بن جَحْش بن رباب اسَدى ، از ديگر شهداى مهاجر است كه در كنار حمزه مدفون شد و از جمع شهداى احد ، تنها قبر حمزه و عبداللَّه مشخص است .\r\nهمان‌گونه كه اشاره شد ، در اين جنگ حدود هفتاد تن از مهاجر و انصار به شهادت رسيدند ؛ كسانى كه در روزهاى سخت به يارى اسلام شتافتند و از آن دفاع كردند . چندين خانواده بودند كه چند تن از عزيزان خود را در اين غزوه از دست دادند .\r\nدر حال حاضر ، مقبرةالشهداى احد از مكان‌هاى بسيار مقدس و زيارتگاه‌هاى عمومى شهر مدينه است كه تقريباً همهء زائران مدينه ، به زيارت آنجا نيز مىآيند .\r\nبرخى ديگر از شهداى احد عبارت بودند از :\r\n* شمّاس بن عثمان قرشى كه مجروح به مدينه آمد و يك شبانه روز بعد درگذشت و حضرت او را براى دفن به احد بازگرداند .\r\n* انس بن نضر كه هشتاد و چند جاى ضربه و زخم بر بدنش بود . وى همان كسى است كه وقتى شنيد كسى فرياد زد : « محمد كشته شد بايد برويم و ما هم كشته شويم ! » گفت : « يا قَوم ! انْ كانَ مُحَمَّد قَدْ قُتِلَ ، فَانَّ رَبّ مُحَمَّد لَم‌ْيُقْتَل » ؛ « اگر محمد كشته شده ، خداى محمد كه كشته نشده و زنده است . »\r\n* سعد بن ربيع از نقباى مردم مدينه ، همچنين :\r\n* خارجة بن زيد ، كه او را همراه سعد بن ربيع در يك قبر نهادند .\r\n* عمرو بن جمُوح كه لنگ بود و چهار فرزندش مانع از رفتن او به جبههء جنگ بودند . پيامبر صلى الله عليه و آله فرمود : شما او را منع نكنيد ، چه بسا خداوند شهادت را نصيب او كند .\r\n* مالك بن سنان ، پدر ابوسعيد خُدْرى .\r\n* عبداللَّه بن عمرو بن حِزام نخستين شهيد احد كه پيامبر صلى الله عليه و آله به فرزندش جابر فرمود : بر او گريه نكن . ملائكه همچنان او را زير بال خود داشتند تا به آسمانش بردند . « 1 »\r\n\r\n\r\n","description":"","footnote":"\r\n( 1 ) بهجة النفوس و الأسرار ، ج 1 ، ص 144\r\n","page_name":" 385 ","page_number":385},
  {"content":"\r\n\r\n\r\nمساجد تاريخى موجود در راه سيد الشهدا\r\n1 - مسجد البُحَير يا مسجد اباذر\r\nمسيرى كه در حال حاضر به « طريق سيدالشهدا » نامبردار است ، به طور تقريبى مسيرى است كه سپاه اسلام به فرماندهى پيامبر صلى الله عليه و آله از مدينه تا احد طى كرد .\r\nدو طايفهء مهم در مسير مدينه تا احد زندگى مىكردند ؛ ابتدا طايفهء بنى عبد اشْهل ، كه رسول خدا صلى الله عليه و آله توقفى در محلهء آنان داشتند و مسجدشان همان مسجدى است كه امروزه به نام « مسجدابوذر » ، صحابى راستگوى رسول خدا صلى الله عليه و آله ، شهرت دارد .\r\nبنىعبداشهل در جنگ احد شهداى زيادى دادند ؛ به طورى كه شاعر مشركين ، يعنى ابن‌زِبَعْرى در شعر معروف خود كه مسألهء انتقام از مسلمانان را مطرح كرده ، به آن اشاره كرده است :\r\n Trk 124 \r\nمسجدابوذر\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n حينَ حَكّت بِقُباء بَرْكها * واستحرّ القَتْل في عَبْد الأشهل « 1 » \r\n« هنگامىكه شترِ جنگ سينهء خود را در قبا گستراند و قتل در ميان بنىعبداشهل فراگيرشد . »\r\nاين مسجد در خيابان ابوذر ، در فاصلهء پانصد مترى مسجد النبى و در اصل در تقاطع شارع ابوذر با شارع مطار واقع شده است . نام‌هاى اين مسجد در گذر تاريخ ، « مسجد بُحَير » ، « مسجد اسْواف » و « مسجدالسجده » بوده است . « 2 »\r\n Trk 125 \r\nمسجد ابوذر\r\nنام سجده از روايتى گرفته شده كه از نماز خواندن رسول خدا صلى الله عليه و آله در اين مكان حكايت دارد . در اين نقل آمده است كه حضرت سجدهء طولانى در اين مسجد\r\n\r\n\r\n","description":"","footnote":"\r\n( 1 ) بلاغات‌النساء ، ص 34\r\n( 2 ) درباره اين مسجد نك : المدينة بين الماضى و الحاضر ، صص 329 - 326 ؛ التحفة اللطيفه ، ج 1 ، ص 67\r\n","page_name":" 387 ","page_number":387},
  {"content":"\r\n\r\nداشته است . « 1 »\r\nبه نظر مىرسد اين مسجد ، از آنِ بنى عبد اشهل بوده و رسول خدا صلى الله عليه و آله زمانى با نماز خواندن در آنجا ، مسجد اين طايفه را متبرّك كرده‌اند . روشن نيست در دوره‌هاى بعد به چه دليل اين مسجد به نام ابوذر معروف شد . مطرى در قرن هشتم از آن با نام مسجد ابوذر ياد كرده است .\r\nبناى اين مسجد تا سال 1420 از دورهء نخست سعودى بوده و در سال ياد شده ، به هدف بازسازى ، تخريب و در زمان بازنويسى اين اثر ، بناى جديد آن در دست ساختمان است .\r\n2 - مسجد الدرع يا الشيخين\r\nهمچنين از مساجدى كه جزو يادگارهاى غزوهء احد دانسته شده ، « مسجدالدرع » است ؛ مسجدى كه در سر راه رسول خدا صلى الله عليه و آله به سمت احد قرار داشت . در نقل‌هاى مربوط به مسير رسول خدا صلى الله عليه و آله در جنگ احد ، اشاره به بناى كوچكى معروف به شيخين شده است كه در اصل متعلق به پيرزن و پيرمردى يهودى بوده است .\r\nدر تاريخ آمده است كه رسول خدا صلى الله عليه و آله در آنجا توقف كوتاهى داشتند و براى نماز ، دِرْع - زره - خود را درآوردند . برخى هم گفته‌اند عنوان « درع » بدان دليل است كه رسول خدا صلى الله عليه و آله در آنجا درع خود را پوشيدند . « 2 » چنين نقلى نبايد درست باشد ؛ زيرا در اخبار تاريخى آمده است كه وقتى آن حضرت مصمّم به بيرون رفتن از مدينه شد ، زره‌اش را در مدينه پوشيد . « 3 »\r\nمسجد الدرع كه اكنون در مسير حركت سپاه اسلام به احد قرار دارد ، يادگار رسول خدا صلى الله عليه و آله در آنجاست . گفته‌اند كه حضرت نماز مغرب و عشا را در آنجا خواند و تا\r\n\r\n\r\n","description":"","footnote":"\r\n( 1 ) . مسند احمد ، ج 3 ، ص 130\r\n( 2 ) المغازى ، ج 1 ، ص 219\r\n( 3 ) المدينة بين الماضى و الحاضر ، ص 374\r\n","page_name":" 388 ","page_number":388},
  {"content":"\r\n\r\nصبح روز بعد در آنجا ماند . به علاوه گفته شده كه حضرت در اينجا ، نيروهاى خود را مورد بازبينى قرار داد و افراد كم سن و سال را بازگرداند ؛ از جمله كسانى كه بازگردانده شدند ، زيد بن ثابت و اسامة بن زيد بودند .\r\n Trk 126 \r\nمسجد شيخين يا مسجد الدرع\r\nاين مسجد بعدها به نامهايى چون « مسجدالدرع » ، « مسجدالبدائع » و « مسجدالشيخين » خوانده مىشد . « 1 »\r\nبه هر روى ، بر اساس نقل‌هاى كهن ، رسول خدا صلى الله عليه و آله در اين مسجد نماز گزاردند و شب را تا به صبح در آنجا سپرى كردند : « أن النَّبى صَلّى في الْمَسْجِدِ الَّذي عِنْدَ الْبَدائع عِنْدَ الشَّيخَين وَ باتَ فِيهِ حَتّى أَصْبَحَ » . « 2 »\r\nاين مسجد زمانى ، كوچك و غير مسقّف بوده ، اما در سال‌هاى اخير توسط يكى از\r\n\r\n\r\n","description":"","footnote":"\r\n( 1 ) تاريخ المعالم المدينة قديماً و حديثاً ، ص 133\r\n( 2 ) تاريخ المدينهء المنوره ، ج 1 ، ص 72\r\n","page_name":" 389 ","page_number":389},
  {"content":"\r\n\r\nافراد نيكوكار مدينه ، بازسازى و مجهّز شده و مساحت آن يك صد متر مىباشد .\r\nمسجدالشيخين يا الدرع به طور تقريب سيصد متر مانده به مسجد الاستراحه در داخل يك فرعى است و سمت چپ كسى واقع شده كه به سمت احد در حال حركت است . برابر كوچه‌اى كه مسجد الدرع در آن واقع شده ، يك پمپ بنزين با سرپوش كلاهكى وجود دارد .\r\n3 - مسجد بنوحارثة يا المستراح\r\nدر امتداد مسير رسول خدا صلى الله عليه و آله به سمت احد ، محله‌اى بوده كه طايفهء بنوحارثه در آن زندگى مىكردند و در آنجا به كشت و زرع مىپرداختند . اين طايفه نيز براى خود مسجدى داشتند كه طبعاً رسول خدا صلى الله عليه و آله در آنجا نماز گزاردند و در شب حركت به سمت احد نيز در آنجا توقف و استراحتى داشتند . اين مسجد را از آن‌جهت كه در منطقهء بنو حارثه واقع بود به نام آن طايفه ؛ « مسجد بنىحارثه » خواندند و نيز بدان علت كه پيامبر صلى الله عليه و آله در آنجا به استراحت پرداخت ، « مسجدالمستراح » ناميدند . در روايتى آمده است كه نمازگزاران اين مسجد نيز ، با شنيدن خبر تغيير قبله ، در حالى كه نماز ظهر را به سمت بيت المقدس خوانده بودند ، نماز عصر را به سوى كعبه اقامه كردند . « 1 »\r\nبناى جديد اين مسجد كه در حاشيهء خيابان سيد الشهدا - در فاصلهء هشتصد مترى شمال مسجد شيخين - قرار دارد ، بنايى عالى و زيباست . بناى بخشى از يك قلعه كه از زمان عثمانىها در كنار اين مسجد بر سرپا بود ، به سال 1416 ويران شد .\r\nمنطقهء بنوحارثه ، در فاصلهء ميان احد تا مدينه ، منطقهء مهمّى بود . زمانى نيز كه خندق كنده شد ، مسير خندق از كنار محلهء اينان ، بين شرق و غرب مدينه عبور كرد . گذشت كه در فاصلهء ميان بنوحارثه و مدينه ، طايفهء بنى عبداشهل بودند كه مسجد ابوذر فعلى متعلق به آنان بوده است .\r\n\r\n\r\n","description":"","footnote":"\r\n( 1 ) كتاب بخارى ، كتاب الصلاة ، ج 8 ، ص 399 ؛ مجمع الزوائد ، ج 2 ، ص 14\r\n","page_name":" 390 ","page_number":390},
  {"content":"\r\n\r\n Trk 127 \r\nمسجد المستراح يا مسجد بنوحارثه\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nبنوحارثه ، هم در جنگ احد و هم احزاب ، با پيامبر صلى الله عليه و آله دشوارى داشتند ؛ از جمله آن كه به نقل از جابر بن عبداللَّه انصارى آيهء  . . . إِذْ هَمَّتْ طائِفَتانِ مِنْكُمْ أَنْ تَفْشَلا وَ اللَّهُ وَلِيُّهُما وَ عَلَى اللَّهِ فَلْيَتَوَكَّلِ الْمُؤْمِنُونَ  در واقعهء احد ، در بارهء بنوحارثه و بنوسلمه نازل شد . « 1 » همچنين در خبر ديگرى آمده است كه آيهء  . . . وَ يَسْتَأْذِنُ فَرِيقٌ مِنْهُمُ النَّبِيَّ  مربوط به بنوحارثه است . « 2 »\r\nاز قضا نوشته‌اند كه در وقايع حرّه در سال 62 هجرى ، زمانى كه سپاه شام به مدينه حمله كرد وانقلابيون خندقى در اين ناحيه كندند ، همين بنوحارثه راه را براى ورود سپاه شام به مدينه هموار كردند ؛ « 3 » ورودى كه همراه با يك فاجعهء خونين در اين شهر مقدس از سوى امويان ستمگر و حرمَت شِكَن بود .\r\n\r\nمقبرهء مادر پيامبر صلى الله عليه و آله در ابواء\r\nشايد مناسب باشد كه در اينجا يادى هم از مقبرهء مادر رسول خدا صلى الله عليه و آله داشته باشيم ؛ كه از اماكن متبرّك راه ميان مكه و مدينه است و در منطقهء ابواء قرار دارد . زمانى كه رسول خدا صلى الله عليه و آله تنها شش سال داشت ، همراه مادرش براى زيارت دايىهاى خود به مدينه رفت و قبر پدرش را كه در دارالنابغه بود - و اكنون در مسجدالنبى صلى الله عليه و آله قرار گرفته - زيارت كرد . در اين سفر ، ابوطالب و ام‌ّايمن كنيز حبشىِ آمنه نيز همراه آنان بود . در بازگشت از اين سفر ، در منطقهء ابواء ، آمنه درگذشت و همانجا مدفون شد . نظريهء ديگر آن است كه وى در مقبرهء حجون يا مَعْلاة در مكه مدفون شد . به هر روى ، از زمان دولت عثمانى ، بقعه‌اى روى قبر وى در ابواء و نيز در قبرستان حجون بوده است كه هر دوى آنها ، تخريب شده است . « 4 »\r\n\r\n\r\n","description":"","footnote":"\r\n( 1 ) كتاب بخارى ، كتاب التفسير ، حديث ش 4558\r\n( 2 ) الجامع لأحكام القرآن قرطبى ، ج 14 ، ص 148\r\n( 3 ) وفاء الوفا ، ج 1 ، صص 130 و 131\r\n( 4 ) التاريخ القويم ، ج 1 ، ص 74\r\n","page_name":" 392 ","page_number":392},
  {"content":"\r\n\r\nمنطقهء ابواء تقريباً در ميانهء راه مكه و مدينه قرار دارد ؛ قريه‌اى است آباد و زراعى ، در نزديكى وادى ودان كه ميان آن وادى و شهر ابواء ، ده كيلومتر راه است .\r\nمحمد طاهر كردى كه خود در سال 1383 قمرى قبر آمنه را زيارت كرده ، تصويرى از مقبرهء آن بزرگوار را در كتاب خود آورده است . « 1 » به نوشتهء سمهودى ، مسجدى هم در ( شهركِ ) ابواء به نام پيامبر صلى الله عليه و آله بوده كه در دورهء اخير ، اثرى از آن برجاى نمانده است .\r\n\r\nمنطقهء بدر\r\nدر هفدهم رمضان سال دوم هجرت ، سپاه اسلام كه اندكى بيش از سيصد نفر بود ، با سپاه يك هزار نفرى قريش به فرماندهى ابوجهل در منطقهء بدر به مصاف يكديگر رفتند . در اين نبرد ، پيروزى نصيب مسلمانان گشت و بيش از هفتاد نفر از سران شرك كشته شدند . پيامبر صلى الله عليه و آله اجساد كشتگان را در چاه ريخت و خطاب به آنان فرمود : من وعدهء حق تعالى را محقق يافتم ، آيا آنچه به شما وعده داده شده بود ، بر شما محقق گشت ؟ داستان اين نبرد ، در سورهء انفال آمده و خداوند اين پيروزى را به عنوان يك پيروزى مهم كه آن را براى سپاه اسلام مقرر كرده بود تا ريشهء ظلم و ظالم كنده شود ، وصف كرده است . منطقهء بدر در حوالى يكصد و پنجاه كيلومترى مدينهء منوره مىباشد و در حال حاضر شهرى آباد است . تا پيش از آن كه بزرگراه هجرت ساخته شود ، راه عبور مكه به مدينه و بالعكس از بدر مىگذشت ، اما در حال حاضر مسافران از آنجا عبور نمىكنند . قبرستان شهداى بدر در اين منطقه وجود دارد و توسط علاقمندان زيارت مىشود . در كنار قبور شهدا ، يك قبرستان عمومى نيز وجود دارد .\r\n\r\n\r\n","description":"","footnote":"\r\n( 1 ) التاريخ القويم ، ص 80 .\r\n","page_name":" 393 ","page_number":393},
  {"content":"\r\n\r\nنقشهء جنگ بدر ؟ ؟ ؟\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nنقشهء جنگ بدر 2 ؟ ؟ ؟\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nخيبر و فدك\r\nبه جز يهوديانى كه در مدينه زندگى مىكردند ، شمارى يهودى در منطقهء خيبر در فاصله 165 كيلومترى شمال مدينه زندگى مىكردند . اين جماعت در تعدادى قلعه زندگى مىكردند و براى زراعت به بيرون از قلعه‌ها مىآمدند . منطقهء خَيبر به لحاظ زراعى منطقه‌اى حاصلخيز ، با آب و آبادانى فراوان و از بهترين مناطق حجاز بوده است .\r\nبيشترين محصول آن خرما بوده و وفور اين محصول تا اندازه‌اى بود كه بردن خرما به خيبر مورد طعنه بوده است . « 1 » مركز فعلى منطقهء خيبر شهر « الشُرَيْف » است . « 2 »\r\nيهوديان خيبر پس از ماجراى بنى نضير و بنىقريظه ، به شمارى از سران يهودى مانند سلّام‌بن ابىالحقيق و حُيَى بن اخطب پناه داده بودند ، به توطئه بر ضد پيامبر صلى الله عليه و آله مىپرداختند . به همين دليل ، در محرم سال هفتم هجرى مورد هجوم سپاه اسلام قرار گرفتند . در اين حملات ، قلعه‌هاى يهودى مانند قلعهء ناعم ، قموص و . . . يكى پس از ديگرى سقوط كرد و به دست مسلمانان افتاد . در يكى از همين قلعه‌ها است كه مرحب يهودى به دست امام على عليه السلام به قتل مىرسد . يكى از قلعه‌ها در حصار ماند و از رسول خدا صلى الله عليه و آله خواستند كه اگر مال و جانشان محفوظ باشد ، هر شرطى را مىپذيرند .\r\nمردم فدك نيز كه در فاصله چندكيلومترى در شرق خيبر و در واقع نزديك‌تر به مدينه بودند ، همين آمادگى را اعلام كردند . بدين ترتيب فدك بدون جنگ به پيامبر صلى الله عليه و آله واگذار شد . اين قبيل اموال به لحاظ فقهى ، اختيار كاملش در دست پيامبر بود كه آن حضرت آن را به فاطمهء زهرا عليها السلام بخشيد ؛ اما همان گونه كه معروف است پس از رحلت پيامبر ، فدك به تصرف حكومت وقت درآمد . در حال حاضر به جاى فدك شهرى آباد و پررونق با نام الحائط قرار دارد . « 3 »\r\n\r\n\r\n","description":"","footnote":"\r\n( 1 ) مثل بردن زيره به كرمان .\r\n( 2 ) نك : معجم المعالم الجغرافيه فىالسيرة النبويه ، ص 118 . ميان مدينه و الشريف 163 كيلومتر فاصله است .\r\n( 3 ) در اين باره بنگريد به : مدينه‌شناسى ، ج 2 ، بخش مربوط به نبرد خيبر ؛ و نيز مقالهء فدك نماد مظلوميت اهل بيت از محمدتقى رهبر ، در مجلهء « ميقات حج » ، ش 34 ، زمستان 79 ، ص 183 - 158\r\n","page_name":" 396 ","page_number":396},
  {"content":"\r\n\r\n\r\nمنابع و مآخذ\r\n1 - آثار المدينة المنورة ، عبدالقدوس الانصارى ، مدينه ، المكتبة العلمية التجارية ، 1985\r\n2 - اتحاف الورى بأخبار ام القرى ، عمر بن فهد ، مكه ، دانشگاه‌ام القرى ، 1983\r\n3 - احد ، الاثار ، المعركة ، التحقيقات ، يوسف بن مطر محمدى ، سعود بن عبدالمحيى الصاعدى ، جده ، دارالمجتمع ، 1992\r\n4 - اخبار مدينة الرسول ، محمد بن محمد النجار ، مكه ، مكتبة الثقافة ، 1981\r\n5 - اخبار مكة ، ابوعبدالله محمد بن اسحاق الفاكهى ، تصحيح عبدالملك بن دهيش ، 1994\r\n6 - اطلس تاريخ اسلام ، صادق آئينه وند ، تهران ، مدرسه ، 1378 ش .\r\n7 - بحار الانوار ، محمد باقر مجلسى ، بيروت ، مؤسسة الوفاء\r\n8 - بهجة النفوس و الاسرار ، عبدالله بن محمد المرجانى ، مكه ، مكتبة نزار مصطفى ، 1998\r\n9 - به سوى ام‌القرى ، رسول جعفريان ، تهران ، مشعر ، 1373\r\n10 - التاريخ القويم لمكة و بيت الله الكريم ، محمد طاهر كردى ، ج 5 مكه ، مكتبة النهضة الحديثة ، 1412 ق .\r\n11 - تاريخ المدينة المنورة ، ابوزيد عمر بن شبه ، قم ، دارالفكر ، 1368 ش .\r\n12 - تاريخ المعالم المدينة المنورة قديما و حديثا ، الخيارى ، تصحيح محمد امين كردى ، مدينه ، دارالعلم ، 1410\r\n13 - تاريخ بيست سالهء ايران ، حسين مكى ، تهران ، امير كبير ، 1356\r\n14 - تاريخ مكه ، احمد السباعى ، مكه ، نادى الثقافى ، 1994 م .\r\n15 - تاريخ مكة ، ابوالوليد محمد بن عبدالله الازرقى ، قم ، مكتبة الشريف الرضى ،\r\n16 - التبرك ، حسين على الاحمدى الميانجى ، تهران ، مشعر ، 1380\r\n17 - تحفة الازهار فى نسب ابناء ائمة الاطهار ، ابن شدقم ، تهران ، ميراث مكتوب ، 1379 ش .\r\n18 - التحفة اللطيفة فى تاريخ المدينة المشرفة ، شمس الدين السخاوى ، قاهره ، 1979 م .\r\n19 - ترجمة الامام على بن ابى طالب من تاريخ دمشق ، ابن عساكر ، تحقيق : محمدباقر المحمودى ، بيروت ،\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمؤسسة المحمودى ، 1398 ق .\r\n20 - ترغيب اهل المودة و الوفاء فى سكنى دارالحبيب المصطفى صلى الله عليه و آله ، اسماعيل بن عبدالله الاسكدارى ( م 1182 ) تحقيق عادل ابوالمنعم ابوالعباس ، مدينهء منوره ، مكتبة الثقافة ، ( بىتا )\r\n21 - التعريف بما آنست دار الهجرة من معالم دارالهجرة ، محمد بن احمد المطرى ، مدينه ، المكتبة العلمية ، 1372 ق .\r\n22 - جامعهء شيعهء نخاوله در مدينهء منوره ، ورنر انده ، ترجمهء رسول جعفريان ، قم ، دليل ، 1379\r\n23 - الحج و العمرة فى الكتاب و السنة ، محمد محمدى رى شهرى ، ترجمهء جواد محدثى ، قم ، دارالحديث ، 1380\r\n24 - الدر الثمين فى معالم دار الرسول الامين ، غالى محمدامين الشنقيطى ، جده ، دارالقبلة ، 1992\r\n25 - ربيع الابرار ، جارالله زمخشرى ، افست قم ، منشورات الرضى ، 1369 ش\r\n26 - رحلة ابن بطوطه ، بيروت ، دار صادر ، 1985 م .\r\n27 - الرحلة الحجازية ، محمد لبيب البتنونى ، قاهره ، الثقافة الدينية\r\n28 - الروض الانف ، عبدالرحمن السهيلى ، بيروت ، داراحياءالتراث العربى ، 1412 ق\r\n29 - زاد المعاد فى هدى خير العباد ، ابن قيم الجوزيه ، بيروت ، مؤسسة الرساله ، 1412 ق .\r\n30 - سفرنامهء مخبرالسلطنه ، مهدى قلى خان هدايت ( 1321 ) ، به كوشش سيد محمد دبير سياقى ، تهران ، تيراژه ، 1368\r\n31 - سفرنامهء مكه ، حسام السلطنة ، به كوشش رسول جعفريان ، تهران ، نشر مشعر ، 1374\r\n32 - سفرنامهء ملا ابراهيم كازرونى ، ميراث اسلامى ايران ، دفتر پنجم ، 1376 ش\r\n33 - سفرنامهء منظوم حج ، بانوى اصفهانى ، به كوشش رسول جعفريان ، تهران ، نشر مشعر ، 1374\r\n34 - سفرنامهء نايب الصدر شيرازى ، ( تحفة الحرمين ) ، ( 1305 ) ميرزا معصوم نايب الصدر شيرازى ، تهران ، بابك ، 1362\r\n35 - السيرة النبوية ، ابن هشام ، تصحيح مصطفى السقاء ، ابراهيم الابيارى ، بيروت ، دارالمعرفة .\r\n36 - شذرات الذهب فى اخبار من ذهب ، ابن العماد الحنبلى ، دمشق ، دارابن كثير ، 1406 ق .\r\n37 - شفاء الغرام بأخبار البلد الحرام ، تقى الدين احمد الفاسى ، مكه ، داراحياء الكتب العربية ، 1956\r\n38 - طبقات الكبرى ، بيروت ، دار بيروت ، 1405 ق .\r\n39 - العقد الثمين فى اخبار البلد الامين ، محمد بن احمد الفاسى ، قاهره ، وزارة الثقافة ، 1398 ق\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n40 - علل الشرائع ، شيخ صدوق ، نجف ، مطبعة الحيدرية ، 1385 ق .\r\n41 - عمدة الاخبار في المدينة المختار ، العباسى\r\n42 - عيون اخبار الرضا عليه السلام ، محمد بن على بن الحسين ابن بابويه الشيخ الصدوق ، تهران ، اعلمى\r\n43 - غاية المرام بأخبار سلطنة بلد الحرام ، عبدالعزيز بن عمر بن محمد بن فهد ، مكه ، دانشگاه‌ام القرى ، 1988\r\n44 - فتوح البلدان ، بلاذرى ، بيروت ، دارالكتب العلمية ، 1987 م\r\n45 - فصل من تاريخ المدينة المنورة ، على الحافظ ، جده ، مكتبة الثقافة\r\n46 - فضائل المدينة المنورة ، خليل ابراهيم ملاخاطر ، جده ، دار القبلة ، 1993\r\n47 - فى رحاب بيت الله الحرام\r\n48 - الكافى ، ثقةالاسلام كلينى ، تصحيح : على اكبر غفارى ، تهران ، دارالكتب الاسلاميه .\r\n49 - كتاب من لا يحضره الفقيه ، ابن بابويه الصدوق ، تحقيق السيد حسن خرسان ، بيروت ، دارالاضواء ، 1405\r\n50 - كتاب البخارى\r\n51 - كتاب مسلم\r\n52 - مجمع الزوائد و منبع الفوائد ، نور الدين على بن ابى بكر الهيثمى ، بيروت ، دارالكتاب 1967 م .\r\n53 - المجموعة المصورة لاشهر المعالم المدينة المنورة ، عبدالعزيز الكعكى ، مدينه ، 1999 م .\r\n54 - المحاسن ، احمد بن محمد بن خالد برقى ، تصحيح محدث ارموى ، تهران ، 1370 ق .\r\n55 - مدينه‌شناسى ، محمد باقر نجفى ، چاپ آلمان .\r\n56 - المدينة المنورة تطورها العمرانى ، صالح لمعى مصطفى ، بيروت ، دارالنهضة الحديثة ، 1981\r\n57 - المدينة المنورة فى رحلة العياشى ، محمد أمحزون ، كويت ، دارالارقم\r\n58 - مروج الذهب ، على بن الحسين المسعودى ، تصحيح شارل پلا ، بيروت ، 1973\r\n59 - المساجد الاثرية فى المدينة المنورة ، محمد الياس عبدالغنى ، مدينه ، 1998\r\n60 - مستدرك وسائل الشيعة ، ميرزا حسين النورى ، تحقيق : مؤسسة اهل‌البيت لإحياء التراث ، قم\r\n61 - المسجد النبوى عبر التاريخ ، محمد السيد الوكيل ، جده ، دارالمجتمع ، 1988\r\n62 - مسند احمد ، چاپ شش جلدى .\r\n63 - مصباح المتهجد ، الشيخ الطوسى ، مؤسسة فقه الشيعة .\r\n64 - المعارف ابن قتيبه الدينورى ، قم ، مكتبة الشريف الرضى ، 1373 ش\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n65 - معالم الاثيرة فى السنة و السيرة ، محمد محمد حسن شراب ، دمشق ، دارالقلم ، 1991\r\n66 - معجم البلدان ، ياقوت حموى ، بيروت ، دارالكتب العلمية ، 1990\r\n67 - معجم المعالم الجغرافية فى السيرة النبوية ، عاتق بن غيث البلادى ، مكه ، دار مكه ، 1982\r\n68 - معجم معالم الحجاز ، عاتق بن غيث البلادى ، مكه ، دار مكه ، 1978\r\n69 - المغازى ، محمد بن عمر الواقدى ، بيروت ، مؤسسة الاعلمى ، 1989\r\n70 - مقاتل الطالبيين ، ابوالفرج الاصفهانى ، تصحيح احمد صقر ، قم ، مكتبة الشريف الرضى ، 1373 ش .\r\n71 - منائح الكرم ، على بن تاج الدين السنجارى ، مكه ، دانشگاه ام القرى ، 1998\r\n72 - النجوم الزاهرة فى اخبار مصر و القاهرة ، ابن\r\n73 - نزهة الناظرين ، جعفر بن اسماعيل البرزنجى ، قاهره ، 1998\r\n74 - وفاء الوفاء بأخبار دار المصطفى ، نورالدين على السمهودى ، بيروت ، داراحياء التراث العربى ، 1995\r\n\r\n\r\n","description":"","footnote":"","page_name":" 400 ","page_number":400}
  ]