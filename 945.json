[
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\n\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nترجمهء دلائل الصدق\r\n( جلد اول )\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\nمحمد حسن مظفر\r\nترجمهء\r\nدلائل الصدق\r\n( جلد اول )\r\nمترجم : محمد سپهرى\r\nشامل :\r\nنهج الحق و كشف الصدق\r\nنوشتهء علّامهء حلّى\r\nابطال الباطل\r\nنوشتهء فضل بن روزبهان\r\nفضائل امير المؤمنين و امامته من دلائل الصدق\r\nنوشتهء محمد حسن مظفر\r\nمؤسسهء انتشارات اميركبير\r\nتهران ، 1374\r\n","description":"","footnote":"","page_name":" تعريف الكتاب 5 ","page_number":5},
  {"content":"\r\nاين اثر ترجمه اى است از :\r\nفضائل امير المؤمنين و اماته من دلائل الصدق في الجواب عن ابطال الباطل الذى وضعه فضل بن روزبهان للرد على نهج الحق و كشف الصدق لآية الله العظمى العلّامة الحلّى قدس سره في المسائل الخلافية بين فرقتى الاسلام الشيعة و اهل السنة و اثبات الامامة ، لمؤلفه آية الله الشيخ محمد حسن المظفر ، دار احياء التراث العربى ، بيروت ، لبنان .\r\nمظفر ، محمد حسن\r\nترجمهء دلائل الصدق ( جلد اوّل )\r\nترجمه : محمد سپهرى\r\nچاپ اول : 1374\r\nچاپ و صحافى : چاپخانهء سپهر ، تهران\r\nتيراژ : 2000 نسخه\r\nحق چاپ محفوظ است .\r\nشابك 4 - 0074 - 00 - 964\r\nISBN 964 - 00 - 0074 - 4\r\n","description":"","footnote":"","page_name":" تعريف الكتاب 6 ","page_number":6},
  {"content":"\r\nتقديم به : پدر بزرگوارم حاج نظر سپهرى كه سهم بزرگى در آموزش و پرورش من داشت ؛ و براى فرزندم حسن كه در ايام فرخندهء ميلاد سبط اكبر ، امام حسن مجتبى ( ع ) به دنيا آمد . اميدوارم دوستدار خاندان عصمت و طهارت و پيرو راه آنان باشد .\r\nمترجم\r\n","description":"","footnote":"","page_name":" تعريف الكتاب 7 ","page_number":7},
  {"content":"\r\n\r\nكتابى كه اينك برگردان فارسى آن در برابر خوانندهء ارجمند قرار دارد در برگيرندهء سه نوشتهء مربوط به هم است كه هر كدام در دوره اى جداگانه نگاشته شده است :\r\n1 - نهج الحق و كشف الصدق نوشتهء علَّامهء حلَّى ( ره ) كه آن را به درخواست سلطان اولجايتو محمد خدابنده نوشته است .\r\n2 - ابطال نهج الباطل و اهمال كشف العاطل - كه اختصارا ابطال الباطل ناميده مىشود - نوشتهء فضل اللَّه بن روزبهان خنجى ، وى ردّ خود را در سال 909 ه . ق . در كاشان به پايان برده است .\r\nتاكنون دوبار از سوى عالمان مكتب اهل بيت بر نوشتهء فضل ردّيه نگاشته شده است :\r\n1 - قاضى سيد نور اللَّه شوشترى شهيد كه احقاق الحق ( 1 ) را با تفصيل تمام در ردّ وى نوشت و چون عامه از آن آگاه شدند او را در سال 1019 ه . ق . در هندوستان در عهد فرمانروايى جهانگير شاه تيمورى به شهادت رساندند .\r\n2 - علَّامه محمد حسن مظفر كه دلائل الصدق را در ردّ ابطال الباطل فضل نگاشت .\r\n3 - فضائل امير المؤمنين و امامته من دلائل الصدق نوشتهء علَّامه محمد حسن مظفر كه در ربيع الاوّل 1350 ه . ق . از نگارش آن فراغت يافته است .\r\nنگارنده قصد آن ندارد كه در بيان شرح حال مؤلفان به تفصيل پردازد بلكه خواهم كوشيد تا با\r\n\r\n","description":"","footnote":"\r\n( 1 ) اين كتاب با تعليقات و اضافات و زير عنوان ملحقات احقاق الحق ، توسط مرحوم آية الله العظمى سيد شهاب الدين مرعشى نجفى ( ره ) در قم بچاپ رسيده است .\r\n","page_name":" مقدمة المترجم 1 ","page_number":8},
  {"content":"\r\nبيان آثار و تأليفات هر يك ، خوانندگان گرانقدر را به منابع تفصيلى شرح حال آنان ارجاع دهم .\r\nتاكنون در خصوص زندگانى و آثار علامهء مظفر آنگونه كه بايد بحث نشده است بلكه سزاوار آن است كه در باره هر يك از مردان علم و عمل ، و دين و دانش خاندان مظفر - كه هر كدام ستاره درخشانى در آسمان دين و دانش بوده‌اند - كتابى جداگانه نوشته و آثار و تأليفات آنان معرفى شود ، خصوصا علَّامه محمد رضا مظفر كه با نگارش كتابهاى اصول فقه و منطق خود حق بزرگى بر حوزه‌هاى علميه دارد و كتب او متن درسى طلاب علوم دينى است .\r\nعلَّامه حلَّى و آثار او :\r\nامام جمال الدين ابو منصور حسن بن يوسف بن على بن محمد بن مطهر حلَّى در شب جمعه 27 رمضان سال 648 ه . در حلَّه - يكى از شهرهاى عراق - پا به جهان گذاشت . پدرش شيخ سديد الدين يوسف بن مطهر ، يكى از بزرگان دانشمندان و فقيهى محقّق و مدرسى عظيم الشأن بود ، چنان كه فرزند علَّامه اش هم اقوال او را در كتب خود نقل مىكند .\r\nعلَّامهء حلَّى يادگيرى ادبيات عرب ، فقه و اصول ، و حديث و كلام و ديگر علوم شرعى را نزد پدرش شيخ سديد الدين و دايىاش شيخ نجيب الدين جعفر معروف به محقق حلَّى صاحب شرايع الاسلام به پايان رساند . علوم فلسفى را نزد خواجه نصير الدين طوسى فرا گرفت و شفاى ابن سينا و كتابى در علم هيئت از استادش خواجه نصير را نزد وى خواند . استاد ديگرش در علوم عقلى ، شيخ شمس الدين محمد بن محمد كشى شافعى بود كه گاهى اوقات از پاسخ دادن به اشكالات شاگرد جوانش در مىماند و به ناتوانى خود اقرار مىكرد . علَّامهء حلَّى نزد ميثم بن على بن ميثم بحرانى ( متوفاى 679 ه . ) نيز تلمّذ كرد . شرح كشف الأسرار عن غوامض الافكار در منطق را نزد شيخ نجم الدين على بن عمر قزوينى معروف به دبيران قزوينى خواند . نزد سيد على بن طاووس و سيد احمد بن طاووس نيز شاگردى كرد و برخى از مصنّفات شيخ برهان الدين نسفى در جدل را نزد او فرا گرفت . علَّامه حلَّى پس از عمرى تلاش و كوشش و تربيت شاگردان بزرگى چون فرزندش ابو طالب فخر الدين محمد ملقّب به فخر المحقّقين و تأليف و تصنيف آثار ارزشمندى در علوم و فنون مختلف اسلامى كه بالغ بر هفتاد عنوان مىشود ، در روز شنبه 21 محرم 736 ه . دعوت حق را لبيك گفت و به ديار باقى شتافت . در اينجا به بيان نگاشته‌هاى علَّامه در موضوعات مختلف مىپردازيم :\r\n","description":"","footnote":"","page_name":" مقدمة المترجم 2 ","page_number":9},
  {"content":"\r\nالف - نگاشته‌ها در فقه\r\n1 - منتهى المطلب فى تحقيق المذهب ، دايرة المعارف فقهى بزرگى است كه مؤلف تمام مذاهب فقهى اسلامى را بيان كرده ، سپس به اثبات ديدگاه خود و ابطال مذاهب ديگر مىپردازد .\r\n2 - تلخيص المرام فى معرفة الاحكام در قواعد فقه و مسائل دقيقه .\r\n3 - غاية الاحكام فى تصحيح تلخيص المرام كه شرح تلخيص المرام است .\r\n4 - تحرير الاحكام الشرعيّه على مذهب الامامية ، يك دورهء كامل فقه امامى است كه به صورت فتوا و بدون احتجاج در چهار بخش : عبادات ، معاملات ، ايقاعات و احكام آمده است .\r\n5 - مختلف الشيعه فى احكام الشريعة ، خلاصهء آن به نام منحل الفلاح از شيخ زين الدين بياضى نباطى است . چندين شرح و حاشيه هم دارد .\r\n6 - تبصرة المتعلمين فى احكام الدين ، تمام ابواب فقه از طهارت تا ديات را در بر مىگيرد و از مهمترين متون فقهى است . علَّامه در اين اثر بدون استدلال و احتجاج به بيان فتوا پرداخته است . اين كتاب با استقبال فراوانى روبرو شده چنان كه گذشته از تعليقات فراوان بالغ بر 30 شرح دارد و در مدارس علميه تدريس مىشود .\r\n7 - المنهاج فى مناسك الحاجّ .\r\n8 - تذكرة الفقهاء ، دايرة المعارف بزرگى است در فقه مقارن كه به تلخيص فتاوى دانشمندان و ذكر قواعد فقيهان به شيوهء دانشمندان اماميّه ، مىپردازد .\r\n9 - مناسك الحجّ ، مشتمل است بر واجبات حج و اركان آن بدون ذكر ادعيه و مستحبات .\r\n10 - ارشاد الاذهان فى احكام الايمان كه ، بالغ بر 40 شرح و حاشيه دارد .\r\n11 - مدارك الاحكام .\r\n12 - قواعد الاحكام فى معرفة الاحلال و الحرام و الحلال ، يكى از مشهورترين متون فقهى است و بارها شرح و تدريس شده و حواشى فراوان دارد . از جمله شرح فرزندش فخر المحققين به نام ايضاح الفوائد ، شرح محقق كركى به نام جامع المقاصد ، شرح فاضل اصفهانى به نام كشف اللثام و شرح عاملى به نام مفتاح الكرامه را مىتوان نام برد .\r\n13 - نهاية الإحكام فى معرفة الأحكام .\r\n14 - سبيل الاذهان الى احكام الايمان .\r\n15 - تسليك الأفهام فى معرفة الاحكام .\r\n16 - تنقيح قواعد الدين المأخوذة عن آل ياسين .\r\n17 - جوابات المسائل المهنّائية الاولى .\r\n","description":"","footnote":"","page_name":" مقدمة المترجم 3 ","page_number":10},
  {"content":"\r\n18 - حاشيهء تلخيص الاحكام .\r\n19 - المعتمد فى الفقه .\r\nب - نگاشته‌ها در اصول فقه\r\n1 - النكت البديعة فى تحرير الذريعة ، شرح الذريعه در اصول فقه از سيد مرتضى ( م . 436 ه . )\r\nاست .\r\n2 - غاية الوصول و ايضاح السبل فى شرح مختصر منتهى السؤل و الأمل ، كتاب مختصر از ابن حاجب ( م . 646 ه . ) است .\r\n3 - مبادى الوصول فى علم الاصول ، حدود 13 شرح دارد .\r\n4 - تهذيب طريق الوصول الى علم الاصول ، حدود 30 شرح و تعليقه دارد .\r\n5 - نهاية الوصول فى علم الاصول .\r\n6 - نهج الوصول الى علم الاصول .\r\nج - نگاشته‌ها در تفسير\r\n1 - نهج الايمان فى تفسير القرآن .\r\n2 - القول الوجيز فى تفسير الكتاب العزيز .\r\nد - نگاشته‌ها در حديث و روايت\r\n1 - استقصاء الاعتبار فى تحقيق معانى الاخبار .\r\n2 - مصابيح الانوار فى جمع جميع الاخبار .\r\n3 - الدر و المرجان فى الاحاديث الصحاح و الحسان .\r\n4 - النهج الوضّاح فى الاحاديث الصّحاح .\r\n5 - الادعية الفاخرة المنقولة عن الائمة الطاهرة .\r\n6 - منهاج الصلاح فى اختصار المصباح .\r\n7 - جامع الاخبار .\r\n8 - جواهر المطالب فى فضائل امير المؤمنين على بن ابى طالب ( ع ) .\r\n9 - كشف اليقين فى فضائل امير المؤمنين ( ع ) .\r\n","description":"","footnote":"","page_name":" مقدمة المترجم 4 ","page_number":11},
  {"content":"\r\nه - نگاشته‌ها در علم كلام\r\n1 - التناسب بين الاشعرية و فرق السفسطائية .\r\n2 - منتهى الوصول الى علمى الكلام و الاصول .\r\n3 - منهاج اليقين فى اصول الدين . شرحى دارد به نام الايضاح و التبيين از كمال الدين عتايقى .\r\n4 - كشف المراد فى شرح تجريد الاعتقاد ، اين كتاب از متون درسى علم كلام است و از نخستين شروح كتاب تجريد الاعتقاد اثر خواجه نصير الدين طوسى .\r\n5 - انوار الملكوت فى شرح فصّ الياقوت اثر ابو اسحاق ابراهيم نوبختى .\r\n6 - نظم البراهين فى اصول الدين .\r\n7 - معارج الفهم فى شرح النظم ، شرحى است بر كتاب نظم البراهين .\r\n8 - الأبحاث المفيدة فى تحصيل العقيدة داراى چند شرح است .\r\n9 - كشف الفوائد فى شرح قواعد العقائد .\r\n10 - مقصد الواصلين فى معرفة اصول الدين .\r\n11 - نهج المسترشدين فى اصول الدين ، شرحى دارد به نام : تذكرة الواصلين از نظام الدين عميدى ، خواهرزادهء علَّامه .\r\n12 - منهاج الهداية و معارج الدرايه .\r\n13 - منهاج الكرامه فى الامامة يا منهاج السلامة الى معراج الكرامة . بارها از سوى عالمان مكتب اهل سنت بر اين كتاب رد نوشته شده است . از جمله ردّ ابن تيميه ( م . 725 ه . ) است به نام : منهاج السنة النبوية .\r\n14 - استقصاء النظر فى القضاء و القدر ، به درخواست سلطان محمد خدا بنده .\r\n15 - الرسالة السعدية فى اصول الدين و فروعه ، براى خواجه سعد الدين ساوجى وزير .\r\n16 - الالفين ، الفارق بين الصدق و المين ، به درخواست فرزندش فخر المحققين .\r\n17 - تسليك النفس الى خطيرة القدس ، شرح آن از خواهرزادهء مؤلف ، نظام الدين عميدى است .\r\n18 - المباحث السنيّه و المعارضات النصيريّة .\r\n19 - المباحث ، چهل مسئلهء كلامى است . آقا بزرگ تهرانى احتمال داده كه شايد همان المباحث السنيّه باشد .\r\n20 - الباب الحادي عشر ، بيش از 30 شرح دارد ، بابى است الحاقى به منهاج الصلاح فى مختصر المصباح .\r\n21 - اثبات الرجعة .\r\n","description":"","footnote":"","page_name":" مقدمة المترجم 5 ","page_number":12},
  {"content":"\r\n22 - اربعون مسئلة فى اصول الدين .\r\n23 - ايضاح مخالفة السنة للكتاب و السنة .\r\n24 - تحصيل السداد فى شرح واجب الاعتقاد .\r\n25 - التعليم التامّ فى الحكمة و الكلام .\r\n26 - تهذيب النفس فى معرفة المذاهب الخمس .\r\n27 - جواب السؤال عن حكمة النسخ فى الاحكام الالهية .\r\n28 - قو خلق الأعمال .\r\n29 - رسالة فى بطلان الجبر .\r\n30 - رسالة فى تحقيق معنى الايمان .\r\n31 - نهاية المرام فى علم الكلام .\r\n32 - نهج الحق و كشف الصدق . ( متن اصلى همين كتاب ) .\r\nو - نگاشته‌ها در حكمت و فلسفه\r\n1 - القواعد و المقاصد فى المنطق و الطبيعى و الالهى .\r\n2 - الاسرار الخفيّة فى العلوم العقليّة .\r\n3 - كاشف الاستار فى شرح كشف الأسرار اثر دبيران قزوينى .\r\n4 - المقامات الحكمية .\r\n5 - حل المشكلات من كتاب التلويحات ، تلويحات اثر شيخ شهاب الدين سهروردى ( مقتول 587 ه . در حلب ) است .\r\n6 - شرح حكمة الاشراق شيخ شهاب الدين سهروردى مذكور .\r\n7 - ايضاح التلبيس من كلام الرئيس ( ابن سينا ) .\r\n8 - ايضاح المقاصد من حكمة عين القواعد اثر دبيران قزوينى .\r\n9 - كشف الخفاء من كتاب الشفاء اثر ابن سينا .\r\n10 - مراصد التدقيق و مقاصد التحقيق .\r\n11 - المحاكمات بين شرّاح الاشارات اثر ابن سينا .\r\n12 - الاشارات الى معنى الاشارات .\r\n13 - ايضاح المعضلات من شرح الاشارات اثر خواجه نصير الدين طوسى .\r\n14 - بسط الاشارات .\r\n","description":"","footnote":"","page_name":" مقدمة المترجم 6 ","page_number":13},
  {"content":"\r\n15 - تجريد الأبحاث فى معرفة العلوم الثلاث .\r\nز - نگاشته‌ها در منطق\r\n1 - الدر المكنون فى علم القانون .\r\n2 - القواعد الجليّة فى شرح الرسالة الشمسية اثر دبيران قزوينى .\r\n3 - الجوهر النضيد فى شرح منطق التجريد اثر خواجه نصير الدين طوسى .\r\n4 - نهج العرفان فى علم الميزان .\r\n5 - آداب البحث .\r\n6 - رسالة فى آداب البحث و المناظرة .\r\n7 - النور المشرق فى المنطق .\r\nح - نگاشته‌ها در ادبيات عرب\r\n1 - كشف المكنون من كتاب القانون .\r\n2 - بسيط الكافية .\r\n3 - المقاصد الوافية بفوائد القانون و الكافية .\r\n4 - المطالب العليّة فى علم العربية .\r\nط - نگاشته‌ها در علم رجال\r\n1 - خلاصة الاقوال فى معرفة احوال الرجال .\r\n2 - كشف المقال فى معرفة الرجال ، به گفتهء مؤلف در اين كتاب شرح زندگانى راويان و مصنّفان و متأخران و معاصران آورده شده و پژوهشگران را در اين باب كافى است .\r\n3 - ايضاح الاشتباه فى اسماء الرواة .\r\nعلَّامهء حلَّى كتابى هم در شرح نهج البلاغه دارد كه برخى احتمال داده‌اند مختصر شرح كبير ابن ميثم بحرانى ( م . 679 ه . ) باشد ( 1 ) .\r\nتحليل محتواى كتب علَّامه و بررسى تقديم و تأخير آن به لحاظ سال نگارش از عهدهء اين مقدمه بيرون است .\r\n\r\n","description":"","footnote":"\r\n( 1 ) در نگارش شرح حال و آثار علَّامه حلَّى از مقدّمهء مرحوم استاد سيد رضا صدر بر كتاب نهج الحق و كشف الصدق بهره برده‌ايم .\r\n","page_name":" مقدمة المترجم 7 ","page_number":14},
  {"content":"\r\nعلَّامهء حلَّى نقش بزرگى در نجات اسلام در ايران و گرايش ايرانيان به مكتب اهل بيت ( ع ) دارد . در اينجا مىكوشيم با بيان گرايش ايرانيان مسلمان به مذهب تشيع ، فلسفه نگارش كتاب نهج الحق و كشف الصدق را براى خوانندگان ارجمند توضيح دهيم :\r\nشيعه در ايران ( 1 )\r\nمورخان اتفاق نظر دارند كه تا پايان قرن نهم هجرى ايرانيان پيرو مذاهب چهار گانهء اهل سنت بوده‌اند . در اوايل قرن دهم ، در دورهء صفويان بود كه اكثر مردم ايران به مذهب شيعه گرويدند .\r\nدر اين مسئله نيز اتفاق نظر دارند كه مذهب شيعه به وسيلهء داعيان عرب ؛ يعنى پيروان و شاگردان امامان اهل بيت ( ع ) وارد ايران شد و اوّلين كاروانى كه به ايران پا گذاشت گروهى از قبائل يمن بودند كه به دستور خليفهء اموى از نواحى كوفه به خراسان تبعيد شدند . زيرا همواره به عنوان يك كانون خطر و آشوب بر ضد خلافت امويان در عراق ، مطرح بودند . عمليات تبعيد آنان را والى اموى كوفه ، زياد بن ابيه اجرا كرد . ( 2 )\r\nكاروان كوچك ديگرى از اشعريان كه آن نيز از عراق بود ، در ايام خلافت عبد الملك بن مروان به آنها پيوست . اين كاروان از ناحيهء اهواز وارد ايران شد و با شتر و اسب به راه خود ادامه داد و از سرزمينهاى گسترده و كوههاى مرتفع گذشت تا به منطقه اى ميان رى و اصفهان در قلب ايران رسيد . كاروان اشعريان در اين نقطه كه بعدها به قم معروف شد ، سكونت گزيد . قم به گفتهء ياقوت حموى ( 3 ) يك شهر عربى خالص است كه هيچ نشانى از مردمان عجم در آن به چشم نمىخورد .\r\nمردم قم آنقدر ظلم و ستم از امويان و عباسيان ديدند كه بر هيچ يك از شهرهاى ديگر شيعى مذهب در دولت اسلامى اينقدر ظلم و ستم نرفت . اگر پژوهشگران محقق بخواهند رنج و ستم ، و داستان مظلوميت و مصيبتى را كه از سوى دشمنان بر اين مردم رفته ، بررسى كنند ، به دهها جلد تأليف مستقل خواهد انجاميد . به رغم تمام اين مصايب ، و رنج و ستمها مظهر پايدارى براى حفظ اصول ، و ثبات در راه حق و ولايت آل محمد ( ص ) بودند . شهادت براى اينان از عسل شيرينتر بود . آنان هيچ گاه در برابر جبروت ستمگران ، و استبداد حاكمان و قساوت\r\n\r\n","description":"","footnote":"\r\n( 1 ) فصلى از كتاب ما تحت عنوان زمينه سازان انقلاب مهدى ( عج ) در روايات اهل سنت .\r\n( 2 ) تاريخ طبرى ، ج 6 ، ص 126 به نقل هوية التشيع ، ص 114 .\r\n( 3 ) معجم البلدان : مادهء قم ؛ تاريخ قم ، ص 13 ؛ تاريخ مذهبى قم ، ص 40 ؛ رجال نجاشى ، ص 228 ، المسالك و الممالك ، اصطخرى ، ص 201 ؛ المقالات و الفرق ، سعد بن خلف .\r\n","page_name":" مقدمة المترجم 8 ","page_number":15},
  {"content":"\r\nجلَّادان ستم پيشه تسليم نشدند .\r\nمعتصم عباسى خانه‌هاى آنان را آتش زد و منازلشان را ويران و خسارات جانى و مالى فراوانى بر آنان وارد كرد . مردم قم ، على بن عيسى ، كارگزار معتصم را از شهرشان بيرون كردند .\r\nبدين سبب معتصم صدها نفر از مردان و فرزندانشان را كشت .\r\nمستعين هم راه معتصم را در برخورد با شيعيان قم در پيش گرفت . او سپاهى به فرماندهى « مفلح تركى » به سوى آنان گسيل داشت . سپاه مستعين قم را غارت كردند و زنان و كودكانشان را لگد مال سمّ اسبان خود ساختند و اموال فراوانى را به غنيمت بردند . قم همواره از جور و ستم عباسيان رنج مىبرد . حاكمان و پادشاهانى كه پس از عباسيان آمدند ، هم راه آنان را پيمودند و از سوز و گداز مردم ستمديده آن كاسته نشد .\r\nفاجعهء قم به دست ديلميان كينه توز و دشمن مذهب اهل بيت ( ع ) به اوج خود رسيد .\r\nسپاهيان ديلمى ، چنان قم را درهم كوبيدند كه جز تعدادى خانهء ويران و خراب چيزى براى مردم نماند ( 1 ) . گروهى از مردم از شهر بيرون رفتند تا اينكه جنگجويان ناصبى آنجا را ترك كردند .\r\nمهاجران عرب و شيعه مذهب خراسان نيز وضعيت بهترى از شيعيان قم نداشتند ، خصوصا كه از آغاز يكى از گروههاى مورد خشم و غضب حكومت بودند . آنان وقتى در خراسان مستقر شدند و در آنجا رحل اقامت افكندند كه والى خراسان از فرستادهء اموى همراه كاروان ، چيزى دريافت كرد كه بيانگر خطر آنان براى حاكميت امويان بود و بر ضرورت مراقبت شديد و كنترل دائمى آنها تأكيد داشت . با اين حال ، آنچه كه خلفاى اموى انتظار آن را داشتند و از وقوع آن پرهيز مىكردند ، عملا انجام شد . چه انقلاب عباسيان كه طومار خلافت اموى را در هم پيچيد ، تحت پوشش « الرضا من آل محمد » از خراسان آغاز شد ( 2 ) .\r\nگرايش ايرانيان به مذهب شيعه\r\nدر نگاه گذرايى كه در بحث گذشته پيرامون پيدايش تشيع در ايران داشتيم به دست آمد كه يمنيان عرب و دوستدار اهل بيت ( ع ) خصوصا در قم كه امام صادق ( ع ) برخى از شاگردان خود را براى حلّ مخاصمات و ادارهء امور آنان و تعليم فرزندانشان بدانجا فرستاده بود ( 3 ) ، در اين باره فضل\r\n\r\n","description":"","footnote":"\r\n( 1 ) تاريخ قم ، ص 47 .\r\n( 2 ) تاريخ طبرى ، الكامل فى التاريخ ، مروج الذهب ؛ الاخبار الطوال .\r\n( 3 ) اختيار معرفة الرجال ، ص 331 .\r\n","page_name":" مقدمة المترجم 9 ","page_number":16},
  {"content":"\r\nتقدم دارند .\r\nروشن است كه رنج و ستم ، و مظلوميتى كه همواره قبايل شيعى عرب قم و خراسان از سوى دشمنان اموى و عباسى خود ، و پس از آنان از حاكمان ناصبى و دشمن اهل بيت و پيروانشان متحمل مىشدند ، تا اوايل قرن دهم هجرى سبب اصلى در عدم گرايش عمومى ايرانيان به مذهب شيعه بود .\r\nبدين لحاظ ديدگاه پژوهشگران در تعيين علل واقعى و انگيزه‌هاى حقيقى ايرانيان در ترك مذاهب چهارگانهء اهل سنت كه طى نه قرن بدان پاى بند بودند و گرايش عمومى آنان به شيعه كه در طول اين مدت دراز با مردان ، شمشيرها و قلمهاى خود با آن جنگيده بودند ، متفاوت است ( 1 ) .\r\nاين در حالى است كه پيشوايان اهل سنت و اكثر دانشمندان آنان ايرانى ، امّا امامان مذهب اهل بيت ( ع ) همگى از عرب ، خصوصا قريش بودند .\r\nسؤال اين است كه چگونه مىتوان چنين تحول عقيدتىاى را تصور كرد در حالى كه روان شناسان ، جامعه شناسان و عالمان تعليم و تربيت اتفاق نظر دارند كه مشكلترين تحولات اجتماعى در تاريخ بشر ، تغيير عقيده است ، خصوصا اگر عقيده اى قرنهاى متمادى در يك جامعه ريشه دوانده باشد ، تغيير آن بسيار مشكل مىنمايد .\r\nبرخى از پژوهشگران بيهوده تلاش كرده‌اند تا « تشيع » را به تمايلات ايرانى تفسير كنند كه بوسيلهء ايرانيان موالى ، از ايران به جهان اسلام پا گذاشت . اينان كوشيده‌اند تا براى علمى نشان دادن ديدگاه خود ، نقطهء عطف تاريخى ايرانيان در گرايش از مذاهب اهل سنت به مذهب شيعهء پيرو اهل بيت ( ع ) را به بعضى از عقايد دينى و سياسى بجاى مانده از تمدّن زرتشتى كه گمان مىكنند با برخى از عقايد شيعه هماهنگى دارد ، تفسير نمايند .\r\nاين تفسير را - همانگونه كه خود ملاحظه مىكنيد - نه تاريخ پيدايش تشيع در ايران - كه مورد اتّفاق همهء مورخان است - تأييد مىكند و نه واقعيات موجود در جامعهء اسلامى امروز ايران . زيرا بخش بزرگى از اين كشور - كه مهد تمدّن و عقايد زرتشتى بوده - مثل كابل ، بخارا ، بلوچستان و برخى از مناطق قفقاز و شهرهاى ديگر ، هنوز هم پيرو مذاهب چهار گانه‌اند ( 2 ) .\r\nدر واقع ، سبب اصلى در وراى اين نقطهء عطف عقيدتى بزرگ ، برخاسته از تمايل ايرانيان به حقيقت جويى و طبيعت متمايز آنان - در ميان ملل جهان - به معرفت دوستى و تلاش براى\r\n\r\n","description":"","footnote":"\r\n( 1 ) هوية التشيع ، ص 99 .\r\n( 2 ) تمام اين مناطق جزء امپراتورى ساسانى بوده است . بنگريد به معجم البلدان ، ياقوت حموى ، حدود خراسان و ماوراء النهر .\r\n","page_name":" مقدمة المترجم 10 ","page_number":17},
  {"content":"\r\nرسيدن به حق از راه دليل ، حجت و برهان قاطع به رغم مشكلات راه است .\r\nاين تمايل ايرانيان با وضوح تمام در عصر اوّل تاريخ اسلامى آنان نمايان است كه بسيارى از آنان به كسب علوم و معارف اسلامى ، و تفقّه در دين همت گماشتند . آنان براى نيل به اين مقصود از شهرهاى سرسبز و كوهستانى خود به بيابان بىآب و علف و سوزان عربستان مهاجرت كردند .\r\nآنان در جزيرة العرب در پى يافتن صحابه و تابعين ، و شاگردان آنان ، و شاگردان شاگردانشان ، و به منظور روايت حديث از آنان و كتابت و عمل به آن ، و به رغم مشكلات سفر و كمبود امكانات ، و عدم آشنايى با زبان و آداب و رسوم عرب ، و برخوردهاى زشت برخى از اعراب خشك كه بر اساس گرايشات نژادپرستى تربيت شده بودند و سياست طبقاتى خلفا كه بر ضدّ اصل عدالت اجتماعى اسلام است ، آن را در طول ساليان دراز در دلهايشان كاشته بود ؛ از شهرى به شهرى و از نقطه اى به نقطه اى ديگر رفتند . بدين ترتيب ، ايرانيان توانستند با دقّت و تعمّق در علوم اسلامى مطالعه كنند و در ميان عالمان اهل سنّت مقام صدارت يابند ، و در زمينه‌هاى مختلف فرهنگ اسلامى در جمع پيشتازان رهبرى باشند . ايرانيان را در شكوفايى نهضت فرهنگى اسلام در عصر عباسى نقشى بس بزرگ است .\r\nتمايلات صادقانهء ايرانيان در جستجوى حق و حقيقت در اختلافات مذهبىاى آشكار گشت كه در سال 710 ه . در دورهء حكومت اولجايتو در ايران فراگير شد . اولجايتو به سبب شدّت علاقه و دلبستگى به فلسفه ، علم كلام و ساير مباحث علوم دقيقه ، از متفكران بزرگ و سرشناس خاندان حكومتى مغول در ايران است . وى به آزادى انديشه و گرايش شديد به مطالعهء كتب علمى مذاهب و اديان آسمانى متّصف بود و به بحث و مناظره علاقه شديدى نشان مىداد . از همين طريق بود كه به اسلام هدايت شد و از مسيحيت دست برداشت . او با گرايش به مذهب حنفى ، با يك دختر مسلمان ازدواج كرد و خود را به « خدا بنده » ملقّب نمود .\r\nخدابنده دربارش را به روى دانشمندان و انديشمندان بزرگ مذاهب چهارگانه گشود و با آنان جلسات و شب نشينيهاى طولانى داشت و در بسيارى از مسائل عقيدتى ، كلامى ، فلسفى و فقهى با آنان مباحثه و مذاكره مىكرد . او عقيده داشت كه دين اسلام تمام مشكلات زندگى را با نهايت دقت و حكمت حل مىكند . به همين علت در مسائل مستحدثهء زندگى و مشكلات لا ينحل آن از فقها مىخواست كه بر اساس دلايل قطعى حكم شرعى آن را بيابند . او نسبت به هيچ يك از مذاهب تعصب نداشت ، بلكه همواره بر آزادى انديشه و عقيده تأكيد مىكرد و با اينكه خود پيرو مذهب حنفى بود ، وزيرش خواجه رشيد الدين فضل اللَّه از بزرگان و دانشمندان مذهب شافعى بود .\r\nخدابنده به سبب تعمّقى كه در مسائل اختلافى داشت ، هنگامى كه براى يكى از مشكلات\r\n","description":"","footnote":"","page_name":" مقدمة المترجم 11 ","page_number":18},
  {"content":"\r\nاجتماعى خود در پى پاسخ فقهى مىگشت ، به حيرت افتاد ؛ او همسرش را بر اساس فقه حنفى در يك مجلس سه طلاقه كرد . هنگامى كه قاضيان و فقيهان مذاهب چهارگانهء اهل سنت را جمع آورد تا در اين باره با آنان مشورت كند ، همهء آنان بر ثبوت طلاق اتفاق نظر داشتند . بدين ترتيب ، فتوا دادند كه سلطان نمىتواند به اين زن رجوع كند ، مگر اينكه زن با مرد ديگرى ازدواج كند و سپس با رضايت آن مرد ، از او طلاق گرفته و عده نگه دارد . پس از عده اگر زن موافقت كند ، سلطان مىتواند به او رجوع نمايد . اين واقعه ، اثر ناگوارى بر احساسات و عواطف شاه و همسر ، فرزندان ، افراد خانواده ، وزراء ، و اركان دولت وى داشت .\r\nبرخى از عالمان تلاش كردند تا شايد بتوانند به كمك برخى از آراى فقهى نادر ، اين مشكل را حل نمايند امّا دانشمندان مخالف اين مذهب با دلايل فقهى قوى آن را رد كردند . اين اختلاف فقهى دانشمندان مذاهب چهارگانهء اهل سنت ، از دربار شاه به ميان مردم كوچه و خيابان راه يافت و محور بحث و مناظرهء مدارس دينى گرديد .\r\nاين اختلاف بتدريج چنان در ميان پيروان مذاهب شدّت گرفت كه نزديك بود امّت ايران به فتنه‌ها ، آشوبها و درگيريهاى فكرى و خونين داخلى كشيده شود . اين امر ، شاه را كاملا به حيرت انداخت . زيرا از تشخيص مذهب حق ناتوان شد . خطر اين فتنه ، آيندهء اسلام در ايران را تهديد مىكرد ، خصوصا كه شمارى از رؤسا و سپاهيان مغول مرتد شدند و به مسيحيت برگشتند و به تحقير دانشمندان اسلام پرداختند . در ميان مردم شايع شد كه خدابنده نامه اى به رئيس بزرگ مغول نوشته و اين جريان را به طور مفصل برايش بيان كرده و وعده داده كه اگر به راه حل صحيحى كه وجدان وى را در مقابل خداوند قانع و افراد خانواده اش را خشنود سازد ، دست نيابد ، آن را با بازگشت به مسيحيت به طور اساسى حل خواهد كرد ، با انتشار اين شايعه ، فتنهء مذكور ابعاد گسترده اى به خود گرفت .\r\nاين خبر از طريق دانشمندان قم به مرجع اعلاى شيعه در عراق ، علَّامه حلَّى رسيد . آنان تأكيد كردند كه اسلام در ايران از ناحيهء دانشمندان مغول و حركت تبشيرى مسيحيان كه در پشت سر آنان قرار دارد ، در معرض خطر است . همچنين علَّامه را از اختلاف موجود در خانوادهء شاه ، و بين بزرگان مشاوران ، وزيران و اركان دولت وى آگاه كردند و تصويرى كامل از فتنهء مذهبى بين دانشمندان مذاهب اربعه و آخرين حلقه‌هاى اختلافى در زمينهء فقهى و اجتماعى ارائه دادند .\r\nگفته‌اند : هنگامى كه علَّامه به سخنان آنان گوش مىداد ، اشك چشمانش چون دانه‌هاى مرواريد از گونه هايش سرازير بود و موهاى صورتش را تر مىكرد . هنوز سخن آنان به پايان نرسيده بود كه علَّامه اجازه خواست و به كتابخانه اش رفت و چندين شبانه روز در آنجا ماند و\r\n","description":"","footnote":"","page_name":" مقدمة المترجم 12 ","page_number":19},
  {"content":"\r\nجز براى تجديد وضو بيرون نيامد . علَّامه اين دعا را با گريه و زارى در سجده هايش مىخواند :\r\n« يا من خضع الوجود السلطان توحيده ، إكشف هذه الغمة عن هذه الأمة ، و وحّد قلوب الموحّدين على المشركين ، و حصّن حوزتهم من المنافقين بحقّ تعاقل عزّك و حصون توحيدك محّمد و آله الطاهرين . »\r\nعلَّامه بر آن شد تا خود مستقيما وارد عمل شود . فرستاده اى نزد والى مغول در بغداد ، فرستاد و از او درخواست كرد هر چه زودتر شاه را از ورود وى به پايتخت مغول در ايران ، آگاه كند .\r\nهنگامى كه رشيد الدين فضل اللَّه شافعى شنيد فرستادهء والى بغداد نامه اى از علَّامه حلَّى براى شاه آورده كه آمدن علَّامه را به ايران خبر مىدهد و از شاه مىخواهد كه صبر و حكمت پيش گيرد ، مستقيما با بزرگان و دانشمندان و فقهاى مذاهب اربعه تماس گرفت و آنان را از جريان با خبر كرد و تشويق نمود كه خود را از لحاظ علمى براى رويارويى با مرجع رافضيان آماده كنند .\r\nبا همين تدبير ، رشيد الدين از عالمان سنّى را به دربار دعوت كرد تا در موعد مقرر از علَّامه استقبال كنند ؛ در پيشاپيش آنان ، دانشمندترين عالمان اهل سنت از جمله امام مراغى ، قطب الدين شيرازى ، خواجه عمر كاتبى قزوينى ، شيخ احمد بن كيشى ، فاضل سيد رشيد الدين هاشمى موصلى ، قاضى ناصر الدين بيضاوى ، قاضى عضد الدين ايجى ، شيخ محمد بن محمود آملى ، مولى بدر الدين شوشترى ، مولى عز الدين ايجى ، و سيد برهان الدين عبرى حضور داشتند .\r\nعلَّامه حلَّى با مترجمان خود همراه كاروانى وارد ايران شد . اين كاروان به دستور والى بغداد ، تحت مراقبت شديد امنيتى و با پرچمهاى برافراشته حكومت مغول قرار داشت تا مبادا از ناحيهء كسانى به آنان آسيب يا بدى روا داشته شود .\r\nهنوز مجلس علَّامه حلَّى استقرار نيافته بود كه وزير درباره شاه تمايل خود را به مشخص نمودن موضوعات بحث تطبيقى ، شيوه‌ها و زمان آن اعلام داشت .\r\nگفته‌اند : علَّامه بحث را از اوّلين لحظهء ورود خود آغاز كرد . او ابتدا مزاحى كرد كه در اصل ، اهانت به شاه و حاضران بود . هدف علَّامه برانگيختن منتقدان بود و به همين لحاظ از پيش ، براى هر يك از اشكالات وارده بر اين مزاح ، از كتاب و سنت پاسخى تهيه كرده بود . اين مزاح جاى علَّامه را در دل حاضران باز كرد و شادمانى آنان از وى به نهايت رسيد . سپس به طرح مسائل اختلافى مورد بحث پرداخت كه موجب فتنهء مذكور شده بود . علَّامه به هر يك از اين مسائل پاسخى داد كه شگفتى حاضران از آراء مذهب شيعه و اذعان و اقرار امام مراغى به قوّت دلايل علَّامه مواجه شد . علَّامه دلايل خود را در اثبات آراى فقهى و عقيدتى اهل بيت ( ع ) با تكيه بر صحاح سته بيان داشت و با روايات صحيح بخارى ، صحيح مسلم ، مسند احمد و موطأ مالك ديدگاههاى مذاهب چهارگانهء اهل سنت را باطل كرد . او در بيان دلايل خود كمتر به مسند احمد و\r\n","description":"","footnote":"","page_name":" مقدمة المترجم 13 ","page_number":20},
  {"content":"\r\nموطأ مالك تكيه مىكرد .\r\nاگر كسى مىكوشيد تا از پذيرش دليل فرار كند ، و نص را تأويل و از واقعگرايى به مناقشات جانبى پاگذارد ، علَّامه با دلايل صريح و فصيح با او به مناقشه مىپرداخت و با احتجاجات منطقى و بيان مدلول كلمه در فرهنگهاى لغت با او بحث مىكرد . بدين ترتيب ، همگان با او همراه مىشدند و به دلايل قوى و آشكار وى اعتراف مىكردند .\r\nدر پايان آخرين جلسه ، علَّامه در برابر شاه خطبه اى بليغ به رسم سپاسگزارى ايراد كرد . پس از حمد و ثناى پروردگار ، بر پيامبر ( ص ) و خاندانش صلوات فرستاد . در پايان يكى از دانشمندان بزرگ اهل سنت ، سيد موصلى هاشمى النسب در اعتراض به علَّامه گفت : چه دليلى بر جواز صلوات بر غير پيامبران دارى كه اهل بيت را در صلوات با پيامبر ( ص ) آوردى ؟\r\nعلَّامه پاسخ داد : دليل ما فرمودهء خداوند متعال است :\r\n* ( « الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ ) * ( 1 ) .\r\nكسانى كه چون مصيبتى به آنها رسيد گفتند : ما از آن خدا هستيم و به او باز مىگرديم .\r\nصلوات و رحمت پروردگارشان بر آنان باد كه هدايت يافتگانند .\r\nسيد موصلى گفت : چه مصيبتى به على و فرزندانش رسيده كه به واسطهء آن مستحق صلوات با پيامبر ( ص ) باشند ؟ ! علَّامه مصائب مشهور آنان را بيان كرد و گفت : چه مصيبتى از اين بزرگتر كه تو از فرزندان آنها باشى و كسانى را بر آنان برترى دهى كه شايستهء برترى نباشند . حاضران خنديدند و سيّد شرمگين شد .\r\nآنگاه علَّامه رو به حاضران كرد و از همهء آنان عذر خواست كه مبادا عواطف آنان را جريحه دار كرده باشد و يادآور شد كه او از دليل تجاوز نكرده است و اگر بر يكى از آنان سخت آمده ، از جانب دليل بوده است نه از شخص او . سپس رو به شاه كرد تا از او اجازهء برگشت خواهد . شاه از علَّامه درخواست كرد تا برايش كتاب مختصرى تأليف كند كه تمام اختلافات اساسى مذاهب پنجگانه را در برداشته باشد و وجه درست هر يك را با دليل بيان دارد . علَّامه به درخواست شاه پاسخ مثبت داد و پس از سه روز كتاب مشهور خود نهج الحق و كشف الصدق را براى او كامل كرد و پس از تقديم كتاب ، به عراق بازگشت .\r\nآوازهء اين مناظره در شيراز ، اصفهان ، كابل سمرقند ، بخارا ، بلخ و مشهورترين شهرهاى علمى\r\n\r\n","description":"","footnote":"\r\n( 1 ) سورهء بقره / آيه 7 - 156 .\r\n","page_name":" مقدمة المترجم 14 ","page_number":21},
  {"content":"\r\nسنّى نشين خصوصا شهرهاى قفقاز منتشر شد . شمار زيادى از دانشمندان اهل سنت به منظور مناقشه با علَّامه حلَّى به نزد او آمدند . اين گفته مؤيد ديدگاهى است كه مىگويد : علَّامه به عراق برنگشت بلكه چند ماه در آنجا ماند . . . و شاه يك مدرسه و يك كتابخانهء سيار در اختيارش گذاشت .\r\nبه هر حال ، اين مناظره بر تفكر و فرهنگ مذهبى مسلمانان در آن تاريخ رعشهء سختى وارد كرد . شاه پيش از دريافت كتاب نهج الحق و كشف الصدق اعلام كرد كه به مذهب شيعه گراييده است و دستور داد كه نام جانشينان دوازده گانهء رسول خدا ( ص ) ، امامان اهل بيت ( ع ) را بر روى سكَّه‌هاى طلا ، كه در آن زمان پول رايج ايران بود ، ضرب كردند .\r\nاز آنجايى كه خدابنده تعصب مذهبى نداشت و به آزادى انديشه و عقيده پاى بند بود ، مذهب شيعه را حتى بر افراد خانواده اش هم تحميل نكرد .\r\nبدين گونه ، علَّامه حلَّى اسدى توانست با علم ، و ايمان ، و قوّت قلب و صبر و بردبارى ، و توّسل به خداى متعال ، امت مسلمان ايران را از اين آشوب نجات دهد ، و خاندان شاه را از ارتداد حفظ نمايد ، و اسلام را از خطر اين فتنه عظيم مصون دارد . همچنين توانست ديوار آهنين زندانى را كه حاكمان جلَّاد و ستمگر به دور مذهب اهل بيت ( ع ) كشيده و آن را در طول چندين قرن در قم و محلهء كوچكى در خراسان محصور كرده بودند ، فرو ريزد ( 1 ) .\r\nدر فضاى مناظره و گسترش انديشه در ميان دانشمندان مذاهب مختلف ، مذهب شيعه به واسطهء دلايل قوى خود بتدريج طى سه قرن در ايران گسترش يافت . شاه اسماعيل صفوى كه در ابتداى قرن دهم هجرى روى كار آمد و زمينهء اجتماعى ، سياسى و دينى ايران را آماده ديد ، شيعه را مذهب رسمى كشور اعلام كرد .\r\nبدين ترتيب ، روشن مىشود كه تمايل ايرانيان به كسب علم و دانش و حقيقت جويى آنان ، علت اصلى گرايش به مذهب شيعه است . اگر اين رغبت صادقانهء اكثر ايرانيان ، خصوصا دانشمندان و فقهاى آنان نبود ، مناظرات واقعگرايانه و آزادى انديشه كه به همّت خدابنده در ميان ايرانيان گسترش يافت ، نمىتوانست آنان را از اسارت تعصبات مذهبى موروثى كه با مذهب اهل بيت ( ع ) سازگارى ندارد ؛ رهايى بخشد ، بلكه همچنان در فتنه‌ها و درگيريهاى مذهبى خود باقى مىماندند و مذهب شيعه نيز در خراسان و قم تا امروز از جور و ستم جنايتكاران و تازيانهء حاكمان ستمگر و بيهوده گوييهاى ناصبيان كينه توز آل محمد ( ص ) و پيروانشان رنج مىبرد .\r\n\r\n","description":"","footnote":"\r\n( 1 ) بنگريد به : اعيان الشيعه ج 5 ، شرح حال علَّامه ؛ مقدمهء علَّامه سيد رضا صدر بر كتاب نهج الحق و كشف الصدق و كتابهاى شرح حال .\r\n","page_name":" مقدمة المترجم 15 ","page_number":22},
  {"content":"\r\nاين تفسير درست گرايش ايرانيان به مذهب شيعه و ترك مذاهب ديگرى است كه نه قرن بدان پاى بند بوده‌اند . هر تفسيرى غير از اين ، جنايت در حق مسلمانان ايران زمين ؛ يعنى قوم سلمان محمدى ، و مذهب آل محمد ( ص ) است كه خداوند هر گونه پليدى را از آنان زدوده و آنها را از هر گونه زشتى و آلودگى پاكيزه گردانده است .\r\nاين تفسير ، نه اجتهاد شخصى ماست و نه يك تحليل تاريخى ، بلكه ترجمهء امينى است از سخن رسول خدا ( ص ) كه دربارهء ايرانيان فرمود :\r\n« اگر علم در ثريا باشد مردانى از ايران ، آن را به چنگ آورند . »\r\n« اگر دين در ثريا باشد ، ايرانيان بدان دست يابند . »\r\n« اگر ايمان در ثريا باشد ، مردم ايران ، آن را به چنگ آورند . »\r\nمن معتقدم كه تمام اين الفاظ را رسول خدا ( ص ) فرموده است . زيرا در واقع ، بين معانى آن هيچ تفاوتى وجود ندارد ؛ به دين حق نمىتوان راه يافت مگر به كمك ابزارهاى علم و معرفت صحيح ، و به ايمان خالى از هر گونه شائبه اى نمىتوان رسيد مگر از راه علم و معرفت الهى كه از منابع اصلى دين گرفته شده باشد . تمام اين معانى در اهل ولايت ؛ يعنى اهل بيت ( ع ) جمع شده كه فرزدق شاعر ، آنان را بدين گونه ستوده است :\r\n\r\nمن معشر حبّهم دين و بغضهم\r\nكفرو قربهم منجى و معتصم\r\nيستدفع السوء و البلوى بجبّهم\r\nو يستزاد به الاحسان و النعم\r\nمقدم بعد ذكر الله ذكرهم\r\nفى كل فرض و مختوم به الكلم\r\nان عدّ اهل التقى كانوا ائمتهم\r\nاو قيل من خير اهل الارض قيل هم\r\nبيوتهم فى قريش يستضاء بها\r\nفى النائبات و عند الحكم ان حكموا\r\n\r\n( 1 ) آنان كه دوستيشان ، دين و كينه و دشمنى با آنان كفر است و نزديك شدن به ايشان راه نجات و پناهگاه محكم .\r\nبدى و گرفتارى با دوستى آنان از ميان مىرود و نيكى و نعمت با آنان رو به فزونى مىنهد .\r\nياد آنان پس از ياد خدا ، در هر كار واجبى مقدم است و سخن با ذكر آنان به پايان مىرسد .\r\nچون سخن از پرهيزكاران به ميان آيد ، آنان ( اهل بيت ) پيشواى ايشانند و چون پرسيده\r\n\r\n","description":"","footnote":"\r\n( 1 ) العوالم ، ج 18 ، ص 196 .\r\n","page_name":" مقدمة المترجم 16 ","page_number":23},
  {"content":"\r\nشود بهترين مردم كيست ؟ پاسخ آيد كه ايشان .\r\nدر تاريكى سختيها از نور خانهء ايشان مدد گرفته مىشود و در هنگام داورى ، حكم آنان بر مسند مىنشيند .\r\nتأخير ايرانيان در گرايش به مذهب شيعه بيانگر حجم ، كثرت و شدت موانع واقعىاى است كه همچون ابرهاى انبوهى آنان را از ديدن نور مذهب اهل بيت ( ع ) و شناخت حقيقت آن باز مىداشت .\r\nگذشته از موانع زبانى ، جغرافيايى ، قومى و تمدنى بايد از موانع مهم مذهبى و سياسى نام برد كه از خطرناكترين موانع بشمار مىرود . زيرا كار به جايى رسيد كه در تمام شهرهاى اسلامى ، شيعيان و علويان را كافر و معاشرت و رفت و آمد با آنان را غير مجاز مىدانستند . هر كه نام فرزندش را على ، حسن يا حسين مىگذاشت ، زنديق خوانده مىشد . ضرورت داشت كه براى حفظ قدرت حاكمان ستمگر و كاستن از خطر سقوط آنان ، افكارى مسموم بر ضد پيروان اهل بيت ( ع ) پراكنده شود . زيرا آنان به تنهايى كانون خطر و آشوب دائمى براى حكومتهاى ستمگر اموى و عباسى بودند كه شش قرن بر ايران حكومت مىكردند .\r\nسخن رسول خدا ( ص ) كه فرمود : « اگر دين در ثريا باشد ، ايرانيان بدان دست يابند » و بخارى و مسلم آن را روايت كرده‌اند ، دقيقترين تعبيرى است كه مسافرتهاى پر خطر ايرانيان را براى ما به تصوير مىكشد . ايرانيان در پى آن بودند كه دريابند در اسلام ، حق كدام است ؟ حقى كه مسلمانان دربارهء آن به هفتاد و چند فرقه تقسيم شده‌اند و صدها مانع ، آنان را از رسيدن به آن باز مىداشت .\r\nبا اين حال ، ايرانيان توانستند تمام اين موانع را درهم ريزند و با عبور از آن به منابع اصلى دين ؛ يعنى قرآن و عترت كه رسول خدا ( ص ) دربارهء آن دو فرموده بود : « تا زمانى كه بدان دو چنگ زنيد ، هرگز پس از من گمراه نخواهيد شد . » دست يابند .\r\nزندگانى و آثار فضل بن روزبهان\r\nفضل اللَّه بن روزبهان خنجى اصفهانى معروف به « خواجه ملا » يا « خواجه مولانا » كه در شعر تخلَّص « امين » داشته در سال 860 ه . در شيراز متولد شد و ايام كودكى را در همانجا سپرى كرد .\r\nاو پس از تحصيلات مقدماتى در سن هفده سالگى همراه مادر و ظاهرا در ركاب پير و مراد خود شيخ جمال الدين اردستانى ، شيراز را ترك گفته و مدتى در مراكز علمى اسلامى خارج از ايران به\r\n","description":"","footnote":"","page_name":" مقدمة المترجم 17 ","page_number":24},
  {"content":"\r\nدرس و بحث پرداخت . مادرش در قاهره و شيخ و مرشدش در بيت المقدس وفات يافتند .\r\nپدرش جمال الدين روزبهان از عالمان و دانشمندان قرن نهم هجرى و در عصر فرمانروايى سلسلهء آق قوينلو در زمرهء سران و زعماى اصفهان بوده است . در آغاز سلطنت يعقوب بايندر بود كه حاجى بيك در اصفهان طغيان كرد ، پس از سركوبى وى سرداران عراق به تبريز احضار شدند تا به فكر طغيان نيفتند . روزبهان هم يكى از همين سرداران بود . او در دربار سلطان يعقوب ارج و منزلتى يافت و كتاب خود ثمرة الاشجار را به او پيشكش كرد . گويا وى در سال 790 ه . و در شهر تبريز وفات يافته است . ( 1 )\r\nفضل اللَّه براى بار دوم در سن بيست و پنج سالگى سفرى به حجاز كرد و در آنجا منهاج العابدين و احياء علوم الدين غزالى و روضات العوارف سهروردى را خواند . مدتى در مصر و مدينه به سر برد و كتاب صحيح بخارى را نزد امام محمد سخاوى و صحيح مسلم را نزد ابو عبد الله محمد بن ابى فرج مراغى خواند . سخاوى در كتاب خود الضوء اللامع لاهل القرن التاسع شرحى دربارهء دوران تحصيلى فضل اللَّه دارد و از وى با احترام ياد مىكند .\r\nفضل اللَّه پس از مراجعت به شيراز ، به دربار سلطان آق قوينلو در آذربايجان رفت و مورد تجليل و احترام قرار گرفت . پس از درگذشت ابو المظفر يعقوب و خلع بايسنقر به اصفهان و كاشان رفت و چون مطالبى تند و زننده در عالم آراى امينى دربارهء سلاطين صفوى نوشت ، مجبور شد ايران را ترك كند . او به ماوراء النهر به دربار محمد خان شيبانى ( شيبك خان ) پناه برد و در سفر و حضر مصاحب او شد . پس از كشته شدن محمد خان در سال 916 ق . فضل اللَّه نزد عبيد الله خان رفت و تا آخر عمر ملازم او بود . فضل اللَّه در سال 927 ق . وفات كرد . ( 2 )\r\nنگاشته‌هاى فضل الله\r\n1 - بديع الزمان فى قصة حى بن يقظان ، اين كتاب را به فارسى نوشته و در آذربايجان به سلطان يعقوب آق قوينلو تقديم كرده است .\r\n2 - تاريخ عالم آراى امينى ، فضل اللَّه اين كتاب را به تشويق سلطان يعقوب نوشته و پس از او ، آن را به نام پسرش سلطان ابو الفتح ميرزا بايسنقر اتمام و پيشكش نموده است . عالم آراى امينى شامل مقدمه اى طولانى و شرحى دربارهء سوانح و اتفاقات دوران پس از مرگ اوزون حسن است و دوران سلطنت سلطان يعقوب را مفصلا شرح داده است . اين كتاب به سبب آنكه مؤلف شاهد بسيارى از حوادث آن دوره بوده معلومات مفيدى در باب امراى آق قوينلو و\r\n\r\n","description":"","footnote":"\r\n( 1 ) لارستان كهن ، ص 182 - 184 به نقل مهمان نامهء بخارا ، ص 20 .\r\n( 2 ) احسن التواريخ ، حسن بيك روملو ، ص 174 .\r\n","page_name":" مقدمة المترجم 18 ","page_number":25},
  {"content":"\r\nروابط آنها با سلاطين و ملوك معاصرشان بدست داده است . اين كتاب گذشته از تاريخ آق قوينلو از جهت تحقيق در مقدمات ظهور دولت قزلباش صفويه اهميت تمام دارد . البته سخنان او در اين باب از لحن خصومت خالى نيست . ( 1 ) كتاب به اسلوب منشيانه و به عبارات مشحون از نوادر الفاظ و صنايع بديع نگارش يافته و گذشته از جهات ديگر همين امر نيز خود از اسباب عدم شهرت و رواج آن گشته است .\r\n3 - ابطال نهج الباطل و اهمال كشف العاطل ، اين كتاب كه متن دوّم كتاب حاضر است ، ردّ بر كتاب نهج الحق و كشف الصدق علَّامهء حلَّى مىباشد . فضل اللَّه پس از خلع بايسنقر ( 898 ق . )\r\nتوقف بيشتر در دربار آق قوينلو را براى خود مناسب نيافت و قلمرو پر مخالفت و آشوب زدهء آن حكومت را ترك گفته به موطن خود اصفهان بازگشت و مقارن ايامى كه سپاهيان شاه اسماعيل صفوى به نواحى مركزى ايران تاختند ، در جمادى الثانى 909 ق . اين كتاب را در كاشان نوشت .\r\nدر اينكه آيا كاشان ، كاشان ايران است يا كاشان ماوراء النهر ، بين محققان اختلاف نظر است .\r\nآقاى منوچهر ستوده اظهار نظر كرده كه منظور كاشان ايران است زيرا فضل الله كتاب ابطال الباطل را در سوّم جمادى الثانى 909 ق . تمام كرده و خود در مهمان نامهء بخارا ص 351 اظهار مىكند :\r\n« تاريخ سنه عشر و تسمعمأة ( 910 ) اين فقير از عراق به خراسان آمدم و در اواخر شهر ربيع الاوّل به زيارت مشهد رضوى على ساكنه السلام فايز گشتم . » و آنگاه نتيجه مىگيرد كه اگر ابطال الباطل را در كاشان ماوراء النهر نوشته بود مىبايست تاريخ تأليف آن پس از سال 910 باشد نه در 909 كه خود بدان تصريح كرده است . ( 2 )\r\nامّا قاضى نور الله شوشترى كه احقاق الحق را در ردّ ابطال الباطل نوشته ، تصريح كرده كه نگارش آن در كاشان ماوراء النهر بوده است . ( 3 )\r\nآقاى محمد على موحد هم كه سلوك الملوك فضل اللَّه را در تهران به چاپ رسانده ، با توجه به قرائن ديگرى كه به نظر وى دلالت روشن دارد ، معتقد است كه ابطال الباطل در كاشان ماوراء النهر نوشته شده نه در كاشان ايران . ( 4 )\r\nبه هر حال به رغم آنكه از فضل و دانش فضل سخن گفته مىشود ، همانگونه كه ملاحظه خواهيد كرد ، در اين كتاب لحنى گزنده و توأم با سبّ و ناسزاگويى به كار مىبرد . فضل در مواردى تجاهل و مكابره پيش مىگيرد و روايات مسلَّم و صحيح اهل سنت را كه در متون معتبر و صحاح سته آنان آمده ، انكار مىكند و از اساس باطل مىشمرد امّا مرحوم مظفر دستش را رو\r\n\r\n","description":"","footnote":"\r\n( 1 ) تاريخ ايران بعد از اسلام ، ص 52 .\r\n( 2 ) مهمان نامهء بخارا ، ص 23 .\r\n( 3 ) احقاق الحق ، جلد 2 ، ص 100 .\r\n( 4 ) سلوك الملوك ، ص 11 .\r\n","page_name":" مقدمة المترجم 19 ","page_number":26},
  {"content":"\r\nكرده و با دادن جاى دقيق روايات ، خوانندگان را به اثبات و ثبوت آنها هدايت كرده است .\r\n4 - مهمان نامهء بخارا ، فضل اللَّه در سفر جنگى محمد خان شيبانى كه به عزم حمله به قلمرو قزاقهاى شرق سيحون انجام داد ، همراه اردوى او بود و گزارش وقايع اين سفر را در كتاب :\r\nمهمان نامهء بخارا فراهم آورد . فضل اللَّه گذشته از بحثهاى فقهى و كلامى ، جنگهاى محمد خان را در سال 914 عليه قزاقها شرح مىدهد و آن را با شرح بازگشت شيبك خان به سمرقند و عزيمت وى به طوس و مشهد پايان مىدهد . وى در سال 915 در دار السلطنهء هرات از نگارش كتاب فراغت يافته و آن را به محمد خان شيبانى تقديم كرده است . ( 1 )\r\n5 - سلوك الملوك ، كتابى است مشتمل بر يك دوره حقوق عمومى اسلام كه آراء و نظرات دو مكتب فقهى حنفى و شافعى را در مباحثى كه مطابق تقسيمات معمول امروز در محدودهء حقوق اساسى و ادارى و مالى و جزايى جاى مىگيرد ، بيان مىكند و روابط خارجى حكومت اسلامى را در صلح و جنگ توضيح مىدهد . فضل اللَّه اين كتاب را به درخواست عبيد الله خان كه وى را نمونه و سرمشق ديندارى و پرهيزكارى مىدانست ، نگاشت تا او را در حكومت و ادارهء مملكت هدايتگر باشد . اين كتاب در سال 920 ه . در بخارا نوشته شده است .\r\n6 - زندگانى چهارده معصوم ( ع ) ، اين كتاب را در شرح حال و زندگانى پيشوايان معصوم ( ع ) نوشته و خواسته بدين ترتيب محبّت خود را نسبت به اهل بيت ( ع ) ابراز دارد . چنان كه در ابطال الباطل بارها به محبت قلبى خود ( ؟ ! ) نسبت به آنان تصريح كرده است ! اين كتاب را اخيرا دوست فاضل ما آقاى رسول جعفريان پيدا كرده و از سوى انتشارات كتابخانهء مرحوم آية الله العظمى نجفى مرعشى ( ره ) به چاپ رسانده است . اينك كه اين مقدمه را مىنگارم متأسفانه آن كتاب را در اختيار ندارم تا شرحى در خور دربارهء آن بنويسم .\r\nچندين رسالهء ديگر هم به فضل الله نسبت داده‌اند ؛ براى شناخت آن به منابع شرح حال وى كه در پى مىآيد ، مراجعه كنيد :\r\n1 - احقاق الحق ، قاضى نور اللَّه شوشترى ؛ 2 - احسن التواريخ ، حسن بك روملو ؛ 3 - تاريخ ادبيات ايران ، ادوارد براون ج 1 و 4 ؛ 4 - تاريخچهء ادبيات ايران ، سعيد نفيسى ؛ 5 - روضات الجنات فى احوال العلماء و السادات ، ميرزا محمد باقر موسوى خوانسارى ؛ 6 - حبيب السير ، خواند مير ؛ 7 - ريحانة الادب فى تراجم المعروفين بالكنية او باللقب ، محمد على تبريزى ؛ 8 - شاهد صادق ، زين العابدين محمد كريم كرمانى ؛ 9 - شدّ الازار فى حطَّ الاوزار عن زوّار المزار ، جنيد شيرازى ؛\r\n\r\n","description":"","footnote":"\r\n( 1 ) مهمان نامهء بخارا ، ص 31 .\r\n","page_name":" مقدمة المترجم 20 ","page_number":27},
  {"content":"\r\n10 - الضوء اللامع لاهل القرن التاسع ، شمس الدين محمد سخاوى ؛ 11 - فرهنگ ايران زمين ، ج 4 سال 1335 ش . ، مقاله فضل الله بن روزبهان خنجى به قلم محمد امين خنجى ؛ 12 - لارستان كهن ، احمد اقتدارى ؛ 13 - كشف الظنون فى اسامى الكتب و الفنون ، حاج خليفه ؛ 14 - مجالس المؤمنين ، قاضى نور الله شوشترى ؛ 15 - يادداشتهاى قزوينى ، ج 1 ، به اهتمام ايرج افشار ؛ 16 - عالم آراى امينى ، فضل بن روزبهان ؛ 17 - سلوك الملوك ، فضل بن روزبهان به اهتمام محمد على موحد ؛ 18 - مهمان نامهء بخارا ، فضل بن روزبهان به اهتمام منوچهر ستوده .\r\nخاندان آل مظفر\r\nآل مظفر يكى از خاندانهاى مشهور نجف اشرف است كه از نيمه قرن دوازدهم هجرى در عراق ظهور كرد . اين خانواده كه ريشه‌هاى عميقى در تاريخ علم و ادب و معرفت دارد به جدّ اعلاى خود ، مظفر بن احمد بن على بن حسين از آل على - قبيله اى معروف كه امروزه در محلهء العوالى مدينهء منوره سكونت دارند - منسوب هستند . ( 1 ) مظفر خود فقيهى با فضيلت بود كه براى كسب دانش و تحصيل علوم دينى در نجف اشرف ساكن شد . او پس از مدتى به نواحى بصره رفت و بخش پايانى زندگانى خود را به عنوان مرجع دينى در آن ديار سپرى كرد . مظفر به ارشاد مؤمنان و تبليغ احكام دين در مناطق اطراف بصره پرداخت و بسيارى از نواحى و نهرهاى آن سامان هنوز هم به نام او مشهور است و از تأثير عميق وى در مردم جنوب عراق حكايت دارد .\r\nچهره‌هاى درخشان آل مظفر كه هر كدام در فقه و حديث ، و علم و معرفت و ادب و فضيلت جايگاه والايى دارند ، فراوان هستند . ما در اينجا به منظور اختصار به ذكر نام برخى از آنان بسنده كرده خوانندگان ارجمند را به منابع رجالى كه در پى خواهد آمد ، ارجاع مىدهيم :\r\n1 - شيخ ابراهيم بن قاسم بن شيخ محمود بن شيخ قاسم آل مظفر ( م . 1320 ق . در نجف ) 2 - شيخ ابراهيم بن شيخ محمد بن شيخ عبد الحسين بن شيخ مظفر جزايرى ( م . 1231 ق . در كاظمين ) 3 - شيخ ابراهيم بن شيخ نعمة بن جعفر بن عبد الله بن عبد الحسين ابن مظفر ( م 1333 ه . ق . در عشار بصره ، مدفون در نجف ) 4 - شيخ احمد بن شيخ حسين بن شيخ باقر جزايرى صيمرى ( شهيد 1249 ه . ق . )\r\n\r\n","description":"","footnote":"\r\n( 1 ) ماضى النجف و حاضرها ، ج 3 ، ص 360 .\r\n","page_name":" مقدمة المترجم 21 ","page_number":28},
  {"content":"\r\n5 - شيخ باقر بن مظفر جزايرى ( معاصر سيد بحر العلوم ، گويا مدتى پس از او فوت كرده است . )\r\n6 - شيخ عباس بن شيخ عبد الزهراء بن شيخ سعد ( متولد : 1320 ق . )\r\n7 - شيخ عبد الله بن شيخ محمد بن شيخ سعد مظفرى ( م 1356 در نجف ) 8 - شيخ عبد المهدى بن شيخ ابراهيم بن شيخ نعمه ( 1363 ق . در عشار بصره ) 9 - شيخ محمد بن شيخ عبد الله بن شيخ محمد بن شيخ احمد بن مظفر ( م : 1322 ق . در نجف ) ، پدر مؤلف ما .\r\n10 - شيخ عبد النبى بن شيخ محمد بن شيخ عبد الله بن شيخ محمد بن شيخ احمد بن شيخ مظفر ( م 1337 ق . در نجف ) ، برادر بزرگ مؤلف ما .\r\n11 - شيخ عبد الواحد بن شيخ احمد بن حسن بن شيخ جواد بن شيخ حسين بن مظفر ( متولد 1310 ق . )\r\n12 - شيخ على بن شيخ عبد الله بن شيخ محمد بن شيخ احمد بن مظفر ( در گذشته پس از سال 1316 ق . )\r\n13 - شيخ محسن ابن شيخ ابراهيم بن شيخ نعمه ( متولد : 1319 ق ) 14 - شيخ محمد حسن بن شيخ محمد بن شيخ عبد الله بن شيخ محمد بن شيخ احمد بن مظفر ( م . 1375 ق . در بغداد ، مدفون در نجف ) مؤلف كتاب حاضر است و در صفحات بعد به شرح حال او و برادرانش خواهيم پرداخت .\r\n15 - شيخ محمد حسين بن شيخ محمد بن شيخ عبد الله بن شيخ محمد بن شيخ احمد بن مظفر ، برادر مؤلف ما .\r\n16 - شيخ محمد حسين بن شيخ يونس بن شيخ احمد ( م . 1371 ، مدفون در نجف ) 17 - شيخ محمد بن شيخ حسين بن شيخ باقر بن مظفر ( زنده در 1225 ق . )\r\n18 - شيخ محمد رضا بن شيخ محمد بن شيخ عبد الله بن شيخ محمد بن شيخ احمد بن مظفر ، كوچكترين برادر مؤلف ما .\r\n19 - شيخ يونس بن شيخ احمد آل مظفر جزايرى ( شاگرد صاحب جواهر الكلام )\r\nشيخ محمد مظفر\r\nشيخ محمد بن شيخ عبد اللَّه بن شيخ محمد بن شيخ احمد بن شيخ مظفر ، پدر مؤلف ما و برادران مظفر است . او به سال 1256 ق . در نجف به دنيا آمد و مراتب علمى را نزد فقيه شيعه ، شيخ راضى و شيخ محمد حسين كاظمى طى كرد . شيخ محمد پس از وفات استادش شيخ محمد حسين كاظمى ( 1307 ق . ) با دانشمند معاصرش شيخ محمد طه نجف ، بطور مشترك\r\n","description":"","footnote":"","page_name":" مقدمة المترجم 22 ","page_number":29},
  {"content":"\r\nمرجعيت تقليد را بر عهده گرفتند . شيخ محمد علاوه بر تربيت شاگردان فاضل و دانشمند - كه بيشترشان از جبل عامل لبنان بودند - كتابى در شرح شرايع الاسلام محقق حلَّى به نام : توضيح الكلام فى شرح شرايع الاسلام نوشت كه خود يك دوره كامل فقه شيعه است و در سال 1304 ق .\r\nاز آن فراغت يافته است . او حاشيه اى هم بر رسالهء عمليه استادش شيخ محمد حسين كاظمى دارد كه حاوى فتاوى فقهى اوست و مقلدانش به آنجا مراجعه مىكرده‌اند . رساله اى هم بنام قرائة القرآن دارد .\r\nشيخ محمد اولين فرد از خاندان مظفر است كه در مسجد جامع مسابك در بازار بزرگ نجف به اقامه نماز جماعت همّت گمارد و اين منصب پس از او به فرزندانش رسيد .\r\nشيخ محمد در ربيع الاوّل سال 1322 ق . وفات كرد و در يكى از حجره‌هاى شرقى صحن امير المؤمنين ( ع ) به خاك سپرده شد . او پنج فرزند پسر داشت كه سه تن از آنان ( محمد حسن ، محمد حسين و محمد رضا ) در علم و دانش سر آمد دوران شدند . اين سه برادر علاوه بر همفكرى و همرأيى ، در حوزه علمى و ادبى زمان خود از چندان شهرتى برخوردار بودند كه در جمع فضلاى نجف اشرف به الثالوث المقدس ( پاكان سه گانه ) معروف بودند .\r\nشيخ عبد النبى مظفر\r\nشيخ عبد النبى فرزند ارشد شيخ محمد مظفر و برادر بزرگ مؤلف ماست . او در سال 1291 ق . به دنيا آمد و پس از درگذشت پدر در مسجد آل مظفر ( مسجد مسابك ) در بازار بزرگ نجف اشرف به اقامهء نماز جماعت پرداخت و تا زنده بود همچنان امام جماعت آن مسجد بود . پس از پدرش عهده دار تربيت و كفالت برادرانش شد و به بهترين وجه از عهدهء اين مهم بر آمد و زندگانى خود را وقف رشد و پرورش آنان نمود چنان كه هر سه از بزرگترين دانشمندان علوم عقلى و نقلى و سرآمدان عصر شدند . او سرانجام در سال 1337 ق . درگذشت و در كنار پدرش در يكى از حجره‌هاى شرقى صحن امير المؤمنين ( ع ) به خاك سپرده شد . ( 1 )\r\nعلَّامه شيخ محمد حسن مظفر\r\nشيخ محمد حسن مظفر فرزند شيخ محمد مظفر است كه پيش از اين به تاريخچهء زندگانى او اشاره كرديم . محمد حسن در سال 1301 ق . در نجف اشرف ديده به جهان گشود . او تحت سرپرستى و رعايت پدر دانشمند و پرهيزكارش رشد و نمو كرد . بيست و يك ساله بود كه پدرش در گذشت . او در نزد شيخ محمد كاظم خراسانى ، سيد محمد كاظم طباطبايى يزدى ، و شيخ على\r\n\r\n","description":"","footnote":"\r\n( 1 ) نقباء البشر ، ج 1 ، ص 367 .\r\n","page_name":" مقدمة المترجم 23 ","page_number":30},
  {"content":"\r\nبن باقر جواهرى و شيخ الشريعه اصفهانى ، فقه و اصول آموخت و از آقا بزرگ طهرانى و شيخ الشريعه اصفهانى اجازهء روايت گرفت . ( 1 )\r\nپس از درگذشت سيد كاظم طباطبايى يزدى در سال 1337 ق . به بحث ، تدريس و تأليف در سطح خارج پرداخت . پس از وفات سيد ابو الحسن اصفهانى در سال 1365 ق . ، به عنوان يكى از مراجع بزرگ جهان اسلام ظهور كرد . گويند : هنگامى كه مسئوليتهاى سيد ابو الحسن اصفهانى زياد شد ، از مرحوم محمد حسن مظفر در خواست كرد تا به جاى او امامت جماعت را در مسجد هندى - بزرگترين مسجد نجف اشرف - بر عهده گيرد امّا او به عذر آن كه امامت مسجد مسابك را به جاى پدر و برادر بزرگش ، شيخ عبد النبى بر عهده دارد ، از پذيرش آن سرباز زد . گروهى اين پيشنهاد را نشانهء آن مىدانند كه سيد ابو الحسن اصفهانى ميل داشته كه زعامت شيعه پس از او به علَّامه محمد حسن مظفر واگذار شود . همچنانكه ارجاع امور قضايى از سوى آن مرجع به مرحوم مظفر را نشان ديگرى بر اين تمايل دانسته‌اند . ( 2 )\r\nاو سرانجام پس از عمرى سرشار از علم و عمل و تقوا و فضيلت در بيستم ربيع الاوّل 1375 ق . در بيمارستان كرخ در بغداد درگذشت و در نجف اشرف به خاك سپرده شد .\r\nنگاشته‌هاى مظفر\r\nمرحوم علَّامه محمد حسن مظفر آثار علمى ارزشمندى از خود به جاى گذاشته كه در اينجا به آنها اشاره مىكنيم :\r\n1 - درر الفرائد در شرح قواعد الاحكام علَّامه حلَّى ، اين كتاب كه شامل بخش عبادات كتاب علَّامه است در شش جلد نگاشته شده است .\r\n2 - دلائل الصدق ( همين كتاب ) ، اين كتاب را در ردّ ابطال الباطل فضل بن روزبهان نوشته و در بيست و نهم ربيع الثانى 1350 ق . از نگارش آن فراغت يافته است . ( 3 ) آنگونه كه خود مىگويد :\r\nدلائل الصدق را از اين جهت نوشته است كه احقاق الحق قاضى نور الله شوشترى را مفصل و طولانى يافته است . ( 4 )\r\nعلامهء تهرانى دلائل الصدق را اين گونه توصيف مىكند : دلائل الصدق فى نهج الحق ردّى است بر ابطال الباطل قاضى فضل بن روزبهان كه در 909 ق . از نگارش آن فراغت يافته است . اين كتاب\r\n\r\n","description":"","footnote":"\r\n( 1 ) نقباء البشر ، ج 1 ص 431 .\r\n( 2 ) شرح حال محمد حسن مظفر از محمد طاهر آل شيخ راضى در مقدمهء دلائل الصدق ، چاپ قاهره .\r\n( 3 ) بنگريد به : آخر جلد سوم همين كتاب .\r\n( 4 ) بنگريد به : مقدمهء مؤلف در همين كتاب .\r\n","page_name":" مقدمة المترجم 24 ","page_number":31},
  {"content":"\r\nتتميم و تكميل تحقيق قاضى نور الله شهيد در سال ( 1019 ) در كتاب احقاق الحق است كه فاضل معاصر شيخ محمد حسن بن شيخ محمد بن عبد الله بن محمد بن احمد بن مظفر نجفى متولد 1301 ق . در نجف ، آن را در يك مجلَّد بزرگ تأليف كرده است . ابتداى آن چنين است : الحمد لله الذى تنزه . . . مقدمه اى داراى چند مطلب بر آن نوشته است . در مطلب سوّم مقدمه شرح حال بسيارى از راويان صحاح سته را آورده است . اينان افرادى هستند كه احاديثشان را دو يا چند تن از صاحبان صحاح سته در كتابهاى خود آورده‌اند . در شرح حال هر يك از آنان عين كلمات دو يا چند تن از دانشمندان اهل سنت را دربارهء صاحب شرح حال آورده است . اين سخنان چنان است كه بر عدم جواز عمل به روايات آنان حكم مىكند . پس از اين مقدمه ، ابتدا كلام علَّامه در نهج الحق را آورده و آنگاه گفتهء فضل بن روزبهان در ردّ كلام علَّامه را . سپس گفتهء فضل را حرف به حرف رد مىكند . در ربيع الاوّل 1350 از نگارش آن فراغت يافته است . مجلَّد اوّل آن در محرم 1369 ق . در تهران چاپ شده است . ( 1 )\r\nاز ويژگيهاى قلم مرحوم مظفر نزاهت ، پيراستگى ، دورى از هر گونه آلايش ، اتهام ناروا ، ناسزاگويى به ديگران و فرو رفتن در شبهات نادرست است . هر چه فضل به سبّ و ناسزا پناه برده ، مؤلف ما از آن دورى كرده با سعهء صدر و با دلايل قانع كننده و براهين روشن به دفع شبهات وى پرداخته عقايد شيعه را در هر زمينه اى با استناد به آيات و روايات آنگونه كه بايد اثبات كرده است . مرحوم مظفر به مصداق آيهء قرآن از كنار تعصب و ناسزاگويى ، بد دهنى و تندرويهاى ناشايست فضل ، كريمانه گذشته است و هرگز در مقام مقابلهء به مثل بر نيامده است .\r\nنهج الحق و كشف الصدق مشتمل بر هشت مسئله است به شرح زير :\r\n1 - محسوسات اصل اعتقادات ؛ 2 - نظر ؛ 3 - صفات خداوند ؛ 4 - نبوت ؛ 5 - امامت ؛ 6 - معاد ؛ 7 - اصول فقه ؛ 8 - فقه . فضل بن روزبهان تمام كتاب را رد كرده است اما مؤلف ما در ردّ خود بر ابطال الباطل فضل به مطالب مربوط به اصول دين بسنده كرده و از ورود به مباحث اصول و فقه و فروع آن خوددارى كرده است . او خود در پايان جلد سوم مىگويد :\r\nدر همين جا دست از نگارش بر مىداريم . چرا كه اساس ، اصول دين است . پس اگر خداى متعال خواننده اين كتاب را به پيروى از حق موفق گرداند ، همانا كه از بحث اصول فقه و فروع آن بىنياز خواهد بود و گرنه از جادهء هدايت به دور است . شايد اگر فرصتى به ما دست دهد كتاب را تمام كنيم .\r\n\r\n","description":"","footnote":"\r\n( 1 ) الذريعة ، ج 1 ، ص 251 ، شمارهء 1033 .\r\n","page_name":" مقدمة المترجم 25 ","page_number":32},
  {"content":"\r\n3 - الافصاح عن احوال رجال الصحاح ، اين كتاب در يك مجلَّد است و در نوع خود بىنظير . مؤلف به شرح احوال و زندگانى آن دسته از رجال صحاح سته مىپردازد كه از سوى عالمان جرح و تعديل اهل سنت جرح شده‌اند . بخشى از مطالب اين كتاب را مؤلف در مقدمهء دلائل الصدق آورده است .\r\n4 - حاشيه بر كفايه ، اين حاشيه ناتمام است . جلد اوّل كفاية الاصول آخوند خراسانى را شرح كرده اما موفق نشده كه جلد دوّم آن را به پايان برساند .\r\n5 - رساله اى در فروع علم اجمالى .\r\n6 - حاشيه بر عروة الوثقى سيد محمد كاظم طباطبايى يزدى .\r\n7 - وجيزة المسائل كه رسالهء عمليهء او است .\r\n8 - ديوان شعر .\r\nمحمد حسين مظفر\r\nمحمد حسين فرزند شيخ محمد و برادر علَّامه محمد حسن مظفر است . او در سال 1312 ق . پا به جهان گذاشت . ده ساله بود كه پدرش درگذشت و تحت سرپرستى برادرش شيخ عبد النبى كه او هم فردى فاضل و با تقوا بود ، قرار گرفت . شيخ محمد حسين پس از سالها تحصيل در حوزهء علميه نجف و درك محضر علماى بزرگ در علم و فقه ، و تحقيق و خطابه و شعر و ادب به مقامى و الا دست يافت . نزد مرحوم نائينى ، آقا ضياء عراقى ، سيد ابو الحسن اصفهانى و برادرش محمد حسن ، تحصيل كرد . او در مسجد آل مظفر ( مسجد مسابك ) به جاى برادرش محمد حسن ، به اقامهء نماز جماعت پرداخت . شيخ محمد حسين مظفر پس از عمرى تلاش ، تحقيق ، تدريس و تأليف سرانجام در سال 1381 ق . در گذشت .\r\nاز آثار اوست :\r\n1 - تاريخ الشيعه ؛ 2 - ميثم التّمار ؛ 3 - الشعائر الحسينية ؛ 4 - علم الامام ؛ 5 - الشيعة و سلسلة عصورها ؛ 6 - القرآن تعليمه و اشاره ؛ 7 - الشيعة و الامامة ؛ 8 - الثقلان ، الكتاب و العترة ؛ 9 - الامام الصادق ( ع ) 2 جلد ؛ 10 - الصحيفة الصادقية ؛ 11 - هشام بن الحكم ؛ 12 - مؤمن الطاق ، ابو جعفر محمد بن النعمان ؛ 13 - الاسلام نشاؤه و ارتقاؤه ؛ 14 - موجز حياة الرسول الاعظم ( ص ) ؛ 15 - موجز علم الكلام ؛ و چندين مقاله .\r\n","description":"","footnote":"","page_name":" مقدمة المترجم 26 ","page_number":33},
  {"content":"\r\nشيخ محمد رضا مظفر\r\nشيخ محمد رضا فرزند شيخ محمد مظفر و برادر مؤلف ماست . او كه چند ماه پس از وفات پدرش ، در سال 1322 ق . پا به جهان گذاشت تحت سرپرستى برادر بزرگش شيخ عبد النبى و پس از او تحت كفالت برادر ديگرش علَّامه شيخ محمد حسن مظفر در آمد .\r\nمحمد رضا پس از فراگيرى مقدمات نزد برخى از دانشمندان از جمله شيخ محمد طه حويزى خارج فقه و اصول را نزد برادرش شيخ محمد حسن مظفر ، آقا ضياء عراقى ، شيخ محمد حسين اصفهانى ( كمپانى ) و ميرزا حسين نائينى آموخت و مراتب ترقى را يكى پس از ديگرى پيمود .\r\nاو با تأسيس مدارس منتدى النشر و كلية الفقه خدمت بزرگى به علوم اسلامى كرد و با تربيت هزاران شاگرد بر اساس مقتضيات زمان ، جامعهء شيعه را مديون تلاشهاى خالصانه و بىشائبه خود در راه ترويج فرهنگ و علوم اهل بيت ( ع ) ساخت . او سرانجام در سال 1383 هجرى درگذشت .\r\nاز آثار اوست : 1 - اصول الفقه 2 جلد ؛ 2 - المنطق 3 جلد ؛ 3 - عقايد الامامية ؛ 4 - السقيفه ؛ 5 - ابن سينا ، ترجمته و دراسة فلسفته ؛ 6 - احلام اليقظة : در شرح فلسفه صدر المتألهين شيرازى ؛ 7 - حاشية على خيارات المكاسب شيخ انصارى ؛ 8 - دروس فى الفلسفة الاسلامية ؛ و چندين رساله در علم كلام .\r\nسپاسگزارى\r\nدر پايان بر خود فرض مىدانم از راهنمائيهاى بىدريغ استاد ارجمندم علَّامه سيد جعفر مرتضى عاملى كه در طول زمان ترجمه ، هدايتگر و مشوق مترجم بوده‌اند ، صميمانه سپاسگزارى كنم . از دوست فاضل و ارجمندم آقاى محسن عابدى مدرس دانشگاه شاهد كه ترجمهء بخشى از جلد دوم كتاب را انجام داده‌اند ، مجدّانه تقدير مىكنم . دوست بزرگوارم آقاى محمد باهر نيز ويرايش و رسم الخط كتاب را انجام داده و در اين كار حقّى بر مترجم دارند ، در اينجا سپاس خود را تقديم او مىكنم . ضمنا آقاى مهندس حسين على جعفرى حروفچينى كامپيوترى و آقاى فريبرز روشنفكر تصحيح و مقابلهء كتاب را عهده دار بوده‌اند كه جا دارد از اين دوستان هم تشكر كنم . فرزندانم آيت و حجت هم در طول پنج سال به گونه‌هاى مختلف با اهل بيت ( ع ) و دوستداران حقيقى آنان بسر برده‌اند ، بارها براى مظلوميت خاندان عصمت و طهارت گريسته و بر دشمنان و ستمگران و غاصبان حق فاطمه ( س ) و شوهر و فرزندانش نفرين كرده‌اند . اگر نبود تشويقها و همراهيهاى\r\n","description":"","footnote":"","page_name":" مقدمة المترجم 27 ","page_number":34},
  {"content":"\r\nبىشائبهء همسرم شايد هرگز موفق به ترجمهء اين اثر ارزشمند نمىشدم . از او هم سپاسگزارم و بر صبر و شكيبايىاش ارج مىنهم .\r\nدهم دى ماه يكهزار و سيصد و هفتاد و سه شمسى بيست و هفتم رجب يكهزار و چهار صد و پانزده قمرى سالروز مبعث رسول اكرم ( ص ) تهران - محمد سپهرى\r\n","description":"","footnote":"","page_name":" مقدمة المترجم 28 ","page_number":35},
  {"content":"\r\nگزيده منابع مقدمه\r\nحقايق التأويل ، شريف رضى ، بنياد بعثت ، تهران ، 1356 .\r\nدلائل الصدق ، محمد حسن مظفر ، دار احياء التراث العربى ، بيروت ، بى تا .\r\nالذريعة الى تصانيف الشيعة ، العلامة الشيخ آقا بزرگ الطهرانى ، دار الاضواء ، بيروت ، چ 2 ، بى تا .\r\nسلوك الملوك ، فضل الله بن روزبهان ، به اهتمام محمد على موحد ، خوارزمى ، تهران ، 1362 ش .\r\nطبقات اعلام الشيعة ، الكرام البررة فى القرن الثالث بعد العشرة ، الشيخ آقا بزرگ الطهرانى ، دار المرتضى ، مشهد ، 1404 ق .\r\nطبقات اعلام الشيعه ، نقباء البشر فى القرن الرابع عشر ، دار المرتضى ، مشهد ، 1404 ه .\r\nالشيخ آقا بزرگ الطهرانى .\r\nماضى النجف و حاضرها ، جعفر الشيخ باقر آل محبوبه ، دار الاضواء ، بيروت ، 1406 ه معجم المؤمنين ، عمر رضا كحّاله ، دار احياء التراث العربى ، بيروت ، بى تا .\r\nموسوعة عتبات المقدسة ، جعفر الخليلى ، دار الاضواء ، بيروت ، بى تا .\r\nمهمان نامهء بخارا ، فضل اللَّه بن روزبهان ، به اهتمام منوچهر ستوده ، بنگاه ترجمه و نشر كتاب ، تهران ، 1355 ش .\r\nنهج الحق و كشف الصدق ، علَّامه حلَّى ، تعليقات : سيد رضا صدر ، دار الهجرة ، قم ، 1407 ه .\r\nهكذا غرفتهم ، جعفر الخليلى ، منشورات الشريف الرضى ، قم ، 1370 ش .\r\n","description":"","footnote":"","page_name":" مقدمة المترجم 29 ","page_number":36},
  {"content":"\r\n\r\nحمد و سپاس خدايى را كه برتر از آن است كه حس و ديدگان او را به ادراك آورد و منزه از آن است كه با ديگران يكى شود و يا شبيه ديگران باشد ، خداى عادلى كه بندگان را با جبر و اضطرار عذاب نكند و جز به اندازهء توان و اختيار ، آنان را تكليف نفرمايد . درود و سلام بىآلايش بر سرور و پيامبر ما كه در نهان و آشكار از هر گونه پيرايه اى معصوم است ، او كه ياد و آثارش موجب آرامش خاطرست و درود بىكران بر خاندان برگزيدهء او كه حجّتهاى خداوند مالك جبّارند ، سلام جاودانى خدا بر آنان باد . خداوند ما را دوستداران آنان و در بهشت جاودانى در كنارشان قرار دهد .\r\nتوفيقى نصيب شد تا بر كتاب نهج الحق و كشف الصدق اثر امام علَّامه ، زعيم و پيشواى علم و عمل در عصر خويش ، طاهر مطهّر ( حسن بن يوسف بن مطهر ) - قدّس الله روحه و نوّر ضريحه - نظرى داشته باشم . اين كتاب را سرشار از فضيلت و پر از گفتارهاى جدا كنندهء حق از باطل يافتم . فاضل اشاعره در عصر خود ، ( فضل بن روزبهان ) بر آن ردّى نوشته است و سيد بزرگوار ، جامع سعادت علم و شهادت ( سيد نور الله حسينى ) - قدّس اللَّه نفسه و طيّب رمسه - ، آنگونه كه حق مىطلبد و انصاف بدان رضايت مىدهد ، بطور كامل و شامل بدان پاسخ گفته است ، علاقه مند بودم كه از وى پيروى نمايم و كتابى جداگانه تأليف كنم ، بدان اميد كه من هم به رستگارى و شهادت نايل آيم ، و در جاى جاى كتاب حاضر از وى نقل و با تعبير ( سيد سعيد ) از او ياد كرده‌ام . در بعضى موارد هم ، براى تكميل فايده به گوشه اى از كلمات\r\n","description":"","footnote":"","page_name":" پيشگفتار 31 ","page_number":37},
  {"content":"\r\n( ابن تيميه ) كه در ردّ كتاب منهاج الكرامه علَّامه حلَّى - ره - آورده ، اشاره كرده‌ام چه لازم بود كه به نحوى بدان اشاره شود ليكن در اغلب مواضع به نام وى تصريح نكرده‌ام . اگر پستى مطالب و بد زبانى قلم و درازى عبارات و آشكارى عداوت و ناصبىگرى وى در برابر پيامبر اكرم ( ص ) و فرزندان پاكيزه اش نبود ، جا داشت كه پيش از هر چيز آن را به بحث كشيم . زيرا اين جانب تا كنون نديده‌ام كه احدى از علماى شيعه ، ردّى بر آن نوشته باشد . ولى به پيروى از دانشمندان شيعه كه نظرات و قلمهاى خويش را از مناظره با او پاك نگه داشته‌اند ، مناسب نديدم كه قلم خود را در بحث و مناظره با وى آلوده كنم . اما از آنجا كه عمده پاسخ وى و ديگران در مسئله امامت ، مناقشه در سند احاديثى است كه دربارهء فضايل اهل بيت ( ع ) و مطاعن دشمنان آنان وارد شده است ، مقدمه اى را كه در پى مىآيد ، نگاشتم تا بدين وسيله هم از پاسخ به وى بطور اجمال بىنياز گرداند ، و هم در فهم مطالب اين كتاب مفيد واقع شود . از خداوند مسئلت دارم كه مرا در اتمام بحث يارى فرمايد و در حسن ختام آن موفق بدارد كه :\r\nانه أكرم المسؤلين و أرحم الرّاحمين\r\n","description":"","footnote":"","page_name":" پيشگفتار 32 ","page_number":38},
  {"content":"\r\n\r\nمقدمه\r\nاستدلال بر خصم جز با دليلى كه براى او حجيت دارد ، صحيح نمىباشد ، و از اينرو است كه مىبينيد كه مصنف ( ره ) و ديگران در نوشته‌هاى خود در مقام احتجاج بر اهل سنت خود را ملزم مىدانند كه روايات آنان را بيان دارند و از اخبار و روايات شيعه ذكرى به ميان نياورند ، اما آنان به اين شيوهء بحث پاى بند نيستند و راه مناظره را رعايت نمىكنند و در مقام بحث با اخبار و روايات خود درباره مذهبشان به استدلال مىپردازند و در پاسخ به اشكالهايى كه بر آنان وارد مىكنيم ، به اخبار و روايات خود استناد مىكنند .\r\nاگر چه ممكن است در بين آنها ، اخبار صحيحى هم وجود داشته باشد ، اما اين اخبار مىتواند عليه خود اهل سنت و اثبات مناقب و فضايل خاندان محمد ( ص ) و مثالب و نقايص دشمنان اهل بيت ( ع ) مورد استدلال قرار گيرد ، اگر چه برخى از آنها را ضعيف دانسته‌اند . بيان اين ادعا نيازمند بحث در چند مطلب است كه به شرح زير بدان مىپردازيم :\r\n\r\n1 - حجيّت اخبار اهل سنت\r\nعموم اخبار اهل سنت كه به وسيلهء آن بر خود آنان احتجاج مىكنيم ، به دو دليل عليه آنان حجّيت دارد :\r\nالف - اين اخبار يا از نظر آنان سند صحيح دارد و يا در ميان آنان به طرق گوناگون روايت شده است و چنانچه در مباحث آتى معلوم خواهد شد ، تعدد طرق موجب وثوق و\r\n","description":"","footnote":"","page_name":" 1 ","page_number":39},
  {"content":"\r\nاعتبار خبر است .\r\nب - اين اخبار چنان است كه در صحت آن به قطع مىرسيم . زيرا راويان هر روايتى كه در مناقب اهل بيت ( ع ) و مثالب دشمنان آنان است ، محكوم به وثاقت و راستگويىاند - اگر چه واقعا ثقه نباشند - زيرا از جمله مواردى كه مىتوان به وثاقت و صدق راوى پى برد اين است كه بدانيم فريب مال و مقام دنيا را نخورده ، به خطرى كه در اين راه متوجه او بوده ، اهميت نداده است ، در حالى كه دروغگو هيچگونه ضررى را بر خود نمىپذيرد . و هيچگاه دروغى نمىگويد كه در آن نفعى برايش نباشد و در راه آن چيزى جز ضرر و زيان بدست نياورد و نيز معلوم است افرادى كه در زمانهاى گذشته ، فضيلتى را براى امير المؤمنين ( ع ) يا عيبى را دربارهء دشمنانش روايت مىكردند ، موجبات رنج و آزار خود را فراهم مىساختند . اين سرگذشتى است كه هر بينا و شنوايى از آن آگاهى دارد . ذهبى در تذكرة الحفّاظ ، در شرح حال حافظ ابن سقا ، عبد اللَّه بن محمد واسطى آورده است : « او در واسط حديث طير را املا مىكرد كه بر او هجوم برده ، بلندش كردند و جايش را شستند . » ابن خلَّكان در وفيات الاعيان در شرح حال احمد بن شعيب نسايى صاحب سنن كه يكى از صحاح ستّه است ، مىگويد :\r\nاو به دمشق رفت . از وى در مورد معاويه و فضايلى كه از وى روايت شده ، سؤال كردند ، در پاسخ گفت : معاويه دوست ندارد كه سرى بلند شود ، مگر اينكه او را بر ديگران فضيلت دهد . در روايت ديگرى گفت : فضيلتى از وى سراغ ندارم جز اينكه خداوند شكمش را سير نگرداند . به يكباره بر او هجوم بردند و بر پهلويش زدند . بر طبق روايت ديگرى ، به بيضه اش زدند و لگدمالش كردند . به رمله برده شد و در آنجا مرد .\r\nحافظ ابو نعيم اصفهانى در اين باره مىگويد : « در دمشق او را چنان لگد مال كردند كه در اثر آن درگذشت . اين حادثه در كتابها نقل شده است . » چنان كه گفته شد اينان با مشهورترين دانشمندان خود صرفا به دليل انكار فضيلت معاويه ، چنين رفتارى داشتند .\r\nحال به نظر شما ، اگر يكى از راويان ديگر ، احاديثى نقل كند كه در آن نوعى طعن و ايراد بر سه خليفهء اوّل باشد ، آيا با او چه رفتارى خواهند داشت ؟ ابن مجرد در تهذيب التهذيب ، در شرح حال نصر بن على بن صهبان از عبد اللَّه بن احمد بن حنبل نقل مىكند كه گفت :\r\n","description":"","footnote":"","page_name":" 2 ","page_number":40},
  {"content":"\r\nچون حديثى را روايت كرد كه مىگويد : رسول خدا ( ص ) دست حسن و حسين را گرفت و فرمود : هر كس من ، اين دو تن و پدر و مادرشان را دوست بدارد ، روز قيامت در مرتبهء من است ، متوكل دستور داد كه او را هزار تازيانه زدند . جعفر بن عبد الواحد با او در اين باره صحبت كرد و به او گفت كه اين مرد از اهل سنّت است . . . تا اينكه او را رها كرد .\r\nابن مجرد در همين كتاب در شرح حال ابو الازهر احمد ابن الازهر نيشابورى مىگويد :\r\nهنگامى كه ابو الازهر از عبد الرّزاق از معمر از زهرى از عبد اللَّه بن عباس حديثى نقل كرد كه مىگويد : پيامبر ( ص ) به على ( ع ) نگاه كرد و فرمود : تو در دنيا و آخرت آقا و سرورى . . . ، يحيى بن معين از ماجرا مطلع گرديد ، و هنگامى كه او و ابو الازهر در ميان گروهى بودند ، يحيى گفت : اين نيشابورى دروغگو كيست كه از عبد الرّزاق چنين حديثى نقل كرده است ؟ ابو الازهر ايستاد و گفت : من هستم .\r\nيحيى لبخندى زد و گفت : تو دروغگو نيستى و از سلامتش تعجب كرد و اظهار داشت كه در اين حديث ، گناه متوجه فرد ديگرى است .\r\nذهبى در ميزان الاعتدال در شرح حال ابو الازهر مىگويد : « عبد الرزاق مسائلى را مىدانست ولى احدى جز احمد بن الأزهر جرئت نداشت كه اين خبر را بگويد . البته گناه آن متوجه فرد ديگرى است . » منظور از آن فرد ديگر - آنگونه كه ذهبى بيان كرده - محمد بن على بن سفيان بخارى است .\r\nاى كاش مىدانستم كه عبد الرّزاق با آنهمه شرف ، شهرت و فضيلت ، از چه چيزى مىترسيد ، جز دشمنى نواصب و بدخواهان و اينكه افرادى مانند ابن معين او را متهم به دروغگويى نمايند و خونش را هدر سازند . از ابن معين عجيب است كه تنها به كتمان فضائل امير المؤمنين ( ع ) راضى نشد بلكه موانعى را هم در برابر اين روايات قرار داد و عجيبتر اينكه گفت : در اين مورد گناه متوجه فرد ديگرى است . در صورتى كه تمامى رجال سند حديث از بزرگان و افراد ثقه آنان هستند . نمىدانم چه چيز باعث شد كه اين حديث را تكذيب كند ، با اينكه اين حديث بر كمترين فضيلت مشهور و مسلَّم\r\n","description":"","footnote":"","page_name":" 3 ","page_number":41},
  {"content":"\r\nامير المؤمنين ( ع ) دلالت دارد . شايد او تمام حديث را تكذيب كند كه مىگويد : « هر كس تو را دوست بدارد ، مرا دوست داشته است و هر كس با تو دشمن باشد ، با من دشمن است ، دوستدار تو دوستدار خداوند و دشمن تو دشمن خداوند است . واى بر كسى كه با تو دشمن باشد . » تمام اين اقدامات براى اين است كه با امام متقين و يعسوب دين كينه توز بودند و مىپنداشتند با اين حال كينه اى با رسول خدا ( ص ) نورزيده‌اند ! ! آنان كينه و دشمنى معاويه و ديگر سركشان را نسبت به امير المؤمنين ( ع ) مىدانستند و با اين حال عقيده داشتند كه اينان اولياء و دوستداران خدايند ، به همين دليل ذهبى در ميزان الاعتدال ، به اين حديث اشاره مىكند و مىگويد : « به گواهى قلب ، باطل است . » ما نيز شهادت مىدهيم كه قلبش بر باطل گواهى داده است . زيرا هيچ گاه قلبش با محبت امام اعظم ( ع ) در هم نياميخت . بنابراين چگونه مىتوانست به درستى حديث گواهى دهد ، اگر چه روايات مستفيض بدين مضمون وجود دارد . مسلم روايت كرده : امير المؤمنين ( ع ) فرمود :\r\n« سوگند به كسى كه دانه را شكافت و موجودات را آفريد ، پيامبر ( ص ) با من عهد كرد كه مرا دوست ندارد مگر مؤمن و كسى با من بغض و كينه ندارد مگر منافق » ( 1 ) .\r\nاگر وضع ملوك ، دانشمندان و تودهء مردم در دوران عباسيان اين باشد ، پس در دوران امويان چگونه خواهد بود كه دشنام به برادر و نفس پيامبر ( ص ) شعار و مذهب آنان بود و نامگذارى به نام شريف حضرت ( ع ) گناهى نابخشودنى به حساب مىآمد . ابن مجرد در تهذيب التهذيب ، در شرح حال على بن رباح مىگويد :\r\nمقرى گويد :\r\nهر گاه بنى اميه مىشنيدند نام نوزادى على است او را مىكشتند . اين خبر به رباح رسيد . او گفت نامش على به صورت تصغير است و از نام على بدش مىآيد و هر كسى او را على مىخواند ، آزار مىداد . ليث گفت : على بن رباح گفت : كسى را كه مرا على بنامد ، حلال نمىكنم ، نام من على است .\r\nابن ابى الحديد ، از ابو الحسن على بن محمد بن ابو سيف مدائنى در كتاب الاحداث نقل كرده كه معاويه پس از عام الجماعه در نامه اى به استاندارانش اعلام كرد نسبت به كسى\r\n\r\n","description":"","footnote":"\r\n( 1 ) صحيح مسلم ، كتاب الايمان ، باب الدليل على ان حب الانصار و على من الايمان و علاماته و بغضهم من علامات النفاق .\r\n","page_name":" 4 ","page_number":42},
  {"content":"\r\nكه چيزى از فضايل ابو تراب و اهل بيت او بگويد ، تعهّدى ندارد . تا اينكه گفت :\r\nبه استاندارانش نوشت كه مردم را دعوت كنند تا در فضيلت عثمان ، صحابه و سه خليفه اول روايت نقل نمايند و در برابر هر خبرى كه در مدح على آمده ، خبرى ضد آن را در مدح صحابه بياورند . نامهء معاويه براى مردم خوانده شد ، احوالى در اين راه صرف گشت و اخبار ساختگى زيادى در مناقب آنان روايت شد و به صورت وسيع و گسترده اى به فرزندان و كودكانشان تعليم دادند و آنان مانند يادگيرى قرآن ، به فرا گرفتن آن پرداختند ، فقيهان ، قاضيان و واليان به اين روش ادامه دادند . بدبختترين مردم در اين باره قاريان رياكار و مستضعفانى بودند كه اظهار زهد و خشوع مىكردند و به جعل احاديث مىپرداختند تا مقرب درگاه واليان شوند و در اين راه اموالى بدست آورند تا اينكه اين اخبار بدست مستد يقينى افتاد كه كذب و بهتان را جايز نمىدانستند ، آنها را قبول و روايت كردند . سپس مىگويد : ابن عرفه معروف به نفطويه كه از بزرگان و اعلام محدثين است در تاريخ خود ، مطالبى نظير اين خبر نقل كرده است . ( 1 )\r\nبا توجه به اين امور و مسائلى مانند آن ، اكثر فضايل امير المؤمنين ( ع ) پوشيده ماند ، اگر چه بخشى از آن از دسترس دشمن دور ماند و نتوانست آن را از دسترس امت اسلام دور نگه دارد ، اين عنايت خداوندگارى به ولى خود و دين حنيف ( اسلام ) است . آنچه بر مخفى نگه داشتن فضايل امير المؤمنين ( ع ) دلالت مىكند ، مطلبى است كه بخارى از ابو اسحق روايت كرده است : « مردى از برآء پرسيد - در حالى كه من هم مىشنيدم - : آيا على در بدر حضور داشت ؟ گفت : بارز و آشكار است . » ( 2 )\r\nآيا گمان مىكنيد كه موقعيت امير المؤمنين ( ع ) در بدر ، چنان در صدر اوّل اسلام پوشيده مانده كه نيازمند پرسش باشد ؟ و حال اينكه جنگ بدر بر دوش على ( ع ) و به همّت شمشير آن حضرت ( ع ) به پيروزى رسيد . اين مطلب تلاش مردم آن عصر در كتمان فضايل امام را مىرساند كه در صدد بودند به هر نحوى كه بتوانند فضايل حضرت را\r\n\r\n","description":"","footnote":"\r\n( 1 ) شرح نهج البلاغه ، ج 3 ، ص 15 .\r\n( 2 ) صحيح بخارى ، ج 3 ، كتاب المغازى ، باب قتل ابى جهل .\r\n","page_name":" 5 ","page_number":43},
  {"content":"\r\nپوشيده نگاه دارند و اگر چيزى در اين باره روايت مىكنند ، كامل و جامع نباشد ، چنان كه از خطبهء پيامبر ( ص ) در غدير خم بدست مىآيد كه چگونه آن را روايت كرده‌اند ! آيا عقل مىپذيرد كه پيامبر ( ص ) در محل خم مسلمانان را كه حدود صد هزار نفر بودند ، فرمان دهد كه جمع شوند و در زير آفتاب سوزان بر بالاى منبرى كه از جهاز شتران برايش مهيا كرده بودند ، بايستد و خطبه اى بخواند و با اهتمام فراوان دست على ( ع ) را بالا برد و نگويد كه : الا من كنت مولاه فعلىّ مولاه ، اللهم و ال من والاه و عاد من عاداه ، فكر نمىكنم هيچ عاقلى چنين مطلبى را بپذيرد ، خصوصا اگر مولى را بر ناصر و مانند آن حمل كنيم ! پس به ناچار بايد واقعه همانگونه باشد كه شيعه آن را روايت كرده است : پيامبر اكرم ( ص ) آن خطبه بلند ، بليغ و زيبا را ايراد كرد و در آن از نزديكى ارتحال خود و پايان عمر مباركش سخن گفت و بر جانشينان و خلفاى خود و واليان امور پس از خويش تأكيد و بيان فرمود كه دو چيز گرانبها از خود در ميان امّت به جاى مىگذارد و به آنان دستور داد كه به آن دو تمسك جويند تا گمراه نشوند و بر بيعت با على ( ع ) و سپردن امارت مؤمنين بدان حضرت ( ع ) تصريح و تأكيد فرمود . امّا بعضى از اهل سنّت اصلا واقعه را روايت نكرده‌اند تا يادش از بين برود و بعضى ديگر هم بخش اندكى از آن را آن هم پس از درخواست امير المؤمنين ( ع ) روايت كرده‌اند كه پس از آن ، اندكى مسئله روشن شد ، اگر چه باز عالمان دنياپرست كوشيدند تا آن را از خاطره‌ها بزدايند و از اثر آن در اذهان اجتماع بكاهند . اگر بدانيد كه چگونه علماى آنان تلاش مىكردند كه افراد را متهم به تشيع كنند ، و بدين وسيله آنان را هدف هر گونه بلا و مصيبت و در معرض هر نوع ايراد و اشكال قرار دهند ، خواهيد دانست كه چه اهتمامى در از بين بردن فضايل امير المؤمنين ( ع ) داشتند و آن افراد هم تا چه اندازه در آن روايتى كه بيان مىكردند ، با انصاف بوده‌اند و از وثاقت برخوردارند ! ! حتى نسائى صاحب سنن را چنان كه در وفيات الاعيان بيان شده ، به تشيع متهم كردند ، زيرا وى كتابى تحت عنوان خصائص امير المؤمنين ( ع ) نوشت و نيز گفت : فضيلتى از وى ( معاويه ) سراغ ندارم جز اينكه خداوند شكمش را سير نگرداند ، با اينكه اين حديث بطور مستفيض از طريق آنان نقل شده حتى مسلم هم آنگونه كه خواهيد ديد ، آن را در صحيح خود آورده است . همينطور ابو عبد الله حاكم محمد بن عبد اللَّه و ابو نعيم فضل بن دكين و عبد الرّزاق و ابو حاتم رازى و پسرش عبد الرحمن و ديگر دانشمندانى كه هيچگونه ترديدى در سنّى بودن آنان وجود ندارد ، تنها به اين دليل كه گوشه اى از فضايل و مناقب خاندان رسول اكرم ( ص ) را روايت و اندك عنايتى بدان داشته‌اند ، متهم به تشيع شده‌اند .\r\n","description":"","footnote":"","page_name":" 6 ","page_number":44},
  {"content":"\r\nاينها از اين طريق مىخواستند تا آنجا كه مىتوانند از روايت و تدوين مناقب اهل بيت ( ع ) جلوگيرى كنند ، اگر چه قصد راوى آن بود كه وسعت اطلاع و كارآيى و توانايى خويش را بيان دارد . و اگر بخشى از اين روايات صحيح مىبود ، مىكوشيدند تا بر راوى و روايت وى ، ايراد و اشكال بيشترى وارد كنند . اين در حالى است كه شيوهء آنان در نقل فضايل و قبول آن ، بر تساهل و آسانگيرى است ، ولى از اين شيوه در فضايل دشمنان اهل بيت ( ع ) استفاده مىكنند .\r\nاز آنچه بيان كرديم بر افراد انديشمند روشن مىشود كه تمامى رواياتى كه در بيان فضايل و مناقب اهل بيت ( ع ) و نيز مثالب و معايب دشمنان آنان وارد شده ، حق است و شكى در آن راه ندارد ، خصوصا كه از طريق ما هم نقل شده و بسيارى از آنها متواتر است . بنابراين از جمله مسائلى است كه هر دو فرقه بر آن اتفاق نظر دارند و بر آن دو اسناد اقامه شده است ، بر خلاف رواياتى كه در مورد فضايل دشمنان اهل بيت ( ع ) ، توسط افراد متهم به انواع تهمت ، بيان شده است . و اگر اين روايات كوچكترين اصلى داشت ، با وجود مقتضى و عدم مانع - خصوصا كه از آنان خواسته شده بود در مقابل فضايل اهل بيت ( ع ) ، رواياتى بياورند - حتما به حد تواتر مىرسيد ، درست بر عكس فضايل اهل بيت رسول اكرم ( ص ) . بدين ترتيب معلوم مىشود كه يقينا دروغ است و اگر خوف ملال و خستگى خوانندگان گرامى نبود ، در اين باره به طور مفصل سخن مىگفتيم تا كسانى كه در راه حق گام برمىدارند و اهل انصاف و دادند ، به حد كافى از آن بهره مند شوند .\r\n\r\n2 - بىارزشى مناقشه اهل سنت در سند روايات\r\nتضعيف روايات توسط اهل سنت و مناقشهء آنان در سند روايت ، به دو دليل بىارزش و بىاعتبار است :\r\nاوّل - علماى جرح و تعديل از نظر آنان مورد ايراد و اشكال هستند . بنابراين اقوال آنان اعتبار ندارد . بر اين بيان مطلبى دلالت دارد كه در ميزان الاعتدال در شرح حال عبد الله بن ذكوان معروف به ابى الزناد آمده است : « ربيعه گفت : وى نه ثقه است و نه مورد رضايت . » سپس مىگويد : « قول ربيعه در مورد وى قابل شنيدن نيست زيرا\r\n","description":"","footnote":"","page_name":" 7 ","page_number":45},
  {"content":"\r\nبين آن دو عداوت آشكارى وجود داشت » . در همين كتاب در شرح حال حافظ ابو نعيم اصفهانى ، احمد بن عبد اللَّه ، مىگويد :\r\nوى يكى از بزرگان راستگو است كه بدون دليل عليه او سخن گفته‌اند . ليكن اين عقوبت خداوند است كه وى از روى هواى نفس در مورد ابن منده سخن گفته است . كلام ابن منده دربارهء ابو نعيم آنقدر زشت است كه ميل ندارم آن را حكايت كنم . . . سخنانى كه همتايان عليه هم مىگويند ، قابل اعتنا نيست ، خصوصا اگر معلوم گردد از روى عداوت يا به جهت مذهب يا حسادت بوده است و كسى از آن نجات نمىيابد مگر آن كه خداوند او را حفظ كند . دوره اى را سراغ ندارم كه مردمان از اين عمل مصون مانده باشند مگر انبيا و صديقين و اگر مىخواستم از اين قبيل موارد بنگارم ، دفترهايى از آن پر مىكردم .\r\nاز اين كلمات به دست مىآيد كه طعن و ايراد از روى حسد و هواى نفس و عداوت بين آنان آشكار و عادت معمول آنها بوده است . بنابراين اقوالى كه در مقام جرح و تعديل افراد گفته‌اند ، حتى با وجود اختلاف زمانى يا عدم ظهور حسد و عداوت هم ، به دليل عدم وثوق و زوال عدالت و نيز صدور كذب از آنها ، ارزشى ندارد . سخيفتر از آن ، مطلبى است كه در تهذيب التهذيب در شرح حال عبد اللَّه بن سعد ابى قدامه سرخسى آمده است . مىگويد : « حاكم گفت : محمد بن يحيى از او روايت مىكرد ، آنگاه روايت كردن از وى را ترك كرد . اين بدان جهت بود كه محمد بر او وارد شد ولى او به احترام وى از جا برنخاست » چگونه مىتوان به توثيق و يا تضعيف كسى اعتماد كرد كه اين عمل از او سر مىزند ، يا آنجا كه از فردى روايت نكرده ، آن را دليل بر ضعف آن فرد به حساب آورد ؟ ! نزديك به آن مطلبى است كه در شرح حال سنايى گفته‌اند و در مطلب سوّم خواهد آمد .\r\nبالاتر از آن گفتارى است كه در شرح حال سعد بن ابراهيم بن عبد الرحمن بن عوف ، در تهذيب التهذيب آمده و مىگويد : « مالك از وى روايت ننوشت ساجى گفت : او مالك را موعظه كرد . مالك بر او خشم گرفت و از وى روايت نكرد . » كسى كه روايت شخصى را به جهت اينكه او را موعظه كرده ، ترك مىكند ، جاى آن دارد كه روايت نكردن وى از اشخاص ، علامت ضعف آنان قلمداد نشود و حتّى بهتر آن است كه بر توثيق و تضعيف وى اعتماد نگردد . بلى در تهذيب التهذيب از ابن معين آورده : « سعد دربارهء نسب مالك\r\n","description":"","footnote":"","page_name":" 8 ","page_number":46},
  {"content":"\r\nبد گفت . بدين جهت مالك از او روايت نكرد . » شايد بتوان آن را دليلى بر ترك روايت سعد از سوى مالك دانست ، اما ايرادى بر سعد وارد نيست . زيرا آدم عاقل نمىتواند بپذيرد كسى سه سال پس از پدرش متولد شود و در اين مدت در شكم مادر باشد و اكنون او را به پدرش منسوب و نسب وى را تصديق كند ! در همين كتاب تهذيب التهذيب در شرح حال محمد بن اسحق ، صاحب سيره معروف آورده : « مالك درباره او گفت : « يكى از دجّالها است . » سپس در پاسخ وى قول محمد بن فليح را آورده كه گفت : « مالك مرا از دو شخص نهى كرد در حالى كه خود در كتاب موطا از آن دو فراوان روايت و به اخبار آنان احتجاج نموده است » .\r\nنتيجه بحثش اين است كه قدح مالك بىاعتبار است زيرا در عمل ، گفتار خود را نقض كرده است .\r\nدر اينجا چند تن از علماى جرح و تعديل را مورد بررسى قرار مىدهيم تا حقيقت امر كاملا براى شما معلوم گردد . و بزرگترين و مشهورترين آنان را با ذكر خلاصه اى از احوال در حدّى كه در اينجا براى ما مقدور باشد ، مىآوريم :\r\n1 - احمد بن حنبل : در كتاب تهذيب التهذيب در شرح حال على بن عاصم بن صهيب واسطى مىگويد : « ابو خيثمه گفت : به ابن معين گفتم : احمد مىگويد : او كذّاب نيست ، گفت : نه اينچنين نيست . به خدا سوگند كه اصلا از نظر وى ثقه نبود و از او چيزى روايت نكرده است ؛ پس چگونه امروز از نظر وى ثقه شده است ؟ ! » اين مطلب به صراحت مىگويد كه ابن معين احمد را متهم و او را تكذيب مىكند . سيد جليل القدر علوى ، محمد بن عقيل در كتاب خود العتب الجميل ، ص 102 ، از مقبلى در العلم المشامخ نقل مىكند كه :\r\n« چون احمد قائل به مسئله خلق قرآن بود و به سبب آن دچار مشكلاتى مىگشت ، آن را به منزله عدل توحيد يا بالاتر از آن قرار داد و با تعصب نسبت به اين مسئله روايت مخالفان خود را رد كرد . » سپس مىگويد : « اين خيانت به سند است . » آنگاه گفت :\r\n« حتى در آن زياده روى كرد و روايات كسانى را هم كه در اين باره توقف كرده بودند رد كرد . او مىگفت : فلانى واقفى است و مورد سرزنش . حتى غلو كرد و افزود : هرگز نقل روايت و حديث از كسى مثل ابن معين را كه به آزمايش خلق قرآن پاسخ داده ، دوست ندارم . » من مىگويم : مقبلى راست مىگويد . كسى كه كتابهاى تهذيب التهذيب و ميزان الاعتدال را بدقت از نظر بگذراند آن را به نصب العين خواهد ديد .\r\n2 - يحيى بن سعيد قطان : در تهذيب التهذيب در شرح حال همام بن يحيى ابن دينار\r\n","description":"","footnote":"","page_name":" 9 ","page_number":47},
  {"content":"\r\nآمده : « احمد بن حنبل گفت : يحيى بن سعيد در نوجوانى شهادتى داد كه همام او را عادل ندانست . وى نيز كينه او را بدل داشت » در ميزان الاعتدال آمده : « احمد گفت : از ابن سعيد بدنظرتر در مورد حجاج و ابن اسحاق و همام نديدم ، احدى نمىتواند در مورد آنان به وى مراجعه كند » ضرورتا فاسق شمردن مسلمان و حقد و كينه دائمى نسبت به او به علَّت كارى كه ظاهرا در آن معذور بوده ، بزرگترين گناهى است كه فرد را از اعتبار مىاندازد و ارزش گفتارش را در جرح و تعديل از بين مىبرد .\r\n3 - يحيى بن معين : ابن مجرد در تهذيب التهذيب و ذهبى در ميزان الاعتدال ، هر دو در شرح حال ابن معين آورده‌اند ، « ابو داود در وى شك داشت . احمد بن حنبل گفت : كراهت دارم كه از وى روايت بنويسم . » باز ابن حجر گفته : « ابو زرعه گفت : از روايات وى نمىتوان سود جست . زيرا از مردم بد مىگويد و از على بن مدينى به وجوه گوناگون روايت مىكند . » وى در شرح حال شجاع بن وليد مىگويد : « ابن معين به شجاع برخورد و به او گفت : كذّاب ، شجاع به او گفت : اگر من كذاب بودم كه سخنت راست است و گرنه خدا ترا رسوا سازد ! احمد گفت : گمان مىكنم دعاى اين پير ، او را گرفت . » در ميزان الاعتدال هم مانند اين مطلب آمده است . تناقض كلام وى در مسئلهء ابن ازهر گذشت . در آنجا ديديد كه اول او را دروغگو خواند ، اما چيزى نگذشت كه او را تصديق كرد و به علماى ثقه خود نسبت كذب داد .\r\n4 - ابن المدينى ، ابو الحسن على بن عبد الله بن جعفر : آنگونه كه ابن حجر و ذهبى در دو كتاب فوق الذكر در شرح حال ابن المدينى آورده‌اند ، احمد بن حنبل وى را كاذب خوانده است . ابن حجر مىگويد : « به ابراهيم حربى گفتند : « آيا ابن المدينى به كذب متهم بود ؟ » پاسخ داد : « نه ، ليكن حديثى روايت مىكرد و براى خشنودى ابن ابى دؤاد كلمه اى بدان مىافزود » پرسيدند : « آيا از احمد بد مىگفت ؟ » پاسخ داد : « هر گاه حديثى از احمد در كتابهاى خود مىديد ، براى خشنودى ابن ابى دؤاد مىگفت : آن را ترك مىكنم . » اى كاش مىدانستم كه چگونه به كذب متهم نبود و حال آنكه به گمان وى براى خشنودى رفيقش كلمه اى در حديث مىافزوده است ؟ ! آيا قابل تصور است كه گفته شود از احمد بدگويى نمىكرد در حالى كه با وى به گونه اى بدتر از بدگويى و نظاير آن رفتار كرده است ، يعنى احاديث احمد را ترك گفته است . بنابراين كسى كه به دروغ كلمه اى در حديث مىافزايد و احاديث معتبر را ترك مىكند و رواياتى را كه از نظر خودشان صحيح و مقبول است ، به منظور دنيا خواهى و رضايت اهل دنيا ، باطل\r\n","description":"","footnote":"","page_name":" 10 ","page_number":48},
  {"content":"\r\nمىداند ، از كجا مطمئن باشيم كه در توثيق رجال و تضعيف آنان بر اساس هواى نفس حركت نكند . به هر حال اينكه احاديث احمد را رها كرد ، حداقل ايراد و طعن بر يكى از آن دو است و مطلوب ما هم همين است .\r\n5 - ترمذى : ذهبى در ميزان الاعتدال در شرح حال اسماعيل بن رافع مىگويد :\r\n« گروهى از علماى آنان اسماعيل را تضعيف كرده ، گروهى هم گفته‌اند : متروك است . »\r\nسپس مىگويد : « از جمله تلبيس ترمذى اين است كه گفت : بعضى از اهل علم او را تضعيف كرده‌اند . » همچنين در شرح حال يحيى بن يمان حديثى ذكر كرده ، مىگويد :\r\n« ترمذى آن را حسن خوانده در حالى كه در سلسله سند آن سه نفر ضعيف وجود دارند . بنابراين تحسين ترمذى ارزشى ندارد و از نظر اهل تحقيق ، غالب آنها ضعيف است . » همچنين در شرح حال كثير بن عبد اللَّه مزنى آورده : « علما بر صحيح خواندن روايات به وسيلهء ترمذى اعتماد ندارند . »\r\n6 - جوزجانى ، ابراهيم بن يعقوب سعدى : همان گونه كه در مطلب سوم در شرح حال وى خواهيد ديد گفته‌اند كه ناصبى بود و عداوت خود را با على ( ع ) آشكارا بيان مىداشت . واضح است كه فرد ناصبى ، فاسق است و منافق ، زيرا همانطور كه در روايت مسلم گذشت ، كسى كه بغض و كينه على ( ع ) را در دل دارد ، منافق است و بدون شك نفاق بزرگترين فسق است . خداوند متعال فرموده * ( « إِنْ جاءَكُمْ فاسِقٌ بِنَبَإٍ فَتَبَيَّنُوا » ) * ( 1 ) و بلكه نفاق نوعى كفر است و حتى از آن شديدتر . بنابراين گفتار چنين كسى در مورد رجال مردود است و شهادتش غير قابل قبول ، و به توثيق و تضعيف وى هم اعتنايى نمىشود .\r\n7 - محمد بن حبان : در ميزان الاعتدال در شرح حال وى آمده : « امام ابو عمرو بن صلاح گفت :\r\n« در تصرف خود دچار اشتباه فاحش شده است . » ابو عمرو راست مىگويد . زيرا وى را اوهامى است كه بدنبال هم مىآيد « سپس مىگويد :\r\nابو اسماعيل انصارى شيخ الاسلام گفت : شنيدم كه عبد الصمد بن محمد مىگفت : شنيدم پدرم مىگفت : اين گفتار ابن حبان را كه مىگفت : النبوة العلم و العمل ، افكار ، او را به زندقه محكوم و از شهر اخراج كردند و طى نامه اى به\r\n\r\n","description":"","footnote":"\r\n( 1 ) حجرات / 49 .\r\n","page_name":" 11 ","page_number":49},
  {"content":"\r\nخليفه ، در مورد وى گزارش دادند . خليفه دستور قتل وى را صادر كرد .\r\nابو اسماعيل انصارى گفت : از يحيى بن عمار ، در مورد ابن حبان سؤال كردم . در پاسخ گفت : من او را ديدم ، او را از خراسان بيرون رانديم ، علم فراوانى داشت اما چندان ديندار نبود .\r\n8 - ابن حزم : وى على بن احمد بن سعيد بن حزم است . ابن خلَّكان در وفيات الاعيان در شرح حال وى مىگويد :\r\nدر مورد علماى پيشين بسيار بد مىگفت . تقريبا احدى از زبان وى در امان نماند .\r\nمردم از او متنفّر گشتند . وى خود را در معرض كينهء فقيهان عصر خويش قرار داد .\r\nآنان بر دشمنى وى يك رأى شده گفتارش را مردود دانستند و بر گمراهى وى اتفاق كردند و او را دشنام و ناسزا گفتند . . . عباس بن عريف مىگويد : زبان ابن حزم و شمشير حجاج بن يوسف همتاى هم بود .\r\nعلاوه بر اين ابن حزم در شدت كينه و دشمنى با خاندان رسول اكرم ( ص ) شبيه ابن تيميه است . بدين جهت در نقص امير المؤمنين و امام متقين ( ع ) به سخنان او استشهاد مىكرد . كسانى كه به كتاب وى « الفصل فى الملل و الاهواء و النحل » كه پر است از جهل و هذيان ، مراجعه كنند ، شدت عداوت وى با خاندان پيامبر ( ص ) را آشكارا مىيابند .\r\n9 - ذهبى محمد بن احمد بن عثمان ( مؤلف كتاب ميزان الاعتدال ) : وى ناصبى بود و عداوت خويش را با خاندان رسول خدا ( ص ) آشكار مىكرد و با كسانى كه احتمال مىداد دوستدار اهل بيت ( ع ) هستند با تعصب شديد برخورد مىكرد . اين مطلب را مىتوان به شهادت كتاب وى ميزان الاعتدال دريافت . ذهبى در اين كتاب هر روايت و حديثى را كه در فضيلت آل محمد ( ص ) است و نيز راويان آن را به شدت مورد حمله قرار مىدهد .\r\nهمينطور در مورد كسانى كه احساس كند ذره‌اى محبت آل رسول ( ص ) را در دل دارند ، واكنش نشان مىدهد . وى در كتاب تذكره الحفاظ ، از حافظ بن خراش نام مىبرد و او را در حفظ و شناخت حديث مورد تعريف و تمجيد قرار مىدهد و سپس به تشيع موصوف و او را متهم مىكند كه در مثالب شيخين ( ابو بكر و عمر ) روايت نقل كرده است . سپس در حالى كه به وى ناسزا مىگويد ، او را مخاطب قرار داده ، مىگويد : « تو\r\n","description":"","footnote":"","page_name":" 12 ","page_number":50},
  {"content":"\r\nزنديق و دشمن خدايى . خدا از تو راضى مباد . ابن خراش بدون اينكه مشمول رحمت خداوند گردد ، در سال 283 مرد . « نديده‌ايم كه وى در مورد كسانى كه على ( ع ) را ناسزا گفته‌اند و از دين خارج شده‌اند ، ذره‌اى از اين مطالب را گفته باشد بلكه بر عكس مىبينيم كه چنين فردى را تقويت و قدر و منزلتش را بالا مىبرد و تا آنجا كه برايش ممكن است ، از وى رفع اشكال مىكند . هر كس كتاب ميزان الاعتدال او را اندكى ملاحظه كند ، در مىيابد كه چه موضعى در اين باره دارد . سيد بزرگوار ، سيد محمد بن عقيل در كتاب خود ، العتب الجميل ص 113 ، از سبكى شاگرد ذهبى نقل كرده كه ذهبى را ناصبى توصيف كرده است . همچنين از مقبلى نقل كرده كه در قصيده اى گفت :\r\n\r\nو شاهدى كتب اهل الفرفض اجمعهم\r\nو الناصبين كاهل الشام كالذهبى\r\n\r\nبه همين اندازه در بيان علماى جرح و تعديل كه بر آنان ايراداتى از قبيل ناصبىگرى و پيروى از هواى نفس و مانند آن ، وارد شده ، بسنده مىكنيم . شگفت از كسانى كه به اقوال آنان گوش فرا مىدهند و آراء آنها را مىشنوند و اين افراد را در ثبوت سنت رسول خدا ( ص ) بين خود و خداى خويش حجت قرار مىدهند ! ! دوّم - دليل دوّم از دو دليلى كه مناقشه آنان را در سند روايات بىارزش مىدانيم ، اينست كه فضل بن روزبهان مىگويد : « علما اتفاق نظر دارند كه اگر كسى بر طلاق سوگند ياد كند كه هر آنچه در صحاح سته غير از تعليقات آمده ، گفتار ، كردار و تقدير رسول خدا ( ص ) است ، طلاق واقع نمىشود و بر خلاف سوگند عمل نكرده است . » مقتضاى اين اجماع آن است كه اينان اقوال علماى خود را در تضعيف رجال صحاح سته خصوصا صحيح مسلم و صحيح بخارى مردود مىدانند ، زيرا همگى آنان به اخبار بخارى و مسلم بدون اختلاف احتجاج مىكنند و بالضروره بر استثناى رجال صحاح سته نه نصى وارد شده و نه حجتى اقامه گرديده است .\r\nبنابراين الغاى گفته‌هاى علماى آنان در همهء رجال لازم مىآيد و اگر بخواهند در اين باره ، بين آنان فرق بگذارند ، زورگويى كرده‌اند .\r\n","description":"","footnote":"","page_name":" 13 ","page_number":51},
  {"content":"\r\n\r\n3 - مناقشه صحاح ستّه\r\nاخبار اهل سنّت نمىتواند براى اثبات چيزى از خواسته‌هاى آنان مورد استدلال قرار گيرد . زيرا گزيدهء اخبار آنان ، رواياتى است كه در صحاح سته جمعآورى شده است . اين اخبار بنابر دلايلى كه در پى مىآيد ، در برگيرندهء انواعى از خلل است كه آن را از درجهء اعتبار ساقط مىكند :\r\nاوّل - اينان دربارهء چگونگى جمع و جمع آورندگان اين اخبار مطالبى گفته‌اند كه بر ضعف و سستى آن دلالت دارد . ابن حجر در تهذيب التهذيب در شرح حال سويد بن سعيد هروى مىگويد : « ابراهيم بن ابو طالب به مسلم گفت : چگونه روايت سويد را اجازه گرفتى ؟ گفت : از كجا نسخه حفص بن ميسره را بياورم ؟ » مانند اين مطلب در ميزان الاعتدال هم آمده است . آيا به نظر شما اين عذر براى نقل از ضعفا كافى است ؟ در حالى كه خود وى مدعى است كه در صحيح خود ، تنها از راويان ثقه ، نقل مىكند . بدين ترتيب وى فردى است خائن كه مطالب را دگرگون مىنمايد و در نتيجه كتابش از درجه اعتبار ساقط است . ذهبى در ميزان الاعتدال در شرح حال احمد بن عيسى بن حسان مصرى مىگويد : « نزد ابو زرعه ذكرى از صحيح مسلم به ميان آمد . ابو زرعه گفت : اينان قومى هستند كه در صدد تقدم بودند پيش از آنكه زمانش فرا رسد . لذا كارى كردند كه بوسيله آن تشرف جويند . » و نيز گفت : « از احمد بن عيسى در صحيح روايت مىشود كه گفت : نديدم كه مردم مصر شك داشته باشند كه ، در همين هنگام به زبانش اشاره كرد . » ابن حجر در شرح حال عمرو بن مرزوق مىگويد : « ازدى گفت : على بن مدينى دوست ابو داود بود و ابو داود روايت نمىكرد تا اينكه على او را امر مىكرد . ابن معين از عمرو بن مرزوق با تعريف و تمجيد ياد مىكرد و او را بالا مىبرد امّا در مورد ابو داود چنين نمىكرد .\r\nچون وى از على بن مدينى اطاعت مىنمود . « اين مطلب دلالت دارد كه اعتبار رجال حديث از نظر آنان به پيروى از هواى نفس است و نه پيروى از حق . ابن حجر در شرح حال احمد بن صالح مصرى مىگويد :\r\nخطيب گفت :\r\nجميع ائمه حديث به احمد بن صالح احتجاج كردند مگر نسائى كه احمد در يك\r\n","description":"","footnote":"","page_name":" 14 ","page_number":52},
  {"content":"\r\nمجلس بر وى جفا كرده بود . همين موجب شده بود كه بين آن دو كدورت پيش آيد و روابط آن دو را به هم زند » . عقيلى گفت : « احمد بن صالح احدى را حديث نمىگفت مگر اينكه از او مىپرسيد . روزى نسايى نزد او آمد ، احمد از دادن اجازه به او خوددارى كرد . او هم در مقابل وى را به ناسزا گرفت . »\r\nاين مطلب را ما به اختصار آورديم . ابن حجر در شرح حال محمد بن يزيد ، ابن ماجه قزوينى ، آورده است :\r\nدر كتاب وى « سنن » احاديث بسيار ضعيفى آمده است ، حتى شنيدم كه سرى مىگفت : « هر جا كه نسائى خبرى را به تنهايى نقل كرده ، ضعيف است . » به خط حافظ شمس الدين محمد بن على حسينى ، مطلبى به اين لفظ ديدم : از شيخ خود حافظ ابو الحجاج مزى شنيدم كه مىگفت : « هر حديثى كه ابن ماجه به تنهايى نقل كرده ، ضعيف است . »\r\nابن حجر و ذهبى يا يكى از آن دو در كتاب خود آورده‌اند كه : « بخارى در صحيح خود به گروهى احتجاج كرده كه خودش آنان را تضعيف نموده است . » چنان كه اين مطلب از شرح حال اينان در دو كتاب فوق الذكر معلوم مىشود ، عبارتند از : ايوب بن عائذ ، ثابت بن محمد عابد ، حصين بن عبد الرحمن سلمى ، حمران بن ابان ، عبد الرحمن ابن يزيد بن جابر ازدى ، كهمس بن منهال ، محمد بن يزيد حزامى و مقسم بن بحره ، از اين جهت بخارى را به اين مطلب اختصاص داديم كه از نظر اهل سنت بزرگترين صاحبان صحاح است و گرنه همه آنان به همين صورت هستند حتى ديديم با اينكه ابو داود ، نعيم بن حماد خزاعى ، وليد بن مسلم مولاى بنى اميه و هشام بن عمار سلمى را تكذيب كرده ، در سنن خود از آنها روايت نموده است . در مورد صالح بن بشير مىگويد :\r\n« حديث وى نوشته نمىشود . » همينطور در مورد عاصم بن عبيد الله آورده ولى از هر دو نفر روايت نقل كرده است ! با اين وجود چنان كه در تهذيب التهذيب در شرح حال داود بن اميه آمده ، او گمان مىكرد كه به جز از افراد ثقه روايت نمىكند ! همچنين ديده‌ايم كه نسائى ، عبد الرحمن بن يزيد بن تميم الدمشقى ، عبد الرحمن بن ابى مخارق و عبد الوهاب بن عطاء خفاف را متروك خوانده ولى خود در سنن از آنان روايت نقل كرده است . همچنين\r\n","description":"","footnote":"","page_name":" 15 ","page_number":53},
  {"content":"\r\nترمذى در مورد سليمان بن ارقم ، ابو معاذ بصرى و عاصم بن عمرو بن حفص گفته است :\r\nهر دو متروكند و با اين حال از هر دو نفر در سنن روايت كرده است .\r\nدر مورد بخارى و مسلم كه از نظر اهل سنت بالاترين منزلت را در ميان ارباب صحاح دارند و صحيحترين اخبار را آورده‌اند ، مطالبى بيان كرده‌اند كه مخالف اجماع است و آن اينكه هر دو به گروهى از افراد مجهول الحال صرفا بدين دليل كه عده اى و حتى يك نفر از آنان روايت كرده‌اند ، احتجاج نموده‌اند . با اينكه اين يك نفر راوى به مدح يا قدح فرد يا افراد مجهول الحال تصريح نكرده است . در اينجا به بعضى از افرادى كه به صرف روايت يك نفر از آنان ، اكتفا كرده‌اند ، اشاره مىكنيم . - براى دريافت صدق گفتهء ما به تهذيب التهذيب مراجعه كنيد - از آن جمله است : محمد بن عثمان بن عبد اللَّه بن موهب و محمد بن نعمان بن بشير ، كه بخارى و مسلم به اين دو نفر احتجاج كرده‌اند در حالى كه از هر كدام فقط يك نفر روايت كرده است . عطاء ابو الحسن سوايى ، عميد بن اسحق ، مالك بن جشعم ، مبارك بن سعيد يمانى و نبهان جمحى نيز از اين گروهند . بخارى در صحيح خود از اينان روايت آورده و حال اينكه از هر كدام فقط يك نفر روايت كرده است . از آن جمله :\r\nقرفة بن بهيس عبدى ، محمد بن عبد اللَّه بن ابى رافع فهمى ، محمد بن عبد الرحمن بن غنج ، محمد بن عبد الرحمن مولاى بنى زهره ، محمد بن عمرو يافعى ، نافع مولاى عامر بن سعيد بن ابى وقاص ، وهب بن ربيعه كوفى و ابو شعبه مرى مولاى سويد بن مقرن مىباشند كه مسلم در صحيح خود به آنان احتجاج كرده در حالى كه از هر كدام ، فقط يك نفر روايت ، نقل كرده ، احدى آنان را موثق نخوانده است و هيچ كدام از مردم زمان ابو بكر و عمر نبوده‌اند تا گفته شود كه آن دو وثاقت آنان را از راه اطلاع مىدانسته‌اند . بلى ابن حبان بعضى از آنان را در ثقات آورده است . اين عادت ابن حبان در مورد افراد مجهول تابعين است ، لذا گفته اش بىارزش است . گذشته از اين ، وى پس از زمان بخارى و مسلم آمده و از اين جهت امكان ندارد كه آن دو بر توثيق وى اعتماد كرده باشند . چنين مواردى در اين دو صحيح و ساير صحاح فراوان است . چقدر از افرادى روايت كرده‌اند كه بر جهالت آنان تأكيد شده است و شما گوشهء بسيار اندكى از اين مورد را به زودى كه اسامى آنان را بياوريم ، خواهيد ديد . در ميزان الاعتدال در شرح حال حفص بن بعيل پس از ذكر گفتار ابن قطان كه در مورد وى گفته : مجهول الحال است ، بيان مىدارد .\r\nاين نوع را در كتابم نياورده‌ام . زيرا ابن قطان در مورد كسى كه از امام معاصر آن\r\n","description":"","footnote":"","page_name":" 16 ","page_number":54},
  {"content":"\r\nمرد ، سخن نگفته ، بحث مىكند و از معاصر خود مطالبى گرفته است كه بر علو آن دلالت دارد ، از اين قبيل فراوان است . در صحيح بخارى و مسلم از اين قبيل بسيار است كه با هم مساوىاند ، چه كسى آنان را تضعيف نكرده و مجهول هم نيستند .\r\nيعنى مجهول النسب نمىباشند ، اگر چه آنگونه كه ابن قطان آورده ، مجهول الحال هستند . شما مىدانيد كه در اعتبار رجال و احتجاج به اخبار آنان ، عدم تضعيف آنان كافى نيست ، بلكه بايستى وثاقت آنان ثابت شود . اما حكم وى مبنى بر اينكه همگان با هم مساوىاند ، نادرست است . چه پس از فرض مجهول الحال بودن آنان ، ديگر تساوى بىمعنى است . گذشته از اين مادامى كه وثاقت آنان ثابت نشده است ، احتجاج به اخبار آنان سودى ندارد .\r\nدوم - بخشى از اخبار صحاح مشتمل بر كفر است . مثل تجسيم و اثبات مكان ، انتقال و تغيّر براى خداوند متعال ، عروض عوارض بر او از قبيل ضحك و مانند آن و نيز ديگر صفاتى كه موجب امكان خداوند است . تا آنجا كه روايت كرده‌اند كه خداوند سبحان پايش را بر آتش جهنم مىگذارد و آتش به هم برمىآيد و مىگويد : كافى است ، كافى است . بخش ديگرى از روايات آنان شامل توهين به رسولان خداوند و رسالت آنان است ، آنچنان كه سيد رسولان را در اوّل بعثت ، نسبت به اينكه رسول مبعوث از سوى خداوند است ، جاهل گردانده‌اند تا اينكه يك نفر نصرانى و همسر پيامبر خديجه او را آگاه كردند كه فرستادهء خدا است .\r\nبخش ديگرى هم بر تكذيب آيات قرآن و منكرات و خرافاتى مشتمل است كه طى مباحث كتاب - ان شاء الله تعالى - خواهيد ديد .\r\nسوم - بيشتر راويان آنان و بلكه همهء راويان ، در روايات ، دست برده و با تدليس و تلبيس خلاف واقع را گفته‌اند . چنان كه اگر روايتى به واسطهء يك شخص غير قابل قبول آنان ، از يك شخص مورد قبول آنان روايت شده باشد ، واسطه را مىاندازند و ابتداء از شخص مقبول روايت مىكنند و يا اينكه روايت را از فرد ضعيفى نقل و آن را با لفظى كه مشترك بين ضعيف و ثقه است چنان مىآورند كه براى خواننده توهّم پيش آيد كه منظور ثقه است . زيرا على الظاهر اين راوى از كسى جز در صورتى كه ثقه باشد ، روايت نمىكند . تقريبا تمامى راويان اهل سنت\r\n","description":"","footnote":"","page_name":" 17 ","page_number":55},
  {"content":"\r\nاز اين امر در امان نبوده‌اند . شعبه گويد : « احدى از اصحاب حديث را نديدم كه تدليس نكند مگر عمرو بن مرة و ابن عون . » ميزان الاعتدال و تهذيب التهذيب در شرح حال عمرو بن مرة جملى اين مطلب را از شعبه نقل كرده‌اند . كافى است كه بدانيد : بخارى و مسلم هم اهل تدليس بودند . ذهبى در ميزان الاعتدال در شرح حال عبد اللَّه بن صالح بن محمد جهنى مصرى مىگويد : « بخارى از وى در صحيح روايت مىكند ، ليكن دربارهء وى به تدليس روى مىآورد و مىگويد : حدّثنى عبد اللَّه و نسب وى را نمىگويد . » به همين معنى مطلبى در تهذيب التهذيب در شرح حال عبد اللَّه هم آمده است .\r\nبخارى در صحيح خود ، در مورد محمد بن سعيد مصلوب كذّاب مشهور هم تدليس كرده ليكن ذهبى آن را بر اشتباه حمل نموده است ، در شرح حال ابن سعيد مىگويد :\r\n« بخارى در چند جا از وى روايت نموده است و چنين تصور كرده كه او گروهى است . »\r\nاين حمل ، بعيد است . اگر هم اين اشتباه را بپذيريم ، باز عيب ديگرى در صحيح بخارى است .\r\nشرح حال اين دو مرد را در اسامى خواهيم آورد . ابن حجر از ابن منده نقل مىكند كه « وى گفت : بخارى در روايات خود آورده : قال فلان و قال ان فلان ، اين تدليس است . »\r\nسپس ابن حجر مىگويد : « آنچه بر من معلوم شده اين است كه وى در آنچه نشنيده ، مىگويد : « قال » و در آنچه شنيده ، مىگويد : « قال لى » يا « قال لنا » ، منتهى موقوف يا مشروط بدان نيست . و من اين مطلب را با استقرا در مطالب كتاب وى دريافته‌ام . » ( 1 )\r\nهمچنين ابن حجر از ابن منده آورده كه : « وى در مورد مسلم گفته : مسلم در آنچه كه از مشايخ خود نشنيده بود ، مىگفت : « قال لنا فلان » اين تدليس است . » ( 2 )\r\nحال وضع دو كتاب صحيح و صاحبان آن دو كه به گمان اهل سنت صحيحترين كتابها است ، چنين است ، پس وضع ديگر كتابهاى آنان چگونه است ؟ ! و چگونه اخبارش اعتبار دارد و فردى كه مىخواهد به اين اخبار احتجاج كند ، به چه چيزى اطمينان مىكند ؟ ! تدليس شيوه اى است شايع و مستمر بين تمامى طبقات راويان اهل سنت . گذشته از اين :\r\nغالبا تدليس به خودى خود ، دروغ است و دروغ موجب فسق . ابن جوزى گويد : « هر كس\r\n\r\n","description":"","footnote":"\r\n( 1 ) تعريف اهل التقديس بمراتب الموصوفين بالتدليس ، مصر 1322 ، ص 6 .\r\n( 2 ) همان منبع ، ص 7 .\r\n","page_name":" 18 ","page_number":56},
  {"content":"\r\nدر مورد فرد كذابى تدليس كند ، لزوما گناه بر عهده او است . زيرا وى ترجيح داده كه در شريعت به قول باطل عمل شود . « اين مطلب در ميزان الاعتدال در شرح حال محمد بن سعيد مصلوب ، از وى نقل شده است . بهتر اين بود كه ابن جوزى مطلب را به كذاب مختص نمىكرد بلكه گناه بر عهده هر كسى است كه ضعيفى را حتى از جهت غير كذب ، تدليس كند . زيرا احتجاج به خبر ضعيف بطور مطلق جايز نيست ، حتى كسى كه فردى را كه در نظرش ثقه است ، تدليس كند ، گناهكار است . زيرا ممكن است وى در واقع و از نظر شنونده و ديگران ثقه نباشد . پس چگونه آنان را به اشتباه مىاندازد و چيزى را كه حق ندارند بدان عمل كنند ، بر آنان تدليس مىكند ؟ نام بعضى از كسانى كه از نظر آنان به تدليس مشهورند ، ان شاء اللَّه تعالى به زودى خواهد آمد .\r\nچهارم - بيشتر رجال سند در اخبار صحاح سته ، ايرادهايى غير از تدليس از قبيل دروغ و مانند آن ، دارند . حتى يحيى بن سعيد قطان كه از بزرگترين دانشمندان و رجال شناسان اهل سنت است ، مىگويد : « اگر قرار باشد كه جز از كسانى كه از آنان راضى هستم ، روايت نكنم ، فقط از پنج نفر روايت خواهم كرد . » اين مطلب ، در ميزان الاعتدال در شرح حال اسرائيل بن يونس از وى نقل شده است . ما در اينجا گروهى از رجال آنان غير از صحابه ، را كه مورد ايراد و اشكال قرار گرفته‌اند ، به ترتيب حروف مىآوريم .\r\nمن در اينجا با خود شرط كرده‌ام كه كسانى از راويان صحاح را نام ببرم كه مورد ايراد دو يا چند دانشمند بوده ، ايراد هم شديد باشد ، مثل اينكه در موردش گفته باشند : كذاب است يا بسيار ضعيف است يا بر ضعف وى اجماع دارند . كسانى را كه در موردشان گفته شده : ضعيف است يا منكر الحديث يا غير ضابط يا كثير الخطا است را به منظور رعايت اختصار نياورده‌ام ، اگر چه روايتش از حجيت مىافتد . از سوى ديگر كسانى كه شرائط فوق الذكر در آنها جمع شده باشد ، در دلالت بر نادرستى صحاح سته ، كافى است . شايد بعضى از افراد مجهول الحال ، مدّلس و بعضى از ناصبيان را بيان دارم تا بدانيد كه صحاح آنان شامل انواع مختلف ايراد است . پوشيده نماند كه ناصبى بودن بزرگترين عيب است .\r\nزيرا همانطور كه ديديد ناصبى منافق است و منافق كافر و بلكه بدتر از كافر . زيرا منافق كفر خود را پنهان و اظهار ايمان مىنمايد . لذا ضررش بر اسلام از كافر آشكار ، بيشتر است . خداوند منافقان را مذمت كرده و چنان كه در قرآن آمده : پستترين جايگاه را در جهنم براى آنان آماده كرده و در چندين جا آنان را مورد لعن و نفرين قرار داده است .\r\n","description":"","footnote":"","page_name":" 19 ","page_number":57},
  {"content":"\r\nرسول خدا ( ص ) هم در موارد فراوانى آنان را لعنت كرده است . معلوم است كه روايت كافر در احكام و مانند آن اصلا پذيرفته نمىشود اگر چه عده اى او را توثيق كنند . اگر مطالب بيشترى در مورد افرادى كه در اينجا نام مىبريم بخواهيد ، به كتاب ما ، تحت عنوان : الافصاح عن اموال رجال الصحاح رجوع كنيد كه تمامى مجروحان و ايرادهاى وارده بر آنان را در اين كتاب آورده‌ايم .\r\nآنچه را كه در احوال آنان آورده‌ام از كتاب ميزان الاعتدال ذهبى با رمز ( ن ) و كتاب تهذيب التهذيب ابن حجر عسقلانى با رمز ( يب ) است . اگر در موردى با هم اتفاق نظر داشته باشند ، آن را پس از نام صاحب شرح حال ، بدون نسبت دادن به يكى از آن دو مىآورم . و اگر به يكى از آن دو اختصاص داشت ، پس از آوردن رمز وى ، مطلب را از او نقل مىكنم ، بدين ترتيب كه آنچه پس از رمز آمده تا پايان شرح حال يا تا رمزى كه به دنبال آن خواهد آمد ، از همين فرد است . در مورد صحاح سته هم رموزى را كه نزدشان متداول است ، آوردم : صحيح بخارى ( خ ) ، صحيح مسلم ( ن ) ، سنن نسائى ( س ) ، سنن ابو داود ( د ) ، سنن ترمذى ( ت ) ، سنن ابن ماجه قزوينى ( ق ) و براى همهء آنها ( ع ) و براى غير از بخارى و مسلم « 4 » . به پيروى از كتاب تهذيب التهذيب پيش از نام صاحب شرح حال ، رمز كتابهايى را كه از وى نقل كرده‌اند ، آورده‌ام . زيرا اين كتاب جز موارد اندك ، از ساير كتابها صحيحتر است . در مواردى كه از نظر من كتاب ميزان الاعتدال صحيحتر است ، در رمز صحاح بدان تكيه كردم .\r\nاز سوى ديگر ممكن است من نيز مطلبى داشته باشم و يا مطلبى را از كسى ديگر ، نقل كنم ، كه در اين صورت ، آن را پس از عبارت : « من مىگويم » مىآورم . پس با استعانت از خداوند متعال شروع مىكنم :\r\nالف ت د ق - ابراهيم بن اسماعيل ابن ابى حبيبه : ابن معين : ناچيز است . ( يب ) : دار قطنى گفت :\r\nمتروك است . ابن حبان گفت : اسانيد را عوض مىكند و روايات مرسل را مرفوع مىگرداند .\r\nت ق - ابراهيم بن عثمان ابو شيبه عبسى كوفى ( قاضى واسط ) : شعبه او را تكذيب كرده است .\r\n( س ) : متروك الحديث است . ( يب ) : ابو حاتم گويد : حديث وى را ترك كرده‌اند . جوزجانى گفت : ساقط است . صالح جزره گفت : حديثش نوشته نمىشود .\r\n","description":"","footnote":"","page_name":" 20 ","page_number":58},
  {"content":"\r\nت ق - ابراهيم بن فضل مخزومى : ابن معين : ناچيز است . ( ن ) : ابن معين گفت : حديثش نوشته نمىشود . ( س ) و گروهى گفته‌اند : متروك است . ( يب ) : ( س ) گفت : حديثش نوشته نمىشود . ازدى و دار قطنى گفتند : متروك است .\r\nت ق - ابراهيم بن يزيد خوزى مكى اموى : احمد و ( س ) گفتند : متروك است . ( يب ) : ابن معين گفت : ناچيز است . ( س ) گفت : ثقه نيست و حديثش نوشته نمىشود . ابن جنيد گفت :\r\nمتروك است . ( خ ) گفت : در موردش سكوت كرده‌اند . دولابى گفت : يعنى او را ترك كرده‌اند . ابن مدينى گفت : از او چيزى نمىنويسم . برقى گفت : متهم به كذب است . ابن حبان گفت : منكرات زيادى روايت كرده كه گمان مىرود عملا آنها را ساخته است .\r\nع - ابراهيم بن يزيد بن شريك تميمى : ( يب ) : كرابيسى گفت : از زيد بن وهب حديث كم گفته و اكثر آنها مدّلس است . من مىگويم ابن حجر در التقريب گفته : روايات را مرسل نقل مىكرد و اهل تدليس بود .\r\nد ت س - ابراهيم بن يعقوب جوزجانى سعدى : يكى از پيشوايان جرح و تعديل است . ( يب ) :\r\nابن حبان در الثقات گفته : حرورى مذهب و از متصلبين در سنت بود ليكن گاهى اوقات از حدش تجاوز مىكرد . ابن عدى گفت : گرايش زيادى به مذهب اهل دمشق داشت كه مخالف على ( ع ) بودند . دار قطنى گفت : با على ( ع ) مخالف بود . اصحاب حديث در كنار خانه اش گرد آمدند . كنيزى از خانه اش با جوجه اى بيرون آمد تا آن را ذبح كند ، اما كسى را نيافت كه جوجه را ذبح كند . جوزجانى گفت : سبحان اللَّه كسى را پيدا نكرد كه جوجه را ذبح كند امّا على در يك روز بيست و چند هزار مسلمان را كشت . سپس در ( يب ) مىگويد : گفتارش در ضعفاء توضيح داده خواهد شد .\r\nمن مىگويم : چگونه جوزجانى پيشواى جرح و تعديل آنان است و در حالى كه منافق بود ؟ و چگونه شهادتش قبول مىشود و حال آنكه فاسق بود ؟ شگفتتر اينكه : او را فردى متصلب در سنت توصيف مىكنند كه در اصطلاح آنان از الفاظ مدح است . بنگر و تأمل كن ! خ د - احمد بن صالح مصرى ابو جعفر حافظ : ( س ) : ثقه و مأمون نيست . محمد بن يحيى او را ترك كرده و ابن معين وى را متهم به كذب نموده است . ابن معين همچنين گفت : او كذّاب است و تفلسف مىكند . ابن عدى گفت : ( س ) نظر بدى در مورد وى داشت و احاديث وى را انكار مىكرد . شنيدم كه محمد بن هارون برقى مىگفت : اين خراسانى عليه احمد بن صالح صحبت مىكرد . روزى در مجلس احمد حاضر شدم . او را از مجلسش بيرون كرد .\r\n","description":"","footnote":"","page_name":" 21 ","page_number":59},
  {"content":"\r\nاين عمل وى موجب گرديد كه او نيز عليه وى سخن گويد . ( يب ) : خطيب گويد : تمامى ائمه حديث جز ( س ) به احمد استناد كرده‌اند . گفته مىشود كه عيب احمد تكبّر بود . ( س ) در مجلس احمد ، از وى ناراحت شد و به همين دليل ، رابطه آن دو دگرگون گشت .\r\nد - احمد بن عبد الجبار عطاردى : مطين گفت : دروغ مىگفت . ( ن ) : ابن عبدى گفت : آنان را بر ضعف وى متّفق يافتم .\r\nخ م س ق - احمد بن عيسى مصرى : ابن معين قسم خورد كه وى دروغگو است . ( يب ) :\r\nابو حاتم گفت : مردم عليه او صحبت مىكردند . سعيد بن عمرو يربوعى گفت : ابو زرعه از مسلم انتقاد كرده كه در صحيح از وى روايت كرده است . سعيد گويد : به من گفت : نديدم كه مردم مصر در اين باره شك داشته باشند كه او ، در همين حال به زبانش اشاره كرد ، گويا منظورش اين بود كه وى دروغ مىگويد . ( ن ) : سعيد يربوعى گفت : نزد ابو زرعه ذكرى از صحيح مسلم بميان آمد . گفت : اينان گروهى بودند كه در صدد تقدم بر آمدند ، پيش از آنكه زمانش فرا رسد . لذا كارى كردند كه بدان تشرف جويند و گفت : در صحيح از احمد روايت مىكند كه مردم مصر را نديدم كه شك داشته باشند و در اين موقع به زبانش اشاره كرد .\r\nد - احمد بن فرات ضبى حافظ : ( ن ) : ابن خراش گفت : عملا دروغ مىگويد . ( يب ) : ابن منده گفت : در احاديثى مرتكب اشتباه شد و از آن برنگشت .\r\nد ت س - ازهر بن عبد اللَّه حرازى : ( ن ) : ناصبى بود و مخالف على . ( يب ) : ابن جارود گفت :\r\nعلى را ناسزا مىگفت . ( د ) : به اسناد خود نقل مىكند كه از هر گفت : در ميان گروهى بودم كه انس بن مالك را دشنام مىدادند . پس او را به نزد حجاج آورديم .\r\nم 4 - اسامة بن زيد ليثى : احمد گفت : ناچيز است . ( يب ) : قطان حديث وى را ترك كرده است . ( ن ) : ابن جوزى گفت : ابن معين گويد : همگان حديث وى را ترك كرده‌اند . درست آن است كه : اين گفتار از يحيى بن سعيد است .\r\nخ م د ت - اسباط ابو يسبع : ابن حبان گفت : از شعبه روايت مىكند . گويا ، اين شعبه فرد ديگرى است . ابو حاتم گفت : مجهول است . ( يب ) : ابن معين وى را كذّاب خوانده است .\r\nد ق - اسحق بن ابراهيم حنينى : ( س ) گفت : ثقه نيست . ابن عدى حديثى را از وى دربارهء مالك نقل كرد و گفت : اصلى ندارد . ( ن ) : مطالب غريب و نامأنوسى دارد .\r\nد ق - الحق بن اسيد : ابو حاتم گفت : به ( گفتهء ) او توجه نمىشود . ( يب ) : ابن عدى گفت :\r\nوى مجهول است . ازدى گفت : وى را ترك كرده‌اند .\r\n","description":"","footnote":"","page_name":" 22 ","page_number":60},
  {"content":"\r\nد ت ق - اسحق بن عبد اللَّه بن ابى فروه ( وابستهء خاندان عثمان بن عفان ) : ( خ ) گفت : وى را ترك كرده‌اند . احمد گفت : از نظر من روايت كردن از وى روا نباشد . ( يب ) : عمرو بن على و ابو زرعه و ( س ) و دار قطنى و بارقانى گفته‌اند : متروك است . مالك و شافعى عليه او سخن گفته او را ترك كرده‌اند . ابن معين ، يك بار گفت : ثقه نيست . بار ديگر گفت : حديثش نوشته نمىشود و بار سوم گفت : كذاب است . ابن عمار و ابو زرعه گفتند : ذاهب الحديث است . محمد بن عاصم مصرى گفت : اهل مدينه را نديدم كه در متهم بودن وى شك داشته باشند . گفته شد در چه چيز ؟ گفت : در اسلام . در روايت ديگرى گفت : در دين .\r\nخ ت ق - اسحق بن محمد بن اسماعيل بن عبد اللَّه بن ابى فروه : ( د ) او را بسيار ضعيف شمرده است و ( خ ) از وى روايت كرده است . به همين جهت او را توبيخ كرده‌اند . ( ن ) : ( س ) گفت :\r\nثقه نيست . ( يب ) : ( س ) گفت : متروك است .\r\nت ق - اسحق بن يحيى بن طلحة بن عبيد اللَّه تميمى : احمد و ( س ) گفتند : متروك است . ( يب ) :\r\nابن معين گفت : ناچيز است و حديثش نوشته نمىشود . فلاس گفت : متروك است .\r\nع - اسرائيل بن يونس بن ابى اسحق سبيعى ابو يوسف كوفى : ( يب ) : عبد الرحمن بن مهدى گفت :\r\nدزد حديث است . ( ن ) : قطان از وى و شريك حديث نمىكرد و مىگفت : اگر فقط از كسانى روايت كنم كه از آنان راضى هستم ، مىبايست فقط از پنج نفر روايت كنم .\r\nت م د س - اسماعيل بن ابراهيم بن معمر ، ابو معمر هذلى قطيعى : ( يب ) : ابن معين گفت : خداوند بر او درود نفرستد . به رقه رفت و پنج هزار حديث روايت كرد كه در سه هزار آن دچار اشتباه شد . ابو معمر تا ابن معين زنده بود ، حديث نگفت . ابو زرعه گفت : احمد به نوشتن حديث از وى عقيده نداشت .\r\nت ق د - اسماعيل بن رافع مدنى ( ساكن بصره ) : ( يب ) : ابن معين گفت : ناچيز است . ( س ) گفت : ثقه نيست . بار ديگر گفت : ناچيز است و بار سوم گفت : متروك است . ( د ) گفت :\r\nناچيز است . از زهرى حديث شنيد . نوشته‌هاى زهرى گم شد . هر گاه نوشته اى مىديد ، مىگفت اين را شنيده‌ام . ابن خراش ، دار قطنى و على بن جنيد گفتند : متروك است . ( ن ) :\r\nاحمد ، يحيى و گروهى او را تضعيف كرده‌اند . دار قطنى و ديگران وى را متروك خوانده و گفته‌اند كه تلبيس مىكرد . ( ت ) گفت : بعضى از اهل علم وى را ضعيف شمرده‌اند .\r\nم د س - اسماعيل بن سميع كوفى حنفى : فروشنده سابرى ( نوعى خرما و نيز نوعى لباس ) بود . ابن جرير گفت : وى با خوارج هم عقيده بود ، به همين جهت او را ترك كردم . ابو نعيم گفت : چهل سال همسايه مسجد بود و اصلا در احدى از نمازهاى جمعه و جماعت ديده\r\n","description":"","footnote":"","page_name":" 23 ","page_number":61},
  {"content":"\r\nنشد . ابن عيينه گفت : بيهسى مذهب بود ، هرگز نزدش نرفتم و به او نزديك نشدم . زائده او را به جهت مذهبش ترك كرده است . ( يب ) : محمد بن يحيى گفت : وى بيهسى مذهب بود كه بغض على ( ع ) را در دل داشتند . ( بيهسىها گروهى از خوارج هستند كه به سر كردهء خود ابى بيهس ، منسوب مىباشند ) .\r\nمن مىگويم : اگر چنين جفايى در مورد نمازهاى جمعه و جماعت ، از طرف متهمان به تشيع صورت مىگرفت نهايت بدرفتارى را با آنان مىكردند و هر كارى كه مىتوانستند عليه آنان انجام مىدادند ، امّا با وجود چنين رفتارى از جانب او و اينكه نسبت به عثمان كينه به دل داشت ، صرفا به سبب بغضى كه نسبت به امام متقين و نفس پيامبر داشت ، گناهانش را تحمل كردند و در برابرش از خود صبر و تحمل نشان دادند و اهل صحاح نيز بدان احتجاج نموده‌اند ، ابن نمير ، عجلى ، ابو على حافظ ، ابو داود ، ابن سعد و احمد هم او را موثق خوانده حتى دربارهء وى گفته‌اند : ثقه صالح است . ابن معين گفت : ثقه مأمون است . ابو حاتم گفت : بسيار راستگو و صالح است . ديگر دانشمندان اهل سنت نيز چنان كه در ( يب ) آمده ، در مورد وى مطالبى دارند ، در صورتى كه اخبار به حد استفاضه و حتى تواتر رسيده كه خوارج از اسلام و دين بريده‌اند و در حقيقت از اسلام خارج و در واقع و ظاهر منافق هستند . پس چرا وى را در دين خود امين قرار داده ، او را به صلاح توصيف مىنمايند ؟ ! من كسى غير از زائده ، ابن جرير و ابن عيينه را نديده‌ام كه به وى نسبت خلاف دهد و روايت او را ترك نمايد . حقا كه اين كار شگفت انگيز است ؟ ! خ م د ت س - اسماعيل بن عبد اللَّه ابو اويس بن عبد اللَّه اصبحى ابو عبد اللَّه مدنى : ابن معين گفت :\r\nدو قران ارزش ندارد . او و پدرش حديث مىدزديدند . در الضعفاء دولابى گفته : نضر بن سلمه گفت : كذّاب است . ( يب ) : يك بار ابن معين گفت : مخلط و كذّاب بوده ، ناچيز است .\r\nو بار ديگر از سيف بن محمد نقل كرده كه گفت : حديث مىسازد . سلمة بن شبيب گفت :\r\nاز او شنيدم كه مىگفت : گاهى اوقات كه مردم مدينه در چيزى اختلاف مىكردند ، براى ( رفع اختلاف ) آنان حديث مىساختم ! م 4 - اسماعيل بن عبد الرحمن بن ابى كريمة ، ابو محمد سدى : ليث ابن ابى سليم گفت : در كوفه دو تن دروغگو بودند : سدى و كلبى كه يكى از آن دو مرد . ( يب ) : جوزجانى گفت : كذّاب است .\r\nد ق - اسماعيل بن مسلم بصرى : قطان گفت : همواره خلط مىكرد . يك حديث را به سه شكل براى ما نقل مىكرد . ابن معين گفت : ناچيز است . ابن المدينى گفت : حديثش نوشته\r\n","description":"","footnote":"","page_name":" 24 ","page_number":62},
  {"content":"\r\nنمىشود . جوزجانى گفت : بسيار ضعيف است . ( يب ) : ( س ) يك بار گفت : ثقه نيست و بار ديگر گفت : متروك است .\r\nخ - اسعد بن زيد : ابن معين وى را تكذيب كرده است . ( س ) گفت : متروك است . ابن حبان گفت : از زبان افراد ثقه روايات منكر نقل مىنمايد ، كارش سرقت حديث است .\r\nم ت ق - اشعث بن سعيد بصرى ، ابو ربيع سمان : هشيم گفت : دروغ مىگفت . ابن معين گفت :\r\nناچيز است . ( س ) گفت : حديث وى نوشته نمىشود . دار قطنى گفت : او متروك است .\r\n( يب ) : فلاس و ابن جنيد گفتند : متروك است . ساجى گفت : حديث وى را ترك گفته‌اند :\r\nابن عبد البر گفت : بر ضعف وى اجماع كرده‌اند .\r\nخ ت - اشهل بن حاتم : ( ن ) : ابو حاتم گفت : ناچيز است . ( يب ) : ابن معين گفت : ناچيز است .\r\nم س - افلح بن سعيد انصارى قبايى : ابن حبان گفت : احاديث ساختگى از زبان افراد ثقه نقل مىكند . به هيچ وجه روايت از وى جايز نباشد . ( يب ) : عقيلى شرح وى را در الضعفاء آورده و مىگويد : ابن مهدى از وى روايت نمىكرد .\r\nد ق - ايوب بن خوط ابو اميه بصرى : ( خ ) گفت : ابن مبارك او را ترك كرده است . ( س ) و دار قطنى گفته‌اند : متروك است . ابن معين گفت : حديثش نوشته نمىشود . ازدى گفت :\r\nكذّاب است . ( يب ) : فلاس گفت : متروك است . ابو حاتم گفت : ضعيف و متروك است و حديثش نوشته نمىشود . احمد گفت : عيسى بن يونس وى را به كذب متهم مىكرد و مىگفت : چيزى را به كتابش الحاق كردند . ( س ) گفت : ثقه نيست و حديثش نوشته نمىشود . ( د ) گفت : ناچيز است . ابن قتيبه گفت : حديث انسن را ساخته است . ساجى گفت : اهل علم بر ترك حديث وى اجماع دارند .\r\nد ت ق - ايوب بن سويد رملى : ابن معين گفت : ناچيز است . ابن مبارك گفت : او را متهم بدان . ( س ) گفت : ثقه نيست . ( يب ) : ابن معين گفت : حديث مىدزدد . ساجى گفت او را متهم بدان .\r\nد ق - ايوب بن قطن : دار قطنى گفت : مجهول است . ( يب ) : ابو زرعه گفت : ناشناخته است . ازدى و ديگران گفته‌اند : مجهول است .\r\nخ م س - ايوب بن نجار حنفى يمامى ( قاضى يمامه ) : ( يب ) : ابن برقى و احمد بن صالح كوفى گفتند : بسيار ضعيف است . من مىگويم : در التقريب گفته است : وى در اخبار تدليس مىكند .\r\n","description":"","footnote":"","page_name":" 25 ","page_number":63},
  {"content":"\r\nب 4 - بازام ابو صالح : ( س ) گفت : ثقه نيست . عبد الحق گفت : بسيار ضعيف است . ( ن ) :\r\nاسماعيل بن ابى خالد گفت : دروغ مىگويد . ( يب ) : جوزجانى گفت : متروك است . ازدى گفت : كذاب است .\r\nق - بخترى بن عبيد شامى : ( يب ) : ابو حاتم گفت : ضعيف الحديث و ذاهب است . ابن حبان گفت : ضعيف و ذاهب بوده عادل نيست . ازدى گفت : كذّاب و از درجهء اعتبار ساقط است . ( ن ) : ابو حاتم وى را تضعيف و ديگران او را ترك كرده‌اند .\r\nد ت س - بسر بن ارطاة : او را ابن ابى ارطاة مىگويند . ابن معين گفت : مرد بدى بود . ( يب ) :\r\nابن يونس گفت : از پيروان معاويه بود و از سوى او به يمن و حجاز رفت . معاويه به او دستور داد كه : پيروان على ( ع ) را تعقيب كند و با شدّت تمام با آنان بجنگد ! و در مكه ، مدينه و يمن مرتكب اعمال زشتى شد . مسعودى در مروج الذهب حكايت كرده است كه :\r\nوقتى كه على ( ع ) شنيد او دو پسر عبيد اللَّه بن عباس را كشته است ، وى را نفرين كرد و در نتيجه عقل خود را از دست داد و خرف و ياوه گو شد . من مىگويم : بايستى راويان اخبار صحيح از اين گونه افراد باشند كه بر امامان عدل خروج كردند و از كشتن انسانهاى بىگناه ابايى نداشتند و به نابودى حدث و نسل پرداختند .\r\nد ت ق - بشر بن رافع حارثى ابو الاسباط نجرانى ( امام و مفتى نجران ) : ابن حبان گفت : مطالب ساختگى روايت مىكند ، گويا عمدا چنين مىكند . ( يب ) : احمد گفت : ضعيف و ناچيز است . ابن عبد البر گفت : دانشمندان در انكار ، ترك حديث و روايت وى اتفاق نظر دارند .\r\nق - بشر بن نمير : احمد گفت : مردم حديث وى را ترك كرده‌اند . ( يب ) : احمد گفت :\r\nكذاب است و حديث مىسازد . ابو حاتم و على بن جنيد گفتند : متروك است .\r\nم 4 - بشير ابن مهاجر غنوى كوفى : احمد گفت : حديثش منكر است و مطالب شگفت انگيزى دارد . ابن حبان گفت : در روايت از انس تدليس كرد . عجلى گفت : به مرجئه بودن متهم بوده ، مورد سرزنش قرار گرفته است .\r\nق - بشير بن ميمون : ( خ ) گفت : متهم به جعل حديث است . ابن معين گفت : ( اهل علم ) جعل بر ترك حديث وى اتفاق نظر دارند . ( ن ) : دار قطنى و ديگران گفته‌اند : متروك است .\r\n","description":"","footnote":"","page_name":" 26 ","page_number":64},
  {"content":"\r\nم 4 - بقية بن وليد بن صائد حمصى كلاعى ابو محمد : ( ن ) : بسيارى گفته‌اند كه تدليس مىكرد .\r\nابن حبان گفت : از شعبه و مالك و ديگران احاديث مستقيمى شنيد و سپس از طريق كذّابين رواياتى از شعبه و مالك شنيد ، آنگاه رواياتى را كه از ضعفاء شنيده بود تدليس و آن را ثقات نقل كرد . احمد گفت : گمان كردم كه روايات منكر را فقط از افراد مجهول روايت مىكند ، اما متوجه شدم كه حتى از افراد مشهور هم نقل مىكند . وكيع گفت : جز او احدى را از بقيه در گفتن : قال رسول اللَّه ( ص ) گستاختر نيافتم . قطان گفت : از ضعفاء تدليس مىكرد و آن را مباح هم مىدانست . اگر اين مطلب درست باشد ، عدالتش را از بين مىبرد . ( ن ) : گويد : بلى ، به خدا سوگند درست است كه اين كار را مىكرد و از وليد بن مسلم و گروهى از بزرگان نقل شده كه چنين كارى مىكردند ، اين بليه اى است كه آنان مرتكب شده‌اند . ابن ابى سرى از بقيه روايت مىكند كه شعبه به من گفت : چقدر نيكو حديث مىگويى اما حديثت پايه اى ندارد . گفتم : حديث تو هم پايه اى ندارد . تو برايم از غالب قطان و حميد اعرج حديث مىآورى و من برايت از محمد بن زياد الهانى و ابو بكر بن ابى مريم غسانى و صفوان بن عمر و سكسكى حديث مىكنم و ديگر مطالبى كه در ( ن ) و بيش از آن در ( يب ) آمده است .\r\nت ق - بكر بن خنيس عابد : ( يب ) : دار قطنى گفت : متروك است . احمد بن صالح مصرى و ابن خراش همچنين گفته‌اند . ابو زرعه گفت : ذاهب الحديث است . ابن حبان گفت :\r\nاحاديث ساختگى فراوانى روايت كرده كه به نظر مىرسد در آن تعمّد داشته است .\r\n4 - بهر بن حكيم بن معاويه قشيرى : احمد بن بشير گفت : به نزدش آمدم ، او را در حال شطرنج بازى ديدم . ابن حبان گفت : گروهى از پيشوايان ما او را ترك كرده‌اند . ( يب ) : ( د ) گفت : شعبه از وى روايت نكرده است .\r\nت د ت - تمام بن نجيع دمشقى ( ساكن حلب ) : ابو حاتم گفت : ذاهب الحديث است . ابن عدى گفت :\r\nغير موثق است . ابن حبان گفت : احاديث ساختگى از افراد ثقه روايت كرده كه گويا در آن تعمّد داشته است .\r\n","description":"","footnote":"","page_name":" 27 ","page_number":65},
  {"content":"\r\nث 4 - ثغلبة بن عباد عبدى : ( ن ) : ابن هرم گفت : مجهول است . ( يب ) : ابن مدينى در الجماهيل از وى نام مىبرد . ابن حزم گفت : مجهول است . ابن قطان نيز از وى تبعيت كرده است . از عجلى همچنين روايت شده است .\r\nخ 4 - ثور بن يزيد بن زياد كلاعى حمصى : ابن ابى دؤاد ، هر گاه كسى كه به شام مىآمد ، به نزدش مىرسيد ، مىگفت : ثور ( در عربى به گاو نر گويند ) در آنجا اقامت دارد . بپرهيز كه ترا با شاخهايش زخمى نكند . وليد گفت : به اوزاعى گفتم : ثور ما را حديث كرد . اوزاعى به من گفت : آيا احاديث او را پذيرفتى ؟ اسلمهء معيار گفت : اوزاعى در مورد ثور نظر خوبى نداشت . ( يب ) : احمد گفت : مالك از همنشينى با ثور جلوگيرى مىكرد . ابن سعد گفت : جدّش در جنگ صفين همراه معاويه بود و در همان جنگ كشته شد ، لذا هر گاه ذكر على ( ع ) به ميان مىآمد ، مىگفت : كسى كه جدّم را كشته است ، دوست ندارم . ابن مبارك گفت :\r\n\r\nايها الطالب علما\r\nائت حماد بن زيد\r\nفاطلبن العلم منه\r\nثم قيده بقيد\r\nلاكثور و كجهم\r\nو كعمرو بن عبيد\r\n\r\nج م د ت ق - جراح بن مليح : پدرش وكيع بود . دار قطنى گفت : ناچيز است . ( يب ) : ادريسى حكايت كرد كه ابن معين وى را تكذيب نموده است و گفت : حديث مىساخت .\r\nابن حبان گفت : اسانيد را عوض مىكرد و روايات مرسل را مرفوع مىساخت . ابن معين گمان كرده كه وى حديث مىساخت . دورى گفت : وكيع وارد بصره شد . مردم دورش را گرفتند ، وى هم براى آنان احاديثى نقل كرد تا اينكه گفت : پدرم و سفيان مرا حديث كردند . در اين لحظه مردم از هر طرف فرياد برآوردند كه پدرت را نمىخواهيم . او برگشت و مردم به خانه‌هاى خود رفتند .\r\nق - جعفر بن زبير دمشقى : شعبه گفت : چهار صد حديث از زبان رسول خدا ( ص ) ساخت .\r\n( خ ) گفت : حديث وى را ترك كرده‌اند . ( يب ) : شعبه گفت : دروغگوترين مردم است .\r\n","description":"","footnote":"","page_name":" 28 ","page_number":66},
  {"content":"\r\nابو حاتم و ( س ) و دار قطنى و ازدى و ديگران گفته‌اند : متروك است . ابن جوزى در ترك وى از سوى اهل علم ، نقل اجماع كرده است .\r\n4 - جعفر بن ميمون : سبد فروش بود . ( يب ) : ابن معين يك بار گفت : ثقه نيست . ( خ ) گفت :\r\nناچيز است . يعقوب بن سفيان در باب « من يرغب عن الرواية عنهم » يعنى كسانى كه علما از نقل روايت آنان دورى جسته‌اند ، نام وى را آورده است .\r\nد س - جعفر بن يحيى بن ثوبان : ابن المدينى گفت : مجهول است . ( يب ) : ابن قطان گفت :\r\nناشناخته است .\r\nح م د ت - حاجب بن عمر ثقفى ابو خشينه : ( يب ) : ساجى از ابن عيينه حكايت مىكند كه گفت :\r\nحاجب ، اباضى مذهب بود ، ( اباضيان شاخه اى از خوارج هستند ) .\r\nد س - حارث بن زياد شامى : ( ن ) : مجهول است . ( يب ) : روايت كرده است : خداوندا ! به معاويه علم الكتاب بياموز و او را از حساب معاف دار . بغوى گفت : غير از اين حديثى از حارث سراغ ندارم . ابن عبد البر گفت : مجهول است و حديث منكر نقل مىكند .\r\nد ت - حارث بن عمرو ( برادر زاده مغيرة بن شعبه ) : ( ن ) : مجهول است . ( يب ) : ( خ ) گفت :\r\nناشناخته است .\r\n4 - حارث بن عمير بصرى : ساكن مكه ، پدر حمزه ، ابن حبان گفت : از افراد مورد اعتماد روايات ساختگى نقل مىكرد . حاكم گفت : احاديث ساختگى روايت كرده است .\r\nت ق - حارث بن نبهان جرمى بصرى : ( س ) و ابو حاتم گفتند : متروك است . ابن معين گفت :\r\nناچيز است و حديثش نوشته نمىشود . ابن المدينى گفت : ضعيف ضعيف بود . ( يب ) :\r\n( خ ) گفت : به آنچه حديث مىكند ، اهميت نمىدهد ، بسيار ضعيف است . ( د ) گفت :\r\nناچيز است .\r\nت ق - حارثة بن ابى رحال : ( س ) گفت : متروك است . ( يب ) : ( س ) گفت : حديثش نوشته نمىشود و ابن معين گفت : ثقه نيست . ( د ) و احمد گفتند : ناچيز است . ابن جنيد گفت :\r\nمتروك است .\r\nع - حبيب بن ابى ثابت : ( يب ) : ابن خزيمه و ابن حبان گفتند : اهل تدليس بود . ابن جعفر\r\n","description":"","footnote":"","page_name":" 29 ","page_number":67},
  {"content":"\r\nنحاس گفت : اگر مردى از تو برايم حديث بگويد و سپس من آن حديث را از تو نقل كنم ، صادق هستم . من مىگويم : در التقريب آمده : معمولا احاديث را به صورت مرسل نقل و در آن تدليس مىكند .\r\nم س ق - حبيب بن ابى حبيب يزيد جرمى انماطى : ( ن ) : ابن معين از نوشتن حديث وى نهى كرد . ( يب ) : ابن ابى خيثمه گفت : ابن معين ما را از شنيدن حديث وى نهى كرد . قطان از وى حديث شنيد ولى از او حديث نكرد .\r\nق - حبيب ابن ابى حبيب مصرى ( كاتب مالك ) : ( د ) گفت : از دروغگوترين مردم بود . ( س ) و ابن عدى و ابن حبان گفته‌اند : همهء احاديث وى ساختگى است .\r\nم 4 - حجاج بن ارطاة بن ثور ، ابو ارطاة كوفى قاضى : احمد گفت : در احاديث وى مطالب اضافى نسبت به احاديث ديگران يافت مىشود . ابن حبان گفت : ابن مبارك و يحيى قطان و ابن مهدى و ابن معين و احمد ، وى را ترك كرده‌اند . او در ( نماز ) جماعت حاضر نمىشد . وقتى كه در اين باره از وى سؤال كردند گفت : آيا در مسجد شما حاضر شوم تا حمالان و بقالان برايم ايجاد مزاحمت كنند ؟ ( ن ) : يحيى بن يعلى گفت : زائده به ما دستور داد كه حديث او را ترك كنيم . احمد گفت : زهرى در مورد او ، ابن اسحاق ، ليث و همام نظر بدى داشت كه نمىتوانيم در مورد آنان به گفتهء وى مراجعه كنيم . احمد گفت : وى از زهرى تدليس مىكرد و حال اينكه او را نديده بود . شافعى گفت : حجاج مىگفت : مروت مرد كامل نمىشود مگر اينكه از حضور در نماز جماعت خوددارى كند . اصمعى گفت :\r\nاو اوّلين قاضىاى است كه در بصره رشوه گرفت . ( س ) مدلَّسين را بدين شرح نام مىبرد :\r\nحجاج بن ارطاة ، حسن ، قتادة ، حميد ، يونس ، ابن عبيد ، سليمان ، تيمى ، يحيى بن ابى كثير ، ابو اسحق ، حكم ، اسماعيل بن ابى خالد ، مغيره ، ابو زبير ، ابن ابى نجيع ، ابن جريح ، سعيد بن ابى عروه ، هشيم و ابن عيينه و در ( ن ) مىگويد : گويم : و اعمش ، بقيه ، وليد بن مسلم و ديگران . ( يب ) : ابو حاتم گفت : وى ( حجاج بن ارطاة ) از ضعفاء تدليس مىكند . ابن عيينه گفت : نزد منصور بن معتمر بوديم . حاضران حديثى از حجاج گفتند . وى گفت : آيا حديث او هم نوشته مىشود ؟ اگر در مورد روايات وى سكوت كنيد ، براى شما بهتر است .\r\nاسماعيل گفت : وى مضطرب الحديث است زيرا موارد فراوانى از احاديث را تدليس كرده است . محمد بن نصر گفت : آنچه بر احاديث وى غالب است ، تدليس و تغيير الفاظ است .\r\nد ق - حريث بن ابى مطر فزارى حناط : ( يب ) : ( س ) گفت : ثقه نيست . يك بار ( س ) و دولابى\r\n","description":"","footnote":"","page_name":" 30 ","page_number":68},
  {"content":"\r\nو ازدى و ابن جنيد گفته‌اند : متروك است .\r\nخ 4 - حريز بن عثمان رحبى حمصى : من مىگويم : مطالبى از وى در بدگويى از امام متقين و برادر پيامبر امين ( ص ) نقل كرده‌اند كه روى او و تمامى كسانى را كه او را حجت خود قلمداد كرده‌اند سياه مىكند - لعنت خدا تا ابد بر او باد - در مورد وى گفته‌اند : مبلَّغ مذهب پليدش بود و احاديثى را به دروغ به رسول خدا ( ص ) نسبت مىداد كه در آن امير المؤمنين ( ع ) را مورد نكوهش قرار داده است ، ليكن با اين كذب و آن نفاق ، سخنانشان آكنده از توثيق وى است و در صحاح خود به او احتجاج كرده‌اند كه مىرساند در نهان ، ملت واحدى هستند .\r\n4 - حسام بن مصك ازدى بصرى : ابن معين گفت : ناچيز است . دارقطنى گفت : متروك است . احمد گفت : حديثش را ترك كرده‌اند . ( يب ) : حاكم و ابو سعيد نقاش گفتند : از ابو الزناد ، احاديث ساختگى روايت مىكند .\r\nت ق - حسن بن على نوفلى هاشمى : دار قطنى گفت : ضعيف است . ( يب ) : حاكم و ابو سعيد نقاش گفته‌اند : احاديث ساختگى از ابو الزناد روايت مىكند .\r\nت ق - حسن بن عمارة بن مضرب كوفى فقيه ( قاضى بغداد در زمان منصور ) : احمد گفت : متروك است . ابن معين گفت : ناچيز است . شعبه گفت : دروغگو است . ابن المدينى گفت : حديث مىسازد . ابو حاتم و مسلم و دار قطنى و گروهى گفته‌اند : متروك است . ( يب ) : احمد يك بار گفت : احاديث وى نوشته نمىشود .\r\nع - حسن ابو سعيد بن يسار ابو الحسن بصرى ( مولاى انصار ) : ( ن ) : فراوان تدليس مىكند . ( يب ) :\r\nابن حبان گفت : تدليس مىكند . يونس بن عبيد گفت : مردى را نديدم كه مثل او ، همواره غمگين باشد . من مىگويم : اين در اثر نفرينى بود كه حضرت امير المؤمنين ( ع ) دربارهء او كرد تا همواره اندوهگين باشد . ابن ابى الحديد او را در شمار كسانى كه از امير المؤمنين ( ع ) روى گردان شده‌اند ، ذكر و مىگويد : وى از كسانى است كه گفته شده على ( ع ) را دشمن مىداشت . حسن بصرى او را مذمّت كرده است .\r\nت ق - حسين بن عبيد الله بن عباس بن عبد المطلب ( ع ) : ( س ) گفت : متروك است . جوزجانى گفت : به گفتهء او توجهى نمىشود . ( خ ) گفت : حديث وى را ترك كرده‌ام .\r\nت ق - حسين بن قيس رحبى واسطى : احمد و ( س ) و دار قطنى گفته‌اند : متروك است . ( خ ) گفت : حديثش نوشته نمىشود . ( يب ) : احمد و ابن معين گفت : ناچيز است . ابن جوزى نقل كرده كه احمد وى را تكذيب كرده است . ساجى گفت : ضعيف و متروك است و\r\n","description":"","footnote":"","page_name":" 31 ","page_number":69},
  {"content":"\r\nمطالب باطل روايت مىكند .\r\nد س - حشرج بن زياد اشجعى : ( ن ) : ناشناخته است . ( يب ) : ابن حزم و ابن قطان گفته‌اند :\r\nمتروك است .\r\nت - حصين بن عمر احمسى : ( يب ) : احمد از نقل حديث وى نهى كرد و گفت : دروغ مىگويد . ابن خراش گفت : كذّاب است . مسلم و ابو حاتم گفته‌اند : اهل علم حديث وى را ترك كرده‌اند .\r\nخ د س ت - حصين بن نمير واسطى ابو محسن ضرير : ( ن ) : ابن معين گفت : ناچيز است . ( يب ) :\r\nابو خيثمه گفت : به نزد وى آمدم ديدم كه به على ( ع ) ناسزا مىگويد . براى هميشه نزد او برنگشتم .\r\nت ق - خصص بن سليمان ابو عمرو اسدى ( صاحب قرائت حفص ) : ابن فراش گفت : كذّاب است و حديث مىسازد . ابو حاتم گفت : متروك است و راست نمىگويد . ( خ ) گفت : او را ترك كرده‌اند . ( يب ) : ابن مهدى گفت : به خداى سوگند كه روايت از وى جايز نباشد .\r\nابن المدينى گفت : عمدا او را ترك كرده‌ام . مسلم و ( س ) گفته‌اند : متروك است . ( س ) گفت : حديثش نوشته نمىشود .\r\n4 - حماد بن اسامة ، ابو اسامه : ( ن ) : معيطى گفت : فراوان تدليس مىكند . سفيان ثورى گفت :\r\nدر شگفتم كه چگونه نقل حديث وى جايز است . حالش آشكار بود ، از دزدترين مردم در احاديث حميد بود . در ( يب ) هم مانند اين مطلب از سفيان بن وكيع آمده است . در همين كتاب آمده : ابن سعد گفت : تدليس مىكند و تدليس خود را آشكار مىگرداند . ازدى در الضعفاء از سفيان بن وكيع روايت كرده كه گفت : در طى يافتن كتب راويان بود ، هر كدام را مىيافت از رويش استنساخ مىكرد . ابن نمير به من گفت : حسن به ابو اسامه مىگويد كه او كتابهايش را دفن كرده است .\r\nم 4 - حماد بن ابى سلمان مسلم اشعرى فقيه كوفى : اعمش گفت : ثقه نيست . ( ن ) : اعمش گفت :\r\nاو را تصديق نمىكرديم . ( يب ) : احمد گفت : نزد حماد بن سلمه خلط فراوانى از وى هست . حبيب بن ابى ثابت مىگويد : وقتى كه حماد گفت : ابراهيم گفته است ، به او گفتم :\r\nبه خداى سوگند كه تو بر ابراهيم دروغ مىبندى و ابراهيم اشتباه مىكند .\r\nخ - حماد بن حميد : از عبيد الله بن معاذ ، ( يب ) : فقط با اين حديث شناخته مىشود .\r\nابن عدى گفت : شناخته شده نيست . ( ن ) : معلوم نيست كه او كيست ؟\r\nت - حمزة بن ابى حمزه نصيبى : دار قطنى و ( س ) گفتند : متروك است . ( د ) و ابن معين\r\n","description":"","footnote":"","page_name":" 32 ","page_number":70},
  {"content":"\r\nگفتند : ناچيز است . ابن عدى گفت : حديث مىسازد و نيز گفت : بيشتر رواياتش ساختگى است . حاكم گفت : احاديث ساختگى روايت مىكند .\r\nع - حميد بن ابى حميد تيرويه طويل ، ابو عبيده بصرى : زائده حديث وى را ترك كرده است .\r\n( يب ) : درست گفت : ناچيز است . ابن حبان گفت : تدليس مىكند . ( ن ) : تدليس مىكند .\r\nد س - حنان بن خارجه سلمى شامى : ( ن ) : ناشناخته است . ( يب ) : قطان گفت : مجهول و ناشناخته است .\r\nت ق - حنظلة بن عبد الله سدوسى بصرى : قطان گفت : او را عمدا ترك كردم . ( ن ) : ابن معين گفت : ناچيز است . ( يب ) : ابن معين گفت : نه موثق است و نه غير موثّق . ابن حبان گفت :\r\nاحاديث خود را با ديگر احاديث خلط كرد تا آنجا كه نمىدانست چه چيزى را حديث مىكند . بدين خاطر حديث قديمش با حديث آخرش مخلوط شده است .\r\nخ ت ق - خارجة بن مصعب سرخسى : ابن معين گفت : كذّاب است . ( خ ) گفت : ابن مبارك و وكيع او را ترك كرده‌اند . ( يب ) : ( س ) و ابن فراش و ابو احمد حاكم گفته‌اند : متروك است . ابن سعد گفت : مردم از حديث او دورى كرده ، و او را ترك نموده‌اند . ابن حبان گفت : تدليس مىكند و آنچه را كه عليه ثقات ساخته‌اند ، از آنان روايت مىكند . به ابو حاتم گفته شد : آيا حديث وى نوشته مىشود ؟ گفت : به ندرت . ( ت ) گفت : نزد اهل حديث ضعيف است .\r\nابن عبد البر گفت : نزد همگان ضعيف است . حاكم و نقاش گفته‌اند : احاديث ساختگى روايت مىكند .\r\nت ق - خالد بن الياس ( اياس عدوى هم گفته مىشود ) : ( خ ) گويد : ناچيز و بىارزش است .\r\nاحمد و ( س ) گفته‌اند : متروك است . ابن معين گفت : ناچيز و بىارزش است . حديثش نوشته نمىشود . ( يب ) : يك بار ( س ) گفت : ثقه نيست و حديثش نوشته نمىشود . به ابو حاتم گفته شد : آيا حديثش نوشته مىشود ؟ گفت : بندرت ! ( ت ) گفت : نزد اهل حديث ضعيف است . ابن عبد البر گفت : نزد همهء آنان ضعيف است . حاكم و نقاش گفته‌اند :\r\nاحاديثى ساختگى روايت كرده است .\r\nم 4 - خالد بن سلمة بن العاص مخزومى ( معروف به فأفاء ) : جرير گفت : از مرجئه بود و بغض\r\n","description":"","footnote":"","page_name":" 33 ","page_number":71},
  {"content":"\r\nعلى ( ع ) را به دل داشت . ( يب ) : ابن عايشه گفت : براى شادمانى بنى مروان سروده هايى در هجو مصطفى ( ص ) خواند . من مىگويم : به نظر شما اگر گفته شود : فلانى بغض ابو بكر و عمر را در دل دارد و در هجو آنان شعر مىگويد ، چگونه خواهد بود ؟ ! آيا امكان دارد احدى از اهل سنت ، او را موثق بخواند و مدح و ثنا كند چنان كه با اين مرد پليد و خبيث منافق برخورد كرده‌اند ؟ ! چه زيبا گفته است :\r\n\r\nما المسلمون بامة لمحمد\r\nكلا و لكن امة لعتيق\r\n\r\nامّا از اينكه او را توثيق كرده ، به رواياتش احتجاج نموده‌اند ، شگفت زده نمىشويم ، زيرا كسى كه پيشوايان و خلفايش به هجو سيد رسولان ( ص ) انس دارند ، بايد كه اين شيطان سركش را هم در جهت دين خود حجت بداند ! د س - خالد بن عرفطة و ابن عرفجة : ( ن ) : ناشناخته است . ابو حاتم و بزاز گفتند : مجهول است . ابو حاتم اضافه كرده : غير از صحابى ، نمىدانم كه احدى نامش خالد بن عرفطة باشد . من مىگويم : همين صحابى ملعون و فاجر است كه در كربلا و زير پرچم ابن زياد و يزيد بر سيّد جوانان اهل بهشت خروج كرد . در ( يب ) گفت : پس از مرگ يزيد ، مختار او را كشت . او نيز از راويان ( ت ) و ( س ) است .\r\nد - خالد بن عبد الرحمن قسرى : ( يب ) : ابن معين گفت : وابسته بنى اميه و مرد بدى بود . از على بن ابى طالب ( ع ) بد مىگفت . عقيلى گفت : حديثش مورد استفاده واقع نمىشود .\r\nابن جرير ، ابو الفرج ، مبرد و ديگران ، از وى اقوال مشهور و اخبار زشتى نقل كرده‌اند . من مىگويم : ابن خلَّكان در شرح حال وى مىگويد : در دينش متهم بود . سپس مطالبى در مورد وى نقل مىكند كه شبيه به كفر است .\r\nد ق - خالد بن عمرو اموى سعيدى : صالح جزره گفت : حديث مىسازد . ابن عدى احاديث ناشناخته اى از وى نقل كرده و گفته است : از نظر من اين احاديث را از زبان ليث ساخته است ، زيرا نسخه ليث نزد ما است و از اين مطالب چيزى در آن نيامده است . ( يب ) : يك بار ابن معين گفت ناچيز است . و بار ديگر گفت : كذّاب است . ابو حاتم گفت : متروك است . احمد گفت : احاديث وى ساختگى است . ( د ) گفت : ناچيز است .\r\nق - خالد بن يزيد دمشقى : احمد گفت : ناچيز است . ابن معين گفت : راضى نشد بر پدرش دروغ ببندد تا اينكه بر صحابه هم دروغ بست . ( د ) گفت : متروك است .\r\nخ م س - خيثم بن عراك بن مالك : ( يب ) : ابن حزم گفت : روايت از وى جايز نيست .\r\nسعيد بن زبير و مصعب بن زبير گفتند : امير مدينه از مالك استفتا كرد . وى فتوا نداد . امير به\r\n","description":"","footnote":"","page_name":" 34 ","page_number":72},
  {"content":"\r\nنزد او فرستاد كه چه چيزى ترا از فتوا دادن باز داشت ؟ پاسخ داد : تو خيثم را والى مسلمين كردى .\r\nع - فلاس بن عمرو بصرى هجرى : يحيى قطان از احاديث وى در مورد على ( ع ) ، دورى مىكرد . ( يب ) : ( د ) گفت : از حذيفه نشنيد و نيز گفت : مىترسند كه از صحيفه حارث اعوا روايت كند . ابو حاتم مىگويد : گفته مىشود : صحيفه هايى از على ( ع ) داشت . ازدى گفت : از وى بد گفته‌اند . گفته مىشود : صحفى بود .\r\nق - خليل بن زكريا بصرى : قاسم مطرز گفت : به خداى سوگند ، وى كذّاب است . ازدى گفت : متروك است .\r\nد - ذ ع - داود بن حصين اموى ( وابسته بنى اميه ) : ابن عيينه گفت : از حديثش پرهيز مىكرديم . ابو حاتم گفت : اگر مالك از او روايت نمىكرد ، حديثش ترك مىشد . ابن حبان گفت : پيرو مذهب شراة بود .\r\nت ق - داود بن زبرقان رقاشى : ابن معين گفت : ناچيز است . ابو زرعه گفت : متروك است .\r\nجوزجانى گفت : كذّاب است . ( ن ) : ( د ) گفت : ضعيف است و حديثش متروك است . ( يب ) : ( د ) گفت : ناچيز است . ابن المدينى گفت : از او كم نوشتم و او را متهم كردم و بسيار ضعيف است . يعقوب بن ابى شيبه و ازدى گفتند : متروك است . ( س ) گفت : ثقه نيست .\r\nق - داود بن مجبر : دار قطنى گفت : متروك است . ( يب ) : صالح بن محمد گفت :\r\nدروغ مىگويد . احمد او را تكذيب كرد . ابن حبان گفت : حديث مىسازد . ( س ) و ازدى گفتند : متروك است .\r\nت ق - داود بن يزيد اودى اعرج : يحيى و ابن مهدى از او حديث نمىكردند . ابن معين گفت : ناچيز است . ( س ) گفت : ثقه نيست ، ( يب ) : ابن المدينى گفت : از او روايت نمىكنم .\r\nازدى گفت : ثقه نيست .\r\n4 - دراج بن سمعان ابو السمع مصرى : دار قطنى گفت : متروك است . فضلك گفت : نه ثقه است و نه اهل كرامت .\r\n","description":"","footnote":"","page_name":" 35 ","page_number":73},
  {"content":"\r\nت ق - ذؤاد بن علية حارثى ، ابو المنذر : ( يب ) : ابن معين گفت : چيزى نيست و نيز گفت :\r\nحديثش نوشته نمىشود . ( س ) يك بار گفت : ثقه نيست . ابن حبان گفت : از افراد ثقه روايات بىاساس و از افراد ضعيف روايات ناشناخته نقل مىكند .\r\nر - ز م ت س - رباح بن ابى معروف مكى : ( يب ) : يحيى و عبد الرحمن از او روايت نمىكردند .\r\nعبد الرحمن از او حديث نقل مىكرد . ولى بعدا ترك كرد .\r\nت ق - ربيع بن بدر ، ابو العلاء بصرى ( معروف به عليله ) : ابن معين گفت : ناچيز است . ( س ) گفت :\r\nمتروك است . ( يب ) : ( د ) گفت : حديثش نوشته نمىشود . ازدى ، ابن خراش دار قطنى و يعقوب بن سفيان گفتند : متروك است . ابو حاتم : گفت نه به خودش توجه مىشود و نه به روايتش . ( س ) گفت : ثقه نيست و حديثش نوشته نمىشود .\r\nت ق رشدين بن سعيد بن مفلح ( ابو الحجاج مصرى ) : ابن معين گفت : ناچيز است . ( س ) گفت :\r\nمتروك است . ( يب ) : هر دو نفر گفتند : حديثش نوشته نمىشود . ابن بكير گفت : ديدم كه ليث او را از مسجد بيرون كرده است .\r\nت - روح بن اسلم باهلى : عفان گفت : كذّاب است . ( يب ) : دار قطنى گفت : ضعيف و متروك است .\r\nع - زكريا بن ابى زائدة ( يار شعبى ، ابو يحيى كوفى ) : ابو زرعه گفت : از شعبى بسيار تدليس مىكند . ( يب ) : ( د ) گفت : ناچيز است . يحيى بن زكريا گفت : اگر مىخواستم به تو مىگفتم كه چه كسى بين پدرم و شعبى قرار دارد .\r\nم ت س ق - زمعة بن صالح جندى يمامى ( ساكن مكه ) : ( د ) گفت : ابن مهدى در پايان او را ترك كرد . ( يب ) : ( د ) گفت : حديثش را روايت نمىكنم . ابن خزيمه گفت : خود را از آنچه كه بر عهدهء او است ، برى مىدانم .\r\nد س - زميل بن عباس ، عدنى اسدى ( مولاى عروة بن زبير ) : ( يب ) : احمد گفت : نمىدانم كيست . خطابى گفت : مجهول است .\r\nع - زهير بن محمد تميمى مروزى : ( ن ) : ابن عبد البر گفت : نزد همگان ضعيف است . ابن حبان گفت : اشتباه مىكند و مخالفت مىنمايد .\r\n","description":"","footnote":"","page_name":" 36 ","page_number":74},
  {"content":"\r\nع - زهير بن معاويه ، ابو خيثمه كوفى جعفى : ( يب ) : بعضى بر او ايراد گرفته‌اند كه چون زيد بن على ( ع ) به دار آويخته شد ، وى از جمله افرادى بود كه از چوبهء دار زيد نگهبانى مىكردند .\r\nع - زياد بن جبير بن حبه ثقفى بصرى : ( يب ) : ابن ابى شيبه روايت كرده كه زياد : حسن و حسين ( ع ) را ناسزا مىگفت .\r\nخ م ت ق - زياد بن عبد الله بن طفيل بكائى عامرى : ابن المدينى او را ضعيف شمرد و گفت :\r\nرواياتى از او نوشتم ولى بعدا ترك كردم . ( يب ) : دورى به نقل از ابن معين مىگويد : ناچيز است .\r\nع - زياد بن علاقة بن مالك ثعلبى ( برادر زاده قطبه ) : ( يب ) : ازدى گفت : مذهب بدى داشت و از اهل بيت پيامبر ( ص ) روى گردان بود .\r\nت ق - زيد بن جبير ابو جبيره انصارى : ( خ ) گفت : متروك است . ابو حاتم گفت : حديثش نوشته نمىشود . ( يب ) : ازدى گفت : متروك است . ابن عبد البر گفت : اهل علم بر ضعف وى اجماع كرده‌اند .\r\nس ق - زيد بن حيان رقى : ابن معين گفت : ناچيز است و احمد گفت : حديثش را ترك كرده‌اند .\r\n4 - زيد بن حوارى ( مولاى زياد بن ابيد قاضى هرات ) : ابن معين گفت : ناچيز است . ( يب ) :\r\nعجلى گفت : ناچيز است . ابن حبان گفت : روايات ساختگى از انس نقل مىكند .\r\nس - ش ع - سالم بن ابى الجعد رافع : ( ن ) : تدليس مىكند . احمد گفت : از ثوبان روايت نشنيد و او را ملاقات نكرد . من مىگويم : از اين قبيل موارد زياد گفته‌اند .\r\nخ د س ق - سالم بن عجلان افطس اموى ( مولاى آنان ، جزرى حرانى ) : ابن حبان گفت : در ذكر معضلات از افراد ثقه تك است ؛ اخبار را قلب مىكند ، به كار بدى متهم شد و زير شكنجه با مرگ تدريجى كشته شد . ( يب ) : سعدى گفت : دشمنى مىورزيد و از مبلغان مرجئه بود . ( ن ) : نسوى گفت : از پيروان مرجئه و معاند است .\r\nق - سرى اسماعيل پسر عموى شعبى : قطان گفت : در يك مجلس ، دروغگويى وى بر من معلوم شد . احمد گفت : اهل علم حديث او را ترك كرده‌اند . ابن معين گفت : ناچيز است .\r\n","description":"","footnote":"","page_name":" 37 ","page_number":75},
  {"content":"\r\n( س ) گفت : متروك است .\r\nت ق - سعد بن طريق اسكاف حنظلى كولى : ابن معين گفت : بر احدى جايز نباشد كه از وى روايت كند . دار قطنى گفت : متروك است . ابن حبان گفت : حديث مىسازد . ( يب ) : ( س ) و ازدى گفتند : متروك است .\r\nد س ت - سعد بن عثمان رازى دمشقى : ( ن ) : معلوم نيست كه او كيست ( ناشناخته است ) .\r\n4 - سعيد بن حبان تيمى ( از قبيله تيم الربات ) : ( ن ) : تقريبا ناشناخته است . ( يب ) : ابن قطان گفت : مجهول است .\r\nم د ت ق - سعيد بن زيد بن درهم ( برادر حماد ) : سعدى گفت : حديثش را ضعيف مىدانند .\r\n( يب ) : يحيى بن سعيد گفت : بسيار ضعيف است . و نيز گفت : ناچيز است .\r\nت ق - سعيد بن محمد وراق : ( ن ) : ابن معين گفت : ناچيز است . ( س ) گفت : ثقه نيست .\r\nدار قطنى گفت : متروك است .\r\nع - سفيان بن سعيد بن مسروق ثورى : ( ن ) : با اينكه وى از ضعفاء ، تدليس مىكرد ، همگان بر وى اتفاق نظر دارند . سخن كسانى كه مىگويند : تدليس مىكرد و از افراد كذّاب مىنوشت ، معتبر نمىباشد . ( يب ) : ابن مبارك گفت : سفيان در حال نقل بود كه من نزدش آمدم . وى آن روايت را تدليس مىكرد . چون مرا ديد ، شرمنده شد و گفت : اين را از تو روايت مىكنيم . ابن معين گفت : روايات مرسل سفيان همچون باد است . مثل اين سخن در ( د ) آمده ، وى مىگويد : اگر سفيان روايتى مىداشت ، فرياد مىزد . من مىگويم : ذهبى در تذكرة الحفاظ در شرح حال سفيان از فريانى روايت كرده كه او گفت : شنيدم كه سفيان مىگويد : اگر قرار باشد كه چنان براى شما حديث نقل كنيم كه شنيده‌ايم ، حتى يك حديث هم برايتان نقل نمىكرديم . اى كاش مىدانستم با اين حال چگونه مىگويند : او در حديث امير المؤمنين است . در تذكرة الحفاظ آورده : قطان در مورد وى مىگويد : سفيان در هر چيزى از مالك بالاتر است . اوزاعى گفت : كسى باقى نمانده كه امت ، در صحت و رضا بر او اجماع داشته باشد مگر سفيان . جاى هيچ گونه شگفتى نيست كه وى را در حديث ، امير المؤمنين بنامند ، چه آنان در وجوب طاعت مثل معاويه ، يزيد ، وليد و امثال آنها را ، امير المؤمنين مىدانند . اگر اين فرد تدليس كننده اى كه حتى يك حديث هم آنگونه كه شنيد روايت نكرد ، بزرگترين و موثقترين دانشمندان اهل سنت باشد پس وضع ساير راويانشان چگونه است ؟ ! بنگر و تأمل كن ! ع - سفيان بن عيينه هلالى : يحيى بن سعيد گفت : گواهى مىدهم كه در سال 97 عقلش را\r\n","description":"","footnote":"","page_name":" 38 ","page_number":76},
  {"content":"\r\nاز دست داد . هر كس در اين سال از وى روايت شنيده بايد دانست كه روايتش ارزشى ندارد . در ( ن ) گفته است : در اين سال ، محمد بن عاصم از وى روايت شنيده و ظن غالب دارم كه ساير استادان و شيوخ پيشوايان شش گانه ، پيش از اين تاريخ از وى روايت شنيده‌اند . من مىگويم : اگر در غالب بودن ظن خود ، راست گفته باشد ، باز با ظن و گمان نمىتوان حق را اثبات كرد . ( ن ) گفت : تدليس مىكند . ( يب ) : ابو سعيد سمعانى به سند قوى خود تا عبد الرحمن بن بشر بن حكم آورده است كه گفت : شنيدم كه يحيى بن سعيد مىگفت : به ابن عيينه گفتم : تو حديث مىنوشتى و امروز حديث روايت مىكنى و در اسناد آن كم و زياد مىكنى . گفت : بر تو باد شنيدن اول ، كه من فربه و تنومند شده‌ام ( ؟ ! ) .\r\nت ق - سفيان بن وكيع بن جراح : ابو زرعه گفت : متهم به دروغگويى است . در ( يب ) از وى آورده است : به او توجه نمىشود . و در ( يب ) : ( س ) گفت : ثقه نيست . يك بار گفت : ناچيز است و بار ديگر گفت : ( د ) روايت حديث وى را منع كرد .\r\nق - سلام بن سليم ( سلم الطويل ) : ( ن ) : ( خ ) گفت : اهل علم روايت وى را ترك كرده‌اند .\r\n( س ) گفت : متروك است . ( يب ) : ابن خراش گفت : كذّاب است . ابو حاتم گفت : اهل علم روايت او را ترك كرده‌اند . ( س ) گفت : حديثش نوشته نمىشود .\r\nم ع - سلم بن عبد الرحمن نخعى كوفى ( برادر حصين ) : ( ن ) : بعضى از حافظان وى را متهم كرده‌اند . ابراهيم نخعى گفت : كذّاب است .\r\nس ق - سلمة بن ازرق حجازى : ( ن ) : ناشناخته است . ( يب ) : ابن قطان گفت : وضعش نامعلوم است و احدى از مصنفين علم رجال را سراغ ندارم كه در كتابهاى خود از وى نام برده باشند .\r\nد س ت - سليمان بن ارقم ابو معاذ بصرى : ( د ) و دار قطنى گفتند : متروك است . ( خ ) گفت :\r\nروايت او را ترك كرده‌اند . ابن معين گفت : ناچيز است . ابو زرعه گفت : ذاهب الحديث است . ( يب ) : احمد گفت : ناچيز است . ( س ) گفت : حديثش نوشته نمىشود . ابن حبان گفت : روايات ساختگى را از افراد ثقه نقل مىكند . ابو حاتم و ( ت ) و ابن خراش و ابو احمد حاكم و ديگران گفتند : متروك است .\r\nم 4 - سليمان بن داود : ابو داود طيالسى بصرى حافظ : ابراهيم بن سعيد جوهرى گفت : در هزار حديث اشتباه كرده است . ( ن ) : محمد بن منهال ضرير گفت : ابو داود را متهم مىكردم . به من گفت : از ابن عون حديثى نشنيده‌ام . بعد از يكسال از وى پرسيدم : آيا از ابن عون حديث شنيدى ؟ گفت : بلى ، حدود بيست حديث . مانند اين مطلب در ( يب ) هم آمده\r\n","description":"","footnote":"","page_name":" 39 ","page_number":77},
  {"content":"\r\nاست . در اين دو كتاب آمده ، محمد بن منهال گفت : يزيد بن بزيع گفت : دو حديث براى ابو داود نقل كردم ؛ وى آن دو روايت را از من نوشت . سپس آن دو را از شعبه روايت كرد .\r\nدر ( ن ) مىگويد : اين دو حديث را از او تدليس كرد . اين چه كارى بود كه او مرتكب شد ؟\r\nمن مىگويم : دروغ ، خيانت ، عدم وثوق و بىامانتى ! ع - سليمان بن طرفان ابو المعتمر بصرى : ( يب ) : ابن معين گفت : تدليس مىكند . يحيى بن سعيد گفت : مرسلات وى تقريبا بىارزش است ، و گفت : از حسن و ابن سيرين روايت نكرد . ابن مبارك گفت : از ابو العاليه روايت نشنيد . ابو زرعه گفت : از عكرمة روايت نشنيد .\r\nنهدى گفت : از نافع و عطا حديث نشنيد . ( ن ) : گفته شده كه وى رواياتى را كه از حسن و ديگران حديث نشنيده بود ، از آنان تدليس مىكرد .\r\nس ت - سمرة بن سهم : ابن المدينى گفت : مجهول است . ( ن ) : ناشناخته است و روايت كسى كه عدالت وى معروف نيست و هنوز ناشناخته مانده است ، حجيت ندارد .\r\nع - سهيل بن ابى صالح ( ذكوان سمان ، ابو يزيد مدنى ) : ابن معين گفت : هنوز اصحاب حديث از روايات وى پرهيز مىكنند . ( يب ) : حاكم وى را از جملهء كسانى شمرده كه آوردن حديث آنان براى مسلم عيب است .\r\nم ق - سويد بن سعيد ، ابو محمد هروى حدثانى انبارى : ابو حاتم گفت : فراوان تدليس مىكرد .\r\n( ن ) : ابن جوزى روايت كرده كه احمد مىگفت : متروك است . ابن معين وى را تكذيب كرده و ناسزا گفته است . ( ت ) از ( خ ) روايت كرده كه وى بسيار ضعيف است . ( يب ) :\r\n( س ) گفت : نه ثقه است و نه مأمون . ابن المدينى گفت : ناچيز است . در ( ن ) و ( يب ) :\r\nابراهيم بن ابى طالب به مسلم گفت : چگونه روايت وى را اجازه گرفتى ؟ گفت : از كجا نسخهء حفص بن ميسره را بياورم ؟ ! ت ق - سويد بن عبد العزيز ( قاضى واسطى الاصل ) : احمد گفت : متروك است . ( س ) گفت : ثقه نيست . ابن معين گفت : ناچيز است . ( ن ) : بسيار ضعيف است و كرامتى ندارد . ( يب ) :\r\nابن معين يك بار گفت : ثقه نيست و بار ديگر گفت : نقل روايت در صحاح از وى جايز نباشد . ابن حبّان او را بسيار ضعيف دانسته است .\r\nت - سيف بن محمد ثورى : احمد گفت : كذّاب است . ابن معين گفت : كذّاب و خبيث است . دار قطنى گفت : متروك است . ( يب ) : ( د ) گفت : كذّاب است . ساجى گفت : حديث مىسازد . ( خ ) گفت : ذاهب الحديث است .\r\nت ق - سيف بن هارون ابو الورقاء : ابن معين گفت : ناچيز است . دار قطنى گفت : متروك\r\n","description":"","footnote":"","page_name":" 40 ","page_number":78},
  {"content":"\r\nاست . ابن حبان گفت : احاديث ساختگى را از افراد مورد اعتماد نقل مىكند . ( يب ) : ( د ) گفت : ناچيز است .\r\nع - شبابة بن سوار مدائنى : گفته شده : اسم وى مروان است . احمد گفت : بخاطر عقايد مرجئى وى ، روايت او را ترك كرده‌ام . وى مبلغ مرجئه بود . ( يب ) : محمد بن احمد بن ابو ثلچ گفت : ابو على ابن نحتى مدائنى مرا حديث كرد و گفت : مردى معروف ، از مردم مدائن مرا حديث كرد و گفت : مردى را در خواب ديدم كه خوش سيما بود و لباس تميزى بر تن داشت ، به من گفت : من دعا مىكنم ، تو آمين بگو . آنگاه گفت : خداوندا شبابه ، اهل بيت پيامبرت ( ص ) را دشمن مىدارد ، همين الآن او را بكش . در ادامه گفت : بيدار شدم و به سوى مدائن آمدم . هنگام ظهر بود كه بدانجا رسيدم ، مردم را در اضطراب ديدم .\r\nگفتند : شبابه در موقع سحر سكته كرد و همان وقت مرد .\r\nد س - شبث بن ربعى تميمى يربوعى : شبث گفت : من اوّلين عضو حزب حروريه‌ام . ( يب ) :\r\nعجلى گفت : وى اوّلين فردى بود كه بر قتل عثمان و حسين ( ع ) يارى رساند . دار قطنى گفت : مىگويند : وى مؤذن سجاح بود . ابن كلبى گفت : وى از اصحاب على ( ع ) بود ، سپس به جرگهء خوارج پيوست و آنگاه توبه كرد و به سوى او بازگشت . پس از آن در قتل حسين ( ع ) حضور يافت .\r\nد س - شبيب بن عبد الملك تميمى بصرى : ( ن ) : ناشناخته است .\r\nد س - ثريق هوزنى محصى : ( ن ) : ناشناخته است .\r\nم 4 - شريك بن عبد الله نخعى ( ابو عبد الله قاضى ) : ( يب ) : از نظر يحيى قطان ناچيز بود . احمد گفت : برايش مهم نيست كه چگونه حديث نقل كند . عبد الحق گفت : تدليس مىكند . ابن قطان گفت : مشهور به تدليس است . ( ن ) : يحيى بن سعيد او را بسيار ضعيف داشته است .\r\nم س - شعيب بن صفوان ( ابو يحيى كوفى ) : ابن عدى گفت : كسى از روايات وى پيروى نمىكند . ( يب ) : ابن معين گفت : ناچيز است .\r\nم 4 - شهر بن حوثب اشعرى شامى : ابن عون گفت : وى را ترك كرده‌اند . ( يب ) : يحيى از او حديث نقل نمىكرد . ابن عدى گفت : بسيار ضعيف است . ابن حزم گفت : از اعتبار ساقط است . ساجى گفت : شعبه عليه او گواهى داد كه با مردى همراه شد و به او خيانت كرد .\r\nعباد بن منصور گفت : صندوق مرا دزديد . در ( ن ) و ( يب ) : مسئول بيت المال بود ، كيسه اى محتوى مقدارى درهم برداشت . ( ن ) چنين مىگويد : چندين درهم از بيت المال برداشت .\r\nكسى گفت :\r\n","description":"","footnote":"","page_name":" 41 ","page_number":79},
  {"content":"\r\n\r\nلقد باع شهر دينه بخريطة\r\nفمن يأمن القراء بعدك يا شهر\r\n\r\nص - ض ت - صالح بن بشير ابو بشر مرى بصرى ( قصه پرداز واعظ ) : ( س ) گفت : متروك است . ابن معين گفت :\r\nناچيز است و هر آنچه كه از افراد مورد اعتماد نقل كرده ، باطل است . ابن مدينى وى را بسيار ضعيف دانسته و گفته است : ناچيز است ، ضعيف است ، ضعيف است . ( د ) گفت :\r\nحديثش نوشته نمىشود .\r\nت ق - صالح بن حسان نضرى : و نيز گفته مىشود : صالح ابن ابى حسان ، ( س ) گفت :\r\nمتروك است . احمد گفت : ناچيز است . ( يب ) : ابن معين گفت : ناچيز است . ابو نعيم گفت :\r\nمتروك است . خطيب گفت : همگان بر ضعف وى اجماع دارند . ابن حبان گفت : زنان خواننده اى داشت و به ترانه‌هاى آنان گوش فرا مىداد . وى از جمله افرادى است كه روايات ساختگى را از افراد ثقه نقل مىكنند .\r\nت س - صالح بن ابى حسان مدنى : ( يب ) : ( س ) گفت : مجهول است .\r\nم 4 - صالح بن رستم ابو عامر خزاز : ( ن ) : ابن مدينى گفت : ناچيز است . ( يب ) : ابن معين گفت :\r\nناچيز است .\r\nت ق - صالح بن موسى طلحى : ابن معين گفت : ناچيز است و حديثش نوشته نمىشود .\r\n( س ) گفت : متروك است . ( يب ) : ( س ) گفت : حديثش نوشته نمىشود . ابن معين گفت :\r\nثقه نيست . ابو نعيم گفت : متروك است .\r\nد ت ق - صالح بن نبهان ( آزاد شده تؤمه ) : قطان و مالك گفتند : ثقه نيست . ابن حبان گفت :\r\nمستحق ترك است . ( يب ) : ابن عيينه گفت : احدى از اصحاب خود را نمىشناسم كه از وى روايت كرده باشد . ابن سعد گفت : ديدم كه از حديثش پرهيز مىكنند .\r\nت س ق - صدقه بن عبد الله سمين : ابو معاويه دمشقى ، ( يب ) : احمد يك بار گفت : به چيزى نمىارزد . بار ديگر گفت : ناچيز است . دار قطنى گفت : متروك است .\r\nت ق - صلب بن دينار ازدى بصرى ( ابو شعيب مجنون ) : احمد گفت : متروك است . يحيى بن سعيد گفت : من و عوف به عيادت او رفتيم . على ( ع ) را به ياد آورد و او را ناسزا گفت .\r\n( يب ) : فلاس ، ابو احمد حاكم و على بن جنيد گفتند : متروك است . ( س ) گفت : ثقه نيست .\r\n","description":"","footnote":"","page_name":" 42 ","page_number":80},
  {"content":"\r\nابن معين و ابن سعد و يعقوب بن سفيان گفتند : ناچيز است . عبد الله بن احمد گفت : پدرم مرا از نوشتن احاديث وى باز داشت . ابن حبان گفت : هر گاه ثورى از او روايت مىكرد مىگفت : « حدثنا ابو شعيب » و نام او را بر زبان نمىآورد . همواره على ( ع ) را دشنام و ناسزا مىگفت . ( ن ) : شعبه گفت : هر گاه سفيان از مردى براى شما حديث نقل كرد كه او را نمىشناسيد ، قبول نكنيد . زيرا از افرادى مانند ابو شعيب مجنون حديث نقل مىكند .\r\n4 - ضحاك بن مزاحم مفسر : يحيى بن سعيد گفت : از نظر ما ضعيف بود . شعبه گفت : از مشاش پرسيدم : آيا ضحاك از ابن عباس شنيده است ؟ گفت : او را نديدم . ابن عدى گفت :\r\nبه تفسير معروف است امّا رواياتى كه از ابن عباس و ابو هريره و ديگران نقل مىكند ، مورد اشكال است . ( يب ) : شعبه از او حديث نقل نمىكرد . ( ن ) : روايت شده كه مادرش دو سال او را آبستن بود .\r\nط م د - طارق بن عمرو مكى ( قاضى ، آزاد شده عثمان و والى عبد الملك در مدينه ) : ( يب ) : ابو الفرج اموى گفت : طارق از واليان جور بود . آنگاه كه ذكر طارق و حجاج و قرة بن شريك كه در آن موقع والى شهرها بودند ، به ميان آمد ، عمر بن عبد العزيز گفت : زمين را جور پر كرده است . واقدى به سند خود نقل كرده كه عبد الملك ، طارق را همراه شش هزار نفر به جنگ پيروان زبير - كه در مدينه بودند - فرستاد . هنگامى كه طارق به خيبر رسيد ، ششصد نفر را در آنجا كشت .\r\nد ت ق - طريف بن شهاب سعدى ( اشل ، ابو سفيان بصرى ) : ( س ) گفت : متروك است . احمد گفت : ناچيز است . ( يب ) : احمد گفت : حديثش نوشته نمىشود . ( س ) گفت : ثقه نيست .\r\n( د ) گفت : ناچيز است .\r\nق - طلحة بن زيد قرشى : ( س ) گفت : متروك است . صالح جزره گفت : حديثش نوشته نمىشود . ( ن ) : ابن المدينى گفت : بد است و حديث جعل مىكند . ( يب ) : احمد و ( د ) گفتند : حديث مىسازد . ابو نعيم گفت : ناچيز است .\r\nق - طلحة بن عمر و حضرمى ( رفيق عطاء ) : احمد و ( س ) گفتند : متروك است . ( خ ) و ابن المدينى گفتند : ناچيز است . ( يب ) : ابن معين و احمد گفتند : ناچيز است . على بن جنيد\r\n","description":"","footnote":"","page_name":" 43 ","page_number":81},
  {"content":"\r\nگفت : متروك است . ابن حبان گفت : جايز نيست كه حديثش نوشته شود و روايتش نقل گردد مگر از باب تعجّب .\r\nع - طلحة بن مصرف همدانى يامى كوفى : ( يب ) : عجلى گفت : عثمانى بود . ابن ابى حاتم گفت : به ابن معين گفته شد : آيا طلحه از انس روايت شنيد ؟ گفت : نه .\r\nع - طلحة بن نافع ابو سفيان واسطى ( اسكاف مكى هم گفته مىشود ) : ابن معين گفت : ناچيز است .\r\nشعبه و ابن عيينه گفتند : حديث وى از جابر تصحيف است . ( ن ) : ابن المدينى گفت : او را در حديث تضعيف مىكردند .\r\nخ م د س ق - طلحة بن نعمان زرقى انصارى : يعقوب بن شيبه گفت : بسيار ضعيف است .\r\nبعضى هم گفته‌اند : حديثش نوشته نمىشود .\r\nع ع - عاصم بن بهدله : وى ابو بكر بن ابى النجود كوفى ، يكى از قرّاء سبعه است ، ابو حاتم گفت :\r\nارزش ثقه گفتن را ندارد . ( يب ) : عجلى گفت : عثمانى بود .\r\n4 - عاصم بن عبيد الله بن عاصم بن عمر بن خطاب : ابن عيينه گفت : مشايخ از حديث وى پرهيز مىكردند . ( يب ) : ( س ) گفت : مشهور به ضعف است . دار قطنى گفت : متروك است . ( د ) گفت : حديثش نوشته نمىشود .\r\nت ق - عاصم بن عمر بن حفص بن عاصم بن عمر بن خطاب : ( ن ) : ( س ) گفت : متروك است .\r\n( يب ) : ( ت ) يك بار گفت : ثقه نيست و بار ديگر گفت : متروك است .\r\nت - عامر بن صالح : ابن معين گفت : كذّاب است . دار قطنى گفت : متروك است . ازدى گفت : ذاهب الحديث است . ابن حبان گفت : جايز نيست كه حديث وى نوشته شود .\r\nم د س - عباد بن زياد بن ابيه : از طرف معاويه والى سجستان بود . ابن المدينى گفت :\r\nمجهول است .\r\nد ق - عباد بن كثير ثقفى بصرى ( عابد و ساكن مكه ) : ابن معين گفت : ناچيز است و گفت :\r\nحديثش نوشته نمىشود . ( خ ) گفت : او را ترك كرده‌اند . ( س ) گفت : متروك است . ( يب ) :\r\nاحمد گفت : احاديث دروغينى روايت كرده كه هيچ كس نشنيده است . ابو زرعه گفت :\r\nحديثش نوشته نمىشود . برقى گفت : ثقه نيست . ثورى او را تكذيب كرده است .\r\n","description":"","footnote":"","page_name":" 44 ","page_number":82},
  {"content":"\r\n4 - عباد بن منصور ناجى ( ابو سلمه قاضى بصرى ) : ابن معين گفت : ناچيز است . احمد گفت :\r\nتدليس مىكند . ( ن ) : ابن جنيد گفت : متروك است . ساجى گفت : تدليس مىكند . ( يب ) :\r\nابن سعد گفت : نزد آنان ضعيف است .\r\nد ت - عبد الله بن ابراهيم بن ابى عمرو غفارى : ابن حبان به وى نسبت جعل حديث داده است . حاكم گفت : احاديث ساختگى از گروهى از ضعيفان روايت كرده است . ابن عدى گفت : از عموم رواياتى كه وى نقل كرده ، پيروى نمىشود .\r\nس ق - عبد الله بن بشر رقى ( قاضى رقه ) : ( يب ) : ساجى از ابن معين نقل مىكند كه گفت :\r\nكذّاب است . روايت منكرى نيست كه مسلمانان آن را روايت كرده باشند مگر از طريق اعمش ! ابن حبان گفت : رواياتى از افراد ثقه نقل مىكند كه شبيه روايات آنان نيست .\r\nت ق - عبد الله بن جعفر بن نجيح ( پدر على بن المدينى ) : ابن معين گفت : ناچيز است . ( س ) گفت : متروك است . ( يب ) : هر گاه وكيع حديثش را مىديد مىگفت : آن را پاره كنيد .\r\nابن معين گفت : پس از روشن شدن وضعيت وى ، حديثى از وى ننوشتم . ( ن ) : بر ضعف وى اتفاق نظر دارند .\r\nق - عبد اللَّه بن خراش : ابو زرعه گفت : ناچيز است . ابو حاتم گفت : ذاهب الحديث است .\r\n( يب ) : ساجى گفت : ناچيز است ، حديث جعل مىكرد . محمد بن عمار موصلى گفت :\r\nكذّاب است .\r\nع - عبد الله بن ذكوان ( معروف به ابو الزناد ) : ( ن ) : ربيعه گفت : نه ثقه است و نه مورد رضايت .\r\nابن عيينه گفت : كنار اسماعيل بن محمد بن سعيد نشستم و گفتم : ابو الزناد ما را حديث گفت . مشتى سنگريزه برداشت و بر من زد . ابن معين گفت : مالك گفت : ابو الزناد كاتب اينان يعنى بنى اميه بود . وى از او رضايت نداشت . به مالك گفته شد كه ابو الزناد حديث كرده كه : خداوند آدم را به صورت خودش خلق كرد ، گفت : ابو الزناد همواره تا زمان مرگش عامل بنى اميه بود . او با بعضى از كارگزاران رفيق بود و از آنان پيروى مىكرد .\r\nع - عبد الله بن زيد بن اسلم عدوى ( آزاد شده عمر ) : ( ن ) : اهل تدليس است . صحيفه هايى داشت كه از آن روايت مىكرد و تدليس مىنمود . ( يب ) : ابو معين گفت : احاديث هر سه پسر زيد ، بىارزش است . عجلى گفت : مخالف على ( ع ) بود . من مىگويم : آيا براى همين است كه ( خ ) گفت : مرد صالحى است و ابن سيرين ، چنان كه در ( يب ) آمده گفت :\r\nدر حقيقت برادر من است ؟ ! خ د س - عبد الله بن سالم اشعرى محصى : ( د ) : گفت : وى مىگفت : على بر قتل ابو بكر و عمر\r\n","description":"","footnote":"","page_name":" 45 ","page_number":83},
  {"content":"\r\nيارى رساند . ( د ) وى را مذمت مىكرد . در ( ن ) آمده است كه ناصبى بود . من مىگويم :\r\nاگر گفته وى درست باشد ، پس چگونه به ولايت شيخين معتقدند در صورتى كه خدا به پاكى و طهارت على ( ع ) شهادت داده و پيامبر ( ص ) فرمود : « على با حق است و حق با على و حق با على مىچرخد ، هر جا كه على بچرخد » اگر دروغ گفته باشد چگونه به روايات اين منافق دروغگو با چنين دروغى اعتماد مىكنند ؟ ! ت ق - عبد الله بن سعيد بن كيسان مقبرى : ابن معين گفت : ناچيز است . ( خ ) گفت : او را ترك كرده‌اند . فلاس و احمد گفتند : متروك است . دار قطنى گفت : متروك و ذاهب الحديث است . ( يب ) : ابن معين گفت : حديثش نوشته نمىشود . ( س ) : گفت : ثقه نيست . يحيى و عبد الرحمن او را ترك كرده‌اند . ابو احمد حاكم گفت : ذاهب الحديث است .\r\nم 4 - عبد الله بن شفيق عقيلى بصرى : قطان گفت : سليمان تيمى در مورد وى نظر بدى داشت . ابن خراش گفت : ثقه و عثمانى بود ، بغض على ( ع ) را به دل داشت . ( يب ) :\r\nابن سعد گفت : عثمانى و ثقه بود . احمد و عقيلى گفتند ثقه است و با على ( ع ) دشمنى داشت . من مىگويم : شگفتا از دعوى وثاقت منافق ! و حال آنكه خداوند مىفرمايد : * ( « إِنْ جاءَكُمْ فاسِقٌ . . . ، » ) * شگفتتر از آن گفته حريرى در ( يب ) : است كه مىگويد :\r\nمستجاب الدعوه بود ، ابرها از بالاى سرش مىگذشت كه گفت : خداوندا اين ابر از فلان و فلان نقطه تجاوز نكند تا باران ببارد . ابر از آن موضع عبور نكرد مگر اينكه باران باريد ! چگونه ممكن است كه منافقى بدتر از كافر ، مستجاب الدعوه باشد ، آن هم به اين سرعت كه از ارادهء دعا كننده تخطى نكند ؟ ! چنين چيزى تنها و تنها براى پيامبران و اوصياى آنان ممكن است .\r\nخ د ت ق - عبد الله بن صالح بن محمد بن مسلم ( ابو صالح مصرى كاتب ليث ) : صالح جزره گفت :\r\nوى از نظر من در حديث دروغ مىگويد . احمد بن صالح گفت : متهم بوده ، چيزى نيست .\r\n( س ) گفت : ثقه نيست . در حديثى گفت : خداوند اصحاب مرا بر تمامى جهانيان مگر پيامبران و رسولان برترى داد و از ميان اصحاب من فقط چهار تن يعنى ابو بكر ، عمر ، عثمان و على ( ع ) را انتخاب نمود . اين حديث ساختگى است . احمد بن حنبل گفت : از ليث از ابو ذؤيب روايت كرده در حالى كه ، ليث از ابو ذؤيب روايت نشنيده بود . در ( يب ) اضافه كرده كه احمد گفت : ناچيز است . او را مورد نكوهش قرار داد . در ( يب ) ابو احمد حاكم گفت : ذاهب الحديث است . ( ن ) : ابن المدينى گفت : چيزى از وى روايت نمىكنم .\r\n( خ ) از وى در الصحيح على الصحيح روايت كرده ، ليكن تدليس مىكند و مىگويد : حدثنى\r\n","description":"","footnote":"","page_name":" 46 ","page_number":84},
  {"content":"\r\nعبد الله و نصب او را نمىگويد . در حالى كه در ( يب ) مطلبى آمده كه مستلزم آن است . در همين كتاب آمده كه : ( خ ) در بخش « البيوع » صحيح خود تصريح كرده كه : « حدثنى عبد الله بن صالح ، حدثنى الليث » ، وى اين را به دنبال حديثى كه از وى نقل كرده ، در چندين نسخه آورده است . حديث ، روايت مردى از بنى اسرائيل است كه با مردى ديگر از آنان معامله سلفى به مبلغ هزار دينار انجام داد .\r\nع - عبد الله بن طاوس بن كيان يمانى : ( يب ) : ابن حبان وى را در الثقات آورده ، مىگويد : از نظر فضيلت ، و انجام عبادات و امور دينى بهترين بندگان خدا بود . بعضى از رافضيان از وى بد گفته‌اند . سپس گفت : مهردار سليمان بن عبد الملك بود و به اهل بيت ( ع ) بسيار حمله مىكرد . من مىگويم : بدون ترديد ، از اين جهت ابن حبان گفت : بهترين بندگان خدا بود ، كه هم كيش وى بوده و از اين لحاظ علنا او را مدح و ثنا مىگفت ، مىدانست پيروانش مانند او هستند و از همين جهت بود كه در صحاح به او استناد كرده‌اند . نمىدانم چگونه وى از لحاظ فضيلت و عبادت بهترين بندگان خدا است و در حالى كه مخالف ثقلين بود و به شجرهء ملعونه در قرآن ( بنى اميه ) تمسك جست و يكى از اركان ظلم و ستم گرديد ؟ ! خ - عبد الله بن عبيدة بن نشيط ( برادر موسى ) : احمد گفت : اصلا به وى توجه نمىشود .\r\nابن معين گفت : ناچيز است .\r\nخ - عبد الله بن عصمت حبشى : ( يب ) : ابن حزم گفت : متروك است . عبد الحق گفت : بسيار ضعيف است . ابن قطان گفت : مجهول است .\r\nم 4 - عبد الله بن عمر بن حفص بن عاصم بن عمر بن خطاب : يحيى قطان از وى روايت نمىكرد .\r\nابن حبان گفت : مستحق ترك است . ( يب ) : احمد و ابن شيبه گفتند : به اسانيد مىافزايد .\r\n( خ ) گفت : ذاهب الحديث است . از وى روايت نمىكنم .\r\nد ت - عبد الله بن عيسى خزار ، ابو خلف بصرى : ( س ) گفت : ثقه نيست . ( يب ) : ابن قطان گفت :\r\nكسى را سراغ ندارم كه او را توثيق كرده باشد .\r\nم د ت ق - عبد الله بن لهيعه بن عقبه ، حضرمى مصرى ( قاضى مصر ) : يحيى بن سعيد او را چيزى نمىدانست . ابن حبان گفت : از ضعفاء تدليس مىكند . ( يب ) : ابن مهدى گفت : چيزى از وى قبول نمىكنم . ( س ) گفت : ثقه نيست . ابو احمد حاكم گفت : ذاهب الحديث است .\r\n( ن ) : ابن سعيد گفت : بشر بن سرى به من گفت : اگر ابن لهيعه را ديدى چيزى از او قبول مكن .\r\n","description":"","footnote":"","page_name":" 47 ","page_number":85},
  {"content":"\r\nخ ت ق - عبد الله بن مثنى ، ابو مثنى ( قاضى بصره ) : ابن معين يك بار گفت : ناچيز است .\r\n( يب ) : ( د ) گفت : حديث وى را نمىآورم . مانند اين عبارت در ( ن ) به نقل از ابو الاسود آمده است .\r\nق - عبد الله بن محرر ( قاضى جزيره ) : دار قطنى گفت : متروك است . ابن حبان گفت : دروغ مىگويد . احمد گفت : حديث وى را ترك كرده‌اند . جوزجانى گفت : هالك است . ( يب ) :\r\nعمر بن على و ابو حاتم و ابن جنيد و ( س ) گفتند : متروك است .\r\nق - عبد الله بن محمد عدوى : وكيع گفت : حديث جعل مىكند . ( يب ) : دار قطنى گفت :\r\nمتروك است . ابن عبد البر گفت : اهل علم مىگويند : حديثى كه ابن ماجه از وى آورده ، ساختهء او است و نزد آنان موسوم به كذب است .\r\nت ق - عبد الله بن مسلم بن هرمز مكى : ( ن ) : ابن المدينى گفت : ضعيف است ، ضعيف است .\r\n( يب ) : احمد و فلاس گفتند : ناچيز است . ابن حبان گفت : پرهيز از روايت وى واجب است .\r\n4 - عبد الاعلى بن عامر ثعلبى كوفى : ( يب ) : عقيلى گفت : ابن مهدى و قطان او را ترك كرده‌اند . ابو على كرابيسى گفت : وى از ضعيفترين مردمان است .\r\nت ق - عبد الجبار بن عمر ، ايلى اموى ( مولاى بنى اميه ) : ( س ) گفت : ثقه نيست . ابو زرعه او را تضعيف كرده است . ( يب ) : يحيى گفت : ناچيز است . ( د ) گفت : غير موثّق است . دار قطنى گفت : متروك است .\r\nم د - عبد الرحمن بن آدم بصرى ( معروف به صاحب السقايه ، مولاى ام برثن ) : دار قطنى گفت : به آدم ابو البشر منسوب است . پدرش ناشناخته است . مدائنى گفت : عبيد الله بن زياد وى را عامل خود كرد و سپس عزل نمود و او را صد هزار جريمه كرد . سپس به نزد يزيد بن معاويه رفت . او به عبيد الله نوشت كه هر چه از وى گرفتند به او پس دهد . ام برشن وى را در كودكى پيدا و پرورش داد تا اينكه به سن رشد رسيد ، او را عبد الرّحمن ناميد . با زنان عبيد الله بن زياد ، درباره وى صحبت كرده و آنان درباره اش با شوهرشان صحبت كردند .\r\nلذا به او گفته مىشد : پسر ام برشن . من مىگويم : بايستى كه راويان ثقهء اهل سنت چنين پاك نژاد و از كارگزاران ستمگران فاسق باشند ! ! ! ت ق - عبد الرحمن بن ابى بكر ابن ابى مليكه : ( س ) گفت : متروك است . ابن خراش گفت :\r\nناچيز است . ( ن ) : ( خ ) گفت : ذاهب الحديث است .\r\n4 - عبد الرحمن بن ابو زناد ( ابو محمد مدنى ) : ابن معين گفت : ناچيز است . ( يب ) : فلاس گفت :\r\n","description":"","footnote":"","page_name":" 48 ","page_number":86},
  {"content":"\r\nعبد الرحمن او را ترك كرد و بر حديثش خط كشيد . ابن المدينى گفت : از نظر اصحاب ما ضعيف بود .\r\nد ت ق - عبد الرحمن بن زياد بن انعم ( قاضى افريقى ) : احمد گفت : ناچيز است . چيزى از وى روايت نمىكنيم . ابن مهدى گفت : سزاوار نباشد كه از وى چيزى روايت شود . ابن حبان گفت : روايات جعلى را از افراد ثقه نقل مىكند و از محمد بن سعيد مصلوب تدليس مىكند . ( يب ) : ابن خراش گفت : متروك است . غلابى گفت : او را تضعيف كرده‌اند .\r\nت ق - عبد الرحمن بن زيد بن اسلم عدوى ( مولاى آنان ) : ابن المدينى او را بسيار ضعيف مىداند . ابن معين گفت : ناچيز است . ( يب ) : ( د ) گفت : از او حديث روايت نمىكنم .\r\nشافعى گفت : مردى براى مالك ، حديث مقطوعى نقل كرد . گفت : نزد عبد الرحمن بن زيد برو كه تو را پدرش از نوح ، روايت كند . ابن حبان گفت : مستحق ترك است . ابن سعد گفت :\r\nبسيار ضعيف است . حاكم و ابو نعيم گفتند : از پدرش احاديث ساختگى روايت كرده است . ابن جوزى گفت : اهل علم بر ضعف وى اجماع كرده‌اند .\r\nق - عبد الرحمن بن عبد الله بن عمر بن حفص بن عاصم بن عمر بن خطاب : احمد گفت : كذّاب است .\r\n( س ) گفت : متروك است . ( يب ) : ابن معين گفت : ناچيز است . ابو حاتم گفت : دروغ مىگويد . ابو زرعه و دار قطنى گفتند : متروك است . ( س ) و ( د ) گفتند : حديثش نوشته نمىشود .\r\nد ق - عبد الرحمن بن عثمان ، ابو بحر بكراوى بصرى : احمد گفت : مردم حديثش را رها كرده‌اند . ابن المدينى گفت : از وى حديث نقل نمىكنم . ( يب ) : ( د ) گفت : حديثش را ترك كرده‌اند .\r\nع - عبد الرحمن بن محمد بن زياد محاربى ( ابو محمد كوفى ) : احمد گفت : تدليس مىكند . ( يب ) :\r\nعجلى گفت : تدليس مىكند . احمد حديث وى از معمر را تكذيب كرده است .\r\nم - عبد الرحمن بن نعمان بن معبد : ( يب ) : ابن المدينى گفت : مجهول است . دار قطنى گفت :\r\nمتروك است .\r\nد ق - عبد الرحمن بن هانى ( ابو نعيم نخعى ) : احمد گفت : ناچيز است . ابن معين گفت : كذّاب است .\r\nس ق - عبد الرحمن بن يزيد بن تميم ، سلمى دمشقى : ( س ) گفت : متروك است . در حالى كه در ( ن ) آمده : بسيار شگفت انگيز است كه از او روايت مىكند و مىگويد : متروك است .\r\n( يب ) : احمد گفت : از طريق مروان از وليد خبر يافتم كه گفت : از وى روايت نكن كه\r\n","description":"","footnote":"","page_name":" 49 ","page_number":87},
  {"content":"\r\nكذّاب است . ( س ) يك بار گفت : ثقه نيست . ( د ) و دار قطنى گفتند : متروك است .\r\nخ - عبد الرحمن بن يونس ، ابو مسلم مستملى ( آزاد شدهء منصور ) : ( يب ) : ( د ) : گفت : حد كسانى را كه شرب خمر را حلال مىشمردند ، جايز مىدانست . ابن حبان گفت : كارش پسنديده نيست .\r\nق - عبد الرحيم بن زيد : ( خ ) گفت : روايت او را ترك كرده‌اند . ابن معين گفت : كذّاب است .\r\n( س ) گفت : متروك است .\r\nت - عبد العزيز بن ابان اموى : ( خ ) گفت : روايت او را ترك كرده‌اند . ( يب ) : ( س ) گفت :\r\nمتروك است . ابن معين گفت : به خداى سوگند كذّاب بود . ابن حزم گفت : بر ضعف وى اتفاق نظر دارند . يعقوب بن شيبه گفت : نزد تمام اصحاب ما متروك است .\r\nع - عبد العزيز بن مختار ، دباغ بصرى : ( يب ) : ابن معين گفت : ناچيز است . در ( ن ) هم از احمد بن زهير چنين مطلبى نقل كرده است .\r\nم س ت ق - عبد الكريم بن ابو مخارق ( ابو اميه ، معلم بصرى ) : ( س ) و دار قطنى گفتند : متروك است . ابن عبد البر گفت : بر ضعف وى اجماع دارند . ( ن ) : يحيى گفت : ناچيز است . احمد گفت : حديثش را رها كردم . ( يب ) : ايوب گفت : از وى روايت قبول نكنيد . زيرا ثقه نيست .\r\nفلاس گفت : از عبد الرحمن دربارهء يكى از احاديث وى پرسيدم . گفت : رهايش كن . چون از جا برخاست گمان بردم كه مىخواهد از وى برايم حديث بگويد . از او خواستم تا برايم حديث كند . گفت : تقوايت كجا رفته ؟ هر گاه عبد الكريم به مسافرت مىرفت ابو العاليه دعا مىكرد : خداوندا ! او را به ما بر مگردان .\r\nم 4 - عبد المجيد بن عبد العزيز بن جريح اموى ( مولاى بنى اميه ) : ( ن ) : تدليس مىكند . ( يب ) :\r\nيحيى بن سعيد گفت : گفته اش چون باد است . و نيز گفت : حديث وى از عطا ارزش ندارد .\r\nابن حبان گفت : تدليس مىكند . دار قطنى گفت : از تدليس وى دورى كن ، وى آدم قبيحى است و جز در رواياتى كه از افراد مجروح شنيده تدليس نمىكند .\r\nع - عبد الملك بن عمير لخمى ( قاضى كوفه ) : احمد او را بسيار ضعيف دانسته است . ابن معين گفت : مخلوط كننده است . ( يب ) : ابن حبان گفت : تدليس مىكند .\r\nس - عبد الملك بن نافع شيبانى : ( ن ) : مجهول است . يحيى گفت : وى را ضعيف مىدانند .\r\n( يب ) : ابو حاتم گفت : حديثش نوشته نمىشود . ابن معين گفت : ناچيز است ، بسيار شراب مىنوشيد .\r\nع - عبد الواحد بن زياد ابو بشر عبدى : گفته شده : ابو عبيده ، ( د ) گفت : او تعمد داشت تا\r\n","description":"","footnote":"","page_name":" 50 ","page_number":88},
  {"content":"\r\nاحاديثى را كه اعمش ، مرسل نقل كرده بود با سلسله سند نقل كند . ( ن ) : يحيى گفت :\r\nناچيز است . قطان گفت : در بصره و كوفه نديدم كه سراغ حديث برود . با وى در مورد حديث اعمش مذاكره مىكردم ، حرفى از آن نمىدانست .\r\nق - عبد الوهاب بن ضحاك : ( س ) گفت : ابو حاتم او را تكذيب كرد . ( يب ) : ( د ) گفت :\r\nحديث جعل مىكند . صالح جزره گفت : احاديث وى عموما دروغ است .\r\nم 4 - عبد الوهاب بن عطاء خفاف ، ابو نصر : ( ن ) : ابن جوزى در الموضوعات مىگويد : رازى گفت : دروغ مىگفت . ( س ) گفت : متروك است . ( يب ) : ( خ ) گفت : رواياتى را از ثور و گروهى ناشناخته تدليس مىكرد .\r\nق - عبد الوهاب بن مجاهد : ( يب ) : ابن معين و ابن المدينى گفتند : حديثش نوشته نمىشود و بى ارزش است . ازدى گفت : روايت كردن از وى حلال نباشد . حاكم گفت : روايات ساختگى نقل مىكرد . ابن جوزى گفت : بر ضعف وى اجماع كرده‌اند .\r\n4 - عبيد الله بن زحر : ابن معين گفت : ناچيز است . ابن حبان گفت : روايات ساختگى از افراد مورد اعتماد نقل مىكند . ابو صهر گفت : صاحب تمام معضلات او است .\r\nد ت ق - عبيد الله بن عبد الله بن موهب ( ابو يحيى تميمى ) : احمد گفت : ناشناخته است . ( يب ) :\r\nشافعى گفت : او را نمىشناسيم . ابن قطان گفت : مجهول است .\r\nت ق - عبيد الله بن وليد رصافى ( ابو اسماعيل كوفى ) : ابن معين گفت : ناچيز است . ( س ) و فلاس گفتند : متروك است . ( يب ) : ( س ) يك بار گفت : ثقه نيست و حديثش نوشته نمىشود . ساجى و ابن عدى گفتند : بسيار ضعيف است . حاكم گفت : از محارب ، احاديث ساختگى نقل كرد . ابو نعيم گفت : ناچيز و بى ارزش است .\r\nق - عبيد الله بن قاسم : ( خ ) گفت : ناچيز است . ابن معين گفت : كذّاب است . صالح جزره گفت : كذّاب است و حديث مىسازد . ( د ) گفت : حديث مىسازد . ( س ) گفت : متروك است .\r\nد ت ق - عبيدة بن معتسب ضبى ( ابو عبد الكريم كوفى ) : احمد گفت : حديثش را ترك كرده‌اند .\r\nابن معين گفت : ناچيز است . ( يب ) : يحيى از نوشتن حديث وى نهى كرد . ابن مبارك وى را در ميان كسانى نام برده كه احاديث آنان ترك مىشود . فلاس گفت : متروك است .\r\nخ د س ت - عتاب بن بشير جزرى ( مولاى بنى اميه ) : ( ن ) : ابن المدينى گفت : اصحاب ما وى را ضعيف مىشمارند و گفت : حديثش را ترك كرده‌ايم . ( يب ) : ( د ) گفت : شنيدم احمد مىگويد : ابن مهدى را به طور كل ترك كرده است گفت : ديدم كه احمد از احاديث وى\r\n","description":"","footnote":"","page_name":" 51 ","page_number":89},
  {"content":"\r\nدست برداشته است .\r\nم ق - عثمان بن حيان بن معبد ( ابو الغراء دمشقى ، آزاد شده ءام درداء ) : ( يب ) : مالك گفت :\r\nابن حيان كه امير مدينه بود ، به سوى محمد بن مكندر و اصحابش گسيل داشت و آنان را مورد ضرب قرار داد زيرا امر به معروف و نهى از منكر مىكردند . ابن شوذب گفت :\r\nعمر بن عبد العزيز مىگفت : وليد در شام ، حجاج در عراق ، محمد بن يوسف در يمن ، عثمان بن حيان در مدينه و قرة بن شريك در مصر حاكمند ، به خداى سوگند كه زمين را جور و ستم پر كرده است .\r\nع - عثمان بن عاصم بن حصين ( ابو الحسين كوفى اسدى ) : ( يب ) : اعمش گفت : از من حديث مىشنود ، آنگاه مىرود آن را به نام خود روايت مىكند . وكيع گويد : مىگفت : من از اعمش به قرائت قرآن داناترم ، اعمش به كسى كه نزد وى قرائت مىكرد ، گفت : الحوت ، را با همزه بخوان . او آن را با همزه خواند . صبح فردا ، ابو الحصين سوره قلم را قرائت كرد و الحوت را با همزه خواند . چون از قرائت فارغ شد ، اعمش گفت : كمر حوت ( ماهى ) را شكستى . ابو الحصين او را دشنام داد . اعمش سوگند ياد كرد كه او را حد بزند . پس بنى اسد دربارهء وى با اعمش صحبت كردند ، ولى او حاضر نشد كه از اين كار دست بردارد . پنجاه نفر از آنان با وى سخن گفتند . اعمش خشمناك شد و سوگند ياد كرد كه با آنان در يك جا ساكن نشود . عجلى گفت : وى صاحب سنّت ، عثمانى و مردى صالح بود .\r\nمن مىگويم : شايد آنچه موجب گرديده كه وى را مدح نمايد و صاحب سنت و مردى صالح بنامد - با اينكه فرد مسلمانى را دشنام داده بود و مىبايست حد قذف بر او جارى شود و روايت و شهادت وى نيز پذيرفته نشود - بغض و كينهء او نسبت به امام متقين و نفس پيامبر امين باشد . بنگر و شگفت زده شو . در التقريب آمده : سنى است و گاهى اوقات تدليس مىكند .\r\nت - عثمان بن عبد الرحمن بن سعد بن ابى وقاص : ( خ ) گفت : او را ترك كرده‌اند . ابن معين گفت :\r\nدروغ مىگويد . ( س ) گفت : متروك است .\r\nد س ق - عثمان بن عبد الرحمن بن مسلم حرانى مؤدب : ابن نمير گفت : كذّاب است . ( يب ) :\r\nازدى گفت : متروك است . احمد گفت : او را اجازهء روايت نمىدهم .\r\nد ت ق - عثمان بن عمير ، ابو يقظان اعمى : ابن معين گفت : ناچيز است . ( يب ) : دار قطنى گفت :\r\nمتروك است . ابن عبد البر گفت : همهء آنان وى را ضعيف دانسته‌اند .\r\nت - عطاء بن عجلان بصرى عطار : ابن معين گفت : ناچيز و كذّاب است . ديگران برايش\r\n","description":"","footnote":"","page_name":" 52 ","page_number":90},
  {"content":"\r\nحديث مىساختند و او روايت مىكرد . فلاس گفت : كذّاب است . ابو حاتم و دار قطنى گفتند : متروك است . ( يب ) : جوزجانى گفت : كذّاب است . ( ت ) گفت : ضعيف و ذاهب الحديث است .\r\nم 4 - عطاء بن ابو مسلم خراسانى : ( خ ) وى را در الضعفاء آورده و از سعيد بن مسيّب نقل كرده كه او را تكذيب نمود و گفت : هر آنچه كه از من حديث روايت كرده ، به دروغ به من نسبت داده است . ( ن ) : ( خ ) گفت : كسى غير از او نمىشناسم كه مستحق ترك باشد و مالك از او روايت كند . من مىگويم : در التقريب آمده : روايات زيادى را به غلط آورده و به طور مرسل نقل و نيز تدليس مىكند .\r\nخ د س - عطاء ابو الحسن سوائى : ( يب ) : غير از شيبانى ، كسى را نديدم كه از وى روايت كند و در جرح و تعديل وى نزد علماى رجال چيزى نيافتم . روايت وى از ابن عباس از نظر عالمان قطعى نيست . به خط ذهبى ديدم كه نوشته : ناشناخته است .\r\nد س ت - عطاء عامرى طائفى ( پدر يعلى ) : ( ن ) : به واسطهء پسرش شناخته مىشود . ( يب ) :\r\nابن قطان گفت : مجهول است و كسى جز پسرش از وى روايت نكرده است .\r\nع - عكرمه بربرى ( آزاد شدهء ابن عباس ) : ابن مسيّب و ابن عمرو يحيى بن سعيد وى را تكذيب كرده‌اند . نزد ايوب گفته شد كه نماز را نيكو ادا نمىكند . ايوب گفت : آيا نماز مىخواند ؟ از مطرف منقول است كه مالك كراهت داشت نام وى را بر زبان آورد . احمد گفت : با صفريه هم عقيده است . عطاء بن ابى رياح گفت : اباضى مذهب بود . مصعب زبيرى گفت : هم عقيده خوارج است . يحيى بن ابى بكير گفت : خوارج مغرب پيرو او بودند . ( ن ) : محمد بن سيرين گفت : كذّاب است . حماد بن زيد ، در آخرين لحظات عمرش گفت : براى شما حديثى نقل مىكنم كه ابدا آن را نگفته‌ام . كراهت دارم از اينكه خداوند را در حالى ملاقات كنم كه آن را نگفته باشم . شنيدم ايوب ، از عكرمه حديث مىكند و مىگويد : خداوند آيات متشابه را براى اين نازل كرده كه بوسيله آن مردم را گمراه كند ! ( يب ) : ابن ابى ذؤيب گفت : غير موثق است . شافعى گويد : مالك گفت : كسى را نمىشناسم كه حديثش را قبول داشته باشد . ابن معين گفت : پيرو مذهب صفريه ( گروهى از خوارج ) بود . يزيد بن زياد گفت : بر على بن عبد الله بن عباس وارد شدم ، عكرمه را ديدم كه به در باغ بسته شده است . گفتم : جرمش چيست ؟ پاسخ داد : او بر پدرم دروغ مىبندد . مانند اين مطلب را در ( ن ) از عبد الله بن حارث نقل كرده است . از اين قبيل مطالب در شرح حال وى فراوان آورده‌اند . من مىگويم : شگفت از بخارى كه از اين\r\n","description":"","footnote":"","page_name":" 53 ","page_number":91},
  {"content":"\r\nكذّاب منافق و مبلغ مذهب سوء روايت مىكند ولى از حجت خدا و فرزند محبتهاى او يعنى جعفر بن محمد صادق ( ع ) و از فرزندان پاكيزه اش روايت نمىكند . همينطور است در مورد ساير صحاح اهل سنت كه از بيشتر خاندان رسول خدا ( ص ) و ثل اصغر روايت نكرده‌اند ولى از اين پليد و امثال كثيف او روايت آورده‌اند .\r\nق - اعلاء بن زيد : ابو حاتم و دار قطنى گفتند : متروك است . ابن المدينى گفت : حديث مىسازد .\r\nت - علاء بن مسلمه رواسى : ازدى گفت : روايت از وى حلال نباشد . ابن طاهر گفت : حديث مىسازد . ابن حبان گفت : احاديث ساختگى از افراد ثقه نقل مىكند .\r\nق - على بن ضبيان ( قاضى بغداد ) : ابن معين گفت : كذّاب و خبيث است . ( د ) گفت : ناچيز است . ابو حاتم و ( س ) و ابو الفتح گفتند : متروك است .\r\nد ت ق - على بن عاصم بن صهيب واسطى : ابن معين گفت : ناچيز است . يزيد بن هارون گفت :\r\nهنوز هم او را به كذب مىشناسيم . ( ن ) : ( س ) گفت : متروك است . ( يب ) : ابن معين يك بار گفت : كذّاب و ناچيز است . ابن المدينى گفت : خالد گفت : كذّاب است ، از او بپرهيزيد .\r\nدار قطنى و ابن المدينى و احمد گفتند : اشتباه مىكند و بر اشتباه خود اصرار مىورزد . ابن ابى خيثمة گفت : به ابن معين گفتم : احمد مىگويد : او كذّاب نيست . گفت : نه اينچنين نيست ، به خدا سوگند ، هرگز نزد او مورد وثوق نبود و چيزى از او روايت نكرد . پس چگونه امروز در نظرش ثقه شده است ؟ ! خ د س ت - على بن عبد الله بن جعفر ، ابو الحسن بن المدينى بصرى : مروزى گفت : شنيدم كه احمد او را تكذيب كرد . ( يب ) : به ابراهيم حربى گفته شد : آيا ابن المدينى متهم به كذب بود ؟ گفت : نه ، حديثى روايت و در آن كلمه اى افزود تا ابن ابى دؤاد بدان راضى شود . من مىگويم : چگونه نفى تهمت از وى با اقرار به افزودن كلمه اى در حديث ، قابل جمع است ؟ ! تأمل كنيد ! ق - على بن عروة : ابن معين گفت : ناچيز است . ابو حاتم گفت : حديث او را ترك كرده‌اند .\r\nابن حبان گفت : حديث مىسازد . صالح جزره او را تكذيب كرد .\r\nت - على بن مجاهد كابلى : يحيى بن ضريس گفت : كذّاب است . ابن معين گفت : حديث مىسازد . در ( يب ) : افزوده : كتاب المغازى را تصنيف و براى هر كدام اسنادى وضع كرد .\r\nمحمد بن مهران گفت : كذّاب است .\r\nخ - على بن ابو هاشم عبيد الله : ( يب ) : ابو حاتم گفت : مردم حديثش را ترك كرده‌اند . ازدى\r\n","description":"","footnote":"","page_name":" 54 ","page_number":92},
  {"content":"\r\nگفت : بسيار ضعيف است .\r\nت ق - على بن يزيد بن ، ابو هلال الهانى : دار قطنى گفت : متروك است . ( س ) : گفت : ثقه نيست . ( يب ) : حاكم گفت : ابو محمد ذاهب الحديث است . ( س ) : در يك مورد و ازدى و برقى گفتند : متروك است . ساجى گفت : اهل علم بر تضعيف وى اجماع دارند .\r\nت ق - عمار بن سيف الضبى ، ابو عبد الرحمن : ( يب ) : ( خ ) گفت : منكر و ذاهب الحديث است .\r\nابو نعيم گفت : ناچيز است . دار قطنى گفت : متروك است .\r\nم ت ق - عمار بن محمد ثورى ، ابو يقطان ( خواهر زاده سفيان ثورى ) : ابن حبان گفت : مستحق ترك است . ( خ ) : گفت : مجهول است .\r\nت ق - عمارة بن جوين ( ابو هارون عبدى بصرى ) : احمد گفت : ناچيز است . ( س ) : گفت :\r\nمتروك است . جوزجانى گفت : كذّاب و بهتانگو است . شعبه گفت : اگر پيش قدم شوم تا گردنم را بزنى بهتر است تا از وى حديث روايت كنم . ابن معين گفت : در حديث راست نمىگويد . دار قطنى گفت : رنگ عوض مىكند ، گاهى از خوارج و گاهى شيعى است ، اعتبار وى به واسطهء رواياتى است كه ثورى از وى نقل مىكند ، ( يب ) : حماد بن زيد گفت :\r\nكذّاب است ، امشب چيزى و فردا چيزى ديگر مىگويد . ابو احمد حاكم گفت : متروك است . ابن عليه گفت : دروغگو است . عثمان ابن شيبه گفت : كذّاب بود . ابن برقى گفت :\r\nاهل بصره او را ضعيف مىدانند . ابن عبد البر گفت : بر ضعف حديث وى اجماع دارند .\r\nبعضى با وى دشمنى كرده به وى نسبت كذب دادند ، تمايل شيعى داشت ؛ ( مردم بصره در مورد كسى كه گرايش شيعى داشت ، افراط مىكردند ، زيرا همگى عثمانى بودند . ) در ( يب ) مىگويد : چگونه او را دروغگو نخوانند و حال اينكه ابن عدى در كامل به سند خود از بهز بن اسد نقل كرده كه گفت : نزد او آمدم و گفتم : آنچه كه از ابو سعيد شنيدى برايم بياور . نوشته اى آورد كه در آن آمده بود : ابو سعيد ما را حديث كرد و گفت : عثمان در حالى وارد قبر شد كه به خدا كفر مىورزيد . اين دروغ آشكار بر ابو سعيد است . من مىگويم : چطور ممكن نيست كه ابو سعيد چنين گفته باشد در حالى كه عثمان بين آنان كشته شد و آنان خون وى را حلال مىدانستند ؟ ! 4 - عمارة بن حديد بجلى : ابو زرعه گفت : ناشناخته است . ( ن ) : چنان كه رازيان گفته :\r\nمجهول است . ( يب ) : ابو حاتم و ابن سكن گفتند : مجهول است .\r\nت ق - عمر بن راشد بن شجره ( ابو حفص يمامى ) : ( ن ) : ابن معين گفت ، ناچيز است . ( يب ) :\r\nدار قطنى گفت : متروك است . ابن حزم گفت : ساقط است . ابن حبان گفت : حديث\r\n","description":"","footnote":"","page_name":" 55 ","page_number":93},
  {"content":"\r\nمىسازد .\r\nد ق - عمر بن عبد الله بن يعلى بن مره : دار قطنى گفت : متروك است . ( يب ) : ابن معين گفت :\r\nناچيز است . ابو حاتم گفت : متروك است . جرير بن عبد الحميد گفت : شراب مىنوشيد .\r\nع - عمر بن على بن عطاء بن مقدم مقدمى بصرى ، ابو جعفر : ابن سعد گفت : شديدا تدليس مىكند ، مىگويد : « سمعت و حدثنا » . سپس سكوت مىكند و آنگاه چنين ادامه مىدهد :\r\nهشام بن عروة الاعمش . ( يب ) : احمد و ابن معين و ساجى و عمر بن شيبه گفتند : تدليس مىكند .\r\nد س - عمر بن معتب : و نيز گفته مىشود . ابن ابى معتب مدنى ، ( ن ) : ناشناخته است .\r\n( يب ) : احمد و ابو حاتم هر يك گفتند : او را نمىشناسم . عقيلى و ديگران او را در ضعفاء نام برده‌اند .\r\nت ق - عمر بن هارون بلخى ( مولاى ثقيف ) : ( س ) و ابو على حافظ گفتند : متروك است . ( ن ) :\r\nيحيى گفت : كذّاب و خبيث است . صالح جزره گفت : كذّاب است . احمد و ابن مهدى گفتند : متروك است . ( يب ) : ابو زكريا گفت : كذّاب و خبيث است . ابراهيم بن موسى گفت :\r\nحديث وى را ترك كرده‌اند . ابن معين گفت : دروغ مىگويد .\r\n4 - عمرو بن بجدان : ( يب ) : احمد و ابن يقطان گفتند : ناشناخته است . ( ن ) : با وجود جهالت ، توثيق شده است . من مىگويم : اين از قبيل جمع بين دو متضاد است كه با وجود جهل به حال وى ، او را تحسين مىكنند . در ( ن ) پس از ذكر حديثى از وى آمده : ( ت ) او را حسن خوانده ولى صحيح ندانسته است . چون از حال عمرو آگاهى ندارد .\r\nق - عمرو بن خالد واسطى : ابن معين و احمد گفتند : كذّاب است . وكيع گفت : در همسايگى ما بود ، حديث جعل مىكرد . ( ن ) : دار قطنى گفت : كذّاب است . ( يب ) : اسحق بن راهويه و ابو زرعه گفتند : حديث جعل مىكند . ( د ) گفت : كذّاب است . ( س ) گفت : متروك است .\r\nت ق - عمرو بن دينار بصرى ، ابو يحيى اعود ( قهرمان آل زبير بن شعيب بصرى ) : ابن معين يك بار گفت : ذاهب الحديث است و بار ديگر گفت : ناچيز و بىارزش است . ( يب ) : ( س ) گفت :\r\nثقه نيست . ( د ) گفت : ناچيز است . ابن حبان گفت : در نقل احاديث ساختگى از افراد ثقه ، تك است .\r\nم ت س ق - عمرو بن سعيد بن عاص اموى ( معروف به اشدق ) : ( يب ) : از سوى معاويه و يزيد ، والى مدينه بود . سپس در صدد خلافت بر آمد و بر دمشق مستولى شد . عبد الملك پس از آنكه او را امان داد ، كشت ، از طبرى نقل كرده كه : او والى يزيد در مدينه بود . سپاهيان را\r\n","description":"","footnote":"","page_name":" 56 ","page_number":94},
  {"content":"\r\nبراى جنگ با ابن زبير بسيج مىكرد . ابو شريح برايش حديث گفت كه مكَّه حرم است .\r\nعمرو پاسخ داد كه حرم ، عاصى را پناه نمىدهد . سپس گفت : اين عمرو اوّلين كسى است كه بسم اللَّه را در نماز آهسته گفت . وى اين كار را در مخالفت با ابن زبير كرد . زيرا او بسم اللَّه را با صداى بلند مىگفت . اين مطلب را شافعى و ديگران با اسناد صحيح نقل كرده‌اند . من مىگويم : اين مقال گنجايش بيان تمام رسواييهاى اين فاسق ملقب به لطيم الشيطان را ندارد ، فاسقى كه پس از قتل حسين ( ع ) بر بالاى منبر رسول خدا ( ص ) ، حضرت را مخاطب ساخت و گفت : « اى رسول خدا ! خونى در مقابل خونها » شگفتا از اين گروه كه چگونه در دين خود به روايت چنين فردى احتجاج كرده او را موثق مىدانند و حال آنكه خود او بى دين بود ! ليكن جاى تعجب ندارد ، چه او از ابن عاص و مروان و سمره و امثال آنها كه بدتر نيست ! د - عمرو بن عبد الله بن اسوار يمانى : كتابى از عكرمه دزديد و آن را استنساخ كرد . هشام بن يوسف قاضى گفت : ثقه نيست . ابن معين گفت : بد برداشت بود و در حالى كه از دست عكرمه مىناليد ، شراب مىنوشيد و مىگفت : عكرمه را بيابيد . چون او را ديد ، در حال مستى از جا برخاست . عكرمه به او گفت :\r\n\r\nاصبب على صدرك من بردها\r\nانى ارى الناس يموتونا\r\n\r\n( يب ) : هر گاه معمر براى مردم بصره حديث مىگفت ، نام او را مىبرد و هر گاه براى مردم يمن روايت مىكرد ، از وى نام نمىبرد . من مىگويم ، بنگريد و عبرت بگيريد ! خ د - عمرو بن مرزوق ، ابو عثمان باهلى بصرى : ابن المدينى گفت : حديث دو عمرو را ترك كنيد . « منظورش عمرو بن مرزوق و عمرو بن حكام بود » . ( يب ) : و ابن عمار عجلى گفت :\r\nناچيز است . ابن المدينى گفت : ذاهب الحديث است . ازدى گفت : على بن المدينى دوست ابو داود بود ، تا ابن المدينى دستور نمىداد ، ابو داود روايت نمىكرد . ابن معين ، از عمرو بن مرزوق تعريف و تمجيد مىكرد و با احترام از او نام مىبرد امّا در مورد ابو داود اين گونه رفتار نمىكرد . زيرا وى از على بن المدينى اطاعت مىكرد . سليمان بن حرب گفت : عمرو ، چيزهايى داشت كه آنان نداشتند ، لذا بر او حسد ورزيدند . من مىگويم : در اين احوال بينديشيد و منزلت اين رجال را بشناسيد . مطلب مضحكى در ( يب ) آمده كه ابن عدى گفت : « شنيدم احمد بن محمد بن مخلد مىگفت : در بصره ، مجلسى بزرگتر از مجلس عمرو بن مرزوق نبود . زيرا در آن ، ده هزار نفر شركت مىكردند . » اى كاش\r\n","description":"","footnote":"","page_name":" 57 ","page_number":95},
  {"content":"\r\nمىدانستم ، كدام مجلس گنجايش اين همه آدم را دارد ؟ و اگر منظورش مجلس حديث است ، چگونه صدايش به آنان مىرسيده است ؟ ! جز در خواب و خيال ! سخيفتر از آن مطلبى است كه در ( يب ) و ( ن ) آمده است كه مىگويد : از وى پرسيدند : آيا با هزار زن ازدواج كرده اى ؟ گفت : بلكه بيشتر ! زيرا از نظر آنان متعه ( نكاح موقت ) حرام است و خداوند هم از داشتن بيش از چهار همسر دائمى ، در يك زمان نهى فرموده است ! پس چگونه امكان دارد كه با بيش از هزار زن پى در پى ازدواج كرده باشد ؟ ! م د ت س - عمرو بن مسلم جندى يمامى صاحب طاوس : ( يب ) : ابن خراش و ابن حزم گفتند :\r\nناچيز است . ابن المدينى گفت : يحيى بن سعيد ، نام وى را برد و دستش را حركت داد و گفت : هشام بن جبير از او بهتر است . به او گفتم : آيا حديث هشام را دور اندازم ؟ گفت :\r\nبلى . عبد الله بن احمد گفت : آيا عمرو بن مسلم ضعيفتر است يا هشام بن جبير ؟ وى عمرو را ضعيف خواند و گفت : هشام به نظرم بهتر است . من مىگويم : در شرح حال هشام - ان شاء الله تعالى - خواهد آمد كه ابن معين او را بسيار ضعيف دانسته است .\r\nت ق - عمرو بن واقد دمشقى ( وابسته بنى اميه ) : فسوى از دحيم روايت كرده كه بزرگان ما از وى حديث روايت نمىكردند و گويا در دروغگويى عمرو ، شك نداشت . مروان طاطرى ، گفت : كذّاب است . دار قطنى گفت : متروك است . ( ن ) : هالك است . ابو مسهر گفت : ناچيز است . ( يب ) : ابو مسهر گفت : دروغ مىگويد . ( خ ) و ابو حاتم و دحيم و يعقوب بن سفيان گفتند : ناچيز است . ( س ) و برقانى گفتند : متروك است .\r\nس ق - عمران بن حذيفه : ( ن ) : ناشناخته است . ( يب ) : يكى از افراد مجهول است .\r\nخ د س - عمران بن حطان سدوسى : - خداوند او را لعنت كند و عذابش را دو چندان گرداند - ( يب ) : دار قطنى گفت : به دليل سوء عقيده و خباثت مذهب ، متروك است . مبرد در الكامل آورده : وى رئيس ، فقيه و خطيب شاخه قعديه از صفريه ( خوارج ) است . در ( يب ) : مىگويد : گروه قعديه ، معتقد به جنگ با امراى جور نيستند بلكه فقط در حدّ توان خود با امراى جور مخالفت مىكنند ، با اين حال خروج بر حاكم را مىستايند . امّا ابو الفرج اصفهانى مىگويد : چون از جنگ عاجز گرديد ، قعدى گرديد . من مىگويم :\r\nبخارى چه عذرى در احتجاج به حديث وى دارد كه از داعيان نفاق و مذهب سوء ، بود .\r\nاز نظر اهل سنت هر كس مبلَّغ مذهبى غير از مذهب آنان باشد ، روايتش بى اعتبار است ، اگر چه ابو داود گمان برده كه حديث خوارج از ساير گروهها صحيحتر است ، گذشته از اين در ( يب ) : آن را رد كرده و مىگويد : « اين حكم مطلق نيست . ابن ابى حاتم از قاضى\r\n","description":"","footnote":"","page_name":" 58 ","page_number":96},
  {"content":"\r\nعبد الله بن عقبه مصرى كه همان ابن لهيعه است ، از بعضى از خوارج كه توبه كرده‌اند ، حكايت كرده كه هر گاه به چيزى متمايل مىشدند ، آن را به صورت حديث نقل مىكردند . « اين كار با خروج آنان از دين كه پيامبر امين ( ص ) بر آن تأكيد فرموده مناسبت دارد . آيا از كسى كه خون و اموال مسلمانان را محترم نمىشمارد و احترام برادر پيامبر و جان او را مرعى نمىدارد اميد آن مىرود كه در گفتارش صادق و در نقلش موثق باشد ؟ ! در ( يب ) بيان شده است كه بعضى از آنان ، بخارى را بدين صورت معذور داشته‌اند كه وى پيش از آنكه عمران به مذهب خوارج در آيد از او روايت مىكرده است . اما وى پاسخ داده كه اين عذر محل نظر است . زيرا بخارى از طريق يحيى بن ابى كثير از وى روايت كرده است و يحيى در زمانى كه وى از ترس حجاج فرارى بود و حجاج در پى او مىگشت تا او را به دليل مذهبش بكشد ، از عمران حديث شنيده بود . داستان فرار وى مشهور است . سپس در ( يب ) مىگويد : ابو زكرياى موصلى از محمد بن بشر عبدى موصلى نقل مىكند كه گفت : عمران بن حطان پيش از مرگ از عقيدهء خوارج توبه كرد ، اين بهترين عذرى است كه در مورد نقل روايت وى توسط بخارى مىتوان آورد . اشكال وارد بر اين توجيه آن است كه اگر هم توبهء وى مسلَّم باشد ، باز از نقل روايت متأخر است و لذا در توجيه نقل آن توسط بخارى ، در زمانى كه بر مذهب فاسد خويش بوده ، سودى ندارد . به هر حال نقل روايت از عمران نادرست است . لذا توجيهى براى بخارى باقى نمىماند جز اينكه ، با اين كار خود ، خواسته او را گرامى بدارد و از او تشكر كند كه در مدح ابن ملجم ملعون سرود :\r\n\r\nيا ضربة من تقى ما اراد بها\r\nالا ليبلغ من ذى العرش رضوانا\r\nانى لا ذكر ، يوما فاحسبه\r\nاو فى البرية عند الله ميزانا\r\n\r\nد ت - عمران بن خالد ، ابو خالد : ابن عدى و عقيلى گفتند : مجهول است .\r\nع - عمير بن هانى عنسى ( ابو وليد دمشقى دارابى ) : ( د ) گفت : قدرى مذهب است . ( ن ) :\r\nعباس بن وليد بن صبيح گفت : به مروان بن محمد گفتم : نمىبينم كه سعيد بن عبد العزيز از عمير بن هانى روايت كرده باشد . گفت : براى سعيد از آتش مبغوضتر بود . گفتم : چرا ؟\r\nگفت : مگر او نبود كه هنگام بيعت يزيد بن عبد الملك در بالاى منبر مىگفت : بشتابيد به سوى اين بيعت كه دو هجرت است : هجرتى به سوى خدا و رسول و هجرتى به سوى يزيد ! من مىگويم : در چنين ماجرايى اين بخارى و ديگران را پوششى نباشد ليكن اينان\r\n","description":"","footnote":"","page_name":" 59 ","page_number":97},
  {"content":"\r\nدر اين مورد و مانند آن يكسان هستند . ( ن ) : جابر گفت : عمير بن هانى مرا حديث كرد و گفت : حجاج مرا والى كوفه كرد و به من سفارش نكرد كه انسانى را حد بزنم مگر اينكه او را حد زدم و انسانى نفرستاد كه او را بكشم مگر اينكه رهايش كردم ( ؟ ! ) . او هم مرا عزل كرد . من مىگويم : بدون ترديد حد و قتل به صرف فرمان حجاج ، از لحاظ حرمت يكسان است ، چنان كه ولايت از طرف او است . پس هيچ گونه عذرى ندارد . از سوى ديگر اين دشمن خدا ، به دروغ دعوى مخالفت با حجاج كرده است . زيرا اگر وى احدى از كسانى را كه حجاج مىخواست كشته شوند ، آزاد مىكرد ، حتما حجاج وى را به جايش مىكشت . در اظهار عبادت و انجام مناسك هم دروغ گفته است . مگر چگونه عبادت مىكند در حالى كه از داعيان و مبلَّغان يزيد بن عبد الملك منافق و عامل و كارگزار حجاج ستمگر است ؟ ! خ - عنبسة بن خالد بن يزيد ايلى اموى ( مولاى بنى اميه ) : ابو حاتم گفت : وى عامل خراج مصر بود . زنان را از پستان آويزان مىكرد . فسوى گويد : يحيى بن كثير گفت : فقط افراد مجنون يا احمق از او حديث نقل مىكنند حديثش ارزش نوشتن نداشت . احمد بن حنبل گفت : ما را چه به عنبسه ؟ مگر نسبت به او چه تعهدى داريم ؟ آيا كسى غير از احمد بن صالح از او روايت كرده است ؟ ( يب ) : يحيى بن كثير گفت : عنبسه از يونس از ابن شهاب نقل كرد و گفت : در حالى كه محتلم بودم بر مروان وارد شدم . يحيى بن كثير گفت : اين قول باطل است ، زيرا او بر عبد الملك وارد شد .\r\nخ م د - عنبسة بن سعيد بن عاص اموى ( برادر عمرو اشدق ) : ( يب ) : دار قطنى گفت : همنشين حجاج بود . زبير گفت : همواره با حجاج بود . من مىگويم : مرد بوسيلهء قرين خود شناخته مىشود ! ت ق - عنبسة بن عبد الرحمن بن عنبسة بن سعيد بن عاص اموى : ( خ ) گفت : روايت او را ترك كرده‌اند . ابو حاتم گفت : حديث مىسازد . ( ن ) : ( ت ) از ( خ ) روايت كرده كه ذاهب الحديث است . ( يب ) : ابن معين گفت : ناچيز است . ( س ) گفت : متروك است . ازدى گفت : كذّاب است .\r\nد ق - عيسى بن عبد الاعلى : ( ن ) : تقريبا ناشناخته است . حديثش منكر و منحصر به فرد است . ابن قطان گفت : نه در كتابهاى رجالى اسمى از وى ديدم و نه در غير اين حديث .\r\nق - عيسى بن ابى عيسى ميسره مدنى حناط : ( س ) و فلاس گفتند : متروك است . ( يب ) :\r\nدار قطنى و ( د ) گفتند : متروك است . ابن معين گفت : ناچيز است و حديثش نوشته\r\n","description":"","footnote":"","page_name":" 60 ","page_number":98},
  {"content":"\r\nنمىشود .\r\nت ق - عيسى بن ميمون قرشى ( آزاد شدهء قاسم بن محمد ) : ( ن ) : ( خ ) گفت : ناچيز است . ( س ) گفت : ثقه نيست . فلاس گفت : متروك است . ابن حبان گفت : احاديثى روايت مىكند كه تماما ساختگى است . ابن مهدى گويد : به او گفتم اين چه رواياتى است كه از قاسم از عايشه نقل مىكنى ؟ گفت : تكرار نمىكنم .\r\nف - ق ت ق - فائد بن عبد الرحمن ( ابو الورقاء عطار كوفى ) : ( يب ) : ابن معين گفت : نه ارزشى دارد و نه ثقه است . احمد گفت : متروك است . ابو زرعه و ابو حاتم گفتند : به او توجه نمىشود . ابو حاتم گفت : ذاهب الحديث است و حديثش نوشته نمىشود . اگر كسى سوگند ياد كند كه تمام احاديث وى دروغ است ، خلاف نگفته است . ( د ) گفت : ناچيز است . ( س ) يك بار گفت :\r\nثقه نيست و بار ديگر گفت : متروك است . حاكم گفت : احاديث ساختگى روايت كرده است . ( ن ) : مسلم بن ابراهيم گفت : بر او وارد شدم ، ديدم كه كنيزش براى او ، عود مىنوازد .\r\nع - فضيل بن سليمان نميرى ( ابو سليمان بصرى ) : ( يب ) : ابن معين گفت : ناچيز است و حديثش نوشته نمىشود . اجرى از ( د ) نقل مىكند كه گفت : عبد الرّحمن از او روايت نمىكرد و نيز گفت : از ( د ) شنيدم كه مىگفت : فضيل و سمتى نزد موسى بن عقبه رفتند و از وى كتابى به عاريت گرفتند امّا به او برنگرداندند .\r\nع - فليح بن سليمان ابو يحيى مدنى : فليح لقبى است كه برايش غالب شده ، نامش عبد الملك بود . ( ن ) : ابن معين گفت : ثقه نيست . يك بار هم گفت : از حديثش پرهيز مىشود . ( يب ) : ( د ) گفت : ناچيز است . طبرى گفت : منصور او را سرپرست امور مربوط به صدقات كرد . زيرا ، آنگاه كه محمد بن عبد الله بن حسن طلب كرد ، وى منصور را به حبس بنى الحسن راهنمايى كرد .\r\nق - قاسم بن عبد الله عدوى عمرى : ( س ) و ابو حاتم گفتند : متروك است . ( ن ) : ابن معين گفت : كذّاب است . احمد گفت : دروغ مىگويد و حديث مىسازد . ( يب ) : احمد گفت :\r\nاف ! اف ! ناچيز است . يك بار هم گفت : حديث جعل مىكند . عجلى و ازدى گفتند :\r\n","description":"","footnote":"","page_name":" 61 ","page_number":99},
  {"content":"\r\nمتروك است .\r\nد ت ق - قبصية بن مهلب : ابن المدينى گفت : مجهول است و غير از سماك بن حرب كسى از وى روايت نكرده است . ( يب ) : ( س ) گفت : متروك است .\r\nع - قتادة بن دعامة ابو خطاب سدوسى بصرى : ( ن ) : تدليس مىكند . ( يب ) : ابن المدينى گفت :\r\nبه يحيى بن سعيد گفتم : عبد الرحمن مىگويد : هر كسى را كه در رأس بدعتى است و بدان فرا مىخواند ، ترك كن ، گفت : در مورد قتادة و ابن ابى داود و عمر بن ذر و گروهى ديگر - كه نام آنان را ذكر كرد - چه مىكنى ؟ ! ابن حبان گفت : اهل تدليس بود .\r\nد ت ق - قيس بن ربيع ابو محمد كوفى : يحيى گفت : حديثش نوشته نمىشود . ( س ) : گفت :\r\nمتروك است . ( ن ) : ابن قطان گفت : از نظر آنان ضعيف است . محمد بن عبيد طنافسى گفت : ابو جعفر را كارگزار خود در مدائن كرد . زنان را از پستان آويزان كرد و زنبورها را به جان آنان انداخت . ( يب ) : محمد بن عمار گفت : عالم به حديث بود ليكن چون والى مدائن شد ، و عدّه اى از مردم را به دار آويخت مردم از او متنفر شدند .\r\nك - ل ت ق - كثير بن زاذان نخعى كوفى : ابو حاتم و ابو زرعه گفتند : مجهول است . ابن معين گفت : او را نمىشناسم .\r\nخ م ت د ق - كثير بن شنظير ابو قره بصرى : يك بار ابن معين گفت : ناچيز است . فلاس گفت :\r\nيحيى بن سعيد از او روايت نمىكرد . ( يب ) : ابن حزم گفت : بسيار ضعيف است .\r\nد ت ق - كثير بن عبد الله بن عمرو بن عوف مزنى مدنى : ابن معين گفت : ناچيز است . دار قطنى گفت : متروك است . احمد حديثش را دور انداخته است . ( ن ) : ( د ) و شافعى گفتند : يكى از اركان كذب است . ( يب ) : احمد گفت : ناچيز است . ( د ) گفت : يكى از افراد كذّاب است . شافعى گفت : يكى از افراد كذّاب يا يكى از اركان كذب است . ( س ) يك بار گفت :\r\nمتروك است . ابن عبد البر گفت : اهل علم بر ضعف وى اجماع دارند .\r\nد ت ق - لمازة بن زياد ازدى ، ابو لبيد بصرى : ( ن ) : در جنگ جمل حضور داشت ، ناصبى بود ، على ( ع ) را ناسزا مىگفت و يزيد را مدح مىكرد . ( يب ) : ابن معين گفت : آدم بسيار بد زبانى بود و على ( ع ) را ناسزا مىگفت . ابو لبيد گويد : به او گفتم : چرا على ( ع ) را دشنام\r\n","description":"","footnote":"","page_name":" 62 ","page_number":100},
  {"content":"\r\nمىدهى ؟ گفت : آيا مردى را كه در يك روز دو هزار و پانصد نفر را كشت ناسزا نگويم ؟ ! ابن سعد گفت : ثقه است . حرب از پدرش نقل كرد كه مىگفت : صالح الحديث بود و او را به نيكويى ثنا گفت . در ( يب ) گفت : « همواره بر آنان ايراد مىگرفتم كه چرا غالبا ناصبى را ثقه مىدانند و شيعه را مطلقا مردود ، خصوصا در مورد على روايت شده كه جز مؤمن او را دوست ندارد و جز منافق او را دشمن ندارد ؟ بعدا بر من معلوم شد كه بغض و دشمنى در اينجا مقيد به سبب است و آن چيزى نيست جز يارى رساندن به پيامبر ( ص ) ! زيرا سرشت انسان اين است كه كينهء كسى را كه از وى بدى ديده و نيز محبت كسى را كه در حقش خوبى كرده ، به دل مىگيرد . اين حب و بغض معمولا به امور دنيايى مربوط است و روايت وارده در حق على عموميت ندارد . زيرا كسانى كه او را دوست داشته‌اند ، در موردش افراط كرده تا آنجا كه مدعى شده‌اند او پيامبر و يا حتى خدا است . از سوى ديگر مثل آنچه در حق على وارد شده ، در مورد انصار هم آمده است . علما پاسخ داده‌اند كه بغض آنان به جهت يارى رساندن به پيامبر ، علامت نفاق است و بر عكس محبت آنان به جهت يارى رساندن به پيامبر ، علامت ايمان ؛ در مورد على هم همين طور است . بيشتر كسانى كه ناصبى ناميده شده‌اند كه غالبا دروغ مىگويند و در روايت اخبار ، جانب تقوا و ورع را نگه نمىدارند . اصل در اين مورد آن است كه ناصبيان عقيده دارند كه على ، عثمان را كشت يا در قتل او شورشيان را يارى كرد . لذا به زعم آنان ، كينه با على ديانت است . و علاوه بر آن بعضى از ناصبيان كسانى هستند كه نزديكانشان در جنگهاى على كشته شدند . »\r\nاشكال وارد بر اين سخن آن است كه تقييد بغض على ( ع ) به جهت يارى رساندن به پيامبر ( ص ) اشتباه است . چون ايجاب مىكند كه كلام رسول خدا ( ص ) در اظهار فضل على ( ع ) لغو باشد . زيرا بر اين اساس هر فردى كه بغض كسى را به جهت يارى رساندن به پيامبر ( ص ) ، به دل گيرد منافق است بدون اينكه به على ( ع ) اختصاص داشته باشد . و چگونه تقييد به نصرت پيامبر ( ص ) با مباهات امير المؤمنين ( ع ) به اين فرمايشش كه به نقل از صحيح مسلم آورده مىشود ، قابل جمع است : « و الَّذى فلق الحبة و برء النسمة انه لعهد النبىّ الامىّ ( ص ) الىّ انه لا يحبّنى الا مؤمن و لا يبغضنى الا منافق . » زيرا اگر مقصود پيامبر ( ص ) همان باشد كه ابن حجر گمان برده ، ديگر معنى نداشت كه امام ( ع ) بدان افتخار كند . حاصل مقصود ابن حجر اين است كه در تبرئه اصحاب خود مىگويد : بغض و\r\n","description":"","footnote":"","page_name":" 63 ","page_number":101},
  {"content":"\r\nكينهء على و دشنام و ناسزاگويى او ، به خودى خود نقص و عيب نيست ، اگر چه در روآيات مستفيض و يا متواتر آمده باشد كه : هر كس على راى دشنام دهد و او راى دشمن بدارد ، همانا كه رسول خدا راى ناسزا گفته و او راى دشمن داشته است . اين توجيه از نظر ابن حجر مخصوص كسانى است كه با على ( ع ) عداوت داشته باشند و به او ناسزا گويند اما كسانى كه خلفاى آنان راى ناسزا و دشنام داده‌اند نه تنها معذور نبوده ، بلكه او راى سزاوار هر گونه عيبى دانسته‌اند و از ابراز هر گونه لعنى نسبت به آنان مضايقه نكرده‌اند . آيا اين جز تعصب و هواى نفس است ؟ ! اى كاش مىدانستم : چگونه دشمن على ( ع ) منافق نيست با وجودى كه پيامبر ( ص ) از راههاى گوناگون به تعظيم و ستايش على ( ع ) پرداخته است ؟\r\nبنابراين در حقيقت سبّ و بغض على ( ع ) جز استهزا نسبت به رسول خدا ( ص ) و ناديده گرفتن گفتار و كردار آن حضرت نيست ، آيا نفاق از اين بزرگتر ؟ ! غلات هم از دايرهء اين شمول خارجند همچون ساير عمومات كتاب و سنت كه با دليل تخصيص خورده است .\r\nامّا اينكه گفت : در مورد انصار همچنين وارد شده ، بايد گفت دروغى است كه ناصبيها براى ردّ فضيلت سيد مسلمانان و امام متقين ساخته‌اند . اگر هم بپذيريم كه اين روايت صحيح است ، معنايش - آنگونه كه از علماى خود نقل كرده - اين است كه بغض آنان به جهت يارى رساندن به پيامبر ( ص ) نشانهء نفاق است ، زيرا تعليق بر وصف مشعر به حيثيت است بر خلاف روايتى كه در فضيلت امير المؤمنين ( ع ) وارد شده است . زيرا در اين روايت چيزى جز آنچه كه بر مورد نظر بودن شخص حضرت دلالت دارد ، نيامده است تا اين توهم پيش آيد كه بغض به جهت يارى رساندن ، نشانهء نفاق است . از اين بيان معلوم شد كه قبول روايت ناصبى ، مطلقا جايز نيست . زيرا ناصبى ، منافق است و منافق از كافر كه كفر خود راى آشكار مىدارد بدتر است و همانطور كه در قرآن آمده ، جاى منافق در پايينترين مرتبهء جهنم است . از سوى ديگر صرف افادهء ظن در مورد خبر ناصبى - اگر ناصب موثّقى يافت شود - مفيد حجيت نيست . زيرا خداوند در قرآن پيروان ظن را مذمت كرده ، مىفرمايد : * ( « إِنْ يَتَّبِعُونَ إِلَّا الظَّنَّ » ، ( 1 ) و * ( « إِنَّ الظَّنَّ لا يُغْنِي مِنَ الْحَقِّ شَيْئاً » ) * ( 2 ) و نيز دليل خاصى در دست نداريم كه ظن حاصل از خبر منافق و كافر را از دايره آن خارج كند .\r\nاما اينكه گفت : بيشتر كسانى كه ناصبى ناميده مىشوند ، به صدق لهجه و تمسك به\r\n\r\n","description":"","footnote":"\r\n( 1 ) انعام 6 / و يونس / 10 و نجم / 18 .\r\n( 2 ) نجم / 28 .\r\n","page_name":" 64 ","page_number":102},
  {"content":"\r\nامور دينى مشهورند ، اين شهرت تنها نزد امثال او است ، گذشته از اين ، اين مطلب با آنچه در شرح حال عمران بن حطان آورد كه خوارج هر گاه چيزى مىخواستند آن را حديث مىكردند ، منافات دارد .\r\nو همچنين تمسك ناصبيان به امور دينى ، با توصيفى كه رسول خدا ( ص ) از آنان كرده ، منافات دارد ، چه حضرت آنان را خارج از دين دانسته است . و اگر هم بپذيريم كه منافات نداشته ، باز تمسك آنان به امور دينى ، همچون تمسك يهوديان به ديانت يهودى است و به اخبار آنان حجيت نمىبخشد .\r\nاما گمان وى مبنى بر اينكه اغلب رافضيان دروغ مىگويند ، ستمى است ناشى از عداوت دينى و عصبيت مذهبى . ما غير از اين ستم ، علَّت ديگرى براى ادعاى ابن حجر سراغ نداريم جز اينكه شيعه ، راوى فضايل و مناقب اهل بيت ( ع ) و مطاعن دشمنان آنان هستند . پيش از اين آورديم كه نقل چنين رواياتى در آن شرايط زمانى ، دليل بر وثاقت راوى است . زيرا كسى كه حاضر مىشود چنين حديثى روايت نمايد ، خويش را گرفتار شمشير امراى ستمگر ، آماج قلم علماى ناصبى و نيش زبان خطباى دنياپرست قرار داده است . اين بهترين دليلى است كه مىتوان بر اساس آن حكم كرد كه اين راويان ، موثقترين و با انصافترين مردم هستند .\r\nاما اينكه گفت : اصل در اين مورد آن است كه ناصبيان عقيده دارند . . . ، چنين ادعايى مكابرهء محض مدعى و مدعى له است . به علاوه شيعه هم بر اساس دلايل قوى معتقد است كه : مشايخ ثلاثه ( ابوبكر ، عمر و عثمان ) حق امير المؤمنين ( ع ) را غصب كردند و با نصّ پيامبر امين ( ص ) به مخالفت پرداختند . بنابراين اعتقاد شيعه هم در مورد آنان ، ديانت است . پس چه شده كه روايات شيعيان را آنگونه كه روايات ناصبيان را قبول دارند ، معتبر نمىدانند ؟ ! آيا غير از اين است كه شيعه به ثقلين « قرآن و خاندان پيامبر ( ص ) » تمسك جست امّا نواصب اين دو يادگار گرانبهاى رسول اكرم ( ص ) را ناديده گرفتند و پيمان شكستند . آرى همان گونه كه گفته‌اند : مردم به امثال خود تمايل بيشترى دارند ! اما اينكه مىگويد : بعضى از آنان كسانى بودند كه نزديكانشان در جنگهاى على ( ع ) كشته شده بودند ، از نكات جالب توجه است . اگر اين سخن مىتوانست توجيه گر بغض با على ( ع ) باشد ، نمىبايست بغض مشركان با رسول خدا ( ص ) قبيح باشد . زيرا آن حضرت ( ص ) تمام نزديكان آنان را كشت ! براى تكميل اين بحث به فرصت ديگرى نيازمنديم .\r\n","description":"","footnote":"","page_name":" 65 ","page_number":103},
  {"content":"\r\nم 4 - ليث بن ابى سليم بن زنيم كوفى : احمد گفت : كسى را نديدم كه نظر يحيى بن سعيد نسبت به او از نظر وى دربارهء ليث و همام و محمد بن اسحق بدتر باشد . احدى نمىتواند دربارهء اينان به وى رجوع كند . ( يب ) : ابوزرعه و ابو حاتم گفتند : به او توجه نمىشود .\r\nم د ت ق - مبارك بن فضاله ، ابو فضاله بصرى : ( د ) گفت : شديدا تدليس مىكند . ( يب ) : احمد گفت :\r\nتدليس مىكند . ابوزرعه گفت : بسيار تدليس مىكند . فلاس گفت : عبد الرحمن و يحيى بن سعيد از وى حديث نمىكردند .\r\nد ت ق - مثنى بن صباح يمامى : ( س ) گفت : متروك است . ( يب ) : ابن عدى گفت : امامان پيشين ، وى را ضعيف دانسته‌اند . ساجى گفت : بسيار ضعيف است . ابن جنيد گفت :\r\nمتروك است .\r\nم 4 - مجالد بن سعيد همدانى كوفى : احمد گفت : ناچيز است . ( خ ) گفت : ابن مهدى از وى روايت نمىكرد . فلاس گفت : شنيدم كه يحيى بن سعيد مىگفت : اگر مىخواستم كه مجالد تمام روايات را از شعبى از مسروق از عبد الله ، روايت كند ، اين كار را مىكرد .\r\n( يب ) : دار قطنى گفت : بى اعتبار است .\r\nع - مجاهد بن جبير مقرمى مكى : ( ن ) : ابو بكر بن عياش به اعمش گفت : چرا تفسير مجاهد ، مخالف و يا چيزى مانند آن است ؟ گفت : آن را از اهل كتاب گرفته است . ( يب ) : چه مسئله اى در مورد تفسير مجاهد وجود دارد ؟ گفت : به نظر آنان وى از اهل كتاب مىپرسيد . ( ن ) : از جملهء نارواترين تفسيرى كه در مورد آيهء : * ( « عَسى أَنْ يَبْعَثَكَ رَبُّكَ مَقاماً مَحْمُوداً » ) * ( 1 ) نقل شده است ، تفسير مجاهد است كه گفته : او را با خود بر روى عرش مىنشاند . من مىگويم : درست نيست كه وى را در اين باره تقبيح كنند ، اگر چه تجسيم و كفر است ! زيرا مطالبى روايت كرده‌اند كه خيلى از اين بدتر است مثل اين روايت كه مىگويد : خداوند سبحان آدم را به شكل خودش خلق كرد و خداوند پايش را بر آتش جهنم مىگذارد و آتش مىگويد : كافى است ، كافى است و . . . ( يب ) : قطب حلبى در شرح\r\n\r\n","description":"","footnote":"\r\n( 1 ) اسراء / 81 .\r\n","page_name":" 66 ","page_number":104},
  {"content":"\r\nصحيح بخارى مىگويد : مجاهد آشكارا تدليس مىكند و اينكه مىگويد : عن . . . عن . . . ،\r\nمفيد وصل نيست .\r\nم 4 - محمد بن اسحق بن يسار ( صاحب سيرة النبى ( ص ) ) : مالك گفت : يكى از دجالها است .\r\n( ن ) : يحيى قطان گفت : شهادت مىدهم كه او كذّاب است . هشام بن عروه گفت : كذّاب است . ( يب ) : احمد گفت : تدليس مىكند . ايوب بن اسحق از وى پرسيد و گفت : اگر حديثى را به تنهايى روايت كرده باشد ، قبول مىكنى ؟ گفت : به خدا سوگند ، نه .\r\nع - محمد بن بشار بن عثمان ( ابو بكر بندار بصرى حافظ ) : فلاس او را تكذيب كرده است . در ( يب ) گفته : سوگند مىخورد كه او دروغگو است . عبد الله دورقى گفت : نزد ابن معين ، ذكرش به ميان آمد ، ديدم كه به او اعتنا نمىكند .\r\nد ق - محمد بن ثابت عبدى بصرى : ابن معين گفت : ناچيز است . ( يب ) : ابو داود سجستانى گفت : ناچيز است .\r\nد ق - محمد بن جابر سحيمى يمامى اعمى : ( يب ) : ابو زرعه گفت : حديث وى نزد اهل علم از درجهء اعتبار ساقط است . احمد گفت : از وى جز افراد بدتر از خودش روايت نمىكند .\r\nابن حبان گفت : اعمى ، رواياتى را كه از او نبود به نوشته هايش ملحق مىكرد و آنچه را كه ديگران بيان مىكردند ، مىدزديد و با آن حديث مىكرد .\r\nم د - محمد بن حاتم بن ميمون قطيعى ( معروف به سمين ) : ابن معين و ابن المدينى گفتند : كذّاب است . فلاس گفت : ناچيز است .\r\nت - محمد بن حسن بن ابو زيد : ابن معين گفت : دروغگو است . ( س ) گفت : متروك است .\r\n( د ) گفت : كذّاب است .\r\nد ت ق - محمد بن حميد بن حيان حافظ رازى : ( س ) گفت : ثقه نيست . فضلك گفت : پنجاه هزار حديث نزد من دارد كه حتى يك حرف آن را روايت نمىكنم . صالح جزره گفت : از وى و سليمان شاذكونى ماهرتر در كذب نديدم . همچنين گفت : گستاختر از وى نسبت به خداوند نديدم . ابن خراش گفت : به خداى سوگند ، دروغ مىگفت . ابو زرعه ، او را تكذيب كرده است . ( ن ) : كوسج گفت : شهادت مىدهم كه كذّاب است . ( يب ) : ( س ) يك بار گفت : ناچيز است ، بار ديگر گفت : كذّاب است . ابو نعيم بن عدى گفت : ابن خراش و گروهى از مشايخ و حفاظ رى ، نزد ابو حاتم بودند ، از ابن حميد سخن به ميان آمد ، اجماع داشتند كه بسيار ضعيف است و چيزى را كه نشنيده ، روايت مىكند و احاديث مردم بصره و كوفه را مىگيرد و با آن براى مردم رى حديث مىگويد .\r\n","description":"","footnote":"","page_name":" 67 ","page_number":105},
  {"content":"\r\nع - محمد بن خازم ابو معاويه ، ضرير كوفى : ( يب ) : ابو زرعه گفت : از داعيان مرجئه است . ( د ) گفت : رئيس مرجئه كوفه بود . ابن سعد گفت : تدليس مىكند . يعقوب بن شيبه گفت : گاهى اوقات تدليس مىكند .\r\nق - محمد بن خالد واسطى طحان : ابن معين گفت : كذّاب است . اگر او را ديديد ، بر او سيلى بزنيد . ( يب ) : ابو زرعه گفت : مرد بدى است . مىگويد : وى گفت : از پدرم جز يك حديث نشنيدم سپس احاديث فراوانى را از او روايت كرد .\r\nق - محمد بن دأب مدينى : ابو زرعه گفت : حديث جعل مىكرد . ( ن ) : ابن حبان و ديگران او را تكذيب كرده‌اند .\r\nخ 4 - محمد بن زياد الهانى ( ابو سفيان حمصى ) : ( يب ) : حاكم گفت : مثل حريز بن عثمان ، به ناصبىگرى مشهور بود . ( ن ) : احمد و ديگران ، او را موثّق دانسته‌اند .\r\nغير از قول حاكم شيعى ، نظر ديگرى در مورد وى نديدم . ( خ ) در صحيح خود از محمد بن زياد و حريز بن عثمان كه هر دو به ناصبى گرى شهرت دارند ، روايت كرده است .\r\nمن مىگويم : حميت مذهب ، ذهبى را برانگيخت تا به منظور انتقام از حاكم او را به تشيع منسوب كند . دين خدا و حب آل مصطفى - كه از هر گونه پليدى پاك و پاكيزه‌اند - موجب گرديد تا كينه او را به دل گيرد و ناصبىگرى الهانى را انكار نمايد و لذا گفت : نظر ديگرى در مورد ناصبى بودن محمد نديده‌ام . آرى : اغلب مردم شام بعد از جنگ صفين ، امير المؤمنين ( ع ) را دشمن داشتند و از ذكر فضايل او خوددارى مىكردند . اى كاش مىدانستم ، خوددارى از ذكر فضايل امير مؤمنان و ناسزاگويى به آن حضرت و بغض و كينه با خاندان پاكيزه رسول خدا ( ص ) به چه معنى است ؟ ! نمىدانم كه ذهبى از آنان چه مىخواهد كه توقف مىكند ؟ آيا با انكار ناصبىگرى الهانى ، اشكال از ( خ ) كه از حريز ناصبى روايت كرده ، مرتفع مىشود و حال اينكه مجالى براى انكار ناصبىگرى حريز وجود ندارد .\r\nت - محمد بن زياد يشكرى طحان : احمد گفت : كذّاب ، اعور و حديث ساز است . ابن معين و دار قطنى گفتند : كذّاب است . ابو زرعه گفت : دروغ مىگويد . ( يب ) : ( س ) و فلاس و جوزجانى گفتند : كذّاب است . برقى وى را در طبقه دروغگويان آورده است . ابن حبان گفت : حديث جعل مىكند .\r\nت ق - محمد بن سعيد ( مصلوب شامى ) : ( س ) گفت : كذّابين معروف به جعل حديث چهار نفرند . يكى از آنان محمد بن سعيد است . ابو احمد حاكم گفت : حديث مىسازد . احمد\r\n","description":"","footnote":"","page_name":" 68 ","page_number":106},
  {"content":"\r\nگفت : عمدا حديث جعل مىكند . ابو جعفر او را زنديق خوانده است . ( يب ) : ابن نمير گفت : كذّاب است و حديث مىسازد . ابو مسهر گفت : او از كذّابين اردن است . احمد بن صالح مصرى گفت : زنديق گفت و گردنش زده شد و نزد اين آدمهاى احمق چهار هزار حديث ساخت . ابن حبان گفت : حديث مىسازد و ذكر نامش جز براى بيان اشكال و قدح ذراو ، حلال نيست . جوزجانى گفت : هالك و معلوم الحال است . حاكم گفت : از درجه اعتبار ساقط است و بين اهل نقل اختلافى در اين باره وجود ندارد . خالد بن يزيد ازرق گفت : محمد بن سعيد گفت : اگر كلام نيكو باشد ، به ذكر اسناد اهميتى نمىدهم . مطالب فراوان ديگرى هم از اين قبيل درباره اش گفته‌اند . من مىگويم : بزرگان راويان اهل سنت از اين كذّابى كه به كذب نزد آنان شهرت دارد ، روايت مىكنند و او را تدليس نموده‌اند .\r\n( ن ) مىگويد : ابن عجلان و ثورى و مروان فزارى و ابو معاويه و محاربى و ديگران از وى روايت كرده ، نامش را به صورتهاى مختلف تغيير داده‌اند تا ضمن مخفى نگه داشتن نام وى ، ضعفش را نيز تدليس كنند . تا اينكه مىگويد : عبد الله بن احمد بن سواد گفت : نام وى را به صد و چند نام تغيير داده‌اند و من آنها را در كتابى جمع كرده‌ام . در ( يب ) هم مانند اين مطلب آمده است . وى علاوه بر آن گروه زيادى از بزرگان راويان اهل سنت كه از او حديث نقل كرده‌اند ، مىآورد و در ( ن ) آمده است كه : ( خ ) در چند جا از وى روايت كرده ، او را گروهى پنداشته است . من مىگويم : بعيد است كه حقيقت امر بر بخارى پوشيده مانده باشد ، بلكه نزديكتر به واقع آن است كه او هم به پيروى از اسلاف خود ، همانطور كه عبد الله بن صالح را تدليس كرده ، وى را نيز تدليس كرده است . و فرضا اگر بپذيريم كه واقعا اين موضوع بر بخارى پوشيده مانده ، بايد گفت ، اين عيب بزرگ و جهل عظيمى است كه از بخارى در صحيح به وقوع پيوسته است . اگر مثل اين كذّاب مشهور را بزرگان آنان تدليس كرده باشند و صحاح سته روايات وى را در برداشته باشد ، چگونه مىتوان اخبار آن را معتبر دانست و بدان با چشم صحّت و وثوق نگريست .\r\nخ م د ت ق - محمد بن طلحة بن مصرف يامى كوفى : ابن معين گفت : سه نفرند كه از حديث آنان پرهيز مىشود : محمد بن طلحه و فليح بن سليمان و ايوب بن عقبه . اين مطلب را از ابو كامل مظفر بن مدرك شنيدم . مظفر گفت : محمد بن طلحه گفت : پدرم را چون حلم ( بردبار ) يافتم و از پدرش احاديث درستى روايت كرد . ( يب ) : عفان گفت : از پدرش روايت مىكرد در حالى كه پدر او مدتها پيش مرده بود و گويا مردم او را تكذيب مىكردند ، ليكن چه كسى جرأت داشت كه بگويد : دروغ مىگويى . اين ترس مردم ، از\r\n","description":"","footnote":"","page_name":" 69 ","page_number":107},
  {"content":"\r\nجمله فضايل وى بود .\r\nد س ق - محمد بن عبد الله بن علاثه ( ابو اليسر حرانى قاضى ) : ازدى گفت : حديثش بر كذبش دلالت دارد . دار قطنى گفت : متروك است . ابن حبان گفت : روايات ساختگى نقل مىكند .\r\n( يب ) : حاكم گفت : روايات ساختگى نقل مىكند و ذاهب الحديث است .\r\nد ق - محمد بن عبد الرحمن بن بيلمانى : ابن حبان گفت : از پدرش نسخه اى حدودا داراى دويست حديث كه همگى جعلى بود ، روايت كرد . ( يب ) : ابن معين گفت : ناچيز است .\r\nحاكم گفت : روايات معضلى از پدرش نقل كرد .\r\nع - محمد بن عبيد بن ابى اميه طنافسى ( برادر يعلى ) : ( يب ) : احمد گفت : اظهار سنت مىكرد و دچار اشتباه مىشد و از اشتباهش بر نمىگشت . عجلى گفت : عثمانى بود و نيز گفت :\r\nصاحب سنت بود . من مىگويم : از اين مطلب و مطالب ديگرى كه گذشت ، بدست مىآيد :\r\nصاحب سنت يعنى عثمانى : كسى كه ناصب امير مؤمنان على ( ع ) باشد . آيا بغض و كينه با برادر و نفس پيامبر ( ص ) جزئى از سنت است ؟ آيا درود و ثناى بر دشمنان على ( ع ) جزء شرع رسول خدا ( ص ) است كه عثمانى را چنين مدح و ثنا مىگويند و او را مىستايند كه صاحب سنت است ؟ اين از آن چيزهايى است كه عقلها را به شگفتى وا مىدارد .\r\nت ق - محمد بن عون خراسانى : ( س ) : گفت : متروك است . ابن معين گفت : ناچيز است .\r\n( يب ) : ( د ) گفت : ناچيز است . دولابى و ازدى گفتند : متروك است .\r\nت ق - محمد بن فضاء ازدى ( ابو بحر بصرى ) : ابن معين گفت : ناچيز است . ( خ ) گفت :\r\nسليمان بن حرب مىگفت : شراب فروش بود . ( يب ) : ( س ) گفت : ثقه نيست .\r\nت ق - محمد بن فضل بن عطيه : احمد گفت : حديث او ، حديث اهل كذب است . ابن معين گفت : حديثش نوشته نمىشود . ( يب ) : فلاس و مسلم و ( س ) و ابن خراش و دار قطنى گفتند : متروك است . صالح جزره گفت : حديث مىسازد . ابن معين و فلاس و ( س ) و ابن خراش و ابن ابى شيبه و اسحق بن سليمان و يحيى بن ضريس و جوزجانى گفتند : كذّاب است .\r\nت - محمد بن قاسم اسدى : احمد و دار قطنى او را تكذيب كرده‌اند . ( يب ) : ( د ) گفت : نه ثقه است و نه مأمون ، احاديثش ساختگى است . ازدى گفت : متروك است .\r\nد ت س - محمد بن كثير صنعانى مصيصى : احمد او را بسيار ضعيف خواند و گفت : احاديث منكرى نقل كرد كه اصلى ندارد . يونس بن حبيب گفت : به ابن المدينى گفتم كه وى از اوزاعى از قتاده از انس حديث كرده كه گفت : « پيامبر ( ص ) ، ابو بكر و عمر را ديد و گفت :\r\n","description":"","footnote":"","page_name":" 70 ","page_number":108},
  {"content":"\r\nاين دو نفر سرور پيران اهل بهشت هستند . . . « على ( ابن المدينى ) گفت : ميل داشتم كه اين پيرمرد را ببينم اما الآن دوست ندارم كه او را ببينم . ( يب ) : احمد گفت : از نظر من ثقه نبود .\r\nبه او گفته شد : چگونه از معمر شنيدى ؟ گفت : در يمن ، شنيدم . فردى از يمن ، آن را برايم فرستاد .\r\nق - محمد بن محصن عكاشى : دار قطنى گفت : متروك است و حديث مىسازد . ( يب ) :\r\nابن معين و ابو حاتم گفتند : كذّاب است . ابن حبّان گفت : حديث مىسازد .\r\nع - محمد بن مسلم بن تدرس ابو زبير مكى : سويد بن عبد العزيز گفت : شعبه به من گفت : آيا از او روايت مىكنى و حال اينكه او نماز را نيكو نمىداند . و رفاء گفت : به شعبه گفتم : چرا حديث ابو زبير را ترك كردى ؟ گفت : زنا مىكند و استرجاع مىگويد . ( يب ) : نعيم بن حماد گفت : شنيدم كه هشيم مىگفت : از ابو زبير حديث شنيدم ( و آن را نوشتم ) . شعبه نوشته‌ام را گرفت و آن را پاره كرد . ( ن ) : يونس بن عبد الاعلى گفت : شنيدم كه با حديث ابو زبير عليه شافعى احتجاج كردند ، او خشم گرفت و گفت : ابو زبير محتاج كسى است كه او را هدايت كند . ابن حزم از حديث وى كه در آن از جابر و مانند آن نقل مىكرد ، جلوگيرى مىنمود . زيرا وى از نظر آنان جزء كسانى بود كه تدليس مىكردند .\r\nد ت ق - محمد بن يزيد بن ابى زياد ثقفى : ( ن ) : مجهول است . ( يب ) : ابو حاتم و دار قطنى گفتند : مجهول است . احمد گفت : ناشناخته است .\r\nم ت ق - محمد بن يزيد بن محمد بن كثير ابو هاشم رفاعى ( قاضى بغداد ) : ( خ ) گفت : همگان را بر ضعف وى متفق ديدم . ابن نمير گفت : حديث مىدزدد . ( يب ) : حسين بن ادريس گفت : از عثمان بن ابى شيبه در مورد او سؤال كردم . گفت : حديث ديگران را سرقت و آن را به نام خود روايت مىكند . گفتم : اين كار او تدليس است يا دروغ ؟ ! پاسخ داد : چگونه تدليس است و حال اينكه مىگفت : حدثنا ؟ ! ت ق - محمد بن يعلى سلمى ( ابو على ملقب به زنبور ) : ( خ ) گفت : ذاهب الحديث است .\r\nابو حاتم گفت : متروك است . ( س ) گفت : ثقه نيست . ( يب ) : عجلى گفت : حديث او را ترك كرده‌اند .\r\nم د س - مخرمة بن بكير بن عبد الله بن اثبح ( ابو المسور ) : ( يب ) : ابن معين گفت : كتاب پدرش بدست او افتاد ولى از او حديث نشنيد . ساجى گفت : تدليس مىكند . ( ن ) : ابن معين گفت :\r\nناچيز است . احمد گفت : از پدرش روايت نشنيد .\r\nق - مروان بن سالم غفارى شامى جزرى ( مولاى بنى اميه ) : احمد گفت : ثقه نيست . دار قطنى\r\n","description":"","footnote":"","page_name":" 71 ","page_number":109},
  {"content":"\r\nگفت : متروك است . ابو عروبه حرانى گفت : حديث جعل مىكند . ( يب ) : ( س ) گفت :\r\nمتروك است . ساجى گفت : كذّاب و حديث ساز است . ابو حاتم گفت : حديثش نوشته نمىشود .\r\nخ ق - مطرح بن يزيد اسدى ابو مهلب : ( ن ) : بر ضعف او اجماع دارند . يحيى گفت : ثقه نيست . ( يب ) : يحيى و ابو زرعه گفتند : ناچيز و بى ارزش است .\r\nد ت ق - مظاهر بن اسلم : ابن معين گفت : ناچيز است . ( يب ) : ابو عاصم نبيل گفت : در بصره ، حديثى منكرتر از حديث وى نيست . ( د ) گفت : مجهول است . من مىگويم :\r\nچگونه ( د ) از وى روايت مىكند در حالى كه بنا به آنچه كه در ( يب ) در شرح حال داود بن اميه ، آمده ، ( د ) فقط از افراد ثقه روايت مىكند ؟ ! م 4 - معاوية بن صالح حضرمى حمصى ( قاضى اندلس ) : ابن معين گفت : هر گاه ابن مهدى از وى حديث روايت مىكرد ، يحيى بن سعيد او را منع مىكرد . ( يب ) : ابو اسحق خزارى گفت :\r\nشايستگى آن را نداشت كه از وى روايت شود . موسى بن سلمه گفت : او را ترك كردم و روايت او را ننوشتم .\r\nت ق - معاويه بن يحيى ، ابو روح صدفى دمشقى : ابن معين گفت : ناچيز است . در ( يب ) افزوده :\r\nهالك است . در ( يب ) : جوزجانى گفت : ذاهب الحديث است . ( س ) گفت : ناچيز است .\r\nاحمد گفت : او را ترك كرديم . ابن حبان گفت : كتاب مىخريد و با آنها حديث مىگفت .\r\nسپس حقطش عوض شد . از آن پس احاديث موهوم روايت مىكرد .\r\nع - معلى بن منصور ، ابو يعلى : ( ن ) : ابن ابى حاتم از پدرش نقل كرد كه : به احمد گفته شد :\r\nچگونه از او روايت ننوشتى ؟ گفت : دروغ مىگويد . ( يب ) : عبد الحق از احمد نقل كرد كه او را به كذب متّهم كرد . ابن سعد گفت : بعضى از اصحاب حديث از وى روايت نمىكنند .\r\nق - معلى بن هلال طحان : ابن معين گفت : وى از معروفين افراد به كذب و جعل حديث است . احمد گفت : احاديث وى ساختگى است . ابن مبارك به وكيع گفت : شيخى داريم كه همچون معلى حديث مىسازد . در ( يب ) گروهى بالغ بر ده نفر را نام مىبرد كه وى را دروغگو خوانده‌اند .\r\nع - مغيرة بن مقسم ( ابو هشام فقيه كوفى ) : ابن فضيل گفت : تدليس مىكند . ( يب ) : احمد گفت :\r\nعموم حديث وى مدخول است . آنچه از ابراهيم روايت مىكند ، آن را از حماد و يزيد بن وليد و حارث عكلى و عبيده و ديگران شنيده است . عجلى گفت : عثمانى بود . اسماعيل قاضى گفت : در ميان كسانى كه آنها را ديده ، قوى نيست . زيرا تدليس مىكند . حال\r\n","description":"","footnote":"","page_name":" 72 ","page_number":110},
  {"content":"\r\nبنگريد كه وضع احاديثى كه به طور مرسل نقل مىكند چگونه است ؟ ابن حبان گفت : اهل تدليس بود .\r\nم 4 - مقاتل بن حيان نبطى ( ابو بسطام بلخى خزاز ) : احمد به او اعتنا نمىكرد . ازدى از وكيع نقل كرد كه مقاتل دروغ مىگفت .\r\nم 4 - مكحول دمشقى شامى : ( ن ) اهل تدليس است . ابن سعد گفت : گروهى او را تضعيف كرده‌اند . ( يب ) : ابن سعد گفت : معتقد به قدر بود و در حديث و نظر هم ضعيف بود .\r\nت م - موسى بن عبيده ربذى : احمد گفت : حديثش نوشته نمىشود . ابن معين گفت : ناچيز است . يحيى بن سعيد مىگفت : از او پرهيز مىكرديم . ( يب ) : احمد يك بار گفت : به او توجه نمىشود و بار ديگر گفت از نظر من ، نقل روايت از وى حلال نباشد .\r\nت ق - موسى بن محمد بن ابراهيم بن حارث تميمى : ابن معين گفت : ناچيز است و حديثش نوشته نمىشود . دار قطنى گفت : متروك است . ( يب ) : ( د ) گفت : حديثش نوشته نمىشود .\r\nخ د ت ق - موسى بن مسعود ( ابو حذيفه نهدى بصرى ) : فلاس گفت : كسى كه ياور حديث است از وى روايت نمىكند . ( يب ) : بندار گفت : از وى روايات فراوانى نوشتم سپس او را ترك كردم . احمد گفت : تقريبا بى ارزش است .\r\nت ق - ميمون بن موسى مراش : احمد گفت : تدليس مىكند . ( يب ) : فلاس گفت : تدليس مىكند . ابن حبان گفت : احاديثى از افراد ثقه روايت كرده كه به روايات آنان شبيه نيست و نمىتوان به آن احتجاج كرد .\r\nن 4 - نجيح بن عبد الرحمن سندى ( ابو معشر ) : يحيى بن سعيد ، هر گاه ذكرى از او به ميان مىآمد ، مىخنديد . ( يب ) : ابن المدينى گفت : ضعيف ضعيف بود . ابن معين گفت : ناچيز است .\r\nنصر بن طريف گفت : دروغگوترين اهل زمين و آسمان است . ابو نعيم گفت : روايات ساختگى نقل مىكند ، ناچيز است .\r\nق - نضر بن حماد وراق : ابن معين گفت : كذّاب است . مسلم گفت : ذاهب الحديث است .\r\nصالح جزره گفت : حديثش نوشته نمىشود . ( يب ) : ابو حاتم و ازدى گفتند : متروك است .\r\nم 4 - نعمان بن راشد جزرى ( ابو اسحق ، مولاى بنى اميه ) : ( يب ) : ابن معين گفت : ناچيز است .\r\n","description":"","footnote":"","page_name":" 73 ","page_number":111},
  {"content":"\r\nيحيى قطان او را بسيار ضعيف مىدانست .\r\nخ د ت ق - نعيم بن حماد خزاعى ، ابو عبد الله : ( د ) گفت : حدود بيست حديث از پيامبر ( ص ) نزد او بود كه هيچ اصلى نداشتند . ( يب ) : دولابى گفت : ( س ) گفت : ضعيف است .\r\nديگران گفتند : در تقويت سنت حديث مىسازد . ازدى گفت : گفته‌اند : در تقويت سنت حديث مىساخت . ابن معين گفت : ناچيز است .\r\nم س ت ق - نعيم بن ابى هند اشجعى كوفى : ابو حاتم گفت : به ثورى گفتند : چرا از او حديث نشنيدى ؟ گفت : از على ( ع ) بد مىگفت . ( ن ) : كوفى ، ناصبى است .\r\nت ق - نفيع بن حارث ( ابو داود اعمى قاص كوفى ) : ( س ) و دار قطنى گفتند : متروك است .\r\n( يب ) : ابن معين گفت : ناچيز است . حديث مىسازد . ( س ) يك بار گفت : ثقه نيست و حديثش نوشته نمىشود . حاكم گفت : احاديث ساختگى روايت كرد . دولابى گفت :\r\nمتروك است .\r\nد ت ق - نهاس بن فهم قيسى ( ابو الخطاب بصرى ) : يحيى قطان او را ترك كرد . ( يب ) : ابن معين يك بار گفت : ناچيز است . ابن عدى گفت : به چيزى نمىارزد .\r\nه خ م س - هشام بن مجير مكى : ( ن ) : از يحيى قطان در مورد وى پرسيده شد . بدان رضايت نداد و حديث او را ترك كرد . ( يب ) : ابن معين او را بسيار ضعيف خواند . ابن المدينى از يحيى بن سعيد نقل مىكند كه گفت : بايد كه او را رها كنم . گفتم : آيا حديثش را ترك كنيم .\r\nگفت : آرى . ( د ) گفت : در مكَّه حد خورد .\r\nع - هشام بن حسان ( ابو عبد الله فردوسى بصرى ) : وهب گفت : ثورى به من گفت : از هشام برايم بگو . گفتم : جايز نمىدانم . ابن عيينه گفت : از كارهاى شگفت هشام ، روايت وى از حسن بود . عباد بن منصور گفت : اصلا هشام را نزد حسن نديدم . جرير بن حازم گفت : هفت سال با حسن مىنشستم و او را اصلا آنجا نديدم . شعبه از حديث وى از عطاء و حسن پرهيز مىكرد . ( يب ) : ( د ) گفت : عقيده داشتند كه وى نوشته‌هاى حوشب را گرفته است .\r\nسفيان بن حبيب گفت : گاهى اوقات از وى مىشنيدم كه مىگويد : از عطاء شنيدم . بعد از آن مىگفت : حدثنى الثورى و قيس عن عطاء و عينا همان مطلب را مىگفت . به او گفتم :\r\n","description":"","footnote":"","page_name":" 74 ","page_number":112},
  {"content":"\r\nبر يكى ثابت بمان . بر سرم فرياد كشيد .\r\nت ق - هشام بن اياد ، ابو مقدام : ( د ) گفت : ثقه نيست . ( س ) گفت : متروك است . ابن حبان گفت : روايات ساختگى از افراد ثقه نقل مىكند . ( يب ) : ( س ) و ابن معين گفتند : ثقه نيست و يك بار گفتند : ناچيز است . ازدى و ابن جنيد گفتند : متروك است .\r\nم 4 - هشام بن سعد ، ابو عباد مدنى : ( يب ) : احمد گفت : او چنين و چنان است . يحيى بن سعيد از وى روايت نمىكرد . ابن معين گفت : ناچيز است .\r\nخ 4 - هشام بن عمار سلمى ، ابو وليد ( خطيب ، محدث و عالم دمشق ) : ( د ) گفت : چهار صد حديث روايت كرد كه هيچ كدام اصلى ندارد . عبد الله بن محمد بن سيار گفت : وى احاديثى را كه از خودش نبود ، مىگرفت و مىگفت : آنها را از طريق صحيح روايت مىكنم . ( يب ) : ( د ) گفت : فضلك احاديث ابو مسهر و ديگران را دوره مىكرد و به هشام مىآموخت . او هم آنها را نقل مىكرد و من مىترسيدم كه در اسلام ايجاد شكاف كند .\r\nع - هشيم بن بشير سلمى ، ابو معاويه واسطى : ( يب ) : در مورد تساهل هشام از ابن معين سؤال كردند . گفت : نمىدانم چه در سر دارد . ( ن ) : ثورى گفت : از او حديث ننويسيد . ابن قطان ؛ هيثم را صنعت محذوره در تدليس ناميد . زيرا حاكم ابو عبد الله گفت : گروهى از اصحاب وى با هم متفق شدند كه از او روايت تدليسى قبول نكنند . او بدان پى برد و لذا در هر حديثى كه روايت مىكرد ، مىگفت : حصين و مغيره از ابراهيم براى ما حديث گفتند :\r\nچون تمام شد ، گفت : آيا امروز تدليس كردم ؟ گفتند : نه . گفت : از آنچه بيان كردم حتى يك حرف هم از مغيره نشنيده‌ام و بدون اينكه از حصين و مغيره شنيده باشم ، گفتم : حدثنى مغيره و حصين . ( يب ) : عجلى و ابن حبان گفتند : اهل تدليس است . ابن سعد گفت : فراوان تدليس مىكند .\r\nو ت ق - و اصل بن سائب رقاشى ( ابو يحيى بصرى ) : ( س ) گفت : متروك است . ( يب ) : ابن معين گفت :\r\nناچيز است . ازدى گفت : حديث او را ترك كرده‌اند .\r\nد ت ق - وليد بن عبد الله بن ابى ثور مرهبى : گاهى به جدش منسوب مىشود ، ابن معين گفت : ناچيز است . ( ن ) : محمد بن عبد الله بن نمير گفت : ناچيز است و در ( يب ) گفت :\r\n","description":"","footnote":"","page_name":" 75 ","page_number":113},
  {"content":"\r\nكذّاب است .\r\nع - وليد بن كثير مخزومى ( وابسته بنى مخزوم ) : ( د ) : گفت : اباضى است . ( يب ) : ساجى گفت :\r\nاباضى مذهب بود .\r\nت ق - وليد بن محمد موقرى ( ابو بشر بلقاوى آزاد شدهء يزيد بن عبد الملك ) : ابن المدينى گفت :\r\nحديثش نوشته نمىشود . ابن معين گفت : كذّاب است . ( يب ) : ابو حاتم گفت : ضعيف و كذّاب است . ( س ) يك بار گفت : ثقه نيست و بار ديگر گفت : متروك است .\r\nع - وليد بن مسلم ( وابسته بنى اميه ، ابو العباس دمشقى عالم شام ) : ( د ) گفت : ده حديث از مالك روايت كرد كه اصلى ندارد . ابو مسهر گفت : احاديث اوزاعى را از ابو سغر مىگرفت كه كذّاب بود . در ( ن ) افزود : و در آن مىگويد : اوزاعى گفت : در ( ن ) گفت : ابو مسهر گفت :\r\nوليد ، اهل تدليس است . گاهى اوقات از كذّابين تدليس مىكند ، در ( ن ) : هر گاه از ابن جريح يا از اوزاعى روايت كند ، مورد اعتماد نباشد . زيرا وى از كذّابين تدليس مىكند .\r\n( يب ) : احمد گفت : احاديث را مرفوع نقل مىكرد و گفت : احاديثى كه شنيده بود و احاديثى كه نشنيده بود ، با هم درآميخته شد . احاديث منكرى هم دارد . من مىگويم : در التقريب آمده : فراوان تدليس مىكرد .\r\nع - وهب بن جرير بن حازم ازدى ( ابو العباس بصرى ) : احمد گفت : ابن مهدى گفت : اينجا گروهى هستند كه از شعبه روايت نقل مىكنند و ما آنان را نزد وى نديده‌ايم . وى با اين بيان به وهب كنايه مىزد . ( يب ) : احمد گفت : اصلا وهب نزد شعبه ديده نشد ، ليكن وهب صاحب سنت بود . و مردم گمان كردند كه حدود چهار هزار حديث از شعبه نقل كرده است .\r\nى د ت ق - يحيى بن ابى حيه ( ابو جناب كلبى ) : فلاس گفت : متروك است . ابو زرعه گفت : تدليس مىكند . ( ن ) : ابن دورقى گفت : تدليس مىكرد . ( يب ) : ابو حاتم گفت : حديثش نوشته نمىشود . ( س ) گفت : ثقه نيست . ( س ) و يزيد بن هارون و ابو نعيم و ابن معين و ابن حبان و ابن خراش و يعقوب ابن سفيان گفتند : تدليس مىكند . ابن نمير گفت : حديث خود را با تدليس فاسد كرد . من مىگويم : پيش از اين دانستيد كه اين سنّت بزرگان آنان است .\r\n","description":"","footnote":"","page_name":" 76 ","page_number":114},
  {"content":"\r\nت - يحيى بن اكتم قاضى : ابن معين گفت : دروغ مىگويد . ابو عاصم گفت : كذّاب است .\r\nاسحق بن راهويه گفت : آن مرد دجال و منظورش ابن اكتم بود .\r\nت - يحيى بن ابى انيسه : ابن معين گفت : ناچيز است . احمد و دار قطنى گفتند : متروك است . فلاس گفت : در ترك حديث وى اجماع دارند .\r\nع - يحيى بن سعيد بن قيس ( ابو سعيد مدنى انصارى قاضى بخارى ) : ( يب ) : يحيى بن سعيد قطان گفت : تدليس مىكند . دمياطى گفت : مىگويند : تدليس مىكند .\r\nخ م د ت ق - يحيى بن صالح و حاظى : احمد بن صالح مصرى گفت : يحيى بن صالح سيزده حديث از مالك براى ما روايت كرده كه نزد كس ديگرى نديديم . ( يب ) : مهنى گفت : از احمد در مورد وى سؤال كردم . وى يحيى را ضعيف دانست و گفت : از وى روايت ننوشتم . زيرا ديدم كه نماز را بد به جا مىآورد . عقيلى گفت : او چنين و چنان است .\r\nخ م س ت - يحيى بن عباد ضبعى ( ابو عباد بصرى ) : ( يب ) : ساجى او را تضعيف كرده و گفت :\r\nاحدى از اصحاب ما در بصره از وى روايت نكرده‌اند . عبد الله بن المدينى گفت : از كسانى نيست كه از آنان روايت مىكنم .\r\nخ م ق - يحيى بن عبد الله بن بكير ( ابو زكريا مصرى حافظ ) : به جدش هم منسوب مىشود .\r\n( س ) گفت : ثقه نيست . ( يب ) : ابن معين گفت : ناچيز است .\r\nت ق - يحيى بن عبيد الله بن عبد اللَّه بن موهب تيمى مدنى : يحيى قطان او را ترك كرد . ابن معين گفت : ناچيز است . شعبه گفت : ديدم كه نماز را بدون اقامه خواند . لذا حديثش را ترك كردم . ( يب ) : ابن معين گفت : حديثش نوشته نمىشود : ابو حاتم گفت : به او توجّه نمىشود . ( س ) : يك بار گفت : متروك است و بار ديگر گفت : حديثش نوشته نمىشود .\r\nمسلم بن حجاج گفت : ساقط و متروك است . ابو عبد الله حاكم گفت : حديث جعل مىكند .\r\nع - يحيى بن ابى كثير ( ابو نصر يمامى ) : عقيلى گفت : همواره به تدليس از وى ياد مىشود .\r\nيحيى قطان گفت : روايات مرسل وى همچون باد است . همام گفت : صبح وى را حديث مىكرديم ، شب كه مىشد آن را قلب مىكرد و به ما مىگفت . ( يب ) : ابن حبان گفت :\r\nتدليس مىكند . پس هر گاه از انس روايت كند ، همانا كه تدليس كرده ، زيرا نه از وى شنيده و نه از صحابى .\r\nت ق - يحيى بن مسلم بكاء : ( س ) گفت : متروك است . ( يب ) : ( د ) و ( س ) يك بار و احمد گفتند : ثقه نيست . ازدى گفت : متروك است .\r\nس ق - يحيى بن ميمون ضبى ( ابو الملى عطار ) : ( ن ) : ضعيف است . فلاس او را تكذيب كرد .\r\n","description":"","footnote":"","page_name":" 77 ","page_number":115},
  {"content":"\r\nابن حبان گفت : رواياتى از ثقات نقل مىكند كه از آنان نيست .\r\nم 4 - يحيى بن يمان ( ابو زكريا عجلى كوفى ) : ( ن ) : ابو بكر بن عياش گفت : ذاهب الحديث است . ( يب ) : ابن معين گفت : اهميت نمىداد كه چه چيزى حديث مىكند . از روى وهم حديث مىگفت . وكيع گفت : اين احاديثى كه روايت مىكند ، از احاديث ثورى نيست .\r\nت ق - يزيد بن ابان رقاشى ( ابو عمر وقاص زاهد ) : ( س ) : گفت : متروك است . شعبه گفت : اگر زنا كنم بهتر است تا از وى حديث روايت كنم . ( يب ) : يحيى بن سعيد از او حديث نقل نمىكرد . احمد گفت : حديثش نوشته نمىشود . ( س ) گفت : ثقه نيست . ابو احمد حاكم گفت : متروك است .\r\nت ق - يزيد بن زياد قرشى دمشقى ( و نيز گويند : ابن ابى زياد ) : ( س ) : گفت : متروك الحديث است . ( يب ) : ابن نمير گفت : ناچيز است . ابو حاتم يك بار گفت : ذاهب الحديث است و بار ديگر گفت : ضعيف الحديث است ، گويا احاديث وى ساختگى باشد .\r\nت ق - يزيد بن سنان ابو فروه رهاوى : ( س ) گفت : متروك است . ( يب ) : ( د ) گفت : ناچيز است . ابن عدى گفت : احاديث وى دزدى است .\r\nت ق - يزيد بن عياض بن جعد به ليثى ابو الحكم : مالك وى را متهم به كذب كرد . ابن معين يك بار گفت : دروغ مىگويد . بار ديگر گفت : ناچيز است . ( س ) گفت : متروك است . ( يب ) :\r\nاحمد بن صالح گفت : گمان مىكنم براى مردم حديث مىسازد . ( د ) گفت : حديثش را ترك كرده‌اند . ( س ) گفت : ثقه نيست و حديثش نوشته نمىشود . ازدى گفت : حديث وى را ترك كرده‌اند .\r\nت ق - يعقوب بن وليد ، ابو يوسف ( و نيز گويند : ابو هلال ) : احمد گفت : از كذّابين بزرگ است و حديث مىسازد . ابن معين گفت : كذّاب است . ( ن ) : ابو حاتم او را تكذيب كرده است .\r\n( يب ) : فلاس گفت : بسيار ضعيف است . ( س ) يك بار گفت : ناچيز است ، متروك است ، بار ديگر گفت : ثقه نيست و حديثش نوشته نمىشود . ابن حبان گفت : حيث مىسازد .\r\nق - يوسف بن خالد فقيه بصرى ليثى : ابو حاتم گفت : كتابى دارد كه در تهجّم نوشته و د رآن ميزان و قيامت را انكار كرده است . ابن معين گفت : كذّاب است . در ( يب ) افزوده : زنديق است و حديثش نوشته نمىشود . ( يب ) : فلاس گفت : دروغ مىگويد . ( د ) گفت : كذّاب است . ابن معمر گفت : دروغ مىگويد . ابن حبان گفت : احاديثى ساخته است .\r\nم د ت ق - يونس بن بكير بن و اصل شيبانى جمال : ( د ) گفت : كلام ابن اسحق را مىگيرد و آن را\r\n","description":"","footnote":"","page_name":" 78 ","page_number":116},
  {"content":"\r\nبه احاديث وصل مىكند . ( ن ) : ابن المدينى گفت : از او حديث نمىكنم . يحيى حمانى گفت : روايت كردن از وى را حلال نمىدانم . ابن معين گفت : از مرجئه و پيرو سلطان است . مانند اين گفته در ( يب ) از ساجى آمده است . در هر دو كتاب آمده : ابراهيم از ابن معين نقل مىكند كه گفت : ثقه است ، با جعفر بن يحيى بود و از نظر مالى در گشايش .\r\nمردى به وى گفت كه او را متهم به زنديق بودن مىكنند ، گفت : دروغ است . دو پسر ابى شيبه را ديدم كه نزد او آمدند ، او آنان را طرد كرد ، آنان نيز رفتند و به او ناسزا گفتند .\r\nمن مىگويم : بعيد است كه وثاقت با پيروى از سلطان ستمگر جمع شود . كما اينكه مشكل است فردى كه براى خشنودى و ناخشنودى دربارهء مردم سخن مىگويد ، حجت در جرح و تعديل باشد .\r\nبه همين ميزان در ذكر اسامى بسنده مىكنيم و بعضى از افرادى را هم كه به كنيه مشهور شده‌اند ، به آن اضافه مىكنيم .\r\nد ت ق - ابو بكر بن عبد الله بن ابى مريم غسانى شامى حمصى : گاهى اوقات هم به جدش منسوب مىشود . احمد گفت : ناچيز است . ( يب ) : دار قطنى گفت : متروك است . ابن حبان گفت : مستحق ترك است .\r\nخ 4 - ابو بكر بن عياش كوفى حناط مقرى : هر گاه نام وى نزد يحيى بن سعد برده مىشد ، ناراحت مىشد . ابو نعيم گفت : در ميان شيوخ ما كسى بيشتر از وى اشتباه نداشت . ( ن ) :\r\nابن معين گفت : بسيار زياد اشتباه مىكند . در ( يب ) هم مانند آن به نقل از احمد آمده است .\r\nع - ابو بكر بن ابى موسى اشعرى : ( يب ) : ( ه ) گفت : پيرو مذهب مردم شام بود . ابو العاديه ، قاتل عمار ، نزد او آمد ، او را كنار خود نشاند و گفت : آفرين بر برادرم . احمد گفت : از پدرش روايت نشنيد . من مىگويم : منظورش اين است كه در رواياتى كه از پدرش نقل كرده ، يا تدليس كرد ، يا دروغ گفته است .\r\nق - ابو بكر هذلى : ( يب ) : ابن معين يك بار گفت : ثقه نيست و بار ديگر گفت : ناچيز است . عثدر گفت : دروغ مىگويد . ( س ) گفت : ثقه نيست و حديثش نوشته نمىشود .\r\n( س ) و على بن جنيد گفتند : متروك است . ابن المدينى گفت : ناچيز است . يك بار هم گفت : بسيار ضعيف است و بار ديگر گفت : ضعيف است ضعيف است . دار قطنى گفت :\r\n","description":"","footnote":"","page_name":" 79 ","page_number":117},
  {"content":"\r\nمتروك است .\r\nد ت ق - ابو زيد مولى عمرو بن حريث : ابو احمد حاكم گفت : مجهول است . ( يب ) : ( خ ) و ابو زرعه و ابو اسحق حربى گفتند : مجهول است . ابن عبد البر گفت : بر اينكه مجهول است و حديثش منكر ، اجماع دارند .\r\nق - ابو سلمه عاملى شامى ازدى : اسم او حكم بن عبد الله بن خطاف است و به او عبد الله بن سعد نيز گفته‌اند . ابو حاتم گفت : كذّاب است . ( يب ) : ( س ) گفت : ثقه نيست و حديثش نوشته نمىشود . دار قطنى گفت : حديث مىسازد . ابو مسهر گفت : كذّاب است .\r\nد ت ق - ابو سوره ( برادر زاده ابو ايوب انصارى ) : ( يب ) : دار قطنى گفت : مجهول است .\r\nابن معين گفت : بسيار ضعيف است .\r\nت - ابو عاتكه : ابو حاتم گفت : ذاهب الحديث است . ( س ) گفت : ثقه نيست . ابن عبد البر گفت : او از نظر آنان ؟ ! ( ن ) : بر ضعف وى اجماع دارند . سليمانى او را در زمرهء حديث سازان معروف نام برده است .\r\nت - ابو مالك واسطى نخعى : ( يب ) : ابن معين گفت : ناچيز است . ( س ) گفت : نه ثقه است و نه حديثش نوشته مىشود . ( س ) و ازدى گفتند : حديث او را ترك كرده‌اند .\r\nد ت ق - ابو المهزم تميمى بصرى : نام او يزيد يا عبد الرحمن بن سفيان است . ( ن ) در ميان كسانى كه نامشان يزيد است ، آورده است . شعبه او را ترك كرده و ( س ) گفت : متروك است . ( يب ) : ابن معين گفت : ناچيز است . ( س ) گفت : ثقه نيست .\r\nدر اينجا مقدمهء ما پايان مىپذيرد ، البته شرح حال بسيارى از رجال اهل سنت را نتوانستيم در اينجا بياوريم . منظور ما اين بود كه اجمالا از وضع صحاح اهل سنت پرده برداريم . با استعانت از خداوند سبحان وارد بحث اصلى مىشويم .\r\n","description":"","footnote":"","page_name":" 80 ","page_number":118},
  {"content":"\r\n\r\nگروه رستگاران\r\nعلَّامه مصنّف پس از حمد و ثناى پروردگار و درود و سلام بر پيامبر و خاندان پاكيزه اش ( ع ) مىفرمايد :\r\nخداوند متعال در قرآن مجيد ، كتمان آيات و بيّنات خويش را حرام كرده ، همگان را از پوشيده نگاه داشتن برهانها و دلالتهاى خود بر حذر داشته ، مىفرمايد : * ( « إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَالْهُدى مِنْ بَعْدِ ما بَيَّنَّاه لِلنَّاسِ فِي الْكِتابِ أُولئِكَ يَلْعَنُهُمُ الله وَيَلْعَنُهُمُ اللَّاعِنُونَ » ) * ( 1 ) و * ( « إِنَّ الَّذِينَ يَكْتُمُونَ ما أَنْزَلَ الله مِنَ الْكِتابِ وَيَشْتَرُونَ بِه ثَمَناً قَلِيلًا أُولئِكَ ما يَأْكُلُونَ فِي بُطُونِهِمْ إِلَّا النَّارَ وَلا يُكَلِّمُهُمُ الله يَوْمَ الْقِيامَةِ وَلا يُزَكِّيهِمْ وَلَهُمْ عَذابٌ أَلِيمٌ أُولئِكَ الَّذِينَ اشْتَرَوُا الضَّلالَةَ بِالْهُدى وَالْعَذابَ بِالْمَغْفِرَةِ فَما أَصْبَرَهُمْ عَلَى النَّارِ » ) * ( 2 ) .\r\nرسول خدا ( ص ) هم فرموده است : « من علم علما و كتمه ألجمه اللَّه يوم القيامة بلجام من النّار تفضّلا منه على بريّته و طلبا لادراجهم فى رحمته فيرجع الجاهل عن زلله و يستوجب الثّواب على عمله » ( 3 ) از اين جهت بر هر مجتهد و عارف به خداى متعال واجب است كه هر آنچه را كه خداوند از دين و كشف حق و ارشاد گمراهان اظهار آن را واجب گردانده است ، بر همگان آشكار نمايد تا در جرگهء كسانى در نيايد كه به مقتضاى آيات قرآنى و احاديث نبوى بر زبان خداوند جهانيان مورد لعن و نفرين قرار گرفته‌اند . رسول خدا ( ص ) ، در اين باره فرموده است : « اذا ظهرت البدع فى امّتى فليظهر العالم علمه فمن\r\n\r\n","description":"","footnote":"\r\n( 1 ) بقره / 159 .\r\n( 2 ) بقره / 175 - 174 .\r\n( 3 ) سنن ابن ماجه / ، ج 1 ، ص 96 .\r\n","page_name":" 81 ","page_number":119},
  {"content":"\r\nلم يفعل فعليه لعنة الله » ( 1 ) و از آنجايى كه بيشتر مردمان عصر حاضر : جز اندكى معدود كه با تحصيل و تدبّر رستگار شده‌اند ، همگان را شيطان گمراه ساخته تا آنجا كه بسيارى از ضروريات را انكار كرده ، در بيشتر محسوسات دچار اشتباه شده‌اند ، بيان اشتباهات آنان لازم و ضرورى است تا ديگران به آنان اقتدا نكنند و مبادا بلا همگانى شود و راه راستى را ترك گويند . از همين روى ، اين كتاب را نگاشتم و آن را كشف الحق و نهج الصدق ناميدم . در اين كتاب نه تنها راه اختصار را پيش گرفته ، از اطالهء كلام پرهيز كرده‌ام ، بلكه بر مسائل آشكار معدود و مطالب روشن محدود بسنده نموده‌ام . در اين كتاب براى كسانى كه از گروههاى مخالف تقليد مىكنند ، بيان كرده‌ام كه رؤسا و رهبران آنان قضاياى بديهى را انكار و مشاهدات حسّى را مكابره مىنمايند و در زمرهء گروههاى سوفسطائى در آمده ، به احكامى حكم كرده‌اند كه انسان عاقل و خردمند ، آن را براى خويش نمىپسندد . زيرا مىدانم كه اگر افراد منصف آنان ، در مذهب كسانى كه از آنان تقليد و پيروى مىكنند ، به دقت بنگرند ، قطعا از آن دورى خواهند جست و خواهند دانست كه آنان دچار اشتباه و لغزش انديشه گرديده ، در گفتار و كردار با حق به مخالفت برخاسته‌اند ، اگر انصاف ورزند و دشمنى و مخالفت را كنار گذارند و به اذهان پاك و اقتضاى قريحه و ذوق سليم خويش برگردند و تقليد از پدران و اعتماد بر اقوال رؤسايى را كه به لذّاب زودگذر دنيا دلخوش داشتند و از احوال آخرت كوتاهى كردند ، رها سازند ، به قسط برتر اخلاص نايل خواهند شد و به نصيب والايى از رستگارى و خلاص دست خواهند يافت و اگر با اين حال از گردن نهادن در راه حق سرپيچى كنند و بر تقليد از آنان اصرار ورزند ، پس واى بر آنان از آتشى كه بدان وعده داده شده‌اند و آيه مباركه شامل حال آنان خواهد شد كه مىفرمايد : * ( « إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَرَأَوُا الْعَذابَ وَتَقَطَّعَتْ بِهِمُ الأَسْبابُ » ) * ( 2 ) .\r\nاين كتاب را براى رضا و خشنودى ذات پروردگار و نيل به ثواب حضرت احديت و رهايى از عذاب دردناك كه كيفر كتمان حق است و ترك ارشاد خلق ، تصنيف كردم و در آن به اوامر سلطان روى زمين - آنكه دولتش تا روز قيامت پايدار است ، سلطان سلاطين ، خاقان خواقين ، حاكم و مالك رقاب بندگان و راحم و حافظ اهل بلاد ، مظفر بر تمامى دشمنان ، منصور از سوى خداى آسمان و مؤيد به نفس قدسى و رياست ملكى ، او كه با\r\n\r\n","description":"","footnote":"\r\n( 1 ) اصول كافى / ، ج 1 / ، ص 54 .\r\n( 2 ) بقره / 166 .\r\n","page_name":" 82 ","page_number":120},
  {"content":"\r\nانديشهء عالى خويش به مراتب بالا و اصل و با حدس درست خود به شناخت شعله فروزان نايل گشته ، فريادرس دين و حق ، الجايتو محمد خدابنده كه خداى ملكش را تا روز قيامت پاينده دارد و دولتش را با بقا و نصر و تمكين توأم - امتثال كردم . ثواب معنوى كتاب را براى او قرار دادم و از درگاه ايزد متعال مسئلت دارم كه به حق محمد و خاندان پاكيزه اش - كه درود خداى بر همگى آنان باد - بركات خويش را شامل حال او گرداند .\r\nاين كتاب شامل چند مسأله است .\r\nفضل مىگويد :\r\nحمد و سپاس خدايى را كه به كبريا و رفعت و مناعت استوار است و پايدار ، يگانه اى كه هستى را در كاملترين نظام و زيباترين شكل آن آفريد ، خداى متكلمى كه با كلام خود ، تمام سخنوران سرآمد ماهر را از بيان ناتوان ساخت . اگر چه آنان با تلاش و كوشش فراوان در صدد برآمدند تا با اظهار آنچه در توان دارند ، عرض اندام كنند ، اما در نهايت چاره اى جز عجز و ناتوانى نيافتند . او را سپاس مىگويم كه بهترين پاداشها را به اهل طاعت ارزانى داشت و گروه رستگاران اهل سنت را بر تمامى گروههاى پيرو اسلام ، فضيلت و برترى بخشيد ، تا آنجا كه صاحب مقام محمود و عظماى شفاعت ، پردهء شك و ترديد از چهرهء مناقب آنان به كار زده چنين فرمود : « لا تزال طائفة من امتى منصورين لا يضرهم من خذلهم حتى تقوم الساعة » ( 1 ) .\r\nدرود و سلام خداوند بر سرور و پيامبر ما ، محمّد كه خداى متعال پيروى از او را بر تمامى مردم واجب و پيروان حق و پيشوايان هدايت را پيروان او گردانيده ، آنان را به سوى پيروى از راه حق و روشن ساختن صدق راهنمايى كرد . آنگاه سلام و تحيّت و رضوان بر خاندان و اصحاب گرامى او كه صاحبان نجابت ، شجاعت و بخششاند ، كسانى كه خداوند موالات آنان را در بازار آخرت ، بهترين بضاعت قرار داده است ، چرا كه همواره دفاع حريم حق در برابر باطل ، بهترين كارها و برترين اعمال است .\r\nخداوند ، پيامبرش محمد ( ص ) را زمانى به رسالت برانگيخت كه مذاهب باطل ، فزونى يافته بود و عقايد نادرست فراوان به وجود آمده بود و مردمان در تاريكى ضلالت و گمراهى ، سرگردان بودند و بتان را پرستش مىكردند و صبح و شام با كمال خضوع و خشوع ، در مقابل آنان به سجده مىافتادند ، نه دينى آسمانى مىشناختند و نه به سوى\r\n\r\n","description":"","footnote":"\r\n( 1 ) مجمع الزوائد ، ج 7 ، ص 312 ، چ مصر .\r\n","page_name":" 83 ","page_number":121},
  {"content":"\r\nمذهبى راه داشتند ، نه راهى به سوى حق داشتند و نه سفرى به سرزمين هدايت . در اين هنگام خداوند متعال با فرستادن رسول خود ، ملتى منحرف را به راه راست آورد و با روشن ساختن راه حق ، آنان را به سوى شناخت سنتهاى مرده ، هدايت كرد ، منار ملَّت را بر پا و آثار آن را آشكار و پايه‌هاى دين را استوار نمود و بر غم لجاجت كافران سركش در كفر خود ، آنان را به راه رستگارى هدايت كرد ، كافرانى كه بر كفر و تباهى پافشارى كردند و جز با شمشير و نيزه تسليم حق نشدند . پيامبر ( ص ) براى نصرت دين و يارى حق ، گروهى از اصحاب راستين را انتخاب كرد . آنان به نداى پيامبر ( ص ) پاسخ مثبت دادند و او را يارى رساندند در حالى كه خود را خالص گرداندند و هر گونه آزار و اذيت را در راه خدا تحمل كردند . سپس از ديار خود هجرت كردند و غربت گزيدند . آنگاه كه عتبه و شيبه رسول خدا ( ص ) را تكذيب كردند ، آنان ( اصحاب ) نصايح حضرت را به جان و دل پذيرفتند و مخزن اسرار او شدند . خداوند در قرآن مجيد بر آنان درود فرستاد و از آنان خشنود و توبهء آنان را پذيرفت و آنان را مناط امور دين قرار داد تا مردمان در امور دينى خود به آنان رجوع كنند . پس از قرنهاى متمادى كه از اين جريان گذشت و دولتهاى زيادى آمدند و رفتند ، گروهى به پا خاست كه آنان را لعن و ناسزا مىگويند و هر گونه كار قبيحى را به آنان نسبت مىدهند . پس واى بر اين گروه باغى ستمگر كه اين گروه مورد رضاى خداوند را به خشم و سخط خويش وا مىدارند و چنان كه تير از كمان خارج مىشود ، از دين بريده‌اند ، چهرهء آنان زشت باد و هر ناسزايى نثارشان ! در زمان ما امور عجيب و غريبى پديدار شده تا آنجا كه اگر كسى آن را در خواب مىديد از خواب خوش خود مىپريد و اگر در بيدارى و روشنايى روز آن را مىديد ، از ظلمت غم و اندوه كالبد تهى مىكرد ، از جمله چيزهايى كه امروزه شيوع پيدا كرده ، اين است كه گروهى از بدعتگرايان بر شهرها مستولى شده و رفض و بدعت را در ميان بندگان رواج داده‌اند . حوادث زمان مرا وادار ساخت تا از خانه و كاشانهء خود هجرت كنم و اقامت در غربت را بر بودن در سرزمين خويش برگزينم و ياران صميمى و دوستان قديمى را وداع گويم . بر آن شدم تا كه از شهرم اصفهان كوچ كنم تا اينكه رحل اقامت در قاشان ( يا كاشان يكى از شهرهاى ماوراء النهر ) ( 1 ) افكندم . قصد دارم كه قرار نگيرم و در جايى سكنا نگزينم تا اينكه در يكى از سرزمينهاى اسلام ، آنجا كه صداى اينان را زمان\r\n\r\n","description":"","footnote":"\r\n( 1 ) در اين باره بنگريد به يادداشت مترجم .\r\n","page_name":" 84 ","page_number":122},
  {"content":"\r\nبگوشم نرساند ، آشيانه كنم و شهرى را هجرتگاه و محل استقرارم قرار دهم كه سنّت و جماعت در آن آشكار باشد و ذرّه اى بدعت و الحاد نمايان نگردد و در آنجا به سنّت رسول خدا و خاندان و اصحاب او كه مرضى پروردگارند ، تمسك جويم و آنقدر پروردگارم را عبادت كنم كه به يقين رسم . زيرا تمسك جستن به سنّت پيامبر و خاندان و اصحاب او ، آنگاه كه امّت فاسد است ، تنها راه رشد و استوارى است . رسول خدا ( ص ) فرموده است : « من تمسّك بسنّتى عند فساد امّتى فله اجر مائة شهيد » چون در شهر كاشان استقرار يافتم ، مطالعه يكى از نوشته‌هاى مولاى فاضل جمال الدين ابن مطهر حلَّى - كه خدا گناهانش را بيامرزد - و آن را نهج الحق و كشف الصدق ناميده برايم دست داد . او اين كتاب را در ايام پادشاهى سلطان غياث الدين اولجاتيو محمد خدا بنده و به اشارهء او - آنگونه كه خود گفته - نوشته است . زمانى كه وى اين كتاب را تصنيف كرده ، اوايل ظهور بدعت و انتشار فرقهء موسوم به اماميه است كه از فرق شيعه مىباشد . تودهء مردم ، مذهب خود را از سلاطين و از طرز رفتار آنان مىگيرند چه : مردمان پيرو دين پادشاهان خويش هستند مگر عدهء اندكى كه ايمان آورده‌اند و عمل صالح انجام مىدهند . او در آغاز كتاب خود آورده است كه در اين كتاب كوشيده است تا حق را آشكار و اشتباهات فرقه ناجيه اهل سنّت را نمايان كند تا مبادا مسلمانان به آنان اقتدا و از اينان پيروى كنند .\r\nچه اقتداى به آنان گمراهى و ضلالت است . همچنين بيان داشته است كه با اين كار خواسته رسوم دين را به پا دارد و به آخرت دست يابد و ثواب كسانى را كه حق را مىجويند و آن را كتمان نمىكنند فراهم آورد . با اين وجود تمام كتابش مشتمل است بر مطاعن خلفاى راشدين و پيشوايان مرضى و بيان زشتيهاى دانشمندان مجتهد . وى در اين كتاب چنان است كه بعضى از نكته سنجان از زبان حيوانات گفته‌اند كه : ساربانى از شترى پرسيد ، از كجا مىآيى ؟ گفت : از حمّام . ساربان گفت : راست گفتى ، از پاى تميز و از كف پاكيزه پايت آشكار است ! ما هم مىگوييم : آرى ، ابن مطهّر از پليدى باطل و كثافت تعصب مطهّر است ولى در زباله دانى مطاعن فرو رفته ، در كثافات بدخواهيها غوطه ور است ! پناه بر خدا از تلبيس ابليس و تدليس اين خسيس كه چگونه او را به وسوسه انداخته و به او مهلت داده تا چنين در گسترش باطل پيش رود و بر غم اينكه حق او را عمر دراز داده ولى او در جهت نشر باطل تلاش مىكند ؟ ! از شگفتيهاى روزگار اينكه اين مرد و امثال وى ، مذهب خود را به امامان دوازده گانه - رضوان الله عليهم اجمعين - منسوب مىكنند در حالى كه آنان سر در ايوان انتخاب و ستارگان آسمان انتجاب ، و كليدهاى\r\n","description":"","footnote":"","page_name":" 85 ","page_number":123},
  {"content":"\r\nدروازهء كرامت ، و ابرهاى باران نعمت ، و شيران بيشهء شجاعت ، و باران بوستان طبيعت ، و پيشى گرفتگان عرصه‌هاى گذشت و جوانمردى ، و خزانه داران حلم و بردبارى ، و اعلام ارشاد و هدايت ، و كوههاى استوار فهم و درايتاند ، چنان كه در مورد آنان سروده‌ام :\r\n\r\nثم المعاطس من اولاد فاطمة\r\nعلوا رواسى طود العز و الشرف\r\nفاقط العرانين فى نشر الندى كرما\r\nبسمع كف خلا من هجنة السرف\r\nتلقاهم فى غداة الروع اذرجفت\r\nالكتاف اكفائهم من رهبة التلف\r\nمثل الليوث الى الاهوال سارعة\r\nحماسة النفس لاميلا الى الصلف\r\nبنو على وصى المصطفى حقا ( ؟ )\r\nاحلاف صدق نموا من اشرف السلف\r\n\r\nاين امامان گرامى آنگونه كه شايستهء خلفاى راشدين - رضى اللَّه عنهم - باشد ، آنان را مدح و ثنا مىگفتند و مناقب و مزاياى ايشان را بيان مىكردند . شيخ على بن عيسى اربلى كه به اتفاق جميع اماميّه از بزرگان و دانشمندان اماميّه و يگانهء دوران خود است و از نظر نقل روايت مورد اعتماد آنان ، در كتاب كشف الغمة فى معرفة الائمة به نقل از كتب شيعه - نه كتابهاى عالمان اهل سنت - مىگويد : « از امام محمد باقر - رضى الله عنه - پرسيدند : آيا زيور شمشير جايز است ؟ گفت : بلى ، ابو بكر صدّيق شمشيرش را زيور كرد . راوى گويد :\r\nسؤال كننده پرسيد : آيا چنين مىگويى ؟ ! امام از جا برخاست و گفت : بلى ، صدّيق . هر كس صديق نگويد ، خداوند او را در دنيا و آخرت تصديق نكند . « اين روايت ، عين عبارت كشف الغمه است كه از كتابهاى مشهور و مورد اعتماد اماميه مىباشد . در همين كتاب آمده : « امام ابو عبد الله جعفر بن محمد صادق گفت : ابو بكر صدّيق مرا دوبار زاييده است . »\r\nزيرا مادر امام جعفر - ام فروه - دختر قاسم بن محمد بن ابى بكر صدّيق و نيز يكى از مادرانش از اولاد ابو بكر بود . امام حاكم ، ابو عبد الله نيشابورى محدث كبير و حافظ متقن و فاضل نحرير در معرفة علوم الحديث به اسناد خود از امام جعفر بن محمد صادق نقل مىكند كه « گفت : ابو بكر صدّيق جدّ من است و آيا احدى اجدادش را ناسزا مىگويد ؟\r\nخداوند مرا مقدّم ندارد اگر او را مقدّم ندارم . « در ميان محدثان و دانشمندان مشهور است كه حاكم نيشابورى به شيعه گرايش داشت . در شگفتم كه چگونه جايز مىدانند كه بر اين امام حكيم و رشيد ايراد بگيرند در حالى كه امامانى كه مدّعى پيروى از آنان هستند ، در بيان مناقب او ، چنين منقبتهايى ذكر نموده‌اند ؟ ! با اين حال گمان مىكنند كه از اين امامان پيروى كرده ، به آثار آنان هدايت مىشوند ؟ از خداوند مسئلت داريم كه ما را\r\n","description":"","footnote":"","page_name":" 86 ","page_number":124},
  {"content":"\r\nاز تعصب مصون دارد كه بد راهى است و زشت همراهى ! چون در اين كتاب موسوم به نهج الحق و كشف الصدق نگريستم ، دريافتم كه صاحبش از راه حق خارج و در تكذيب اهل سنت مبالغه كرده است . تا آنجا كه گفته آنان همچون سوفسطاييان ، محسوسات و اوّليات را انكار كرده‌اند ! پس اقتداى به آنان روا نيست و در اين باره از علم اصول دين ، اصول فقه و احكام فقهى مطالبى آورده و پيشوايان چهار گانه را به دليل مخالفت با نصّ كتاب شديدا مورد انتقاد قرار داده ، در اين باره نهايت مبالغه را روا داشته است . من خبر ندارم كه دانشمندى از اهل سنّت در كتابى خاص ، سخنان و انتقادات او را رد كرده باشد . و اين شايد به دو جهت بوده است :\r\n1 - بى اعتنايى به كلام او و امثال او . زيرا در بيشتر اين كتاب ، آثار مكابره و تعصّب آشكار است و هر آنچه به دستش آمده ، در قالب سخنان عوام حلَّه و بغداد با كلماتى ركيك و عرب گونه و ديگر كلمات زشت و بيگانه اى آورده كه از تراوشات ذهنى خود او است مثل لغات غير معمول در زبان عرب كه آن را جاهلان اهل سواد ( عراق ) به كار مىبرند و در لابه لاى كلام وى به طور كاملا آشكارى خواهيد ديد و بر اهل فطانت و زيركى پوشيده نيست .\r\n2 - پيروى از اين كلام و تكرار و اشاعهء آن ، موجب گسترش دامنهء خلاف و مشهور شدن كلماتى است كه بايستى از آن اعراض شود و از سوى ديگر انگيزهء دينى براى ردّ آن وجود نداشته است . زيرا زمان از آفت بدعت در امان بوده و عادت بيشتر دانشمندان اين است كه در درياى تصنيف مگر به جهت ضرورتى دينى فرو نروند و جامهء قلمها را با مركَّب ، جز براى زدودن آلودگيهاى واقع بر گريبان زينتهاى اسلام ، رنگين نكنند .\r\nچون بر مضامين كتاب اطلاع يافتم و دربارهء ظهور بدعت فرقهء اماميه كه در اين زمان آشكار گرديده است و بر شهرها مستولى شده‌اند تا آنجا كه قصد آن دارند كه آثار و كتب اهل سنّت را محو و تحريف و حتّى آتش زنند و نابود كنند ، با خود انديشيدم كه ممكن است بعدها پيشوايان ضلالت و گمراهى در جهت شهرت اين كتاب تلاش نمايند و آن را مستند مذهب فاسد خود سازند و به وسيلهء اين كتاب با قدح بر اهل سنّت به مقاصد شوم خود برسند و ايرادهايى را كه اين مرد در اين كتاب ، بر آراى پيشوايان اشعرى اهل سنت و جماعت وارد كرده و نظرات آنان را تضعيف نموده ، بر مردم آشكار سازند و بر تودهء مردم و جاهلان بقبولانند كه آنان همچون سوفسطاييان بوده ، اقتداى به آنان درست\r\n","description":"","footnote":"","page_name":" 87 ","page_number":125},
  {"content":"\r\nنباشد و چه بسا كه همين سبب وهن و سستى پايه‌هاى اهل سنت گردد . در اينجا بود كه بر من حتم شد و حتى بر خود فرض دانستم كه كلام اين مرد را در كتابى مورد نقد قرار دهم و در هر مسئله اى از مسائل علوم سه گانه مذكور ، آنچه كه تحقيق آن مسئله است بيان نمايم و در آن حقيقت مذهب اهل سنت و جماعت را مذكور دارم و مطالب باطل آن را كه از زينت آشكار حقيقت خالى است ، آنگونه كه رسم تحقيق و انصاف است و نه چنان كه شيوه تعصب و بيراهه روى است ، رد نمايم .\r\nدر آغاز بر آن بودم كه حاصل كلام وى را در هر مسئله اى با يك عبارت كوتاه و به دور از اطناب ملالت آور و بى فايده چنان بياورم كه دريافت و فهم آن بر خواننده آسان باشد و ذهن و وهم وى به اباطيل اين مرد گرايش نيابد ولى بعدا به اين نتيجه رسيدم كه عين كلمات و عبارات ركيك وى را به دو جهت ذكر نمايم :\r\n1 - گروه بدعتگرا به علماى اهل سنت اطمينان ندارند و چه بسا كه بعضى از متعصبان ادعا كنند كه آنچه آمده كلام ابن مطهر نيست و بدين وسيله از خود رفع الزام كنند .\r\n2 - آثار تعصّب و غرض ورزى در عبارات طولانى وى آشكار است . لذا خواستم كه آن را عينا نقل نمايم تا بر افراد زيرك و باهوش روشن شود كه وى فردى متعصّب بوده ، نه درصدد تحقيق مسائل دين . همين دو جهت مرا واداشت تا عين كلام وى را بياورم . از خداوند متعال مىخواهم كه تلاشم را مشكور و عملم را در جهت رضاى خويش قرار دهد و اين كتاب را موجب فزونى حقيقت در دين و رجحان در يقين من سازد و با آن در روز قيامت ، كفه اعمالم را سنگين گرداند و مرا در اجتناب از تعصب و رعايت ادب در اظهار حق به نحو احسن ، موفّق دارد كه او است توفيق دهنده و دارندهء مهار امر تحقيق در دست . در اينجا با توكل بر خداى ودود آغاز مىنمايم و بر آن هستم تا كتاب را پس از اتمام به نام ابطال الباطل و اهمال كشف العاطل موسوم گردانم .\r\nمن مىگويم :\r\nاين فضل در سخنان خود بيان داشت كه آنان گروه رستگارانند . اين ادعايى است كه از نظر كتاب ، سنت و عقل - آنگونه كه خواهيد ديد - باطل است . مناسب است در اينجا به بعضى از آيات و روايات در اين خصوص اشاره كنيم . خداوند عز و جل پس از واقعه احد ، اصحاب را مورد خطاب قرار داده مىفرمايد :\r\n","description":"","footnote":"","page_name":" 88 ","page_number":126},
  {"content":"\r\n* ( « وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ » ) * ( 1 ) اين آيهء مباركه دلالت دارد كه صحابه پس از رحلت رسول اكرم ( ص ) از اسلام بر مىگردند . زيرا استفهام خداوند سبحان ، استفهام حقيقى نيست . زيرا اگر استفهام حقيقى باشد ، مستلزم جهل خداوند خواهد بود ، بلكه استفهام انكارى و يا توبيخى است كه هر دو مقتضى وقوع است . از همين جهت است كه با لفظ گذشته آورد تا بر تحقّق آن متذكَّر شود . زيرا خداوند متعال از عاقبت كارشان آگاه است و صحيح نيست كه در اين آيه ، منظور خصوص اعرابى باشند كه به گمان اهل سنت مرتد شدند مثل : مالك بن نويره و ديگران ، زيرا آيه مربوط است به شكست خوردگان جنگ احد كه مهاجرين و انصار باشند .\r\nاگر اشكال شود كه : منظور آيه ، انكار اصحاب در چيزى است كه خداوند مىدانست در واقعهء احد قصد بازگشت به گذشتهء خود را داشتند - چنان كه از بعضى از آنان روايت شده كه قصد داشتند ، به دين يهود و نصارى در آيند ، كما اينكه اين مطلب هم در جاى خود خواهد آمد - پس بر بازگشت پس از مرگ پيامبر ( ص ) دلالت ندارد .\r\nدر پاسخ مىگويم : اگر هم اين مطلب مسلَّم باشد ، همين در بيان مقصود ، كافى است .\r\nزيرا اينان ، گروهى هستند كه در جنگ احد حضور داشتند جز گروهى اندك - و نه اكثريت غالب - كه بر عدم بازگشت آنان اتفاق نظر وجود دارد از ميان آنان خارج نشوند .\r\nزيرا در اين صورت انكار بر شكست خوردگان ، به نحو عموم و لو عموم عرفى ، نادرست است . دربارهء اين آيه ، مطالب ديگرى هم هست كه - ان شاء الله تعالى - در اوّل مباحث امامت خواهد آمد .\r\nاز اخبار و روايات هم ، اخبار مربوط به حوض است كه بر ارتداد اصحاب جز عده اى اندك دلالت دارد . مثل روايتى كه بخارى در باب الحوض از ابو هريره نقل كرده كه :\r\n« رسول خدا ( ص ) گفت : در حالى كه من ايستاده‌ام گروهى مىآيند ، تا اينكه آنان را مىشناسم ، در همين هنگام مردى از بين من و آنان بيرون مىآيد و مىگويد : بيائيد .\r\nمىگويم : به كجا ؟ مىگويد : به خدا سوگند ، به سوى آتش . مىگويم : چرا ؟ ! مىگويد : آنان بعد از تو مرتد شدند و به قهقرا برگشتند . سپس گروهى ديگر مىآيند تا اينكه آنان را مىشناسم . مردى از بين من و آنان بيرون مىآيد و مىگويد : بيائيد . مىگويم : به كجا ؟\r\nمىگويد : به خدا سوگند ، به سوى آتش . مىگويم : چرا ؟ مىگويد : آنان پس از تو مرتد\r\n\r\n","description":"","footnote":"\r\n( 1 ) آل عمران / 144 .\r\n","page_name":" 89 ","page_number":127},
  {"content":"\r\nشدند و به قهقرا برگشتند . از آنان جز عده اى اندك ، احدى رهايى نمىيابد . « آيا به نظر شما اين خبر و اخبار ديگر مانند آن با مذهب اين گروه و نظريهء سلامت صحابه مخالف امير المؤمنين ( ع ) قابل جمع است ؟ ! پس چگونه آنان گروه رستگارانند ؟ ! از اين دست روايات ، روايتى است كه حاكم نقل و آن را به شرط بخارى و مسلم صحيح خوانده است . وى اين روايت را از عوف بن مالك نقل كرده كه گفت : « رسول خدا ( ص ) فرمود : امت من به هفتاد و چند گروه تقسيم خواهد شد كه بزرگترين آنها ، فرقه اى است كه امور را به رأى خود قياس مىنمايند و در نتيجه حلال را حرام و حرام را حلال مىكنند ( 1 ) . » شما مىدانيد كه اهل قياس ، اكثريت اهل سنت را تشكيل مىدهند . پس چگونه گروه رستگارانند ؟ ! از آن جمله روايتى است كه ذهبى در ميزان الاعتدال در شرح حال زيد بن وهب جهنى آورده ، آن را به ظاهر كلامش صحيح دانسته ، بسيار معتبر مىخواند ، روايت از حذيفه است كه مىگويد : « آنگاه كه دجّال خروج كند ، هر كس عثمان را دوست به دارد ، به دنبال او راه افتد . » اخبار و روايات فراوان ديگرى هم هست كه قابل شمارش نيست و - ان شاء الله تعالى - تعداد زيادى از آنها را خواهيم آورد .\r\nآنچه كه دلالت مىكند شيعه اماميه ، فرقه ناجيه ( گروه رستگاران ) هستند ، احاديث فراوانى از قبيل حديث سفينه و باب حطه و حديث ثقلين و رواياتى مانند آن است كه در آينده خواهيم آورد . ما به كشتى نجات سوار گشته ، وارد باب حطه شده ، به خاندان رسول خدا ( ص ) و ثقل گرانبهاى او تمسك جسته‌ايم ، ثقلى كه هر كس بدان تمسك جويد ، ابدا گمراه نخواهد شد ، بر خلاف اهل سنّت ، كه نه تنها به اهل بيت تمسّك نجستند و علم و عملى از آنان نياموختند ، بلكه با دست و زبان با آنان به دشمنى پرداختند .\r\nروايتى كه خصم از رسول خدا ( ص ) روايت كرد كه فرمود : « لا تزال طائفة من امّتى منصورين لا يضرهم من خذلهم » ، بر اينكه شيعه فرقه ناجيه است ، دلالت بيشترى دارد .\r\nزيرا از آن به طايفه تعبير كرده كه ظهور در گروه اندك دارد و اينكه گفت : منصور هستند و . . . ، همان نصرت دينى قائم بر ادلهء آشكار و قوّت برهان مراد مىباشد و اين به مذهب\r\n\r\n","description":"","footnote":"\r\n( 1 ) المستدرك ، كتاب الفتن ، ج 4 ، ص 430 .\r\n","page_name":" 90 ","page_number":128},
  {"content":"\r\nكسانى اختصاص دارد كه قرين قرآن و ثقل اصغر هستند كه رسول خدا ( ص ) آن را براى امتش به جاى گذاشته است و منظور نصرت دنيايى - آنگونه كه خصم پنداشته است - نيست . زيرا بر آن نقض وارد مىشود . مثل سرانجام عثمان و بيشتر اوقات همچون ايام آل بويه ، حمدانيان ، علويان و ايام مصنّف و سلطان محمد خدابنده ، ايام صفويه كه روزگار خصم است و در خطبه آغازين خود از استيلاى شيعه بر شهرها شكوه كرد .\r\nاينكه آنان خود را اهل سنت و جماعت مىدانند ، اشتباه ديگرى است . زيرا يحيى بن عبد الله بن حسن از پدرش روايت مىكند كه گفت : « على ( ع ) خطبه مىخواند كه مردى برخاست و گفت : اى امير مؤمنان ! به من بگو : چه كسانى اهل جماعتند و چه كسانى اهل تفرقه ، چه كسانى اهل سنتند و چه كسانى اهل بدعت ؟ حضرت فرمود : واى بر تو ، حال كه پرسيدى ، پس پاسخ آن را از من درياب و بر تو لازم نباشد كه پس از اين از احدى در اين باره پرسش كنى . اهل جماعت منم و كسانى كه از من پيروى مىكنند ، اگر چه اندك باشند ، اين فرمان خدا و رسول خدا ( ص ) است . اهل سنت ، آنانى هستند كه به كتاب خدا و سنت رسول خدا ( ص ) تمسك مىجويند ، اگر چه تعداد آنان اندك باشد . اهل بدعت ، مخالفان امر خدا و كتاب ( قرآن ) و رسول خدا ( ص ) مىباشند كه بر اساس رأى و هواى نفس خويش عمل مىكنند ، اگر چه تعداد آنان زياد باشد . گروه اوّل آنان ، رفته‌اند و دسته‌هاى ديگرى نيز باقى مانده‌اند و بر خداست كه آنان را بشكند و از روى زمين محو گرداند و ريشه كن سازد . . . » ( 1 ) همان گونه كه مىبينيد اين حديث بر اهل سنت تطبيق نمىكند مگر اينكه به مكابره متوسل شوند و در اين ادعا خود را به ديوانگى زنند . مگر چگونه مىتوان گفت : آنان اهل جماعت امير المؤمنين ( ع ) هستند و پيرو آن حضرت در حالى كه نه تنها در مواردى كه با نظرات مشايخ آنان مخالف است ، بلكه در هيچ امرى از حضرت پيروى نمىكنند ؟ چگونه آنان اهل سنت هستند و حال اينكه بر اساس قياس و استحسان عمل مىكنند و بر اساس نظرات خود حلال را حرام و حرام را حلال مىگردانند و همانطور كه ديديد رسول اكرم ( ص ) آنان را در حديثى كه حاكم نقل كرد ، مورد مذمت قرار داده است ؟ ! بلى آنان اهل جماعت معاويه و امثال اويند ، آنان اهل سنّت ، يعنى مخالفان امير المؤمنين ( ع ) هستند . همانطور كه در مقدمه اى كه در بيان رجال آنان آورديم ديديد ، عثمانى و دشمن امير المؤمنين ( ع ) را چنين توصيف مىكنند كه\r\n\r\n","description":"","footnote":"\r\n( 1 ) كنز العمّال ، كتاب المواعظ ، ج 8 ، ص 215 .\r\n","page_name":" 91 ","page_number":129},
  {"content":"\r\nصاحب سنت است . اگر شيوهء عثمانى را استحسان نمىكردند و بدان خشنود نمىشدند ، حتما او را چنين توصيف مىكردند كه : صاحب بدعت و ضلالت و نفاق است چه روايات فراوانى رسيده كه بغض على ( ع ) نشانهء نفاق است . بر اين اساس اهل سنت عبارتند از : عثمانىهاى دشمن على ( ع ) كه كينهء آن حضرت را به دل دارند . همين مطلب بر دشمنى آنان با حضرت گواهى مىدهد كه هنوز هم ميل ندارند فضايل آن حضرت را ذكر كنند و دوست ندارند كه به شنيدن فاضيل حضرت ، خصوصا فضايل و مناقب بزرگى كه ذره‌اى از آن را دربارهء مشايخ خود سراغ ندارند ، گوش فرا دهند و حتى كوشيده‌اند به هر طريقى كه بتوانند آن را انكار كنند و يا به نحوى تأويل نمايند ، اگر چه احدى از آنان فضايل حضرت را به نحو كلى انكار يا ترك نكرده است . مىبينيد كه هر گاه ذكر رسول خدا ( ص ) را به زبان مىآورند ، فقط بر آن حضرت درود و سلام مىفرستند . اين صلوات ، صلوات ابتر و ناقص است كه پيامبر ( ص ) از آن نهى فرموده است و در روايات فراوانى كه از طريق آنان نقل شده ، آمده : رسول خدا ( ص ) ، صلوات بر آل خود را جزء صلوات خود قرار داده است . اين روايات را بخارى و مسلم و ديگران نقل كرده‌اند و در آيه بيست و پنجم از آياتى كه مصنّف در امامت امير المؤمنين ( ع ) بدان استدلال كرده ، - ان شاء الله تعالى - خواهيد ديد . آرى ، ممكن است گاهى اوقات در اوّل و آخر مؤلفات خود بر خاندان پيامبر هم درود فرستند ولى بىشك صحابه را هم با آنان شريك مىكنند . زيرا كراهت دارند كه خاندان محمد ( ص ) را آنگونه كه خدا و رسول خدا ( ص ) بر ديگران تمايز بخشيده‌اند و آنان را با امر به صلوات همراه پيامبر ( ص ) ، مخصوص گردانده‌اند ، متمايز سازند . مع ذالك هر گاه يكى از آنان به تفسير آل رسول ( ص ) مىپردازد ، مىگويد :\r\nمنظور از آنان ، مطلق خانواده و نزديكان پيامبر است . درست بر خلاف رسول خدا ( ص ) كه آل را به على و فاطمه و حسن و حسين ( ع ) تفسير فرموده و در اخبار متواترى آمده كه از طريق آنان نقل و در شأن نزول آيهء تطهير به حد استفاضه رسيده است . اى كاش مىدانستم كه چطور ممكن است كسانى در صلوات و درود با رسول خدا ( ص ) شريك گردند كه در فضيلت و قرب به پروردگار سبحان ، با آن حضرت شريك نيستند و در طهارت از رجس و پليدى به آن حضرت اختصاص ندارند ؟ ! امّا آنچه كه در آن به مدح و ثناى اصحاب مرضى خداوند متعال اشاره كرده ، بى ترديد بيشتر آن حق است و آنان از ديگران به مدح و ثنا سزاوارترند . چگونه چنين نباشد و حال اينكه آنان اركان دين و انصار سيد رسولان ( ص ) هستند ليكن بحث در اصحابى است كه\r\n","description":"","footnote":"","page_name":" 92 ","page_number":130},
  {"content":"\r\nپس از پيامبر ( ص ) مرتد شدند و به قهقرا برگشتند .\r\nمشكل است كه اين سخن فضل درست باشد كه مىگويد : « و آنان را مناط امور دين قرار داد . . . » زيرا منظور وى از دين ، فروع آن است و منظور از رجوع به آنان ، صحت اجتهاد آنان به سبب پيروى از ادله است ، بايد گفت كه اين به اهل سنت اختصاص ندارد و اگر منظورش صحّت اجتهاد آنان و حكم بر اساس استحسان و هواى نفس است مانند تحريم متعه تأييد سه مرتبه طلاق ( در مجلس واحد ) و نظاير اينها ، در اين صورت ، قولى باطل است . زيرا احكام به دست خداوند متعال است و كسى حق ندارد در دين خدا حكم كند و بر خلاف آنچه كه بر رسول خدا ( ص ) نازل شده ، قانونگذارى نمايد و اگر منظورش از دين ، امامت و از رجوع به آنان ، اين است كه آنان را امام قرار داده ، اين هم بر اساس مذهب آنان باطل است . زيرا آنان نصّ بر امامت را انكار مىكنند .\r\nامّا اين گفته اش چقدر نيكو است ! كه : « مردم بر دين پادشاهان خويش هستند . » اين راستترين سخن است . از همين روست كه مىبينيد مردم از شجرهء ملعونه در قرآن ( امويان ) ، ميوهء گناه چيدند كه همان بغض و عداوت با كسانى است كه به مودت و دوستى آنان امر شدند ، و چگونه تمسك به شجرهء طيبه و يكى از دو ثقل گرانبها را كه به تمسك به آن دو مأمور شدند ، رها كردند در حالى كه پيامبر ( ص ) فرموده بود كه : آنان كشتى نجات و از خاندانى هستند كه به اذن خدا از شأن و منزلت والايى برخوردار مىباشند ، امّا اينان مذهب اين پاكيزگان را رها و از مذهب ستمگران ظالم پيروى نمودند و حال اينكه احوال آنان را در فسق و فجور به عيان مشاهده مىكردند كه چگونه شبهاى خود را تا بامدادان به شراب خوارى و زناكارى و روزهايشان را به ظلم و ستمگرى سپرى مىكردند و نه براى خداوند حرمتى مىشناختند و نه در مورد مؤمنان از زشتى و مذمتى روى گردان بودند .\r\nبلى ، ممكن است كه گاهى اوقات شاهان و مردم از پيامبران و دانشمندان و براهين پيروى كنند چنان كه در زمان امام علامه مصنّف - اعلى الله مقامه - چنين بود كه چون سلطان زمان در مذاهب سنت اشكالات و ايراداتى را ملاحظه كرد ، مصنّف ( ره ) را از سرزمين پهناور حلَّه دعوت نمود و گروه زيادى از بزرگان و دانشمندان اهل سنت را جمع آورد و به آنان فرمان داد تا در حضورش با هم مناظره كنند تا حق آشكار شود . آنان با هم به مناظره پرداختند و در حضور شاهدان ، سستى مذهب آنان آشكار گرديد و از ادامهء مناظره بازماندند . بدين ترتيب بطلان دين آنان در سراسر شهرها پيچيد . سلطان و كسانى\r\n","description":"","footnote":"","page_name":" 93 ","page_number":131},
  {"content":"\r\nكه به دنبال حق مىگشتند ، به راه راست هدايت و به مذهب شيعه در آمدند و چنان شد كه خدا مىفرمايد : * ( « إِذا جاءَ نَصْرُ الله وَالْفَتْحُ وَرَأَيْتَ النَّاسَ يَدْخُلُونَ فِي دِينِ الله أَفْواجاً » ) * ( 1 ) اين سلطان عظيم الشأن در عدول از مذهب خود و خلاف آنچه كه تودهء مردم مملكتش بر آن بودند ، انگيزه اى جز علاقهء به حق و حقيقت نداشت چه نه تنها سلطنت وى بىنياز از اين كار بود بلكه با اين عمل به خطر افتاد . بر خلاف ملوك اهل سنت پس از رسول خدا ( ص ) كه سلطنت آنان بر ردّ نص غدير و انكار امامان اثنى عشر ، موقوف بود امامانى كه يكى از دو ثقل گرانبهايند و همواره ملازم آن هستند و از هم جدا نمىشوند تا اينكه در حوض ( كوثر ) بر پيامبر ( ص ) وارد شوند .\r\nاما آنچه كه از كشف الغمه در مورد حديث زيور شمشير ابو بكر نقل كرده ، اگر چه در اين كتاب و در اواخر احوال محمد باقر ( ع ) آمده ليكن آن را از ابو الفرج ابن جوزى در صفوة الصفوة به نقل از عروة بن عبد الله نقل كرده است كه از كتابهاى اهل سنت و اخبار آنان است نه از كتابهاى شيعه و اصولا شيوهء اربلى در كشف الغمه اين گونه است كه از كتب جمهور نقل مىكند و هر كس كه در اين كتاب بنگرد و بخشى از آن را ملاحظه كند ، به آن پى مىبرد . او خود نيز در خطبهء كتاب به اين مطلب تصريح كرده و مىگويد : « غالبا به نقل از كتابهاى جمهور تكيه ورزيده‌ام تا در تلقى به قبول آسانتر و هر گاه در اصول بدان رجوع كنند ، بر وفق رأى همگان باشد و نيز از آن جهت كه هر گاه دليل و برهان از جانب خصم مورد تقويت قرار گيرد و فضيلت از سوى آنان به اثبات رسد ، دستى نيرومندتر براى اثبات مدعا فراهم خواهد ساخت . . . » كما اينكه آنچه خصم از امام صادق ( ع ) نقل كرده كه فرمود : ابو بكر مرا دو بار زاييد ، منقول از كتابهاى آنان است و لفظ « صديق » را افزوده است . مسلما وى كشف الغمه را نديده است . براى همين ولادت دوّم امام صادق ( ع ) را ندانسته و گفته : « و نيز يكى از مادرانش از فرزندان ابو بكر بود . » با اينكه آن هم در اين كتاب بيان شده است . وى پس از نقل كلام بلندى از محمد بن طلحه شافعى در اوّل شرح حال امام صادق ( ع ) مىگويد : « حافظ عبد العزيز بن اخضر جنابذى گفت : ابو عبد الله جعفر بن محمد بن على بن حسين بن على بن ابى طالب الصادق ، مادرش ام فروه ، اسمش قريبة دختر قاسم بن محمد بن ابى بكر صديق و مادر ام فروه ، اسماء دختر عبد الرحمن بن ابى بكر صديق ، است . از همين جهت جعفر گفت : ابو بكر مرا دوبار زاييد . » با اينكه اين\r\n\r\n","description":"","footnote":"\r\n( 1 ) نصر / 2 - 1 .\r\n","page_name":" 94 ","page_number":132},
  {"content":"\r\nروايت از كتب جمهور است ، از اينكه امام صادق ( ع ) ، ابو بكر را صديق توصيف كرده باشد ، خالى است .\r\nبنابراين خصم دو مرتبه دروغ گفت : اوّل - آنجا كه گفت : هر آنچه در كشف الغمه آمده ، از كتب شيعه است . دوم - در نقل از امام صادق ( ع ) كه آن حضرت ابو بكر را صديق توصيف كرده است ، آنجا كه امام فرمود : « ابو بكر مرا دوبار زاييد . » اين مطلب و مانند آن موجب شده كه به نقل اينان ايمان نداشته باشيم .\r\nامّا آنچه كه از حاكم نقل كرده ، اگر هم صحيح باشد ، باز عليه ما حجت نخواهد بود .\r\nزيرا حاكم و رجال حديث وى از جمهورند و مجرد تمايل و گرايش وى به تشيع يعنى اينكه وى اظهار عداوت و كينه با امير المؤمنين ( ع ) نمىكرد و قدرى انصاف داشت ، ما را ملزم نمىكند كه هر آنچه را كه او از گروه خود نقل مىكند ، بپذيريم .\r\nامّا آن دو جهتى كه در مورد ترك پاسخ مصنّف از سوى علماى خود گفته ، حق مطلب جهت دوّم است كه پيروى از اين كلام و اشاعهء آن منجر به گسترش دامنهء مخالفت مىگردد . چه حقيقت آشكار مىشود و غفلت مردمان غافل از بين مىرود . لذا گفته‌اند :\r\nهر گاه ذكرى از آنچه بين صحابه اتفاق افتاده ، به ميان آيد ، سكوت كنيد . زيرا اگر بحث كنند ، حق پوشيده نخواهد ماند و پرده از چشم دلها به كنار خواهد رفت ليكن به ظن و تخمين قانع شدند و با چشم تدبّر و انصاف به ارشاد و راهنمايى دانشمندان شيعه اماميه ننگريستند ، گويا نشنيدند كه خداوند سبحان اوّلين را چنين مذمّت كرده : * ( « إِنْ يَتَّبِعُونَ إِلَّا الظَّنَّ وَإِنْ هُمْ إِلَّا يَخْرُصُونَ » ، ( 1 ) پس بر هر مكلَّفى لازم است كه در پى حق باشد و كاملا تحقيق كند و همچون كسى كه در صدد رهايى خويشتن در روز قيامت است ، كاملا دلايل را مورد دقّت و ملاحظه قرار دهد و به صرف دستيابى به صورت ظاهرى ردّ و نقض بسنده نكند .\r\nعجيب است كه خصم به مصنّف نسبت تعصّب مىدهد و خود را به انصاف و تأدب نفس مىستايد ! با اينكه ديديد در سخنانش چگونه به ناسزاگويى و شتم ديگران پرداخت و عملا دروغ گفت . شگفتتر از آن نسبت كلمات ركيك به مصنف ( ره ) و اينكه علوم عربى را نمىشناخته تا چه رسد به اينكه به حد بلاغت رسيده باشد ! و حال اينكه كلام خود او مشتمل است بر انواع اشتباه و غلط ، مثل وصف ( ميتاء ) براى سنن ( سنتهاى\r\n\r\n","description":"","footnote":"\r\n( 1 ) انعام / 116 - يونس / 66 .\r\n","page_name":" 95 ","page_number":133},
  {"content":"\r\nمرده ) ، تا آنجا كه من مىدانم كسى براى سنن ، صفت ميتاء به كار نبرده است . در شعر خود لفظ « سارعة » را در مقام ( مسرعة ) آورده ، در بيت آخر هم وزن شعر مختل شده ، ضمير مفرد را به مثنى برگشت داده است و مىگويد : « الوجهان حدانى » . اشتباهات فراوان ديگرى هم در سخنانش آمده تا چه رسد به كلمات ركيك و نادرست . ما نمىخواستيم وى را از اين لحاظ مؤاخذه كنيم . زيرا منظور ما چيز ديگرى است . فقط در اينجا به يك نكته اشاره مىكنيم و آن اينكه : فضل وارد ميدانى شده كه نمىبايست وارد آن مىشد و خود را در جايى قرار داده كه جاى او نيست .\r\n","description":"","footnote":"","page_name":" 96 ","page_number":134},
  {"content":"\r\n\r\nمسئلهء اوّل ادراك\r\n\r\n1 - محسوسات ، اصل اعتقادات\r\nمصنّف - قدّس الله روحه - مىگويد :\r\nاز آنجا كه ادراك آشكارترين و شناخته ترين چيزها است و اشيا به وسيلهء آن شناخته مىشوند - چنان كه خواهد آمد - و از آنجايى كه در اقوال آنان مطالب عجيب و غريبى در اين باره آمده ، لازم ديديم كه ابتدا اين بحث را عنوان نماييم .\r\nبدان كه : خداوند متعال نفس انسانى را در آغاز آفرينش : ضرورتا خالى از هر گونه دانشى آفريد و قابليت كسب علوم را به او داد ، و اين مطلب در احوال كودكان قابل مشاهده مىباشد . خداوند متعال براى نفس ابزارهايى آفريده كه همان قواى حسّاس است و ادراك به وسيله آنها حاصل مىشود . طفل در ابتداى تولَّد ، با لمس ، ملموسات را درك مىكند و به تدريج به واسطهء قوهء بينايى ، ميان والدين خود و ديگران تفاوت مىگذارد كما اينكه به تدريج با استفاده از قواى ديگر مىتواند مزه‌ها و ديگر محسوسات را درك نمايد . پس از طى اين مراحل توسط احساس امور جزئى مىتواند امور كلى نظير مشاركت و مباينت را درك نمايد و امور كلى بديهى و ضرورى را توسط درك محسوسات جزئى تعقل كند . هنگامى كه در علوم به كمالى دست يافت و به مواضع جدل آشنا گرديد از علوم بديهى و ضرورى ، علوم اكتسابى و نظرى را ادراك مىكند . از اين مقدمه معلوم گرديد كه علوم اكتسابى ، فرع علوم كلى بديهى و علوم كلى ضرورى ،\r\n","description":"","footnote":"","page_name":" 97 ","page_number":135},
  {"content":"\r\nفرع محسوسات جزئى است . بنابراين محسوسات اصل اعتقادات است و صحّت فرع منوط بر صحت اصل است و اشكال در اصل ، اشكال در فرع خواهد بود . اشاعره كه امروز تمامى حنفيه ، شافعيه ، مالكيه و حنابله را - به جز اندكى از فقهاى ماوراء النهر - در بر مىگيرد ، قضاياى محسوس را آنگونه كه خواهد آمد ، انكار كرده‌اند . از اين انكار ، انكار معقولات كلى كه فرع محسوسات است و انكار علوم اكتسابى لازم مىآيد و اين عين سفسطه است .\r\nفضل مىگويد :\r\nبدان كه مباحث آغازين كتاب او ، تماما به بحث رؤيت خدا بر مىگردد كه بين اشاعره ، معتزله و عده اى از اماميه كه پيرو آنانند و ديگران ، مورد اختلاف است . اشاعره آن را جايز و معتزله آن را انكار كرده‌اند ، كه به يارى خداوند متعال به زودى به طور آشكار خواهيد ديد . وى مسئلهء اوّل را به بيان ادراك اختصاص داده ولى از باب اطلاق عام و اراده خاص بدون قيام قرينه و اراده مجاز ، از آن ارادهء رؤيت كرده است . اين اوّلين اشتباه او است . به اين دليل گفت : « از آنجا كه ادراك ، آشكارترين و شناخته ترين چيزها است و اشيا به وسيله آن شناخته مىشوند - چنان كه خواهد آمد - و از آنجايى كه در اقوال آنان مطالب عجيب و غريبى در اين باره آمده ، لازم ديديم كه ابتدا اين بحث را عنوان نماييم . »\r\nزيرا - چنان كه خواهد آمد - اقوال عجيب و غريب آنان ، به زعم وى در باب رؤيت است و نه در مطلق ادراك . زيرا اشاعره با معتزله در مطلق ادراك بحثى ندارند . بنابراين ثابت گرديد كه ادراك را به صورت مطلق بيان نموده ، ولى از آن ارادهء رؤيت كرده است : اين اشتباه است . زيرا عام دلالتى بر خاص ندارد . از طرف ديگر ، اينكه گفت : « ادراك ، آشكارترين و شناخته ترين چيزها است و اشيا به وسيله آن شناخته مىشوند . » كلام بىمعنايى است . زيرا اگر منظورش اين است كه رؤيتى كه وى از ادراك اراده كرده ، آشكارترين و شناخته ترين چيزها به لحاظ محقق و ثابت بودن آن است ، بايد دانست كه ما اين را قبول نداريم . زيرا بسيارى از اجسام و اعراض مانند رؤيت ، شناخته شده و محقق الوجود هستند و اگر منظورش اين است كه احساسى كه همان رؤيت است ، نسبت به ديگر محسوسات شناخته تر است ، بايد دانست كه هر حسى نسبت به متعلق خود همين وضع را دارد . پس اين شناخته تر بودن رؤيت از كجا بدست آمده است ؟ خلاصه آنكه اين عبارت از نظر ما بى معنى است .\r\nاما اينكه گفت : « خداوند متعال نفس انسانى را در آغاز آفرينش ، ضرورتا خالى از\r\n","description":"","footnote":"","page_name":" 98 ","page_number":136},
  {"content":"\r\nهر گونه دانشى آفريد و قابليت كسب علوم را به او داد و اين مطلب در احوال كودكان قابل مشاهده مىباشد . « سخن باطلى است و معلوم مىشود كه او از علوم عقلى چيزى نمىداند . كودكان علوم ضرورى زيادى از قبيل محسوساتى كه از راه بينايى ، شنوايى و چشايى بدست مىآيد ، دارند . تمام اين محسوسات علومى است كه از طريق حس حاصل مىشود . از آنجايى كه اين مرد عالم به علوم عقلى نبوده ، گمان برده كه مبدأ فطرت و آغاز آفرينش كه حكما مىگويند نفس در آن خالى از هر دانشى است ، موقع طفوليت است . كسى كه اندك اطلاعى از حكمت دارد ، مىفهمد كه اين حرف باطل است . زيرا جنين علوم فراوانى را مىداند تا چه رسد به طفل . منظور از مبدأ فطرت و آغاز آفرينش ، لحظه اى است كه نفس به بدن تعلق مىگيرد . نفس در اين حالت از تمامى علوم جز علم به ذات خود ، خالى است . اين تحقيق در كتابهاى حكمت در جاى خود آمده است و در اين مقام بسط آن مناسب نمىباشد . غرض اينكه اين مرد اهل معقولات نبوده ، گمان برده كه از طرق عقلى توانسته اشاعره را رسوا سازد .\r\nمنظورش از اين گفته كه : « اشاعره . . . قضاياى محسوس را آنگونه كه خواهد آمد ، انكار كرده‌اند ، از اين انكار ، انكار معقولات كلى كه فرع محسوسات است و انكار علوم اكتسابى لازم مىآيد و اين عين سفسطه است » . اين است كه اشاعره وجوب تحقق رؤيت را به هنگام تحقق شرايط و عدم امتناع و ادراك را به هنگام فقد شرايط انكار كرده‌اند . به زودى خواهيد ديد كه هيچ يك ، انكار قضاياى محسوس نيست . از طرف ديگر منظور او از انكار قضاياى محسوس اين است كه آنان اعتماد بر قضاياى محسوس را منع مىكنند .\r\nزيرا در محسوسات اشتباه راه مىيابد و بر اين اساس حكم حس قابل اعتماد نيست . بايد دانست كه اين مذهب گروهى از عقلا است كه اشاعره هم آن را ذكر نموده‌اند و آن را باطل كرده و معتقدند كه حكم حس در محسوسات معتبر است ، چنان كه در كتابها و مقالات آنان مشهور است . اگر هم فرض شود كه اين مذهب آنان است ، نمىتوان گفت كه هر كس معتقد به بطلان حكم حس باشد لزوما تمام معقولات را انكار نموده است . زيرا برهان مقدمات متعددى دارد كه يكى از آنها محسوسات است . پس اين ملازمه كجا است ؟ ! بنابراين دانسته شد كه در اين بحث مىخواست اشاعره را ملزم به سفسطه كند ، ولى نه تنها نتوانست آنان را ملزم كند بلكه چنان كه بيان كرديم ، سخنان مشوش خود او عين سفسطه و اشتباه است - و الله العالم .\r\n","description":"","footnote":"","page_name":" 99 ","page_number":137},
  {"content":"\r\nمن مىگويم :\r\nپوشيده نيست كه نزاع ميان ما و اشاعره اختصاص به بحث رؤيت ندارد - هر چند بحث در اين مورد آشكارتر است - بلكه نزاع شامل مطلق ادراك به وسيلهء حواس ظاهرى است . اشاعره همانگونه كه تحقق رؤيت را بدون تحقق شرايط آن جايز دانسته‌اند ، رؤيت كيفيّات نفسانى نظير علم و اراده و مانند آن دو ، رؤيت كيفيات ملموس ، اصوات و طعمها را جايز دانسته‌اند ، شنيدن ، لمس و چشيدن اين موارد را نيز جايز دانسته‌اند . زيرا معتقدند كه تمام اشياء به ارادهء قادر مختار بر مىگردد ، بدون اينكه اسباب طبيعى دخالتى در اين مورد داشته باشد ، چنان كه در بحث بعدى و مباحث ديگر خصم بدان تصريح كرده است . لذا به دليل عمومى بودن نزاع ، مصنّف ( ره ) عنوان مسئله را ادراك گذاشت ولى از آن مطلق احساس به حواس ظاهرى را اراده نموده است . بنابراين در بحث اوّل متعرض قواى ظاهرى و رشد تدريجى طفل در اين قوا گرديد . سپس گفت :\r\n« بنابراين محسوسات اصل اعتقادات است و صحّت فرع منوط بر صحّت اصل است . »\r\nولى در بحث سوّم ، چهارم و ششم مطالبى غير از مطالب مربوط به رؤيت را بيان نموده است . در اين صورت گمان خصم بىمعنا خواهد بود كه پنداشت منظور مصنّف از ادراك همان رؤيت است . فرضا اگر هم اين را بپذيريم كه منظور مصنّف از ادراك همان رؤيت است ، دليلى ندارد كه خصم صحت ارادهء رؤيت از ادراك و قيام قرينه بر آن را انكار نمايد . زيرا وى پس از آنكه وجود دليل بر ارادهء رؤيت از ادراك را گمان كرد ، به ثبوت قرينه اقرار كرده ، چه قرينه چيزى جز آنچه كه بر منظور و مراد از لفظ دلالت كند ، نيست .\r\nسخن مصنّف ( ره ) كه گفت : « ادراك ، آشكارترين و شناخته ترين چيزها است و اشيا به وسيله آن شناخته مىشوند . » نظير سخن اشاعره است كه در مورد علم مىگويند :\r\nبديهى التصور است و چيزهاى ديگر به وسيلهء آن شناخته مىشوند . لذا حد و تعريفى ندارد . در اين صورت ، ادراك يعنى احساس به حواس ظاهرى به منزلهء علم خواهد بود كه همان ادراك به قواى باطنى است . زيرا هر دو در مفهوم ، وجود و شرايط بديهى است .\r\nاين كلامى است كه براى فرد آگاه مفهومى آشكار و معنايى صحيح دارد .\r\nمنظور مصنّف ( ره ) از مبدأ فطرت و آغاز آفرينش قبل از ولادت است كه از آن به زمان تعلق نفس حيوانى يعنى قواى مدركه و محركه حيوانى ، به بدن تعبير مىگردد . زيرا گفت : « طفل در ابتداى تولد ، با لمس ، ملموسات را درك مىكند . » و اگر منظورش از مبدأ فطرت زمان ولادت بود ، اثبات احساس براى طفل با اين سخن وى كه نفس در مبدأ\r\n","description":"","footnote":"","page_name":" 100 ","page_number":138},
  {"content":"\r\nفطرت از هر گونه دانشى خالى است ، قابل جمع نبود . پس لازم است كه زمان را در اينجا متفاوت بدانيم يعنى مراد مصنّف ( ره ) از مبدأ فطرت زمان قبل از ولادت و منظور از كودكان مطلق كودكان ولو قبل از ولادت ، است نه خصوص متولدين . به همين دليل به خالى بودن كودكان از هر گونه دانشى حتى از علم به ذات خودشان در مبدأ فطرت ، حكم كرده است . زيرا دليلى بر استثنا نمودن علم به ذات خود - آنگونه كه خصم به تقليد از ديگران كرده - وجود ندارد . زيرا حيات مستلزم شعور و ادراك حتى ادراك به ذات نيست . به همين دليل فرد بىهوش با اينكه زنده است ، اصلا ادراك ندارد . ما غير از حيات در مبدأ فطرت چيز ديگرى نمىشناسيم تا مقتضى علم به ذات يا ساير وجدانيات باشد و اگر فرضا اين مطلب را هم بپذيريم ، بايد بگوييم كه تعميم ادراك به جميع موارد به صواب نزديكتر است تا اينكه آن را فقط به ذات تخصيص دهيم .\r\nمراد مصنّف از اينكه گفت : « آنان قضاياى محسوس را انكار كرده‌اند » اين است كه اصل ثبوت آنها را منكر شدند ؛ همانگونه كه واقعى بودن شرايط رؤيت و ساير احساسات ظاهرى را انكار كرده‌اند . زيرا آنان همهء چيزها را به ارادهء فاعل مختار ارجاع مىدهند و معتقدند شرايطى كه آمد ، در آن دخالتى ندارد و مترتب ميان آنها ، عادى است . كلام خصم در اين باره مختلف است . يك بار مىگويد كه : مراد مصنّف آن است كه اشاعره وجوب تحقق رؤيت را انكار كرده‌اند و بار ديگر مىگويد كه : منظور مصنّف آن است كه اشاعره مانع اعتقاد به قضاياى محسوس شده‌اند ، در حالى كه هيچ كدام از آن دو ، منظور مصنّف نيست . البته مصنّف در مباحث آتى از آن جهت كه بر انكار اصل قضايا متفرع است ، متعرض مطلب اوّل خواهد شد . شايد كلام مصنّف كه گفت : « اشكال در اصل ، اشكال در فرع خواهد بود » باعث توهّم خصم شده باشد كه منظور مصنّف مطلب دوّم است . اين هم اشتباه است . زيرا مراد مصنّف اشكال در قضاياى محسوس از حيث انكار آنها مىباشد نه از اين جهت كه اشتباه در محسوسات واقع مىشود و نمىتوان به آنها اعتماد نمود . با اين حال بين اين دو نظر فرقى نيست زيرا از اين جهت كه معقولات بر محسوسات متفرع مىشود ، اعتقاد به هر دو نظر موجب انكار معقولات مىگردد و اينكه گفت : برهان مقدمات متعدد ، نمىتواند اشكال را حلّ كند زيرا اكثر غير محسوسات به آنها بر مىگردد . خلاصه اينكه : قواى مدركهء انسان جز قواى حواس ظاهرى و باطنى نيست . كما اينكه قواى باطنى خود را به واسطه قواى ظاهرى درك مىكند . بنابراين هر گاه حكم ظاهرى را باطل كنيم ، حكم حس باطنى و حكم عقل را نيز باطل كرده‌ايم و در نتيجه نمىتوان به هيچ يك از معقولات اعتماد نمود .\r\n","description":"","footnote":"","page_name":" 101 ","page_number":139},
  {"content":"\r\n\r\n2 - شرايط رؤيت\r\nمصنّف - طيّب الله مرقده - مىگويد :\r\nتمامى عقلا غير از اشاعره اتّفاق نظر دارند كه رؤيت داراى هشت شرط است و بدون اين شرايط هشتگانه تحقق نمىيابد . اين شرايط عبارتند از :\r\n1 - سلامت حواس 2 - مقابل بودن يا در حكم مقابل بودن ، مانند اعراض و صورتهايى كه در آينه منعكس مىشود ، لذا چيزى كه در مقابل يا در حكم مقابل نباشد ، هرگز قابل رؤيت نيست .\r\n3 - عدم قرب بيش از حد . زيرا در صورتى كه جسم به چشم بچسبد نمىتوان آن را ديد .\r\n4 - عدم بعد بيش از حد . زيرا اگر دورى بيش از اندازه باشد ، رؤيت امكان پذير نيست .\r\n5 - عدم حجاب و مانع . زيرا اگر ميان بيننده و جسم حجابى قرار گيرد ، مشاهده نمىشود .\r\n6 - عدم شفافيت . لذا جسم شفاف بىرنگ مانند هوا را ، نمىتوان ديد .\r\n7 - توجه بيننده به ديدن 8 - تابش نور بر جسم . زيرا جسم ملَّون در تاريكى ديده نمىشود .\r\nحكما بر اين مطلب بنحو ضرورى حكم كرده‌اند و در آن شكى ندارند . اشاعره در اين مورد با تمامى متكلمان و فلاسفه مخالفت نموده هيچ يك از اين شرايط را در رؤيت معتبر نمىدانند . اين عقيده ، مكابرهء محض است و هيچ عاقلى در آن ترديد ندارد .\r\nفضل مىگويد :\r\nشرط شيىء ، آن است كه وجود شيىء بر آن متوقف و خارج از شيىء باشد . حال بايد ديد كه منظور كسانى كه اين امور را در رؤيت شرط مىدانند ، چيست ؟ اگر منظورشان اين است كه تنها با تحقق اين امور است كه رؤيت ممكن مىشود و بدون آن محال عقلى است كه تحقق يابد ، بايد گفت كه ما اين محال عقلى را قبول نداريم . زيرا اگر چه در اسباب طبيعى ، رؤيت با تحقق اين شرايط صورت مىگيرد و با فقدان آن ، رؤيت صورت نمىگيرد ، امّا لزوما چنين نيست كه از فرض تحقق رؤيت بدون اين شرايط ، محال به\r\n","description":"","footnote":"","page_name":" 102 ","page_number":140},
  {"content":"\r\nوجود آيد . بنابراين محال عقلى پيش نخواهد آمد . و اگر منظورشان اين است كه عادت به اين صورت جارى شده كه اگر شرايط به وجود آيد ، مشروط كه همان رؤيت است ، تحقق مىيابد و محال عادى است كه رؤيت بدون اين شرايط به وجود مىآيد - هر چند عقلا جايز باشد - بايد دانست كه اشاعره در اين باره نزاعى ندارد بلكه هدف آنان اين است كه جواز رؤيت را به هنگام فقد شرايط از نظر عقلى اثبات كنند . به همين جهت است كه مىگويند : رؤيت را خداوند در موجود زنده آفريده است و به نور ، مقابله و ديگر شرايطى كه فلاسفه عنوان كرده‌اند ، مشروط نيست . منظور آنان از نفى شرطيت همان است كه ما گفتيم نه اينكه آنان با جريان عادت در تحقق رؤيت به هنگام تحقق اين شرايط ، مخالف باشند . كسانى كه در قواعد و اصول اشاعره تتبع كنند ، در مىيابند كه آنان همه چيز را به ارادهء فاعل مختار و عموم قدرت او بر مىگردانند و آنگونه كه فلاسفه و تملق گويان ايشان از قبيل معتزله و پيروان آنان معتقدند ، خلق اشياء را متوقف بر اسباب طبيعى نمىدانند . حاصل كلام اشاعره اين است كه خداوند متعال قدرت دارد كه رؤيت را در موجود زنده ولو با فقد شرايط ، خلق كند ، اگر چه خرق عادت باشد . پس اين كجا و سفسطه ، محسوسات و مكابره اى كه اين مرد به آنان نسبت داده ، كجا ؟ ! در باقى تحقيقات نيز همين ادعا خواهد آمد .\r\nمن مىگويم :\r\nپوشيده نيست كه امكان و امتناع عقلى گاهى ضرورى و گاهى اكتسابى است . اگر امكان و امتناع ضرورى باشند ، كسى كه ادعاى ثبوت آن دو را مىنمايد ، بىنياز از دليل است و نمىتوان با ردّ و شك و ترديد به مقابلهء وى رفت . بنابراين كسى كه مدّعى است جاى دادن جهان با تمام گستردگىاش در تخم مرغى با تمام كوچكىاش ، ممتنع است ، نيازى به دليل ندارد . و همچنين مدّعى امتناع اجتماع ضدّين و نقيضين ، محتاج برهان نيست . ما شكى نداريم كه عقلا وجود رؤيت بدون شرايط را مانند اجتماع ضدّين و اجتماع نقيضين و رؤيت عدمها ، از ممتنعات عقلى مىدانند و همان گونه كه ادعاى امكان اين امور از نظر آنان ، جايز نمىباشد ، امكان رؤيت معروف را در صورت فقد شرايط جايز نمىدانند . اينكه گفت : « اشاعره همه چيز را به ارادهء فاعل مختار و عموم قدرت او ، بر مىگردانند و خلق اشياء را متوقف بر اسباب طبيعى نمىدانند » ، اشتباه آشكارى است .\r\nزيرا مستلزم جواز تحقق رؤيت بدون بيننده است . زيرا بيننده مانند شرايط جزء سبب است . پس اگر از نظر عقل وجود مسببات بدون اسباب طبيعى آن جايز باشد ، وجود\r\n","description":"","footnote":"","page_name":" 103 ","page_number":141},
  {"content":"\r\nرؤيت بدون بيننده ، قيام بدون قيام كننده ، عرض بدون معروض و جسم بدون مكان نيز جايز خواهد بود . اين امر بر خلاف ضرورت عقلا است . در مورد عموم قدرت خدا نيز بايد گفت كه فقط مقتضى تأثير در مقدور است نه در ممتنع مثل قرار دادن شريك براى خداوند سبحان . زيرا ممتنع نه متعلق قدرت قرار مىگيرد و نه محل آن . البتّه اين امر ، نقص در قدرت خدا محسوب نمىشود .\r\nخلاصه آنكه تأثير اسباب طبيعى در مسببّات و توقّف آنها بر اين اسباب امرى است كه عقلا نزد همهء عقلا بديهى و ضرورى است ، بدون اينكه نقصى در قدرت قادر متعال باشد . زيرا محل قدرت همان مسبب با سبب است نه مسبب بدون سبب . امّا اشاعره سببيت واقعى اسباب طبيعى و توقف عقلى مسببات بر آن را انكار كرده ، و تأثير مسببّات را از جانب قادر متعال بدون اينكه واقعا اسباب طبيعى واسطه شوند ، مدعى شده و با ضرورت عقلا مخالفت ورزيده‌اند . لازمهء چنين حكمى آن است كه وجود اسباب طبيعى بدون مسببّات آن و به عكس ممكن باشد و عدم صحّت استدلال با مقدمات بر نتايج ، بر آن مترتب خواهد شد كه به شرح زير بيان مىگردد :\r\n1 - لازمهء چنين ادعايى جواز وجود جسم بدون حركت و سكون است . زيرا اين دو ، اثر طبيعى جسم است و اگر وجود جسم بدون آن دو جايز باشد ، حدوث جسم ثابت نمىگردد . زيرا دليل حدوث آن ، اين است كه جسم عقلا مستلزم حركت و سكون است كه هر دو حادثند .\r\n2 - اجزاء مركب سبب طبيعى آن مىباشند . پس اگر عقلا جايز باشد كه مسبب بدون سبب طبيعى به وجود آيد ، جايز خواهد بود كه مركب بدون اجزا موجود گردد .\r\nبنابراين تركيب با وجوب وجود منافاتى نخواهد داشت و جايز خواهد بود كه مركب واجب و واجب مركب باشد و اين باطل است ، مگر اينكه گفته شود محال بودن وجود مركب بدون اجزاى آن ، از اين جهت است كه با حقيقت تركيب منافات دارد نه از حيث سببيت تا موجب اشكال در ادعا گردد . در پاسخ بايد گفت كه منافات واقعا از جهت سببيت است . زيرا اگر مسبب نبود منافات هم تحقق پيدا نمىكرد .\r\n3 - مقدمات ، سبب طبيعى نتيجه است . پس اگر در نتيجه بىتأثير باشند ، عقلا جايز خواهد بود كه نتيجه از آنها جدا باشد و استدلال باطل خواهد شد ، همانطور كه مصنّف در ابتداى مباحث نظر بيان خواهد كرد .\r\nگذشته از تمام اين مطالب ، ادعاى امكان رؤيت بدون تحقق شرايط ، نياز به دليل دارد .\r\n","description":"","footnote":"","page_name":" 104 ","page_number":142},
  {"content":"\r\nزيرا ضرورى و بديهى نيست تا بىنياز از دليل باشد . بنابراين بايد امكان را اثبات كنند .\r\nاين با كلام شيخ الرئيس ، ابن سينا منافاتى ندارد كه مىگويد : « هر چه شنيدى ، آن را در بقعه امكان قرار ده تا اينكه برهان آشكارى تو را از آن جدا كند . » زيرا مراد از امكان در اينجا ، احتمال است نه امكان در مقابل امتناع .\r\nاينكه خصم گفت : « از فرض تحقق رؤيت بدون تحقق شرايط ، محالى لازم نمىآيد » ، اگر منظورش اين است كه تحقق رؤيت بدون شرايط آن محال نمىباشد ، اين عين ادعا است و اگر منظورش اين است كه محال ديگرى از آن لازم نمىآيد ، پس اينكه گفت :\r\nمحال نمىباشد ، كلام نادرستى خواهد بود . زيرا محال بودن چيزى متوقف بر لزوم محال ديگرى از آن ، نمىباشد و گرنه اجتماع نقيضين يا اجتماع ضدين و اكثر محالات ديگر ، محال نخواهد بود .\r\nاگر گفته شود : شايد منظور اشاعره از رؤيتى كه توقف عقلى آن را بر وجود شرايط انكار مىكنند ، غير از رؤيت مصروفى است كه به وسيلهء انطباع و يا به وسيلهء خروج شعاع مستند به قوهء مودعه با آلت خاص تحقق مىيابد . در پاسخ مىگويم : اگر منظورشان رؤيتى غير از رؤيت معروف باشد مثلا انكشاف علمى ، در اين صورت نزاع لفظى خواهد بود كه اين حرف خلاف بداهت است و خصم احتياجى نداشت كه بگويد قاعده و اصول اشاعره ارجاع هر چيزى به ارادهء فاعل مختار است ، بلكه همين مقدار كافى بود كه بگويد : رؤيتى كه ما بدون اين شرايط تجويز مىكنيم غير از رؤيت معروف مخصوص است .\r\nاين از يك سو ، از سوى ديگر پوشيده نيست كه فرقى بين ادعاى اينان مبنى بر امكان رؤيت معروف بدون شرايط ، و ادعاى امتناع آن و جواز ايجاد محال توسط خداوند ، - چنان كه ابن حزم در الفصل فى الملل و الاهراء و النحل در بعضى از محالات چنين پنداشته - نيست . ابن حزم حكم نموده كه خداوند متعال قادر است در يك زمان واحد انسان را ايستاده و نشسته ، نشسته و ننشسته ، قرار دهد چنان كه مىتواند در يك زمان واحد چيزى را موجود و معدوم ، و جسم واحدى را در دو مكان و دو جسم را در يك مكان بگذارد بلكه جايز دانسته كه خداوند فرزند داشته باشد - تعالى الله عن ذلك علوا كبيرا - نظير اين اراجيف مطالب ديگرى نيز گفته است . از عبارات شيخ اشعرى نيز معلوم مىگردد كه چنين امورى را تجويز كرده است ، چنان كه سيد سعيد ( ره ) از شرح الجوامع نفاوى رومى نقل كرده كه گفت : « محالات به دليل عدم قابليت نمىتوانند محل تعلق اراده واقع شوند . »\r\n","description":"","footnote":"","page_name":" 105 ","page_number":143},
  {"content":"\r\nتا اينكه مىگويد : « تنها ابن حزم در اين مورد مخالفت كرده چنان كه در ملل و نحل عنوان نموده كه خداوند عزّ و جلّ قادر است كه فرزند داشته باشد . زيرا اگر بر آن قدرت نداشته باشد ، عاجز محسوب مىشود . » نفاوى در ادامه مىگويد : « استاد ابو اسحاق اسفراينى بيان داشته كه اوّلين كسى كه چنين كلامى از او گرفته شده ، ادريس ( ع ) است . ابليس به شكل انسان نزد او آمد . حضرت مشغول دو زندگى بود و هر بار كه سوزن را فرو مىكرد و بيرون مىآورد سبحان الله و الحمد لله مىگفت . ابليس پوستى را به او داد و گفت : آيا خداوند قادر است كه دنيا را در اين پوست قرار دهد . حضرت گفت : خداوند قادر است دنيا را در سوراخ اين سوزن قرار دهد و يكى از چشمهايش را سوزن زد و كور كرد . اين روايت ، هر چند از رسول خدا ( ص ) روايت نشده اما مشهور است و ظهورى غير قابل انكار دارد و اشعرى با استفاده از جواب ادريس ( ع ) ، در مسائل فراوانى چنين پاسخ داده است . » چنان كه از اين گفته بر مىآيد ، اشعرى قرار گرفتن دنيا در پوستى را جايز دانسته است . زيرا قبول آن فرع بر نقل آن است و آنچه از ابن حزم نقل كرديم بر تجويز آن دلالت دارد . زيرا از نوع همان پاسخى است كه براى ادريس ( ع ) ساخته‌اند . اى كاش مىدانستم كه اگر از نظر نفاوى اين مطلب از حضرت ادريس ( ع ) است پس چرا مستلزم به جواز خلق محالات نشده است . از طرف ديگر از نظر اينان اشتباه بر پيامبران معنى ندارد .\r\nپوشيده نيست كه بعضى از شروط مذكور براى رؤيت مبتنى است بر اينكه عدم مانع مانند حجاب را شرط بدانيم كما اينكه ذكر شرط در حكم مقابل بودن هم زايد است .\r\nزيرا آنچه ديده مىشود در حقيقت همان صورتى است كه در آينه قرار دارد و اين مقابله است نه صاحب صورت .\r\nبدان كه احساسات ظاهرى ديگر هم مانند رؤيت شرايطى دارد . اشاعره به مقتضاى ارجاع هر چيزى به قادر مختار در اين موارد نيز شرايط را معتبر نمىدانند . مصنّف از آن جهت در مورد رؤيت در اين بخش صحبت كرد كه آشكارترين و شناخته ترين امور مورد اختلاف است و شروط آن نيز از ساير احساسات ظاهرى آشكارتر است .\r\n\r\n3 - وجوب رؤيت با حصول شرايط\r\nمصنّف - قدّس الله نفسه - مىگويد :\r\nتمامى عقلا جز اشاعره بر اين امر اتفاق نظر دارند . زيرا حكم ضرورت است و هيچ\r\n","description":"","footnote":"","page_name":" 106 ","page_number":144},
  {"content":"\r\nيك از عقلا در حصول رؤيت به هنگام تحقق شرايط شك ندارد . اشاعره در اين باره با تمامى عقلا مخالفت كرده ، مرتكب سفسطه شده‌اند . آنان جايز دانسته‌اند كه در مقابل ما كوههاى مرتفعى قرار داشته باشد كه از زمين تا پهنهء آسمان در امتداد باشد و از تمامى جهات بر ما محيط و نزديك باشد و نيز شرق و غرب زمين پر از رنگهاى نورانى درخشان و تا بىنهايت روشن باشد و در هنگام ظهر خورشيد بر آن بتابد و ما نتوانيم تمام و يا اندكى از آنها را مشاهده كنيم و رؤيت نماييم . همين طور ممكن است در برابر ما صداهاى ترسناكى باشد كه در تمامى اطراف و اكناف زمين بپيچد به گونه اى كه هر كس آن را بشنود به لرزه افتد و از تمامى صداها شديدتر باشد ، اما با وجود سلامت حواس و بدون اينكه بين ما و آن صداها هيچ گونه حجاب و مانع و يا فاصله اى باشد و بلكه در نهايت نزديكى به ما است ، با تمام اين اوصاف آن را نشنويم و اصلا آن را حس نكنيم .\r\nهمينطور جايز است كه كسى آهن داغى را كه با آتش سرخ شده است ، در دست گيرد امّا حرارتش را حس نكند ، يا در تنورى پر از سرب مذاب يا روغن داغ بيفتد ولى روغن و سرب مذاب را نبيند و حرارتش را درك نكند و هنگام جدا شدن اعضا دردى در خود حس ننمايد . بدون شك اين مطلب عين سفسطه است و فساد آن مقتضاى بداهت و ضرورت است و هر كس در آن شك كند ، آشكارترين محسوسات را انكار كرده است .\r\nفضل مىگويد :\r\nاز نظر مذهب اشاعره ، هر گاه شرايط رؤيت تحقق يافت ، رؤيت واجب نيست . معناى نفى وجوب آن است كه خداوند متعال با وجود تحقق شرايط قدرت دارد كه مانع ديد چشم شود ، هر چند عادت بر اين جارى شده كه در صورت تحقق امور مذكور رؤيت تحقق يابد و كسى كه آن را انكار كند و عقلا محال بداند امور خارق العاده و معجزات پيامبران را منكر شده است . جميع اصحاب مذاهب اشعرى ، معتزلى و اماميه بر روايت و نقل اين حديث اتفاق دارند كه وقتى پيامبر ( ص ) در شب هجرت از خانه اش خارج شد ، قريش خانه را محاصره كرده بودند و مىخواستند آن حضرت را بكشند . حضرت از كنار آنان گذشت و بر صورتشان خاك ريخت و سورهء يس را خواند و از خانه خارج شد و كسى او را نديد با اينكه همگى نشسته بودند و در خواب نيز نبودند . بنابراين كسى كه نمىپذيرد كه عدم حصول رؤيت با وجود شرايط جايز است ، بدين معنى كه خدا با قدرتش مانع ديد چشم شود ، بايد اين مطلب و امثال آن را انكار كند .\r\nعده اى از اشاعره نيز وجوب رؤيت هنگام اجتماع شرايط را ردّ كرده‌اند به اين\r\n","description":"","footnote":"","page_name":" 107 ","page_number":145},
  {"content":"\r\nاستدلال كه ما از دور جسم بزرگ را كوچك مىبينيم و اين امكان ندارد مگر از اين جهت كه ما برخى از اجزاء را مشاهده مىكنيم و مابقى را نمىپذيريم ؛ هر چند تمام اجزا در حصول شرايط با يكديگر برابرند . پس معلوم گرديد كه هنگام اجتماع شرايط رؤيت واجب نيست . و چنان كه بيان گرديد تحقيق آنچه گفتيم اين است كه منظورشان از عدم وجوب ، جواز عقلى عدم رؤيت و امكان تعلق قدرت بر آن است . پس انكار محسوسات كجا و سفسطه كجا ؟ ! مطلبى كه دربارهء كوههاى مرتفع در اطراف ما بيان كرد و اوصاف مبالغه آميز و فريادهاى پست و كلمات رعب آور و وحشت انگيزى كه با آن به رعد و برق برخاست ، مطالبى است كه اذهان قلندريه و عوام را به مذهب باطل و نظر فاسد و كاسد وى متمايل مىگرداند ، و عقيدهء هيچ يك از اشاعره و مذهب آنان نيست ، بلكه ايرادى است كه خصم در مقام اعتراض بر آنان وارد مىكند و مىگويد : اگر شرايط رؤيت در زمانى جمع گردد ، واجب است كه رؤيت تحقق يابد در غير اين صورت جايز خواهد بود كه در مقابل ما كوههاى مرتفعى باشد و ما آنها را نبينيم . اين است اعتراض . اشاعره در پاسخ گفته‌اند : به دليل اينكه از امور عادى است قابل نقض است . زيرا در امور عادى مىتوان قائل به نقض شد ، هر چند بر عدم وقوع آن جزم داشته باشيم . در اينجا سفسطه اى هم نيست . همينطور در مورد كوههاى مرتفعى كه آنها را نمىبينيم ، قائل به جواز وجود آنها هستيم و به عدم آنها جزم داريم . زيرا جواز مستلزم وقوع نيست و منافاتى با جزم به عدم آن ندارد و مجرد تجويز آن سفسطه نمىباشد .\r\nحاصل كلام اشاعره چنان كه قبلا نيز به آن اشاره شد اين است كه به هنگام تحقق شرايط ، رؤيت وجوب عقلى ندارد بلكه عقل و عدم وقوع آن را در چنين وضعى جايز مىداند با اينكه محال عادى است و دشمنان بين محال عقلى و محال عادى فرق قائل نشده‌اند و بيشتر اعتراضهاى وى نيز از عدم چنين فرقى ناشى شده است . البته همهء توصيفها و مبالغه هايى كه در مورد پرتو انوار بيان گرديد از زبان دشمنان است و توضيح آن قبلا گذشت .\r\nمن مىگويم :\r\nپيش از اين گذشت كه حقيقت نظر اشاعره نفى واقعى سببيت از اسباب طبيعى و نسبت حقيقى مسببات به فعل قادر بدون دخالت اسباب ، و نفى عقلى توقف مسببات بر اسباب است . در اين صورت عقلا و واقعا با وجود تمام بودن سبب و اجتماع شرايط جايز است كوههاى مرتفع با آن اوصافى كه مصنّف ( ره ) بيان نمود ، ديده نشوند و نيز صداها و\r\n","description":"","footnote":"","page_name":" 108 ","page_number":146},
  {"content":"\r\nحرارت آهن را چنان كه مصنّف ( ره ) توصيف كرد نشنويم و احساس نكنيم . خصم در آخر كلام خود اين تجويز را از اشاعره نقل كرد و عنوان داشت كه بر عدم آن جزم عادى دارد ، چنين امرى اشتباه است . زيرا اثبات عادت بر عدم ، فرع اطلاع بر واقع است ، كه آن هم ثابت نشده است . بلكه بنابر عقيدهء اشاعره مبنى بر جواز عقلى ، امكان دارد كه عادت بر وجود كوههاى مرتفع جارى شده باشد ليكن ما اطلاعى از آنها نداشته باشيم . بنابراين مجرد عدم مشاهدهء كوهها ، بر عدم آنها دلالت نمىكند . زيرا ممكن است دائما موجود باشند اما ما مشاهده نكنيم ، چنان كه در حالت حركت نمىتوانيم به آنها دست بزنيم و با ما تماس داشته باشند كه اين وضع بر انتفاى آنها دلالت ندارد . زيرا جايز است كه خداوند با وجود سبب طبيعى لمس و تصادم ، آنها را نيافريده باشد . همينطور است در بحث حصول عادت بر عدم ، نسبت به صداها و حرارت كه مصنّف - ره - ذكر كرد .\r\nبنابراين در حقيقت ، جزم به عدم ، چيزى جز ارتكاز وجوب رؤيت ، شنيدن و احساس حرارت نيست كه با بداهت عقلى و هنگام اجتماع شرايط حاصل مىگردد امّا اشاعره ارتكاز خود را مكابره كرده‌اند .\r\nامّا تفسير وى در نفى وجوب به اينكه خداوند متعال قادر است مانع ديد چشم شود ، هر چند شرايط آن موجود باشد ، تفسير نادرستى است . وى از اين طريق خواسته در شنونده ايجاد توهم و بيزارى كند كه قائلين به وجوب رؤيت ، قدرت قادر متعال را نفى كرده‌اند بر خلاف اشاعره كه اعتقادى به وجوب ندارند ، با همهء اين اوصاف اين مطلب باعث توهم فرد آگاه نخواهد گرديد . زيرا هر گاه به وجوب رؤيت به هنگام اجتماع شرايط قائل شويم ، عدم آن را ممتنع خواهيم دانست و چنان كه قبلا دانسته شد ممتنع ، بدون نفى قدرت و نقص در آن ، محل قدرت نخواهد بود . به اين ترتيب فرق ميان عقيدهء ما و آنان اين است كه ما قائل به امتناع عدم رؤيت به هنگام اجتماع شرايط و تحقق سبب طبيعى آن هستيم كه در اين صورت ، قدرت به عدم رؤيت تعلق نمىگيرد ، زيرا محل ناقص است ولى آنان قائل به امكان عدم رؤيت و تعلق قدرت خداوند به آن هستند ، ما حكم را به ضرورت عقلا واگذار مىكنيم تا در اين باره قضاوت كنند .\r\nآنچه كه در مورد وقوع خرق عادت در معجزات انبيا مثل معجزهء مذكور براى پيامبر ( ص ) نقل كرده ، سودى براى او ندارد . زيرا اين معجزه با ايجاد مانع بر خلاف عادت صورت گرفته نه اينكه با وجود شرايط رؤيت ، رؤيت صورت نگرفته است و اينكه\r\n","description":"","footnote":"","page_name":" 109 ","page_number":147},
  {"content":"\r\nپيامبر ( ص ) هنگام خروج از خانه سورهء يس را خواند بيانگر همين مطلب است . آيهء مباركه هم كه خداوند متعال در آن مىفرمايد : * ( « وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ » ) * ( 1 ) ظاهر در اين است كه عدم رؤيت به دليل وجود سدّ و پرده اى است و از تضريح عدم رؤيت بر وجود پرده و حجاب استفاده مىشود كه رؤيت در ذات خود به عدم مانع كه يكى از شرايط رؤيت است و قبلا بيان شد ، نيازمند است .\r\nامّا اشكال وارد بر مطلبى كه از اشاعره نقل نمود مبنى بر اينكه با وجود حصول جميع شرايط ، تمام اجزاى جسم بزرگى كه به فاصلهء دورى از بيننده قرار گرفته ، ديده نمىشود ، اين است كه : با فرض حصول شرايط براى تمامى اجزا ، لازم مىآيد كه تخصيص برخى از اجزا به رؤيت ، ترجيح بلا مرجّح باشد كه باطل است . بنابراين بايد ملتزم بود كه برخى از اجزا واجد شرايط رؤيت نيست يا اينكه رؤيت در نزديكى و دورى به مجموع جسم تعلق مىگيرند به اجزاى آن و اگر ديده مىشود فردى از نزديك ، بزرگ و از دور ، كوچك است به دلايل احتمالى مختلفى است . به طور مثال : اگر معتقد باشيم كه رؤيت به انطباع صورت مىگيرد ، كوچكى فرد ديده شده به كوچكى و بزرگى زوايد جليديه بستگى دارد و اگر عقيده داشته باشيم كه رؤيت توسط خروج شعاع صورت مىگيرد ، دليل آن كوچكى و بزرگى زوايهء مخروط الشعاع است . صاحب مواقف بر اين نظر ايرادى گرفته كه مبتنى است بر تركيب جسم از اجزاى لا يتجزى و آنچه در حال دورى ديده مىشود خود اجزا هستند نه مجموع آن ، كه هر دو از نظر ما باطل است .\r\nآگاه باش ! كلام مرحوم مصنّف - ره - كه گفت : « همچنين ممكن است در برابر ما صداهاى ترسناكى باشد . . . » ، دالّ بر مطلبى است كه قبلا بيان شد مبنى بر اينكه منظور مصنّف - ره - از ادراك در عنوان مسئله ، مطلق احساس ظاهرى است و اختصاصى به رؤيت ندارد و از اين جهت به بيان عقيدهء اشاعره مبنى بر تجويز عدم ادراك مزه‌ها و بوهايى كه به نهايت درجه ظهور خود رسيده‌اند ، با وجود سالم بودن حس بويايى و چشايى و فراهم بودن ساير شرايط متعرض نگرديد كه با ذكر موارد ديگر از بيان آن بىنياز است .\r\n\r\n","description":"","footnote":"\r\n( 1 ) يس / 9 .\r\n","page_name":" 110 ","page_number":148},
  {"content":"\r\n\r\n4 - امتناع ادراك با فقد شرايط ؟ !\r\nمصنّف - رفع الله درجته - مىگويد :\r\nاشاعره جايز دانسته‌اند كه اگر نابينايى در مشرق باشد ، مورچهء سياه كوچكى را در مغرب بر روى صخرهء سياهى در شب تاريك مشاهده و رؤيت نمايد ، اگر چه ميان آن دو كوهها و ديوارهاى فراوانى مانع باشد . و يا فرد ناشنوايى كه در مشرق زمين است ، بتواند آهسته ترين صدا را در مغرب بشنود . كسى را كه چنين عقيده اى دارد ، همين در نقص ، مكابره و دخول وى در سفسطه كافى است . چقدر شگفتانگيز است كه لزوم شنيدن صداهاى ترسناك نزديك و رؤيت بزرگترين ، رنگينترين ، نورانىترين و نزديكترين اجسام را بدون هر گونه مانعى و با تحقق شرايط ، منع مىكنند اما جايز مىدانند كه فرد نابينا كوچكترين و پنهانترين اجسام را در تاريكيهاى شديد مشاهده كند ، هر چند فاصله بين آن دو بسيار زياد باشد ! در شنيدن همچنين مطالبى عنوان مىكنند . آيا كسى از سوفسطاييان كه تمام عقلا آنان را محكوم به سفسطه كرده‌اند توانسته تا اين مرحله و به اين اندازه در انكار محسوسات پيش رود ؟ ! زيرا جايز مىدانند : هنگامى كه انسان از خانه خارج مىشود ، در غيبت او تمام ظروف منزل به افرادى با فضيلت و مدقق در علوم تبديل شوند ، در حالى كه اينان حصول امثال اين افراد را در حضور نيز جايز دانسته‌اند ؛ اگر چه مشاهده نشوند . معلوم مىشود سفسطه اينان بيشتر از سفسطهء سوفسطاييان است . آدم عاقل و منصف كه از اينان تقليد مىكند ، جا دارد به دقت بينديشد كه آيا جايز است از اينان پيروى كند و آنان را واسطهء بين خود و خداى خويش قرار دهد و با رجوع به آنان و پذيرش اقوال و عقايدشان خود را معذور بداند يا نه ؟ اگر پس از تأمل و تحصيل ، آن را جايز بداند ، شخصى كه از او پيروى مىكند را از گناهش رهايى داده ، خويشتن را اسير گناه كرده است . - پناه بر خدا از لغزش گامها .\r\nبعضى از فضلا سخن نيكويى دارند كه : « هر عاقلى كه در كارها تجربه اى دارد ، اگر مدتى دراز در حرارت آتش باقى بماند به طورى كه اعضاى بدنش از هم جدا گردد ، در ادراك صحيح حرارت آتش شك نمىكند . » محال است كه لشكر جرّارى به بغداد حمله برد و به قتل و غارت مردم پردازد ، در بوق و كرنا دمد و چنان به تاخت و تاز پردازد كه گرد و غبار تمام شهر را در بر گيرد و مردمان بسيار با حواس سالم در آنجا حضور داشته باشند ولى احدى از آنان نه چيزى بشنود و نه چيزى مشاهده كند . محال است كه تمام مردم\r\n","description":"","footnote":"","page_name":" 111 ","page_number":149},
  {"content":"\r\nروى زمين به آسمان خيره شوند امّا آن را نبينند . محال است كه در آسمان هزار خورشيد هر كدام با بزرگى هزار برابر خورشيد منظومه شمسى باشد امّا مشاهده نشود . محال است انسانى كه يك سر او مشاهده مىشود ، هزار سر داشته باشد و تماما مانند همان سرى باشد كه ديده مىشود . ولى با اين وجود ديده نشوند . محال است فردى خبرى را با صداى هزار مرتبه بلندتر از صداهاى معمول در جمع هزار نفر بگويد و آنان سخن او را كاملا بشنوند كه مىگويد : « زيد نايستاد » امّا هيچ كس از حاضران نفى را نشنود هر چند هزار مرتبه تكرار شده باشد و تمام عبارت را كاملا شنيده باشند . آگاهى ما نسبت به اين موارد بيشتر از آگاهى ما به اين مطلب است كه در موقع خروج از منزل ظرفهاى خانه به انسانهايى محقّق و مدقّق در علم منطق و هندسه تبديل نشده‌اند و پسرم را كه ديروز ديدم همان است كه الآن مىبينم و از موقع بسته بودن چشم تا پس از باز شدن آن ، هزار خورشيد به وجود نيامد و نابود نگرديد با اينكه خداوند متعال بر تمامى آنها قدرت دارد و اين عمل فى نفسه ممكن است . كودك شيرخوارى كه هم اكنون متولد مىشود از يك پدر و مادر متولد مىشود و هزار سال بر او نگذشته است ، هر چند چنين امرى فى نفسه ممكن است و با نظر به قدرت خداوند متعال محال نخواهد بود . در اين قضاياى جايز ، به سوفسطاييان نسبت اشتباه دادند و آنها را شديدا تكذيب كردند پس چگونه است كه اشاعره قضايايى را جايز دانسته‌اند كه عدم اطمينان به مشاهدات را به دنبال دارد ؟ ! از شگفت انگيزترين مطالب ، پاسخى است كه فخر الدين رازى ، رئيس و يكى از فاضلترين دانشمندان متأخر آنان داده است . او در اين باره مىگويد ، « جايز است كه خداوند متعال در آهنى كه با آتش گداخته شده است به هنگام خروج از كوره ، برودتى خلق كند كه در اثر آن هيچ گونه حرارتى در آهن حس نشود و نيز جايز است كه رنگى را كه در آهن گداخته است و نورى را كه از آن مشاهده مىشود ، در آهن سرد خلق كند . »\r\nغافل از اينكه اين موضوع ، محل نزاع نمىباشد بلكه نزاع در اين است كه جسم بسيار داغى را انسان صحيح البنيه با حواس كاملا سالم به هنگام داغى لمس نمايد امّا چنين حرارتى را حس نكند . يارانش ، اين مطلب را جايز مىدانند پس چگونه مىتواند ، سخن او پاسخ اين مسئله باشد ؟ !\r\nفضل مىگويد :\r\nحاصل مطالبى كه در اين فصل با سر و صداى زيادى آورده است ، اين است كه اشاعره وجود و عدم شرايط را در تحقق و عدم تحقق رؤيت معتبر نمىدانند ، به همين دليل\r\n","description":"","footnote":"","page_name":" 112 ","page_number":150},
  {"content":"\r\nوارد حوزهء سوفسطايى شده‌اند . در اين قسمت حاصل كلام اشاعره را در بحث رؤيت بيان مىنماييم تا مشخص شود اين مرد با همهء فضيلتى كه دارد تعصّب او را كور نموده است . سوفسطاييان حقايق اشيا را نفى كرده‌اند . آنان مىگويند : حقيقت هر چيزى حقيقت آن نيست . آتش ، آتش و آب ، آب نيست و ممكن است كه حقيقت آب ، حقيقت آتش و يا حقيقت هوا باشد . هيچ چيزى حقيقت ندارد . پس لازم مىآيد : آتشى كه مىبينيم ، آتش نباشد ، بلكه آب ، هوا و يا هر چيز ديگرى باشد . اين سفسطه است و منجر به عدم اطمينان نسبت به محسوسات مىشود و حكمتى را كه به دنبال معرفت اشيا است ، باطل مىكند .\r\nاما حاصل كلام اشاعره در بحث رؤيت و مباحث ديگرى كه توسط اين مرد بيان شده ، اين است كه اشياى موجود به ارادهء فاعل مختار و قدرت او كه علَّت تامّهء در وجود اشيا است ، بوجود مىآيد . بنابراين اگر قدرت ، علَّت تامّه باشد وجود چيز ديگرى به هنگام حصول اسباب طبيعى ، واجب نخواهد بود و در صورت فقدان اسباب طبيعى و شرايط بر حسب وجود ، چيزى مفقود نخواهد بود ، امّا عادت خداوند متعال در موجودات اين گونه جارى شده است كه هنگام وجود و تحقق شرايط ، اشيا به وجود آيند و در صورت انعدام ، معدوم باشند . اين عادت در طبيعت ، به منزلهء وجوب است . پس بر حسب عادت چيزى كه براى تحقق شرايطى واجب است كه هر گاه آن شرايط حاصل شد ، به وجود آيد و اگر شرايط منتفى باشد ، به وجود نيايد . اگر چه آن چيز ، نسبت به قدرت واجب نباشد چه در صورت تحقق به سبب تحقق شرايط و چه در صورت منتفى شدن به جهت انتفاى شرايط ، بلكه از نظر عقلى جايز است كه آن شيىء با تحقق شرايط ، تحقق نيابد و با انتفاى شرايط ، تحقق يابد . زيرا محال عقلى لازم نمىآيد . اين نسبت به قدرت مبدأ است كه فاعل مختار است . مثلا رؤيت كه دربارهء آن بحث مىكنيم شرايطى دارد كه در صورت تحقق شرايط ، تحقق رؤيت واجب و به هنگام فقد شرايط ، وقوع آن ممتنع است . تمام آن بر حسب عادت خداوند متعال است كه در خلق بعضى موجودات جارى شده است . بدين معنى كه عادت خدا ، در صورت وجود اسباب طبيعى بر ايجاد اين موجودات جارى شده ، آنها را در اين هنگام ايجاد مىكند برعكس در هنگام فقد شرايط ، وجود آنها منتفى است . پس اگر قدرت فاعل و ارادهء او را علَّت تامّه در وجود اشيا بدانيم ، اگر با وجود شرايط ، رؤيت تحقق نيابد و با فقدان شرايط ، رؤيت حاصل شود ، محال عادى تلقى مىگردد . زيرا بر خلاف عادت خداوند متعال است ، هر چند\r\n","description":"","footnote":"","page_name":" 113 ","page_number":151},
  {"content":"\r\nعقلا جايز مىباشد . اين حاصل مذهب اشاعره است . پس به نظر شما اى خردمندان و هوشمندان جهان ، آيا اين چه ربطى به سفسطه دارد ؟ با دانستن اين مطلب ، پاسخ تمام استبعادات و توهينهايى كه اين مرد در مباحث خود عنوان كرده ، براى شما آسان خواهد شد . پاسخ امام رازى در ازاى استبعادات آنان است . آنان بعيد مىدانند كه از نظر عقلى جايز باشد كه آهن گداخته اى كه از كوره خارج مىشود چيزى را نسوزاند . امام رازى دليل جواز عقلى آن را اين گونه بيان داشت كه خداوند بلافاصله پس از خارج كردن آهن از كوره ، سردى را در آن ايجاد مىكند . پس پاسخش درست مىباشد و خدا به صواب داناتر است .\r\nدر پاسخ اينكه گفت : « نزاع در اين است كه جسم بسيار داغى را انسان صحيح البنيه با حواس كاملا سالم ، به هنگام داغى لمس نمايد ، امّا چنين حرارتى را حس نكند . يارانش اين مطلب را جايز مىدانند . » لازم است بار ديگر گفته شود ، همانطور كه در بالا در معنى اين تجويز دانسته شد ، اين معنا منافاتى با محال عادى ندارد . زيرا نمىگويند كه اين كار محال عادى نيست اما محال عقلى مانند اجتماع وجود و عدم نيز از آن لازم نمىآيد .\r\nبنابراين جايز است كه قدرت فراگير الهى به آن تعلق گيرد و مانع تأثير حرارت شود . كسى كه منكر اين مطلب شود ، بايد سرد شدن و زيان نرساندن آتش به ابراهيم ( ع ) را انكار نمايد .\r\nمن مىگويم :\r\nمواردى كه وى در مغايرت نظرات و عقايد اشاعره با عقايد و نظرات سوفسطاييان بيان نمود منافاتى با مشابهت نظرات آنان در مخالفت با ضرورت ندارد . مطلوب مصنّف - ره - هم همين است ؛ يعنى اشاعره مانند سوفسطاييان محسوسات ضرورى را انكار كرده‌اند . اشتباه آنان در انكار اين محسوسات ضرورى اشتباه آشكارى است كه هر عاقلى آن را بوضوح مىبيند . مطالبى كه پيرامون مذهب اشاعره اظهار داشت ، تكرار موارد قبلى است و چنان كه معلوم گرديد ، اعتقاد آنان به نفى واقعى سببيت اسباب طبيعى و جواز تخلَّف مسببّات از آن و نيز جواز وجود مسببّات بدون اسباب طبيعى ، مخالف ضرورت و مستلزم نادرستى حكم بر حدوث جسم و امكان مركب است و مطالب ديگرى كه گذشت .\r\nاز سوى ديگر جايز دانستن رؤيت شخص نابينا و شنيدن ناشنوا كه از قدرت ديدن و شنيدن بىبهره‌اند ، مستلزم جواز قيام عرض بدون معروض است و محال و اگر قوهء\r\n","description":"","footnote":"","page_name":" 114 ","page_number":152},
  {"content":"\r\nديگرى فرض شود ، بحث و نزاع لفظى خواهد گرديد ، در صورتى كه چنين نيست .\r\nبنابراين تخلَّف مسبّب از سبب طبيعى و وجود مسبّب بدون سبب طبيعى آن ، امكان پذير نيست و منافاتى با عموم قدرت خداوند متعال ندارد . زيرا چنان كه قبلا بيان شد : قدرت بر محل ممكن تعلق مىگيرد و همان گونه كه قدرت بر ايجاد شريك بارى تعالى و جمع بين وجود و عدم ، تعلق نمىگيرد ، به مسبّب بدون سبّبى هم كه مفروض السببيه است ، تعلق نمىگيرد .\r\nامّا اينكه قدرت را علَّت تامّه براى وجود اشيا مىداند ، يك اشتباه آشكار است . زيرا مستلزم قديم بودن حادث يا حادث بودن قدرت است . و از آنجايى كه اشاعره عليّت اسباب طبيعى را انكار كرده‌اند - در حالى كه از آشكارترين اموال موجودات است - لازم آمده كه اعتماد به موجودات بديهى از قبيل محسوسات و مانند آن را نفى كنند . به همين علت در جرگهء سوفسطاييان مخالف امور بديهى قرار مىگيرند .\r\nتوجيه جواب رازى نيز نوعى پاسخ اقناعى است كه خارج از محل بحث مىباشد و معلوم است كه نظير چنين امرى در بحث علما مطرح نمىگردد . اينكه گفت : « كسى كه منكر اين موضوع باشد بايد سرد شدن و زيان نرساندن آتش به ابراهيم ( ع ) را انكار نمايد . » مردود است . زيرا صريح آيهء كريمه است كه آتش سرد شد چنان كه در فرض رازى نيز همين آمده است . بنابراين ربطى به مطلوب خصم ندارد كه مىگويد : به هنگام حرارت تأثيرى در سوزاندن ندارد .\r\n\r\n5 - وجود ، علَّت تامه در رؤيت ؟ !\r\nمصنّف - عطَّر الله ضريحه - مىگويد :\r\nاشاعره در اين باره با تمامى عقلا اختلاف نظر دارند و به نقيض معلوم بالضروره ، حكم كرده‌اند . آنان مىگويند : علت اينكه يك چيز ديده مىشود ، وجود آن چيز است .\r\nبنابراين هر چيز موجودى را جايز دانسته‌اند ، خواه در حيّزى باشد و خواه نباشد ، خواه در مقابل باشد و خواه نباشد . از همين رو ادراك كيفيّات نفسانى مانند علم ، قدرت ، شهوت و لذّت و كيفيات غير نفسانى كه ديده نمىشوند ، مانند : بو ، مزه ، صدا ، گرمى ، سردى و كيفيات ملموس ديگر را جايز دانسته‌اند . شكى نيست كه چنين امرى مكابرهء\r\n","description":"","footnote":"","page_name":" 115 ","page_number":153},
  {"content":"\r\nامور ضرورى است . هر عاقلى حكم مىكند كه مزه با چشيدن ، بو با بوييدن ، گرمى و كيفيات ملموس ديگر با لمس و صدا با شنيدن و نه با چشم ، ادراك مىشوند . به هر صورت علم به چنين حكمى قابل تشكيك نيست و هر كس در آن شك كند سوفسطايى است . شگفت آنكه ، اشاعره ، همانگونه كه عدم رؤيت كوههاى سر برافراشته به آسمان را بدون وجود مانع جايز مىدانند ، ديدن چنين اعراضى را كه با چشم مشاهده نمىشوند ، ممكن دانسته‌اند . آيا قائل به اين گفتار از آن غافل بوده است ؟ !\r\nفضل مىگويد :\r\nشيخ ابو الحسن اشعرى براى اثبات جواز رؤيت خداوند متعال ، به وجود استدلال كرده است . تقدير استدلال چنان كه در مواقف و شرح آن نيز بيان گرديده چنين است كه ما اعراضى مانند رنگ ، نور ، حركت ، سكون ، اجتماع ، افتراق و . . . را مىبينيم كه البته مطلب معلومى است و جوهر را نيز مىبينيم . زيرا در جسم طول و عرض را مىبينيم . طول و عرض ، دو عرض قائم به جسم نمىباشند . زيرا به اثبات رسيده است كه جسم ، مركَّب از جواهر فرد است . مثلا اگر طول قائم به يك جزء واحد باشد آن جزء حجم بيشترى نسبت به جزء ديگر خواهد داشت در نتيجه قسمت پذير مىباشد كه اين خلف است و اگر قائم به بيش از يك جزء باشد ، لازم مىآيد عرض قائم به دو محل باشد كه اين هم محال است . بنابراين رؤيت طول و عرض ، همان رؤيت جواهرى است كه جسم از آنها تركيب مىشود . پس ثابت گرديد كه صحت رؤيت ميان جوهر و عرض مشترك است .\r\nاين صحت رؤيت ، علتى مختص به وجود جوهر و عرض دارد و آن تحقق رؤيت هنگام وجود و انتفاى آن به هنگام عدم خواهد بود و اگر امرى تحقق نيابد كه حال وجود را غير از حال عدم قرار دهد ، ترجيح بلا مرجّح لازم مىآيد . اين علت به ناچار بايد ميان جوهر و عرض مشترك باشد در غير اين صورت لازم مىآيد كه يك امر واحد ، معلَّل به علل مختلف باشد كه جايز نيست . اين علت مشترك ، يا وجود است و يا حدوث . زيرا ميان جوهر و عرض به جز اين دو ، چيز ديگرى مشترك نيست . اما حدوث ، عدمى است و نمىتواند علت باشد ، بنابراين علت مشترك ، وجود است . اين وجود بين واجب و نيز آن دو مشترك است . بنابراين علت صحت رؤيت دربارهء خداوند متعال هم تحقق دارد .\r\nلذا صحت رؤيت خداوند نيز حاصل است كه مطلوب نيز همين بود .\r\nبه موجب اين دليل رؤيت هر موجودى مانند صدا ، بو ، مزه و ملموسات ، چنان كه اين مرد گفت ، صحيح خواهد بود . شيخ اشعرى اين نظر را قبول نموده ، مىگويد : لازمه\r\n","description":"","footnote":"","page_name":" 116 ","page_number":154},
  {"content":"\r\nصحت رؤيت يك چيز ، تحقق رؤيت آن چيز نيست و ما چيزهايى را كه بيان شد ، نمىبينيم . زيرا چنان كه قبلا نيز بيان گرديد ، عادت خداوند متعال بر اين جارى شده است كه آنها را نبينيم بلكه عادت خداوند بر عدم خلق رؤيت آنها جارى شده است ، هر چند ممتنع نيست كه خداوند رؤيت آنها را در ما بيافريند چنان كه رؤيت چيزهاى ديگر را در ما آفريده است . دشمنان به شدت او را انكار مىكنند و مىگويند : اين حرف مكابره محض و خروج كامل از حيّز عقل است . ما مىگوييم : اين انكار جز استبعاد ناشى از آنچه كه در رؤيت عادى شده ، نيست . حقايق و احكام ثابت و مطابق واقع از عادت گرفته نمىشوند بلكه از چيزهايى است كه عقلهاى پاك و خالص از هر گونه هواهاى نفسانى و شوائب تقليدى مىتوانند بدان حكم كنند .\r\nدر اين قسمت لازم است كه حقيقت رؤيت را بيان داريم تا هر گونه استبعادى از دلهاى سالم زدوده شود ؛ هر گاه به خورشيد بنگريم ، آن را خواهيم ديد . حال اگر چشم را ببنديم بطور واضح علم به خورشيد خواهيم داشت . اين حالت دوّم مغاير حالت اوّل است كه بالضروره رؤيت است ، اين حالت مغاير و زايد ، آنگونه كه در جاى خود تحقيق شده است ، تنها تأثير حس نيست بلكه حالت ديگرى است كه خداوند در بنده شبيه به بصيرت در معقولات آفريده است . همانطورى كه بصيرت ، اشيا را درك مىكند و محل آن قلب است ، همينطور چشم ، اشيا را مىبيند و محل آن حدقهء انسان است . از نظر عقل جايز است كه آن حالت بدون هيچ شرط و محلى اشيا را درك كند ، هر چند محال عادى است كه انسان بدون مقابله و ديگر شروط ادراك كند ، اما چنين تجويزى ، تجويز عقلى و محال نيز محال عادى است . چنان كه اين مطلب را بارها مورد اشاره قرار داده‌ايم . اگر فرد منصف در اين مطلب به دقّت تأمل كند ، در آن استبعادى نخواهد ديد و بازگشت آن به يك كلام است كه پيش از اين بيان داشتيم .\r\nمن مىگويم :\r\nپوشيده نيست كه دليل اشعرى در كتابهاى آنان تكرار شده است و اشاعره تلاش فراوانى كرده‌اند تا آن را تصحيح نمايند ، امّا موفق به تصحيح آن نشده‌اند ، حتى محققان اشعرى به ناتمام بودن اين دليل اقرار كرده‌اند . شارح مواقف تا آنجا كه توانسته اين دليل را زيبا و صحيح جلوه داده ، در مواردى بر آن اشكال گرفته است ؛ چنان كه مىگويد : « در اين تصحيح تكلَّفات ديگرى وجود دارد كه با اندك تأملى از آن مطلع خواهى شد و اوّلين چيزى كه گفته شده اين است كه تكيه در اين مسئله بر دليل عقلى ، متعذّر و مشكل\r\n","description":"","footnote":"","page_name":" 117 ","page_number":155},
  {"content":"\r\nاست . » تفتازانى در شرح مطالع پس از اطالهء كلام در اصلاح آن مىگويد : « انصاف آن است كه ضعف چنين دليلى آشكار است . » قوشجى نيز در شرح تجريد الاعتقاد اقرار دارد كه اشكالات چندى بر آن وارد است كه نمىتوان به آن پاسخ گفت . رازى نيز در اربعين بر اساس نقل سيد سعيد - ره - همين نظر را دارد . پس اينكه فضل دليل را بدون اشاره به اين موارد آورده نه تنها نوعى تلبيس و موهم معتبر بودن دليل نزد اصحاب اشعرى است بلكه نقص در آنان است كه به مطالبى اعتماد مىكنند كه شايستهء نوشتن نيست تا چه رسد به اعتبار . در اينجا به بعضى از اشكالات وارد بر اين دليل اشاره مىكنيم :\r\n1 - ادعاى رؤيت جواهر فرد ، كه همه اجزاى لا يتجزى باشد ، مبتنى است بر ثبوت آن و تركيب جسم از اين اجزاء نه از هيولا و صورت . اين ادعا باطل است . زيرا جزء واقع در وسط تركيب يا مانع از تماس اطراف مىشود يا نمىشود . در صورت اوّل بايد هر يك از آنها با ديگرى تلاقى كند كه تجزيه لازم مىآيد و در احتمال دوّم هم تداخل لازم مىآيد كه محال است و هم موجب عدم زيادت حجم مىشود كه اين نيز خلاف مطلوب است . به عبارت ديگر وسط يا كلا با اطراف تماس دارد يا بعضا و يا اينكه اصلا با اطراف برخوردى ندارد يا با قسمتى از اطراف تلاقى مىكند . صورت اوّل مقتضى تداخل و عدم زيادت حجم است و فرض دوّم مقتضى تجزيه و دو قسم اخير با تأليف از وسط و اطراف منافات دارد . شيخ مدقق خواجه نصير الدين طوسى ( قدس ) و علماى ديگر دلايل فراوانى بر ابطال جواهر فرد بيان كرده‌اند كه بهتر است به آنجا رجوع شود .\r\n2 - اگر ثبوت جواهر فرد و تركيب جسم از آنها را بپذيريم ، اثبات رؤيت آنها چنان كه دليل نيز به آن تصريح كرده ، متوقف است بر بطلان اين مطلب كه طول و عرض دو عرض قائم بر بيش از يك جزء باشد . زيرا مستلزم قيام عرض واحد به دو محل است در حالى كه مىدانيم اگر مراد لزوم قيام تمام عرض در هر يك از دو محل باشد ، اين مردود است و اگر منظور لزوم قيام عرض به مجموع دو محل باشد ، بايد دانست كه امرى است مسلَّم و بدون اشكال .\r\n3 - اگر رؤيت جواهر را مانند اعراض بپذيريم ، تخصيص علَّت به حال وجود پيش مىآيد كه بنابر مذهب آنان جاى بحث دارد . زيرا آنان هر چيزى را به ارادهء فاعل مختار ارجاع مىدهند و بر اين اساس رؤيت معدوم نيز مانند موجود صحيح خواهد بود . اين ادعا كه امتناع رؤيت معدوم عقلا ضرورى است پس صلاحيت ندارد كه اراده و قدرت\r\n","description":"","footnote":"","page_name":" 118 ","page_number":156},
  {"content":"\r\nخداوند بدان تعلق گيرد ، ادعاى صحيحى است امّا از نظر ما نه از نظر آنان ، زيرا امتناع رؤيت معدوم روشنتر از امتناع رؤيت علم ، اراده ، بو ، مزه و كيفيات موجود ديگر ، نيست در حالى كه آنان منكر امتناع رؤيت آن شده‌اند .\r\n4 - اگر فرضا بپذيريم كه علت رؤيت ، همان وجود است اين مسئله را نمىتوانيم بپذيريم كه وجود مطلق ، علت رؤيت است ؛ بلكه ممكن است علت ، وجود مقيّد به حدوث ذاتى يا زمانى و يا مقيّد به امكان باشد و يا چيز ديگرى كه شرايط رؤيت با آن تحقق مىيابد ؛ اگر چه بعضى از اين امور به دليل اينكه قيد هستند و قيد خارج از آن مىباشد ، عدمى است . همچنين امكان دارد علت رؤيت عرض ، وجود خالص آن باشد نه مطلق وجود چنان كه نسبت به رؤيت جوهر نيز مىتوان چنين گفت . پس صحت رؤيت خدا لازم نمىآيد و ادعاى اينكه ما چيزى را در دور دست مىبينيم و هويتش را مىفهميم بدون اينكه بدانيم جوهر است يا عرض ، پس لازم مىآيد شيىء ديده شده بين جوهر و عرض و نيز علت رؤيت بين آن دو مشترك باشد ، ادعاى باطل است . زيرا لازم مىآيد كه شيىء ديده شده همان مشترك باشد و اين ممنوع است .\r\nزيرا احتمال دارد رؤيت به خصوص نفس شيىء ديده شده تعلق گيرد ، اگر چه ادراك از راه دور اجمالى است . اگر بپذيريم كه رؤيت به مشترك تعلق گرفته ، مستلزم آن نخواهد بود كه علت مشترك ، همان وجود مطلق باشد ، بلكه همانطور كه ديديد احتمال دارد ، مقيّد به امكان و حدوث يا مانند آن باشد .\r\nصرفنظر از اين موارد و ديگر اشكالاتى كه بر اين دليل وارد است ، جاى هيچ شكى در بطلان آن وجود ندارد . زيرا مخالف ضرورتى است كه به امتناع رؤيت بعضى از موجودات مانند كيفيات نفسانى ، بوها و مزه‌ها حكم مىكند و اين چيزى جز تشكيك در يك امر بديهى نيست .\r\nگفتهء وى دربارهء حقيقت رؤيت هم نادرست است . زيرا حالتى كه با بستن چشم بوجود مىآيد ، صورت مرئى است كه محل آن حسّ مشترك يا خيال مىباشد نه قوهء باصره ، و متوقف بر اين است كه قبلا رؤيت ، تحقق يافته باشد . بنابراين اگر رؤيت خداوند سبحان ممتنع باشد چنين حالتى نيز ممتنع خواهد بود . در غير اين صورت ، نيازى به زحمت اثبات اين حالت و قرار دادن آن به عنوان محل نزاع ، نخواهد بود . اگر بنابر اينكه مراد از اين رؤيت ، چيزى شبيه همان حالتى است كه در بستن چشم به وجود مىآيد نه خود آن ، بپذيريم كه اين حالت متوقف بر رؤيت نيست ، باز هم آنگونه كه وى\r\n","description":"","footnote":"","page_name":" 119 ","page_number":157},
  {"content":"\r\nحكم كرده ، ما حكم نخواهيم كرد كه بدون شرايط ممتنع عادى باشد . زيرا اين حالت همانگونه كه او گمان برده شبيه بصيرت در ادراك معقولات است . پس چگونه بدون شرايط مىتواند ممتنع باشد ؟ ! گذشته از اين اصلا محل نزاع نيست بلكه محل نزاع همان رؤيت معروف است و دليل اشعرى هم بدان اشعار دارد و هر كس در اين دليل وى قدرى تأمل كند در مىيابد كه منظور او رؤيت معروف است و به همين دليل علت رؤيت را وجود قرار داد تا بتواند مدعى امكان رؤيت خداوند متعال شود و الَّا اگر منظورش رؤيت ديگرى غير از رؤيت معروف بود ، دليلى نداشت كه به اثبات علت بودن وجود براى رؤيت معروف بپردازد . زيرا فايده اى در تجويز رؤيت ديگرى براى خداوند متعال ندارد .\r\nامّا از آنجايى كه بطلان دليل اشعرى را بالبداهه و فساد مذهبش را بالضروره ديدند ، مجبور شدند براى رؤيت معنايى درست كنند كه خودشان نيز حقيقت آن را نمىفهمند و بدين وسيله سعى كردند آن را محل نزاع قرار دهند اگر چه به ذهن هيچ يك از مخالفان قبلى اين معنا خطور نكرده بود و از اين طريق سخنانشان را مشوش و چهره حقيقت را مشوه جلوه دادند .\r\n\r\n6 - حصول ادراك به دليل وجود معنايى در مدرك ؟ !\r\nمصنّف - طيّب الله مثواه - مىگويد :\r\nادراك به واسطهء معنايى كه در مدرك وجود دارد ، صورت نمىگيرد . اشاعره در اين مورد نيز با ديگر عقلا مخالفت كرده‌اند و قائل به مذهب عجيب و غريبى شده‌اند كه سبب گرديده منكر ضروريات شوند . تمامى عقلا مىگويند : صفت ادراك از فرد زنده اى كه هيچ گونه مرضى ندارد ، صادر مىشود . اشاعره عقيده دارند كه ادراك به واسطه معنايى كه در مدرك حاصل شده ، پديد مىآيد . بنابراين هر گاه آن معنى در مدرك حاصل شود ، ادراك موجود مىشود ، هر چند تمام شرايط مفقود باشد و اگر معنى حاصل نشود ، ادراك تحقق نمىيابد ، هر چند تمام شرايط موجود باشد . به همين دليل ادراك معدومات را جايز دانسته‌اند . زيرا شأن ادراك آن است كه به مدرك با آنچه كه در نفس خود دارد مرتبط باشد و اين در حال عدم حاصل مىشود همانگونه كه در حال وجود تحقق مىيابد . هر يك از ما تمام موجودات را به ادراكى كه از لحاظ عموم تعلق ، به منزلهء علم\r\n","description":"","footnote":"","page_name":" 120 ","page_number":158},
  {"content":"\r\nاست ، درك مىكند كه در اين صورت تعلق ادراك به معدوم ، و به اينكه شيىء در آينده به وجود خواهد آمد و يا در گذشته موجود بوده ، لازم مىآيد و نيز آن را با همهء حواس يعنى چشيدن ، بوييدن ، لمس و شنيدن درك كند . زيرا فرقى ميان رؤيت مزه و بو و رؤيت معدوم نيست و همانگونه كه علم به محال بودن رؤيت معدوم ضرورى است ، علم به محال بودن رؤيت مزه و بو نيز ضرورى است . همينطور لازم مىآيد كه فردى از ما با وجود مانع بزرگ ، پشه اى را ببيند و با وجود عدم مانع نتواند فيل بزرگ يا كوه مرتفعى را مشاهده كند . بنابر اينكه معنى در مثال اوّل موجود باشد و در مثال دوّم موجود نباشد . و نيز صحيح خواهد بود كه بتوانيم آن معنى را ببينيم . زيرا موجود است و از نظر آنان هر موجودى قابل رؤيت ؛ به اين ترتيب تسلسل پيش مىآيد . زيرا رؤيت اين معنى ، به دليل معناى ديگرى است . كدام آدم عاقل راضى مىشود از فردى پيروى كند كه معتقد به جواز ديدن مزه ، بو ، گرمى ، سردى و صدا با چشم ، لمس علم ، قدرت ، مزه ، بو و صدا با دست ، چشيدن آن با زبان ، بوئيدن آن با بينى و شنيدن آن با گوش باشد ؟ ! آيا چنين نظرى غير از سفسطه و انكار محسوسات ، مىتواند چيز ديگرى باشد ، حتى سوفسطاييان هم در سخنان خود تا اين حد مبالغه نكرده‌اند !\r\nفضل مىگويد :\r\nظاهرا ادراك را به كار برده و رؤيت را اراده كرده است . حاصل كلام اشاعره اين است كه مىگويند : رؤيت معنايى است كه در مدرك به وجود مىآيد و تحقق آن متوقف بر هيچ شرطى نيست . بارها اين مطلب را بيان نموده‌ايم و مراد آنان را از اين كلام توضيح داده‌ايم . وى مىگويد : « به همين دليل ادراك معدومات را جايز دانسته‌اند . زيرا شأن ادراك آن است كه به مدرك با آنچه كه در نفس خود دارد ، مرتبط باشد . اين در حال عدم حاصل مىشود همانگونه كه در حال وجود تحقق مىيابد . » اين استدلالى است باطل بر معنايى كه او خود اختراع كرده است . اينكه رؤيت معنايى باشد كه در بيننده حاصل مىشود ، موجب جواز تعلق آن به معدوم نمىگردد و بلكه مدعا اين است كه به هر موجودى تعلق مىگيرد . كما اينكه اين نكته را در فصل قبلى بيان داشت . اما تعلق آن به معدوم نه از مذهب اشاعره است و نه از سخنانشان در بحث رؤيت لازم مىآيد . در پاسخ اينكه گفت : « علم به محال بودن رؤيت مزه‌ها و بوها همچون علم به محال بودن رؤيت معدوم ، ضرورى است » بايد گفت : اگر منظورش محال عقلى است كه از نظر ما ممنوع است و اگر منظورش محال عادى است از نظر ما مسلَّم است و استبعاد آن به حقايقى كه\r\n","description":"","footnote":"","page_name":" 121 ","page_number":159},
  {"content":"\r\nبا برهان ثابت شده ، ضرر نمىرساند . اما اينكه گفت : « بنابر تقدير اينكه معنى موجود باشد ، صحيح خواهد بود كه بتوانيم آن معنى را ببينيم . زيرا موجود است و از نظر آنان ، هر موجودى قابل رؤيت و به اين ترتيب تسلسل پيش مىآيد . زيرا رؤيت اين معنى ، به دليل معنى ديگرى است . » پاسخش اين است كه عقل رؤيت هر موجودى را جايز مىداند ، هر چند محال عادى باشد ، رؤيت اگر موجود باشد ، صحيح است كه به سبب خودش ديده شود و نيازى به رؤيت ديگرى نيست . لذا تسلسل قطع مىگردد . چنان كه در وجود بنابر تقدير اينكه موجود باشد ذكر كرده ، پس نه محال است و نه تصادمى با ضرورت دارد . به استبعادات و دشنامهاى ديگرى كه داده بارها پاسخ داده‌ايم . در اينجا با ذكر دو بيت پاسخش را مىدهيم .\r\n\r\nو ذى سفه يواجهنى بجهل\r\nو اكره ان اكون له مجيبا\r\nيزيد سفاهة و ازيد حلما\r\nكعودزاده الاحراق طيبا\r\n\r\nمن مىگويم :\r\nشكى نيست كه مبحث مصنّف - ره - در اينجا شامل همهء احساسات ظاهرى است و اختصاصى به رؤيت ندارد . اين كلام مصنّف - ره - نيز شاهد آن است كه گفت : « آن را با همهء حواس يعنى چشيدن ، بوئيدن ، لمس و شنيدن درك كند » و « جواز لمس علم و قدرت » . در اين بحث ، لفظ ادراك به معناى مطلق استعمال شده است و با اين دو عبارت قصد داشته كه بر مباحثى غير از رؤيت تأكيد كند تا توهّم پيش نيايد كه اين بحث اختصاص به رؤيت دارد . با اين وجود فضل در چنين وهمى گرفتار شده چنان كه گمان برده منظور مصنّف - ره - از ادراك معنايى است كه در مدرك حاصل مىشود در حالى كه مراد مصنّف - ره - اين است كه ادراك به دليل معنايى در مدرك بوجود مىآيد . خلاصهء نظر مصنّف - ره - اين است كه آنان معتقدند ادراك در حيوان به دليل معنايى است كه در آن وجود دارد مثل حيات . بدون شك شأن ادراك آن است كه به شيىء به همان صورت كه فى نفسه هست تعلق گيرد و شيىء را به وجود و مانند آن مقيّد نكرد مگر به منظور شرايط رؤيت كه اينان آن شرايط را معتبر نمىدانند . پس بنابر اقتضاى مذهب آنان احساس ، به منزلهء علم در عموم تعلق است . در نتيجه هر گاه معنى در شخصى حاصل شود ، صحت تعلق رؤيت و مانند آن به معدوم و به اينكه شيىء در آينده موجود خواهد شد و . . . لازم مىآيد . گذشته از اين ، به مقتضاى مذهب آنان كه هر چيزى را به ارادهء فاعل مختار احاله مىدهند ، جواز ادراك معدوم با تمام حواس ظاهرى - همان گونه كه رؤيت\r\n","description":"","footnote":"","page_name":" 122 ","page_number":160},
  {"content":"\r\nعلم و قدرت و مانند آن جايز شد - لازم مىآيد . پس معلوم مىشود كه آنچه مصنّف - ره - به آنان نسبت داد مبنى بر جواز ادراك معدومات ، بر آنان وارد است و از گفته‌هاى آنان لازم مىآيد . منظور مصنّف - ره - از اين نسبت ، نسبتى است بر حسب آنچه كه از گفته‌هاى آنان لازم مىآيد ، اگر چه ظاهرا بدان قائل نباشند . مراد مصنّف - ره - از اينكه گفت : « فرقى بين رؤيت مزه‌ها و بوها و رؤيت معدوم نيست و همانگونه كه علم به محال بودن رؤيت معدوم ، ضرورى است . . . » اين بوده كه استبعاد نسبت جواز رؤيت معدوم به آنان را دفع كند . حاصل آن اينكه : ضرورتا مزه‌ها و بوها همچون رؤيت معدوم بدون هيچ فرقى از نظر عقلى محال است . پس هر گاه از وى مكابره و مخالفت با ضرورت عقل و حكم عقلا به جواز رؤيت مزه‌ها و مانند آن ملتزم شدند ، بعيد نيست كه اعتقاد به رؤيت معدوم را جايز بدانند بدين ترتيب در مىيابيد كه پاسخ فضل كه گفت : « اگر منظورش از آن محال عقلى است ، از نظر ما ممنوع است » ربطى به كلام مصنّف - ره - ندارد ، مگر اينكه منظورش پاسخ به ادعاى فرق بين دو محال باشد . بدين ترتيب كه محال بودن رؤيت مزه‌ها و بوها عادى و محال بودن رؤيت معدوم ، عقلى باشد . در اين صورت بايد دانست اين مطلب به ضرورت عقلى از دو جهت مكابره كرده است : از جهت ادعاى فرق بين دو محال و از جهت اصل اعتقاد به اينكه محال بودن رؤيت مزه‌ها و مانند آن ، عادى است .\r\nآنچه كه در پاسخ از تسلسل گفته ، گذشته از اينكه ربطى به منظور مصنّف - ره - ندارد ، دافع تسلسل هم نيست . اما عدم ارتباط آن با منظور مصنّف - ره - : وى تسلسل را چنين فهميده است كه رؤيت به رؤيت ديگرى و همينطور تا بىنهايت تعلق مىگيرد و بنا را همانطور كه گذشت و شما هم بطلان آن را ديديد ، بر اين گذاشت كه منظور مصنّف - ره از معنى ، رؤيت است ؛ در حالى كه منظور از معنى آن چيزى است كه ادراك به واسطه آن حاصل مىشود . بنابراين منظورش از تسلسل ، تسلسل اين معانى است نه رؤيت . و اين مطلب در كلام مصنّف واضح است . امّا اينكه دافع تسلسل نيست : تسلسل واقع در رؤيت از حيث صحت تعلق رؤيت به رؤيت است نه از حيث وجوب اين تعلق . پس تسلسل جز از راه انكار اين صحّت امكان پذير نيست و با اثبات نفس صحت رؤيت رؤيت به وسيلهء خود آن كه منافاتى با تسلسل در رؤيت مختلف ندارد ، نمىشود تسلسل را دفع كرد ، گذشته از اين نفس صحت رؤيت رؤيت به وسيله خودش بىمعنى است . زيرا مغايرت بين رؤيت حقيقى و رؤيت مرئى لازم مىآيد . چرا كه تعلق يك چيز به چيز ديگر ضرورتا خواهان دو گانگى است .\r\n","description":"","footnote":"","page_name":" 123 ","page_number":161},
  {"content":"\r\nآنچه كه فضل به اشاعره نسبت داد مبنى بر اينكه آنان تسلسل در وجود را چنين دفع كرده‌اند كه وجود به وسيلهء خودش موجود است نه به وسيلهء وجود ديگرى ، ربطى به بحث فعلى ندارد . زيرا منظور آنان عدم نياز وجود به وجود ديگرى است كه به موجب آن تسلسل پيش آيد ، پس چگونه مىتوان رؤيت رؤيت به وسيله خودش را با آن مقايسه كرد ؟ بلى ممكن است از اين اشكال چنين پاسخ داد كه آنچه لازم مىآيد ، تسلسل در صحت تعلق رؤيت به رؤيت ديگر تا بىنهايت است و صحّت ، امرى است اعتبارى و تسلسل در امور اعتبارى باطل نيست . زيرا به انقطاع اعتبار ، آن هم منقطع مىشود ، ليكن اعتقاد به صحّت رؤيت رؤيت به ضرورت عقلى مكابره است . استشهادى كه وى به دو بيت شعر كرده ، شايسته آدم با فضلى نيست جز روى گردانى از معارضه .\r\n\r\n7 - رؤيت خداوند متعال ؟ !\r\nمصنّف - اعلى الله درجته - مىگويد :\r\nرؤيت خداوند متعال محال است : در اين مسئله اشاعره با جميع عقلا مخالفت كرده‌اند . آنان معتقدند كه خداوند متعال براى انسان قابل رؤيت است . فلاسفه و شيعه منكر رؤيت خدايند . اين عقيدهء آنان در انكار رؤيت خدا آشكار بوده شكى در آن نيست .\r\nمشبّهه ( اهل تشبيه ) و مجسمّه ( اهل تجسيم ) رؤيت خدا را جايز دانسته‌اند . زيرا به عقيدهء آنان خدا جسم است و در مقابل بيننده قرار دارد . از اين لحاظ رؤيت خدا را ممكن دانسته‌اند . اگر خدا از نظر آنان مجرد بود ، رؤيت را ممتنع مىدانستند . اشاعره از اين جهت با ساير عقلا در اين باره مخالفت كرده‌اند ، ضمن اينكه بر خلاف ضرورت نيز حكم نموده‌اند . زيرا ضرورت حكم مىكند كه رؤيت چيزى كه نه جسم است و نه در جسم حلول مىكند و نه جهت دارد و نه مكان و نه حيّز و نه مقابل است و نه در حكم مقابل ، امكان ندارد . هر كس اين حكم را ناديده بگيرد ، حكم ضرورى را انكار كرده است و با اين انكار يك سوفسطايى است .\r\nاشاعره با آيات قرآنى كه بر امتناع رؤيت خدا دلالت دارد ، نيز مخالفت كرده‌اند . خدا\r\n","description":"","footnote":"","page_name":" 124 ","page_number":162},
  {"content":"\r\nدر قرآن مىفرمايد : * ( « لا تُدْرِكُه الأَبْصارُ » ) * ( 1 ) اين آيه خدا را مدح مىكند . زيرا آن را بين دو مدح قرار داده است . پس مدح است . چون قرار دادن چيزى كه مربوط به مدح نيست ، بين دو مدح قبيح است . پسنديده نيست كه مثلا گفته شود : فلانى دانشمندى است فاضل ، نان مىخورد ، و زاهد و پرهيزگار است . حال كه آيهء شريفه با نفى ابصار ( ديدن خدا ) ، خدا را ستايش مىكند ، ثبوت رؤيت برايش نقص خواهد بود و نقص بر خدا محال است . خدا درباره موسى ( ع ) گفته است : * ( « لَنْ تَرانِي » ) * ( 2 ) . لن براى نفى ابدى است . جايى كه رؤيت خدا در حق موسى ( ع ) ممتنع است ، براى ديگران به طريق اولى ممتنع خواهد بود . خدا مىفرمايد : * ( « فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا الله جَهْرَةً فَأَخَذَتْهُمُ الصَّاعِقَةُ بِظُلْمِهِمْ » ) * ( 3 ) . اگر رؤيت خدا جايز بود ، همانا كه استحقاق ملامت نداشته ، به ظلم توصيف نمىشدند . حال اگر ضرورت ، حكمى را قطعى دانست و آيات محكم قرآنى بر آن دلالت داشت ، در اين صورت عقل و نقل بر اين حكم توافق دارند . در حالى كه اشاعره بر خلاف آن به رؤيت خدا اعتقاد دارند و حكم ضرورت و مدلول آيات قرآنى را انكار كرده‌اند . كسى كه با ضرورت و قرآن مخالف كند ، چگونه با علم نظرى و اخبار مخالف نخواهد كرد ؟ و چگونه تقليد از چنين فردى و اعتماد به او جايز است ؟ چگونه مىتوان به گفته هايش رجوع كرد و او را پيشواى خود قرار داد و به دو اقتدا نمود ؟ ! آيا كوردلتر از چنين كسى با اين اعتقاد هست ؟ ! چه ضرورتى انسان را وادار مىكند تا از كسانى تقليد كند كه نه از آنان كرامتى به ظهور رسيده و نه ملازمت بر تقوا و پرهيزگارى دارند . گذشته از اينكه نه تنها تابع حكم ضرورت و حكم قطعى آيات قرآنى نيستند بلكه عمدا به مخالفت با نّص قرآن و ضديت با حكم ضرورت برخاسته‌اند . اگر ترك ارشاد تقليد كنندگان بازداشتن آنان از ارتكاب اشتباهى كه بزرگان آنان مرتكب شده‌اند جايز بود ، سخن را با نقل اين مطالب به درازا نمىكشيديم ، بلكه بر عكس ، خداوند هدايت همگان را بر ما واجب كرده و مىفرمايد : * ( « وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ » ) * ( 4 ) و * ( « فَمَنِ اهْتَدى فَإِنَّما يَهْتَدِي لِنَفْسِه وَمَنْ ضَلَّ فَإِنَّما يَضِلُّ عَلَيْها » ) * ( 5 ) .\r\nفضل مىگويد :\r\nدر اين بحث اختلاف مردمان در مورد رؤيت خداوند متعال و اعتقاد اشاعره در اثبات\r\n\r\n","description":"","footnote":"\r\n( 1 ) انعام / 103 .\r\n( 2 ) اعراف / 143 .\r\n( 3 ) نساء / 153 .\r\n( 4 ) توبه / 122 .\r\n( 5 ) يونس / 108 .\r\n","page_name":" 125 ","page_number":163},
  {"content":"\r\nرؤيت خدا در مخالفت با ديگران را بيان كرده است . گفته است : اشاعره با ضرورت مخالفت كرده‌اند . زيرا رؤيت چيزى كه جسم نيست ، امكان ندارد . دانستى كه رؤيت به معنايى كه بيان داشتيم مختص اجسام و مشروط به شرطى نيست ، اما عادت بر اين جارى شده كه رؤيت به جسم مقابل بيننده اختصاص داشته باشد . همچنين دانستى كه خداوند نه جسم است و نه جهت دارد ، مقابله و مواجهه و نيز در حدقهء بيننده قرار گرفتن و از قبيل آن ، در مورد خدا محال است ؛ با اين حال چنان كه در روايات صحيح آمده درست است كه خدا بر بندگان خود منكشف شود چنان كه ماه در شب چهارده در آسمان ديده مىشود و از آن براى بنده نسبت به خدا حالتى به وجود آيد كه از آن به رؤيت تعبير مىشود . حال اگر كسى از چنين رؤيتى سخن گفت و حصول آن را جايز دانست چه مكابره و مخالفتى با ضرورت كرده است ؟ اما در مورد آنچه كه وى در عدم جواز رؤيت خدا بدان استدلال كرده است يعنى آيهء : * ( « لا تُدْرِكُه الأَبْصارُ » ) * ( 1 ) ، بايد دانست كه ادراك در زبان عرب به معنى احاطه است ، مگر نمىبينى كه در آيهء قرآنى آمده : * ( « قالَ أَصْحابُ مُوسى إِنَّا لَمُدْرَكُونَ » ) * ( 2 ) . بدون شك منظور احاطه است . ادراك مترادف با علم از اصطلاحات حكماست نه اينكه در زبان عرب ادراك به معنى علم و احساس باشد . بدون شك احاطه خدا نقص و نفى آن مدح است و رؤيتى كه ما بدان معتقديم ، احاطه نيست .\r\nدر استدلال به پاسخ موسى در آيه * ( « لَنْ تَرانِي » ) * ( 3 ) كه از خدا خواسته بود كه او را ببيند ، و اينكه لن براى نفى ابدى است و آنجا كه رؤيت خدا براى موسى ممتنع باشد ، در مورد ديگران به طريق اولى ممتنع خواهد بود ، اشاعره چنين پاسخ داده‌اند كه : لن براى نفى ابدى نيست در حالى كه از نظر من براى نفى ابدى است و هر كس با زبان عرب آشنا باشد اين مطلب را مىداند . ليكن ابدى كه مىتوان از آن استفاده كرد اينكه لن براى نفى در مدت حيات است . مثلا اگر كسى به ديگرى گفت : لن اكلمك ، بدون شك مقصودش مادام العمر است نه أبد حقيقى كه آخرت را هم در بر مىگيرد . اين مطلب از نظر عرف هم معلوم است . پس منظور از « لن ترانى » نفى رؤيت در دنياست و اين با رؤيت خدا توسط موسى در آخرت منافات ندارد . همچنين است آيهء مباركهء : * ( « وَلَنْ يَتَمَنَّوْه أَبَداً » ) * ( 4 ) منظور نفى تمنى در مدت زندگانى است . زيرا مىدانيم كه يهود در قيامت براى رهايى از عذاب\r\n\r\n","description":"","footnote":"\r\n( 1 ) انعام / 103 .\r\n( 2 ) شعراء / 61\r\n( 3 ) اعراف / 143 .\r\n( 4 ) بقره / 95 .\r\n","page_name":" 126 ","page_number":164},
  {"content":"\r\nآخرت آرزوى مرگ خواهند كرد .\r\nوى در مورد اينكه خداوند در قرآن درخواست رؤيت از سوى يهود را بزرگ شمرده است و آنان را به سبب اين سؤال مذمت كرده ، مىگويد : اگر رؤيت خدا جايز بود ، هرگز يهود به سبب اين سؤال مستحق مذمت نبودند . پاسخ او اين است كه يهود از روى عناد و خيره سرى در خواست رؤيت خدا كردند . از اينرو به آنان نسبت ظلم داده است . اگر به جهت امتناع رؤيت بود ، موسى آنان را از اين خواسته منع مىكرد همانگونه كه چون امر ممتنعى از او طلبيدند ، يعنى آنگاه كه از او خواستند برايشان خدايانى قرار دهد ، آنان را از اين خواسته منع كرد . حال كه دانستى عقل با صحت رؤيت خدا منافات ندارد و اخبار هم بر نفى آن دلالت نمىكند ، خواهى دانست كه ادعاى اين مرد مبنى بر دلالت ضرورت و نص و توافق عقل و نقل بر نفى رؤيت خدا ، ادعايى است دروغ و اشتباه . اگر نبود كه اين كتاب براى چيزى غير از بسط دليل در اثبات مدعاهاى صادقانهء اشاعره و براى رد ايرادات و اشكالهاى وارد بر آنان نگاشته شده است ، آنقدر دليل عقلى در صحت رؤيت و بلكه در وقوع آن مىآورديم كه انديشهء عقلا از استوارى و استحكام آن به شگفتى مىافتاد . ليكن هدفى جز زدودن بيهوده گويىها و سخنان نابخردانهء اين مرد نداريم و توفيق از آن خداست .\r\nپس از انديشهء در باب رؤيت به نظرم رسيد كه نزاع در اين باره نزديك به منازعات لفظى است . گمان نمىكنم احدى از علماى گذشته در اين مطلب بر من پيشى گرفته باشد . زيرا معتزله و اماميه كه رؤيت خدا را نفى كرده‌اند ، در معناى حديث مشهور كه رسول اكرم ( ص ) در آن فرموده : « سترون ربكم كما ترون القمر ليلة البدر » ، گفته‌اند : مراد انكشاف تامّ علمى است كه در اين نشئه دنيوى تحقق پيدا نمىكند بلكه در نشئه ديگر محقّق خواهد شد . در حالى كه اشاعره كه معتقد به رؤيت خدايند ، گفته‌اند : منظور از رؤيت حالتى است كه خداوند در موجود زنده به وجود مىآورد و مشروط به نور و مقابله و ديگر شرايط نيست . شيخ اشعرى درباره ادراكات حواس ظاهرى گفته است كه اين ادراكات علم به متعلق آنهاست . ديدن كه عبارتست از ادراك به وسيله حس بينايى ، علم به مبصرات است . رؤيت چيزى جز ادراك به وسيلهء حس بينايى نيست . بنابراين رؤيت علمى خاص و انكشافى تامّ است . نهايت امر اينكه از اين حسّ مخصوص به دست آمده است . پس اتفاق دو گروه در اينكه رؤيت خدا - كه احاديث بر آن دلالت دارد - عبارتست از علم تامّ و انكشاف كامل ، روشن مىشود . آنچه باقى مىماند نزاع بر\r\n","description":"","footnote":"","page_name":" 127 ","page_number":165},
  {"content":"\r\nسر محل وقوع رؤيت است . مجوزّين مىگويند : همانگونه كه محل حصول اين انكشاف مىتواند قلب باشد ممكن است كه عضوى ديگر يعنى چشم باشد . بدين ترتيب نزاع در اين مسئله به طور كلى بر طرف مىشود . و خدا از همه آگاهتر است .\r\nمن مىگويم :\r\nپيش از اين گذشت كه رؤيت به معنايى كه وى بيان كرده ، به هيچ وجه محل نزاع نيست . اين رؤيت را ساخته‌اند تا از اشكالاتى كه بر آنان وارد است ، فرار كنند . همان گونه كه از دليل اشعرى به دست آمد ، محل نزاع همان رؤيت معروف است . گذشته از اين اگر به امتناع رؤيت خدا اقرار كردند ، اين معنى هم ممتنع است . زيرا همان گونه كه گذشت :\r\nصورت حاصله به هنگام بستن چشم همانا پس از رؤيت است و از توابع و محل آن حس مشترك يا خيال است . پس نمىتوان گفت بدون رؤيت ، رؤيت ممكن است . اگر فرض كنيم كه معنايى اراده كرده‌اند كه نه رؤيت معروف است و نه موقوف بر آن ، بايد دانست كه نه ما آن را مىشناسيم و نه گمان كنم كه خود آنان هم آن را بشناسند . پس چگونه ممكن است كه بين ما و آنان در اين باره نزاع درگيرد . همچنانكه پيش از شناخت ، به امتناع عقلى آن حكم نمىكنيم .\r\nدر مورد آنچه كه فضل دربارهء آيهء اوّل مبنى بر اينكه ادراك در لغت بمعنى احاطه است و نقص از جهت آن و مدح به واسطهء نفى آن است ، بايد گفت : در كتابهاى لغت و آثار عربى شاهدى بر آن نيست بلكه ظاهر بر خلاف آن است . ديوار ، خانه و صندوق ، آنچه را كه در آن است ، احاطه كرده و در بر مىگيرد ولى هيچگاه گفته نمىشود كه ديوار و صندوق آنها را ادراك كرده است . در صحاح اللغه جوهرى آمده است : وقتى مىگويى :\r\nادركته ببصرى يعنى او را رؤيت كردم . شايد دليلش اين باشد كه هر گاه ادراك با بصر همراه باشد ، جز رؤيت چيزى از آن فهميده نمىشود هر چند به معنى لحاق باشد .\r\nهمينطور هر گاه با سمع ( گوش ) همراه باشد و گفته شود : ادركته باذنى ، جز سماع ( شنيدن ) از آن فهميده نمىشود . بنابراين از ادراك چيزى جز اثر حوالى كه با آن همراه است ، فهميده نمىشود .\r\nاستدلال فضل به آيهء * ( « إِنَّا لَمُدْرَكُونَ » ) * بجا نيست . زيرا ادراك در اين آيه به معنى لحاق است . بنابراين مدركون به معنى ملحقون است . در مواقف و شرح آن و تفتازاتى در شرح مقاصد اعتراف كرده‌اند كه ادراك به معنى لحاق است ليكن گمان برده‌اند كه لحاق و وصول مقتضى احاطه بوده ، بر اين اساس گفته‌اند : ادراك در اين آيه به معناى رؤيت\r\n","description":"","footnote":"","page_name":" 128 ","page_number":166},
  {"content":"\r\nاحاطه كننده است . اما من دليلى بر اين اقتضا و استلزام نمىيابم . بلى در شرح مقاصد به اين مطلب استشهاد كرده است كه : « و لذا يصح رأيت القمر و ما ادركه بصارى لاحاطة الغيم به و لا يصح ادركه بصارى و ما رأيته » . لذا صحيح است كه بگوييم : ماه را ديدم و چشمانم به جهت احاطه ابرها ماه را ، ادراك نكرد ، ولى درست نيست كه بگوييم : چشمانم او را ادراك كرد و من آن را نديدم . اين جمله ناتمام است . زيرا اگر ابرها و يا مانع ديگرى جلوى ماه را بگيرد ، ديگر نه ( رأيته : او را ديدم ) صحيح است و نه ( ادركه بصرى : چشمم آن را ادراك كرد ) . اما اگر مانعى وجود نداشته باشد ، درست خواهد بود كه گفته شود :\r\n( رأيته و ادركه بصرى ) . گذشته از اين لحاظ كردن احاطه در معناى ادراك در آيه * ( « لا تُدْرِكُه الأَبْصارُ » ) * متصوّر نيست ، خواه منظور احاطه به حقيقت شيىء ديده شده و ماهيت آن باشد و خواه احاطه به جوانب و باطن آن . زيرا در شأن ابصار ( چشمان ) نيست كه يكى از اين دو احاطه را داشته باشد و آنگاه خدا با نفى احاطه چشمان ، مدح گويد . گذشته از اينكه در صورتى احاطه چشمان به جوانب مرئى ( ديده شده ) صحيح است كه همچون شيشه ، خالص باشد . اگر فرض شود كه خدا آن را از خود نفى و آن را نقص خود دانسته ، در حالى كه به كمال شبيه تر است ، پس رؤيت او بدون احاطه ، به نفى اوليتر است . زيرا چنين رؤيتى جز با ناخالصى مرئى امكان ندارد .\r\nاز اين گذشته در ردّ استدلال به اين آيه امورى را بيان كرده‌اند . از جمله :\r\n1 - فخر رازى گفته است : تمدّح به نفى رؤيت هنگامى حاصل مىشود كه رؤيت جايز باشد و خدا بتواند ديدگان را از رؤيت منع كند مثل مدح در نفى ظلم و عبث . بنابراين آيه بر جواز رؤيت خدا دلالت مىكند نه بر امتناع آن .\r\nدر پاسخ وى مىگوييم : چنين مطلبى آنجا صحيح است كه به فعل برگردد . زيرا مدح در فعل جايز نيست مگر در صورت امكان و قدرت بر انجام آن . چون به قصد تعلق مىگيرد . اما در آنچه كه به ذات و صفات ذاتى مثل علم و قدرت و وحدانيت بر مىگردد ، درست نيست . به همين دليل تمدّح خداوند به اينكه شريك و فرزند ندارد صحيح است با اينكه جايز نيست او را شريك و ولد قرار داد و قدرت وى بدان دو تعلق نمىگيرد و نيز صحيح است كه خدا را چنين ستود كه غير عاجز است ، با اينكه عجز بر او جايز نيست و قدرتش بدان تعلق نمىگيرد .\r\n2 - اگر مدح به نفى رؤيت ، به جهت امتناع آن صحيح باشد ، مدح معدوم هم بدان صحيح خواهد بود . در حالى كه چنين مدحى باطل است . همين گونه است كيفيات نفسانى\r\n","description":"","footnote":"","page_name":" 129 ","page_number":167},
  {"content":"\r\nو ساير چيزهايى كه رؤيت آنها نزد شما ممتنع است .\r\nدر پاسخ مىگوييم : مدح ، به مجموع دو چيز صورت مىگيرد . بدين معنى كه او چشمان را مىبيند ولى چشمان او را نمىبيند : * ( « لا تُدْرِكُه الأَبْصارُ وَهُوَ يُدْرِكُ الأَبْصارَ » ) * ( 1 ) اين اختصاص به خدا دارد . همينطور است آيه ديگر كه : * ( « وَهُوَ يُطْعِمُ وَلا يُطْعَمُ » ) * ( 2 ) با اينكه مدح خدا به اينكه رؤيتش ممتنع است ، مستلزم صحت مدح ديگران بدان نمىباشد ، هر چند برايش ثابت شده باشد ، خداوند چنين مورد مدح قرار مىگيرد كه جبّار متكبّر است ، در حالى كه مدح ديگران بدان صحيح نيست .\r\nگذشته از اينكه مطلوب ، بر اختصاص مدح به خدا متوقف نيست .\r\n3 - اگر الف و لام در « الابصار » براى عموم باشد ، نفى در آيهء * ( « لا تُدْرِكُه الأَبْصارُ » ) * موجب سلب عموم مىگردد كه سلب جزئى است و اگر الف و لام جنس باشد آيه * ( « لا تُدْرِكُه الأَبْصارُ » ) * سالبهء مهمله خواهد بود كه در حكم سلب جزئى است . در حالى كه ما به موجبهء جزئيه جزئى قائل هستيم . زيرا با اجماع همگان ، كفّار در آخرت خدا را نمىبينند حتى معتقديم كه تخصيص بعضى به نفى ، دليل ثبوت براى بعضى ديگر است ، بنابراين ، آيه دليل بر اعتقاد ماست نه عليه ما . اگر بپذيريم كه مدلول آيه ، عموم السلب است ، عموميت آن را در تمامى احوال و اوقات حتى در روزهاى قيامت نخواهيم پذيرفت .\r\nبر اين گفته ، اين اشكال وارد است كه بدون شك لفظ جمعى كه داراى الف و لام باشد ظاهر در عموم است . بنابراين وجه اوّل تعيّن مىيابد . كما اينكه نسبت دو تاست :\r\nنسبت ايجابى و نسبت سلبى و خصوص و عموم هر دو بدون هيچ فرقى تابع خصوص و عموم متعلق آن دو است ، جز اينكه نفى گاهى اوقات متوجه خود عموم مىشود نه نسبت و در اين صورت مفيد سلب عموم است . منتهى با آيهء مباركهء * ( « لا تُدْرِكُه الأَبْصارُ » ) * بيگانه است ، بنابراين مراد جز عموم السلب نيست همچون آيات فراوان ديگر از قبيل : * ( « وَمَا الله يُرِيدُ ظُلْماً لِلْعالَمِينَ » ) * ( 3 ) ، * ( « وَما رَبُّكَ بِظَلَّامٍ لِلْعَبِيدِ » ) * ( 4 ) ، * ( « وَما هِيَ مِنَ الظَّالِمِينَ بِبَعِيدٍ » ) * ( 5 ) ، * ( « وَلا تَكُنْ لِلْخائِنِينَ خَصِيماً » ) * ( 6 ) ، * ( « وَلا يُفْلِحُ السَّاحِرُونَ » ) * ( 7 ) ، * ( « لا يَخافُ لَدَيَّ الْمُرْسَلُونَ » ) * ( 8 ) ، و آيات بىشمار ديگرى كه به شمار در نمىآيد . تفتازانى بدين مطلب اقرار كرده است . او\r\n\r\n","description":"","footnote":"\r\n( 1 ) انعام / 103 .\r\n( 2 ) انعام / 14 .\r\n( 3 ) آل عمران / 108 .\r\n( 4 ) فصّلت / 46 .\r\n( 5 ) يونس / 83\r\n( 6 ) نساء / 105 .\r\n( 7 ) يونس / 77 .\r\n( 8 ) نمل / 10 .\r\n","page_name":" 130 ","page_number":168},
  {"content":"\r\nدر شرح مقاصد آنجا كه دربارهء آيه * ( « لا تُدْرِكُه الأَبْصارُ » ) * بحث مىكند ، گفته است : جمع داراى الف و لام در سياق نفى ، مفيد عموم سلب بوده ، كاربرد فراوانى دارد . حتى با وجود كثرتى كه در آيات قرآنى دارد جز به همين معنى نيامده است و همان گونه كه روشن است با اين موضوع تناسب هم دارد .\r\nهم او در شرح مطول در بحث معرفه نمودن مسند اليه به وسيلهء الف و لام در شرح گفتهء نويسندهء متن گفته است : « خلاصه كلام اينكه : اين نظر كه جمع داراى الف و لام تعلق حكم را به تمامى افراد مىرساند چه مثبت باشد و چه منفى ، از جمله مسائلى است كه پيشوايان ادب بدان اقرار كرده‌اند و استعمال بدان گواهى مىدهد . صاحب كشاف هم در چندين موضع بدان تصريح نموده است . » گذشته از اين مقابلهء « لا تدركه الابصار » با « و هو يدرك الابصار » كه مفيد عموم است ، نيز دليل بر ارادهء عموم در بخش اوّل آيه است . زيرا منظور از آن امتياز و افتخار بر ساير چشمان است . اگر بپذيريم كه الف و لام براى جنس است ، سالبهء مهمله شمردن آيهء * ( « لا تُدْرِكُه الأَبْصارُ » ) * بى معنى خواهد بود . زيرا وقوع جنس در حيّز نفى آشكارتر است تا وقوع آن در ارادهء عموم . گذشته از اينكه : گمان معترض مبنى بر اينكه تخصيص بعضى به نفى ، دليل بر اثبات براى بعض ديگر است ، ضرورتا باطل است . زيرا آنگاه كه مىگوييم : بعضى از مردم قيام نكردند دليل بر اين نيست بعضى ديگر قيام كرده‌اند . اما آنجا كه گفت : عموميت آن را در تمامى احوال و اوقات نمىپذيريم ، بايد دانست كه : اين گفته وى نيز نابجا است . زيرا عقل حكم مىكند كه اطلاق در موضع بيان و عدم قرينهء بر تقييد ، مفيد عموم است . در غير اين صورت با حكمت خصوصا در مقام مقابله و اظهار امتياز بر عموم منافات دارد .\r\nايراد فضل بر آيهء دوّم مبنى بر اينكه لن مفيد ابد مقيد به مدّت زندگانى است ، از نظر ما مردود است . زيرا مقيّد كردن ابد به مدّت حيات از نظر وضع منتفى است و به وسيله قرينه هم ثابت نشده است . زيرا على الظاهر قرينه اى در اين مورد نيامده است . بنابراين بايد همانگونه كه ظاهر عبارت مىگويد به ابد غير مقيّد حكم كرد . علاوه بر آن هر گاه نفى به مطلق تعلق گيرد ، مفيد نفى مطلق آن خواهد بود ، بر خلاف آيهء * ( « لَنْ يَتَمَنَّوْه أَبَداً » ) * كه در آن قرينهء لازم براى ابدى بودن در دنيا وجود دارد . قرينه دنبالهء آيه است كه : * ( « بِما قَدَّمَتْ أَيْدِيهِمْ » ) * ( 1 ) و بر اين مطلب دلالت مىكند كه در دنيا از مرگ مىترسند ، لذا آرزوى مرگ\r\n\r\n","description":"","footnote":"\r\n( 1 ) بقره / 190 .\r\n","page_name":" 131 ","page_number":169},
  {"content":"\r\nنمىكنند ، زيرا كارهايى پيش از اين انجام داده‌اند كه به موجب آن مستحق عذاب در آخرت هستند . گذشته از اين قرينهء عقلى هم كافى است كه خود خصم در اينجا بيان كرده است و آن اينكه قطعا آنان در آخرت براى رهايى از عذاب آرزوى مرگ خواهند كرد . اگر گفته شود : نهايت چيزى كه آيه « لن ترانى » بر آن دلالت دارد ، نفى رؤيت در خارج است و حال اينكه شما مدّعى امتناع ذاتى آن هستيد . در پاسخ مىگويم : هر گاه ابدى بودن نفى به اثبات رسد ، بطلان عقيدهء اشاعره مبنى بر رؤيت خدا در آخرت ثابت خواهد شد و همين مطلوب ماست . گذشته از اين : مواد از نفى در اينجا امتناع است به قرينه گفتهء موسى ( ع ) كه پس از افاقه گفت : « سبحانك » اين لفظ براى تنزيه است و پيراسته دانستن از رؤيت دليل بر آن است كه رؤيت نقص است و همان گونه كه در مباحث آتى خواهيد ديد ، ممتنع است .\r\nچند اشكال بر ايراد وى در مورد آيه سوّم وارد است . آنجا كه گفت : بزرگ شمردن سؤال آنان از اين جهت است كه آنان از روى عناد و سر سختى خواهان رؤيت خدا بودند ، از جمله :\r\n1 - ظاهرا استعظام براى بزرگ شمردن سؤال آنان است كه در آيه از آن به « اكبر من ذلك » تعبير شده است .\r\n2 - استدلال مصنّف - ره - به آيه از جهت بزرگ شمردن نيست تا گفته شود كه آنان از روى سرسختى و عناد خواهان رؤيت بودند ، بلكه استدلال بدان از جهت مذمّت و نيز نسبت دادن ظلم به آنان به جهت درخواست رؤيت است . خواستهء آنان ظلم بشمار نمىرود مگر از اين جهت كه رؤيت ممتنع است . اين ادعا نيز كه اگر رؤيت ممتنع بود موسى آنان را از چنين خواسته اى منع مىكرد همان گونه كه آنان را در مسئلهء خدايان منع كرد ، باطل است . زيرا ممكن است كه موسى مىدانست اگر آنان را منع كند ، در اينجا از او اطاعت نخواهند كرد و يا اينكه آنان را منع كرد ولى آنان از خواستهء خود برنگشتند ، اين احتمال را اصرار آنان كه گفتند : * ( « لَنْ نُؤْمِنَ لَكَ حَتَّى نَرَى الله جَهْرَةً » ) * تقويت مىكند . از اين گذشته اگر منع موسى ( ع ) در آنان مؤثر مىافتاد همانا آنان را از درخواست رؤيت منع مىكرد ، حتى اگر ممكن بود ، چنين مىكرد زيرا مىدانست كه در دنيا به وقوع نخواهد پيوست .\r\nآنجا كه به غيرت آمده ، مىگويد : « . . . آنقدر دليل عقلى بر صحت رؤيت و بلكه وقوع آن مىآورديم » بايد دانست كلامى است كه احتمال صدق در آن روا نباشد . از سوى\r\n","description":"","footnote":"","page_name":" 132 ","page_number":170},
  {"content":"\r\nديگر در اين ادعاى خود ، حق بزرگان خويش را ناديده گرفته است . آنان عمرشان را فنا كردند ولى چيزى كه بتوان بر آن نام دليل نهاد ، نياوردند مگر آنچه كه از اشعرى نقل كرده‌اند . گذشته از اينكه آنان و ديگران او را هدف تيرهاى انتقاد خود قرار داده‌اند ، تنها دربارهء امكان رؤيت استدلال كرده‌اند و نه در وقوع آن . پس چگونه ممكن است كه وى دلايل عقلى مبنى بر وقوع آن ارائه دهد ؟ ! شگفتا كه پس از اين حماسه سرايى دست مسالمت دراز كرده ، سخنان طرفين دعوا را بر علم تامّ كه محل آن عين ( چشم ) است ، حمل مىكند . اگر منظورش از علم تام به خدا و انكشاف كامل ، انكشاف حقيقت خداست ، بايد دانست كه ما چنين عقيده اى نداريم و گمان نمىكنم كه يارانش هم بدان راضى باشند . و اگر منظورش ، علم تام به وجود خدا و صفات اوست ، هم ما بدان معتقديم و هم ياران او . امّا حمل رؤيت بر آن بعيد به نظر مىرسد و بلكه خلاف آن قطعى است ؛ خصوصا كه اين علم به مؤمن اختصاص ندارد بلكه در قيامت براى مؤمن و كافر بدون هيچ گونه فرقى حاصل مىشود . پس چگونه كلام آن و اخبارشان كه بر انكشاف خداوند فقط براى مؤمنين دلالت دارد ، بر آن حمل مىشود ؟ ! آنچه كه به اشعرى نسبت داده است مبنى بر اينكه ادراك حواس ظاهر ، علم به متعلقات آنهاست ، يا مسامى است و يا سفسطه . و آنچه كه به اماميه نسبت داده مبنى بر اينكه آنان آنچه را كه وى حديث مشهور ناميده است ، بر انكشاف كامل و تمام حمل كرده‌اند ، فريب و بهتان است زيرا به ذهن احدى از اماميه چنين چيزى خطور نكرده است تا نياز به تأويل و تحويل داشته باشد .\r\nمناسب است در اينجا به منظور تكميل بحث به ادلهء اشاعره و ابطال آن بپردازيم . لذا مىگوييم : آنان براى اثبات عقيده خويش به عقل و نقل استدلال كرده‌اند دلايل عقلى آنها مورد بررسى قرار گرفت امّا از جنبه نقل به دو امر پرداخته‌اند :\r\nامر اوّل : آيه مباركه اى است كه بر امكان رؤيت دلالت دارد . آيه به نقل از موسى ( ع ) مىفرمايد : * ( « قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَلكِنِ انْظُرْ إِلَى الْجَبَلِ فَإِنِ اسْتَقَرَّ مَكانَه فَسَوْفَ تَرانِي » ) * ( 1 ) . استدلال به اين آيه از دو جهت است :\r\n1 - موسى ( ع ) از خدا درخواست رؤيت كرد و اگر رؤيت خدا ممتنع بود ، هرگز چنين\r\n\r\n","description":"","footnote":"\r\n( 1 ) اعراف / 143 .\r\n","page_name":" 133 ","page_number":171},
  {"content":"\r\nدرخواستى نمىكرد .\r\nدر پاسخ ، به چند مطلب اشاره مىكنم : موسى ( ع ) از زبان قوم خود درخواست رؤيت خدا كرده است . چند چيز بر صحت اين گفته گواهى مىدهد :\r\nاوّل - آياتى كه مىگويد : آنان از موسى ( ع ) درخواست رؤيت خدا مىكردند .\r\nدوّم - گفتهء موسى ( ع ) در اين آيه كه گفت : « سبحانك » و ظاهر در تنزيه خدا از رؤيت است . از سوى ديگر مقتضى نقص و امتناع رؤيت خدا است . اگر موسى ( ع ) مىدانست كه رؤيت نقص است ، آن را براى خود درخواست نمىكرد . احتمال عدم علم موسى ( ع ) به نقص پيش از اينكه درخواست رؤيت كند ، اگر ثابت شود ، در تأييد ما خواهد بود نه عليه ما . زيرا در اين صورت ديگر استدلال به درخواست رؤيت از سوى موسى ( ع ) درست نخواهد بود . علاوه بر آن علم وى به امتناع رؤيت در مرتبهء دوّم براى ما كافى است و لذا گفت : « سبحانك » .\r\nسوّم - آيه مباركه به نقل از موسى ( ع ) كه گفت * ( « قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَإِيَّايَ أَ تُهْلِكُنا بِما فَعَلَ السُّفَهاءُ مِنَّا » ) * ( 1 ) ، زيرا منظور از فعل سفيهان - بنابر نظر عده اى از مفسران - درخواست رؤيت است . اگر گفته شود : بر اين اساس مناسب بود كه موسى بگويد : ( ارهم ينظرون اليك ) . در پاسخ گويم : از اين جهت گفت : ( ارنى ) كه براى بيان ظلم آنان و در استدلال عليه آنان قويتر است . زيرا اگر به مجرد اينكه سبب درخواست رؤيت بوده‌اند و موسى كه بنده مقرب درگاه خداست آن را براى خود خواسته است ، مستحق نزول صاعقه باشند ، پس چگونه خواهد بود اگر براى خود آنان درخواست رؤيت مىكرد ؟ از اين گذشته درخواست موسى ( ع ) اثبات باطل نيست بلكه نوعى بيان امتناع است زيرا آنچه كه در مورد صاعقه گرفتگى به دنبال آن آمده است كشف مىكند كه درخواست رؤيت از روى ظلم صورت گرفته است و لذا رؤيت ممتنع است .\r\n2 - خدا رؤيت را بر امر ممكنى كه استقرار كوه است ، معلَّق نموده است و معلق بر ممكن ، ممكن است .\r\nدر پاسخ مىگوييم : اگر منظور صرف فرض طرفين يا يكى از آن دو است و نه حقيقت ، ما كبرا را قبول نداريم . و اگر آن را هم بپذيريم احتمال دارد كه استقرار كوه\r\n\r\n","description":"","footnote":"\r\n( 1 ) اعراف / 155 .\r\n","page_name":" 134 ","page_number":172},
  {"content":"\r\nممتنع بالغير باشد و همين در صحت تعليق ممتنع بر آن كافى است . از همين لحاظ عكس آن و تعليق ممكن بالذات ، بر ممتنع در آيهء مباركهء * ( « لَوْ كانَ فِيهِما آلِهَةٌ إِلَّا الله لَفَسَدَتا » ) * ( 1 ) صحيح است . گذشته از اين ، امكان رؤيت به اعتقاد درخواست كنندگان ، در صحت تعليق بر ممكن كافى است تا معرفت امتناع به وسيلهء عقاب بر درخواستى مترتب گردد كه از گفتار رساتر است ؛ مفاضا به اينكه گفتهء موسى ( سبحان ) - نيز همانطور كه ديديد - دالّ بر امتناع رؤيت است .\r\nامر دوّم - آيات و اخبارى است كه به نظر آنان بر وقوع رؤيت دلالت دارد . آيات عبارتند از :\r\n* ( « وُجُوه يَوْمَئِذٍ ناضِرَةٌ إِلى رَبِّها ناظِرَةٌ » ) * ( 2 ) ، * ( « كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ » ) * ( 3 ) ، اين آيهء مباركه كافران را خوار شمرده و فقط آنان را به حجاب اختصاص داده است . از اين به دست مىآيد كه مؤمنان محجوب نيستند و اين همان معنى رؤيت است . و آيهء * ( « لِلَّذِينَ أَحْسَنُوا الْحُسْنى وَزِيادَةٌ » ، ) * آنگونه كه صهيب از پيامبر ( ص ) روايت كرده است و بسيارى از مفسّران نظر داده‌اند منظور از ( زيادة ) در اين آيه ، رؤيت خداوند است .\r\nاخبار نيز در اين باره فراوان است تا آنجا كه قوشجى گفته است : حديث رؤيت را بيست و يك نفر از بزرگان صحابه روايت كرده‌اند .\r\nدر اين باره مىگوييم : پس از اقامهء دليل عقلى بر امتناع رؤيت خداوند ، بايد در ظواهر اخبارى كه دالّ بر رؤيت است ، تصرف نمود . مثل آيهء * ( « وَجاءَ رَبُّكَ وَالْمَلَكُ صَفًّا صَفًّا » ) * ( 4 ) ، خصوصا كه خصم و ديگران اعتراف كرده‌اند كه به رؤيت معروف و قائم به شرايطى كه از اين ظواهر به دست مىآيد ، اعتقاد ندارند . پس به عقيده هر دو فرقه بايد در آن تصرف كرد ولى مؤيدى در حمل آن بر آنچه كه گمان كرده‌اند ، وجود ندارد خصوصا كه هنوز معلوم نيست آن معنا چيست و نيز حكايت نشده است كه در جايى بر اين معنا استعمال شده باشد . گذشته از اينكه اخبار آنان عليه ما نيست و به نظر خودشان تمامى آنها از لحاظ سنديّت داراى خدشه و اشكال است و صرف روايت از صحابى ثابت نمىكند كه آن را روايت كرده است خصوصا اگر راويانى همچون ابو هريره باشند كه باب اشكال و خدشه در آن گسترده تر است .\r\nآيه آخر ، ظهورى در اين مدعا ندارد و رجوع به روايت صهيب در تفسير آن ، عمل به\r\n\r\n","description":"","footnote":"\r\n( 1 ) انبياء / 22 .\r\n( 2 ) قيامة / 23 - 22\r\n( 3 ) مطففين / 15 .\r\n( 4 ) فجر / 22\r\n","page_name":" 135 ","page_number":173},
  {"content":"\r\nروايت است و در بالا به اشكال روايات اشاره كرديم . ظاهر آيهء دوّم پنهان شدن از خدا به لحاظ مكان است كه قطعا منظور اين پنهان شدن نيست . زيرا خداوند را نه مكان در بر مىگيرد و نه مؤيدى وجود دارد كه نشان دهد منظور از رؤيت ، حجب است تا عدم حجب مؤمنين از رؤيت لازم آيد ، بلكه آنچه احتمال دارد و حتى به قبول هم نزديكتر است اينكه منظور از آن ، حجب از رحمت خداوند و دورى از محل قرب معنوى به او است .\r\nممكن است ( ناظرة ) در آيهء اوّل به معنى ( منتظره ) باشد چنان كه از امير مؤمنان ( ع ) روايت و به مجاهد ، حسن ، سعيد بن جبير و ضحاك نسبت داده شده است . بر اين معنا دو اشكال شده است :\r\n1 - نظر ، به معناى انتظار به كار نمىرود خصوصا اگر با حرف ( الى ) متعدى شده باشد .\r\n2 - انتظار نعمت ، اندوه و گرفتارى است و اين در بهشت به وقوع نمىپيوندد .\r\nدر پاسخ ايراد اوّل مىگوييم : با توجه به تأكيد دانشمندان لغت ، مثل فيروزآبادى در قاموس و جوهرى در صحاح و ديگران مبنى بر وقوع استعمال نظر به معناى انتظار ، به اين ايراد توجه نمىشود . اين استعمال در قرآن نيز آمده است : * ( « فَناظِرَةٌ بِمَ يَرْجِعُ الْمُرْسَلُونَ » ) * ( 1 ) و * ( « انْظُرُونا نَقْتَبِسْ مِنْ نُورِكُمْ » ) * ( 2 ) و * ( « غَيْرَ ناظِرِينَ إِناه » ) * ( 3 ) . و شاعر مىگويد :\r\n\r\nوجوه ناظرات يوم بدر\r\nالى الرحمن يأتى بالفلاح\r\n\r\nديگرى گفته است :\r\n\r\nكل الخلائق ينظرون سجاله\r\nنظر الحجيج الى طلوع هلال\r\n\r\nدر اينجا منظور شاعر انتظار است و اگر منظورش رؤيت بود ، آنطور كه گفته شده ، بايد آن را با ( الى ) به كلمه ( سجال ) متعدى مىكرد و مىگفت : ( ينظرون الى سجاله ) .\r\nپاسخ ايراد دوّم : براى كسى كه به حصول نعمت يقين پيدا كرده و مىداند آنگاه كه اراده و مشيت خداوندى بدان تعليق گيرد ، به آن نعمت خواهد رسيد ، در انتظار نعمت بودن نه تنها هيچ غم و اندوهى در بر ندارد ، بلكه موجب زيادت نعمت است .\r\nگذشته از اين ، از آيهء مباركه به دست نمىآيد كه ( نظر ) در بهشت است بلكه همانطور كه از ادامه آيه يعنى : * ( « وَوُجُوه يَوْمَئِذٍ باسِرَةٌ تَظُنُّ أَنْ يُفْعَلَ بِها فاقِرَةٌ » ) * ( 4 ) به دست مىآيد ، شايد\r\n\r\n","description":"","footnote":"\r\n( 1 ) نمل / 35 .\r\n( 2 ) حديد / 13 .\r\n( 3 ) احزاب / 53 .\r\n( 4 ) القيمة / 26 - 25 .\r\n","page_name":" 136 ","page_number":174},
  {"content":"\r\nدر روز قيامت باشد . اگر بپذيريم كه ( ناظرة ) به معنى ( منتظره ) نيست ، باز استدلال آنان به اين آيه موجّه نخواهد بود . زيرا ( نظر ) بنابر آنچه كه در قاموس و ديگر كتابهاى لغت آمده تمركز چشم بر چيزى است نه رؤيت . از اينرو بدون رؤيت تحقق مىيابد . خدا مىفرمايد :\r\n* ( « وَتَراهُمْ يَنْظُرُونَ إِلَيْكَ وَهُمْ لا يُبْصِرُونَ » ) * ( 1 ) . ملاحظه مىكنيد كه فرمود : تراهم ينظرون در حالى كه رؤيت ، ديده نمىشود ، بلكه اين تمركز چشم و تقليب حدقه است كه ديده مىشود . همچنين مىگويند : « نظرت الى الهلال فرأيته ، به ماه نگاه كردم پس آن را ديدم » ، اگر نظر به معنى رؤيت بود ، تفريع رؤيت بر نظر نادرست بود . گذشته از اين توصيف نظر به وصفى كه نمىتوان رؤيت را به آن توصيف كرد از قبيل : ( شزر و خشوع ) صحيح است .\r\nپس نظر به معنى رؤيت نيست . در نتيجه آيهء مباركه بر رؤيت خدا دلالت ندارد .\r\nادعاى اينكه : هر چند نظر نه به معنى رؤيت است و نه مستلزم آن ولى تمركز چشمان و تقليب حدقه به سوى پروردگار دليل بر اميدوار بودن آنان به رؤيت خدا است ، پس بايد ممكن باشد اگر چه مستلزم فعليت آن نيست ، زيرا اگر رؤيت ، نقص براى خدا بود ، حتما از تمركز و تأمل چشم به او نهى مىشدند ، ادعاى باطلى است . زيرا آيهء مباركه تصريح دارد كه نظر آنان به خداى متعال برايشان نعمت و فايده است . و روشن است كه تأمل و تمركز چشم به خودى خود نعمت و فايده نيست . پس به ناچار يا بايد نظر كردن به خدا را حمل بر رؤيت خدا كرد كه در اين صورت مجاز در مفرد خواهد بود و بدين ترتيب مطلوب آنان به اثبات رسيده است . يا مضاف يعنى ناظرة را حذف كنيم كه در اين صورت مجاز در حذف خواهد بود . مؤيدى براى قسم اوّل نداريم و لذا قسم دوّم متعيّن است زيرا با ( الى ) متعدى شده است . اگر ناظرة به معنى رؤيت بود ، با توجه به معنى مىبايست متعدى بنفسه باشد . با اينهمه چگونه مىتوانند در اثبات مطلوب خود به اين آيه استدلال كنند در حالى كه در منع دلالت آن همين بس كه بدانيم اگر هم در رؤيت ظهور داشته باشد ، باز در رؤيت معروف كه شرائط خاصى دارد ظهور خواهد داشت ، در حالى كه آنان خود نيز چنين رؤيتى را قبول ندارند پس بايد نظر در آيه را بر چيز ديگرى حمل كرد و مؤيدى بر معنايى كه مدعى آن هستند وجود ندارد .\r\nاز سوى ديگر قوشجى به امير المؤمنين ( ع ) نسبت داده است كه فرمود : معنايش ناظر به ثواب پروردگارش است . يكى از شگفتيها اين است كه فضل پس از اين نسبت ، از آن\r\n\r\n","description":"","footnote":"\r\n( 1 ) اعراف / 198 .\r\n","page_name":" 137 ","page_number":175},
  {"content":"\r\nاعراض كرده ، چيز ديگرى را پذيرفته است . اگر آنان به خود اجازه مىدهند كه گفتار عالم به كتاب خدا و باب شهر علم پيامبر ( ص ) و همتاى قرآن را - كه مأمور شده‌اند بدان تمسك جويند - ترك نمايند ، پس ما ترك روايت صهيب و ابو هريره و امثال آن را بيشتر به خود اجازه مىدهيم .\r\nبدان كه استدلال آنان بر امكان و وقوع رؤيت به ظواهرى كه مفيد يقين نيست ، تا زمانى كه امكان به وسيله دليل يقينى به اثبات نرسيده است ، بجا نخواهد بود بلكه تنها مىتواند مؤيد باشد زيرا تا زمانى كه احتمال امتناع باقى است ظواهر ظنّى نمىتواند آن را بر طرف كند و مسئلهء مورد بحث ما هم از مسائلى است كه تنها دلائل يقينى مىطلبد بنابراين استدلال به ظواهر ظنّى از سوى كسانى همچون رازى ، تفتازانى ، شارح مواقف و ديگران كه از اثبات امكان رؤيت به وسيله دليل عقلى يا ضرورت ناتوان هستند ، موجّه نيست . اما براى ما كه به ضرورت عقل امتناع رؤيت را ثابت كرديم جايز است كه براى تأييد حكم عقل به ظواهر استدلال كنيم .\r\n","description":"","footnote":"","page_name":" 138 ","page_number":176},
  {"content":"\r\n\r\nمسئلهء دوّم نظر\r\n\r\n1 - وجوب علم به نتيجه پس از دو مقدمه\r\nمصنّف - قدّس الله نفسه - مىگويد :\r\nنظر صحيح مستلزم علم است . ضرورت حكم مىكند كه هر كس بداند كه يك نصف دو و دو نصف چهار است ، مىداند كه يك نصف نصف چهار است . در اين حكم شكى وجود ندارد و تخلَّف آن از دو مقدمه پيشين ممكن نيست . همينطور از اين مقدمه به دست نمىآيد كه جهان حادث است و نفس ، جوهر و آنچه كه در اوّل حاصل آمده ، از اين دو اوليتر است . در اين مسئله اشاعره با تمامى عقلا مخالفت كرده‌اند . آنان حصول علم پس از اين حصول دو مقدمه را واجب نمىدانند بلكه حصول علم را به دنبال دو مقدمه اتّفاقى مىدانند كه ممكن است حاصل شود و يا نشود و بين حصول علم به اينكه يك نصف نصف چهار است به دنبال : يك نصف دو است و دو نصف چهار و بين حصول علم به اينكه جهان حادث است يا نفس ، جوهر است يا انسان حيوان است يا عدل نيكو است ، به دنبال : اين مطلب كه يك نصف دو است و دو نصف چهار ، فرقى قائل نشده‌اند . كدام عاقل است كه معتقد باشد از دو مقدمهء : يك نصف دو است و دو نصف چهار است ، برايش اين علم حاصل شود كه جهان حادث است و يا اينكه : هر كس بداند جهان متغير است و هر متغيّرى حادث است ، اين علم برايش حاصل شود كه : يك نصف نصف چهار است و اينكه زيد مىخورد ولى برايش علم به اينكه جهان حادث است ، بدست نمىآيد . آيا اين گفته جز سفسطه است ؟ !\r\n","description":"","footnote":"","page_name":" 139 ","page_number":177},
  {"content":"\r\nفضل مىگويد :\r\nشيخ ابو الحسن اشعرى معتقد است كه حصول علم كه نتيجه نظر صحيح است ، از روى عادت است . از اينرو چنين اعتقادى دارد كه از نظر وى تمامى ممكنات ، ابتداء يعنى بدون واسطه ، به خداى متعال مستند است و نيز خداوند قادر مختار است . لذا صدور هيچ كدام از ممكنات از او و نيز بر او واجب نيست . از سوى ديگر بين حوادثى كه به دنبال هم مىآيد ، رابطه اى جز جريان عادت بر خلق بعضى از امور به دنبال بعضى ديگر ، وجود ندارد . به طور مثال : آتش سوزى به دنبال تماس با آتش و سير آبى به دنبال نوشيدن آب ، در اينجا تماس و نوشيدن آب دخالتى در وجود آتش سوزى و سيرآبى ندارد بلكه همهء آنها در اثر قدرت و اختيار خداوند متعال به وقوع پيوسته است . پس خدا مىتواند : ايجاد تماس با آتش كند بدون اينكه آتش سوزى ايجاد شود و نيز ايجاد آتش سوزى كند بدون اينكه تماس با آتش در ميان باشد . همين طور است در مورد ساير افعال . بر اين اساس هر گاه صدور فعل از خدا تكرار شود و دائمى يا اكثرى باشد ، گويند كه آن را با اجراى عادت انجام داد . و اگر فعل تكرار نشود يا خيلى كم تكرار شود ، آن فعل خارق العاده يا نادر است . بدون شك علم پس از نظر ، ممكن ، حادث و محتاج به مؤثر است و مؤثرى جز خداوند نيست . پس علم ، فعل خداست كه بدون اينكه صدورش از او يا بر او واجب باشد ، از خدا صادر شده و چون دائمى يا اكثرى است ، عادى مىباشد . اين است عقيده اشاعره در اين مسئله . ما پيش از اين بيان داشتيم كه مراد از عادت چيست ؟ بنابراين خصم يا مىگويد : نظر صحيح مستلزم علم است و اين استلزام واجب بوده ، تخلف از آن محال عقلى است ، كه اين از نظر ما باطل است . زيرا ممكن است با حصول جميع شرايط ، به نتيجه دست نيابيم . پس تخلف در اين باره محال عقلى نيست . و يا مىگويد وجوب عادى به معنى محال بودن تخلف به لحاظ عادت است اگر چه از نظر عقلى جايز باشد ، - همانطور كه بيان كرديم - عين مذهب اشاعره است .\r\nاينكه گفت : اشاعره حصول علم به دنبال دو مقدمه را اتفاقى مىدانند ، بهتان و افتراى محض است . زيرا همانطور كه در بيان منظورش گفتيم : كسى كه قائل به استلزام عادى باشد آن را - آنگونه كه وى تصور كرده است و در مثالهايى به شكل اباطيل و ترهات آورده است - اتفاقى نمىداند . گويا وى بين لزوم عادى و اتفاقى بودن يك چيز فرق قائل نشده است و اگر فرق قائل شده خود را نادان نشان داده تا بتواند به راحتى بدگويى و اظهار نفرت كند . و الله اعلم .\r\n","description":"","footnote":"","page_name":" 140 ","page_number":178},
  {"content":"\r\nمن مىگويم :\r\nاز آنچه در بحث دوّم از مسئله اوّل گذشت ، دانستيد كه اگر به استناد تمام ممكنات بلا واسطه به خدا قائل شديم و ارتباط و سببيت خارجى يا طبيعى بين حوادث پى در پى را انكار كرديم ، لازم مىآيد كه نتوانيم حكم كنيم جسم حادث است يا مركب ، ممكن و نيز عرض بلا معروض و جسم بلا مكان ، لازم آيد كه همهء اينها باطل است . مطالب ديگرى نيز در اين باره گذشت . از همين مطلب ، اشكالات وارده بر اين گفتهء وى كه : مؤثرى جز خداى متعال نيست ، معلوم مىشود و ما در ادامه بدان خواهيم پرداخت .\r\nفضل گفت : خدا مىتواند تماس با آتش بدون آتش سوزى و آتش سوزى بدون تماس با آتش ايجاد كند . اگر منظورش اين است كه خدا مىتواند با اينكه آتش و چيزى كه آتش با آن تماس پيدا كرده با وجودى كه بر طبيعت خود باقىاند ، ايجاد تماس بدون آتش سوزى كند ، بايد دانست كه چنين چيزى ممنوع است . چه محل قدرت نيست زيرا محال است . اگر منظورش اين است كه خدا مىتواند ايجاد تماس بدون آتش سوزى كند با تغيير ماهيت آن دو ، بايد دانست كه چنين ايجادى مسلَّم است . ليكن مورد بحث فعلى ما نيست . همين طور اگر منظورش از ايجاد آتش سوزى بدون تماس ، آتش سوزى مطلق است ، بايد گفت كه آن هم مسلَّم است ولى اگر منظورش از آتش سوزى آن است كه بشخصه از آتش به وجود مىآيد ، بايد گفت كه ممنوع است . و پوشيده نيست كه توقف مسبّب بر اسباب منافاتى با قدرت ندارد . زيرا مقدور در صورت وجود اسباب ، متعلق قدرت قرار مىگيرد و به اصطلاح مقدور بالواسطه است . همچنين وجوب مسبّب پس از اختيار سبب منافاتى با قدرت و اختيار ندارد . پس وجوب علم به نتيجه به هنگام حصول نظر صحيح ، معلوم شد .\r\nاينكه گفت : وجوب استلزام علم در نظر صحيح باطل است . چون ممكن است با حصول تمامى شرايط باز به نتيجه دست نيابيم ، واضح البطلان است . زيرا اگر منظورش از شرايط ، تمامى شرايط اعم از شرايط قياس و شرايط علم از قبيل عقل ، حيات ، بيدارى و عدم غفلت است ، بايد دانست كه امكان عدم دستيابى به نتيجه در صورت اجتماع تمام شرايط از آشكارترين محالات است . امّا اگر منظورش خصوص شرايط قياس است ، بايد دانست كه امكان عدم دستيابى به نتيجه مسلَّم است ولى اعتبار وجود شرايط علم در سخنان هر پژوهشگرى كه در چنين بحثى سخن مىگويد ، مسلَّم و پذيرفته شده است .\r\nامّا آنجا كه نسبت مصنّف - ره - به اشاعره را مبنى بر اينكه آنان حصول علم به دنبال\r\n","description":"","footnote":"","page_name":" 141 ","page_number":179},
  {"content":"\r\nدو مقدمه را اتفاقى مىدانند ، بهتان و افترا خواند ، از نظر ما شگفتانگيز است . زيرا منظور مصنّف - ره - از اينكه گفت : حصول را اتفاقى مىدانند ، اين نيست كه در بعضى از اوقات حاصل مىشود و در بعضى اوقات نه ، بلكه منظورش حصول بلا لزوم است . زيرا گفت : حصول را اتفاقى مىدانند كه مىتواند حاصل شود و مىتواند حاصل نشود . پس اتفاقى را چنين وصف كرده است كه حصول و عدم آن امكان دارد ، نه اينكه گاهى اوقات حاصل مىشود و گاهى اوقات نمىشود . و سخن مصنّف - ره - در اين باره صراحت دارد .\r\nگذشته از اين ، اگر منظور مصنّف - ره - از حصول اتفاقى ، حصولى بوده كه در بعضى اوقات صورت مىگيرد ، دور از صدق نيست . زيرا خصم در آغاز سخن خود حصول علم پس از نظر را دائمى نخواند بلكه گفت : دائمى يا اكثرى است . كما اينكه عين كلام شارح مواقف نيز اينچنين است . وى عبارت مواقف و شرح آن را عينا آورده است و گفته : بنابر گفتهء او ، عادى است . بنابراين هر كدام را كه مصنّف - ره - اراده كرده باشد ، مثالهايى كه آورده بر آنان وارد است . و اين مطلب آشكار است و نيازى به توضيح ندارد .\r\n\r\n2 - وجوب عقلى نظر\r\nمصنّف - طاب رمسه - مىگويد :\r\nحق اين است كه آنچه وجوب نظر را درك مىكند عقلى است نه نقلى ؛ البتّه نقل هم بر آن دلالت دارد . خداوند مىفرمايد : * ( « قُلِ انْظُرُوا » ) * ( 1 ) . اشاعره اعتقادى دارند كه لازمهء آن ابطال براهين انبيا و غلبهء دشمنان بر آنان و معذور بودن آنان در تكذيب پيامبران است با اينكه خدا مىفرمايد : * ( « لِئَلَّا يَكُونَ لِلنَّاسِ عَلَى الله حُجَّةٌ بَعْدَ الرُّسُلِ » ) * ( 2 ) . اشاعره گفته‌اند :\r\nنظر ، واجب نقلى است نه عقلى . و مسلما از نظر عقلى چيزى واجب نيست . بر اساس اين نظر آنان بايد درماندگى انبيا در ابلاغ رسالت و ابطال حجتهاى آنان را بپذيرند . زيرا اگر پيامبرى به سراغ مكلف برود و او را به تصديق و پيروى از خويش فرمان دهد ، اطاعت بر او واجب نيست مگر پس از آنكه به صدق پيامبر آگاه شود . زيرا صرف ادعاى پيامبرى ، صدق پيامبر را ثابت نمىكند ، حتى به مجرد ظهور معجزه از سوى پيامبر هم نمىتوان\r\n\r\n","description":"","footnote":"\r\n( 1 ) يونس / 101 .\r\n( 2 ) نساء / 165 .\r\n","page_name":" 142 ","page_number":180},
  {"content":"\r\nصدق ادعاى وى را اثبات كرد ، مگر اينكه معجزه از سوى پيامبر پس از تنظيم مقدمات لازم انجام شود . از اين مقدمات است : اين معجزه از سوى خداى متعال است كه آن را به منظور تصديق پيامبرى انجام داده است . ديگر اينكه : هر كس خداى او را تصديق كند ، صادق است . اما با اين حال از آنجايى كه علم به صدق وى متوقف بر اين مقدمات نظرى است ، ضرورى نيست بلكه نظرى است . بنابراين مكلف حق دارد كه بگويد : صدق تو را جز از راه نظر نمىشناسم و نظر نمىكنم مگر آنكه بر من واجب باشد و وجوبش را بدانم و وجوب آن را نمىشناسم مگر از قول تو و قول تو پيش از علم به صدقت بر من حجّت نيست . بنابراين حجت پيامبر از بين مىرود و برايش پاسخى نمىماند كه به وسيله آن از اين تنگنا رهايى يابد . پس فائدهء برانگيختن پيامبران منتفى است چون از گفتهء آنان پيروى نمىشود و مخالفان آنان معذورند . اين عين كفر و الحاد است و ما از آن به خدا پناه مىبريم . پس بايد عاقل منصف بنگرد كه آيا جايز است از كسى پيروى كند كه مذهبش به كفر منجر مىشود . از اين جهت گفتيم نظر واجب است كه خوف را از بين مىبرد و دفع خوف ضرورتا واجب است .\r\nفضل مىگويد :\r\nبدان كه نظر براى شناخت خداى متعال واجب است . در اين مطلب همه فرق اسلامى اجماع دارند ، آنچه مورد اختلاف است ، راه ثبوت آن است كه از نظر اشاعره ، نقل است . زيرا خدا مىفرمايد : * ( « فَانْظُروا » ، و نيز شناخت خدا بالاجماع واجب است و اين شناخت تمام نمىشود مگر از راه نظر ، و آنچه كه واجب مطلق جز بدان تمام نمىشود ، واجب است . آنچه كه اين وجوب را ادراك مىكند ، نقل ( راه شنيدن ) است كه ما بعدا آن را اثبات خواهيم كرد .\r\nاما معتزله و اماميهء پيرو آنان هم ، قائل به وجوب نظر هستند ليكن مدرك اين وجوب را عقل مىدانند نه نقل . آنان اين گونه بر اشاعره اعتراض مىكنند كه : اگر نظر وجوب نقلى داشته باشد ، لازم مىآيد كه پيامبران در مقام مناظره شكست بخورند و نتوانند پيامبرى خود را ثابت كنند . ( افحام پيامبران لازم مىآيد . ) و همانطور كه ديديد او نيز آن را دليل خود قرار داده است . از دو جهت بدان پاسخ مىدهيم .\r\n1 - پاسخ نقضى : آنچه كه در مورد افحام پيامبران گفتيد ، بين وجوب نقلى كه مذهب ماست و وجوب عقلى كه مذهب شماست ، مشترك است . هر پاسخى كه شما بدان مىدهيد ، ما هم مىدهيم . گفتيم مشترك است . زيرا : اگر نظر ، عقلا واجب باشد ،\r\n","description":"","footnote":"","page_name":" 143 ","page_number":181},
  {"content":"\r\nوجوب آن ضرورى نيست بلكه به واسطه نظر در آن و استدلال بر آن به سبب مقدماتى كه به نظر دقيق محتاج است ، صورت خواهد پذيرفت كه آن مقدمات عبارتند از : معرفت و شناخت واجب است . معرفت جز با نظر تمام نمىشود . و آنچه كه واجب جز بدان تمام نمىشود ، واجب است . در اين صورت مكلف مىگويد : پس تا زمانى كه واجب نباشد ، نظر نمىكنم و واجب نيست كه زمانى كه نظر نكرده‌ام . پس هم وجود نظر به طور مطلق بر وجوب نظر متوقف است و هم وجوب نظر بر وجود آن .\r\nبنابراين نمىتوان گفت : ممكن است وجوب نظر ، قياس فطرى باشد و لذا پيامبر مقدماتى را براى مكلف چنان تنظيم مىكند كه بدون زحمت ، ذهن وى را بدان مىكشاند و ضرورتا او را نسبت به وجوب نظر آگاه مىكند . بر اين اساس حكم بر وجوب نظر ضرورى بوده ، نيازمند تنبّه و آگاهى بخشيدن به طرفين آن است .\r\nزيرا در پاسخ خواهيم گفت : اينكه گفتيد قياس فطرى است با توجه به توقف آن بر مقدمات دقيقى كه بر شمرديد ، باطل است . و بر فرض صحت اين گفته شما بدين صورت كه دليل ديگرى بر آن داشته باشيم ، باز مكلف حق دارد كه به پيامبر و كلامى كه مىخواهد او را بدان متنبّه گرداند ، گوش فرا ندهد و از سوى ديگر در ترك نظر و يا استماع گناهكار نخواهد بود . زيرا هنوز وجوب چيزى اصلا ثابت نشده است . پس دعوت و اثبات نبوت ممكن نيست و همين است معنى افحام پيامبران .\r\n2 - پاسخ حلَّى : اگر مكلف بگويد : صدقت را نمىشناسم مگر از راه نظر و نظر نمىكنم مگر زمانى كه بر من واجب باشد و وجوب آن را بدانم ، در پاسخ به او گفته مىشود : نظر بر تو وجوب لداعى نفس الامرى دارد اما لازم نيست كه آن وجوب را بشناسى . اگر بگويد كه وجوب موقوف بر علم من بدان است ، گوييم : نه ، بر آن متوقف نيست . زيرا در اين صورت علم به وجوب موقوف بر وجوب است و اگر وجوب علم موقوف بر وجوب باشد ، دور لازم مىآيد پس وجوب در نفس الامر موقوف بر علم به وجوب نيست . اگر بگويد : تا وجوب را نشناسم نظر نمىكنم . گوييم :\r\nمنظورت از وجوبى كه تا آن را نشناسى ، نظر نمىكنى ، چيست ؟ اگر گويد : منظورم از وجوب آنست كه ترك آنچه به وسيله آن واجب شده ، گناه و فعل آن ثواب است .\r\nگوييم : پس شرع را ثابت كردى . زيرا قائل به ثواب شدى و الَّا اينكه گفتى : و وجوب آن را جز از قول تو نمىشناسم ، باطل خواهد شد . بدين صورت اشكال افحام پيامبران دفع مىشود .\r\n","description":"","footnote":"","page_name":" 144 ","page_number":182},
  {"content":"\r\nاما اگر بگويد : منظورم از وجوب آنست كه ترك آنچه به وسيله آن واجب شده ، قبيح بوده عقلا آن را نمىپسندند و بر آن مفسده ترتب است پس به استحسان عقل باز مىگردد . گوييم : اگر به عقلا رجوع كنى و در وجوب تأمل نمايى آن را خواهى شناخت . هر عاقلى مىداند كه ترك نظر در معرفت خالقش قبيح بوده ، مفسده به دنبال دارد . بدين ترتيب اينكه كه گفت : تا وجوب را نشناسم ، نظر نمىكنم ، باطل شده و اشكال افحام پيامبران دفع مىگردد .\r\nنمىتوان گفت : وجه دوّم عين حسن و قبح عقلى است كه اشاعره بدان عقيده ندارند ، بلكه اذعان به مذهب معتزله و پيروان آنان است .\r\nزيرا در پاسخ خواهيم گفت : اصلا اين از نوع حسن قبح مورد نزاع ، نيست . زيرا حسن و قبح به معنى تعلق مدح و ثواب و ذم و عقاب مورد نزاع است . اشاعره آن را شرعى و معتزله عقلى مىدانند . اما حسن و قبح به معنى تناسب و تناضر غرض و مترتّب مصلحت و مفسده بر آن دو ، به اتفاق همه ، عقلى است . اين مورد هم از آن باب است . ما اين بحث را در فصل حسن و قبح ، به خواست خدا تبيين خواهيم كرد .\r\nبدان كه ما در دفع اشكال افحام انبياء راهى را رفته‌ايم كه احدى از سلف نپيموده است و اكثر سخنان آنها كه ما بدان دست يافته‌ايم ، نتوانسته اين اشكال را دفع كند .\r\nكسانى كه به سخنان آنان رجوع كنند اين مطلب را آشكار مىيابند . و الله العالم .\r\nاز آنچه گفتيم دانسته مىشود كه اشكال فوق الذكر ( افحام انبيا ) بر فرض عقيده به وجوب شرعى نظر ، دفع مىشود . پس چگونه به كفر و الحاد منجر مىشود ؟ از لا طائلات عجيب اين مرد اينكه شبهه اى را بر كلام اشاعره وارد كرده كه با اندك تأملى دفع مىشود و بر اين اساس ، آنها را تكفير و تفسيق نموده است . اين نهايت جهل و تعصّب است . اين مرد مىخواهد اين بيهوده گوييهاى خود را ترويج كند تا اوباش و قلندران و فرومايگان حلَّه يعنى رافضيان و بدعتگرايان بدان معتقد شوند !\r\nمن مىگويم :\r\nپاسخ نقضى در صورتى موجّه خواهد بود كه دليل عقلى بر وجوب نظرى يا ضرورى نيازمند به تنبّه باشد اما اگر ضرورى بىنياز از تنبّه ( بديهى ) باشد ، چنين پاسخى پذيرفته نيست . دليلى كه مصنّف - ره - آورده از همين نوع دوّم است . مقدمه اوّل آن يعنى ( نظر ، دافع خوف است ) وجدانى است . زيرا يا به وسيله نظر چنان قطع حاصل مىشود كه به قطع كننده امنيت مىدهد يا اگر قطع پيدا نكند ، نظر موجب امان از جهل اوست زيرا نظر\r\n","description":"","footnote":"","page_name":" 145 ","page_number":183},
  {"content":"\r\nغايت مقدور است . مقدمه دوّم يعنى ( دفع خوف واجب است ) يك ضرورت اوّليه است كه همانند مقدمه اوّل نياز به تنبّه ندارد .\r\nاگر گفته شود : خوف كجاست كه دفع آن واجب باشد . گويم : بدون ترديد هر عاقلى احتمال مىدهد كه ضرورتا پروردگارى دارد كه عبادتش لازم است و او را به واسطه جهل و ترك معرفت پروردگار و اخلال در عبادتش كيفر خواهد كرد . پس بالضروره دچار خوف و به نظر نيازمند خواهد شد و بدين ترتيب نظر عقلا بر او واجب مىشود .\r\nپوشيده نيست كه خصم اين جواب نقضى را عينا از مواقف و شرح آن گرفته است بدون اينكه در عدم انطباق آن بر اين مورد دقّت كند . زيرا مصنّف - ره - در اثبات وجوب نظر ، دليل ضرورى آورده در حالى كه آنچه در مواقف آمده اولا دليل ديگرى است و ثانيا نظرى مىباشد نه ضرورى . خصم چون ديده كه صاحب مواقف جوابى بيان كرده و آن را پاسخ نقضى ناميده است ، بدون شناخت عدم انطباق آن بر دليلى كه در اين كتاب آمده و بدون شناخت اينكه نمىتواند نقض اين دليل باشد بلكه نقض دليلى است كه در مواقف بيان كرده ، آن را در اينجا آورده است . در مواقف نظير اين دليل بديهى را آورده و آن را دليل عقلى بر وجوب معرفت نه بر وجوب نظر قرار داده است و گفته : « معرفت دافع خوف ، حاصل از اختلاف است و خوف ضرر است و دفع ضرر از خويشتن واجب است . » اگر مىگفت : معرفت دافع خوف است و دفع خوف بالضروره واجب است ، بهتر بود .\r\nبر پاسخ حلَّى وى چند اشكال وارد است .\r\n1 - اينكه گفت : نظر بر تو وجوب شرعى نفس الامرى دارد ، سخنى است بىفايده و همان است كه دانشمندان اشاعره بر آن اكتفا كرده‌اند . زيرا اگر چه تحقق وجوب واقعى نظر متوقف بر علم نيست ليكن در لزوم اطاعت مكلَّف از آن ، تا زمانى كه بدان آگاه نباشد ، بىتأثير است و كسى كه وجوب را نمىداند در مخالفت با آن و ترك نظر ، معذور است . پس افحام پيامبران لازم مىآيد . و اگر ادعا كنيد كه عدم المعذورية از نظر عقلى در مخالفت وجوب شرعى واقعى به مجرد احتمال مكلَّف مىباشد ، در اين صورت به حكم عقل بازگشته‌ايد و پذيرفته‌ايد كه محرك مكلَّف بر نظر عقل است نه شرع .\r\nخلاصه اينكه افحام تنها با علم مكلف به وجوب ، مرتفع مىشود نه به مجرد وجود واقعى آن و گفتار مدعى نبوّت برايش مفيد علم نيست . پس افحام مرتفع نمىشود .\r\nبر خلاف دليل عقلى كه وجوب را اثبات و مفيد علم است و افحام را مرتفع مىكند .\r\n","description":"","footnote":"","page_name":" 146 ","page_number":184},
  {"content":"\r\n2 - اگر مكلَّف بگويد : منظورم از وجوب آن است كه ترك آنچه به وسيله آن واجب شده گناه و فعل آن ثواب است ، لازم نمىآيد كه شرع را اثبات كرده ، بدان اذعان نموده باشد . زيرا استعمال لفظ در معنايى مستلزم اعتقاد استعمال كننده به آن معنا نيست بلكه كافى است كه شنيده باشد اهل شرع آن را استعمال مىكنند . پس اگر چنين منظورى داشت ، كلامش صحيح است بدون اينكه به آن اعتقاد داشته باشد و لذا افحام لازم مىآيد .\r\n3 - نتيجهء اين گفتهء خصم كه : « اگر مكلف بگويد منظورم از وجوب آن است كه ترك آنچه به وسيلهء آن واجب شده قبيح است . . . » وجوب ، عقلى است . در اين صورت اگر درست باشد ، ديگر پاسخ حلَّى براى اشكال افحام ، مبتنى بر وجوب شرعى ، نخواهد بود . پس آشكار مىشود كه زيادت خصم بر پاسخ اشاعره كه گفت : « اگر مكلَّف بگويد تا زمانى كه وجوب را نشناسم نظر نمىكنم » ، زيادتى است بيهوده كه نفعى براى اشاعره ندارد . زيرا مشتمل بر دو مقدمه است ، مقدمه اوّل نمىتواند افحام را دفع كند و مقدمه دوّم وجوب را - همان گونه كه در دو صورت ديگر ملاحظه نموديد - عقلى مىگرداند .\r\nبدان كه دليل عقلى مصنّف - ره - همانگونه كه وجوب نظر براى معرفت خداوند متعال را ثابت مىكند ، وجوب نظر براى شناخت پيامبر را نيز اثبات مىكند ، با اين تفاوت كه وجه خوف اختلاف دارد و بعيد نمىنمايد - همان گونه كه آشكار است - منظور مصنّف - ره - اثبات هر دو مسئله باشد . و الله العالم .\r\n\r\n3 - وجوب عقلى معرفت\r\nمصنّف - اجزل الله ثوابه - مىگويد :\r\nحق اين است كه وجوب معرفت خداوند متعال مستفاد از عقل است ، البته نقل هم بر آن دلالت دارد . خدا مىفرمايد : * ( « فَاعْلَمْ أَنَّه لا إِله إِلَّا الله » ) * ( 1 ) . زيرا بالضرورة شكر نعمت واجب است و آثار نعمت بر ما آشكار است . پس بر ما واجب است كه از فاعل نعمتها\r\n\r\n","description":"","footnote":"\r\n( 1 ) محمّد / 19 .\r\n","page_name":" 147 ","page_number":185},
  {"content":"\r\nشكر گزارى كنيم . اين شكر از فاعل ( خدا ) با معرفت او حاصل مىآيد . و نيز معرفت خدا دافع خوف حاصل از اختلاف است و دفع خوف بالضرورة واجب است .\r\nدر مقابل اشاعره گفته‌اند : معرفت خدا واجب نقلى است نه عقلى . آنان ملزم به دورند كه بطلان آن ضرورتا آشكار است . زيرا معرفت ايجاب متوقف بر معرفت موجب ، است .\r\nزيرا كسى را كه البته به هيچ يك از اعتبارات نمىشناسيم ، بالضروره نمىدانيم كه موجب است . پس اگر معرفت موجب از معرفت ايجاب استفاده شود ، دور لازم مىآيد ، كه محال است . همچنين اگر اين معرفت به واسطهء امر واجب باشد ، امر به وجوب آن ، يا متوجه كسى است كه نسبت به خداوند متعال شناخت دارد يا متوجه كسى است كه شناخت ندارد و هر دو قسم باطل است . پس تعليل ايجاب به امر ، محال است . بطلان قسم اوّل بدين دليل است كه تحصيل حاصل لازم مىآيد كه محال است و بطلان قسم دوّم نيز بدين دليل كه محال است كسى كه نسبت به خداوند متعال شناخت ندارد ، بداند كه خدا او را امر كرده و امتثال امر خدا واجب است . حال اگر محال است كه بداند خداوند متعال او را امر كرده و امتثال امر خدا بر او واجب است پس امر او محال خواهد بود و الَّا تكليف ما لا يطاق لازم مىآيد كه بطلان آن را در آينده بيان خواهيم كرد . - ان شاء الله تعالى .\r\nفضل مىگويد :\r\nلازم است ابتدا محل نزاع را تحرير كنيم . لذا مىگوييم : آيا وجوب معرفت خداوند متعال كه مورد اختلاف است ، مستفاد از عقل است يا شرع ؟ اگر منظور استحسان و ترتب مصلحت است ، بعيد نيست كه گفته شود مستفاد از عقل است . زيرا شكر منعم متوقف بر شناخت او است و شكر بدين معنى واجب عقلى است . اشاعره در اين مطلب نزاعى ندارند . امّا اگر منظور چيزى است كه موجب ترتب ثواب و عقاب است ، بدون شك مستفاد از شرع است . زيرا عقل نمىتواند به چيزى حكم كند كه موجب ثواب نزد خدا است . معتزله هم با اهل سنت ( اشاعره ) در اينكه حسن و قبح بدين معنى عقلى است ، ليك شرع كاشف از آن دو است اتفاق نظر دارند . پس بنابر هر دو مذهب مىبايست وجوب معرفت خداى تعالى مستفاد از شرع باشد ، حال به هر دليل كه باشد خواه به دليل حاكميت شرع و خواه به دليل كاشفيت آن شرع .\r\nبر اين اساس هر اشكالى كه بر مذهب اشاعره وارد است كه در اين باره مىگويند :\r\nشرع حاكم بر وجوب است نه عقل ، همان اشكال بر مذهب معتزله هم وارد مىشود كه مىگويند : شرع كاشف از وجوب است ، زيرا بنابر هر دو قول بايد شرعى باشد كه حاكم\r\n","description":"","footnote":"","page_name":" 148 ","page_number":186},
  {"content":"\r\nباشد و يا كاشف .\r\nدر پاسخ گفتهء وى مبنى بر اينكه : معرفت خداوند دافع خوف حاصل از اختلاف است و دفع خوف بالضروره واجب است ، بايد گفت : پس از پذيرش حكم عقل بر حسن و قبح در افعال و وجوب و حرمت و ساير احكام متضرع از حسن و قبح ، حصول خوف را نمىپذيريم . زيرا در اين صورت به آنچه كه شما آگاهى نسبت به آن را از قبيل اختلاف و مانند آن ، سبب خوف مىدانيد ، آگاهى ندارد . و ادعاى ضرورت آگاهى عاقل را هم نمىپذيريم . زيرا به ذهن اكثر مردم خطور نمىكند كه بين مردمان در اين باره كه اين نعمتها را كسى داده است و از آنان خواسته كه شكر آنها را بجا آورند ، اختلافى وجود ندارد بلكه بيشتر آنان بدان توجه ندارند و لذا اصلا برايشان خوفى حاصل نمىشود .\r\nاز اين گذشته اگر حصول خوف را بپذيريم ، امّا نخواهيم پذيرفت كه شناخت حاصل از نظر ، دافع خوف است . زيرا چه بسا ممكن است اشتباه كند و به واسطه فساد نظر به شناخت صحيح نرسد . در اين حالت خوف بيشتر خواهد شد .\r\nلزوم دورى كه وى گفت ، چنين دفع مىشود كه : وجوب شرعى معرفت در نفس الامر بر معرفت ايجاب در نفس الامر متوقف نيست . پس دور لازم نمىآيد .\r\nدر پاسخ آنچه كه گفت : معرفت واجب نيست مگر به واسطه امر ، و امر يا متوجه كسى است كه نسبت به خدا شناخت دارد و يا متوجه كسى است كه شناخت ندارد و هر دو قسم باطل است ، مىگوييم : مقدمه دوّم كه مىگويد : تكليف غير عارف و كسى كه نسبت به خدا شناخت ندارد باطل است چون وى غافل است ، از نظر ما مردود است .\r\nزيرا شرط تكليف فهم و تصور آن است نه علم و تصديق آن . غافل كسى است كه خطاب شارع را نمىفهمد يا به او نگفته‌اند كه مكلف است . پس به هيچ وجه تكليف غير عارف محال نيست . و الله اعلم .\r\nمن مىگويم :\r\nپوشيده نيست كه معنى وجوب لزوم فعل است و بعضى از آن به طلب فعل با منع از ترك آن تعبير كرده‌اند . اين چيزى است كه فى نفسه و نيز از اين بابت كه تنها موضوع محل نزاع است ، بر احدى مشتبه نمىشود . پس چه دليلى بر ترك آن است . ترديد در معنى وجوب بين دو امر ، ارتباطى به مقصود ما ندارد ، مگر اينكه منظور ، ترديد در سبب وجوب عقلى و دليل آن باشد نه در معنى . اين در صورتى پسنديده است كه غرض وى از قسم اوّل ترديد ، پذيرش دليل اوّلى باشد كه مصنّف - ره - بدان استدلال كرده و علاوهء بر\r\n","description":"","footnote":"","page_name":" 149 ","page_number":187},
  {"content":"\r\nآن منظور فهم از استحساله ، استحسان بر وجه لزوم باشد . ليكن ادعاى اينكه اشاعره اين دليل را پذيرفته‌اند و در وجوب شكر منعم نزاعى ندارند ، ادعاى نادرستى است خصوصا اگر منظور ، اثبات عقلى وجوب معرفت باشد . زيرا آنان منكر وجوب عقلى معرفتند و وجوب عقلى شكر منعم را به اين ادعا انكار كرده‌اند كه : اولا - تصرف در ملك ديگرى است كه بدون اجازه او جايز نيست و ثانيا - اگر وجوب عقلى دارد ، در صورت بىفايده بودن عبث است و در صورت فايده ، اگر در دنياست مشقت دارد و اگر در آخرت است ، عقل در آن استقلال ندارد .\r\nبر اشكال اوّل يعنى تصرف در ملك ديگرى اين ايراد وارد است كه : اگر مرادشان از ملك ديگرى اعضا و قواى مدركه است ، بايد گفت كه : خداوند آنها را آفريده تا صاحبش در آن تصرف كند مگر اينكه شارع در موردى از آن منع كند كه در اين صورت آن را استثنا مىكند . و اگر مرادشان از آن افعال بنده است ، بايد دانست كه از نظر خودشان افعال بنده آفريده خداوند متعال است پس بنده در آن تصرفى ندارد گذشته از اين همانطور كه در اصول فقه تقدير شده است به هنگام شك ، اصل اباحه است .\r\nبر اشكال دوّم اين ايراد وارد است كه : ما مىگوييم شكر منعم به فايده بنده شكر گزار است خواه در دنيا باشد و در كنار فايده توجهى به مشقت نمىشود و گذشته از اين غالبا فايده بدون تحمل مشقّت به دست نمىآيد ، و خواه در آخرت . زيرا عقل در آن استقلال دارد و به ثواب در نزد خدا حكم مىكند . ما اين مطلب را - ان شاء الله تعالى - روشن خواهيم كرد .\r\nاين گفته وى كه گفت : اگر منظورش چيزى است كه موجب ترتب ثواب و عقاب است ، بدون شك مستفاد از شرع است ؛ مىگوييم : اين خارج از بحث فعلى ماست . زيرا بحث در اصل وجوب عقلى و دليل آن است و ربطى به مسئله استحقاق ثواب يا عقاب در اثر انجام تكاليف شرعى يا مخالفت با آن ندارد . كما اينكه اعتقاد ما به استحقاق ضرورتا متوقف بر كشف شرع نيست . به هر حال اگر خصم به اين مطلب اقرار كند كه :\r\nوجوب عقلى معرفت خداوند متعال و اينكه عقل ، انسان را ملزم به معرفت مىكند اگر چه شرع را نشناسد ، زيرا شكر منعم عقلا واجب و متوقف بر معرفت است ؛ ما به مطلوب رسيده‌ايم ليكن يارانش آن را نمىپذيرند و اگر او نيز به پيروى از يارانش آن را انكار كند بايد ديد كه اين تفاصيل خارج از مقصود و اشتباهات بىمعنايى كه نتيجه اى جز تشويش كلام و تلبيس حق ندارد ، چيست ؟\r\n","description":"","footnote":"","page_name":" 150 ","page_number":188},
  {"content":"\r\nاز جمله اباطيل وى اين است كه مىگويد : معتزله در اينكه حسن و قبح بدين معنى عقلى است با اهل سنت ( اشاعره ) موافق هستند . حق عبارت اين بود كه به جاى آن مىگفت : از نظر شرع به اثبات رسيده است ، زيرا اشاعره به ثواب و عقاب عقلى اعتقاد ندارند .\r\nآنچه وى در پاسخ دليل دوّم مصنّف - ره - آورده عينا لفظ مواقف و شرح آن است . آنجا كه مىگويد : ما هم بدان قائل هستيم ، تا اينكه مىگويد : در اين صورت خوف بيشتر خواهد بود . بر اين پاسخ چند اشكال وارد است .\r\n1 - عدم پذيرش حصول خوف به اين ادعا كه مردم به سبب خوف يعنى اختلاف ، آگاهى ندارند ، يك اشتباه آشكار است ؛ خواه مراد مصنّف - ره - از اختلاف ، اختلاف در وجود خداوند متعال باشد و خواه در اينكه اين نعمتها را منعمى است . زيرا اختلاف در اين دو مسئله آشكارترين وجدانيات و مشاهدات و روشنترين مواضع اختلاف در تمام اديان است . پس چگونه ممكن است مردم بدان آگاهى نداشته باشند . آرى ، شايد مردم به جهل و مقتضاى خوف اهميت نمىدهند كه اين امر ديگرى است .\r\n2 - مقيد كردن منعم به اينكه در خواست شكر دارد ، اشتباه ديگرى است كه مرتكب شده است . زيرا با ما منافات دارد در حالى كه آنان مىخواهند دليل ما را نقل كنند . ما مىگوييم : وجوب شكر منعم ، عقلى است نه شرعى ؛ شرع فقط آن را تأكيد مىكند .\r\n3 - عدم پذيرش اينكه شناخت حاصل از نظر ، دافع خوف است زيرا احتمال فساد نظر وجود دارد ، اشتباه سوّمى است كه مرتكب شده است . زيرا هر كس به چيزى قطع پيدا كند ، در موقع قطع خود تصور نمىكند كه اشتباه مىكند و فساد نظر خود را محتمل نمىداند . چون معتقد است كه واقعيت برايش منكشف شده است و گرنه قطع پيدا نمىكند . پس چگونه ترس و خوفش بر طرف نشود هر چند كه در واقع و نفس الامر اشتباه كرده باشد . در بحث پيشين دانستيد كه نظر ، دافع خوف است اگر چه به قطع نرسد زيرا همين غايت مقدور است .\r\nاگر بگوئيد : منظور اين است : كسى كه مىخواهد نظر كند ، احتمال مىدهد كه بنابراين تقدير قطع ممكن است اشتباه كند . پس اقدام بر نظر نمىتواند از وقوع خطا ايمن دارد و دافع خوف باشد تا واجب گردد .\r\n","description":"","footnote":"","page_name":" 151 ","page_number":189},
  {"content":"\r\nدر پاسخ مىگويم : اگر چه چنين احتمالى بدهد باز مىداند كه با آن خوف از بين مىرود . زيرا مىداند كسى كه قطع و يقين دارد معذور است اگر چه اشتباه كرده باشد . پس انسان بدون نظر ، در حالت خوف بسر مىبرد در حالى كه با نظر كردن به امن و امان مىرسد . زيرا مىداند كه يا به قطع مىرسد يا نه و بنابر هر دو تقدير معذور و در امن خواهد بود . چه همين اندازه غايت مقدور اوست .\r\nآنچه كه فضل در دفع دور گفته ربطى به دو مقدمه دور كه مصنّف - ره - بيان كرده ، ندارد . زيرا مقدمه اوّل مىگويد : معرفت ايجاب متوقف است بر معرفت موجب و مقدمه دوّم مىگويد : معرفت موجب متوقف است بر معرف ايجاب . در حالى كه صريح گفته فضل منع توقف وجوب معرفت بر معرفت ايجاب است كه از هر دو مقدمه كاملا بيگانه است .\r\nآنچه وى دربارهء تكليف غير عارف گفته عينا از مواقف و شرح آن گرفته بدون اينكه عدم صلاحيت آن را براى پاسخ مصنّف - ره - بشناسد . بر اين پاسخ فضل چند اشكال وارد است :\r\n1 - ربطى به مراد مصنّف ندارد . زيرا منظورش از غير عارف كسى است كه خدا را نشناسد نه كسى كه از تكليف غافل است .\r\n2 - وى گمان برده كه شرط تكليف ، فهم تكليف است . لذا غافل را چنين تفسير كرده :\r\nكسى كه خطاب را نفهمد و بر اين اساس تكليف وى را غير محال خوانده است . اين يك منافات آشكارى است زيرا : وقتى كه شرط تكليف فهم آن باشد و غافل كسى كه خطاب را نمىفهمد ، چگونه تكليفش جايز خواهد بود ؟ ! 3 - كلام مصنّف مشتمل است بر دو مقدمه كه پاسخ فضل ربطى به هيچ كدام ندارد .\r\nمقدمه اوّل : غير عارف به خدا از اين جهت كه غير عارف به خداست ، محال است بشناسد كه خدا او را امر كرده و امتثال امر او واجب است . مقدمه دوّم : اگر اين محال است پس امر خدا محال خواهد بود و گرنه تكليف بما لا يطاق لازم مىآيد . روشن است كه آنچه فضل بيان كرده اگر معنايى داشته باشد ، نمىتواند رد هيچ يك از اين دو مقدمه باشد .\r\n","description":"","footnote":"","page_name":" 152 ","page_number":190},
  {"content":"\r\n\r\nمسئلهء سوم صفات خداوند متعال\r\n\r\n1 - خداوند قادر بر هر مقدورى است\r\nمصنّف - اعلى الله مقامه - مىگويد :\r\nعقيدهء حق آن است كه خداوند بر هر مقدورى قادر است . زيرا مقتضى تعلَّق قدرت به مقدور ، امكان است . پس خداوند متعال قادر است بر تمامى مقدورات . گروهى از جمهور در اين باره راه خلاف پيموده‌اند . بعضى از آنان گفته‌اند : خدا بر مثل آنچه كه بنده قادر است ، قادر نيست . ديگران گفته‌اند : خدا بر غير مقدور بنده قادر نيست . گروه ديگرى گفته‌اند : خدا قادر بر فعل قبيح نيست . گروه چهارمى گفته‌اند : خدا قادر نيست در ما علمى ضرورى متعلق به چيزى بيافريند كه از راه اكتساب بدان علم پيدا كرده‌ايم . تمامى اين گفته‌ها از سوء فهم و قلَّت تحصيل است .\r\nاصل در اين باره اين است : خداوند واجب الوجود است و هر چه غير از اوست ممكن الوجود . هر آنچه ممكن الوجود است يا از خدا صادر شده و يا از چيزى كه خود از خدا صادر شده است . اگر اينان آنگونه كه بايد خدا را مىشناختند ، نظراتشان دربارهء قدرت خدا متعدد نبود و به اندازه هواهاى آنان منشعب نمىگرديد .\r\nفضل مىگويد :\r\nاشاعره معتقدند كه قدرت خداوند متعال تمامى مقدورات را در بر مىگيرد . دليل آنان اين است كه مقتضى قدرت ، ذات است و مصحّح مقدوريّت ، امكان و نسبت ذات به\r\n","description":"","footnote":"","page_name":" 153 ","page_number":191},
  {"content":"\r\nجميع ممكنات على السويه است . هر گاه قدرت خدا بر بعضى از ممكنات ثابت گردد ، بر تمام آنها ثابت شده است . اين مذهب اشاعره است ، اماميه هم در اين مطلب با آنان اتفاق نظر دارند . اما معتزله با آنان در اين باره اختلاف دارند .\r\nآنجا كه گفت : و گروهى از جمهور در اين باره راه خلاف پيموده‌اند ، بايد ديد كه منظورش كيست ؟ اگر منظورش اشاعره است بايد دانست كه اين يك بهتان است و اگر منظورش ديگران است اين تلبيس است و به دانشجويان اينچنين وانمود مىكند كه اين مذهب اشاعره است . زيرا جمهور در اين كتاب تنها بر اشاعره اطلاق مىشود . به هر حال تعصب وى آشكار بوده ، غرضش بر كسى پوشيده نيست . اينكه مىگويند : خداوند بر مثل مقدور بنده قادر نيست ، مذهب ابو القاسم بلخى است . و اينكه مىگويند : خداوند قادر نيست در ما علمى ضرورى بيافريند ، مذهب گروهى ناشناخته است و كسى جز اين مرد را نمىشناسم كه چنين عقيده اى را نقل كرده باشد و حق آن است كه ما گفتيم .\r\nمن مىگويم :\r\nپوشيده نيست كه مقدمهء اوّل دليل آنان كه مىگويد : مقتضى قدرت ، ذات است ، مبتنى است بر اينكه صفات خداوند متعال غير ذات اوست و ما - ان شاء الله تعالى - بيان خواهيم كرد كه صفات خدا عين ذات است . مقدمه دوّم هم كه مىگويد : مصحّح مقدوريت امكان است ، مستلزم دور و تسلسل است . زيرا از نظر اشاعره صفات خدا و از آن جمله قدرت ممكن است . پس لازم مىآيد كه قدرت خدا ، مقدور باشد و اين دور يا تسلسل است . مقدمّه سوّم كه مىگويد : نسبت ذات به جميع ممكنات على السويه است ، مورد اشكال است . چگونه اشكال نداشته باشد و حال اينكه به نظر آنان ممكن است اقتضاى ذات براى صفات خود ايجابى باشد اما نسبت به باقى ممكنات اختيارى . در اين صورت نسبت مختلف مىشود و بر اين اساس جايز خواهد بود كه مقدوريت بعضى از ممكنات براى ذات مشروط به شرطى باشد كه منتفى شده است و يا براى مقدوريت ذات مانعى پيش آيد . پس تمام قدرت را در بر نمىگيرد . بنابراين استدلال عقلى براى عموم قدرت خداوند متعال به نحوى كه مصنّف بيان كرده ، بهتر است بدين صورت كه :\r\nمقتضى يعنى علت تعلق قدرت به مقدور ، امكان است .\r\nاگر بگوئيد : با اين دليل ، عموم مقدوريت ممكنات ثابت مىشود نه عموميت قدرت خداوند متعال . زيرا اگر عموميت آن ثابت شود ، عموميت قدرت بنده نيز ثابت خواهد شد . چرا كه در آن هم اين دليل عينا جارى است . پس جايز است كه بعضى از ممكنات\r\n","description":"","footnote":"","page_name":" 154 ","page_number":192},
  {"content":"\r\nفقط مقدور خداوند متعال و بعضى فقط مقدور بنده باشد زيرا خصوصيات با هم اختلاف دارد .\r\nمىگويم : امكان ، نياز ممكن به موثّر و منتهى شدن به واجب متعال را به دنبال دارد .\r\nپس اين دليل مىتواند به لحاظ همين نيازى كه امكان در هر ممكنى به خداوند متعال دارد دليل بر عموميت قدرت خدا باشد و فقط به لحاظ ذات امكان نيست تا عموميت قدرت بنده هم لازم آيد .\r\nاگر اشكال شود : اين نياز ، مقتضى تأثّر ممكن از واجب و لو به نحو ايجاب است . پس عموميت قدرت خدا بر هر ممكنى ، لازم نمىآيد . زيرا همانطور كه اشاعره در باب صفات بارى تعالى مىگويند : جايز است كه خدا موجب بعضى از ممكنات باشد و حال اينكه ايجاب ، بنابر رأى صحيح ، منافى قدرت است . بدين اعتبار مىتواند فعل و يا ترك باشد .\r\nدر پاسخ مىگويم : فرض اينكه خدا موجب است ، درست نيست . زيرا مستلزم تعدد قديم است كه باطل مىباشد و شما در آينده - ان شاء الله تعالى - آن را خواهيد شناخت .\r\nدر پاسخ اينكه گفت : اگر منظورش اشاعره است ، بايد دانست كه اين يك بهتان است و اگر منظورش ديگران است ، اين تلبيس است ؛ مىگوييم : منظور مصنّف كسانى است كه ديگران را در خلافت بر امير المؤمنين ( ع ) مقدّم داشتند . زيرا در بحث آتى تصريح كرده است كه ابو هاشم از جمهور است و در مباحث بقا ، به صراحت ، نظَّام را از آنان خوانده است با اينكه هر دو معتزلىاند .\r\nاز طرف ديگر اقوال ديگرى هم دارند كه مصنّف در اينجا معترض آن نشده است در حالى كه صاحب مواقف بعضى از آنها را و ابن حزم بعضى ديگر را در جزء دوّم الفصل فى الملل و الاهواء و النحل و خواجه نصير الدين طوسى در قواعد العقايد نيز اين قول را حكايت كرده كه : خداوند متعال قادر نيست در ما علمى متعلَّق به چيزهايى بيافريند كه از راه اكتساب بدان علم پيدا كرده‌ايم .\r\nآگاه باش اينكه مىگوييم : خداوند قادر بر فعل قبيح است ، دخالتى در وقوع آن ندارد .\r\nزيرا تعلق قدرت بر چيزى از جهت امكان ذاتى آن منافاتى با امتناع يا وجوب بالغير آن ندارد . و اين مطلب آشكار بوده نيازى به توضيح ندارد . از جمله دلايل نقلى بر عموميت\r\n","description":"","footnote":"","page_name":" 155 ","page_number":193},
  {"content":"\r\nقدرت خداوند متعال اين آيه است : * ( « وَالله عَلى كُلِّ شَيْءٍ قَدِيرٌ » ) * ( 1 )\r\n\r\n2 - خداوند با ديگران مخالف است\r\nمصنّف - طيّب الله ضريحه - مىگويد :\r\nعقل و نقل بر عدم چيزى شبيه خداوند ، اتفاق دارند . بر اين اساس خداوند مخالف تمامى اشيا است و اين اختلاف به حقيقت خدا بر مىگردد . ابو هاشم و پيروانش معتقدند كه خدا با وصف الهيت مخالف ديگران است . در حالى كه ذات خدا با ساير ذاتها مساوى است . او در اينجا اين حكم ضرورى را كه لازمهء اشياى متساوى يك چيز است ، و تخلف در آن جايز نمىباشد ، ناديده گرفته است . بر اين اساس اگر ذات خدا با ساير ذاتها مساوى باشد همانا كه در لوازم هم با آنها مساوى خواهد بود و در نتيجه قدم يا حدوث ، تجرّد يا تقارن و ساير لوازم در همه مشترك خواهد بود : تعالى الله عن ذلك علوا كبيرا .\r\nسپس به يك عقيده عجيب و غريب معتقد شده‌اند كه مىگويد : اين صفتى كه موجب مخالفت است نه معلوم است و نه مجهول ، نه موجود است و نه معدوم . اين كلام غير معقول و در نهايت سفسطه است .\r\nفضل مىگويد :\r\nعقيدهء شيخ ابو الحسن اشعرى اين است كه : ذات خدا با ساير ذاتها مخالف است و مخالفت بين او و ديگر ذاتها به واسطهء ذات مخصوص اوست نه به سبب امرى زايد بر آن . همچنين معتقد است كه اختلاف بين دو موجود فقط به سبب ذات است و بين حقايق ، اشتراكى جز در اسما و احكام وجود ندارد ، كما اينكه در اجزاى مقدّمه هم اشتراكى نيست . قدماى متكلمان معتقدند كه ذات خدا با ساير ذاتها در ذاتيت و حقيقت مماثل است و از آنان در احوال چهارگانهء وجوب ، حيات ، علم تام و قدرت تام متمايز . امّا از نظر ابو هاشم خدا از ساير ذاتها به واسطه يك حالت پنجمى كه موجب اين احوال چهار گانه است و الهيّت ناميده مىشود ، تمايز دارد . اين عقيدهء ابو هاشم معتزلى است .\r\n\r\n","description":"","footnote":"\r\n( 1 ) بقره / 284 و . . . .\r\n","page_name":" 156 ","page_number":194},
  {"content":"\r\nمن مىگويم :\r\nاين مطالب از اوّل تا آنجا كه مىگويد : الهيّت ناميده مىشود تمايز دارد ، برگرفتهء از مواقف و شرح آن است . گويا وى سخن آن دو را نقل كرده بدون اينكه در پاسخ نظر ابو هاشم و ساير معتقدان به احوال ، فايده اى داشته باشد . و آنجا كه گفت : اين عقيدهء ابو هاشم معتزلى است ، اين هم برايش سودى ندارد . زيرا بعضى از قائلين به احوال اشعرى بوده ، به عقيده ابو هاشم معتقد هستند . گذشته از اين مصنّف در صدد ردّ مطلق جمهور است نه فقط فرقهء اشاعره .\r\nابو الحسن اشعرى معتقد است كه اشتراك در احكام مستلزم اشتراك در ذات و ذاتيات است ، پس معناى اين حكمش چيست كه اختلاف بين موجودات در ذات و اشتراك بين آنها در احكام است ؟ مگر اينكه منظورش احكام امور اعتبارى باشد نه حقيقى ! از سوى ديگر دانشمندان اماميه و ديگران نيز در اثبات مخالفت چنين استدلال كرده‌اند كه : اگر خدا با ديگران در ذات و حقيقت شريك باشد حتما در تعيين با آنها مخالف خواهد بود . زيرا ضرورت تعدد چنين است . و بدون شك وجوه افتراق غير از وجوه اتفاق است و در نتيجه تركيب در ماهيت واجب تعالى لازم مىآيد كه باطل است .\r\nدر اين باره به آيهء مباركه * ( « لَيْسَ كَمِثْلِه شَيْءٌ » ) * ( 1 ) هم استدلال كرده‌اند .\r\nابو هاشم و پيروانش در اثبات مساوات چنين استدلال كرده‌اند كه : ذات به واجب و ممكن تقسيم مىشود و محل قسمت بين تمامى اقسام ، مشترك است . در ردّ اين استدلال مىگوييم : آنچه مشترك است ، مفهوم ذات است كه آن هم اعتبارى است ، در نتيجه اشتراك در حقيقت و ماهيت ندارد .\r\n\r\n3 - خداوند جسم نيست\r\nمصنّف - ضاعف الله ثوابه - مىگويد :\r\nعقلا اتفاق نظر دارند كه خداوند جسم نيست مگر پيروان مكتب ظاهرى مثل داود و حنبليها كه همگى آنان گفته‌اند : خداوند متعال جسم است و بر عرض مىنشيند و از هر\r\n\r\n","description":"","footnote":"\r\n( 1 ) شورا / 10 .\r\n","page_name":" 157 ","page_number":195},
  {"content":"\r\nطرف ، شش وجب به وجب خود فاصله دارد و در هر شب جمعه از آسمان پايين مىآيد و در حالى كه سوار بر الاغى است تا صبح ندا مىدهد كه آيا توبه كننده اى هست ؟ آيا كسى هست كه طلب مغفرت كند ؟ اينان آيات متشابه قرآن را بر ظاهر آن حمل كرده‌اند .\r\nسبب اين اعتقاد آنان اين بوده كه قدرت تمييز كمى داشته ، نتوانسته‌اند به تناقضى كه در اثر اين عقيده بدان ملزم خواهند شد ، پى ببرند و ضرورياتى را انكار كرده‌اند كه موجب ابطال اين عقيده است .\r\nضرورت حكم مىكند كه هيچ جسمى از حركت و سكون منفك نمىشود . در علم كلام هم اثبات شده كه اين دو حادثند و نيز ضرورت حكم مىكند كه هر آنچه غير منفك از حادث باشد ، خود حادث است . در نتيجه حدوث خداوند متعال لازم مىآيد و نيز ضرورت حكم مىكند كه هر حادثى ، محدثى ( به وجود آورنده اى ) داشته باشد ، پس واجب الوجود نيازمند به مؤثّر و در نتيجه ممكن خواهد بود و نه واجب و اين خلف است .\r\nبيشتر آنان در گمراهى فرو رفته و گفته‌اند : مصافحه براى خدا جايز است و اهل اخلاص در دنيا با او معانقه مىكنند . داود گفته است : مرا از فرج و لحيه معاف داريد و از ساير چيزها بپرسيد . هم او گفته است كه معبودش جسمى است كه گوشت و خون و اعضا و جوارح دارد ؛ آنقدر در طوفان نوح گريه كرد كه چشمانش به تراخم مبتلا شد و چون چشمانش شكايت كردند ، ملائكه آنها را باز گردانيدند .\r\nپس بايد كه انسان عاقل از خود بپرسد : آيا تقليد از امثال اينان جايز است ؟ آيا عقل مىتواند آنان را در اين گفته‌هاى پست و اعتقادات فاسد تصديق كند ؟ آيا دل اطمينان پيدا مىكند كه اينان در چيزى به حقيقت نايل شوند ؟ !\r\nفضل مىگويد :\r\nآنچه بيان كرده از عقايد مشبّهه و مجسمّه است كه از نظر ما ، باطلاند و نه از اشاعره و اهل سنت و جماعت . آنچه به حنبلىها نسبت داده بهتان و افترا است . مذهب امام احمد بن حنبل در متشابهات قرآن ، ترك تأويل و توكيل علم آن به خداوند متعال است .\r\nاهل سنت و جماعت در اين باره دو راه دارند : 1 - ترك تأويل كه احمد بن حنبل آن را اختيار كرده است . 2 - توكيل علم آن به خداوند متعال چنان كه خود مىفرمايد :\r\n* ( « وَالرَّاسِخُونَ فِي الْعِلْمِ يَقُولُونَ آمَنَّا بِه كُلٌّ مِنْ عِنْدِ رَبِّنا » ) * ( 1 ) . پس اينان آيات تشبيه را بر\r\n\r\n","description":"","footnote":"\r\n( 1 ) آل عمران / 7 .\r\n","page_name":" 158 ","page_number":196},
  {"content":"\r\nظواهرش باقى مىگذارند و كيفيت و نقص را از ذات و صفات خدا نفى مىكنند . آنان به جسميت مشارك با اجسام ، آنگونه كه مشبهه معتقدند ، عقيده ندارند . پس چرا تقليد از اينان جايز نباشد ؟ مگر چه فسادى از اين روش لازم مىآيد ؟ با اينكه نصّ قرآن در توكيل علم متشابهات به خداوند متعال با ايشان موافق است . آنچه كه از ترهّات و اراجيف بيان كرده ، هيچكدام از عقايد مذهب اهل حق نمىباشد ، اين مرد به بيان چنين لاطائلاتى عادت كرده است .\r\nمن مىگويم :\r\nاز كلام وى فهميده مىشود كه نام اهل سنت و جماعت مخصوص اشاعره است ، در حالى كه اين از نظر معتزله و مجسمّه و ديگران پذيرفته شده نيست . بلكه همگى آنان در اين نام شريكند . چگونه اين اسم به اشاعره اختصاص دارد در حالى كه اين لفظ پيش از شيخ آنان ، ابو الحسن اشعرى و در زمان معاويه پيدا شده است . شهرستانى در ملل و نحل عقيده به جسميت را به كرّاميه نسبت داده ، آنان را از صفاتيه كه گروهى از اهل سنّتند ، شمرده است . در مواقف هم آن را به اينان و مقاتل بن سليمان و ديگران نسبت داده است .\r\nدر ملل و نحل و مواقف ، خرافات مجسمه را كه مصنّف آورده بيان داشته‌اند .\r\nآنچه كه فضل دربارهء مذهب احمد بن حنبل ذكر كرده ، درست نيست . درست آن است كه سيد سعيد ( ره ) فرموده و فخر الدين رازى در رساله المعمولة لتفضيل مذهب الشافعى بدان گواهى داده است . رازى گفته است : « احمد بن حنبل از منكرين سر سخت متكلمان در تنزيه خدا بود و چون علاقهء فراوانى به شافعى داشت ، مشبّهه مدعى شدند كه او هم بر مذهب اينان بوده است . » اگر درست باشد كه احمد قائل به تشبيه نبوده ، بايد دانست كه مصنّف ( ره ) قول به جسميت را از حنبلىها نقل كرده است و بين آنان و احمد هيچ ملازمه اى در مسائل اصولى و حتى در بعضى از فروعات نيست چنان كه در مورد ساير مذاهب و پيروانشان همچنين است .\r\nآنچه كه وى گفته است مبنى بر اينكه احمد بن حنبل آيات تشبيه را بر ظواهرش باقى مىگذارد و كيفيت و نقص را از ذات و صفات خدا نفى مىكند ، تناقض آشكارى است .\r\nزيرا باقى گذاشتن آيات بر ظواهر مقتضى جسميت و اثبات نوعى كيفيت است كه خود نقص به شمار مىرود . گذشته از اينكه حداقل چيزى كه ترك تأويل بر آن دلالت مىكند ، توقف در نفى تشبيه و جسميّت است همين در نقص احمد بس كه بنابر نقل رازى وى از منكران تنزيه خدا بوده است . زيرا از مشككان در مسئله اى است كه هيچ انسان با معرفت\r\n","description":"","footnote":"","page_name":" 159 ","page_number":197},
  {"content":"\r\nو شناخت در آن شك نمىكند .\r\nحاصل آنچه كه گفت : « نص قرآن با آنان موافق است » اين است كه : آيهء كريمه ، تأكيد دارد كه راسخان در علم ، جاهل به متشابهات هستند و علم آن را به خدا موكول مىكنند ، به اين ادعا كه جمله * ( « وَالرَّاسِخُونَ فِي الْعِلْمِ يَقُولُونَ » ) * ، جمله مستأنفه است . گمان نمىكنم آدم آگاه چنين سخنى را بپذيرد و منكر عطف ( الراسخون ) به لفظ جلاله ( اللَّه ) باشد .\r\nچگونه چنين چيزى ممكن است در حالى كه علاوه بر مخالفت با ظاهر كتاب ، مستلزم اختصاص علم تأويل به خداوند متعال است . در نتيجه رسول اكرم ( ص ) به چيزى برانگيخته شده كه آن را نمىداند و براى او و امتش بىفايده است . از اين گذشته آنجا كه دربارهء امير المؤمنين ( ع ) فرمود « انه عالم علم الكتاب » اشتباه كرده است ! گمان مىكنم آنچه كه آنان را به مخالفت با ظاهر كتاب و التزام به اين محذوريتها وادار كرده ، انكار فضيلت آل محمد ( ص ) است . زيرا اگر آنان اقرار كنند كه ( الراسخون ) عطف به لفظ جلاله است ، در اين صورت نمىتوانند انكار كنند كه عترت پيامبر ( ص ) از راسخان در علم و عالمان به متشابهات قرآنند . زيرا پيامبر ( ص ) فرموده است كه آنان قرين قرآنند و از آن جدا نمىشوند تا در حوض كوثر بر من وارد شوند . اين فرمايش پيامبر ( ص ) اقتضا دارد كه عترت او به تمام آنچه كه در قرآن است آگاه باشند در غير اين صورت اين جهل بين آنان و قرآن تفرقه و جدايى خواهد انداخت . بنابراين حق آنست كه راسخان در علم ، عالمان به تمام متشابهات قرآنند و آنها فقط عترت پيامبرند . از اين جهت است كه رسول خدا ( ص ) آنان را به عدم مفارقت از قرآن اختصاص داده است و بر امت واجب كرده كه به قرآن و آنان چنگ زنند .\r\n\r\n4 - خداوند جهت ندارد\r\nمصنّف - شرّف الله منزلته - مىگويد :\r\nبر خلاف كرّاميه ، تمام عقلا بر اين عقيده‌اند كه خداوند جهت ندارد . كرّاميه گفته‌اند :\r\nخدا در جهت بالا است . آنان ندانسته‌اند كه ضرورت حكم مىكند كه هر چيزى كه در جهت باشد ، يا در آن ساكن است يا متحرك . در اين صورت از حادثات منفك نخواهد بود و همانطور كه پيش از اين گفتيم : هر چيزى كه از حادثات منفك نباشد ، خود حادث است .\r\n","description":"","footnote":"","page_name":" 160 ","page_number":198},
  {"content":"\r\nفضل مىگويد :\r\nاين عقيده كرّاميه است . زيرا آنان از جمله كسانى هستند كه معتقدند خداوند جسم است . ليكن گفته‌اند : غرض ما از جسم اين است كه خدا موجود است نه اينكه متّصف به صفات جسم باشد . بنابراين نزاع با آنان نزاع در تسميه بوده ، مأخذ آن توقيف است كه در اينجا وجود ندارد . بودن خدا در جهت ، بروجه جسميت ، به اتفاق علما و هر گونه اختلاف ، باطل است . ليكن عادت چنين جارى شده كه به هنگام دعا به سمت بالا توجه داشته باشيم . زيرا بركات خداوندگارى از جهت آسمان به زمين نازل مىشود . در حديث آمده است كه زن گنگى را به نزد رسول خدا ( ص ) آوردند . حضرت پرسيد : خدايت كيست ؟ به آسمان اشاره كرد . حضرت ايمانش را پذيرفت . زيرا عادت چنين جارى شده كه به هنگام ذكر معبود به آسمان توجه مىشود . ممكن است اين مسئله مبنى بر ارادهء علو و تفوّق باشد لذا از علو عقلى به علو حسّى تعبير مىكنند . اگر كرّاميه اين معنى را اراده مىكنند ، بايد گفت كه صحيح است اما اگر چيزى را اراده مىكنند كه از لوازم اجسام است از قبيل بودن در جهت و مكان ، بى هيچ ترديدى باطل است .\r\nمن مىگويم :\r\nشهرستانى در ملل و نحل ، كرّاميه را بيان و آنان را از صفاتيه و اهل سنّت شمرده و گفته است : آنان ياران ابو عبد الله محمد بن كرام هستند و از طوايفى تشكيل شده‌اند كه تعداد آن به دوازده فرقه مىرسد . سپس گفته است : ابو عبد اللَّه تأكيد دارد كه معبودش در عرش استقرار دارد و در جهت بالا و بر او اسم جوهر اطلاق كرده است . در كتاب خود موسوم به عذاب القبر گفته است : خداوند ، احدى الذات و واحدى الجوهر است و از صفحه عليا مماس بر عرش . انتقال و تحوّل و نزول بر او جايز است . بعضى از آنان گفته‌اند : خداوند بر بعضى از اجزاى عرش مستّقر است . بعضى از اينان را عقيده بر آن است كه عرش را ذات خدا پر كرده است . متأخران كرّاميه اعتقاد دارند كه خداوند متعال در جهت بالا و محاذى عرش است . بعد از آن اختلاف كرده‌اند : عابديه گفتند : ميان ذات حق و عرش آنقدر دورى و مسافت است كه اگر فرض كنيم به جواهر مشغول بود ، جواهر به او متصل مىشد و ديگر خرافات و ضلالتهايى كه شهرستانى از عقايد آنان نقل كرده است و به سبب هواپرستى و بى مبالاتى نسبت به پروردگار ، به آن روى آورده‌اند . در مواقف و شرح آن گفته است : « ابو عبد الله محمد بن كرام عقيده دارد كه خدا در جهت است همان گونه كه اجسام در آن قرار دارند و چنان است كه مىتوان به او اشاره كرد كه اينجاست يا آنجا ،\r\n","description":"","footnote":"","page_name":" 161 ","page_number":199},
  {"content":"\r\nمماس بر صفحه علياى عرش است و بر او انتقال و حركت و تغيير جهات جايز است . «\r\nبر اين اساس چگونه فضل مىگويد كه بودن خدا بر وجه جسميّت ، به اتفاق علما و بدون هر گونه اختلاف باطل است . آنگاه سخن خود را نقض كرده و در منظورشان ترديد كرده است . اين با حكم به عدم خلاف تناسب ندارد . بنابر مقتضاى اين تصريح كه مىگويند خداوند متعال جوهر است و به دليل اثبات جهت ، مكان و تماس و تجويز حركت و انتقال براى خداوند توسط آنان ، لازم مىآيد كه منظورشان از جسم همان جسم حقيقى باشد نه موجود . ليكن در مواقف و شرح آن گفته است : « كرّاميه ، يعنى بعضى از آنان قائلند كه خداوند جسم يعنى موجود است . گروهى ديگر از آنان عقيده دارند كه خداوند جسم يعنى قائم به نفس است . پس بنا بر هر دو تفسير با آنان نزاعى نيست مگر بر سر تسميه كه مأخذ آن توقيف است و در اينجا توقيف وجود ندارد . » بنگريد و بينديشيد ! امّا حديث زن گنگ ! اين حديث در مواقف آمده كه حضرت از او پرسيد : خداوند كجاست ؟ نه اينكه آنگونه كه خصم گفته : خدايت كيست ؟ آنكه ما بيان كرديم در مقام استشهاد ، اگر حديث صحيحى هم باشد ، مناسبتر مىباشد .\r\n\r\n5 - خداوند با غير خود متحد نمىشود\r\nمصنّف - اعلى الله مقامه - مىگويد :\r\nضرورت حكم مىكند كه اتّحاد خدا با غير خود محال است . زيرا معقول نيست كه دو چيز ، يك چيز شود . گروهى از صوفيهء جمهور ، راه خلاف در پيش گرفته ، حكم كرده‌اند كه خداوند متعال با ابدان عارفان متّحد مىشود ، حتى بعضى از آنان در گمراهى فرو رفته و گفته‌اند : خدا خود وجود و هر موجودى خداوند است . اين گفته عين الحاد و كفر است .\r\n« خداى را حمد و سپاس كه ما را با پيروى از اهل بيت ( ع ) فضيلت بخشيد و از پيروان مذاهب باطل قرار نداد » .\r\nفضل مىگويد :\r\nاشاعره اعتقاد دارند كه خداوند متعال با غير خود متحد نمىشود . زيرا اتحاد دو چيز ممتنع است . آنچه وى به صوفيه نسبت داده مبنى بر اعتقاد به اتحاد ، اگر منظورش محققان صوفيه مثل بايزيد بسطامى ، سهل بن عبد الله تسترى ، ابو القاسم جنيد بغدادى و\r\n","description":"","footnote":"","page_name":" 162 ","page_number":200},
  {"content":"\r\nشيخ سهروردى است ، بايد دانست كه اين نسبت باطل و افتراى محض است و حاشا كه آنان چنين اعتقادى داشته باشند بلكه همگى آنان در عقايد خود تصريح كرده‌اند كه اين اتحاد باطل است . زيرا با عقل و شرع منافات دارد و حال اينكه آنان اهل توحيد خالص هستند و حقيقت اسلام ، ناشى از گفته‌هاى آنان است ، و از اعمال و عقايدشان هويداست . آنانند اهل توحيد و تمجيد و در حقيقت آنانند فرقه ناجيه . در اصطلاحات آنان ، عبارتهايى است كه فهم ديگران از آن قاصر است . از جمله اصطلاحات آنان بقا و فنا است . منظورشان از فنا اين است كه بنده با كثرت رياضتها و اورادى كه از جانب حق رسيده ، تمامى صفات و هويت تعيّنىاش را محو حق كند و بقا عبارت است از تجلى ربوبيت بر بنده پس از سير و سلوك و طى مقامات كه از اين پس بنده براى پروردگارش باقى مىماند . اينها حالاتى است كه جز افراد اهل ، بدان اطلاع نمىيابند . هر كس كه چيزى از گفته‌هاى آنان را شنيده ولى مفهوم آن را درك نكرده ، سخنانشان را حمل بر اتحاد و حلول كرده است . از خدا مىخواهيم كه ما را از ناسزاگويى به اولياى خودش مصون دارد . در حديث صحيح قدسى آمده : « هر كس با يكى از اولياى من دشمنى كند ، به او اجازهء جنگ داده‌ام . »\r\nاما اينكه از آنان نقل كرده كه قائلند : خداوند متعال نفس وجود است ، بايد دانست كه اين مسئله ، مطلب دقيقى است كه اذهان افرادى مثل اين مرد به فهم آن نمىرسد .\r\nخلاصهء آن اينكه آنان مىگويند : موجودى جز خدا نيست . مرادشان اين است كه وجود حقيقى از آن خداى متعال است زيرا وجود از ذات خداست نه از ديگرى . پس در حقيقت او موجود است و هر چه غير از او موجود است ، وجود آن ، از خدا است و آن چيز به خودى خود نه موجود است و نه معدوم . زيرا ممكن است و نسبت ممكن به وجود و عدم مساوى است . پس وجود آن ، از خداست بنابراين موجود به وجود ظلَّى است كه عبارت باشد از سايه وجود حقيقى پس موجود در حقيقت خداوند متعال است .\r\nاين عين توحيد و كمال تفريد است . پس هر كس آنان را با فهم اين عقيده به كفر نسبت دهد ، خود او كافر است زيرا او مسلمانى را به جهت اسلامش تكفير كرده است .\r\nمن مىگويم :\r\nشكى نيست كه گروهى از صوفيه به اتحاد خدا با غير عقيده دارند . همين كه خصم منكر صحت اين نسبت دادن مصنّف در صورت ارادهء محقّقان صوفيه گرديد و آن را در صورت ارادهء ديگران انكار ننمود ، گواه بر اين مطلب است . در مواقف گفته است :\r\n","description":"","footnote":"","page_name":" 163 ","page_number":201},
  {"content":"\r\n« مخالفان در اين دو اصل يعنى اتحاد و حلول سه طايفه‌اند » تا اينكه مىگويد : « طايفه سوّم ، بعضى از صوفيه‌اند كه كلام آنان خبط بين حلول و اتحاد است . » سپس در ادامه مىگويد : « بعضى از صوفيه وجوديه را ديده‌ام كه اين سخن را انكار مىكنند و مىگويند : نه حلول است و نه اتحاد . زيرا هر يك مشعر به غيريت است و ما بدان اعتقاد نداريم ، بلكه مىگوييم : در دار وجود غير از خدا ديّارى وجود ندارد . ولى اين عذر از آن جرم ، زشتى بيشترى دارد و باطلتر است ( عذر بدتر از گناه است ) . زيرا از آن مخالطه اى لازم مىآيد كه نه هيچ عاقلى جرأت اعتقاد بدان دارد و نه هيچ مميزى با اندكى تمييز » .\r\nتفتازانى در شرح مقاصد پس از ابطال حلول و اتحاد مىگويد : « و مخالفان از آن جمله نصارا » تا اينكه مىگويد : « و از آن جمله بعضى از متصوفه‌اند كه مىگويند : پس از اينكه سالك در سلوك تلاش و كوشش كرد و در اعماق وصل غوطه ور گرديد ، شايد كه خداى در او حلول كند - تعالى الله عما يقول الظالمون علوا كبيرا - همچنان كه آتش در اخگر طورى كه تمايزى اصلا نباشد يا اينكه با او متحد شود چنان كه نه دوگانگى باشد و نه تغايرى در ميان . در اين صورت صحيح باشد كه بگويد : او منم و من او . آنگاه امر و نهى بر كنار شود و از كارهاى عجيب و غريب چيزهايى آشكار شود كه از بشر تصور نمىرود . »\r\nقوشجى در شرح تجريد به هنگام بيان اينكه وجوب وجود بر نفى اتحاد دلالت دارد ، مىگويد : « بعضى از صوفيه قائلند كه هر گاه عارف آخرين مراتب عرفان را به پايان رساند ، هويتش منتفى خواهد شد . در نتيجه موجود تنها خدا خواهد شد . اين مرتبه ، مرتبهء فناى در توحيد است . » بنابراين فنا يعنى از دست دادن شخص هويت خود را و تبديل شدن به هويت ديگرى . در نتيجه موجود تنها خدا مىشود و وجود بنده با وجود خداى متحد . بر اين اساس بقا يعنى : بقاى بنده به لحاظ ترقى وى به مرتبه عالى و اتحاد با پروردگار . پس كثرت رياضتها فنا كنندهء بنده از لحاظ هويت ناقص وى و بقا دهندهء او از جهت كمال و اتحاد با خداى سبحان ، است . اين كفر صريح است و عين الحاد . پس مصنّف در نقل قول بعضى از صوفيه راست گفته است . پس چرا فضل اينهمه هياهو به پا كرده و به چه دليل او را تكذيب و چرا اين ولى خدا ، مصنّف راستگو در نقل از خارجيان از دين و مخالفان شيوهء سيد رسولان را به باد ناسزاگويى مىگيرد ؟ ! آنچه كه فضل در تحقيق وحدت وجود مبنى بر اينكه نسبت وجود و عدم به ممكن مساوى است و جز نفى رجحان ذاتى ممكن نسبت به وجود و عدم اقتضايى ندارد و\r\n","description":"","footnote":"","page_name":" 164 ","page_number":202},
  {"content":"\r\nاينكه گمان كرده مقتضى نفى وجود حقيقى ، ممكن است ، از نظر ما مردود مىباشد ، مگر اينكه مسامحه در تعبير باشد و وجود ممكن را نسبت به وجود واجب بطور كلى وجود شمرده باشد زيرا اصل ، وجود واجب است و وجود ممكن فرع و اثر آن . لذا از اين مطلب به آن اصطلاحات بى ربط و در هم پاشيده تعبير كرده است امّا اين معنا غير از چيزى است كه صوفيهء قائل به وحدت وجود در نظر دارند . زيرا منظورشان اين است كه وجود مطلق عين واجب متعال است و ممكنات ، تعيّنات آن . از اين گفته نفى ماهيت لازم مىآيد . اگر وجود ممكنات از تعيّنات وجود بارى متعال و مصاديق آن باشد ، در اين صورت آنچه را كه مصنّف از آنان نقل كرد ، مبنى بر اينكه خداوند متعال نفس وجود است و هر موجودى ، خدا - تعالى عن ذلك علوا كبيرا - ، تمام خواهد بود .\r\n\r\n6 - خداوند در غير خود حلول نمىكند\r\nمصنّف - رفع الله درجته - مىگويد :\r\nمعلوم قطعى است كه حالّ نيازمند محلّ است و ضرورت حكم مىكند كه هر نيازمند به غير ، ممكن است . پس اگر خداوند متعال حالّ در غير خود باشد ، لازم مىآيد كه ممكن باشد نه واجب و اين خلف است . صوفيه از جمهور در اين باره راه خلاف در پيش گرفته‌اند و حلول خدا را در ابدان عارفان جايز دانسته‌اند - تعالى الله عن ذلك علوا كبيرا - بنگر كه اين بزرگانى كه مردمان به قبور آنان تبرك مىجويند ، دربارهء پروردگارشان چه اعتقادى دارند ؟ گاهى اوقات حلول او را در ديگران جايز مىدانند و گاهى اوقات اتحاد او را با ديگران تجويز مىكنند ، عبادت آنان رقص و پايكوبى و كفزنى و غنا است .\r\nخداوند آن را بر كفّار جاهلى ايراد گرفته ، مىفرمايد : * ( « وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً » ) * ( 1 ) . چه غفلتى بزرگتر از اين كه انسان به فردى تبرك جويد كه خداوند عبادتش را بر كافران ايراد گرفته است . اين چشمان را نابينا نمىكند بلكه دلها را كه در سينه هاست كور مىكند . گروهى از صوفيه را در حرم حضرت ابا عبد الله الحسين ( ع ) مشاهده كردم كه نماز مغرب را همگى به جاى آوردند مگر يك نفر كه نشسته بود . پس از\r\n\r\n","description":"","footnote":"\r\n( 1 ) انفال / 35 .\r\n","page_name":" 165 ","page_number":203},
  {"content":"\r\nساعتى نماز عشا را ادا كردند مگر همان شخص . از يكى از آنان پرسيدم كه چرا نمازش را ترك كرد ؟ پاسخ داد : چه نيازى به نماز دارد در حالى كه به خدا و اصل شده است . آيا جايز است كه بين خود و خدا حجابى قرار دهد ؟ گفتم : نه . گفت : نماز حجاب بين بنده و پروردگار است ! اى انسان خردمند ! بنگر به اينان و عقايدشان دربارهء خداوند متعال آنگونه كه تقديم داشتيم و عبادت آنان چنان كه گذشت و عذرى كه در ترك نماز آورده‌اند . معذلك به نظر اينان ، آنها ابدالند . اما اينان جاهلترين جاهلان ؟ !\r\nفضل مىگويد :\r\nاشاعره عقيده دارند حلول خداوند در غير خود جايز نيست . زيرا حلول عبارتست از حصول بر سبيل تبعيت كه با وجوب ذاتى منافات دارد . همچنين اگر ذاتا از محل بى نياز باشد در آن حلول نخواهد كرد مگر اينكه ذاتا به آن نياز پيدا كند . در اين صورت قدم محل لازم خواهد آمد . پس دو محال با هم لازم مىآيد .\r\nاما اينكه گفت : جمهور از صوفيه حلول را براى خدا جايز دانسته‌اند ، در فصل پيش گفتيم : اگر منظورش از اين صوفيه ، مشايخ محقق ما باشد ، بايد دانست كه عقايد آنان مشهور است و هر كس بخواهد بر حقيقت اعتقادات آنان اطلاع يابد ، بايد كتابهايى را كه در بيان عقايد خويش نگاشته‌اند ، مطالعه كند . مثل عقايد منسوب به سهل بن عبد الله تسترى ، اعتقادات شيخ ابو عبد الله محمد بن خفيف مشهور به شيخ كبير ، اعتقادات شيخ حارث بن اسد محاسبى ، تعرف كلابادى ، رسالهء تشيريه ، عقايد شيخ ضياء الدين ابو نجيب سهروردى ، تا عقايد مطابق با كتاب و سنّت آنان و ميزان اعتقاد آنان در نفى اتحاد و حلول بر او روشن شود .\r\nاينكه گفت : عبادت آنان رقص و پايكوبى و كف زنى است ، به خداى سوگند كه وى خواسته آنان را رسوا سازد ولى خودش رسوا شده است . اگر مشايخ صوفيه اهل عبادت نباشند با اينكه تلاشهاى فراوانى در عبادت و صرف اوقات در وظايف عبادى و ترك لذتها و روى گردانى از خواسته‌هاى نفسانى داشته‌اند ، پس چه كسى مىتواند خود را در برابر آنان اهل طاعت و عبادت بداند ؟ آرى ، اين مرد مزخرف گوى كه اين كتاب را نگاشته است و بر اهل حق ايراد گرفته ، در انكار علما و اوليا مبالغه مىكند تا خشنودى سلطان محمد خدابنده را به دست آورد و در عوض او برايش هر آنچه مىخواهد فراهم آورد و عطاى بىشمار نثارش كند . آرى چنين كسى مىتواند عبادت بزرگانى را كه از دنيا\r\n","description":"","footnote":"","page_name":" 166 ","page_number":204},
  {"content":"\r\nروى گردانده‌اند و از شهوات دل كنده‌اند و با انجام رياضتها از همه چيز بريده‌اند ، نيكو نشمرد . نقل كرده‌اند كه بايزيد بسطامى براى تأديب نفس - كه او را به لذتى خوانده بود - يك سال نوشيدن آب را ترك نمود ؛ زبان منكران لال ، چهره آنان مشوه و چشمانشان كور باد .\r\nاينكه گفت : خداوند به جهت تصديه ( بازداشت مردم از نماز ) كفار جاهلى را سرزنش كرده است ، متذكر مىشوم : چقدر اين مرد از تفسير و اسباب نزول قرآن بى خبر است ! بيان شده كه گروهى از جاهلان قريش پيامبر ( ص ) را با كف زدن و ممانعت از نماز ، در خانه كعبه مورد آزار و اذيت قرار مىدادند تا بر او وسوسه كنند . پس خداى متعال اين آيه را فرو فرستاد .\r\nخداوند و رسول خدا ( ص ) در جاهاى فراوانى لهو را حلال كرده‌اند . از آن جمله :\r\nختنه سوران ، عروسى و ايام عيد . از سوى ديگر سماع مورد عمل صوفيه شرايطى دارد كه تمام آن از شرع گرفته شده ، آن را آداب و احوالى است كه فرد نادان نمىشناسد . لذا دربارهء آنها به اشتباه قضاوت مىكند .\r\nدر مورد اينكه سخن يكى از قلندريهء فاسق را كه در ايام زيارت قبر مولاى ما حسين نقل و آن را دليل بر تكذيب و ردّ بزرگان مشايخ محقق مشهور قرار داده است ، شگفتا كه اين مرد مزخرف گو از هر طرف بر مردم شوريده است . وى در عوارف المعارف و رساله قشيريه ننگريسته تا اهتمام آنان را در محافظت بر نمازها و آداب دقيقه بشناسد و ملاحظه كند كه احدى از فقهاى جميع مذاهب در رعايت دقايق آداب و خشوع و اهتمام نسبت به حفظ و محافظهء بر نماز به گرد آنان نمىرسد . امّا گفته يك قلندر فاسق را سند جرح و تكذيب آنان قرار مىدهد ! اين نهايت تعصّب و خروج از قواعد اسلام است . پناه بر خدا از عقايد فاسد از رونق افتاده .\r\nمن مىگويم :\r\nشايد فضل از اينكه از دليل مصنّف بر بطلان حلول به دو دليل مذكور در مواقف و شرح آن عدول كرده ، پنداشته است كه اشاعره در استدلال بر بطلان حلول راه ديگرى در پيش گرفته‌اند . شايد نمىدانسته كه اين دلايل بطور مكرّر در كتابهاى متكلمان بيان شده و مناط در اين دلايل حتى در استدلال اخير هم اين بوده كه حلول مستلزم حاجت به محل و افتقار بدان است . زيرا اگر مانعى به وجود آيد هيچ كدام از اين دلايل كامل نخواهد بود .\r\nدر شرح مواقف دليل گفتهء نويسنده متن را در استدلال اخير كه گفته : « اگر ذاتا از محل\r\n","description":"","footnote":"","page_name":" 167 ","page_number":205},
  {"content":"\r\nبىنياز بود در آن حلول نمىكرد . » چنين بيان كرده : « زيرا در حلول چاره اى جز نياز نيست .\r\nمحال است كه براى غنى بالذات چيزى عارض شود كه او را نيازمند به محل كند . زيرا آنچه ذاتى است به وسيلهء غير از بين نمىرود » . گذشته از اينكه دليل اوّل مواقف عين دليلى است كه مصنّف - ره - بيان كرده لكن مختصر اختلافى در تعبير دارند . از نظر ما اقتصار بر دليل مصنّف بهتر است . از سوى ديگر شكى در اين باره وجود ندارد كه گروهى قائل به حلول هستند . كلام مواقف و شرح مقاصد كه در بحث پيش آورديم و گفتهء قوشجى كه به هنگام بيان اين مطلب كه وجوب وجود ، دليل بر نفى حلول است ، مىگويد : « بعضى از صوفيه به حلول خدا در عارفان معتقدند » دليل بر آن است . ترديد خصم در مراد مصنّف هم بر آن گواهى مىدهد ، البتّه وى از ذكر قائلان به حلول غفلت ورزيده تا امر را مشتبه سازد و راه بر خود در اشكال و ايراد بر ولى خدا و داعى به سوى حق ، مرحوم مصنّف - اعلى الله مقامه - هموار شود .\r\nانكار فضل ، مصنّف را كه گفت : عبادت آنان رقص و پايكوبى و كف زدن است ، انكار خنكى است . صاحب تفسير كشاف در تفسير آيهء مباركهء * ( « يُحِبُّهُمْ وَيُحِبُّونَه » ) * ( 1 ) مىگويد :\r\nاما عقيدهء نادانترين مردمان و سرسختترين دشمنان دانش و دانشمندان كه شريعت از نظرشان منفورترين چيزها است و طريقهء آنان زشتترين طريقه‌ها يعنى فرقهء ساختگى تصوف و از آنچه كه بدان عقيده دارند از محبت و عشق و تغنى به غزلياتى كه در رثاى مردگانى كه آنان را شهيد مىنامند و كبر روى كرسيهايى كه خداى خرابش سازد خراب و در رقصهاى خويش كه خداى نابودش گرداند و صعقه‌هاى خود كه آن كجا و صعقه موسى ( ع ) به هنگام تلاش كوه طور كجا ؟ ! چگونه وى مصنّف را تكذيب مىكند در حالى كه بيشترين فضايل در نظر ابن فارض كه از بزرگترين مشايخ آنان است ، رقص و غنا و صعقه در لهو و لعب است ؟ ! اگر اين كار ، شيوهء مأنوس آنان و شرفى بزرگ ميانشان نبود ، هرگز او را به اين جهالتها نمىستودند .\r\nشارح ديوان ابن فارض از فرزند وى نقل مىكند كه گفت :\r\n\r\n","description":"","footnote":"\r\n( 1 ) مائده / 54 .\r\n","page_name":" 168 ","page_number":206},
  {"content":"\r\nشيخ را ديدم كه برخاست و آنقدر رقصيد و چنان به وجد آمد و آنقدر عرق ريخت كه در زير پاهايش آب جارى شد ، آنگاه به زمين افتاد و شديدا مضطرب گرديد . . . تا اينكه گفت : سبب اين كار را از او پرسيدم . پاسخ داد : فرزندم ! خداوند معنايى در يك بيت بر من گشود كه معمولا مثل آن بر من گشوده نمىشود . آن بيت اين است :\r\n\r\nو على تفنن واصفيه بحسنه\r\nيفنى الزمان و فيه ما لا يوصف\r\n\r\nفرزندش گفت : شيخ در بازار قاهره راه مىرفت . در راه بر جماعتى از نگهبانان گذشت كه ناقوس مىزدند و اين دو بيت را مىخواندند :\r\n\r\nمولاى نبتغى منك وصال\r\nمولاى فلم تسمح فنمنا به خيال\r\nمولاى فم يطرق فلا شك بان\r\nما نحن اذن عندك مولاى بنال\r\n\r\nچون شيخ آن را شنيد ، فرياد بلندى كشيد و در ميان راه ، فراوان رقصيد . گروه كثيرى از عابرين با او به رقص آمدند چنان كه چرخشى بزرگ و سماعى عظيم گشت . نگهبانان آن را تكرار مىكردند . شيخ لباسهاى خود را كند و به سوى آنان انداخت . مردم نيز لباسهاى خود را كندند . در حالتى عريان و با سرى برهنه در ميان مردم به جامع از هر برده شد . شيخ چندين روز در اين مستى همچون مردگان بر پشت خوابيده ، آرام بسر برد . . . . مردم لباسهايش را براى تبرك برداشتند .\r\nباز فرزندش حكايت مىكند كه شيخ شهاب الدين سهروردى شيخ صوفيه حج گزارد .\r\nتا اينكه گويد : شيخ شهاب الدين فريادى كشيد و لباسهايى را كه به تن داشت ، كند و مشايخ و مردم حاضر نيز لباسهايى را كه بر تن داشتند ، از تن در آوردند .\r\nاين است فضايل آنان : ديوانه گرى ، رقص ، غنا ، كشف عورت ، ترك نماز چندين روز و با اين كارها ادعاى محبّت خدا و عبادت و ذكر پروردگار دارند :\r\n\r\nاقال الله صفق لى و عن\r\nو قل كفر او لم الكفر ذكرا\r\n\r\nفضل آنان را به ترك لذات و شهوات توصيف كرده و سخت ستوده است . اين هم آشكار است و از قبيل مثال وى است در ترك نوشيدن آب به مدت يك سال كه هيچ عاقلى آن را تصديق نمىكند . از سوى ديگر شريعت مقدس اسلام نيز آن را تجويز نكرده بلكه تحريم نموده است . زيرا خويشتن را به دست خود به هلاك انداختن است و ضرر\r\n","description":"","footnote":"","page_name":" 169 ","page_number":207},
  {"content":"\r\nرساندن به نفس و وارد كردن درد و رنج بر جان .\r\nاى كاش مىدانستم آيا پيامبر پاكيزهء ما و پيامبران پيش از او و اصحاب خاص آنان چنين آداب و احوال زشت و عبادتهاى مسخره اى داشتند يا اينكه اين مشايخ از آنان بافضيلتتر و نسبت به خدا عارفتر و عابدترند يا آن احوال و عبادات را شيطان و هواى نفس برايشان آراسته و نفس اماره بدان خواسته است تا شهرت يابند و بر مردمان ممتاز گردند ؟ ! گفتهء فضل كه مصنّف - ره - كتاب را براى خشنودى سلطان محمد خدابنده نگاشته ، يك مضحكه است . زيرا اين سلطان رشيد با تلاش و كوشش و ارشاد مصنّف به سعادت ايمان نايل گرديد كه از سلطان به مذهب اماميه نزديكتر است . پس چگونه با اين كتاب به دنبال كسب رضاى او است . شگفتانگيزتر اينكه گفت : در عوض او برايش هر آنچه مىخواهد فراهم آورد . بايد به وى گفت كه دانشمندان اماميه و خصوصا مصنّف كتاب كه پس از روى آورى دنيا ، آن را رها كرد و بعد از آن كه رياست به او اقبال نمود از آن روى برتافت و به بلاد خود برگشت ، هرگز چنين عادتى نداشته‌اند و از شيوهء آنان نبوده است .\r\nاز همه شگفتانگيزتر اينكه به مصنّف نسبت جهل به تفسير داده است و يكى از دو وجهى را كه دربارهء نزول اين آيه بيان شده ، آورده است تا تأييد طريقهء صوفيه را از آن به دست آورد و گرنه دوستانش دربارهء نزول آيه دو وجه ذكر كرده‌اند . يكى را آورده ، و ديگرى اين است : از ابن عباس نقل شده كه گروههايى لخت و عريان به دور كعبه طواف مىكردند و فرياد مىكشيدند و دست مىزدند . از ابن عمر هم مانند آن نقل شده است .\r\nمىبينيد كه آنان فرياد و دست زدن را بر حسب طريقهء آنان جايگزين نماز مىكنند . اين وجه به تعبير آيه مناسبتر و از نظر مفسران ارجح است . از سوى ديگر دلالت دارد كه خداى سبحان اهل جاهليت را سرزنش مىكند كه دست زدن را عبادت قرار داده‌اند . پس چگونه خواهد بود كه رقص و غنا و نعره كشيدن هم بدان ضميمه شود ؟ مصنّف هم ايراد را بر همين وجه آشكار و راجح بيان كرده است و گرنه دليلى نداشت كه در آيه قرآنى هم از عمل آنان ، به نماز تعبير شود . گذشته از اين ، منافاتى بين دو وجه مذكور در شأن نزول آيه وجود ندارد . زيرا ممكن است قريش با عبادت مسخرهء خود در صدد بودند تا بر پيامبر ( ص ) در نماز وسوسه كنند .\r\nاينكه گفت : خدا و رسول ( ص ) لهو را در چند جا حلال كرده‌اند ، اگر هم آن را بپذيريم ، بايد گفت كه : لهو صوفيه عادتا از اين جاها خارج است . زيرا چنان كه از عبارت\r\n","description":"","footnote":"","page_name":" 170 ","page_number":208},
  {"content":"\r\nكشّاف بر مىآيد آنان بر اين عبادت در رقصها و كرسيهاى خود مداومت دارند و منوط به وقت و شرطى همچون سماع غنا ، نيست . ابن خلكان در شرح حال جنيد بغدادى ( يكى از بزرگترين مشايخ صوفيه ) در وفيات الاعيان روايت كرده :\r\nجنيد گويد :\r\nآنقدر كه از شنيدن ابياتى چند بهره بردم ، هرگز از چيزى بهره نبردم . به او گفته شد :\r\nاين ابيات كدام است ؟ گفت : از كنار درب القراطيس ( محله كاغذ فروشان ) مىگذشتم كه شنيدم كنيزكى در خانه اى ترانه مىخواند . به دو گوش فرا دادم ، شنيدم كه مىگويد :\r\n\r\nاذا قلت اهدى الهجرلى حلل البلى\r\nتقولين لولا الهجر لم يطب الحب\r\nو ان قلت هذا القلب احرقه الهوى\r\nتقولى بنيران الهوى شرف القلب\r\nو ان قلت ما اذنبت قلت مجيبة\r\nحياتك ذنب لا يقاس به ذنب\r\n\r\nسپس بىهوش شدم و نعره اى كشيدم .\r\nاى كاش مىدانستم : چگونه و با چه مجوّزى به ترانهء زن اجنبى گوش فرا داده است ؟\r\nو چگونه از كتاب عظيم پروردگار و سخنان رسول اكرم ( ص ) بهره نبرده است ، آنگونه كه از شنيدن ابيات يك زن آوازه خوان بهره مند شده است ؟ گمان مىكنم اگر رقص آن كنيزك را به ترانه اش ضميمه مىكرد ، برايش سودمندتر بود ! مشاهده مصنّف در حرم سيد الشهداء ( ع ) عجيب نيست . ابن فارض بزرگوارشان را هم كه با عظمت تمام از او نام مىبرند ، مىبينيم كه چندين روز در حالت مستى بسر مىبرد بدون اينكه نماز بجاى آورد . اين را پيشتر آورديم . شارح ديوانش مىگويد :\r\n« گروهى از موثّقانى كه در ظاهر و باطن با او همراه بودند حكايت كرده‌اند كه وى قصيده اش را - كه گمان برده پيامبر ( ص ) آن را در خواب نظم السلوك ناميده - به مانند شعراء نسروده ؛ بلكه جذباتى به او دست مىداده كه يك هفته و ده روز حواسش را از دست مىداده است و چون به هوش مىآمده آنچه را كه خدا بر او گشوده بود از سى تا چهل و يا پنجاه بيت قصيده را املا مىكرد . سپس رها مىكرد تا اينكه دوباره آن حالت به او دست مىداد . »\r\nظاهرا منظورش از اينكه گفت : حواسش را از دست مىداد ، صرف تعطيل حركات\r\n","description":"","footnote":"","page_name":" 171 ","page_number":209},
  {"content":"\r\nظاهرى از قبيل انجام واجبات و مانند آن است و گرنه چگونه مىتوانست اشعار را منظم كند . از سوى ديگر اصلا نمىتوان بدون داشتن شعور دعوى كرامت كرد . زيرا كرامت بدون توفيق بر نماز كه ركن اصلى دين است ، وجود ندارد .\r\nاما اينكه مصنّف مىگويد : شاهد مدعى وصول الى اللَّه بوده ، اين هم شگفت نيست .\r\nزيرا گروهى از صوفيه چنين اعتقادى دارند . ابن القيم حنبلى در شرح منازل السائرين ، آنگونه كه سيد سعيد - ره - نقل كرده ، تصريح دارد كه : « در راه فنا مشكلات و مهلكه هايى براى سالك پيش مىآيد كه جز افراد بصير از آن نجات نمىيابند . از آن جمله است : چون در عقبهء فنا فرو رود گمان برد كه امر و نهى از او ساقط شده است . يكى از آنان مىگويد : هر كس به شهود حقيقت رسد امر از او ساقط مىشود . آنان به آيهء كريمهء * ( « وَاعْبُدْ رَبَّكَ حَتَّى يَأْتِيَكَ الْيَقِينُ » ) * ( 1 ) احتجاج كرده ، يقين را به شهود حكم تكوينى تفسير مىكنند كه از نظرشان حقيقت است . اين زندقه گرى ، نفاق و دروغگويى آنان با خود ، پيامبر و خدايشان است . »\r\nاز غزالى در احياء العلوم منقول است كه وى اين ادعاى آنان را انكار كرده كه مىگويند :\r\nبنده بين خود و خداى خويش به حالتى مىرسد كه نماز از او ساقط و شرب خمر ، پوشيدن لباس ابريشم ، ترك نماز و مانند آن بر او حلال مىشود . غزالى حكم كرده كه قتل كسى كه چنين عقيده اى داشته باشد ، واجب است ، هر چند جاودانگى وى در آتش جهنم محل بحث است ! از يافعى يمنى شافعى منقول است كه در كتاب خود موسوم به رفض الصالحين و ردّ على الغزالى : آنان را تأييد كرده و گفته است : « اگر خداى متعال به بعضى از بندگانش اجازه دهد كه مثلا لباس ابريشم بپوشند و بنده هم آن اجازه را به يقين بداند و لباس ابريشم بپوشد ، به شرع گستاخى نكرده است . » سپس مىگويد : « اگر پرسيده شود كه اين علم يقينى از كجا حاصل شده است ؟ در پاسخ گويم : از آنجايى كه خضر به آن رسيد . آنجا كه پسر بچه را كشت در حالى كه ولى بود نه نبى . از نظر اهل علم نظر صحيح در اين باره همين است كه او ولى بود . چنان كه نظر صحيح نزد جمهور آن است كه خضر اكنون زنده است . اوليا بدان قطع دارند و فقها ، اصوليان و بيشتر محدثان آن را ترجيح داده‌اند . » بر اين سخن ، اين اشكال وارد است كه اگر چنين چيزى جايز باشد در اين صورت نسخ احكام شرعى\r\n\r\n","description":"","footnote":"\r\n( 1 ) حجر / 99 .\r\n","page_name":" 172 ","page_number":210},
  {"content":"\r\nبدون نبوت جايز خواهد بود . هر كس اين را جايز بداند ، منزلت پيامبران را به ديگران داده ، پيامبرانى بدون ويژگى نبوت يعنى عصمت و نصّ خداوند متعال بر پيامبرى و مانند آن ، ثابت كرده است . از سوى ديگر نياز به پيامبر در احكام را نفى كرده كه اين مخالف ضرورت دين است . رسول اكرم ( ص ) فرموده است : « حلال محمّد حلال الى يوم القيامة و حرامه حرام الى يوم القيامة » .\r\nآنچه كه خضر انجام داد ، اگر هم عدم نبوت وى را بپذيريم ، بايد دانست كه قطع به احكام نبود بلكه قطع در موضوعات بود كه از محل بحث فعلى ما خارج است . قتل فردى مثل پسر بچه در شريعت موسى ( ع ) جايز است اما موسى ( ع ) نمىدانست كه وى از كسانى است كه قتلشان جايز است . لذا پس از آنكه دانست دست از انكار خود برداشت . گذشته از اين كلام يافعى از محل نزاع خارج است . زيرا سخن در اين دعوى است كه هر كس به شهود حقيقت رسيد بر حسب شرع محمّدى احكام از او ساقط مىشود و در اين حال از نظر عدم تكليف همچون كودك است . سخن در امكان حصول يقين براى كسى كه ديگر مكلف به احكام مسلمانان نباشد ، همچون پيامبرى نيست كه به شريعت جديدى مبعوث شده است . بدون شك سخن اوّل و بلكه سخن دوّم مخالف ضرورت دين است و همان گونه كه غزالى گفته ، قائل بدان كافر بوده قتلش واجب است .\r\nاز سوى ديگر گمراهى ديگرى نيز از صوفيه نقل مىشود و آن اينكه قائل به تناسخند .\r\nخداى آنان را بكشد و ديارشان را برچيند .\r\n\r\n7 - خداوند متكلم است\r\n\r\nمطلب اوّل : حقيقت كلام\r\nمصنّف - طيّب اللَّه رمسه - مىگويد :\r\nاز نظر عقلا ، كلام عبارت است از آنچه كه از حروف مسموع تركيب شده باشد .\r\nاشاعره به كلام ديگرى قائلند كه نفسانى است و مغاير با اين حروف و اصوات بلكه حروف اصوات ، دالّ بر آن هستند . آن معقول نيست . هر عاقلى از كلام ، آن مفهوم را مىفهمد كه ما گفتيم . قطعا آنچه كه اشاعره گفته‌اند براى خود و ديگران نامعقول است و الَّا چگونه مىتوان آن را در حق خداوند متعال ثابت كرد ؟ آيا اين جز جهل بزرگ است ؟\r\n","description":"","footnote":"","page_name":" 173 ","page_number":211},
  {"content":"\r\nزيرا ضرورت حكم مىكند كه تصور بر تصديق پيشى دارد . حال كه اين مقدمه بيان شد گوييم : بدون شك خداوند متعال متكلَّم است بدين معنى كه حروف و اصواتى مسموع و قائم به جامدات ايجاد كرده است . كما اينكه از درختى با موسى سخن گفت . پس در آن درخت حروف و اصوات ايجاد كرد . اشاعره با عقل خود و عقل تمام بشر مخالفت كرده ، براى خداى متعال كلامى قائل شده‌اند كه نه خود مىفهمند و نه ديگران . اثبات مثل چنين مطلبى و مكابرهء به خاطر آن گذشته از آنكه غير متصور است ، معلوم البطلان هم هست تا چه رسد به اينكه مدلول عليه باشد . با اين حال نه از جانب ما و يا در ميان ما چنين مطلبى گفته شده و نه ما آن را معقول مىدانيم و نه كسانى كه مدعى اثبات آنند .\r\nفضل مىگويد :\r\nعقيدهء اشاعره آن است كه خداوند متعال متكلم است . دليل آنان اجماع پيامبران ( ع ) در اين باره مىباشد . بطور متواتر نقل شده كه پيامبران قائل به تكلم خدا بودند و مىگفتند : خدا به فلان چيز امر كرد و از فلان چيز نهى فرمود يا خبر داد . تمامى اينها از اقسام كلام است . پس مدعاى ما ثابت شد .\r\nكلام از نظر اشاعره لفظ مشتركى است كه گاهى اوقات بر آنچه از حروف سموع تركيب يافته اطلاق مىشود و گاهى اوقات بر معنى قائم به نفس كه از آن به وسيله الفاظ تعبير مىكنند . آنان معتقدند كه اين اطلاق دوّم كلام حقيقى است كه قديم قائم به ذات است . پس بايد آن را ثابت كرد . زيرا عرف از كلام جز تركيب شدهء از حروف و اصوات چيزى نمىفهمد . پس مىگوييم :\r\nشخص بايد به خودش رجوع كند كه آيا وقتى كه مىخواهد تكلم كند از ذات خود مىفهمد كه معانى را مرتب و منظم مىكند و آنگاه تصميم مىگيرد كه تكلم كند يا نه ؟\r\nچنان كه كسى كه مىخواهد بر سلطان يا دانشمندى وارد شود ، خويش را آماده نموده ، معانى و مطالب را در خود مرتب مىكند و با خود مىگويد : با او با اين معانى و مطالب تكلم خواهم كرد . انسان منصف اين را از خود مىيابد . البته اين نوع كلام ، كلام نفسى است . حال به صورت دليل مىگوييم : الفاظى كه با آنها سخن مىگوييم مدلولاتى دارند قائم به نفس . اين مدلولات همان كلام نفسى است . اگر خصم بگويد : اين مدلولات عبارت است از علم به آن معانى . گوييم : خير . غير از علم است . زيرا يكى از انواع كلام ، خبر است . چه بسا انسان از چيزى خبر مىدهد كه به آن علم ندارد بلكه خلاف آن را مىداند يا در آن شك دارد . پس خبر دادن از چيزى غير از علم به آن چيز است .\r\n","description":"","footnote":"","page_name":" 174 ","page_number":212},
  {"content":"\r\nاگر خصم بگويد : آن اراده است . در پاسخ گوييم : خير ، غير از اراده است . زيرا يكى از انواع كلام امر است . چه بسا انسان به چيزى امر مىكند كه آن را اراده نكرده است .\r\nهمچون كسى كه مىخواهد بنده اش را آزمايش نمايد كه آيا از او اطاعت مىكند يا نه ؟ در اينجا مقصودش فقط آزمايش است بدون اينكه انجام كارى را خواسته باشد . يا همچون كسى كه عذرش در زدن بنده اين است كه عصيان كرده است . چنين فردى چه بسا بنده اش را امر كند در حالى كه مىخواهد او كار را انجام ندهد تا نزد كسانى كه مورد ملامت واقع شده است ، عذرش نمايان شود . و بر او اعتراض كند كه در اين دو صورت آنچه موجود است صيغهء امر است نه حقيقت آن . زيرا در آن دو اصلا طلبى در كار نيست كما اينكه اراده هم قطعا وجود ندارد . مىگويم : قبول نداريم كه در آن دو طلب وجود ندارد . زيرا هر گاه صيغه امر ايجاد شد بىترديد مدلول آن هم كه طلب باشد نزد مخاطب ايجاد خواهد شد . گذشته از اين در هر دو صورت تحقق طلب از امر كننده لازم است .\r\nزيرا اعتذار و آزمايش موقوف بر دو چيز است : طلب از جالب آمر و انجام ندادن فعل از طرف مأمور و لازم است كه هر دو محقق باشند تا اعتذار و اختبار حاصل آيد .\r\nصاحب مواقف در اين باره گفته است :\r\nاگر معتزله بگويند : معناى نفسى مغاير با عبارات خبرى و امرى عبارت است از ارادهء انجام كارى كه سبب مىگردد تا مخاطب معتقد شود كه متكلم به آنچه خبر داده ، علم دارد و يا سبب مىشود تا مخاطب معتقد شود كه وى آن را اراده كرده - يعنى متكلم مأمور به اراده كرده است - بعيد نخواهد بود . زيرا ارادهء فعل بدين صورت ، در خبر و امر موجود بوده مغاير با امور متغير و مختلفى است كه بر آن دلالت مىكند و اين اشكال بر او وارد نخواهد بود كه چه بسا انسان از چيزى خبر مىدهد كه بدان علم ندارد يا به چيزى امر مىكند كه اراده نكرده است . در اين صورت معناى نفسى كه با عبارات بر آن دلالت كند و مغاير با ارادهء او باشد - آنگونه كه اشاعره ادعا مىكنند - اثبات نخواهد گرديد .\r\nاين بود كلام صاحب مواقف . من مىگويم : كسى كه از چيزى كه بدان علم ندارد خبر دهد ، بدون اينكه اصلا ارادهء چيزى به ذهنش خطور كند خبر مىدهد . وقتى هم كه خبر مىدهد و خبرش بر مدلولى دلالت دارد كه كلام نفسى است بدون اينكه در اين\r\n","description":"","footnote":"","page_name":" 175 ","page_number":213},
  {"content":"\r\nخبر دادن چيزى اراده كرده باشد . اما در امر اگر چه اراده هست ليكن ظاهرا عين طلب كه - مدلول امر باشد - ، نيست بلكه چيزى است كه مستلزم طلب است . بنابراين ، آن اراده ، مغاير معنى نفسىاى است كه در اين امر ، طلب است و مطلوب ما هم ، همين است . حال كه ثابت شد : در اينجا صفتى است غير از اراده و علم ، گوييم كه آن صفت ، كلام نفسانى است . پس كلام نفسى از نظر عقل قابل تصور است و كسى كه به وجدان خود رجوع كند آن را در نهايت ظهور مىيابد . كسى كه مدعى بطلان و غير قابل تصور بودن آن باشد ، مبطل است . اما بر كسى كه معتقد است كلام خداوند متعال اصوات و حروفى است كه آن را در غير خود مثل لوح محفوظ يا جبرئيل يا پيامبر خلق كرده و لذا حادث است ، اين اشكال وارد است : هر عاقلى مىداند كه متكلم ، كسى است كه صفت تكلم قائم به او است ، امّا به خالق كلام ، متكلم گفته نمىشود كما اينكه به خالق ذوق ، ذائق نمىگويند .\r\nچنين سخنى نزد آگاه از لغت و صرف ، ظاهر البطلان است تا چه رسد به اهل تحقيق . آرى اين را قبول داريم كه اصوات و حروف دالّ بر كلام خداوند متعال است و بر آنها نيز كلام اطلاق مىشود ليكن كلام در حقيقت عبارت است از همان معناى نفسى كه ما ثابت كرديم .\r\nمن مىگويم :\r\nپوشيده نيست كه هر گاه خبرى از متكلم صادر شود ، شامل پنج امر خواهد بود :\r\n1 - لفظى كه گفته است . 2 - معناى الفاظ و معناى تركيب . 3 - تصور الفاظ و معانى . 4 -\r\nمطابقت و عدم مطابقت نسبت با واقع . 5 - تصديق و علم به نسبت ثبوتيه و سلبيه ، آنچنان كه بدان معتقد است . چنان كه هر گاه امر يا نهى از وى صادر شود جز چهار چيز نخواهد بود . سه چيز اوّل در خبر و چهارم ، اراده و كراهت و مقدمات آن دو مثل تصور مرجحات و تصديق آنها . روشن است كه كلام نفسى كه در خبر اراده مىكنند ، مخالف امر اوّل و نيز دوّم است . زيرا معانى الفاظ و معناى تركيب امورى است خارجى كه غالبا غير قديم مىباشد . پس چگونه مىتواند مراد از كلام نفسى باشد ؟ همچنين بالضروره مخالف امر چهارم ( مطابقت و عدم مطابقت نسبت با واقع ) است . زيرا غير از مطابق و عدم مطابق با واقع است . با امر سوّم و پنجم نيز مخالف است چون غير از تصور اطراف و علم به نسبت است . خود آنان هم به اين مطلب اقرار دارند . پس كلام نفسى در خبر معقول نيست .\r\nآنچه كه فضل در صورت تنظيم معانى گفت بر وجود چيزى غير از مذكورات پنجگانهء فوق دلالت ندارد . زيرا ترتيب اجزاى كلام يا معانى آن در ذهن چيزى جز تصور كلام\r\n","description":"","footnote":"","page_name":" 176 ","page_number":214},
  {"content":"\r\nپيش از نطق اقتضا نمىكند . كما اينكه انتفاى علم در خبر دهندهء مردّد يا عالم به خلاف اقتضايى جز انتفاى تصديق به خبر به ندارد و مقتضى ثبوت چيز ديگرى غير از امور پنجگانه هم نيست .\r\nدربارهء كلام نفسى در امر و نهى هم وضع چنين است . زيرا درست نيست كه از آن امور سه گانهء اوّل يعنى لفظ ، معانى الفاظ و معانى تركيب ، تصور الفاظ و معانى ، اراده شود . همين طور است امر چهارم يعنى اراده و كراهت و مقدمات آن دو . زيرا اين دو امر از نظر آنان كلام نفسى نيست . ما نيز چيز ديگرى غير از امور مذكور كه كلام نفسى باشد ، را معقول نمىدانيم . اما خلو دو صورت اعتذار و اختبار از اراده و كراهت بر وجود طلب ديگرى دلالت ندارد تا كلام نفسى باشد . زيرا ما در اين دو صورت اصلا طلبى در نفس نمىيابيم كما اينكه در غير آن دو هم جز يك طلب كه گاهى اوقات از آن به طلب و گاهى اوقات از آن به اراده و كراهت تعبير مىشود ، نداريم .\r\nاما اينكه گفت : در اين دو صورت طلب وجود دارد به دليل وجود طلب نزد مخاطب و به دليل صحت اعتذار متكلم و اختبار آن كه دالّ بر حصول طلب از او است ، اين ايراد بر او وارد است كه : معناى وجود طلب نزد مخاطب اين است كه وى آن را تصور كرده و فهميده است . پس در واقع بر حصول آن نزد متكلم متوقف نيست . آنچه كه سامع از خبر كاذب مىفهمد ، بر ثبوت آن در واقع متوقف نيست . صحت اعتذار و اختبار هم بر چيزى جز اظهار ثبوت طلب متوقف نيست . پس در اين دو صورت موجود چيزى جز صيغه طلب و صورت آن نمىباشد .\r\nاگر اشكال شود كه بنابراين در هر دو صورت امر و نهى واقعا از معنى خالى است . در پاسخ مىگويم : اگر منظور از خالى بودن از معنا ، انتفاى ذات در واقع و نزد متكلم است ، ما بدان ملتزم هستيم و بر دلالت ضرر نمىرساند ، همانطور كه در خبر دروغ است . و اگر منظور انتفاى دلالت در مقام دلالت نزد شنونده است ، اين ممنوع است . زيرا ثبوت معنى نزد شنونده به تصور كردن ، آن است كه توسط شنونده و با شنيدن لفظ براى آگاه از معناى لفظ ، حاصل مىشود و بر علم از اراده متكلم متوقف نيست . گذشته از اين بسيار گفته مىشود كه معناى امر و نهى ، اراده و كراهت قائم به نفس نيست تا در دو صورت اختبار و اعتذار انتفاى معنا لازم آيد بلكه معناى امر و نهى ، اراده و كراهت قائم به لفظ است و با انشاى آن دو از سوى متكلم صورت مىگيرد . زيرا صيغه‌هاى انشا ايجاد كننده معانى خوداند نه حاكى از امور نفسى ، نهايت امر اينكه : هر گاه امور نفسى در واقع ثابت\r\n","description":"","footnote":"","page_name":" 177 ","page_number":215},
  {"content":"\r\nشود داعى بر انشاى طلب و اراده و كراهت است و هر گاه در واقع ثابت نشود ، داعى چيز ديگرى مثل اختبار و اعتذار در اين دو صورت خواهد بود . بنابراين ، معنى در اين دو صورت هم مانند صورتهاى ديگر ، در حقيقت موجود است اما در همه موارد به وجود انشايى ، موجود است . وضع در ساير صيغه‌هاى انشايى همچنين است . به هر حال نيازى به آنچه كه فضل از مواقف نقل كرده ، نداريم و به اطاله مكدم در تحقيق مطلب و نظر در آنچه بر او ايراد گرفته نيازى نمىبينيم .\r\nفضل در اين گفتهء خود « هر عاقلى مىداند كه : متكلم كسى است كه صفت تكلم قائم به او است » با اشاعره مخالفت كرده است . زيرا بنابر نقل قوشجى ، اشاعره مىگويند :\r\nمتكلم كسى است كه كلام قائم به او است . فضل با اين بيان خواسته از ايراداتى كه بر آنان وارد است و ميرسيد شريف جرجانى - آنگونه كه از وى منقول است - آنها را بيان كرده ، فرار نمايد . ايراد اين است : كلام ، هيئتها و كيفياتى است عارض بر صوت كه خود قائم به هوا است . پس كلام قائم به هوا است و هوا قائم به متكلم نيست تا گفته شود : آنچه كه قائم به هوا است بواسطه قائم به متكلم است . بنابراين نسبت كلام به متكلم به جهت قيام در آن نيست بلكه به اين جهت است كه حروف و كلمات آن را تعيين كند و بعضى را از بعضى ديگر تمييز دهد . پس اگر متكلم كسى بود كه كلام قائم بر او است ، اطلاق آن بر انسان صحيح خواهد بود . از اينرو ميرسيد شريف جرجانى و به پيروى از وى ، فضل به اين گفته پناه برده‌اند كه : متكلم كسى است كه تكلم قائم بر او است اما ندانسته‌اند كه در اين حال تكلم به معنى تعيين و ايجاد حروف و متكلم به معنى موجد آن خواهد بود . پس تكلم آنگونه كه قائم به ذات خداوند متعال است از جهت صدور و بدون نياز به معنى نفسى همانطور هم قائم به انسان است . لذا خدا و انسان به يك معنى متكلم ناميده مىشوند . اين در صورتى است كه كلامش را بر آنچه كه ميرسيد شريف جرجانى اراده كرده ، حمل نماييم . اما اگر ظاهر كلامش را بگيريم ، چنان كه بر حسب نسخه هايى كه ما يافته‌ايم متكلم را چنين تعريف كرده است : متكلم كسى است كه صفت متكلم قائم به او است . ( به صيغه اسم فاعل - متكلم - نه صيغه مصدر ) ، اين مقدمه بيهوده خواهد بود .\r\nبحث را با ادامه گفتار او دنبال مىكنيم كه گفت : به خالق كلام ، متكلم گفته نمىشود . اين يك ادعاى صرف است و آنچه پيش از اين گذشت ، بر اين هم وارد است . در حقيقت متكلم كسى است كه متلبس به تكلم شده است . تلبس به تكلم از جهت ايجاد كلام در هوا به وسيله زبان - چنان كه در كلام انسان است - و به وسيله درخت و مانند آن - چنان كه\r\n","description":"","footnote":"","page_name":" 178 ","page_number":216},
  {"content":"\r\nدر كلام خداوند متعال است - انجام مىشود . اين يك نحو تلبس به تكلم است . تلبس به صورتهاى مختلفى صورت مىگيرد . ممكن است به نحو ايجاد باشد چنان كه گذشت و مانند آن است خطاط و رنگرز . زيرا آن دو با ايجاد خط و رنگ بر كاغذ و لباس بدان دو متلبس مىشوند . ممكن است تلبس به نحو حلول باشد مثل حى و ميت . ممكن است به نحو انتزاع باشد چنان كه در صفات خداوند متعال است بنابر قول اهل حق كه مىگويند :\r\nصفات خدا در خارج عين ذات و از نظر مفهوم منتزع از آن است . و ديگر انحاى تلبس همچون خرما فروش كه با فروش خرما بدان متلبس مىشود . پس لازم نمىآيد كه تلبس مخصوص به حلول باشد تا به ثبوت كلام نفسى بنابر تصور آن قائل شويم . اين انحاى تلبس ، مشتقات را قياسى نمىسازد بلكه تابع ورود است . چه بسا مشتقى با ملابستى استعمال شود كه مشتق ديگر با آن استعمال نگردد و آن هم بدون اين ملابست استعمال نشود . پس بر ادعاى اطلاق متكلم بر خدا به واسطه ملابسهء ايجاد ، نقض به وسيلهء ذائق و متحرك وارد نيست . زيرا با اينكه خداوند ذوق و حركت را ايجاد كرده است ولى بر او ذائق و متحرك اطلاق نمىشود . علاوه بر اينكه : اگر آنچه را كه فضل گفته مبنى بر اينكه :\r\nمتكلم از لحاظ وضعى كسى است كه مبدأ به نحو قيام حلولى ، قائم بدان باشد ، بايد دانست كه اين يك بحث لفظى غير قابل التفات است ، گذشته از اينكه امتناع عقلى دارد .\r\nپس لازم مىآيد كه از آن معنى موجد ( ايجاد كننده ) را اراده كرده باشد . اضافه بر اينكه اگر وى به اطلاق متكلم بر خداوند متعال در كتاب و سنت علم نداشته ، هر چند در اين دو ( كتاب و سنت ) عباراتى چون : خبر داد ، امر كرد ، نهى فرمود و گفت و تكلَّم كرد و تكلَّم مىكند ، بر خدا اطلاق شده است . از اين گذشته اطلاق متكلَّم بر خداوند متعال يك اطلاق عرفى است كه از اطلاق موارد فوق الذكر در كتاب و سنت بر خدا مستفاد است .\r\nپس به هيچ وجه نفعى به حال خصم ندارد .\r\nبنابر آنچه كه گفتيم : متكلم موجد كلام است ؛ تكلم از صفات اضافيه اى است كه از جهت قدرت مىآيد مثل رازق و خالق نه از صفات ذاتيه قديمى كه در عرض قدرت است مثل : حى و عالم ، درست بر خلاف ديدگاه اشاعره . اين از يك سو ، از سوى ديگر :\r\nشگفت انگيزتر از اشاعره ، حنبليها هستند كه در قديم بودن كلام با اشاعره اتفاق نظر دارند ليكن بنابر نقل صاحب مواقف و قوشجى در شرح تجريد الاعتقاد ، گفته‌اند : كلام عبارت است از حروف و اصوات قائم به ذات خداوند متعال . بعضى از آنان گفته‌اند :\r\n« جلد و غلاف نيز قديماند » . اين جهل مفرط است . مصنّف - ره - دلالت عقل بر حدوث\r\n","description":"","footnote":"","page_name":" 179 ","page_number":217},
  {"content":"\r\nحروف را عن قريب بيان خواهد كرد . منتظر باشيد تا بيايد .\r\n\r\nمطلب دوّم : كلام خدا متعدد است\r\nمصنّف - اعلى اللَّه درجته - مىگويد :\r\nمعقول اين است كه كلام آنگونه كه گذشت ، حروف و اصواتى است كه شنيده مىشود . اين حروفى كه شنيده مىشود ، هنگامى يك كلام مفهوم خواهد بود كه نظم و ترتيب آن بر يكى از وجوهى باشد كه به وسيله آن افهام حاصل مىشود . و آن اينكه : يا خبر باشد يا امر يا نهى يا استفهام يا تنبيه كه شامل تمنّى ، ترجّى ، تعجّب ، قسم و ندا مىشود و وجودى جز در اين جزئيات ندارد .\r\nكسانى كه به قدم كلام عقيده دارند با هم اختلاف كرده‌اند . بعضى عقيده دارند كه كلام خدا واحد است و مغاير با اين معانى . ديگران به تعدد آن معتقدند . كسانى كه به وحدت آن عقيده دارند با تمامى عقلا در اثبات چيزى مخالفت كرده‌اند كه نه خود ، آن را تصور مىكنند و نه دشمنان آنان . كسى كه وصفى را براى خداوند متعال ثابت كرده كه آن را نه خود تعقل و تصور مىكند و نه ديگران ، چگونه جايز است كه پيشواى مردمان گردد تا ديگران به او اقتدا كنند و مناط احكام شرعى باشد ؟ !\r\nفضل مىگويد :\r\nاشاعره چون كلام نفسى را ثابت كردند ، آن را همچون ساير صفات مثل علم و قدرت قرار دادند . همان گونه كه قدرت صفت واحدى است كه به مقدورات متعددى تعلق مىگيرد ، كلام هم صفت واحدى است كه بر حسب تعلَّق به امر ، نهى ، خبر ، استفهام و ندا تقسيم مىشود . پس آن كلام واحد به اعتبار تعلَّق به يك چيز بر وجه مخصوص ، خبر است و به اعتبار تعلَّق به چيز ديگر و بر وجه ديگر امر است . همينطور است وضع درباقى . اما از نظر كسى كه كلام را عبارت از حروف و اصوات دانسته ، بدون شك كلام متعدد است . پس نزاع بين ما و معتزله و اماميه در اثبات كلام نفسانى است كه اگر ثابت شد ، همچون ساير صفات قديم است و واحد و اگر كلام منحصر به كلام لفظى شد ، حادث است و متعدد . ما كلام نفسى را ثابت كرديم پس مزخرفات اين مرد جز اباطيل و ترهات چيزى نيست .\r\nمن مىگويم :\r\nفضل و ديگران تصريح كرده‌اند كه كلام نفس مدلول كلام لفظى و همراه آن است .\r\n","description":"","footnote":"","page_name":" 180 ","page_number":218},
  {"content":"\r\nپس چگونه كلام لفظى متعدد است امّا كلام نفسى واحد . در غير صورت از اينكه مدلول مرتّب در نفس ، بر حسب ترتيب لفظى باشد ، خارج خواهد شد . گذشته از اين : حصول مفهوم كلام به مجرد تعلَّق به انواع كلام و بدون اينكه در نفس بر يكى از هيئتهاى مخصوص در آيد ، بىمعنا خواهد بود .\r\nاگر منظور فضل از آنچه كه مىگويد به امر و نهى و ديگر هيئتهاى كلامى متعلق مىشود ، اين است كه آنها را ايجاد مىكند ، بايد گفت : ما صفت ذاتىاى كه ايجاد به وسيله آن صورت گيرد جز قدرت نمىشناسيم و اگر منظورش اين است كه جنس اين هيئتهاست وجود جنس بدون فصل در قدم لازم مىآيد كه باطل است : اگر منظورش اين است كه بر آنها عارض مىشود لازم مىآيد كه قديم در قديم بودن خود بر حادث در حادث بودن خود عارض شود و اين ممتنع است و امكان ندارد كه پيش از اين وجود داشته باشد چون قيام عرض بدون معروض ممتنع است و اگر عكس اين را اراده كرده يعنى اينكه معروض بر آنهاست ، در اين صورت : اگر عروض آنها در قدم بوده ، با فرض حدوث منافات داشته و عروض حادث در حادث بودن خود بر قديم در قديم بودن خود لازم مىآيد و اگر عروض آنها در حال حدوث بوده كه در اين صورت لازم مىآيد كه در قدم ، كلامى وجود نداشته باشد . ما وجهى در اينكه پيش از عروض ، كلام حقيقى باشد ، تصور نمىكنيم ؛ اگر منظورش چيزى از قبيل انكشاف و تعلق علم به معلوم است ، پس علم گرديد كه ايراد وارد بر آن را خود ملاحظه مىكنيد ؛ اگر منظورش چيز ديگرى است ، بايد كه اصحابش آن را بيان دارند تا صحت آن را از فسادش بشناسيم .\r\nخلاصه اينكه : همانگونه كه معنايى از نظر عقل براى كلام نفسى نمىيابيم ، براى تعلَّق آن خصوصا با حفظ دلالت كلام لفظى بر آن بگونهء دلالت لفظ بر معناى مطابقى خود ، وجه صحيحى نمىيابيم !\r\n\r\nمطلب سوّم : حدوث كلام\r\nمصنّف - طاب ثراه - مىگويد :\r\nعقل و نقل اتّفاق دارند كه كلام خداوند متعال حادث است و ازلى نيست . زيرا مركب ، از حروف و اصوات و اجتماع دو حرف در شنيدن در دفعهء واحد ممتنع است .\r\nپس بايد يكى بر ديگرى سابق باشد و آنكه مسبوق است بالضروره حادث است و آنكه بر حادث به يك زمان متناهى پيشى داشته بالضروره حادث است . خداوند فرموده : « ما\r\n","description":"","footnote":"","page_name":" 181 ","page_number":219},
  {"content":"\r\nيأتيهم من ذكر من ربّهم محدث » ( 1 ) .\r\nاشاعره در اين باره با تمام عقلا مخالفت كرده‌اند . آنان كلام خداوند متعال را قديم مىدانند و مىگويند از ازل همراه خدا بوده است و معتقدند كه : خداوند متعال در ازل عقلايى را كه معدوم بوده‌اند ، مخاطب مىسازد . پذيرش چنين اعتقادى در نهايت سفاهت و نقصان در حق خداوند متعال است . اگر كسى از ما به تنهايى در خانه اى بنشيند و بگويد : اى سالم ! بايست ، يا : اى غانم ! بزن ، يا : اى سعد ! بخور و هيچ يك از اينان نزد او نباشند ، هر عاقلى او را سفيه و نادان و آن را معدوم كننده تحصيل ( ؟ ) مىشمارد . پس چگونه جايز است كه اشاعره اين فعل دالّ بر سفاهت و جهالت و حماقت را به خداوند سبحان نسبت دهند ؟ چگونه از خداوند متعال صحيح است كه در ازل بگويد : * ( « يا أَيُّهَا النَّاسُ اعْبُدُوا رَبَّكُمُ » ) * ( 2 ) و در حالى كه در آنجا نه مخاطبى است و نه مردمى . و يا بگويد :\r\n* ( « أَقِيمُوا الصَّلاةَ » ) * ( 3 ) و * ( « لا تَأْكُلُوا أَمْوالَكُمْ » ) * ( 4 ) و * ( « وَلا تَقْتُلُوا أَوْلادَكُمْ » ) * ( 5 ) و * ( « أَوْفُوا بِالْعُقُودِ » ) * ( 6 ) .\r\nاگر كلام خدا قديم باشد ، صدور قبيح از خداوند متعال ، لازم مىآيد . زيرا اگر كلامش در ازل مفيد نباشد ، سفاهت است و اين بر خدا قبيح خواهد بود . اگر مفيد باشد ، يا براى خودش است يا براى ديگران . فرض اوّل باطل است . زيرا كلام گوينده در صورتى براى خودش مفيد است كه ايجاد طرب نمايد يا آن را تكرار كند تا حفظ شود يا بدان تعبّد كند همانطور كه با قرائت قرآن خدا را بندگى مىكند ، تمام اين موارد درباره خداوند محال است . زيرا خدا از همهء آنها منزّه است . فرض دوّم نيز باطل است . زيرا مفيد بودن براى ديگران در صورتى صحيح خواهد بود كه آنان را مخاطب خود قرار دهد تا چيزى را به آنان تفهيم كند يا به چيزى امر يا از چيزى نهى نمايد ، امّا از آنجا كه در ازل كسى نبوده كه كلام خدا مفيد يكى از اين موارد باشد ، در اين صورت كلامش سفاهت و عبث خواهد بود . همچنين لازم مىآيد كه خبر دادن خدا دروغ باشد . زيرا در ازل فرموده است : * ( « إِنَّا أَرْسَلْنا نُوحاً » ) * ( 7 ) و * ( « وَأَوْحَيْنا إِلى إِبْراهِيمَ » ) * ( 8 ) و يا * ( « وَلَقَدْ أَهْلَكْنَا الْقُرُونَ » ) * ( 9 ) و نيز * ( « ضَرَبْنا لَكُمُ الأَمْثالَ » ) * ( 10 ) ، در حالى كه اين اخبار از گذشته است و خبر دادن از وقوع چيزى كه در گذشته به وقوع نپيوسته ، كذب مىباشد و خداى تعالى از آن منزه است . همينطور خدا فرموده\r\n\r\n","description":"","footnote":"\r\n( 1 ) انبياء / 2 .\r\n( 2 ) بقره / 21 .\r\n( 3 ) بقره / 43 .\r\n( 4 ) بقره / 188 .\r\n( 5 ) اسراء / 31 .\r\n( 6 ) مائده / 1 .\r\n( 7 ) نوح / 1 .\r\n( 8 ) نساء / 163 .\r\n( 9 ) يونس / 13 .\r\n( 10 ) ابراهيم / 45 .\r\n","page_name":" 182 ","page_number":220},
  {"content":"\r\nاست : * ( « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * ( 1 ) اين خبر دادن از آينده است . پس كلام خداوند حادث است .\r\nفضل مىگويد :\r\nپيش از اين به نزاع بين اشاعره و معتزله و پيروان آنان يعنى اماميه دربارهء كلام نفسانى اشاره كرديم و گفتيم : كسانى كه معتقد به ثبوت كلام نفسانى هستند ، بدون شك معتقد به قدم آن خواهند بود . زيرا ممتنع است كه حادثات قائم به ذات خدا باشند . كسانى كه معتقدند كلام خدا مركب از حروف و اصوات است ، بدون شك به حدوث آن عقيده دارند . از اين جهت ما هم با آنها موافقيم . بر اين اساس ايراداتى كه بر اشاعره وارد كرده ، ايراد بر غير محل نزاع است . زيرا وى اعتقاد دارد كه كلام از حروف و اصوات تركيب شده و بر اين اساس به حدوث آن معتقد است . اين چيزى است كه در آن نزاع نداريم . امّا اگر به اثبات كلام نفسانى معتقد و در عين حال به حدوث آن عقيده داشته باشد ، اين محل نزاع خواهد بود .\r\nوى در حدوث كلام خدا به آيهء مباركهء * ( « ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ » ) * ( 2 ) ، استدلال كرده كه دليل بر حدوث كلام لفظى است و مورد نزاع نمىباشد .\r\nوى استدلال كرد كه چون در ازل نه مأمورى است و نه سامعى پس امر و خبر در ازل سفاهت است و اين را در اراجيف خود آورد . پاسخ اين است كه : سفاهتى كه شما ادعا كرديد ، در كلام لفظى است اما در كلام نفسى سفاهت نيست . مثال آن بر طبق آنچه او ذكر كرده اين است كه : اگر كسى از افراد بشر در خانه اش تنها بنشيند و در نفس خود انواع امر را براى جماعتى كه نزدش خواهند آمد ، مرتب كند بدون اينكه آنها را تلفظ نمايد ، با اين عمل نه سفاهت كرده و نه حماقت بلكه سفيه كسى است كه به او نسبت سفاهت دهد .\r\nبنابراين كلام نفسى عبارتست از معناى قائم به ذات خدا در ازل ، بدون اينكه بدان كلام تلفظ كند بلكه براى جماعتى است كه به وجود خواهند آمد و پس از حدوث و آنگاه كه افعالى از آنان سرزند كه اقتضاى امر ، نهى ، اخبار و استفهام نمايد ، بدان تلفظ خواهد كرد پس نه سفاهتى در كار است و نه حماقتى آنگونه كه وى ادعا كرده است . با اين پاسخ ، لزوم صدور قبيح از خداوند متعال آنگونه كه وى بيان كرده ، دفع مىشود . زيرا اين لزوم در صورتى است كه كلام نفسى را تلفظ كند . ما هم قبول داريم كه تلفظ در ازل صورت\r\n\r\n","description":"","footnote":"\r\n( 1 ) يس / 82 .\r\n( 2 ) انبياء / 2 .\r\n","page_name":" 183 ","page_number":221},
  {"content":"\r\nنگرفته است بلكه در آنجا معانىاى است قديم و قائم به ذات خداوند متعال . همينطور آنچه كه در مورد لزوم كذب بيان داشت ، مندفع مىشود . زيرا صدق و كذب دو نوع كلام است كه تلفظ شده است نه معانى مزبورى كه در نفس است و پس از اين به كسى كه به وجود خواهد آمد ، گفته خواهد شد .\r\nدر پاسخ استدلال بر حدوث كلام به آيه * ( « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * ( 1 ) بدين صورت كه خبر دادن از مستقبل ( آينده ) است ، پس حادث است ، مىگوييم : لفظ ( كن ) حادث است و نزاعى در آن نداريم . نزاع ما در معنى ازلى نفسى است و اينكه مدلول ( كن ) در ذات خدا باشد ، حدوث آن لازم نمىآيد .\r\nمن مىگويم :\r\nهدف مصنّف از دليل عقلى ، اثبات حدوث چيزى است كه از كلام خداوند متعال تعقّل مىشود آن چيزى جز كلام لفظى نيست . پس محلى براى اثبات حدوث كلام نفسى باقى نمىماند . زيرا حدوث فرع معقوليّت است .\r\nدلايل نقلى تنها براى اثبات انحصار كلام خدا به كلام لفظى يا اثبات حدوث كلام نفسى بنابر فرض معقوليت آن ، بيان مىشود . گذشته از اين كلام نفسى از نظر اشاعره مدلول كلام لفظى است . پس بايد همچون تركيب و ترتيب لفظى ، آن هم در نفس مركب و مرتب باشد كه در اين صورت تقدم بعضى از اجزا بر بعضى ديگر لازم مىآيد و اين مقتضى حدوث است . اين از يك سو ، از سوى ديگر شارح مواقف از نويسندهء متن در مقالهء جداگانه اى نقل مىكند كه كلام نفسى را به امر قائم به غير ، شامل لفظ و معنى با هم ، تفسير كرده است و گمان برده كه قديم و قائم به ذات خداوند متعال مىباشد . زيرا ترتيب در تلفظ است به سبب عدم مساعدت ابزار ، پس تلفظ حادث است نه ملفوظ .\r\nقوشجى بر او ايراد گرفته است كه : « اين خارج از محدودهء عقل است . مثل اين است كه در وجود ، يك حركت داراى چندين جزء باشد و بعضى از اجزاء بر بعضى ديگر تقدّم نداشته باشد . » ايراد وى ايراد بجا و درستى است .\r\nبر پاسخى كه خصم از آيهء مباركهء * ( « ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ » ) * ( 2 ) داده ، اين اشكال وارد است كه : منظور از ذكر در آيه ، قرآن است كه كلام خداوند متعال است ، لحاظ كردن لفظى بودن آن . پس اگر آيه دلالت كرد بر اينكه كلام خدا از آن جهت كه كلام\r\n\r\n","description":"","footnote":"\r\n( 1 ) يس / 82 .\r\n( 2 ) انبياء / 2 .\r\n","page_name":" 184 ","page_number":222},
  {"content":"\r\nاست ، حادث مىباشد ، حدوث آن ثابت شده حتى اگر نفسى باشد يا ثابت شود كه كلام خدا منحصر در لفظى است . نظير اين آيه است ، آيهء مباركه * ( « إِنَّا نَحْنُ نَزَّلْنَا الذِّكْرَ وَإِنَّا لَه لَحافِظُونَ » ) * ( 1 ) ، آنچه كه نازل شده و محفوظ است نمىتواند جز حادث باشد . زيرا تنزيل تدريجى است و جز به لفظ نيست .\r\nپاسخى كه در مورد سفاهت داده به اين صورت كه در كلام لفظى است نه نفسى ، از نظر ما مردود مىباشد . زيرا در اين صورت طلب بطور مطلق ، سفاهت است اگر چه در نفس باشد . در مثالى كه زده طلب بالفعل وجود ندارد . آنچه كه موجود است عزم بر طلب يا تصوّر طلب مىباشد . در غير اين صورت بالضروره سفاهت است . از همين ميان ، اشكال وارد بر پاسخ وى از لزوم صدور قبيح از خداوند متعال دانسته مىشود .\r\nاگر اشكال شود كه در صورتى سفاهت لازم مىآيد كه معدوم را مخاطب قرار دهد و از او انجام فعلى را در حال عدم بخواهد اما اگر بنابر تقدير وجود از او چيزى بخواهد ، سفاهت لازم نمىآيد . مثل اينكه انسان آموزش فرزند خود را كه مىداند به زودى متولد خواهد شد ، طلب كند و مانند خطاب پيامبر ( ص ) كه فرمود : هر مكلفى كه تا روز قيامت به دنيا آيد .\r\nگويم : بداهت حكم مىكند كه هر كس معدوم را مخاطب قرار دهد و از او چيزى طلب كند ، سفيه است ؛ خواه در حال عدم از او چيزى طلب كند و خواه بر تقدير وجود و خواه او را شخصا مورد خطاب قرار دهد يا در ضمن گروهى كه حضور دارند ، زيرا اصل توجه به او همراه با طلب ، سفاهت است .\r\nدر مثال آموزش فرزند ، جز تمايل و عزم بر طلب ، چيزى نيست . در شرح مواقف گفته است : « بدون شك نفس اين طلب ، سفاهت است . بلكه گفته شده كه اصلا چنين طلبى ممكن نيست . زيرا طلب بودن وجود كسى كه از او چيزى طلب شود ، محال است . »\r\nهمينطور خطاب پيامبر ( ص ) براى حاضرين است و براى ديگران بواسطهء دلايل اشتراك امت در تكليف ، ثابت مىشود .\r\nپاسخى كه از لزوم كذب داده ، يك مناقشه لفظى است كه اگر هم ثابت شود ، اثرى در دفع اشكال ندارد . زيرا منظور اين است كه گفتهء خداوند متعال در ازل * ( « إِنَّا نَحْنُ نَزَّلْنَا الذِّكْرَ » ) * ( 2 ) ، * ( « إِنَّا أَرْسَلْنا نُوحاً » ) * ( 3 ) حكم غير مطابق با واقع است و خداوند متعال از امثال آن\r\n\r\n","description":"","footnote":"\r\n( 1 ) حجر / 9 .\r\n( 2 ) حجر / 9 .\r\n( 3 ) نوح / 1 .\r\n","page_name":" 185 ","page_number":223},
  {"content":"\r\nپيراسته است . پس اگر چه در اصطلاح كذب ناميده نشود ، باز هم اثرى ندارد . از همين پاسخ ، بطلان آن پاسخ وى هم معلوم مىشود كه گفت : كلام خدا در ازل به گذشته ، حال و آينده متصف نمىشود ، زيرا زمان وجود ندارد و تنها از جهت تعلقات پس از حدوث زمان ، بدان متّصف مىشود . زيرا عدم صحت اتصاف آن در ازل به گذشته ، قول خداوند در ازل * ( « إِنَّا أَرْسَلْنا نُوحاً » ) * ( 1 ) را ، حكم صادق مطابق با واقع نمىگرداند تا اشكال مرتفع شود .\r\nبلكه اين پاسخ فضل اشكال ديگرى را بر آنان آشكار ساخت . و آن عدم صحت اين گفته آنان است كه : كلام نفسى مدلول كلام لفظى است . زيرا ممكن نيست چيزى كه زمان ندارد عين مدلول چيزى باشد كه مقيد به زمان است . مگر اينكه ادعا شود ، منظورش اين است كه كلام نفسى مدلول كلام لفظى ، آن چيزى است كه به تعلَّقات حادث مقيّد شده باشد . پس اشكال شما وارد نيست . امّا اين هم بر اساس مذهب آنان كه به قدم كلام نفسى عقيده دارند ، درست نيست .\r\nپوشيده نيست كه در مثل آيهء مباركهء * ( « إِنَّا أَرْسَلْنا نُوحاً » ) * ( 2 ) درست نيست كه كلام نفسى در آن از قبيل * ( « وَنُفِخَ فِي الصُّورِ » ) * ( 3 ) باشد كه زمان گذشته نيست ولى به منزلهء گذشته است تا كذب مرتفع شود . زيرا تنزيل معنى مستلزم دلالت لفظ بر منزل است و معلوم است كه لفظ آيه * ( « أَرْسَلْنا نُوحاً » ) * ( 4 ) دالّ بر ماضى حقيقى است نه ماضى تنزيلى .\r\nپاسخ فضل از آيهء * ( « إِنَّما أَمْرُه إِذا أَرادَ شَيْئاً » ) * ( 5 ) نيز اشكال دارد . زيرا اين آيه بر حدوث امر تكوينى در آينده از اين جهت كه حامل معنايى است كه از نظر آنان همان كلام نفسى باشد ، دلالت مىكند . زيرا مقصود ، مجرد حدوث لفظ ( كن ) نيست . چرا كه اثر در تكوين فقط از آن خود لفظ نيست بلكه به معناى قائم به نفس مربوط مىشود كه فرع بودن و حدوث شيىء در آينده است . اين تفرع ، ظاهر در حدوث شيىء بعد از انقضاى آن است و منقضى نمىشود مگر حادث . زيرا چيزى كه قديم بودن آن ثابت شده است ، عدم آن ممتنع است .\r\n\r\n","description":"","footnote":"\r\n( 1 ) نوح / 1 .\r\n( 2 ) نوح / 1 .\r\n( 3 ) كهف / 99 .\r\n( 4 ) نوح / 1 .\r\n( 5 ) يس / 82 .\r\n","page_name":" 186 ","page_number":224},
  {"content":"\r\n\r\nمطلب چهارم : امر مستلزم اراده و نهى مستلزم كراهت است .\r\nمصنّف - قدس الله نفسه - مىگويد :\r\nهر عاقلى كه از ديگران بطور جزم چيزى مىخواهد ، آنان را بدان امر مىكند و هر گاه از فعلى كراهت داشته باشد ، از آن نهى مىكند . امر و نهى دليل بر اراده و كراهت است .\r\nاشاعره در اين مطلب با تمام عقلا مخالفت كرده‌اند . آنان مىگويند : خداوند دائما به چيزى كه آن را نمىخواهد و حتى از آن كراهت دارد ، امر مىكند و از چيزى كه كراهت ندارد و حتى از چيزى كه آن را اراده كرده ، نهى مىكند . هر عاقلى ، كسى را كه چنين چيزى انجام دهد ، سفيه مىخواند - تعالى الله عن ذلك علوا كبيرا .\r\nفضل مىگويد :\r\nاشاعره مىگويند : خداوند جميع كائنات را اراده و هر چيزى را كه وجود ندارد ، اراده نمىكند . بر اين اساس هر موجودى مراد خداوند است و هر چيز غير موجود مراد او نيست . معتزله و كسانى كه از آنان پيروى كرده‌اند يعنى اماميه معتقدند كه خداوند متعال مأمور به را اراده مىكند و از معاصى و كفر كراهت دارد .\r\nدليل اشاعره اين است كه : خداوند خالق تمام اشيا است و خالق يك چيز بدون كراهت ، بالضروره آن را اراده كرده است و صفت مرجح براى يكى از دو مقدور اراده است و چاره اى جز آن نيست . پس ثابت شد كه خداوند جميع كائنات را اراده مىكند .\r\nمعتزله كه معتقدند افعال بندگان ، آفريدهء خود آنان است و تعدد آفريننده را در وجود پذيرفته‌اند ، ملزم به نفى اراده عمومى هستند . بر اين اساس خداوند ، طاعات را اراده مىكند و از معاصى كراهت دارد . پس به انجام طاعات امر و از فعل معاصى نهى مىكند .\r\nزيرا معاصى آفريده او نيست . اما از نظر اشاعره ، خداوند طاعات را اراده و بدان امر مىكند . اين نكته آشكار است . همينطور معاصى را اراده و از آن نهى مىكند . بايد دانست كه امر غير از اراده است . اين مطلب را در فصل پيش بيان كرديم و آورديم كه : مراد از اراده ، ارضا و استحسان نيست . پس اينكه گفت : اشاعره معتقدند كه خداوند به چيزى كه آن را اراده نكرده ، امر مىكند ، منظورش اين است كه : خداوند به ايمان كافر امر مىكند ولى آن را اراده نكرده است . پس محذورى كه در مخالفت با عقلا ، بيان داشته ناشى از عدم تحقق معنى اراده است . منظور از اراده در اينجا - چنان كه از آن فهميده مىشود - تقدير و ترجيح در خلق ( آفرينش ) است نه رضا و استحسان . لذا معنى عرفى اراده را اعتبار كرده است . اگر معناى اراده را تحقيق كنيد ، خواهيد دانست كه مراد اشاعره\r\n","description":"","footnote":"","page_name":" 187 ","page_number":225},
  {"content":"\r\nچيست و آنگونه كه گفت ، نسبت جهل و سفاهت به خداوند متعال نيست ؟\r\nمن مىگويم :\r\nپوشيده نيست كه مصنّف يك امر ضرورى را بيان كرده و آن اينكه : امر كردن به چيزى توسط عاقل ، دليل بر آن است كه وى بدان رضايت داشته و اراده اش بدان تعلق گرفته است و نهى كردن از چيزى توسط عاقل ، بر عدم رضايت و نيز كراهت وى از آن دلالت دارد . از سوى ديگر بيان كرده كه اشاعره در اين مطلب با تمام عقلا مخالفت كرده ، مىگويند : خداوند به چيزى كه رضايت ندارد و آن را اراده نكرده ، امر مىكند و از چيزى كه رضايت دارد و مىخواهد ، نهى فرموده است . دليل آن اين است كه از نظر اشاعره ، افعال آفريدهء خدا است و بالضروره فاعل قادر مختار چيزى را كه بدان رضايت دارد اراده مىكند ، انجام مىدهد و چيزى را كه بدان رضايت ندارد و اراده نكرده ، ترك مىكند . پس اگر فرض شود كه خداوند سبحان به چيزى امر كرده است كه ترك شده است ، بايد دانست كه لابد به چيزى امر كرده كه اراده نفرموده و بدان رضايت ندارد . اگر فرض شود كه خداوند از چيزى نهى فرموده كه انجام داده است ، معلوم مىشود كه خدا از چيزى كه رضايت دارد و اراده فرموده ، نهى كرده است و اين مستلزم سفاهت است - تعالى الله عنه و عن كل نقص .\r\nما حصل پاسخ فضل پس از اطاله بحث در امور نامربوط ، اين است كه اراده در كلام اشاعره ، به معناى تقدير مىباشد . بر اين اساس معناى گفتهء آنان كه مىگويند : خدا به چيزى كه نمىخواهد ، امر و از چيزى كه اراده كرده ، نهى مىنمايد ، اين است كه خداوند به چيزى كه مقدّر نكرده امر و از چيزى كه مقدّر كرده ، نهى مىفرمايد و اين مستلزم سفاهت نيست . اشكال وارد بر اين پاسخ ، اين است كه : تقدير و ايجاد شيىء فرع بر رضايت و اراده آن است و عدم تقدير و عدم ايجاد آن فرع بر عدم رضايت و عدم اراده آن . پس اگر فرض شود كه خداوند سبحان به چيزى كه مقدّر نكرده ، امر و از چيزى كه مقدّر كرده ، نهى فرموده است ، لازم مىآيد كه به چيزى كه رضايت ندارد و آن را اراده نكرده ، امر و از چيزى كه رضايت داشته و اراده كرده ، نهى فرمايد و اين سفاهت است - تعالى الله عنه و جل شأنه - گذشته از اين ، تفسير فضل از اراده به تقدير اشتباه است .\r\nزيرا اراده صفت است و تقدير فعل ! اينكه گفت : از نظر اشاعره ، خدا طاعات را اراده و بدانها امر مىكند ، نادرست است .\r\nزيرا اگر منظورش تمام طاعات است ، اين صحيح نيست . زيرا از نظر آنان ، خدا بعضى از\r\n","description":"","footnote":"","page_name":" 188 ","page_number":226},
  {"content":"\r\nطاعات را اراده كرده و آن خصوص طاعاتى است كه ايجاد كرده و اگر منظورش بعضى از طاعات باشد كه ذكر آن بيهوده است . زيرا كلام مصنّف ( ره ) در مورد منظور آنان از طاعات نيست بلكه در چيزى است كه وجود بدان تعلق نگرفته است . مصنّف ( ره ) از اين جهت قول آنها را مقيد به دوام كرد و گفت : آنان مىگويند خداوند دائما به چيزى كه آن را نمىخواهد و حتى از آن كراهت دارد ، امر مىكند ، تا بدين وسيله به استمرار ترك طاعات در اثر استمرار زمان و يا به اين مطلب اشاره كند كه امر خدا به چيزى كه آن را اراده نكرده - به سبب دوام ذات خدا ، بر اساس پندارشان از كلام نفسى - دوام دارد .\r\n\r\nمطلب پنجم : كلام خدا صدق است\r\nمصنّف - اعلى الله درجته - مىگويد :\r\nبدان كه حكم بر صدق كلام خدا و اينكه كذب بر آن روا نباشد ، بر قواعد عدليه مبتنى است . عدليه صدور قبيح از خداوند متعال را از حيث حكمت محال دانسته‌اند . اين مطلب از دو جهت با مذهب اشاعره سازگار نمىباشد .\r\nاوّل - اشاعره جميع افعال قبيح را به خدا نسبت داده‌اند و گفته‌اند : هيچ مؤثرى در وجود جميع افعال قبيح و غير آن جز خداوند نيست . پس چگونه ممتنع است : كسى كه انواع جور و ستم ، عدوان و ظلم ، و انواع معاصى را انجام مىدهد ، در كلامش دروغ بگويد ؟ چگونه پژوهشگر اشعرى با اين عقيده مىتواند وجوب صدق كلام خداوند را اثبات كند ؟ ! دوّم - كلام نفسى از نظر آنان با حروف و اصوات مغاير است و ( در نتيجه ) راهى براى اثبات صادق بودن خداوند در حروف و اصوات ندارند !\r\nفضل مىگويد :\r\nاز نظر اشاعره ممتنع است كه خدا دروغ بگويد . معتزله هم در اين مطلب با آنان موافق هستند . دليل اشاعره اين است كه كذب نقص است و نقص در مورد خداوند متعال محال است . دليل معتزله اين است كه كذب قبيح است و خداى سبحان فعل قبيح انجام نمىدهد . صاحب مواقف مىگويد : بدان كه بين نقص در فعل و قبح عقلى آن فرقى نيافته‌ام . زيرا نقص در افعال عينا همان قبح عقلى آن است ، تنها عبارت ( و لفظ تعبير ) فرق مىكند . مىگويم : منظور از نقص در اينجا ، نقص در صفات است و بنابر تقدير جواز كذب خدا ، ذات خداوند متّصف به نقص خواهد شد . در حالى كه آنان در اينجا ، قائل به نقص\r\n","description":"","footnote":"","page_name":" 189 ","page_number":227},
  {"content":"\r\nدر افعال نيستند تا فرقى بين نقص در افعال و قبح عقلى ، آنگونه كه صاحب مواقف گفته است ، نباشد . حاصل استدلال اشاعره اين است كه اگر خدا كاذب باشد ، اين كذب نقص در صفت او خواهد بود ، چنان كه مىگويند : اگر خدا جاهل يا عاجز باشد ، نقص در صفت خدا است و قبحى را كه معتزله بدان قائل هستند و از آن نقص ، لازم مىآيد ، اعتبار نكرده‌اند . در اين مطلب بدقت تأمل كنيد چرا كه فرق بين آن دو دقيق است .\r\nاينكه گفت : عدم جواز كذب بر خدا با قواعد اشاعره سازگار نمىباشد . كلامى باطل و به دور از انديشه و تأمّل است . زيرا عقيده به اينكه تنها مؤثّر در وجود خداوند است ، مستلزم اسناد افعال قبيح به خدا نيست . زيرا انجام افعال قبيح مستقيما از خود بنده است و نه مستند به خالق . گذشته از اين هر كس فعل قبيح انجام دهد ، بناچار بايد مرتكب كذب شود و جايز نيست كه صادق باشد و اين نهايت جهل است و عناد و خروج از چارچوب بحث ، چنان كه اگر اين كلام به عوام نسبت داده شود ، از آن استنكاف ورزند . بطلان وجه دوّمى هم كه در اين باره بيان داشت ، آشكار است . زيرا كسى كه قائل است كذب بر خدا به جهت اينكه مستلزم نقص مىباشد ، ممتنع است ، پس كذبى هم كه به دالّ بر معناى نفسانى تعلَّق مىگيرد ، نقص است ، حال چگونه با قواعد اشاعره سازگار نمىباشد .\r\nمن مىگويم :\r\nبدان كه اشاعره با اين استدلال كه از كذب ، نقص لازم مىآيد ، صدق كلام خداوند را اثبات مىكنند ، خواه نفسى باشد يا لفظى و به خصوص كلام لفظى كارى ندارند . در صورتى كه اگر در كلام خداوند كذب صورت گيرد ، بعضى اوقات يعنى آنگاه كه راست مىگوييم و خدا دروغ ، از خداوند كاملتر باشيم . از اين لحاظ صاحب مواقف در عبارتى كه فضل از او نقل كرد ، بر اشاعره ايراد گرفته كه : اين دليل ، صدق خدا در كلام لفظى را ثابت نمىكند . زيرا لفظ ، فعل است و نقص در افعال عين قبح عقلى آن است در حالى كه اشاعره به قبح عقلى افعال عقيده ندارند . فضل گمان برده كه مقصود صاحب مواقف اين است كه مراد از نقص در اين دليل ، نقص در خصوص افعال است . از اينرو بر وى اشكال گرفته كه در اينجا مواد نقص در صنعت است نه نقص در افعال . شگفت اينكه پس از اقرار بر اين مطلب كه اشاعره به نقص در افعال عقيده ندارند ، بر حسب ظاهر كلام به ايراد دوّم مصنّف - ره - چنين پاسخ داده كه : كذب در كلام لفظى هم نقص است . همانطور كه مىبينيد اين خلط آشكارى است كه نياز به بيان ندارد . از سوى ديگر قوشجى از ايراد صاحب مواقف چنين پاسخ داده كه : « مرجع صدق و كذب ، معنى است نه لفظ و از آنجايى\r\n","description":"","footnote":"","page_name":" 190 ","page_number":228},
  {"content":"\r\nكه كلام نفسانى از نظر اشاعره عين مدلول كلام لفظى است ، معنايش اين است كه كذب در كلام لفظى به كذب در كلام نفسانى بر خواهد گشت كه از اين هم نقص در صنعت خداوند متعال لازم مىآيد . « در صورتى اين اشكال وارد است كه لازم آيد هر كلام لفظى حتى كلام لفظى كاذب يك مدلول نفسانى داشته باشد كه البتّه اين مطلب از نظر ما محل بحث است . زيرا جايز است كه يك لفظ خبرى كاذب ايجاد كند و در نفس خود بر طبق معناى آن حكم نكند پس حكم نفسانى ثابت نمىشود تا كاذب باشد . زيرا كذب دائر مدار حكم است . البته كلام لفظى كاذب است . چه مشتمل بر حكم كاذب است .\r\nاز سوى ديگر بر اين دليل حتى در صورت اثبات صدق خداوند متعال در كلام نفسانى ، اين اشكال وارد مىشود كه محاليت نقص بر خداوند متعال در صفت را با اجماع ثابت كرده‌اند نه به وسيلهء عقل . از اينرو قوشجى در تقرير اين دليل گفته است كه كذب نقص است و نقص بر خداوند به اجماع همگان محال است . آنجا كه صاحب مواقف در تقرير اين دليل مىگويد : نقص بر خداوند متعال محال است ، شارح ، حكم به محاليت را ، در شرح مواقف ، به اجماع مقيّد كرده و گفته : اجماعا . روشن است كه حجيّت اجماع از نظر آنان مستند به گفتار پيامبر است كه خود موقوف بر ثبوت صدق آن حضرت است و ثبوت صدق حضرت از تصديق وى توسط خداوند متعال ، دانسته مىشود كه ارزش آن موقوف است بر ثبوت صدق كلام خداوند متعال . پس ثبوت صدق كلام خدا بر ثبوت آن متوقف است و همانطور كه ملاحظه مىكنيد ، اين دور است . البته ممكن است به اين اشكال هم همان پاسخى را بدهند كه از همين اشكال امّا در دليل ديگرشان در اثبات صدق كلام خداوند داده‌اند . آن دليل ، خبر دادن پيامبر ( ص ) از صدق كلام خداوند و بلكه اجماع پيامبران در اين باره است . در پاسخ به ايرادى كه بر اين دليل وارد شده چنين پاسخ داده‌اند : ثبوت صدق پيامبر ( ص ) بر تصديق وى از سوى خداوند متعال بوسيله كلام متوقف نيست تا مستلزم دور باشد بلكه صدق گفتار پيامبر ( ص ) موقوف است بر تصديق وى از سوى خدا با معجزه كه تصديق فعلى است نه قولى . بر اين پاسخ اين اشكال وارد است كه : معجزه فقط دلالت مىكند كه پيامبر ، فرستادهء خداست و آنچه كه آورده از سوى خداست . اما دلالت ندارد كه كلام پيامبر بطور مطلق صادق است و مطابق با واقع ؛ اگر چه از خودش باشد . از سوى ديگر اينكه معجزه ، مفيد يقين به پيامبرى پيامبر باشد ، از نظر اشاعره ممتنع است و - ان شاء الله تعالى - به زودى در جاى خود ، خواهيد شناخت .\r\nبه هر حال علم به صدق پيامبر موقوف بر تصديق وى از سوى خدا است ، اگر بگويند :\r\n","description":"","footnote":"","page_name":" 191 ","page_number":229},
  {"content":"\r\nتصديق با كلام خداست ، اين مستلزم دور است و اگر بگويند : تصديق با معجزه است ، در اين صورت اگر اقتضاى معجزه ، ناشى از خبر دادن خدا از صدق خود باشد - به جهت صدق پيامبر در خبر دادن از صدق كلام خداى متعال - دور به قوّت خود باقى است . و در غير اين صورت معجزه ، بر صدق پيامبر در خبر دادن از خود دلالت نمىكند . گذشته از اين معجزه از تصديق قولى كه در صدق آن تشكيك شده ، بالاتر نيست .\r\nاشاعره بر امتناع كذب خداوند متعال به دليل سوّمى هم استدلال كرده‌اند . دليل سوّم آنان اين است : اگر خدا به كذب متّصف شود ، كذب خدا قديم خواهد بود . زيرا حادث ، قائم به ذات خداوند متعال نمىباشد . پس لازم مىآيد صدق مقابل آن كذب بر خدا ممتنع شود . در غير اين صورت زوال آن كذب جايز خواهد بود كه محال است . زيرا عدم آنچه كه قديم بودنش ثابت شده ، ممتنع است و لازم هم كه عبارتست از امتناع صدق بر خدا ، باطل است . پس بالضروره در مىيابيم كه هر كس چيزى بداند ، امكان كه از آن ، چنان كه هست ، خبر دهد .\r\nاشكالات وارد بر اين استدلال عبارتند از : اوّل - مقدمهء اخير مبتنى است بر قياس غائب بر شاهد . اين قياس همانگونه كه خواهيد ديد ، ممنوع است . دوّم - امتناع صدق مقابل كذب ، ذاتى نيست بلكه همانگونه كه در دليل ذكر شد به جهت قديم بودن كذب است ، پس اين امتناع ، امتناع بالغير است و نه ذاتى پس بطلان آن را قبول نداريم . زيرا ضرورتى وجود ندارد كه مقتضى خلاف آن باشد . بلكه ضرورت ، مقتضى امكان ذاتى آن است و اين ، منافاتى با امتناع بالغير ندارد . سوّم - با اين گفته قوشجى نقض بر آنان وارد است كه مىگويد : « اگر اين دليل ، درست باشد ، همانا بر امتناع صدق خداوند متعال نيز دلالت مىكند . بدين صورت كه گفته شود : اگر خداى متعال متّصف به صدق باشد ، صدق خدا قديم خواهد بود . پس بر خدا كذب مقابل آن صدق ، ممتنع خواهد شد . اما بالضروره مىدانيم كه هر كس چيزى بداند ، امكان دارد از آن ، نه آنگونه كه هست ، خبر دهد . »\r\nچهارم - اگر اين دليل درست باشد و از تمام اشكالات وارد بر آن چشم پوشى كنيم ، جز صدق كلام نفسانى خدا كه قديم است ، چيزى ثابت نمىشود . در حالى كه آنچه مهم است بيان صدق كلام لفظى خدا است ، چنان كه در مواقف و شرح آن هم بيان شده است .\r\nپس معلوم شد كه اشاعره دليلى بر امتناع كذب خداوند متعال در كلام خود ، ندارند خواه كلام نفسانى باشد و خواه لفظى . پس چگونه است حال مذهبى كه از اثبات امتناع آنچه مهم است بيان صدق كلام لفظى خدا است ، چنان كه در مواقف و شرح آن هم بيان\r\n","description":"","footnote":"","page_name":" 192 ","page_number":230},
  {"content":"\r\nبيان شده است .\r\nپس معلوم شد اشاعره دليلى بر امتناع كذب خداوند متعال در كلام خود ، ندارند خواه كلام نفسانى باشد و خواه لفظى . پس چگونه است حال مذهبى كه از اثبات امتناع قبيحترين چيزها بر خداى متعال ناتوان است ؟ در حالى كه امتناع كذب خداوند از اوّلين ضروريات است . حتّى بنابر مقتضاى اينكه تمام افعال قبيح را به خداى سبحان اسناد مىدهند ، صدور كذب از خداوند متعال بعيد به نظر نمىرسد ، بلكه به نظر آنان واقع هم شده است . زيرا خدا خالق كذب مردم در خبر دادن از خداوند متعال است و همانگونه كه خلق كلام كاذب بر زبان فرشته ، پيامبر و يا درخت كذب از خدا است ، همينطور خلق كذب بر زبان ساير مردم ، كذب او خواهد بود . كذب خدا در كلام لفظى جز بدين نحو متصوّر نيست - تعالى الله عن ذلك علوا كبيرا .\r\nاينكه گفت : عقيده به اينكه تنها مؤثر در وجود خداوند است ، مستلزم اسناد افعال قبيح به خدا نمىباشد . زيرا انجام افعال قبيح مستقيما از خود بنده است ؛ از نظر عقلا سفسطه است . مگر چگونه انسان عاقل مىپذيرد كه نسبت دادن قبح به محلى كه هيچ گونه اثرى در آن ندارد و عدم انتساب آن به خالق و آفرينندهء آن ، صحيح باشد ؟ ! گذشته از اين لازم مىآيد كذب خداوند متعال بر زبان فرشته يا پيامبر هم ممتنع نباشد .\r\nزيرا كذب مستقيما از طرف فرشته و پيامبر است پس چگونه به امتناع كذب از خداوند متعال در كلام لفظى ملتزم شده‌اند ؟\r\nپوشيده نيست كه مصنّف به اينان نسبت نداد كه بايستى خداى متعال در كلام خود كاذب باشد . پس اين گفته خصم كه گفت : « هر كس فعل قبيحى انجام دهد ، به ناچار بايد مرتكب كذب شود . » بى معنى است . اگر وقوع كذب از خداوند سبحان را به آنان نسبت مىداد ، حق و درست بود . زيرا از نظر آنان خداوند خالق دروغ در اخبار از خود بر زبان گناهكاران است . بيان اين مطلب را پيش از اين دانستيد و در اينجا آن را تكرار نمىكنيم .\r\n\r\n8 - صفات خدا عين ذات اوست\r\nمصنّف - طيّب الله رمسه - مىگويد :\r\nچيزى در قدم با خدا شريك نيست : عقل و نقل اتفاق دارند كه خداوند متعال\r\n","description":"","footnote":"","page_name":" 193 ","page_number":231},
  {"content":"\r\nمخصوص به قدم است و در ازل احدى جز او نبوده است . زيرا هر آنچه غير خداست ، ممكن است و هر ممكنى حادث . خدا مىفرمايد : * ( « هُوَ الأَوَّلُ وَالآخِرُ » ) * ( 1 ) . اشاعره ضمن عقيده به خدا به معانى هشتگانه قديم ( قدماى ثمانيه ) كه علل در صفات خداوند مثل قدرت ، علم و حيات و . . . مىباشند ، معتقدند . از اين عقيدهء آنان ، چند امر محال لازم مىآيد :\r\n1 - اثبات قديم غير از خدا . فخر الدين رازى گويد : « نصارا كفر ورزيدند زيرا به قدماى ثلاثه معتقد شدند ، در حالى كه ياران ما به قدماى نه گانه عقيده دارند . »\r\n2 - نيازمندى خداوند در عالم بودن به معنايى كه علم است ؛ اگر اين معنا نباشد ، خداوند عالم نيست ، نيازمندى خدا در قادر بودن به معنايى كه قدرت است ، چنانچه اين معنا نباشد ، خداوند قادر نخواهد بود . همينطور است در باقى صفات . در حالى كه خداوند متعال از فقر و نيازمندى پيراسته است ؛ چه هر نيازمند به غير ، ممكن است .\r\n3 - اثبات بىنهايت معانى قائم به ذات خداوند متعال كه محال است . بيان ملازمه : علم به يك چيز با علم به چيزهاى ديگر مغاير است . زيرا از شرايط علم ، مطابقت است . و محال است كه يك شيىء واحد با امورى مطابقت داشته باشد كه در ذات و حقيقت متغاير و متخالفند ، و معلومات نامتناهى است . پس به اعتبار علمى كه در هر مرتبه از مراتب نامتناهى فرض مىشود . علوم نامتناهى نه يك بار بلكه به دفعات نامتناهى خواهد داشت ، زيرا علم به يك چيز مغاير است با علم به علم به آن چيز ، سپس علم به علم به يك چيز مغاير است با علم به علم به علم به آن چيز و همينطور تا بىنهايت و در هر يك از اين مراتب علوم نامتناهى وجود دارد . اين گفته عين سفسطه است چون به يك مرتبه قابل تعقل نيست .\r\n4 - اگر خدا موصوف به اين صفات باشد و اين صفات قائم به ذات خدا ، حقيقت الهيّت مركب خواهد بود و هر مركبى محتاج به جزء خود است كه آن جزء غير از خود او است . در نتيجه خدا نيازمند ديگرى خواهد بود . ممكن است آنجا كه امير المؤمنين ( ع ) مىفرمايد : « اوّل الدين معرفته و كمال معرفته التصديق به و كمال التصديق به توحيده و كمال توحيده الاخلاص له و كمال الاخلاص له نفى الصفات عنه لشهادة كل\r\n\r\n","description":"","footnote":"\r\n( 1 ) حديد / 3 .\r\n","page_name":" 194 ","page_number":232},
  {"content":"\r\nصفة انها غير الموصوف و شهادة كل موصوف انه غير الصفة فمن وصف الله فقد قرنه و من قرنه فقد ثناه و من ثناه فقد جزّأه و من جزّأه فقد جهله . « به همين مطلب اشاره فرموده باشد .\r\n5 - آنان در اينجا مرتكب يك امر معلوم البطلان هم شده‌اند . مىگويند : اين معانى نه نفس الذات است و نه مغاير با آن . اين گفته هم نامعقول است . زيرا هر گاه يك چيز به چيز ديگر نسبت داده شود يا اين چيز همان است و يا غير آن و معقول نيست كه هر دو نسبت را سلب كنيم و بگوييم اين چيز نه آن است و نه غير آن !\r\nفضل مىگويد :\r\nاشاعره معتقدند كه خداوند صفاتى دارد موجود ، قديم و زايد بر ذات خود . بنابراين خدا عالم است به علم ، قادر است به قدرت و مريد است به اراده و . . . . دليل آنان اين است : ما صفات الهيّت را از صفات شاهد مىفهميم . علت اينكه شيىء در شاهد عالم است ، علم است . همينطور است در غايب . تعريف عالم در اينجا اين است : من قام به العلم . همينطور است تعريف عالم در غايب . شرط صدق مشتق بر يكى از ما ، ثبوت اصل آن است . همينطور است در آنچه كه از نظر ما غايب است . وضع در ساير صفات هم بر همين قياس است . حال اين مطلب را از لغت و اطلاقات عرف مىگيريم . بدون شك عالم كسى است كه صفت علم قائم به او است . اگر به نفى صفات قائل شويم ، نصوص كتاب و سنّت را تكذيب كرده‌ايم . خداى متعال در قرآن ، صفات را براى خود ثابت كرده است . ما هم چاره اى نداريم كه صفات خدا را بدون تأويل اثبات كنيم . زيرا اضطرار به تأويل هنگامى است كه از اجراى آن بر حسب واقع عاجز شويم و دلايل عقلى هم بر امتناع اجراى آن بر حسب ظاهر دلالت كند . در حالى كه بحث فعلى ما اين گونه نيست . پس بايد آن را بدون تأويل بر حسب ظاهر اجرا كنيم . از نظر من عمدهء مطلب در اثبات صفات زايده همين است . زيرا استدلالات عقلى بر اثبات صفات ، داراى خلل است . و الله العالم .\r\nبه همهء وجوهى كه اين مرد در استدلال بر نفى صفات زايد آورده ، پاسخ داده‌اند :\r\n1 - در پاسخ استدلال وى كه گفت : هر چيزى غير از خدا ممكن است و هر ممكنى حادث ، مىگوييم : ما هم قبول داريم كه هر چيزى غير از خدا ممكن است . ليكن در بيان مقدمهء دوّم مىگوييم : هر ممكنى غير از صفات خدا ، حادث است . زيرا صفات خدا نه خداست و نه غير خدا . اين مطلب را به زودى بيان خواهيم كرد .\r\n","description":"","footnote":"","page_name":" 195 ","page_number":233},
  {"content":"\r\n2 - در پاسخ استدلال وى به لزوم اثبات قديم غير از خدا و اينكه اثبات قدما كفر است و به سبب آن نصارا كفر ورزيدند ، مىگوييم : آنچه كفر است اثبات ذوات قديمه است نه اثبات ذات و صفات قديمى كه با ذات تباين كلى ندارند . مثلا علم زيد ، بنحو كليّت غير زيد نيست . پس اگر بر فرض ، علم زيد ، مثل زيد قديم باشد ، از اين چه نقصى بر زيد ، اگر قديم باشد ، عارض خواهد شد ؟ ! زيرا علم وى بنحو كليت غير او نيست . بلكه از صفات كمال او است .\r\n3 - در پاسخ به اين استدلال كه لزوم نيازمندى خدا در عالم بودن به معنايى كه علم است و اگر آن معنا نباشد ، عالم نخواهد بود و همينطور در باقى صفات ؛ مىگوييم : اگر منظور شما از استكمال خدا به غير ثبوت صفات كمال زايد بر ذات خدا است ، اين از نظر ما جايز است و در آن نقصى كه مورد نزاع است وجود ندارد و اگر منظور شما چيزى غير از اين است پس : اوّلا آن را تصوير كنيد تا خود ، آن را فهم كنيد ، آنگاه ثابت كنيد كه آنچه ما ادعا كرده‌ايم ، از آن لازم مىآيد . حاصل كلام اينكه آنچه محال است ، اين است كه خدا صفت كمال را از غير خود بگيرد نه اتصاف خدا به صفت كمال كه غير او است . آنچه از مذهب ما لازم مىآيد ، قسم دوّم است نه قسم اوّل كه محال بود .\r\n4 - در پاسخ به اين استدلال كه لزوم اثبات معانى نامتناهى قديم قائم به ذات خداوند ، مبنى بر اينكه علم به يك چيز مغاير است با علم به غير آن . . . مىگوييم : علم صفتى است واحد و قائم به ذات خدا بر حسب تعلَّق به معلومات نامتناهى متعدد مىشود .\r\nپس بر حسب هر معلومى ، علم يك تعلَّق دارد . همانگونه كه نامتناهى بودن معلومات تصوّر مىشود ، همينگونه جايز است كه تعلقات علم كه خود ، صفتى است واحد ، بر حسب معلومات ، غير متناهى باشد و محالى هم از آن لازم نمىآيد و مستلزم تسلسل محال هم نيست . زيرا فاقد شرط ترتّب در وجود است .\r\n5 - در پاسخ به اين استدلال كه اگر خدا موصوف به اين صفات باشد ، لازم مىآيد كه حقيقت الهيّت مركب باشد و اين تركيب مستلزم نيازمندى خدا است . مىگوييم اگر منظور از حقيقت الهيت ، ذات است بايد گفت كه از اثبات صفات زايد ، تركيب در ذات لازم نمىآيد . امّا اگر منظور از حقيقت الهيّت ، اين است كه ذاتى داريم و صفاتى متعدد قائم به آن ذات . بايد گفت كه اين چيزى جز ملاحظه موصوف با صفات ، نيست و همانطور كه پيش از اين گفتيم ، احتياج واجب به غير ، موجب امكان است .\r\nدربارهء استدلالى كه از كلام امير المؤمنين ( ع ) آورده مىگوييم . شايد منظور از نفى\r\n","description":"","footnote":"","page_name":" 196 ","page_number":234},
  {"content":"\r\nصفات ، صفاتى باشد كه با ذات تغاير كلى دارد . در حالى كه در اينجا تغاير كلى نيست .\r\n6 - در پاسخ اين استدلال وى كه گفت : آنان مرتكب يك امر معلوم البطلان هم شده‌اند كه مىگويند : اين معانى هشتگانه نه نفس ذات است و نه مغاير با آن ، و اين گفته نامعقول است ؛ مىگوييم : منظور ما از اينكه صفات عين ذات نمىباشد ، اين است كه در وجود مغاير ذات است و از اينكه ، اين صفات مغاير با ذات نمىباشد ، اين است كه صفاتى براى ذات است . پس بين آنها مغايرت كلى چنان كه اطلاق تغاير كلى بين آنها و ذات صحيح باشد ، وجود ندارد . همانطور گفته مىشود : علم زيد ، عين زيد نيست زيرا صفت او است و غير او نيست به نحو تغاير كلى . زيرا قائم به او است . اين واسطه بر اساس اين معنى صحيح است . زيرا سلب عينيت به اعتبارى است و سلب غيريت به اعتبارى ديگر . پس تحقق هر دو سلب با هم امكان دارد .\r\nمن مىگويم :\r\nشكى در بطلان قياس غايب بر شاهد نيست ، زيرا قياس جز با اثبات علَّت مشترك بين مقيس و مقيس عليه درست نمىباشد و اثبات اين علت مشترك در بحث فعلى ما باطل است . زيرا اختلاف بين شاهد و غايب ، اختلاف حقيقى است . چه بسا ممكن است كه خصوصيت شاهد ، شرط در حكم باشد يا خصوصيت غايب مانع از آن . از اين گذشته : ادعاى اينكه علت عالم بودن شاهد ، علم است پس علت عالم بودن غايب هم علم است ، لذا علم ، زايد بر ذات غايب است ، موقوف است بر اتحاد علم غايب و علم شاهد ، و نيز اتحاد كيفيت ثبوت آن دو ، تا اثبات عليت علم غايب درست باشد و اگر بخواهيم حقيقت علم غايب و چگونگى ثبوت علم براى غايب را از عليت علم آن ، ثابت كنيم ، دور پيش مىآيد .\r\nچگونه مىتوان به اين اتحاد ( اتحاد علم غايب و علم شاهد و اتحاد چگونگى ثبوت آن دو ) ، و صحت قياس ( قياس غايب بر شاهد ) حكم نمود ، در حالى كه كسانى كه اين قياس را انجام مىدهند ، به اختلاف مقتضى صفات شاهد و غايب عقيده دارند . زيرا به زعم آنان قدرت در شاهد تأثير ايجادى ندارد و ارادهء در آن اصلى را تخصيص نمىزند ، درست بر خلاف قدرت و ارادهء غايب ، همينطور در مابقى صفات .\r\nاز سوى ديگر چقدر بر فضل و يارانش زشت است كه دليل واضح البطلان را بيان مىكنند ، با اينكه مىدانند خودشان ، آن را ابطال كرده‌اند . وى اين دليل را از مواقف و شرح\r\n","description":"","footnote":"","page_name":" 197 ","page_number":235},
  {"content":"\r\nآن گرفته است در حالى كه هر دو ، آن را ابطال نموده‌اند . ما بعضى از دلايل آنان را در ابطال اين استدلال آورديم .\r\nاز آن زشتتر اين گفته او است كه : « حال اين را از عرف لغت و اطلاقات عرف مىگيريم . » چگونه يك مسئلهء عقلى را از عرف لغت و اطلاقات عرف مىگيرد ؟ مگر اينكه ادعا كند گرفتن آن از عرف لغت و اطلاقات عرف به لحاظ دلالت ظنّى اين دو بر مراد حكم شرعى است كه خود مستلزم حكم عقل مىباشد . اما همانگونه كه پيش از اين آورديم ، مشتق به نحو وضعى بر ملابسهء بين مبدأ و ذات دلالت دارد و اين ملابسه اعم است از اينكه به گونهء حلولى باشد ، چنان كه در حى و ميت است و يا به گونهء ايجادى چنان كه در خالق و رازق و غير آن است مثل : ملابسه تمّار ( خرما فروش ) به تمر ( خرما ) كه با بيع ( فروش ) انجام مىشود . پس از كجا معلوم مىشود كه ملابسهء غايب به قدرت ، علم ، حيات ، اراده و مانند آن ، همچون ملابسهء شاهد به اين صفات است ؟ شايد اين ملابسه انتزاعى باشد و صرف اتحاد لفظ نمىتواند تأثيرى داشته باشد ، خصوصا كه نقل بر ارادهء انتزاع دلالت دارد . خدا مىفرمايد : * ( « هُوَ الأَوَّلُ وَالآخِرُ » ) * ( 1 ) . اين آيهء مباركه دلالت دارد كه خداى متعال به قدم اختصاص دارد پس امكان ندارد كه ملابسه خدا به صفات به نحو حلول در قدم باشد .\r\nاستدلال به آيهء * ( « وَلا يُحِيطُونَ بِشَيْءٍ مِنْ عِلْمِه » ) * ( 2 ) اشتباه آشكارى است . زيرا اثبات علم براى خدا مقتضى اين نيست كه علم ، امرى خارجى زايد بر ذات خدا باشد ، لذا همانگونه كه امور خارجى براى خدا ثابت شده ، همانگونه امور انتزاعى و اعتبارى هم از قبيل : ملكيت ، وحدانيت ، قدم ، وجوب وجود و مانند آن ، برايش ثابت مىشود . پس معلوم مىشود كه عمده مطلب خصم ، پوچ است ، على الخصوص با تأكيد آيهء * ( « هُوَ الأَوَّلُ وَالآخِرُ » ) * ( 3 ) كه با اينكه مصنّف آن را بيان كرده ، خصم از آن غفلت ورزيده است .\r\nانكار كليت كبرا از سوى فضل يعنى : هر ممكنى حادث است ، به اين دليل كه صفات خدا نه عين او است و نه غير او ، چيز بىمعنايى است . زيرا اينكه صفات خدا ، نه عين او باشد و نه غير او ، گذشته از اينكه اصطلاح محضى است كه مغايرت واقعى را نفى نمىكند ، مقتضى امكان و قدم صفات هم ، نيست . از همين رو است كه به زيادت صفات خدا ، بر ذات در وجود ، ملتزم شده‌اند .\r\n\r\n","description":"","footnote":"\r\n( 1 ) حديد / 3 .\r\n( 2 ) بقره / 255 .\r\n( 3 ) حديد / 3 .\r\n","page_name":" 198 ","page_number":236},
  {"content":"\r\nاگر صفات خدا ، ممكن و زايد بر ذات باشد ، به تأثير خدا نياز خواهد داشت . يا اين تأثير در صفات اختيارى مىباشد كه مستلزم دور و يا تسلسل است . زيرا ايجاد هر صفتى بر حيات ، علم ، قدرت و اراده متوقف است و اگر بر خود متوقف باشد ، دور مىشود و اگر بر غير خود تسلسل پيش مىآيد كه خود مستلزم حدوث اين صفات خواهد بود . اما اگر اين تأثير در صفات ، ايجابى باشد ، چنان كه اشاعره عقيده دارند ، عدم مقدوريت صفات براى خدا لازم مىآيد ، در حالى كه اين صفات ، ممكن است . زيرا ذات خدا واجب است . پس ممتنع است كه قدرت به صفاتى تعلَّق گيرد كه فى نفسه ممكن است .\r\nهمينطور لازم مىآيد كه بسيط ، فاعل و قابل باشد و اين به دليل تنافى فعل و قبول با وحدت حقيقى نسبت - چنان كه در اينجا است - ممتنع است . چه نسبت فعل قائم است بين دو منتسب كه نسبت قبول بين آن دو واقع شده است . پس نسبت ، ذاتا يكى است اگر چه به لحاظ اعتبار متعدد باشد . از اين جهت گفتيم : تنافى بين فعل و قبول ، كه دو لازم فعل و قبول با هم منافات دارد . زيرا نسبت فعل ضرورى است . چون فاعل بنابر فرض ، موجب است و نسبت قبول ، ممكن است به امكان خاص . چرا كه استقلال قابل در قبول متصور نيست تا نسبت آن ضرورى باشد .\r\nاز اين مطلب چنين پاسخ داده شده كه : جهت كه عبارتست از جهت فاعليت و جهت قابليت متعدد است . پس محذورى از اجتماع ضرورت و عدم ضرورت لازم نمىآيد .\r\nچون هر كدام از يك جهت جدا ، است .\r\nاشكال وارد بر اين پاسخ ، آن است كه : تعدد جهات ، اجتماع دو متنافى را در يك نسبت واحد شخصى ، تصحيح نمىكند . البته اگر تعدد جهت مستلزم تعدد نسبت حقيقى باشد و نه تعدد اعتبارى تنها ؛ براى آنان نفعى خواهد داشت ، ليكن اين گفته ، خلاف واقع است . خلاصه اينكه : از موجب بودن خدا لازم مىآيد كه هم فاعل باشد و هم قابل و در نتيجه نسبت صدور بين خدا و صفاتش واجب و غير واجب باشد و اين ممتنع است .\r\nهمينطور لازم مىآيد متعدد يعنى صفات خدا ، از موجب واحد از جميع جهات كه خدا باشد ، صادر شود . اين هم باطل است . زيرا اينكه يك چيز موجب و علت يك چيز باشد ، تنها به دليل خصوصيتى است در آن چيز كه مقتضى ايجاب و عليت براى آن معلول است و گرنه هر چيزى مىتوانست موجب و علت هر چيز ديگرى مىباشد .\r\nبدون ترديد فرض وحدت موجب از جميع جهات ، وحدت خصوصيت آن را طلب مىكند و امكان ندارد كه اين خصوصيت واحد ، مقتضى دو امر مختلف باشد . به دليل\r\n","description":"","footnote":"","page_name":" 199 ","page_number":237},
  {"content":"\r\nاينكه با وجود اختلاف بين آن دو امر ، خصوصيت نمىتواند مناسبتى با آن دو داشته باشد و بنابر زيادت صفات ، متصور نيست كه در ذات بسيط از جميع جهات ، جهات اعتبارى وجود داشته باشد تا به سبب تعدد آن جهات ، صفات متعدد از ذات صادر شود .\r\nاز سوى ديگر فرض تعدد جهات به تعدد سلبها ، باطل است . زيرا سلبها ، مستلزم تكثّر واحد حقيقى و لو به نحو اعتبارى نيستند . اگر هم آن را بپذيريم ، باز در سلبها معانى و خصوصياتى كه با تأثير ذات در صفات ، تناسب داشته باشند ، وجود ندارد تا تعدد اعتبارى آنها را باعث گردد .\r\nاين از يك سو ، از سوى ديگر شگفت اينجا است كه موجب بودن خدا براى صفاتش را مىپذيرند با اين حال اكثر آنان معتقدند كه علت نياز به تأثير ، حدوث است نه امكان .\r\nزيرا بنابراين مطلب ممكن است صفات خدا ، در قدم موجود باشد بدون اينكه خدا آنها را ايجاد كرده باشد و بلكه مستقلا ايجاد شده باشد ! .\r\nپاسخ فضل از محال اوّل باطل است . زيرا تسميه قدما به ذوات تأثيرى در كفر ندارد بلكه آنچه مؤثّر است ، تعدد قدما است و اين خود ، ضرورت عقيدهء اشاعره به تعدد حقيقى وجود است . البته ، فرق بين اشاعره و نصارا اين است كه اشاعره بر خلاف نصارا ، نمىگويند كه قدما ، خدايند . ليكن مذهب اشاعره چنان است كه اقتضا دارد : حقيقت خدا مركب از ذات و صفات باشد . زيرا ذات مجرد ، بدون صفات ، از جهت الهيت خالى است .\r\nپس به نصارا نزديكاند و بلكه در عمل با آنان اتفاق نظر دارند . زيرا ممكن است نصارا هم إله را مركب بدانند و لذا مىگويند : قدماى ثلاثه ، يكى است . پس تعدد از نظر هر دو گروه ، به اجزا است نه به جزئيات و اللَّه اعلم .\r\nپاسخ فضل از محال دوّم ، ربطى به اشكال مصنّف ندارد . زيرا مصنّف امكان واجب را بر نياز او به صفاتش مترتب كرده است نه نقص واجب را بر استكمال وى به صفات خود .\r\nامّا از آنجا كه عادت او اين است كه از مواقف و شرح آن نقل نمايد ، در اينجا نيز عبارت ، آن دو را عينا آورده بدون اينكه عدم انطباق آن را بر مورد بداند . گذشته از اين انكار نقص ، مكابرهء آشكار است . چگونه مكابره نباشد و حال اينكه حقيقت مذهب آنان اين است كه مىگويند : ذات خدا بنفسه خالى از جهات كمال است و گرنه نيازى به استكمال نداشت و صرف اينكه مكمّل ذات ، صفات باشد ، در دفع نقص تأثيرى ندارد . زيرا مىگويند : در وجود ، اين صفات غير ذات است . كما اينكه نقص حقيقى از حجر ( سنگ ) اگر بدان متّصف شود ، بر طرف نمىشود ، خواه اتصاف بدان از خودش و بالايجاب باشد يا از\r\n","description":"","footnote":"","page_name":" 200 ","page_number":238},
  {"content":"\r\nديگرى . نهايت امر اينكه اگر اتصاف از ديگرى باشد ، بقاى نقص شديدتر است .\r\nايرادات وارد بر پاسخ فضل از محال سوّم ، پس از بيان مراد متّصف ، معلوم مىشود .\r\nمصنّف در اين محال دو اشكال بيان كرده است :\r\n1 - بنابر اينكه علم صفت زايد و وجودى باشد ، ثبوت بىنهايت معانى قائم به ذات خدا لازم مىآيد . به دليل تعدد علوم ، در اثر تعدد معلومات كه غير متناهى است .\r\nاشاعره پاسخ داده‌اند كه علم واحد است و تعدد در تعلَّقات است و تعلَّقات هم اضافى . پس غير متناهى بودن تعلَّقات جايز است ؛ همانگونه كه خصم در اين مقام گفته است . اين پاسخ نادرست است . زيرا چنان كه مصنّف بيان داشته ، شرط علم مطابقت است و محال است كه يك شىء واحد با امور مختلف مطابقت حقيقى داشته باشد . پس بايد متعدد علوم باشد نه فقط تعلَّقات . اما چون خصم ندانسته كه اين مطلب چيست و پاسخ آن ، كدام است ، متعرض آن نشده است .\r\n2 - اگر علم صفت وجودى و زايد بر ذات باشد ، لازم مىآيد كه علم خدا به علمش زايد بر علمش باشد و علوم موجود تا بىنهايت تسلسل يابد .\r\nمصنّف هر دو اشكال را با هم جمع كرده ، حاصل آن اين است كه : اثبات علوم وجوديهء قائم به ذات خداوند متعال و غير متناهى به تسلسلات غير متناهى بر آنان لازم مىآيد . بنابراين در هر مرتبه از مراتب تسلسل ، علوم غير متناهى ثابت مىشود كه چنين چيزى معقول نيست . خصم اشكال تسلسل را دريافته ليكن وجه آن را نشناخته است لذا پاسخ داده كه تسلسل محال لازم نمىآيد زيرا فاقد شرط ترتب در وجود است . اگر چگونگى تسلسل را مىفهميد هرگز ترتّب را انكار نمىكرد . ممكن است از اشكال تسلسل با مطلبى كه از مواقف و شرح آن استفاده مىشود ، پاسخ داد . بدين صورت كه تسلسل در اضافات است نه در امور وجودى . زيرا علم خدا ، واحد است و تعلَّقاتى به معلومات نامتناهى دارد كه از آن جمله است : علم خدا مخالف علم به آن است و اين اختلاف اعتبارى است نه ذاتى . اما بر اين پاسخ هم اين اشكال وارد است كه اگر علم خدا با علم او به علمش متحد شد و اختلاف بين آن دو علم ، اعتبارى گشت ، بهتر آن است كه در پاسخ گفته شود : تسلسل در علوم اعتبارى است . زيرا دليلى بر عدول از اين مطلب و پاسخ به اينكه تسلسل در اضافات است ، وجود ندارد در حالى كه اشكال در تسلسل علوم است .\r\nبه هر حال هر دو پاسخ باطل است . پاسخ اوّل كه مىگويد : تسلسل در اضافات است ،\r\n","description":"","footnote":"","page_name":" 201 ","page_number":239},
  {"content":"\r\nبه اين دليل باطل است كه شرط علم مطابقت است و مطابقت علم واحد با معلومات مختلف معقول نيست . پس التزام به تسلسل اضافات و تعلقات بدون علوم امكان ندارد .\r\nپاسخ دوّم كه مىگويد : تسلسل در علوم اعتبارى است ، از اين جهت باطل است كه پس از فرض اينكه علم خدا صفت وجودى است ، عقل ، فرقى بين علم خدا و علم او به علمش درك نمىكند تا گفته شود كه : اوّلى حقيقى است و ديگرى اعتبارى ، زيرا همه ، علم او است و علم او از نظر آنان صفتى است وجودى . و اين زورگوييهاى خنك نزد خردمندان اثرى ندارد . دليل نقضى به وسيلهء علم خدا هم از نظر اماميه ، وارد نيست . زيرا علم خدا از نظر ما عين ذات خدا است و چيزى جز انكشاف معلومات بر خدا ، وجود ندارد . لذا اعتبار مطابقت ذات خدا با معلومات متصور نيست . البته فرض مطابقت علم خدا با معلومات به مجرد اعتبارى كه با وجود آن ، مطابقت با امور غير متناهى و در مراتب غير متناهى ضرر نمىرساند ، مىتواند ممكن باشد .\r\nپاسخ فضل از محال چهارم ، با هر دو فرض ترديد در منظور مصنّف ، منطبق نيست .\r\nزيرا منظور مصنّف اين است كه : اگر صفات ، زايد بر ذات خدا باشد ، تركيب در حقيقت إله لازم مىآيد . زيرا ذات به خودى خود با قطع نظر از حيات ، علم ، قدرت و ديگر صفات ، از مقتضيات الهيت خالى است . پس اگر إله مركب از ذات و صفات باشد و هيچ الهى جز الله نباشد ، خداى سبحان مركَّب خواهد بود و تركيب وجوب را نفى مىكند .\r\nگذشته از اينكه اعتقاد به الهيت مركب ، نه ذات به خودى خود ، به اجماع و ضرورت ، كفر است .\r\nفضل كلام امير المؤمنين ( ع ) را به صفاتى اختصاص داد كه با ذات تباين كلى دارد . در پاسخ وى مىگويم : شاهدى بر اين اختصاص وجود ندارد . ضمن اينكه ، در صورتى مفيد خواهد بود كه عقيده به اينكه صفات خدا نه عين ذات او است و نه غير آن ، رافع اشكال تركيب و خروج از وجوب باشد ، در حالى كه بالضروره چنين نيست . زيرا اين گفته يك اعتذار لفظى است و عقيدهء آنان را به زيادت صفات بر ذات خدا كه منشأ اشكال است ، تغيير نمىدهد . اين از يك طرف ، از طرف ديگر احتمال دارد كه امير المؤمنين ( ع ) با اين فرمايش خود به محال دوّم اشاره كرده است . ما حصل آن چنين است : هر كس خدا را توصيف كند ، او را با غير خودش كه همان صفات او است مقايسه كرده و هر كس او را با ديگران مقايسه كند ، او را با واجب ديگر دو تا كرده است . زيرا همانطور كه دانستيد ، امكان ندارد صفات خدا از روى اختيار يا ايجاب ، از وى صادر شود . پس يا به خودى\r\n","description":"","footnote":"","page_name":" 202 ","page_number":240},
  {"content":"\r\nخود واجب الوجود خواهد بود يا منتهى به واجب ديگرى . و از سوى ديگر صفات خدا عين ذات او است . پس واجب متعدد شده و هر كس خدا را به عدد آورد و دو تا گرداند ، بىترديد او را داراى جزء كرده و كسى كه خدا را داراى اجزا كند ، او را ممكن گردانده است . و الله و وليه اعلم ما حصل پاسخ وى به محال پنجم اين است كه عقيده ما مبنى بر اينكه صفات خدا نه عين ذات خدا است و نه غير آن ، يك اصطلاح لفظى است كه از دو اعتبار ناشى شده است . اشكال وارد بر اين پاسخ ، آن است كه ديديم كه آنان با اين قول خود به الزامات حقيقى مبتنى بر مغايرت حقيقى ذات با صفات پاسخ مىدهند . شما هم بعضى از آنها را شنيديد . پس چگونه مىتواند يك اصطلاح و اعتبار صرف باشد . خلاصه اينكه اگر مرادشان از آن ، حقيقت است ، بايد دانست كه همانطور كه مصنّف ( ره ) بيان كرد ، غير معقول است و اگر مرادشان اعتبار و اصطلاح است ، اصرارى بر آن نداريم ، ليكن اگر چنين است پس چرا بدين مطلب از امور مبتنى بر حقايق پاسخ مىدهند ؟ بنابراين بناچار بر اساس يكى از دو وجه بيان شده ، اشتباه كرده‌اند .\r\n\r\n9 - بقاى خداوند متعال\r\n\r\nمطلب اوّل : بقا زايد بر ذات نيست\r\nمصنّف - اعلى اللَّه مقامه - مىگويد :\r\nاشاعره عقيده دارند كه باقى به بقاى زايد بر ذات - كه خود عرض قائم به او است - باقى مىماند ، و خداى متعال به بقاى قائم به ذات خود ، باقى است . از اين عقيدهء آنان محالى لازم مىآيد كه ضرورت از چند وجه به بطلان آن حكم مىكند .\r\n1 - اگر منظور از بقا استمرار است ، اتصاف عدم به صفت ثبوتيه لازم مىآيد كه بالضروره محال است . بيان ملازمه اينكه استمرار همانگونه كه در جانب وجود تحقق مىيابد در جانب عدم هم تحقق مىيابد . زيرا تقسيم مستمر اليهما ممكن است و مورد قسمت مشترك بين اقسام است . معنى استمرار اين است كه يك امر در يكى از دو زمان همانگونه باشد كه در زمان ديگر بوده است . و اگر منظور از بقا صفت زايد بر استمرار است ، حال اگر هر كدام از بقاء و استمرار به ديگرى نياز داشته باشد ، دور\r\n","description":"","footnote":"","page_name":" 203 ","page_number":241},
  {"content":"\r\nلازم مىآيد و اگر يكى به ديگرى نياز نداشته باشد ، امكان تحقق يكى بدون ديگرى خواهد بود . پس بقا بدون استمرار و استمرار بدون بقا وجود خواهد داشت كه اين هم بالضروره باطل است . و اگر فقط يكى نيازمند باشد ، ديگرى از آن منفك خواهد شد كه اين نيز بالضروره باطل است .\r\n2 - اگر وجود جوهر در زمان دوّم به بقا نياز داشته باشد ، دور لازم مىآيد . زيرا خود بقا عرضى است كه در وجود خود به جوهر نياز دارد . حال اگر به وجود اين جوهر كه بنابر فرض باقى است ، نياز داشته باشد ، هر كدام از بقا و وجود جوهر نيازمند ديگرى خواهد بود و اين عين دور و محال است . و اگر بقا به وجود جوهر ديگرى نيازمند باشد ، لازم مىآيد قيام صفت ، به غير موصوف ، كه غير معقول است . از اين اشكال پاسخ داده‌اند كه : بقا به جوهر نياز ندارد . پس جايز است كه قايم به ذات خود باشد نه در محل و وجود جوهر در زمان دوّم را اقتضا كند كه اين هم اشتباه است . زيرا مقتضى قيام بقا به ذات است پس جوهر خواهد بود در حالى كه بقا معقول نيست مگر عرض قائم به غير خود . همچنين لازم مىآيد كه از ذات به ذاتيت اولىتر باشد و ذات به وصفيت از آن اولىتر . زيرا مجردى است بىنياز از ذات ، و ذات محتاج به آن و محتاج به وصفيت از بىنياز اولىتر و بىنياز به ذاتيت از محتاج اولىتر است و نيز از اين جهت كه مقتضى بقاى جميع چيزها است چرا كه به يك ذات مخصوص ، اختصاص ندارد .\r\n3 - وجود جوهر در زمان دوّم عين وجود آن در زمان اوّل باشد . از آنجا كه وجود جوهر در زمان اوّل بىنياز از اين بقا بود ، وجود آن در زمان دوّم هم بىنياز از اين بقا خواهد بود . زيرا اينكه بعضى از افراد طبيعت ذاتا نيازمند به چيزى باشند و بعضى ديگر بىنياز از آن ، ممتنع است .\r\nفضل مىگويد :\r\nمتكلَّمان اتفاق نظر دارند كه خداوند باقى است . امّا در اينكه آيا بقا ، صفت ثبوتيهء زايد بر وجود است يا نه ، با هم اختلاف نظر دارند . شيخ ابو الحسن اشعرى و پيروانش ، و جمهور معتلهء بغداد معتقدند كه بقا صفت ثبوتيهء زايد بر وجود است . زيرا وجود بدون بقا تحقق دارد چنان كه در اوّل حدوث بود و بلكه پس از آن ، صفتى تجديد مىگردد كه بقا ناميده مىشود . از طرف ديگر بسيارى از اشاعره مثل : قاضى ابو بكر ، امام الحرمين ، امام فخر رازى و جمهور معتزلهء بصره ، بقا را به عنوان يك صفت موجود زايد نفى كرده‌اند .\r\n","description":"","footnote":"","page_name":" 204 ","page_number":242},
  {"content":"\r\nآنان گفته‌اند : بقا عبارت است از همان وجود در زمان دوّم و نه يك امر زايد بر آن .\r\nما در اينجا ايرادات سه گانه اى را كه اين مرد بر شيخ اشعرى وارد كرده ، به شرح زير دفع مىكنيم :\r\n1 - اگر منظور از بقا ، استمرار است ، اتّصاف عدم به صفت ثبوتيه لازم مىآيد . . . در پاسخ مىگوييم : منظور از بقا استمرار وجود است نه استمرار مطلق تا اتصاف عدم به صفت ثبوتيه لازم آيد . بدين ترتيب اشكال وارده از سوى وى ، دفع مىشود .\r\n2 - اگر وجود جوهر در زمان دوّم نيازمند به بقا باشد ، دور لازم مىآيد . وى آنگاه بيان كرده كه اشاعره از اين اشكال پاسخ داده‌اند كه : بقا به جوهر نياز ندارد . و بر پاسخ آنان ، اين اشكال را مترتب ساخته كه در اين صورت جايز خواهد بود كه قائم به ذات خود باشد نه در محل . اين پاسخ ، بهتان بر اشاعره است . بلكه آنان پاسخ داده‌اند كه احتياج ذات به بقا را ممنوع مىدانيم . و آنچه گفته شده كه وجود جوهر در زمان دوّم معلل به بقا است ، از نظر ما مردود است . نهايت اينكه وجود جوهر در زمان دوّم ، فقط با بقا است و اين مطلب موجب نمىشود كه بقاء ، علت وجود جوهر در زمان دوّم باشد بلكه جايز است كه تحقق آن دو با هم بر سبيل اتّفاق باشد ، پس تمام محذوراتى كه بيان كرده بود ، دفع مىشود .\r\n3 - وجود جوهر در زمان دوّم عين وجود آن در زمان اوّل است و از آنجايى كه وجود جوهر در زمان اوّل بىنياز از اين بقا بود ، در زمان دوّم هم بىنياز از اين بقا خواهد بود . در پاسخ مىگوييم : تمام افراد وجود در زمان دوّم محتاج به بقايند در حالى كه در زمان اوّل بىنياز از آن بودند . پس افراد طبيعت در نياز ذاتى و بىنيازى ذاتى با هم اختلاف ندارند . زيرا وجود در زمان اوّل يك فرد و در زمان دوّم يك فرد ديگر است . اين گفته بيانگر نهايت جهل اين مرد و بىتجربگى وى در معقولات است .\r\nمن مىگويم :\r\nآنچه وى از شيخ اشعرى و پيروانش نقل كرده كه آنان معتقدند : تحقق وجود در اوّل حدوث ، بدون بقا دليل بر تجدد صفت ثبوتيه زايد بر وجود است كه اين صفت تجديد شده همان بقا است ؛ بالضروره باطل است . زيرا جايز است كه بقا عين وجود مستمر باشد نه صفت زايد متجدّد . اگر هم آن را بپذيريم ، دليلى نداريم اين صفت ، صفت وجودى باشد ، بلكه ممكن است يك صفت اعتبارى باشد كه حق هم همين است .\r\n","description":"","footnote":"","page_name":" 205 ","page_number":243},
  {"content":"\r\nهمچون معيت ( همراهى ) خداوند سبحان با حوادث و رويدادها كه با تجديد حوادث ، تجديد مىشود . شارح مواقف پاسخ اخير را بيان كرده است و خصم هم آن را مىدانسته امّا بدان توجه نكرده است . آنچه را كه وى در كيفيت خلاف بيان داشت از مواقف و شرح آن گرفته است . به نظر ما بهتر آن بود كه اين پاسخ را رها مىكرد .\r\nپاسخ فضل به اشكال اوّل مصنّف - ره - مردود است . زيرا حقيقت بقا همان استمرار است ليكن هر گاه بقا صفت وجود باشد ، عبارت خواهد بود از استمرار وجود از باب تعيين مورد نه اينكه حقيقت بقا عبارت است از خصوص استمرار وجود . زيرا هيچ عاقلى چنين ادعايى نمىكند . اين هم نظير وجود است كه عبارت است از ثبوت . پس هر گاه وجود ، مثلا وصف زيد باشد ، عبارت خواهد بود از ثبوت زيد و درست نيست كه گفته شود : معنى وجود ، ثبوت زيد است . پس در اين صورت كلام مصنّف - ره - ، درست است نه گفتهء فضل ! آنچه كه فضل از اشاعره در پاسخ ايراد دوّم نقل كرد ، نيز اشكال دارد . زيرا اگر ذات به بقا نياز نداشته و جايز باشد كه تحقق اين دو بر سبيل اتفاق باشد ، انفكاك هر كدام از ديگرى جايز خواهد بود ، در حالى كه اين انفكاك نامعقول است ؛ هم از طرف ذات كه مستلزم جواز آن است كه باقى نماند و ممكن باشد و هم از طرف بقا . زيرا افتقار عرض به معروض ضرورى است . همينطور اگر جايز باشد كه تحقق آن دو بر سبيل اتفاق باشد ، بقا فى نفسه بىنياز از ذات و در نتيجه جوهر خواهد بود كه اين هم نامعقول است . و اگر بىنياز از غير ذات باشد ، واجب و اگر بدان نياز داشته باشد ، ممكن خواهد بود و بناچار بايد به واجب ديگرى منتهى شود . در نتيجه با ذات ، واجب ديگرى هم خواهد بود و از آن تركيب لازم مىآيد و هر دو از وجوب خارج خواهند شد . همينطور اگر بقا از ذات بىنياز شود ، نسبت بقا به تمام اشيا مساوى خواهد بود و در نتيجه براى تمام اشياء ثابت بوده ، مختص به ذات نخواهد بود . پس معلوم شد كه نقل خصم ، شامل اكثر اشكالاتى است كه مصنّف بيان كرده است و علاوه بر آن مفاسد ديگرى را هم در بر مىگيرد ، البتّه افزوده‌هاى ما هم بر مطلب منقول مصنّف از آنان ، وارد است . پس مصنّف چه نيازى به تغيير پاسخ دارد ؟ اما چون خصم غير از كتاب مواقف ، كتاب ديگرى نمىشناسد ، فكر مىكند هر چه در آن نيامده ، كذب است . گذشته از اين پاسخى را هم كه از مواقف و شرح آن نقل كرده ، شامل آنچه كه مصنّف نقل كرده ، هست . زيرا وقتى كه آن دو اتفاقى بودن اجتماع ذات و بقا را جايز دانستند ، بىنيازى بقا به محل را هم پذيرفته‌اند .\r\n","description":"","footnote":"","page_name":" 206 ","page_number":244},
  {"content":"\r\nپاسخ وى از ايراد سوّم ، بيگانه از اشكال مصنّف است . زيرا صريح كلام مصنّف اين است : درست نيست كه وجود مستمر در زمان اوّل بىنياز از بقا و در زمان دوّم نيازمند به آن باشد . وى پنداشته كه منظور مصنّف ، اختلاف افراد وجود است . بدين صورت كه بعضى از افراد وجود در زمان اوّل بىنياز از بقا و در زمان دوّم نيازمند بدان باشند و بعضى ديگر چنين نباشند . لذا با عدم اختلاف افراد وجود ، در نياز و بىنيازى ، بر مصنّف اشكال گرفته است . بلى ، مبناى اشكال در كلام مصنّف اين است كه وجود مستمر ، دو فرد وجود باشد كه يكى از آن دو ، وجود در زمان اوّل و ديگرى ، وجود در زمان دوّم . در اين صورت ، نياز فرد دوّم به بقا با بىنيازى فرد اوّل از بقاء ، ممكن نيست . زيرا ممتنع است كه بعضى از افراد طبيعت ذاتا نيازمند به يك چيز باشند و بعضى ديگر ، بىنياز از آن چيز .\r\nمصنّف از اين جهت اشكال را بر دو فرد بودن بنا كرد كه تعدّد مقتضاى عقيده اشاعره است . زيرا آنان معتقدند كه : وجود در زمان اوّل و دوّم به جهت بىنيازى و نياز ذاتى به صفت بقا ، مختلف است . پس بنابر فرض ، دو فرد از يك طبيعت واحد هستند . اگر مصنّف - ره - اشكال را بر اين قول بنا مىكرد كه وجود مستمر ، فرد واحدى است كه نه تزايد در آن است و نه اشتداد ، بطلان مذهب اشعرى آشكارتر مىنمود . زيرا ممتنع است كه يك فرد واحد به دليل استغنا و احتياج در دو زمان ، ذاتا مختلف باشد و بلكه بهتر اين بود كه مصنّف بطلان مذهب اشعرى را بنابر هر دو وجه بيان مىكرد .\r\n\r\nمطلب دوم : خداوند باقى به ذات خود است\r\nمصنّف - نورّ الله ضريحه - مىگويد :\r\nعقيدهء حق اين است كه خداوند باقى است به ذات خود . زيرا اگر خداوند در بقاى خود محتاج ديگران باشد ، ممكن خواهد بود و نه واجب . زيرا ضرورتا بين واجب و ممكن منافات وجود دارد . اشاعره در اين باره راه خلاف در پيش گرفته و گفته‌اند :\r\nخداوند باقى است به بقا . اين عقيده به دليل آنچه كه گذشت ، اشتباه است . دليل ديگر بطلان ، اينكه : اگر بقا قائم به ذات خداوند باشد ، تكثر و احتياج بقا به ذات خداوند لازم مىآيد در حالى كه ذات خداوند محتاج بقا است . پس دور پيش مىآيد . و اگر بقا قائم به غير باشد ، وصف الشيىء حالّ در غير خواهد بود و غير ، حادث است . و اگر بقا قائم به ذات خود باشد ، مجرد خواهد بود . همچنين بقاى خداوند باقى است . زيرا عدم در صفات خدا ممتنع است و لازم مىآيد كه محل حوادث باشد و داراى بقا ديگرى كه اين\r\n","description":"","footnote":"","page_name":" 207 ","page_number":245},
  {"content":"\r\nموجب تسلسل است . همچنين صفات خداوند هم باقى است و اگر باقى به بقا ، باشد ، قيام معنى به معنى لازم خواهد آمد .\r\nفضل مىگويد :\r\nپاسخهاى اشكالاتى را كه وى در اين فصل آورده ، پيش از اين دانستيد . اينكه گفت :\r\n« اگر خدا در بقاى خود به ديگران نياز داشته باشد ، ممكن خواهد بود » گفتيم كه احتياج به غيرى موجب امكان است كه از ذات خود نباشد . و آن كه صفاتش از ذات خودش باشد ، ممكن نخواهد بود .\r\nاينكه گفت : « اگر بقا قائم به ذات خداوند باشد ، تكثّر لازم مىآيد » در پاسخ مىگوييم :\r\nتكثّر لازم نمىآيد . زيرا صفات زايد ، با خدا مغايرت كلى ندارد .\r\nاينكه گفت : « احتياج بقا به ذات خداوند لازم مىآيد ، در حالى كه ذات خدا به بقا محتاج است و لذا دور پيش مىآيد . » در پاسخ مىگوييم : اين اشكال به عدم احتياج ذات به بقا مندفع است . بلكه هر دو با هم تحقق دارند ، همانطور كه پيش از اين گذشت ، خداوند قائم به ذات خود است بدون احتياج ذات به او بلكه هر دو با هم تحقق دارند .\r\nاينكه گفت : « بقاى خدا ، باقى است » در پاسخ مىگوييم : اين مسلَّم است امّا بقا موصوف است به بقايى كه عين آن بقا است مثل اتّصاف وجود به وجود .\r\nاينكه گفت : « و نيز لازم مىآيد كه محل حوادث باشد . » در پاسخ مىگوييم : اين گفته ممتنع است . زيرا ما به قدم آن عقيده داريم .\r\nاينكه گفت : « و داراى بقاى ديگرى كه اين موجب تسلسل است . » در پاسخ مىگوييم :\r\nاين اشكال مندفع است . زيرا همانطور كه گذشت بقاى بقا عين بقا است نه چيز ديگرى .\r\nاينكه گفت : « صفات خدا باقى است . اگر باقى به بقا باشد ، قيام معنى به معنى لازم مىآيد . » در پاسخ مىگوييم : پيش از اين گذشت كه صفات خدا با ذات خدا مغايرت كلى ندارد . پس ممكن است كه بقا ، صفت ذات باشد و صفات ، باقى باشند به بقاى ذات . پس قيام معنى به معنى ، لازم نمىآيد .\r\nمن مىگويم :\r\nپاسخى كه از لزوم امكان واجب بيان كرد مبتنى است بر اين عقيدهء آنان كه صفات خدا با ذات خدا مغايرت كلى ندارد . پيش از اين دانستيد كه اين كلام بىمحتوا است . زيرا فقط به اصطلاح لفظى بر مىگردد . خود آنان مىگويند : صفات در وجود ، زياد بر ذات است . پس تغاير كلى است و بنابراين امكان ذات ، لازم مىآيد . زيرا در وجود به غير خود\r\n","description":"","footnote":"","page_name":" 208 ","page_number":246},
  {"content":"\r\nكه بقا است ، نياز دارد . كما اينكه تكثّر هم لازم خواهد آمد .\r\nمفاسد فراوان پاسخى را كه از لزوم دور داد و گفت : ذات به بقا نياز ندارد بلكه هر دو بر سبيل اتّفاق تحقق دارند ، در بحث پيش آورديم .\r\nپاسخ فضل از قول مصنّف ( ره ) كه گفته بود : بقاى خدا ، باقى است ، بدين صورت كه بقاى بقا ، عين بقا است ، مورد اشكال است . زيرا اگر چنين مطلبى جايز باشد ، چرا نبايد بقاى ذات ، عين آن باشد . در حالى كه بنابر مذهب آنان باطل است . زيرا آنان گمان برده‌اند كه قول به عينيت به نفى محض برمىگردد . چون به اين مطلب منجر مىشود كه خداوند عالم باشد بدون علم ، قادر باشد بدون قدرت ، باقى باشد بدون بقا و . . . پس هر گاه بگويند كه بقاى بقا ، عين بقاء است ، بقا باقى خواهد بود بدون بقا . و اين به گمان آنان باطل است . مثل دليل پيشين آنان كه استدلال كردند : بقا ، صفتى است ثبوتى و زايد بر ذات ؛ در بقاى بقا هم وارد است . پس گفته مىشود : تحقق بقا در اوّل حدوث آن ، بدون بقاى بقا ، دليل بر تجدد صفت بقاى بقا و زيادت آن بر بقا است . از اين نيز لازم مىآيد كه بقاى بقا هم صفت ثبوتى متجدد قائم به بقا باشد نه عين آن ! پاسخ وى از قول مصنّف كه : لازم مىآيد ، ذات خداوند محل حوادث باشد ، دلالت دارد كه وى مراد مصنّف را نفهميده است . زيرا مصنّف مدعى حدوث بقا نشده است تا وى پاسخ دهد كه ما قائل به قدم آن هستيم . بلكه مصنّف مىخواست به اين گفته كه بقاى خدا ، باقى است ، بر دو امر استدلال كند : اوّل - امتناع عدم بر صفات خداوند . دوّم - اگر عدم بقاى بقا جايز باشد ، بقا حادث خواهد بود . زيرا هر چيزى كه عدم آن جايز باشد ، حادث است و اگر بقا حادث باشد ، واجب محل حوادث خواهد بود . پس بايد بقا ، باقى باشد و همينطور تسلسل مىيابد . غرض خصم در پاسخى كه از اين تسلسل داده ، اين است كه در تسلسل در اعتباريات است كه محال نمىباشد . زيرا بقاى بقا واقعا خود بقا است اگر چه در اعتبار ، با آن مخالف باشد . اشكال اين گفته آن است كه اين هم مستلزم اعتبارى بودن بقا است . پس چرا گفتند : بقا ، صفت وجودى است . دليل آن اين است كه تماثل در افراد متسلسل ، وحدت حقيقت افراد ، را طلب مىكند . در شرح مواقف ، پس از بيان اين پاسخ نويسنده يعنى بقاى بقا ، خود آن است ، شارح مىگويد : « بر اين پاسخ اين اشكال وارد است كه هر آنچه كه نوع آن تكرار مىشود ، واجب است كه اعتبارى باشد .\r\nاين مطلب پيش از اين گذشت . « پوشيده نماند كه آنچه خصم مبنى بر قدم بقا به گروه خود نسبت داده به مقتضاى تعليل آنان بر زيادت بقا بر ذات ، نادرست است . چنان كه\r\n","description":"","footnote":"","page_name":" 209 ","page_number":247},
  {"content":"\r\nپيش از اين گذشت اشاعره در زيادت بقا بر ذات چنين تعليل مىكنند كه : وجود ، بدون بقا متحقق است ، چنان كه در اوّل حدوث بوده است و اين دليل است بر اعتبار مسبوقيت به عدم در ذات بقا كه اين خود ، مقتضى حدوث بقا است .\r\nاشكال پاسخ فضل به آخرين ايراد مصنّف همان است كه پيش از اين آورديم و گفتيم :\r\nنفى مغايرت يك اصطلاح محض است . زيرا وقتى كه به زيادت صفات بر ذات در وجود قائل شوند ، مغايرت بين ذات و صفات ، مغايرت كلى خواهد بود . پس بقاى بقا ، صفت بقا است نه صفت ذات و قائم به بقا است نه قائم به ذات . پس قيام معنى به معنى لازم مىآيد . اين اشكال مصنّف بر آنان الزامى است . زيرا از نظر آنان ، بقا ، عرض وجودى است و نيز مىپندارند كه عرض ، قائم به عرض نيست - به زودى اين مطلب را ، ان شاء الله تعالى ، خواهيد شناخت - و گرنه وى از قيام عرض به عرض ممانعت نمىكند - اين را هم خواهيد شناخت - گذشته از اين به نظر مصنّف و اماميّه ، هر بقايى اعتبارى است . پس بايد قيام بقا بر مثل بقا فرض شود حتى اگر قيام عرض به عرض را منع كنيم .\r\n\r\nحكم اول : صحّت بقاى اجسام\r\nمصنّف - طيّب اللَّه ثراه - مىگويد :\r\nحكم به بقاى صحّت اجسام ، حكمى است ضرورى و غير قابل تشكيك . نظَّام از جمهور با اين حكم مخالفت كرده ، معتقد است كه : بقاى تمام اجسام ممتنع است ، بلكه هر جسمى كه در يك آن به وجود مىآيد ، در آن بعدى معدوم خواهد شد و امكان ندارد :\r\nجسمى ، خواه فلكى باشد يا عنصرى ، بسيط باشد يا مركب و ناطق باشد يا غير ناطق در دو آن ، باقى بماند . در بطلان اين عقيده شكى نيست . زيرا ضرورت حكم مىكند كه جسمى را كه در حال باز كردن چشم مىبينيم ، همان است كه قبل از بستن چشم ديده بوديم . هر كس منكر اين حكم شود سوفسطايى است و بلكه سوفسطايى در اينكه همان بدنش كه در شب گذشته بوده ، همان است كه الآن هست و شكى ندارد كه بدنش از لحظه اوّل تا لحظه آخر تبديل نشده ، در حالى كه اينان به تبديل در هر آن ، جزم دارند .\r\nفضل مىگويد :\r\nنظر نظَّام جسم مركَّب است از مجموع اعراضى كه با هم جمع شده‌اند و عرض به دليلى كه پس از اين بيان خواهيم كرد ، در دو زمان باقى نمىماند . جسم مركب از اعراض هم به نظر وى چنين است . حق اين است كه ضرورت موجود بودن بقا و عدم جواز قيام\r\n","description":"","footnote":"","page_name":" 210 ","page_number":248},
  {"content":"\r\nعرض به عرض ، ما را وادار كرده تا حكم كنيم كه اعراض در دو زمان باقى نمىمانند ، امّا اين ضرورت در اجسام وجود ندارد . زيرا قيام بقا به جسم ، جايز است . امّا اعتقاد نظَّام مبنى بر اينكه جسم مركَّب است از مجموع اعراض مجتمعه ، از نظر ما باطل است .\r\nبنابراين ، همانطور كه وى نيز بيان كرده ، مذهب نظَّام مبنى بر عدم صحّت بقا اجسام ، باطل است .\r\nمن مىگويم :\r\nدانستيد كه دعوى موجوديت بقا ، زائد بر وجود ، حتى از نظر گروهى از اشاعره ، از روشنترين امور باطل و پر فسادترين آن است . پس چگونه وى مدعى ضرورت موجوديت بقا است . شگفتتر از آن ، دعوى ضرورت ، در عدم جواز قيام عرض به عرض ، است ، در حالى كه قيام كندى و تندى به حركت ، از روشنترين ضروريات مىباشد . در بحث آتى اين مطلب - ان شاء الله تعالى - بر شما روشن خواهد شد . پس مذهب اشاعره مبنى بر اينكه عرض در دو زمان باقى نمىماند ، مخالف ضرورت است . و بدتر از اين در مخالفت ضرورت ، مذهب نظَّام است كه هم شامل مذهب اشاعره مىشود و هم شامل اين مطلب كه جسم مركَّب است از اعراض !\r\n\r\nحكم دوم : صحت بقاى اعراض\r\nمصنّف - عطَّر الله مثواه - مىگويد :\r\nاشاعره عقيده دارند كه اعراض باقى نمىمانند و حتى هر رنگ ، طعم ، بو ، حرارت ، برودت ، خشكى ، حركت ، سكون ، بودن در مكان ، حيات ، علم ، قدرت ، تركيب و ساير اعراض ، نمىتواند در دو آن متصل به هم موجود باشد . بلكه عدم آن در آن دوّم واجب است . اين عقيده ، مكابرهء حس و تكذيب ضرورتى است كه بر خلاف آن حكم مىكند .\r\nعقل حكمى روشنتر از اين ندارد كه رنگى را كه به هنگام گشودن چشم در لباس خود مىبينيد همان رنگى است كه پيش از بستن چشم خود ديده‌ايد بدون اينكه معدوم شده و يا تغيير كرده باشد . به نظر شما نزد عقل چه حكمى از اين حكم روشنتر و آشكارتر است ؟ ! از اين عقيده اشاعره چند محال لازم مىآيد :\r\n1 - لازم مىآيد كه انسان و ديگر موجودات در هر آنى معدوم شوند و در آن بعد به وجود آيند . زيرا از نظر اشاعره ، انسان به اعتبار جواهر فرد موجود در وى ، انسان\r\n","description":"","footnote":"","page_name":" 211 ","page_number":249},
  {"content":"\r\nنيست ، بلكه در انسان بودن انسان چاره اى جز اعراض قائم به جواهر فرد ، از قبيل رنگ ، شكل ، مقدار و ديگر مشخصات وى ، نيست .\r\nبالضروره معلوم است كه هر فرد عاقلى خود را در هر آن باقى مىبيند بدون اينكه تغييرى در او به وجود آمده باشد . هر كس اين مطب را انكار كند ، سوفسطايى خواهد بود . آيا انكار سوفسطاييان كه در بعضى از اعتبارات ، قضاياى حسى را انكار مىكنند ، از انكار كسى كه بقاى ذات خود و بقاى همهء مشاهدات خويش در دو آن از زمان را انكار مىكند صريحتر است ؟ پس شايسته است كه مقلد منصف در اين عقيدهء امامش به دقت بنگرد و حكم وى در مورد بقاى خود و بقاى مشاهدات را به عقل خويش عرضه دارد و ببيند كه آيا از درك روشنترين ضروريات ناتوان نيست ؟ وى بايد بداند كه اگر ذهن امامى كه از وى تقليد مىكند ، از درك فساد اين عقيده ناتوان است ، پس از فردى تقليد كرده كه تقليد از او شايسته نيست و به ستونى پناه برده بسيار سست و لرزان و اگر ذهنش از درك آن ناتوان نيست ، پس غش كرده و حقيقت مذهب خود مذهب را از وى پوشيده نگاه داشته است . در حالى كه پيامبر ( ص ) فرمود : « من غشنا فليس منا » .\r\n2 - لازم مىآيد تكذيب حس كه - همانطور كه تحدثت - بر وحدت و عدم تغيير دلالت دارد .\r\n3 - اگر عرض جز در يك آن ، باقى نماند ، لازم مىآيد كه نوع آن ادامه نيابد . ( در يك نسخه ديگر : لزومى در ابدى بودن نوع آن نخواهد بود . ) اگر مثلا سياهى معدوم شود ، لزومى نخواهد داشت كه جايش را سياهى ديگرى بگيرد . بلكه جايز است كه سفيدى يا سرخى يا رنگ ديگرى ، به دنبالش بيايد و نيز جايز خواهد بود كه هيچ كدام از رنگها نيايد . زيرا دليلى بر وجوب آن نيست . ليكن دوام آن دليل بر وجوب بقاى آن است .\r\n4 - اگر عقل عدم هر عرض را در آن دوّم از وجودش جايز بداند - با اينكه از نظر حس استمرار دارد - آن را در مورد جسم هم تجويز خواهد كرد . زيرا حكم به بقاى جسم مستند است به استمرار جسم در حسّ . اين دليل از آنجا كه به نظر آنان با اعراض نقض مىشود ، باطل است . پس نمىتوان به بقاى هيچ يك از اجسام در دو آن ، حكم كرد . امّا - همانطور كه مىدانيد - شك در بقاى جسم عين سفسطه است .\r\n5 - حكم به امتناع انقلاب شيىء از ممكن ذاتى به امتناع ذاتى ، ضرورى است و گرنه هيچ اطمينانى به قضاياى بديهى باقى نمىماند . از سوى ديگر جايز خواهد بود كه جهان از ممكن الوجودى به واجب الوجودى منقلب شود و از مؤثر بىنياز ! بدين\r\n","description":"","footnote":"","page_name":" 212 ","page_number":250},
  {"content":"\r\nترتيب راه اثبات صانع بسته خواهد شد . حتى جايز خواهد بود كه واجب الوجود به ممتنع الوجود منقلب شود . اين هم ضرورى البطلان است .\r\nحال كه اين مطلب تقرير شد ، مىگوييم : اگر اعراض در آن اوّل ممكن ذاتى باشند ، در آن دوّم هم ممكن ذاتى خواهند بود و گرنه انتقال از امكان ذاتى به امتناع ذاتى لازم خواهد آمد ؛ امّا اگر در آن دوّم هم ممكن باشند ، بقاى آنها جايز خواهد بود .\r\nاشاعره در اين باره بر دو وجه احتجاج كرده‌اند :\r\n1 - بقا ، عرض است پس عرض قائم به آن نمىشود . چون قيام عرض به عرض ممتنع است .\r\n2 - اگر عرض باقى بماند ، نمىبايست معدوم شود . زيرا عدم عرض مستند به ذاتش نيست و گرنه ممتنع مىبود . همينطور عدم عرض به فاعل هم مستند نيست . زيرا اثر فاعل ايجاد است ؛ كما اينكه به عارض شدن ضد ، هم مستند نيست . زيرا عروض ضد بر محل ، مشروط است به عدم ضد اوّل در آن محل و اگر بدان تعليل شود ، دور پيش مىآيد . همينطور عدم عرض مستند به انتفاى شرط آن هم نيست . زيرا شرط عرض ، جوهر است نه چيز ديگر ، و جوهر باقى است و سخن در عدم جوهر همچون سخن در عدم عرض است .\r\nپاسخ وجه اوّل - ما قبول نداريم كه بقا ، عرض زايد بر ذات است . اگر هم آن را بپذيريم ، ليكن قيام عرض به عرض را ممتنع نمىدانيم . زيرا كندى و تندى دو عرض هستند كه قائم به حركتند و حركت خود عرض است .\r\nپاسخ وجه دوّم - چرا عرض در آن سوّم معدوم بالذات نمىشود چنان كه به نظر شما در آن دوّم معدوم بالذات است ؟ ! اگر اين گفته شما را بپذيريم ليكن مشروط خواهد بود به اعراضى كه باقى نمىماند . پس هر گاه وجود آن منقطع شود ، عرض معدوم خواهد شد . اگر اين را هم بپذيريم امّا عدم آن را مستند به فاعل خواهيم دانست . زيرا انحصار اثر فاعل در ايجاد را قبول نداريم . چه عدم ، ممكن است و به ناچار سبب مىخواهد . اگر اين را هم از شما بپذيريم باز به حصول مانع ، معدوم خواهد شد . چون در عروض ضد ، عدّم ضد اوّل را شرط نمىدانيم . بلكه بر عكس آن عقيده داريم . خلاصه اينكه استدلال به نقيض ضرورى - كما اينكه در شبهات سوفسطايى باطل است - مىباشد . هرگز به اين سخنها گوش داده نمىشود چرا كه استدلال در مقابل ضروريات است .\r\n","description":"","footnote":"","page_name":" 213 ","page_number":251},
  {"content":"\r\nفضل مىگويد :\r\nشيخ اشعرى و پيروانش عقيده دارند كه عرض در دو زمان باقى نمىماند . از نظر آنان تمامى اعراض غير باقى و بلكه در حال تقضّى و تجدّدند . يكى از اعراض مىرود و عرض ديگر مثل آن تجديد مىشود . تخصيص هر يك از اعراض منقضى و متجدّد به وقتى كه در آن به وجود آمده ، از آن قادر مختار است . اين ارادهء فاعل مختار است كه هر كدام از اعراض را به وقتى مختص مىسازد كه آن عرض را در آن وقت آفريده است . هر چند ممكن است آن عرض را پيش و يا پس از آن وقت هم بيافريند .\r\nاشاعره از اين جهت چنين گفته‌اند كه معتقدند سبب نياز به مؤثّر ، حدوث است . لذا ملزم به اين مطلب شده‌اند كه جهان ، در حال بقا از صانع بىنياز است . چنان كه اگر عدم به صانع - تعالى الله عن ذلك علوا كبيرا - جايز بود ، عدمش هيچ ضررى به وجود عالم نمىزد . براى رفع اين اشكال گفته‌اند : شرط بقاى جوهر ، عرض است و چون عرض متجدّد است و همواره محتاج مؤثّر ، جوهر هم در حال بقاى خود ، محتاج آن مؤثّر است .\r\nزيرا شرط بقاى جوهر كه عرض باشد ، به آن مؤثّر محتاج است . پس اصلا بىنيازى وجود ندارد . بر اين ادعاى خود از چند وجه استدلال كرده‌اند . از جمله : اگر اعراض باقى بود ، همانا با اتّصاف به بقاى قائم به آن ، باقى بود و چون بقا ، عرض است ، لازم مىآمد :\r\nقيام عرض به عرض و اين از نظر اشاعره محال است . اين بود مدعا و دليل آنان .\r\nفلاسفه و معتزله و اماميّه به بقاى اعراض عقيده دارند . دليل آنان چنان كه اين مرد بيان كرده ، اين است كه عقيده خلاف آن ، مكابرهء حسّ و تكذيب ضرورت است . پاسخ آنان اين است كه : مشاهده دلالتى ندارد كه آنچه مشاهده شده يك چيز واحد مستمر است .\r\nزيرا ممكن است آنچه مشاهده شده امثال پشت سر هم و بدون فاصله از يكديگر ، باشد .\r\nمثل آبى كه با فشار از لوله بيرون مىجهد و بر حسب مشاهده يك امر واحد مستمر ديده مىشود ؛ در حالى كه در حقيقت ، امثال متواردى است كه بدون فاصله و پشت سر هم بيرون مىآيد . پس بايد بر اساس گمان باطل اين مرد ، هر كس گفت : آب ، امثال متواردى است ، سوفسطايى و منكر محسوسات ناميده شود . همينطور است سرنشين كشتى . پس هر گاه گفت : نهر ، جارى نيست ، بايد كه او را سوفسطايى ناميد . چون بر خلاف حس حكم كرده است . ما پيش از اين ، مذهب سوفسطايى را تبيين كرده‌ايم و اى كاش اين مرد اصلا لفظ سوفسطايى را نمىدانست . چرا كه وى اين لفظ را در مواضعى به كار مىبرد كه نبايد به كار برد و از معناى سفسطه بىخبر است . آنجا كه گفت : حكمى روشنتر از اين نزد عقل\r\n","description":"","footnote":"","page_name":" 214 ","page_number":252},
  {"content":"\r\nنيست كه رنگى را كه در لباس خود به هنگام گشودن چشم مىبيند ، همان رنگى است كه پيش از بستن چشمتان ديده‌ايد . در پاسخ مىگوييم : در اينجا حكم عقل ، مستند به حكم حس ، است و امكان غلط در حس وجود دارد . زيرا وى مثل را ، عين اوّل گمان مىكند . همانطور كه در مثال آبى كه با فشار از لوله مىجهد ، بيان شد . بسيارى از احكام به دليل اشتباه حس ، نزد عقل آشكار است . پس چگونه مىتوان گفت : هر كس با آن مخالفت كند ، مكابرهء ضرورت كرده است .\r\nسپس پنج محال به شرح زير ذكر كرده كه بر مذهب اشاعره وارد است .\r\n1 - انسان و ديگران در هر آن ، معدوم مىشود . سپس در آن بعد ، به وجود مىآيد .\r\nزيرا انسان ، به اعتبار جواهر فرد ، انسان نيست ؛ بلكه در انسانيت انسان ، رنگ ، شكل و تمامى اعراض لازم است و نيز معلوم است كه هركس در خود مىيابد كه باقى است و در هر آن ، تبديل نشده است و مخالفت با اين مطلب سفسطه است .\r\nدر پاسخ گوييم : در وجود خارجى ، اشخاص به وسيله هويت خويش از يكديگر متمايز مىشوند نه - چنان كه به وهم تبادر مىكند - به وسيلهء مشخصات خود . پس هويت خارجى كه به وسيلهء آن ، انسان ، انسان است ، در تمامى زمانها باقى است و اگر امثال يعنى اعراض پشت سر هم بر او وارد شوند ، اين مشخصات در ذات و هويت عينى وى دخالت ندارد تا از تبدّل انسان لازم آيد . پس ذات انسان و هويت مشخص كنندهء وى در تمامى احوال باقى است و اعراض بطور متوالى بر آن وارد مىشوند . حال به نظر شما چه سفسطه اى در اين مطلب وجود دارد ؟ ! به اباطيل و خرافاتى كه اين مرد مىخواهد بدان وسيله اذهان ساده لوحان را به مذهب خود جلب كند ، التفات نمىشود .\r\n2 - لزوم تكذيب حس . پاسخ اين ايراد را پيشتر شناختيد .\r\n3 - اگر عرض ، جز يك آن واحد باقى نماند ، ابدى بودن نوع آن لزومى نخواهد داشت . پس اگر سياهى معدوم شود ، واجب نخواهد بود كه جايش را سياهى ديگرى بگيرد . . . .\r\nدر پاسخ مىگوييم : هنگامى كه رنگ سياهى بر جسم ظاهر مىشود ، جسم را براى ظاهر شدن سياهى ديگر مثل خود ، آماده مىكند . ظاهر كننده سياهى بر جسم ، فاعل مختار است . ليكن عادت خود در افاضهء مثل ، به وجود استعداد جارى شده ، اگر چه تخلف از آن هم جايز است و لزوم دوام نوع ، بر وجوب افاضه مثل دلالت دارد . اين مطلب با قاعدهء اشاعره در استناد اشيا به اختيار فاعل قادر منافاتى ندارد .\r\n","description":"","footnote":"","page_name":" 215 ","page_number":253},
  {"content":"\r\n4 - اگر عقل عدم هر عرض را در آن دوّم از وجودش تجويز كند - با اينكه در حسّ استمرار دارد - آن را در مورد جسم هم تجويز خواهد كرد . زيرا حكم به بقاى جسم مستند است به استمرار آن در حس .\r\nدر پاسخ مىگوييم : اصل در هر موجود مستمر ، بقا است . حكم به بقاى جسم ، بر اساس اصل است و تخلف حكم از اصل در اعراض بنا به دليل خارجى است . پس اينكه به بقاى اعراض حكم نمىكنيم منافاتى با حكم به بقاى اجسام ندارد . اما اينكه گفت : شك در اين مطلب عين سفسطه است ، پيش از اين پاسخ داده شد .\r\n5 - حكم بر امتناع انقلاب شيى از امكان ذاتى به امتناع ذاتى ، ضرورى است . . . .\r\nدر پاسخ مىگوييم : عرض در آن اوّل و همينطور در آن دوّم ممكن ذاتى است . اينكه گفت : اگر اعراض در آن دوّم ، ممكن باشند ، بقاى آنها جايز است . در پاسخ مىگوييم :\r\nامكان وجود غير از امكان بقا است . پس جايز است كه عرض در آن دوّم ، ممكن الوجود باشد ولى ممكن البقاء نباشد . پس بر اساس اين تقرير چيزى از انقلاب ممتنعى كه وى ذكر كرد ، وجود ندارد . اين استدلال وى هم استدلالى است در نهايت ضعف . اين شيوهء او در استدلالات باطل است .\r\nسپس دو دليلى را كه اشاعره بدان احتجاج كرده‌اند ، بيان نموده است . ما دليل اوّل را پيش از اين بيان كرده‌ايم . ايرادى كه بر آن وارد كرده مبنى بر منع امتناع قيام عرض به عرض و منع زايد بودن بقا بر وجود ، بايد دانست كه اين دو ، عقيدهء شيخ اشعرى است كه در جاى خود بر ثبوت آنها استدلال كرده است - بدانجا رجوع شود - دليل دوّم ، اشكالاتى دارد كه بعضى از آنها را وى بيان داشته است . علماى اهل سنّت و اشاعره و از جمله صاحب مواقف و ديگران اين ايرادات را بيان داشته‌اند . وى هم اعتراضات خود بر اين دليل را از كتابهاى اصحاب ما نقل كرده است .\r\nمن مىگويم :\r\nپوشيده نيست كه از آن جهت گفت : سبب نياز به مؤثّر ، حدوث است ، كه به گمان وى و ديگرانى كه از آنان پيروى كرده ، مىتواند توجيه گر عقيدهء آنان مبنى بر عدم بقاى اعراض ، باشد . زيرا دفع بىنيازى جهان به مؤثّر ، بنابر اينكه سبب نيازمندى ، حدوث باشد ، متوقف است بر اعتقاد به تجدّد عرض و عدم بقاى آن .\r\nاشكال وارد بر اين مطلب علاوه بر فساد مبنا ، توقّف فوق الذكر است . زيرا باقى حادث است ، اگر چه متجدّد نباشد . پس به مؤثّر ، نيازمند است . البته اگر منظور از\r\n","description":"","footnote":"","page_name":" 216 ","page_number":254},
  {"content":"\r\nحدوث ، خروج از عدم به وجود باشد ، پناه بردن به اين اعتقاد كه اعراض بقا ندارند ، بىدليل نخواهد بود .\r\nانكار حكم مشاهده توسط فضل ، اشتباه است . زيرا اگر غلط را دربارهء جميع حواس و در جميع اوقات به جهت اينكه بقاى اعراض را حس مىكند ، جايز دانسته و دلالت مشاهده را معتبر ندانيم ، هيچگاه نخواهيم توانست از حس ، يك حكم عقلى استفاده كنيم . زيرا همانگونه كه در آغاز اين كتاب شناختيد ، احكام عقلى نظرى و ضرورى تنها از حواس ظاهرى يا حواس باطنى و به واسطهء حس ظاهرى ، گرفته مىشوند . پس اگر مثل اين مشاهدات عمومى را معتبر ندانيم ، اعتماد و تكيه بر حواس ظاهرى نادرست خواهد بود .\r\nاستشهاد وى به خطاى حسّ در مورد آب لوله و سرنشين كشتى ، اشتباه ديگرى است كه مرتكب شده است . زيرا حس به وحدت آب لوله و وحدت سياهى لباس ، حكم نمىكند بلكه آبهاى متصل و متدافعى را مىبيند كه به اعتبار اتصال ، در عرف ، يك آب ناميده مىشود و اسم آب ، بر آن صدق مىكند ، چنان كه بر آب رودخانه هم يك آب مىگويند . اگر هم اين گفتهء شما پذيرفته شود ليكن حكم عقل و ضرورت اين است كه اين آب از توارد امثال است و وحدت آن ، وحدتى است خيالى كه به سبب ادراك چشم و ديگر حواس از مادهء آب و تدافع آبها بدست آمده است . در مورد سرنشين كشتى هم مىگوييم : اگرچه احيانا وى آب را ساكن ديده است ، آن هم به دليل جريان آب و حركت كشتى در يك جهت ولى چشم ، در اغلب اوقات خصوصا اگر دقت كند ، آب را در حال حركت مىبيند . لذا عقل حكم مىكند كه آن سكون اتّفاقى ، خيالى است . پس چگونه مشاهدهء چشم در مورد وحدت سياهى در لباس را بر مشاهده سرنشين كشتى قياس مىكنيد ، در حالى كه در هيچ وقت و هيچ حالتى ، چشم خلاف آن را مشاهده نمىكند .\r\nخلاصه اينكه ما اشتباه حس را در بعضى از اوقات انكار نمىكنيم ليكن عدم اعتبار آن را در روشنترين و آشكارترين امور از نظر عقل ، انكار مىنماييم . بيان مذهب سوفسطاييه از ديد وى را پيش از اين ديديد . اشكالات وارد بر آن را هم بيان نموديم .\r\nاشكال وارد بر پاسخ وى از محال اوّل مبنى بر اينكه تمايز اشخاص به هويت آنها است نه به مشخصات ، اين است كه ايراد مصنّف از باب الزام آنها است كه به جواهر فرد قائل هستند . لذا ذات انسان و همينطور هر جسمى ، داراى هويت واحدى نخواهد بود .\r\nپس بايد به ناچار ، تمايز افراد به مشخصات خارجى باشد . اما التزام به تمايز اشخاص به\r\n","description":"","footnote":"","page_name":" 217 ","page_number":255},
  {"content":"\r\nجهت تمايز هويت آنها ، به انكار جواهر فرد منجر مىشود . زيرا در اين صورت شخص ، موجود واحدى است نه مركَّب از موجودات متعدّدى كه جواهر فرد باشد .\r\nاشكال وارد بر پاسخ وى از محال دوّم پيش از اين بيان شد .\r\nپاسخ وى از محال سوّم داراى اين اشكال است كه جسم ذاتا مستعد افاضه هر رنگى بر روى آن هست . پس اگر فرض شود كه رنگ باقى نمىماند ، جسم پس از زوال رنگ ، استعداد عروض هر رنگى را خواهد داشت نه خصوص رنگى كه عارض شده يا نه . پس اين ادعا كه عادت بر افاضهء رنگى مثل رنگ قبلى جارى شده به اين دليل كه استعداد به آن اختصاص دارد ، ادعاى اشتباهى است .\r\nاشكال وارد بر پاسخ وى از محال چهارم اين است كه : اصل ادعايى وى ، مستندى ندارد جز ظهور در حال مستمر در بقا كه آن هم به مقتضاى مشاهدهء حسّ است . حال اگر اين ظهور مفيد يقين به بقا باشد ، ديگر مخالفت آن با اعراض موجه نخواهد بود . و اگر مفيد يقين نباشد ، براى آنان هم ، حكم يقينى به بقاى چيزى از اجسام ممكن نخواهد بود و شك در آن عين سفسطه است . گذشته از اينكه دليلى بر تخلف از اصل در اعراض ندارند مگر سه دليلى كه حتى از نظر خودشان هم باطل است و مصنّف قويترين آنها را انتخاب ، بيان و همانگونه كه ديديد ابطال نمود .\r\nپاسخى كه به محال پنجم داده مبنى بر اينكه امكان وجود غير از امكان بقا است ، از اين جهت مردود است كه همانگونه كه خود وى پيش از اين گفت ، بقا عبارت است از استمرار وجود و بالضروره اگر استمرار وجود ممتنع شده وجود آن در زمان دوّم هم ممتنع خواهد شد ، اگر چه با هم اختلاف مفهومى داشته باشند بلكه وى بقا را سابق بر امثال متوارده قرار داده است . پس اگر امكان وجود را در زمان اوّل و امتناع بقا را فرض كند ، امتناع وجود در زمان دوّم و لزوم انقلاب - چنان كه مصنّف هم بيان كرد - لازم مىآيد . پس چاره اى نداريم جز اينكه بگوييم : هر گاه اعراض در آن اوّل ممكن ذاتى باشد ، در آن دوّم هم ، ممكن الوجود و ممكن البقاء مىباشد و گرنه انقلاب لازم مىآيد .\r\nواكنش فضل ، دربارهء دو دليل اشاعره ، پذيرش بطلان دليل دوّم است و حواله دادن ترويج دليل اوّل به ديگران ، در حالى كه وى مىداند آن را در مواقف و شرح آن با همان دليلى كه در اينجا مصنّف آن را باطل كرد ، باطل كرده‌اند .\r\nاما گمان وى مبنى بر اينكه مصنّف اعتراضات خود را بر دليل دوّم از اشاعره مثل صاحب مواقف و ديگران ، نقل كرده است ، بيانگر جهل و نادانى او است . زيرا كتاب مواقف\r\n","description":"","footnote":"","page_name":" 218 ","page_number":256},
  {"content":"\r\nو ساير كتابهاى اشاعره - اعم از كتابهاى همزمان مواقف و كتابهاى پس از آن - از عصر مصنّف متأخر بوده است . صاحب مواقف - كه جامعترين كتاب اشاعره است - اين اعتراضات و غير آن را از مصنّف و ديگر دانشمندان اماميه گرفته‌اند و گرنه اشاعره كوركورانه از شيخ اشعرى تقليد مىكنند .\r\n\r\n10 - اعتبارى بودن قدم و حدوث\r\nمصنّف - اعلى الله مقامه - مىگويد :\r\nبعضى از اشاعره عقيده دارند كه قدم وصفى است ثبوتى قائم به ذات خداى متعال .\r\nكرّاميه معتقدند كه حدوث وصفى است ثبوتى قائم به ذات حادث . از نظر ما هر دو عقيده باطل است . زيرا اگر قدم ، موجود مغاير با ذات باشد ، يا قديم است يا حادث . اگر قديم باشد ، قدم ديگرى خواهد داشت و همينطور كه موجب تسلسل مىشود . اگر حادث باشد ، موصوف به نقيض خود خواهد بود و خداوند محل حوادث خواهد شد و قبل از حدوث خود ، قديم نخواهد بود . در حالى كه همه اينها معلوم البطلان است .\r\nاما حدوث ، اگر قديم باشد ، قدم حادث كه شرط آن است ، لازم مىآيد و حادث موصوف به نقيض خود خواهد بود ، اما اگر حدوث ، حادث باشد ، موجب تسلسل است .\r\nحق اين است كه : قدم و حدوث از صفات اعتبارى است .\r\nفضل مىگويد :\r\nاينكه قدم ، وصفى است ثبوتى ، عقيده شيخ اشعرى نيست . من به عقيده وى در اين مورد دست نيافتم . پاسخ گفتهء وى مبنى بر اينكه : اگر قدم وصفى ثبوتى باشد يا قديم است يا حادث . و اگر قديم باشد ، قدم ديگرى دارد و همينطور كه موجب تسلسل مىشود ، اين است كه : ما متسلسل را قبول نداريم . زيرا قديم بودن قدم از خودش است .\r\nهمچنين جايز است كه قديم بودن قدم اعتبارى باشد . زيرا وجود يكى از افراد طبيعت ، مستلزم وجود تمام افراد آن نيست .\r\nمن مىگويم :\r\nخنده دار اينكه سخنش در يك سطر مختلف است . وى گمان كرده كه وصف ثبوتى بودن قدم ، از عقيده شيخ اشعرى نيست . سپس به دنبال آن ، مىگويد : من به عقيده وى در\r\n","description":"","footnote":"","page_name":" 219 ","page_number":257},
  {"content":"\r\nاين باره دست نيافتم ! پوشيده نيست كه دو پاسخ وى از تسلسل ، به يك پاسخ بر مىگردد . زيرا اضافهء قدم به قدم ، تعدد حقيقى يا اعتبارى را مىطلبد و چون تعدد حقيقى از نظر وى منتفى است ، زيرا گفت : قديم بودن قدم از خودش است ، تعدد اعتبارى ، متعيّن مىگردد و اگر قديم بودن قدم اعتبارى باشد ، پس پاسخ اوّل عين پاسخ دوّم است . اشكال وارد بر اين پاسخ آن است كه قدم سلبى است . زيرا قدم عبارت است از عدم مسبوقيت به غير يا به عدم . پس امكان ندارد كه صفت ثبوتى باشد . گذشته از اين پيشتر گفته شد كه تماثل در افراد ، وحدت حقيقت افراد را مىطلبد و هر آنچه نوعش تكرار شود ، بايستى اعتبارى باشد .\r\nخلاصه اينكه همانطور كه روشن است ، امكان ندارد كه بعضى از افراد ماهيت حقيقى ، خارجى باشند و بعضى ديگر ممتنع ذاتى . پس چگونه ممكن است كه بعضى از افراد قدم ثبوتى باشد و بعضى ديگر اعتبارى ممتنع الوجود در خارج ، به جهت تسلسل ؟ ! اگر به نحوى كه خصم از اشكال تسلسل در قديم بودن پاسخ داد ، از اشكال تسلسل در حدوث هم پاسخ داده شود ، بطلان آن از مطلبى روشن مىشود كه در ابطال پاسخ خصم بيان كرديم .\r\n\r\n11 - عدل خداوند متعال\r\n\r\nمطلب اول : اختلاف در مسائل عدل و ترجيح يكى از دو مذهب\r\n\r\nالف - اختلاف در مسائل عدل\r\nمصنّف - قدّس سرّه - مىگويد :\r\nبدان كه عدل يك اصل عظيم است كه قواعد اسلامى و بلكه احكام دينى بطور مطلق بر آن مبتنى است و بدون آن چيزى از اديان ثابت نمىشود . چنان كه تقرير خواهيم كرد ، صدق هيچ يك از پيامبران را نمىتوان جز به وسيلهء آن تشخيص داد . چقدر زشت است كه انسان براى خود مذهبى انتخاب كند كه او را از ساير اديان بيرون برد و به او امكان ندهد كه خداى متعال را بر اساس هيچ يك از شرايع سابق و لا حق عبادت و بندگى كند و با آن مذهب نتواند به نجات و رستگارى پيامبران خدا و يا فرشتگان مقرّب درگاه\r\n","description":"","footnote":"","page_name":" 220 ","page_number":258},
  {"content":"\r\nپروردگار و بندگان مخلص و اولياى خداوند كه در تمام افعال خويش مطيع خدايند ، يقين داشته باشد و به عذاب احدى از كافران و مشركان و فاسقان و معصيت كاران ، اطمينان قلبى حاصل كند ! ! پس شايسته است كه مقلد خردمند به دقّت بنگرد كه آيا رواست با مثل چنين عقايد فاسد و آراى باطلى كه از پيروى هواهاى نفسانى و خواسته‌هاى شهوانى گرفته شده ، خداى متعال را ملاقات كند ؟ !\r\nفضل مىگويد :\r\nاين بحث را براى اثبات عدل كه اماميه و معتزله بدان معتقدند ، مطرح كرده است .\r\nاينان عقيده دارند كه بنده در كارهاى خود مختار و خالق افعال خويش است . اگر بنده مختار نباشد ، عذاب او ، عدل نيست . علاوه بر اين ، آنان به وجوب كيفر معصيت كار ، حسن و قبح عقلى و غير آن ، عقيده دارند كه وى هم در اين فصل بيان مىكند . وى مدعى است كه خروج از اين عقيده ، موجب عدم متابعت از پيامبران است . اين ادعا ، ادعاى باطلى است . ما - ان شاء الله - در اين بحث عقايد اماميه و اشاعره را بطور مشخص بيان و حقيقت مسئله را توضيح خواهيم داد و در اين باره جانب انصاف را رعايت خواهيم كرد .\r\nمن مىگويم :\r\nرعايت جانب انصاف را از سوى وى خواهيد ديد و ملاحظه خواهيد كرد كه تا چه ميزان بدان پاى بند است و از همين سخن وى كه گفت : آنان به وجوب كيفر معصيتكار ، عقيده دارند ، در مىيابند كه جز گزافه گويى و دورى گزيدن از انصاف ، - همانطور كه خواهيد ديد - چيزى نمىخواهد . ما مىگوييم : عقاب ، حق خداوند متعال است و مىتواند از حق خود عفو و گذشت نمايد . بلى ، اگر منظورش از وجوب كيفر معصيت كار ، وجوب اصل كيفر معصيت كار به لحاظ استحقاق است و خدا هم حق عفو و گذشت از آن را دارد ، درست گفته و مذهب ما هم همين است امّا همانگونه كه مشخص خواهد شد - ان شاء الله تعالى - منظورش اين نيست .\r\nمصنّف - اعلى الله درجته - مىگويد :\r\nاماميه و پيروان آنان يعنى معتزله عقيده دارند كه حسن و قبح عقلى است و مستند به صفات قائم به افعال يا به وجوه و اعتباراتى كه بر افعال واقع مىشود . امّا اشاعره عقيده دارند كه عقل به حسن و يا قبح هيچ چيز حكم نمىكند بلكه هر آنچه كه در وجود واقع مىشود حتى شرورى از قبيل : ظلم ، عدوان ، قتل ، شرك ، الحاد ، سبّ خداوند متعال و\r\n","description":"","footnote":"","page_name":" 221 ","page_number":259},
  {"content":"\r\nناسزاگويى به فرشتگان و پيامبران و اولياى خدا ، حسن است .\r\nفضل مىگويد :\r\nحسن و قبح به سه معنى به كار مىرود : اوّل - صفت كمال و نقص . گفته مىشود : علم حسن است و جهل قبيح . در اين باره نزاعى نيست كه حسن و قبح بدين معنى براى صفات به خودى خود ، وجود دارد و مدرك آن عقل است و ربطى به شرع ندارد .\r\nدوّم - تلائم و تناسب با غرض كه از حسن و قبح بدين معنى ، به مصلحت و مفسده تعبير مىشود . گفته مىشود : حسن چيزى است كه در آن مصلحتى است و قبيح چيزى كه در آن مفسده اى هست . اين نوع هم عقلى است . يعنى همچون معناى اوّل آن را هم عقل درك مىكند . سوّم - تعلَّق مدح و ثواب به فعل در دنيا و آخرت ، يا تعلق ذم و عقاب بدان در دنيا و آخرت . پس آنچه كه در دنيا متعلَّق مدح قرار گيرد و در آخرت متعلَّق ثواب ، حسن است و آنچه كه در دنيا مورد ذم واقع شود و در آخرت متعلَّق عقاب ، قبيح . اين معنى حسن و قبح است كه محل نزاع است . اشاعره معتقدند كه حسن و قبح بدين معنى شرعى است . زيرا در تمامى افعال بندگان ، چيزى به خودى خود چنان نيست كه مقتضى مدح فاعل و ثواب او يا ذم فاعل و عقاب او گردد ، بلكه از اين جهت كه شارع بدان امر كرده يا از آن نهى فرموده ، بدين صورت در آمده است . اما از نظر معتزله و پيروان اماميه آنان ، حسن و قبح بدين معنى ، عقلى است . ادراك حسن و قبح افعال ، موقوف است بر حكم شرع و در آنچه كه عقل در ادراك آن مستقل نيست ( در غير مستقلات عقليه ) شرع كاشف از حسن و قبح آن است ، پس عقل حاكم است .\r\nاى خردمندان جهان ! بر كدام مذهب لازم مىآيد كه ظلم ، عدوان ، قتل ، شرك ، سبّ خدا و رسول ( ص ) و ديگر اراجيف و ترهّاتى كه وى بيان كرده ، حسن باشد ؟ ! آيا شرع اين چيزها را حسن دانسته و به حسن آنها حكم كرده است ؟ آيا اشاعره معتقدند كه شرع به حسن اين چيزها حكم كرده است تا آنچه كه او مىگويد ، لازم آيد ؟ پس معلوم مىشود كه اين مرد ، كودن ، ياوه گو و متعصب است كه تعصب وى براى خودش است نه براى خدا و رسول خدا ( ص ) . شگفت اين مطلب كه : وى نينديشيده است كه شايد عقلا در اين كتاب بنگرند و نزد آنان رسوا شود ؟ چقدر اين مرد جاهل و متعصب است ! پناه بر خدا از شر شيطان و شرك او !\r\nمن مىگويم :\r\nابتدا مصنّف - ره - به اشاعره نسبت داده كه عقل به حسن و قبح افعال حكم نمىكند .\r\n","description":"","footnote":"","page_name":" 222 ","page_number":260},
  {"content":"\r\nخصم به معارضه با او پرداخته ، مىگويد : اشاعره به حسن و قبح عقلى به دو معنى اوّل قائل هستند . - ان شاء الله تعالى - در آغاز مطلب دوّم خواهيد ديد كه اين تفصيل را متأخران اشعرى براى كاستن از شفاعت اين عقيده ، قائل شده‌اند و در همانجا اشكالات وارد بر آن هم خواهد آمد .\r\nسپس مصنّف به آنان نسبت داده كه معتقدند كه هر فعلى از انواع شرور مثل ظلم و شرك و غير آن ، كه در وجود واقع مىشود ، حسن است . اين گفته مبتنى است بر تعريف آنان از فعل قبيح كه عبارت است از هر آنچه كه شرع از آن نهى كرده و نيز تعريف آنان از فعل حسن كه عبارت است از هر آنچه كه شرع از آن نهى كرده است . بر اين اساس افعال شرورى كه مصنّف بر شمرده ، حسن خواهد بود ، زيرا اين كارها ، فعل خدا است و از فعل خدا ، نهى نشده است . ليكن متأخرين اشاعره از اين اشكال چنين خود را رهانيده‌اند كه مىگويند : فعل حسن آن است كه شرع بدان امر كرده و فاعل آن در دنيا مستحق مدح و در آخرت مستحق ثواب است . پس شامل فعل خداى متعال نمىشود . اما بر اين تقدير ، از آنان مىپرسيم كه فعل خدا ، حسن است يا قبيح ؟ اگر به حسن آن اقرار كردند ، بر آنان لازم مىآيد كه اين شرور حسن باشد و اگر به حسن آن اقرار نكردند ، از دايرهء اسلام خارج شده‌اند . ادعاى اينكه اين شرور از اين جهت كه به لحاظ آفرينش به خدا منتسب است حسن است و از اين جهت كه به لحاظ وصفيّت ، به بنده منتسب است و بنده محل آن ، قبيح است ادعاى باطلى است . زيرا حسن اين شرور از فاعل و قبح آن از محل و موصوف به آنها بدون اينكه اصلا در اين شرور اثرى داشته باشد - چرا كه تنها مؤثّر خداست - معقول نيست . خلاصه اينكه : اصل فعل ، محل فعل و تمامى جهات از خداوند متعال صادر مىشود . پس همهء آنها حسن است . در اين صورت به چه چيز قبيح خواهد بود ؟ !\r\nمصنّف - طيّب الله رمسه - مىگويد :\r\nاماميه و پيروان آنان - معتزله - عقيده دارند كه تمام افعال خداى متعال بر اساس حكمت است و صواب . نه ظلم و جورى در آن است و نه كذب و عبث و فاحشه . افعال زشت ، قبيح ، كذب و جهل از افعال بندگان است و خداى متعال از آن پيراسته و منزّه . در حالى كه اشاعره معتقدند : هيچ كدام از افعال خدا حكمت و صواب نيست و تمامى كارهاى زشت و قبيح از خداوند متعال صادر مىشود . زيرا مؤثّرى در وجود جز خداوند نيست .\r\n","description":"","footnote":"","page_name":" 223 ","page_number":261},
  {"content":"\r\nفضل مىگويد :\r\nاشاعره عقيده دارند كه : خداوند متعال نه فعل قبيح انجام مىدهد و نه فعل واجب را ترك مىكند و اين از آن جهت است كه نه چيزى از خداوند قبيح است و نه چيزى بر او واجب . پس تصور نمىرود كه خدا فعل قبيح انجام دهد و يا واجبى را ترك كند و تمامى افعال خدا حكمت است و صواب . از سوى ديگر ، تمامى كارهاى زشت و قبيح از مباشرت بنده در كارها است و از اين عقيدهء ما در وجود ، مؤثرى جز خدا نيست ؛ لازم نمىآيد كه كارهاى زشت و قبيح از خدا صادر شود بلكه اين افعال از خود بنده و مباشرت وى و كسب او است . خداى متعال خالق افعال است و نسبت به او ، فعل قبيحى وجود ندارد بلكه قبح فعل از مباشرت بنده است . ما اين مطلب را در بحث آفرينش اعمال بيان خواهيم كرد . پس آنچه كه وى به اشاعره نسبت داده ، بهتان محض و ناشى از تعصب و غرض ورزى فاسد او است .\r\nمن مىگويم :\r\nشگفت انگيزترين چيز و آشكارترين محال ، نفى صدور افعال قبيح از خداى سبحان و انتساب آن به بنده است . در حالى كه به زعم آنان خالق و فاعل اصلى افعال خدا است و بنده محل صرف بوده ، اصلا نه اثرى در افعال دارد و نه تصرفى . نمىدانم چگونه كسب افعال قبيح از بنده است در حالى كه كسب را به هر معنايى تفسير كنيم ، فعل خداوند متعال است ؟ ! و چگونه قبح اين افعال از مباشرت بنده است در حالى كه مباشرت ، اثر خداوند متعال است ؟ زيرا مؤثّرى در وجود ، جز خداوند نيست و هر اثر او حسن است ؟ ! آيا معقول است كه يك چيز از جهت حسن خود ، قبيح باشد ؟ ! زيرا هر جهتى براى قبيح فرض شود ، فعل خدا است و فعل خدا ، از آن جهت كه فعل خدا است ، حسن است .\r\nليكن اينان اساس كار خود را بر مكابره بنا كرده و حقايق را مشوّه جلوه داده‌اند . اشكالات وارد بر اين گفته اش را كه گفت : واجبى بر خدا نيست ؛ به زودى خواهيد ديد .\r\nمصنّف - ضاعف الله اجره - مىگويد :\r\nاماميه گفته‌اند : ما به قضاى الهى راضى هستيم ، هر چه كه باشد ، تلخ يا شيرين . زيرا خدا جز به حق قضاوت نمىكند . اشاعره گفته‌اند ما به تمام قضاى خدا ، راضى نيستيم .\r\nزيرا به كفر ، كارهاى زشت ، معاصى ، ظلم و جميع انواع فساد ، قضاوت مىكند .\r\nفضل مىگويد :\r\nاشاعره مىگويند : ما به قضاى خدا هر چه كه باشد ، راضى هستيم . كفر ، كارهاى\r\n","description":"","footnote":"","page_name":" 224 ","page_number":262},
  {"content":"\r\nزشت ، معاصى ، ظلم و جميع انواع فساد ، قضاى خدا نيست بلكه مقتضيات است و فرق بين قضا و مقضى هم روشن و آشكار . زيرا از وجوب رضايت به چيزى به اعتبار صدور آن از فاعلش ، لازم نمىآيد كه رضايت به آن چيز به اعتبار اينكه صفت چيز ديگرى واقع شده ، واجب باشد . زيرا اگر اين مطلب درست باشد ، رضايت به مرگ پيامبران هم واجب خواهد بود و حال اينكه به اجماع همه ، باطل است . انكار متوجه كفر ، به اعتبار محليت است نه فاعليت و كفر دو نسبت دارد : يك نسبت به خداى متعال به اعتبار اينكه خدا فاعل آن است و آن را ايجاد كرده است و يك نسبت به بنده به اعتبار اينكه محل كفر است و متصف به آن . انكار كفر به اعتبار نسبت دوّم است نه نسبت اوّل . آنان عقيده دارند كه تمكين بر شرور از خداى متعال است و تمكين بر قبيح ، قبيح است پس آنچه كه بر اشاعره ، لازم آيد ، بر آنان هم لازم مىآيد .\r\nمن مىگويم :\r\nتفكيك بين قضا و مقضى از لحاظ رضا و عدم رضا نامعقول است . زيرا ضرورت حكم مىكند كه : هر كس به امرى راضى باشد ، همانا به صدور آن از سوى فاعلش هم راضى است و هر كسى از چيزى ناخشنود باشد ، همانا از صدور آن از فاعلش ناخشنود است . پس اگر به زعم اشاعره ، كارهاى زشت و قبيح ، آفريده و مقضى خدا است ، پس ناخشنودى آنان به كارهاى قبيح ، مستلزم ناخشنودى آنان به قضاى خداوند است . در مورد مرگ پيامبران ، اگر قضاى الهى بدان تعلق گيرد ، عدم وجوب رضايت بدان را قبول نداريم . چگونه چنين نگوييم و حال اينكه خداوند جز به حق و صواب قضاوت نمىكند ؟ ! البته چون آنان را دوست داريم ، و مصلحت خود را در وجود آنان مىبينيم ، دوست نداريم كه بميرند . گمان وى در انكار كفر به اعتبار محليت نه فاعليت ، مكابرهء خارج از حيّز عقل است . زيرا محليت قهرى است . اينكه مىگويد : تمكين از قبيح ، قبيح است ، به نظر ما مردود است . زيرا هر گاه تمكين از قبيح با بيان قبح و نيز نهى از آن مقايسه شود ، تمكين از قبيح حسن خواهد بود . زيرا بنده با طاعت از نهى مولاى خود و ترك قبيح از روى اختيار خود است كه به سعادت دنيوى و اخروى نايل مىشود .\r\nمصنّف - طاب ثراه - مىگويد :\r\nاماميه و معتزله عقيده دارند كه : جايز نيست خداوند به سبب فعل خودش مردم را عقاب كند و يا آنان را به جهت آفرينش خود ملامت نمايد . چنان كه مىفرمايد : * ( « وَلا تَزِرُ\r\n","description":"","footnote":"","page_name":" 225 ","page_number":263},
  {"content":"\r\n* ( وازِرَةٌ وِزْرَ أُخْرى « ، ( 1 ) . اشاعره معتقدند كه خدا ، مردم را عقاب نمىكند مگر به دليل آنچه كه انجام نداده‌اند و آنان را ملامت نمىكند مگر بر آنچه كه مرتكب نشده‌اند . خدا به جهت فعل خود در ميان مردم ، آنان را عقاب مىكند . در ميان مردم سبّ و شتم خود را انجام مىدهد ، سپس آنان را بدين جهت ملامت مىكند و به واسطه اين كار خود ، آنها را عقاب نمايد . اعراض ( روى گردانى ) را در ميان مردم خلق مىكند و سپس مىگويد :\r\n* ( « فَما لَهُمْ عَنِ التَّذْكِرَةِ مُعْرِضِينَ » ) * ( 2 ) ، آنان را از فعل منع مىكند و سپس مىگويد : * ( « وَما مَنَعَ النَّاسَ أَنْ يُؤْمِنُوا » ، ( 3 ) .\r\nفضل مىگويد :\r\nچنان كه خدا در قرآن تصريح كرده ، اشاعره هم عقيده دارند كه خدا خالق هر چيزى است : * ( « خالِقُ كُلِّ شَيْءٍ » ، ( 4 ) و آفريننده اى جز او وجود ندارد . مردمان را بر كسب و مباشرت آنان در گناهان و معاصى عقاب مىكند و بندگان را به دليل انجام كارهاى مذموم ملامت مىنمايد . او است كه همه چيز را مىآفريند ، هم او است كه اعراض را مىآفريند ليكن مباشر اعراض است . پس بنده معرض است . زيرا معرض كسى است كه مباشر فعل باشد نه كسى كه آن را خلق كرده است . همينطور است در مورد منع از فعل !\r\nمن مىگويم :\r\nپوشيده نيست كه آيهء مباركهء * ( « خالِقُ كُلِّ شَيْءٍ » ، ( 5 ) در دو جا از قرآن كريم آمده است :\r\n1 - در سورهء مباركهء انعام ، آنجا كه مىفرمايد : * ( « ذلِكُمُ الله رَبُّكُمْ لا إِله إِلَّا هُوَ خالِقُ كُلِّ شَيْءٍ فَاعْبُدُوه » ) * ( 6 ) . اين آيهء مباركه ظاهر در غير افعال بندگان است . زيرا خداوند امر به عبادت خويش و استحقاق عبادت خود را ، فرع وحدانيت خويش و آفرينش كائنات ، قرار داده است . روشن است كه در صورتى تفريح امر به عبادت بر خلق كائنات درست خواهد بود كه عبارت ، فعل عبد باشد . زيرا بىمعنا است اگر بگوييم : لا إله الَّا هو خالق عبادتكم و غيرها فاعبدوه ؛ نيست معبودى جز او كه آفريننده عبادت شما و كارهاى ديگر است . پس او را پرستش كنيد ! 2 - در سورهء مباركهء رعد ، آنجا كه مىفرمايد : * ( « أَمْ جَعَلُوا لِلَّه شُرَكاءَ خَلَقُوا كَخَلْقِه فَتَشابَه الْخَلْقُ عَلَيْهِمْ قُلِ الله خالِقُ كُلِّ شَيْءٍ وَهُوَ الْواحِدُ الْقَهَّارُ » ) * ( 7 ) . جبريون با اين آيهء مباركه بر\r\n\r\n","description":"","footnote":"\r\n( 1 ) انعام / 164 و . . . .\r\n( 2 ) مدثّر / 49 .\r\n( 3 ) اسراء / 94 .\r\n( 4 ) انعام / 102 .\r\n( 5 ) انعام / 102 .\r\n( 6 ) انعام / 164 و . . . .\r\n( 7 ) رعد / 16 .\r\n","page_name":" 226 ","page_number":264},
  {"content":"\r\nعقيدهء خود استدلال كرده‌اند از اين جهت كه مشتمل است بر عموم و نيز انكار كسى كه مثل خلق خدا ، خلق كند . از اين استدلال چنين پاسخ مىدهم : اين آيهء مباركه به عنوان حجت بر كافران آمده است . پس اگر از آن عموميت افعال بندگان اراده شود ، حجت به نفع كافران منقلب خواهد شد . زيرا اگر خدا خالق شرك آنان باشد ديگر تكذيب آنان به دليل شرك بىمعنى خواهد بود و حق خواهند داشت كه بپرسند : اگر خودت آن را در مورد ما انجام داده اى ، پس چرا به سبب فعلى كه خودت انجام داده اى و اصلا اثرى در آن نداريم ، ما را تكذيب مىكنى ؟ ! مضافا به اينكه منظور تكذيب آنان به اين دليل است كه خدايانى قرار داده‌اند كه اشتباه به الهيت آنان امكان ندارد . زيرا براى خدا ، شركايى قائل نشده بودند كه خلقى شبيه به خلق خدا دارند تا بدين وسيله اشتباه در الهيت پيش آيد . منظور از آن ، مخلوقاتى است مناسب با الهيت مثل آسمانها ، زمين ، اجسام و اعراض . پس عموميت آيهء مباركهء * ( « خالِقُ كُلِّ شَيْءٍ » ، ( 1 ) نسبت به اين مخلوقات است نه مثل شرك و الحاد و ظلم و فساد و امورى كه از بشر صادر مىشود و خداى خالق شگفتيها و امور عظيم و آفريننده آسمانها و زمين از آن منزّه و پيراسته است . اگر از تمام آن روى بگردانيم ، بايد بگوييم كه عموم در اين آيه بوسيلهء ادلَّه عقلى و نقلى كتابى و غير آن كه دلالت مىكند بندگان ، خود فاعل افعال خويش هستند ، تخصيص خورده است . اين مطلب را در آينده نزديك خواهيد شناخت .\r\nاينكه گفت « مردم را به جهت انجام و مباشرت گناهان عقاب مىكند » ، بايد دانست كه اگر انجام آن ، فعل مردم باشد ، پس ، از مذهب خود خارج شده است و اگر فعل خداى متعال است ، اشكال به خودش بر مىگردد كه چگونه آنان را به سبب فعل خود عقاب مىكند .\r\nاشكال اين گفته اش كه « معرض كسى است كه مباشر اعراض است نه كسى كه آن را مىآفريند » ، اين است كه مصنّف مدّعى صدق معرض بر خداى متعال و بر اساس مذهب آنان نيست تا وى اين گونه به او پاسخ گويد . بلكه در تقرير مذهب آنان مىگويد : خداوند سبحان اعراض را در مردم خلق مىكند و اعراض را در معرض يعنى محلى كه در آن مىآفريند ، تكذيب مىكند . چنان كه منظور خصم از مباشر اعراض همين است . و\r\n\r\n","description":"","footnote":"\r\n( 1 ) انعام / 102 .\r\n","page_name":" 227 ","page_number":265},
  {"content":"\r\nبالضروره انكار بر محلى كه اصلا اثرى ندارد ، گزاف است و عقل آن را نمىپسندد . حق اين است كه انكار بر فاعل مؤثر واقع شود . همينطور است در مورد آيهء مباركهء * ( « وَما مَنَعَ النَّاسَ أَنْ يُؤْمِنُوا » ، ( 1 ) زيرا چگونه آنها را تكذيب مىكند در حالى كه خود ، آنان را منع كرده است ؟ !\r\nمصنّف - عطَّر الله ثراه - مىگويد :\r\nاماميه عقيده دارند كه خداوند متعال هيچ چيز را بيهوده نيافريده است بلكه افعال خدا از روى غرض و بنابر مصلحت است . اگر مريض مىكند براى مصالح بندگان است و در عوض به آنان ثواب مىدهد به گونه اى كه عبث و ظلم را منتفى مىگرداند . اشاعره عقيده دارند كه : جايز نيست خداوند چيزى را از روى غرض و به دليل مصلحت انجام دهد . بندگان را بدون غرض و مصلحت عذاب مىكند . حتى جايز است كه خلقى را جاودانه در آتش بيافريند بدون در نظر گرفتن اينكه معصيت كرده باشند يا نه !\r\nفضل مىگويد :\r\nمذهب اشاعره اين است كه افعال خداوند متعال معلل به اغراض نيست . آنان مىگويند : تعليل افعال خداوند به هيچ يك از اغراض جايز نيست . اين مطلب در مباحث بعدى خواهد آمد . در اين باره جمهور حكما و الهيّون با اشاعره موافق هستند . خدا آنچه را كه مىخواهد ، انجام مىدهد و به آنچه اراده كند ، حكم مىكند . اگر جاودانى بودن بندگانش را در آتش بخواهد ، خواهد كرد كه اوست مطاع و حكم . عصيان تأثيرى در افعال او ندارد بلكه او مؤثر على الاطلاق است .\r\nمن مىگويم :\r\nدر سخن وى مطلبى نيست مگر تصديق كلام مصنّف در آنچه كه از آنان حكايت كرد و التزام به نسبت دادن آنچه را كه انسان با وجدان نمىپسندد ، به عدل خداى رحمان . آنان كه جايز دانسته‌اند خداوند بندگانش را بدون غرض و مصلحت عذاب كند و بدون غرض و غايت در آتش جاودانه بدارد ، حتما جايز مىدانند كه خدا از بيهوده كاران و ستمگرترين ستمگران باشد . اى كاش مىدانستم چه چيزى اين عقايد ستمكارانه و پر از فجور را در حق خالق خود در تبعيت از انسانى كه اشتباهاتش بيشتر از كارهاى صوابش است نيكو جلوه داده است ؟ !\r\n\r\n","description":"","footnote":"\r\n( 1 ) اسراء / 94 .\r\n","page_name":" 228 ","page_number":266},
  {"content":"\r\nپندار باطل وى مبنى بر موافقت فلاسفه با اشاعره ، جاى بحث دارد . زيرا بعيد نيست كه فلاسفه ، غرضى را كه موجب استكمال است ، نفى كرده‌اند نه غرض كلى را . اين مطلب را در آينده نزديك - ان شاء الله تعالى - خواهيد ديد .\r\nمصنّف - اعلى الله مقامه - مىگويد :\r\nاماميه عقيده دارند در حكمت خداى متعال پسنديده نيست كه معجزات را به دست افراد دروغگو ظاهر سازد و باطل گرايان را تصديق نمايد و سفيهان و فاسقان و معصيت كاران را به رسالت مبعوث گرداند . در حالى كه اشاعره تمام اين اعمال ناروا را حسن مىدانند .\r\nفضل مىگويد :\r\nاز نظر اشاعره حسن و قبح عقلى وجود ندارد بلكه عادت خدا بر عدم اظهار معجزه به دست دروغگويان جارى شده است و اين به دليل قبح عقلى آن نيست بلكه خداوند پيامبران را به سوى مردم مىفرستد در حالى كه آنان راستگو هستند و اگر خدا بخواهد هر كس را كه از خلق خدا اراده كند ، به پيامبرى مبعوث مىنمايد . او حاكم بر مخلوقات خود است . نه چيزى بر او واجب است و نه چيزى از او قبيح ؛ هر چه بخواهد انجام مىدهد و بدانچه اراده كند ، حكم مىنمايد .\r\nمن مىگويم :\r\nپوشيده نيست كه تجويز عقلى اظهار معجزه به دست دروغگويان ، با آنچه كه در بحث عصمت پيامبران مىگويند مبنى بر دلالت عقلى معجزه بر عصمت پيامبران از دروغ در دعوى رسالت و آنچه كه از طرف خدا ابلاغ مىكنند ، منافات دارد . ليكن هر گاه سخن به پيروى از هواى نفس و بر پايه سستى در كنار سيل گفته شود ، چنين اختلافاتى در آن جايز خواهد بود ! ادعاى اينكه عادت خدا بر عدم اظهار معجزه به دست دروغگو ، جارى شده است ، نيازمند علم غيب كسى است كه اظهار معجزه به دست دروغگو را از نظر عقلى قبيح نمىداند . زيرا وى تمام دروغگويان را نمىشناسد و از احوال آنان اطلاع ندارد و چه بسا بعضى از كسانى كه به دليل ظهور معجزه به دستشان ، به پيامبرى آنان عقيده دارد ، دروغگو باشند . از اخبار پيامبرمان ( ص ) هم امكان ندارد كه علم پيدا كنيم كه هيچ دروغگويى معجزه ندارد . زيرا ممكن است خود وى هم پيامبر نبوده باشد ، اگر چه ظهور معجزات به دستش به حد تواتر رسيده است . از سوى ديگر اين اخبار هم از او ثابت\r\n","description":"","footnote":"","page_name":" 229 ","page_number":267},
  {"content":"\r\nنشده است و اگر با پيامبرىاش ثابت شود ، مفيد علم نخواهد بود . زيرا اشاعره كذب را در اين گونه امور بطور سهوى و حتى عمدى از انبيا جايز مىدانند . اين مطلب را در آينده - ان شاء الله تعالى - خواهيد ديد . اينكه جايز مىدانند خداوند سفيهان و فاسقان را به رسالت مبعوث كند ، از تمام آنچه گذشت ، رسواتر است . تحقيق اين مطلب نيز - ان شاء الله تعالى - خواهد آمد .\r\nمصنّف - اعلى اللَّه منزلته - مىگويد :\r\nاماميه عقيده دارند كه خداوند سبحان احدى را به ما لا يطاق تكليف نكرده است .\r\nدر مقابل اشاعره مىگويند : خداوند احدى را تكليف نكرده است مگر بما لا يطاق و به آنچه كه تمكن ترك و فعل آن را ندارد و آنان را در مورد ترك آنچه قدرت انجام آن را به آنها نداده ، ملامت كرده است . آنان جايز دانسته‌اند كه خداوند ، آدم بىدست را به نوشتن و كسى را كه مالى ندارد ، به پرداخت زكات و مريض مبتلا به بيمارى مزمن را كه به راه رفتن قادر نيست ، به پرواز در آسمان و آدم ناتوان مفلوج را به خلق اجسام ، مكلَّف سازد . قديم را حادث سازد و حادث را قديم . آنان جايز دانسته‌اند كه خداوند پيامبرى را با معجزات به سوى بندگانش مبعوث دارد تا آنان را فرمان دهد كه جسم سياه را يك دفعه سفيد گردانند و آنان را به نوشتن نيكو امر كند در حالى كه به آنان دست و ابزار نوشتن نداده باشد و آنان را فرمان دهد كه بدون دوات ، مداد ، قلم و دست ، مطالبى را در هوا بنويسند چنان كه هر كس بتواند آن را بخواند . اماميه گفته‌اند : خداوند ، عادلتر و حكيمتر از آن است كه بندگان خود را به چنين محالاتى مكلَّف سازد .\r\nفضل مىگويد :\r\nاز نظر اشاعره تكليف ما لا يطاق جايز است . زيرا نه چيزى بر خدا واجب است و نه چيزى از او قبيح . چه آنچه را كه مىخواهد ، انجام مىدهد و به آنچه كه اراده مىكند ، حكم مىنمايد . معتزله اين مسئله را منع كرده‌اند . زيرا آن را از نظر عقلى قبيح مىدانند ، در حالى كه مىبايست بدان عقيده داشته باشند . زيرا خدا از ايمان نياوردن ابو لهب خبر داده ، با اين حال او را مكلَّف به ايمان كرده است و اين تكليف ما لا يطاق است . زيرا ايمان وى محال است و ما لا يطاق . چرا كه اگر ايمان آورد ، دروغ در خبر خداوند متعال لازم مىآيد و اين محال است بالاتفاق . اين چيزى است كه معتزله را ملزم مىگرداند كه به تكليف ما لا يطاق معتقد شوند . البتّه ما لا يطاق ، مراتبى دارد . مرتبه وسط ، آن است كه معمولا قدرت حادث ، بدان تعلق نمىگيرد ، خواه تعلق قدرت به آن ممتنع باشد البته نه\r\n","description":"","footnote":"","page_name":" 230 ","page_number":268},
  {"content":"\r\nبه جهت مفهوم آن مثل خلق اجسام ، يا ممتنع نباشد ، بدين معنى كه از جنس چيزى باشد كه بدان تعلق مىگيرد مثل حمل كوه و پرواز به آسمان و مثالهايى كه اين مرد مزخرف گو آورده ؛ اشاعره اين مرتبه ما لا يطاق را جايز مىدانند ، اگر چه بطور استقرا واقع نشده باشد و به دليل آيهء كريمهء * ( « لا يُكَلِّفُ الله نَفْساً إِلَّا وُسْعَها » ) * ( 1 ) ، پيش از اين معناى اين تجويز را بيان كرديم .\r\nمن مىگويم :\r\nنمىدانم چگونه بحث با اينان واقع مىشود . چرا كه هر گاه نزاع به مقدمات ضرورى برسد ، ديگر ادامه نمىيابد و منقطع مىشود ، در حالى كه اينان نزاع خود را در ضروريات قرار داده‌اند . اى كاش مىدانستم اگر عقل به امتناع تكليف ما لا يطاق حكم نكند و جايز بداند كه خداى متعال بنده را از فعل نهى كند و او را در آن مضطر بيافريند و باز وى را به خاطر اين فعل عقاب كند ، پس چه چيزى را عقل درك مىكند ؟ ! گفته‌اند : نظَّام و نجّار با هم به مناظره پرداختند . نجّار گفت : چرا از اينكه خدا بندگان خود را مكلف بما لا يطاق گرداند ، دفاع مىكند ؟ نظام سكوت كرد . از او پرسيدند : چرا ساكت شدى ؟ گفت مىخواستم با مناظره ، او را به عقيده به تكليف بما لا يطاق ملزم كنم .\r\nپس اگر بدان ملتزم باشد ولى بدان معتقد نباشد ، پس به چه چيزى او را ملزم كنم .\r\nهمانطور كه ديديد و خواهيد ديد ، بيشتر مسائل كتاب از اين باب است . شما را همين بس كه اينان انكار كرده‌اند كه چيزى بر خدا واجب باشد . پس اگر چيزى بر خدا و بر اساس عدل ، حكمت و رحمت خداوندگارى واجب نباشد ، پس چه خدايى ؟ ! در اين صورت وضع دنيا و آخرت چگونه خواهد بود ؟ ! از همين نوع است : تجويز اين مطلب كه خداوند چيزى انجام دهد كه نه در آن غرض و غايت است و نه عدل و حكمت ، مثل تكليف ما لا يطاق - تعالى الله عن ذلك .\r\nاز اينكه گفت : « در حالى كه مىبايست بدان عقيده داشته باشند . زيرا خداوند از ايمان نياوردن ابو لهب خبر داده است . » چنين پاسخ داده مىشود كه خداوند خبر داده است كه ابو لهب ، به آتش دوزخ در خواهد افتاد ، و اين مستلزم كفر نيست . زيرا عذاب مسلمان فاسق هم جايز است . بهتر اين بود كه بگويد : خداوند سبحان به پيامبرش ( ص ) خبر داده است كه : * ( « وَما أَكْثَرُ النَّاسِ وَلَوْ حَرَصْتَ بِمُؤْمِنِينَ » ) * ( 2 ) . از قبيل اين آيه در قرآن فراوان است . با\r\n\r\n","description":"","footnote":"\r\n( 1 ) بقره / 286 .\r\n( 2 ) يوسف / 103 .\r\n","page_name":" 231 ","page_number":269},
  {"content":"\r\nاين حال تمام مردم را به ايمان مكلَّف كرده ؛ از صدور معاصى از سوى آنان خبر داده ، بندگان را مكلَّف به اطاعت كرده است . پاسخ اين است كه : خبر دادن از ايمان نياوردن مثلا ، مستلزم امتناع ايمان نيست بلكه نهايت چيزى كه اقتضا مىكند صدور چيزى است كه از آن خبر داده آن طور كه فى نفسه هست و عبارت باشد از امكان و ممكن به خودى خود ، قابل تحمل و توان است ، و تكليف بر آن يا بر خلاف آن صحيح مىباشد و اگر از عدم وقوع آن به وسيله مكلَّف - زيرا مكلَّف اختيار دارد و مىتواند آن را انجام ندهد - آگاه باشد ، صدق خبر تابع وقوع آن چيزى است كه از آن خبر داده و آن گونه كه به خودى خود هست نه بر عكس آن . نظير تبعيت علم از معلوم . زيرا علم خدا به ممكنات ، وقوع خلاف آنچه را كه خدا مىداند ، ممتنع نمىگرداند ؛ بلكه تابع معلوم است . زيرا علم عبارت است از انكشاف معلوم آنطور كه هست و اگر معلوم تابع علم بود ، هرگز تكليف معنا نداشت ، زيرا در اين صورت هر تكليفى يا واجب خواهد بود ، آنجا كه به وقوعش علم داشته باشد و يا ممتنع ، آنجا كه به عدم وقوع آن علم داشته باشد . هيچ انسان آگاهى چنين حرفى نمىزند . اينكه گفت : « ما لا يطاق داراى مراتبى است . . . . تا آنجا كه گفت :\r\nاشاعره اين مرتبه ما لا يطاق را جايز مىدانند « بر اين مطلب اشعار دارد كه اشاعره تكليف به مرتبه بالا را - كه عبارت است از آنچه كه به دليل مفهوم خود ممتنع است ، مثل جمع بين دو ضد و اعلام واجب - جايز نمىدانند . ظاهرا اين كار براى كاستن از شفاعت اين اعتقاد است و گرنه از نظر آنان مناط در جواز تكليف به مرتبهء وسط و پايين اين است كه نه چيزى بر خدا واجب است و نه چيزى از او قبيح . اين مناط در تكليف اقتضا دارد كه تكليف به مرتبه بالا جايز باشد ، چنان كه خواهيد شناخت . بحث در اين باره را در مطلب هشتم خواهيد ديد . سخنان اينان در اين مقام آشفته است . لذا خصم مثالهاى مصنّف را از مرتبهء وسط قرار داد در حالى كه بعضى از آنها از مرتبهء بالا است . مثل : قديم را حادث كردن .\r\nخصم دليل عدم وقوع تكليف بما لا يطاق را ، استقرار و آيهء مباركهء * ( « لا يُكَلِّفُ الله نَفْساً إِلَّا وُسْعَها » ) * ( 1 ) ذكر كرده است . اين با سخن پيشين او مبنى بر اينكه تكليف ابو لهب ، تكليف بما لا يطاق است ، منافات دارد . خنده دار اينكه مصنّف ( ره ) را مزخرف گو توصيف كرده است در حالى كه اين عقايد و گفته‌هاى آنان است كه مزخرف است و خود وى هم بدان اعتراف كرده است . كارى كه مصنّف - ره - كرده اين است كه فقط از آنان نقل كرده است .\r\n\r\n","description":"","footnote":"\r\n( 1 ) بقره / 286 .\r\n","page_name":" 232 ","page_number":270},
  {"content":"\r\nمصنّف - اجزل الله ثوابه - مىگويد :\r\nاماميه معتقدند كه خداوند ، احدى از بندگان را از دين ، گمراه نمىكند و هيچ پيامبرى را به سوى مردم نمىفرستد مگر به حكمت و موعظهء حسنه . اشاعره مىگويند : خداوند بسيارى از بندگان را از دين گمراه ساخته و امر را بر آنان مشتبه كرده ، آنان را گمراه گردانيده است و نيز جايز است كه پيامبرى را به سوى قومش بفرستد تا آنان را به سبّ خدا و مدح ابليس امر كند ، پس هر كس خدا را سبّ و شيطان را مدح نمايد و به تثليث ، الحاد و انواع شرك ، معتقد باشد ، مستحق تعظيم و ثواب خواهد بود ! و آن كس كه در طول زندگانى خدا را مدح و او را بر اساس اوامرش پرستش كرده و دائما ابليس را مذمت نموده است ، در عقاب جاودانى و لعن ابدى بسر برد . آنان جايز دانسته‌اند كه در ميان پيامبران سلف ، پيامبرى بوده باشد كه خبرش بما نرسيده ولى چنين شريعتى داشته باشد ! !\r\nفضل مىگويد :\r\nمذهب اشاعره اين است كه خداوند خالق هر چيزى است و در ملك خدا چيزى جز آنچه او بخواهد ، جارى نمىشود . آنان وجود آلهه را همچون مجوس جايز نمىدانند ؛ بلكه مىگويند : خداوند است كه هدايت مىكند و هم او است كه گمراه مىگرداند .\r\nهمانگونه كه خود در قرآن مجيد تأكيد كرده ، مىفرمايد : * ( « يُضِلُّ مَنْ يَشاءُ وَيَهْدِي مَنْ يَشاءُ » ، ( 1 ) ، خدا پيامبران را به رسالت مبعوث مىكند و آنان را به ارشاد و هدايت خلايق فرمان مىدهد . آنچه كه اين مرد مزخرفگو در جواز ارسال رسولان به غير اين هدايت ، گفته معناى اين تجويز را دانستيد و اينكه مراد از اين جواز ، نفى وجوب چيزى بر خدا است . اين مزخرفاتى كه قلب مردم عامى را به خود متمايل مىكند ، نفعى به حال اين مرد ندارد و هر آنچه كه از اين اراجيف ، پراكنده است ، بهتان بر اشاعره است و بلكه آنان اهل سنت و جماعت و هدايت هستند .\r\nمن مىگويم :\r\nپوشيده نيست كه اين گفتهء وى كه در ملك خدا چيزى جز آنچه او بخواهد ، جارى نمىشود ، از سخنان ابو اسحاق اسفراينى شافعى است كه چون قاضى عبد الجبار معتزلى وارد خانهء صاحب بن عباد شد ، ابو اسحاق را نشسته ديد . با تعريض به ابو اسحاق ، گفت :\r\n\r\n","description":"","footnote":"\r\n( 1 ) فاطر / 8 و . . . .\r\n","page_name":" 233 ","page_number":271},
  {"content":"\r\n« سبحان من تنزه عن الفحشاء » وى مىخواست با اين تعريض گوشزد كند كه ابو اسحاق از اشاعره است و آنان به خداى متعال نسبت فحشا مىدهند . ابو اسحاق گفت : « سبحان من لا يجرى فى ملكه الا ما يشاء » حاصل آن اينكه : هر آنچه كه در ملك خدا جريان داد ، از قبيل : انواع فواحش ، فجور ، كفر ، الحاد ، كذب ، ظلم و غير آن به خواست خدا و فعل او است . اى كاش مىدانستم چگونه با اين گمان باطل او را تسبيح و تنزيه مىكند ؟ ! اينكه گفت : اشاعره وجود آلهه را همچون مجوس ، جايز نمىدانند ، تعريض به عدليه است ، زيرا آنان اين افعال شنيع و احوال كثيف را به بندگان نسبت مىدهند و ذات خداى سبحان را از آنها منزّه مىدانند . معلوم است كه از اين عقيده ، اعتقاد به شرك لازم نمىآيد . اينان معتقدند كه خداوند آنها را بر افعالشان قادر ساخته ، بدون اينكه به آنها نيازى داشته باشد . آنان اين افعال را با تمكين از سوى خدا ، انجام داده‌اند . پس آنان در افعال خود ، استقلال ندارند تا آلهه باشند . حال چگونه شبيه مجوس مىباشند ؟ بلكه كسانى شبيه مجوس هستند كه معتقدند به زيادت صفات خدا بر ذات و قديم بودن صفات خدا مثل خود خدا و نياز خدا به صفات در خلق ، چنان كه اگر اين صفات نبود ، هرگز خدا چيزى نمىآفريد و در نتيجه اين صفات ، در الهيت با خدا شريكند - تعالى الله عن ذلك علوا كبيرا .\r\nاستدلال وى به آيهء مباركه * ( « يُضِلُّ مَنْ يَشاءُ وَيَهْدِي مَنْ يَشاءُ » ) * ( 1 ) موقوف است بر اينكه منظور از اضلال ، خلق گمراهى و منظور از هدايت ، خلق هدايت باشد ، در حالى كه چنين نيست . زيرا جايز است كه منظور از اضلال ، خذلان و گمراهى و منظور از هدايت ، توفيق باشد ، چنان كه معصوم ( ع ) فرمود : « نظاع بتوفيقك و تجحد بخذلانك » . هر گاه انسان در راه كار خير تلاش كند ، موفق خواهد بود و هر گاه بر شرّ اصرار ورزد ، اهل خذلان بوده ، كارش به نفاق و كفر خواهد انجاميد . چنان كه خداى تعالى مىفرمايد : * ( « فَأَعْقَبَهُمْ نِفاقاً » ) * ( 2 ) و * ( « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ الله » ) * ( 3 ) ، از سوى ديگر قرينه اى هم وجود ندارد كه منظور از اضلال و هدايت در آيه ، همان است كه وى مدعى شده است ، بلكه قرينهء عقلى و نقلى بر خلاف آن ، وجود دارد . قرينه عقلى اين است كه : اگر منظور از اضلال و هدايت آن باشد كه وى مدعى شده ، بايد دانست كه مستلزم ابطال ثواب و عقاب و نفى عدل و ارسال رسولان و انزال كتب و اوامر و فواهى است چنان كه در\r\n\r\n","description":"","footnote":"\r\n( 1 ) فاطر / 8 و . . . .\r\n( 2 ) توبه / 77 .\r\n( 3 ) روم / 10 .\r\n","page_name":" 234 ","page_number":272},
  {"content":"\r\nمباحث آتى - ان شاء الله تعالى - بيايد . و نيز براى كسى كه از چيزى نهى مىكند ، پسنديده نيست كه خود آن را انجام دهد . لذا شعيب گفت : * ( « ما أُرِيدُ أَنْ أُخالِفَكُمْ إِلى ما أَنْهاكُمْ عَنْه » ) * ( 1 ) .\r\nشاعر گويد :\r\n\r\nلاتنه عن خلق و تأتى مثله\r\nعار عليك اذا فعلت عظيم\r\n\r\nقرينهء نقلى ، اين آيهء مباركه است كه مىفرمايد : * ( « إِنَّ عَلَيْنا لَلْهُدى » ) * ( 2 ) كسى كه هدايت خلق بر عهده او است ، چگونه هدايت را رها مىكند و به جايش ضلالت مىآفريند . آيهء ديگر كه مىفرمايد : * ( « وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى » ) * ( 3 ) و ديگر آيات و رواياتى كه در كتاب ( قرآن ) و سنت آمده است .\r\nاينكه گفت : منظور از اين تجويز ، نفى وجوب چيزى بر خدا است ؛ رافع اشكال نيست ، زيرا اگر بر اساس عدل و حكمت خداوند ، بر او واجب نباشد كه رسولان خود را با حكمت و موعظهء حسنه به سوى مردم بفرستد ، جايز خواهد بود كه رسولى را به سوى قومش بفرستد كه آنان را امر نكند مگر به سبّ خدا و مدح ابليس و ديگر امورى كه مصنّف بيان كرده است . همين كه چنين چيزى را بر خدا جايز دانسته‌اند ، دليل بر عدم معرفت آنان نسبت به خداوند است و مىرساند كه آنان ، آن طور كه بايد ، خدا را نشناخته‌اند و اگر مثل اين امور بر يكى از آنها جايز باشد ، آن را بزرگترين نقص و گناه خود خواهد دانست پس چگونه در حق خداوندى روا است كه جامع صفات كمال است ؟ !\r\nمصنّف - قدّس الله سرّه - مىگويد :\r\nاماميه معتقدند كه خداوند طاعات را اراده فرموده ، آنها را دوست دارد ، بدانها رضايت دارد ، آنها را برگزيده و از آنها كراهت ندارد و اين افعال مورد سخط و ناخشنودى او نيست . در مقابل از معاصى و كارهاى زشت كراهت دارد و نه آنها را دوست دارد و نه بدانها خشنود است و نه آنها را برگزيده است . اشاعره عقيده دارند كه خداوند كافر را خواسته تا او را سبّ كند و معصيت نمايد و همين را برگزيده و كراهت دارد كه او را مدح كند . بعضى از آنان گفته‌اند : خداوند ، وجود فساد را خواسته و از وجود كفر رضايت دارد .\r\n\r\n","description":"","footnote":"\r\n( 1 ) هود / 88 .\r\n( 2 ) ليل / 13 .\r\n( 3 ) فصلت / 16 .\r\n","page_name":" 235 ","page_number":273},
  {"content":"\r\nفضل مىگويد :\r\nهمانطور كه گذشت : مذهب اشاعره اين است : خداوند تمامى كائنات را اراده كرده است . او طاعات را مىخواهد و خشنود است كه بنده او را طاعت كند . از سوى ديگر معاصى را به معنى تقدير ، اراده كرده است . زيرا خداوند تمامى كائنات را اراده كرده ، پس بناچار بايد هر چيزى به تقدير و اراده خدا باشد ليكن از ارتكاب معاصى راضى نيست و شما مىدانيد كه رضا غير از اراده است . اين مرد گمان مىكند كه اراده عين رضا است ، در حالى كه اين پندار باطل است . اينكه گفت : كراهت دارد كه او را مدح كند ، عين افترا است . همينطور است آنجا كه گفت : خداوند ، وجود فساد را خواسته و از وجود كفر رضايت دارد . اين از شيعه ، جاى تعجب ندارد . چرا كه دروغ و افترا طبيعت آنان است و غريزه آنها هم بر اين آفريده شده است .\r\nمن مىگويم :\r\nاينكه گفت : خداوند طاعات را اراده كرده ، بدانها رضايت دارد ؛ بطور عام صحيح نيست . زيرا طاعاتى كه انجام نشده ، نه خدا آنها را اراده كرده است و نه بدانها رضايت دارد ، و گرنه بايد انجام مىشد .\r\nاينكه گفت : خداوند معاصى را به معنى تقدير ، اراده كرده است ؛ اين هم صحيح نيست ، زيرا اراده سبب تقدير است نه خود آن . اگر هم اين را بپذيريم ، چاره اى نيست جز ارادهء معاصى ، زيرا تقدير بدون اراده ممكن نيست ، چرا كه اين اراده است كه مخصص است و نه چيز ديگرى .\r\nاينكه گفت : ليكن از ارتكاب معاصى راضى نيست ، باطل است . زيرا اگر بدان رضايت ندارد پس چه چيزى او را به انجام آنها ملزم كرده است .\r\nاينكه گفت : اراده غير از رضا است ؛ درست است . ليكن ارادهء فعل ، متوقف است بر اينكه بدان رضايت داشته باشد ، چنان كه اراده ترك هم متوقف است بر كراهت از فعل و مرجوحيت آن از جهتى . كلام مصنّف هم بر همين مطلب ، مبتنى است نه چنان كه خصم گمان كرده مبتنى بر اين است كه اراده ، خود رضايت است . خلاصه اينكه فعل اختيارى مستلزم رضايت و ترك اختيارى آن مستلزم كراهت فعل است و گرنه عمل از عقلايى بودن خارج خواهد شد . پس خداى سبحان مىبايست بنابر اينكه تقدير و تكوين افعال بندگان با او است ، از فساد و سب خدا كه واقع شده رضايت و از مدح خدا و صلاح كه ترك شده ، كراهت داشته باشد . گفتهء مصنّف همين است .\r\n","description":"","footnote":"","page_name":" 236 ","page_number":274},
  {"content":"\r\nما اتهام وى را بر شيعه كه آنان را متهم به كذب و افترا نمود ، را به خواننده منصف واگذار مىكنيم تا پس از شناخت احوال رجال ما و رجال آنان و نگرش در مقدمهء كتاب ، خود در اين باره قضاوت كند .\r\nمصنّف - رفع الله درجته - مىگويد :\r\nاماميه عقيده دارند كه پيامبر ( ص ) طاعاتى را اراده كرده كه خدا آنها را اراده كرده است و معصيتهايى را ناپسند مىشمارد كه خدا از آن كراهت دارد .\r\nاشاعره گفته‌اند : پيامبر ( ص ) بسيارى از افعال مورد كراهت خدا را اراده كرده است . و از بسيارى از اعمال مورد ارادهء خداوند ، كراهت دارد .\r\nفضل مىگويد :\r\nهمينطور كه خواهد آمد ، منظور وى آن است كه خداوند تعالى كفر كافر را اراده مىكند و پيامبر ، ايمان و طاعت او را . لذا بين دو اراده مخالفت واقع شده و اگر يكى از آن دو چيزى را اراده نكند ، بدان معنى است كه از آن كراهت دارد . وى اين گونه گمان كرده است . شما دانستيد كه در اينجا معناى ارادهء خدا ، تقدير است و معناى ارادهء پيامبر ، تمايل به ايمان آنان و رضايت بدان ، كه رضايت و تمايل غير از اراده است . پس اينكه خدا كفر كافر را اراده كرده بدين معنى است كه در ازل آن را برايش مقدّر كرده است و اينكه پيامبر ( ص ) كفر كافر را نمىخواهد ، بدين معنى است كه بدان رضايت ندارد و آن را نمىپسندد . اين جمع بين اراده خدا و عدم ارادهء پيامبر است كه هيچ محذورى هم در آن وجود ندارد . البته اگر خدا به چيزى رضايت داشت و پيامبر بدان رضايت نداشت و از آن ناخشنود بود ، محذور پيش مىآمد . البته به اين گفته ، احدى معتقد نيست .\r\nمن مىگويم :\r\nآيا از نظر عقل صحيح است كه گفته شود : خداوند چيزى را مقدّر كرده ، و آن را انجام مىدهد امّا پيامبر بدان رضايت ندارد و آن را نمىپسندد ؟ ! گذشته از اين دانستيد كه تقدير فعل ، مستلزم رضايت بدان و تقدير ترك فعل مستلزم كراهت از آن است . پس خداى سبحان با مقدّر كردن كفر و معصيت ، بدان رضايت دارد در حالى كه پيامبر از آن دو كراهت دارد ؛ و نيز خدا با تقدير ترك ايمان و طاعت ، از آن كراهت دارد ، در حالى كه پيامبر بدان دو رضايت داشته ، آن دو را اراده كرده است ! پس با اين حال خدا و رسول خدا با هم اختلاف دارند !\r\n","description":"","footnote":"","page_name":" 237 ","page_number":275},
  {"content":"\r\nمصنّف - اعزّ الله منزلته - مىگويد :\r\nاماميه عقيده دارند كه خداوند از طاعات آنچه را اراده كرده كه پيامبران او ، اراده كرده‌اند و از چيزهايى كراهت دارد كه آنان كراهت دارند . خداوند طاعاتى را اراده كرده كه شياطين از آن كراهت دارند و از كارهاى ناپسند كه شياطين آن را اراده مىكنند ، كراهت دارد . امّا اشاعره گفته‌اند : خداوند ، كارهاى ناپسند را كه شياطين اراده مىكنند ، اراده و از بسيارى از طاعات كه شياطين از آنها كراهت دارند ، كراهت دارد ، خدا طاعات بسيارى را كه پيامبرانش اراده كرده‌اند ، اراده نكرده ، بلكه چيزهايى را اراده كرده كه آنان كراهت دارند .\r\nفضل مىگويد :\r\nاين مطلب به معناى اراده بر مىگردد كه در فصل پيش بيان كرديم . اين مرد بين اراده و رضا فرق نگذاشته است و بيشتر گفته‌هاى شنيع وى از همين عدم فرق گذارى بين دو مفهوم اراده و رضا ، ناشى شده است . اما اينكه گفت : خدا از بسيارى از طاعات كه شياطين از آنها كراهت دارند ، كراهت دارد ، بهتان بر اشاعره است .\r\nمن مىگويم :\r\nدانستيد كه فاعل مختار چيزى را انجام نمىدهد مگر آنچه را كه اراده كرده و بدان راضى باشد و چيزى را ترك نمىكند مگر اينكه از آن كراهت داشته باشد و گرنه از عقلايى بودن خارج خواهد شد . اگر فرض شود كه خدا فاعل كارهاى بشر است پس بايد كارهاى ناپسند آنان را اراده كرده باشد ، چنان كه شياطين آن را اراده كرده‌اند و از طاعاتى كه انجام نمىدهند ، كراهت داشته باشد چنان كه شياطين از آن كراهت دارند . پس آنچه مصنّف بيان كرده درست است .\r\nمصنّف - اعلى الله مقامه - مىگويد :\r\nاماميه عقيده دارند كه خداوند عز و جل به چيزى امر مىكند كه اراده نمايد و از چيزى نهى مىكند كه از آن كراهت دارد . امّا اشاعره مىگويند : خداوند به بسيارى از چيزهايى كه از آن كراهت دارد ، امر و از بسيارى از چيزهايى كه اراده كرده ، نهى فرموده است .\r\nفضل مىگويد :\r\nپيش از اين گذشت كه نه چيزى بر خداوند واجب است و نه چيزى از او قبيح . پس او حق دارد كه به هر آنچه بخواهد امر كند و از هر چه بخواهد ، نهى نمايد . مخالفين اشاعره از اين سخن برداشت كرده ، گفته‌اند كه بر اين تقدير لازم مىآيد كه خدا به آنچه كه از آن\r\n","description":"","footnote":"","page_name":" 238 ","page_number":276},
  {"content":"\r\nكراهت دارد ، امر و از آنچه كه آن را اراده كرده ، نهى كند . پاسخ اين سخن را دانستيد .\r\nگفتيم مراد اين است كه چيزى بر خداوند واجب نيست . اين تجويز براى نفى وجوب است ، اگر چه چيزى از امور مذكور در خارج واقع نشود . پس امر به مكروه و نهى از مراد ، جايز است ولى واقع نمىشود . بلكه عادى است ، اگر چه از نظر عقل ، دربارهء خداوند جايز باشد . اين مطلب را بارها گفته‌ام و تفصيل آن در پاسخ به گفته‌هاى وى در مباحث آتى خواهد آمد .\r\nمن مىگويم :\r\nما اين مطلب را از وى نگرفته‌ايم ، اگر چه مىتوان آن را از گفتهء وى هم گرفت . ما آن را از گفتار آنان گرفته‌ايم كه مىگويند : افعال بندگان ، مخلوق خداى متعال است . زيرا خلق و تقدير يك چيز ، مستلزم اراده و رضايت خداوند است و تقدير عدم يك چيز مستلزم كراهت خداوند از آن چيز . اين مطلب را پيش از اين آورديم . پس اگر خداى سبحان به چيزى امر كند كه عدم آن را مقدّر كرده ، بدين معنى خواهد بود كه به چيزى امر كرده كه آن را اراده نكرده ، بلكه از آن كراهت دارد و هر گاه از چيزى نهى كند كه آن را مقدّر كرده ، بدين معنى است كه از چيزى نهى كرده كه آن را اراده كرده و بدان رضايت دارد .\r\nهمانگونه كه مصنّف - ره - بيان داشت . اين مسئله از نظر آنان هم واقع شده و هم بر اساس عادت ، جارى است . اگر بپذيريم كه ما اين مطلب را از وى گرفته‌ايم ، بايد پاسخ دهد كه از كجا دانسته است كه عادت خداوند تعالى بر عدم وقوع چيزى از امور مذكور - با اينكه اين امور غيبى است - جارى شده است ؟ ! گذشته از اين ، تجويز اين مطلب بر خداى سبحان ، نقص در حق خدا است و چه نقصى از اين بالاتر ؛ چرا كه ناشى از جهل و عجز است - تعالى الله عما يقول الظالمون .\r\nمصنّف - شرّف الله قدره - مىگويد :\r\nاين بود خلاصه عقايد دو گروه در عدل خداوند عز و جل . عقيده اماميه در توحيد ، شبيه عقيده آنان در عدل است . آنان مىگويند : خداوند متعال واحد است ، فقط او قديم است ، معبودى جز او نيست ، شبيه اشيا نيست و آنچه كه بر اشيا صحيح است از قبيل تحرك و سكون بر او صحيح نيست . او زنده ، قادر ، عالم و مدرك است و همچنان خواهد بود . هيچ نيازى به اشيا ندارد ، او از چيزها آگاه است ، مقدّر مىكند و زنده مىگرداند . از آن موقع كه خلق را آفريده ، آنان را امر و نهى كرده امّا پيش از آفرينش ، نه امر كرده و نه\r\n","description":"","footnote":"","page_name":" 239 ","page_number":277},
  {"content":"\r\nنهى فرموده است . در مقابل ، اهل تشبيه مىگويند : خدا شبيه خلق خويش داراى اعضا و جوارح است . از ازل هم آمر بوده و هم ناهى و على الدوام به دوام ذات خود ، تا پس از خرابى جهان و پس از حشر و نشر ، آن چنان خواهد بود ؛ اين عقيده در مورد امر و نهى و دوام آن دو ، عقيده اشاعره هم هست . اشاعره نيز گفته‌اند : خداوند متعال قادر ، عالم ، زنده و . . . است . صفات خدا ، قديم است نه عين خدا است و نه غير آن و نه جزء آن . اگر اين صفات نبود ، خداوند ، قادر ، عالم و زنده نبود .\r\nفضل مىگويد :\r\nپاسخ بيشتر مطالبى كه در اين فصل آمده ، پيش از اين به بهترين وجه ، چنان داده شد كه شكى براى احدى باقى نماند . آنچه در اين فصل آمده ولى پيش از اين پاسخ داده نشد ، مطلبى است كه دربارهء امر و نهى گفته است و اينكه اشاعره به دوام آن دو قائل هستند . پاسخ اين است : از آنجا كه اشاعره به كلام نفسانى قائل هستند و كلام صفتى است براى ذات خداوند متعال ؛ لازم مىآيد كه اين صفت ازلى و ابدى باشد . و چون كلام مشتمل است بر امر و نهى ، امر و نهى در كلام نفسانى ، ابدى و ازلى است . امّا لازم نمىآيد كه خدا پيش از وجود خطاب و مخاطبان ، بالفعل آمر و ناهى باشد تا سفاهت لازم آيد - چنان كه پيش از اين آمد - بلكه كلام چنان است كه اگر به هنگام تلفظ ، خطاب بدان تعلق گيرد ، متكلم آمر و ناهى خواهد بود ، لكن اين فرع اثبات كلام نفسانى است . پس به نظر شما چه غرابتى در اين كلام وجود دارد ؟ !\r\nمن مىگويم :\r\nبطلان پاسخهاى وى را پيش از اين دانستيد . از همان مطالب ، بطلان اين پاسخ وى هم روشن مىشود . من نمىدانم چرا به عدم خطاب در ازل و قدم ، ملتزم شده است . در حالى كه آنان خطاب معدوم را جايز دانسته و مىگويند : چيزى از خداوند قبيح نيست .\r\nبلى ، چون متوجه شده است كه خطاب معدوم بالضروره سفاهت است ، به عدم خطاب ملتزم شده است ، غافل از اينكه مذهبش آن را اجازه داده است و اگر متوجه آن مىشد ، حتما در نفى سفاهت به مكابره مىپرداخت ، چنان كه در نفى امر و نهى فعلى راه مكابره در پيش گرفت ، در حالى كه به ثبوت امر و نهى نفسانى ملتزم است . وى فراموش كرده كه كلام نفسانى مدلول كلام فعلى است و در ثبوت امر و نهى نفسانى بدون خطاب مكابره كرده ، با اينكه مىداند امر و نهى نفسانى بدون خطاب صورت نمىگيرد .\r\n","description":"","footnote":"","page_name":" 240 ","page_number":278},
  {"content":"\r\nمصنّف - قدس سره - مىگويد :\r\nاماميه عقيده دارند كه پيامبران خدا و ائمه از معاصى و كارهاى سخيف و منفور ، منزه و پيراسته‌اند و در تعظيم اهل بيت ( ع ) كه خدا به دوستى آنان امر كرده است و آن را پاداش رسالت پيامبر ( ص ) خوانده ، سر فرود آورده‌اند ، خدا مىفرمايد : * ( « قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى » ) * ( 1 ) تمامى اهل سنت ارتكاب گناهان صغيره را براى پيامبران و امامان جايز دانسته‌اند . اشاعره گناهان كبيره را هم براى آنان جايز شمرده‌اند .\r\nفضل مىگويد :\r\nهمهء اهل ملل و شرايع اجماع دارند بر وجوب عصمت انبيا از كذب عمد در آنچه كه معجزهء قطعى بر صدق آنان ، در آن مورد ، دلالت كرده است مثل دعوى رسالت و آنچه كه از سوى خداوند به مردم ابلاغ مىكنند . امّا در مورد ساير گناهان ، امت اجماع دارد بر عصمت پيامبران از كفر . شيعه اظهار كفر را به هنگام ترس از هلاكت به عنوان تقيه ، جايز دانسته است . زيرا معتقدند كه اظهار اسلام در جايى كه تقيه لازم مىباشد ، خود را به دست خويش به هلاكت انداختن است . اين از نظر عقلى باطل است . زيرا اين كار به مخفى داشتن كلى دعوت و ترك تبليغ رسالت منجر مىشود . چرا كه بهترين اوقات براى تقيه ، هنگام دعوت است كه به دليل قلت موافقان و كثرت مخالفان ، در ضعف و سستى است . امّا ساير گناهان كبيره ، غير از كفر را جمهور اشاعره و محققّان منع كرده‌اند .\r\nدر مورد گناهان صغيره ، جمهور ، آن را در حق پيامبران جايز دانسته‌اند مگر صغاير پست مثل سرقت يك دانه يا يك لقمه كه مخالف منصب نبوّت است . اين مذهب آنان است .\r\nپس نسبت دادن تجويز گناهان كبيره به اشاعره ، افتراى محض است .\r\nدر مورد آنچه كه در مورد تعظيم پيامبران خدا و اهل بيت پيامبر ( ص ) گفت ، بايد بگويم كه اين شعار اهل سنت است و آنگونه كه شيعه و رافضيان گمان كرده‌اند ، اين تعظيم و گرامى داشت به معنى دشمنى با صحابه نيست بلكه تعظيم آنان داراى حقوق منزلت رفيع آنان در متابعت و به بزرگى ياد كردن آنان و اعتقاد به اين است كه آنان به خدا و رسول خدا نزديكند . اين همان خصلتى است كه اهل سنت و جماعت بدان متصف مىباشند .\r\n\r\n","description":"","footnote":"\r\n( 1 ) شورى / 22 .\r\n","page_name":" 241 ","page_number":279},
  {"content":"\r\nمن مىگويم :\r\nعصمت پيامبران از كذب عمد در دعوى رسالت ، بىمعنا است . زيرا بعد از فرض نبوت و رسالت ، كذب در آن متصور نيست تا پيامبران از آن معصوم باشند . اما در مورد پيش از رسالت ، متذكر مىشويم كه معجزه اى كه بعدا مىآورند ، مقتضى عصمت از كذب پيش از معجزه نيست ؛ ليكن از آنجايى كه معجزه بر صدق پيامبران در دعوى رسالت دلالت مىكند ، صاحب مواقف ، عصمت پيامبران را از كذب ، در دعوى رسالت نتيجه گرفته است و خصم بدون تدبّر آن را از وى گرفته تا گفته شود كه اشاعره فى الجمله عصمت پيامبران را قبول دارند .\r\nاين ادعا كه معجزه ، مفيد قطع باشد ، بر اساس مذهب اشاعره درست نيست . زيرا بنابر عقيدهء آنان كه مىگويند : هيچ چيز از خدا قبيح نيست ، جايز خواهد بود كه معجزه را به دست دروغگو ظاهر كند . از سوى ديگر اين ادعا كه عادت بر عدم ظهور معجزه به دست دروغگو جارى شده ، موقوف است بر اينكه از تمامى كسانى كه معجزه آورده‌اند و اينكه دروغگو نبوده‌اند ، اطلاع يابيم و اين ناشدنى ، است و چه بسا تمام كسانى كه معجزه داشته‌اند ، دروغگو بوده‌اند ! گذشته از اين ، تخلف از عادت ، قطعى العدم نيست خصوصا در موردى مثل تخلف از عادت در صدور معجزه .\r\nگمان باطل وى در مورد اجماع بر عصمت پيامبران از كفر ، با آنچه كه در بحث نبوّت خواهد آمد كه بعضى از اشاعره و عده اى از اهل سنت ، كفر پيامبران را جايز مىدانند و حتى بعضى از آنان به وقوع آن قائل هستند ، منافات دارد . همينطور با آنچه كه از پيامبر ( ص ) روايت مىكنند ، « اگر پيامبرى بعد از من بود ، همانا كه عمر بود ، » منافات دارد . زيرا عصمت از كذب با صلاحيت عمر براى نبوت ، جمع نمىشود ، زيرا عمر ، در بيشتر عمر خود كافر بود . پس چاره اى نداريم جز اينكه يا وجوب عصمت پيامبران را از كفر به نظر آنان منع كنيم يا به كذب اين روايت ، حكم نماييم و بگوييم كه از روايات ساختگى اين گروه است .\r\nوى به پيروى از مواقف به شيعه نسبت داده كه اظهار كفر را به عنون تقيه جايز مىدانند ، بايد دانست كه اين دروغ بر شيعه است و گرنه چرا از كتابهاى شيعه نقل نمىكنند ؟ صرف عقيده شيعه به تقيه مستلزم آن نيست كه آن را به تمام موضوعات عموميت بخشيم ، بلكه چنان كه در مباحث نبوت خواهد آمد ، اين مذهب بعضى از اهل سنت است و به عقيدهء آنان مناسبتر مىنمايد . زيرا آنان داستان غرانيق را به پيامبر ( ص )\r\n","description":"","footnote":"","page_name":" 242 ","page_number":280},
  {"content":"\r\nنسبت مىدهند و مىگويند : رسول خدا ( ص ) براى جلب خويشان خود ، اظهار كفر كرد .\r\nاگر مىگفتند كه جايز است از باب تقيه ، پيامبران و رسول خدا ( ص ) اظهار كفر نمايند ، بهتر بود . همين حضرات به رسول خدا ( ص ) و ابراهيم ( ع ) نسبت شك داده‌اند . آنجا كه از پيامبر ( ص ) نقل كرده‌اند كه فرمود : « ما از ابراهيم به شك ، سزاوارتريم » - اين مطلب خواهد آمد - معلوم است كه كسى كه شك نمايد ايمان ندارد . پس اظهار كفر از باب تقيه سزاوارتر است . زيرا شك بدتر از تقيه است .\r\nتكذيب مصنّف ، آنجا كه گفته بود ، اشاعره گناهان كبيره را در حق پيامبران ، جايز مىدانند ، ناروا است . اشكالات آن را در جاى خود - ان شاء الله تعالى - خواهيم آورد .\r\nكذب ادعاى وى را در مورد اين كه تعظيم پيامبران و اهل بيت شعار اهل سنت است ، به زودى خواهيد ديد . آنان به پيامبران چيزهايى نسبت مىدهند كه در شأن پيامبران نيست . نصوص وارده دربارهء امامت امير المؤمنين ( ع ) را كه هيچ گونه تأويلى در آن روا نيست ، به وجوه نادرست تأويل مىكنند . اينان اهل بيت را همچون ساير مردم مسلمان دانسته ، افراد دون مرتبه را بر آنان برترى داده‌اند با اينكه خداوند آنان را به طهارت و پاكيزگى از هر گونه پليدى و ناپاكى ، از ديگران متمايز كرده ، بر امت تمسك به آنان را واجب نموده آنان را تا روز قيامت همتاى قرآن مجيد قرار داده است .\r\nوى در پايان گفته است كه تعظيم به معناى دشمنى با صحابه نيست . در پاسخ وى مىگوييم : ما با احدى عداوت و دشمنى نداريم مگر آنان كه به جاهليت گذشتهء خود برگشتند و ارتداد پيشه كردند و به قهقرا رفتند ، همان كسانى كه رسول خدا ( ص ) دربارهء آنان فرمود : « سحقا سحقا حتى لا يخلص من النار الا مثل همل النعم » . خداوند مىفرمايد : * ( « لا تَجِدُ قَوْماً يُؤْمِنُونَ بِالله وَالْيَوْمِ الآخِرِ يُوادُّونَ مَنْ حَادَّ الله وَرَسُولَه » ) * ( 1 )\r\n\r\nب - ترجيج يكى از دو مذهب\r\nمصنّف - اعلى الله درجته - مىگويد :\r\nپس شايسته است كه عاقل خردمند در اين دو عقيده بدقت بنگرد و هر دو مذهب را مورد مداقّه قرار دهد و در برترى دادن يكى بر ديگرى جانب انصاف را رعايت نمايد و در اين باره به دليل و برهان روشن و صحيح اعتماد كند و تقليد از پدران و بزرگان خود را\r\n\r\n","description":"","footnote":"\r\n( 1 ) مجادله / 23 .\r\n","page_name":" 243 ","page_number":281},
  {"content":"\r\nكه از هواهاى نفسانى خويش پيروى كرده‌اند و زندگانى دنيا آنان را فريفته است ، رها سازد بلكه خير خواه خود باشد و بر ديگران اعتماد ننمايد كه در روز قيامت عذرش پذيرفته نخواهد بود كه اگر بگويد من از فلان شيخ خود پيروى كردم و پدران خويش را بر اين عقيده يافتم . چرا كه در روز قيامت - روزى كه در آن رهبران از پيروان خود دورى مىجويند و از آنان مىگريزند - اين عذر نفعى به حال او ندارد و خداوند در كتاب خود ، قرآن مجيد ، بر آن تأكيد كرده است ليكن كجاست گوشهاى شنوا و قلبهاى آگاه ؟ ! آيا عاقل خردمند در عقيده صحيح ، در ميان اين دو اعتقاد ترديد دارد ؟ آيا شك مىكند كه عقيدهء اماميه بهترين عقايد و شبيه ترين اعتقادات به دين خدا است ؟ آيا در اينكه پيروان شيعه ، همان كسانى هستند كه خداوند درباره آنان فرموده است : * ( « فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَه أُولئِكَ الَّذِينَ هَداهُمُ الله وَأُولئِكَ هُمْ أُولُوا الأَلْبابِ » ) * ( 1 ) شك و ترديد به خود راه مىدهد ؟ ! اماميه آنانى هستند كه هدايت پروردگار را پذيرفته و بدان به راه راست هدايت شده‌اند و آنانند صاحبان خرد و انديشه .\r\nپس جا دارد كه انسان عاقل ، راه انصاف در پيش گيرد كه اگر مشركى بيايد و شرح اصول دين اسلام را در زمينهء عدل و توحيد طلب كند ، باشد كه آن را پسنديده يابد و با مسلمانان در آن در آيد ، آيا براى اينكه به اسلام علاقه مند شود و دين اسلام در قلبش آراسته جلوه كند ، بهتر نيست كه به او گفته شود : ما عقيده داريم كه تمام افعال خداوند متعال حكمت است و از روى صواب ، ما به قضاى خداوند راضى ، و او از انجام قبايح و كارهاى زشت منزه است ، مردمان را به دليل كارى كه خود در ميان آنان انجام داده و آنان در رفع آن قادر نيستند و در امتثال اوامر خدا تمكَّن ندارند ، مجازات نمىكند و يا گفته شود : افعال خدا از روى حكمت و صواب نيست ، خدا كارهاى سفيهانه مىكند ، اعمال زشت از او سر مىزند و ما به قضاى خدا رضايت نداريم و او مردمان را به جهت فعل خود كه در ميان آنان انجام داده ، حتى كفر و نفاق را در آنان آفريده است ، مجازات مىكند و نيز در آنها رنگ ، درازى و كوتاهى را آفريده و آنان را به واسطه آن عذاب مىكند . آيا سزاوار اين است كه گفته شود : دين ما اين گونه است كه خدا مردم را به آنچه كه توان انجام آن را ندارند تكليف نمىكند . يا اينكه به او بگوييم : خدا مردم را تكليف بما لا يطاق مىكند و آنان را بر ترك آنچه كه توان انجام آن را ندارند ، به مجازات\r\n\r\n","description":"","footnote":"\r\n( 1 ) زمر / 19 .\r\n","page_name":" 244 ","page_number":282},
  {"content":"\r\nمىرساند ؟ ! آيا سزاوار اين است كه بگوييم : خداوند از كارهاى زشت كراهت دارد ، آنها را اراده نكرده و هرگز دوست ندارد و بدانها راضى نيست يا اينكه بگوييم : خداوند دوست دارد كه مردم او را سبّ و شتم كنند و با انواع معاصى ، معصيت نمايند و كراهت دارد كه او را مدح و ثنا گويند و از او اطاعت نمايند و مردم را عذاب مىكند چرا چنان كه خواسته بوده و چنان كه كراهت داشته ، نبوده‌اند ؟\r\nآيا سزاوار اين است كه بگوييم : خداوند متعال شبيه اشيا نيست و هر آنچه كه بر اشيا جايز است ، بر او جايز نيست يا اينكه بگوييم : خداوند شبيه اشيا است .\r\nآيا سزاوار اين است كه بگوييم : خداوند مىداند ، مقدّر مىكند ، زنده مىگرداند و درك مىنمايد و اين ذاتى او است يا اينكه بگوييم : خداوند درك نمىكند ، زنده نمىگرداند ، مقدر نمىكند و نمىداند مگر به واسطهء ذوات قديمه و اگر اين ذوات نبودند ، خداوند قادر و عالم نبود و ديگر صفات از اين قبيل را نداشت ؟\r\nآيا سزاوار اين است كه بگوييم : خداوند متعال وقتى كه خلق را آفريد ، آنان را امر كرد و نهى فرمود يا اينكه بگوييم : خدا از ازل و همينطور پس از فناى خلق تا ابد مىگويد :\r\nنماز بگزاريد و زكات بپردازيد و همچنان آنان را امر و نهى مىكند و اصلا از آن دست بر نمىدارد .\r\nآيا سزاوار اين است كه بگوييم : رؤيت خداوند و احاطه به كنه ذات او محال است يا اينكه بگوييم : خدا با چشم ديده مىشود و در يكى از جهات است ، اعضا و صورت دارد يا با چشم ديده مىشود ولى در جهتى نيست ؟\r\nآيا سزاوار اين است كه بگوييم : پيامبران خدا و امامان او از هر كار قبيح و سخيفى منزه‌اند يا اينكه بگوييم : آنان مرتكب معاصى منفور شده ، از آنان اعمالى كه بر پستى و ذلت دلالت دارد مثل سرقت يك درهم يا دروغ و فاحشه ، به وقوع مىپيوندد و همواره بر آن مداومت دارند با اينكه محل وحى خدا و حافظ شريعت الهىاند و نجات و رستگارى در امتثال اوامر قولى و عملى آنان است ؟ ! حال كه دانستيد شايسته نيست به او كه در مورد دين اسلام پرسيده جز مذهب اماميه پاسخ گفته شود ، موقعيت عظيم آنان را در اسلام مىشناسيد و به آگاهى و بصيرت زياد آنان پى مىبريد . زيرا دليل و پاسخى از شهادت وارد در باب توحيد وجود ندارد كه از امير المؤمنين ( ع ) و فرزندانش ( ع ) گرفته نشده باشد . تمامى دانشمندان و عالمان دينى در\r\n","description":"","footnote":"","page_name":" 245 ","page_number":283},
  {"content":"\r\nمسائل مطروح به آن حضرت ( ع ) استناد مىكردند . پس چگونه گرامى داشت و تعظيم اماميه و اقرار به منزلت عالى آنان واجب نباشد ؟ ! اينان هر گاه شبهه اى دربارهء توحيد خدا ، يا دربارهء عبث بودن بعضى از افعال او بشنوند از تمام كارهاى خود دست مىكشند و در آن به فكر فرو مىروند ، روانشان آرام نمىگيرد و دلهايشان اطمينان نمىيابد تا اينكه پاسخ آن شبهه را بيابند . در حالى كه مخالفان شيعه هر گاه دليلى قطعى بر اينكه خداوند متعال كار قبيح نمىكند و كارهاى زشت از او سر نمىزند بيابند ، شب و روز غمگين و اندوهناك مىشوند تا شبهه اى طرح و بدان وسيله پاسخ دليل قطعى را داده باشند تا مبادا از نظر آنان صحيح باشد كه خداوند فعل قبيح نمىكند . پس هر گاه به كوچكترين شبهه اى در اين باره دست يافتند بدان قناعت كرده ، بدانچه كه شبهه بر آن دلالت كرده ، سخت شادمان و مسرور مىشوند . پس چقدر است تفاوت بين دو گروه و چقدر فاصله است بين دو مذهب ؟ ! در اينجا با يارى و لطف خداوند متعال به بيان تفصيل مسائل و كشف حقيقت مىپردازيم . - بعون الله تعالى و لطفه .\r\nفضل مىگويد :\r\nما حصل آنچه وى در اين فصل بيان كرده اين است كه حكميت انصاف و بازگشت به وجدان و دليل در ترجيح مذهب اماميه و اينكه هر گاه فرد منصف تقليد را رها كند و با انصاف به اين دو مذهب بنگرد ، خواهد ديد كه مذهب اماميه بر مذهب ديگر برترى دارد . همينطور است وضع در مورد كسى كه مىخواهد به دين اسلام بگرايد و در تلاش است تا ارجحيت يكى از مذاهب بر ساير آنها ، برايش روشن شود ، بدون شك عقايد مذهب اماميه از نظر عقلا روشنتر و آشكارتر است و از ساير مذاهب به تلقى و قبول نزديكتر . ما هم - ان شاء الله تعالى - در اين فصل قدم در جاى پاى او مىگذاريم و فصل به فصل و عقيده به عقيده به شرط اجتناب از تهمت و افترا ، و حفظ صدق و انصاف ، به مناظره او مىرويم . پس مىگوييم : اگر يكى از مشركان به بلاد اسلام پناه آورد و بخواهد تا كلام خدا را بشنود باشد كه آن را بپسندد و قلبش به اسلام گرايش يابد و از دانشمندان دينى ، اصول دين اسلام را در عدل و توحيد بپرسد تا با فهم آن به دين مبين اسلام علاقه مند شود ، پس اى خردمندان ! پاسخ دهيد :\r\nآيا سزاوار اين است كه به او گفته شود : معبودى كه تو را به طاعت و عبوديت او دعوت مىكنيم ، خالق همهء چيزها است ، او فاعل مختار است ، در مملكت او چيزى جز آنچه او بخواهد ، اجرا نمىشود ؛ به آنچه اراده كند ، حكم مىفرمايد : در خلق و تصرف\r\n","description":"","footnote":"","page_name":" 246 ","page_number":284},
  {"content":"\r\nدر كائنات شريكى ندارد ، برگى فرو نمىافتد و مورچه اى به حركت در نمىآيد مگر به حكم و اراده و قضا و قدر او . امور كائنات را در ازل تدبير كرده است . آنچه را كه جارى است و آنچه كه از كائنات صادر مىشود ، همه را پيش از آنكه خلق كند و به وجود آورد ، مقدّر كرده است ، آنگاه آنان را آفريد و امر كرد و نهى فرمود . افعال خدا بر اساس حكمت است و صواب ، نه فعل او قبيح است و نه چيزى بر او واجب . هر آنچه كه دربارهء بندگان انجام مىدهد از قبيل اعطاى ثواب و اجراى عقاب ، تصرف در ملك خود او است . ظلم و ستم از او ، تصور نمىشود . از آنچه مىكند ، مورد پرسش قرار نمىگيرد در حالى كه بندگان از هر آنچه انجام مىدهند ، باز خواست مىشوند . او از انجام افعال قبيح منزّه است . زيرا هيچ فعل قبيحى نسبت به او وجود ندارد . ما به قضاى او راضى هستيم و نيز قضا غير از مقضى است .\r\nآيا سزاوار اين است يا اينكه گفته شود : معبودى كه تو را به سوى او مىخوانيم شريكانى در آفرينش دارد . تو خالق افعال خويش و مردمان خالق افعال خويشند . او موجب است ليكن تصرف ارادى و اختيارى در كائنات ندارد ، بلكه همچون آتش است كه هر گاه با هيزم برخورد كند ، آتش سوزى حتما صورت مىپذيرد . بنده ، اگر كار نيكى انجام دهد ، واجب است بر او ثواب و اين كار نيك ، دينى است بر عهدهء خدا كه بر او واجب است در ازاى آن ، پاداش نيك دهد و هر گاه عمل زشت انجام دهد ، واجب است بر او عقاب وى . حق ندارد كه بر بنده خود تفضّل كند و او را ببخشايد و به فضل خود از گناه وى درگذرد ، بلكه بر او واجب است كه او را مجازات كند ، چنان كه بر آتش ، سوزاندن واجب است . او جهان را آفريده بدون اينكه پيش از آن قضاى خدا و علم پروردگار به آن تعلق گرفته باشد بلكه چيزها را بطور اتفاقى مىآفريند و در آفرينش هم شريكانى دارد . هم او خلق مىكند و هم مردمان .\r\nآيا سزاوار اين است كه به او گفته شود : از مطالب مربوط به دين ما اين است كه خداوند متعال حاكم و قادر مختار است ، مردم را هر گونه بخواهد تكليف مىكند . زيرا در ملك خود تصرف مىكند و هر گاه بخواهد آنان را به قدر توانشان مكلف مىكند . جايز است و ممتنع نيست كه مردم را بيش از توانشان تكليف نمايد . ليكن به فضل و كرم خود ، مردم را فوق توانشان تكليف نكرده و اين امر واقع نشده است ؛ يا اينكه گفته شود : بر خدا واجب است كه مردم را بر حسب توان آنان تكليف كند و حق تصرف در آنان را ندارد و تكليف بر حسب آنچه كه اراده كرده ، بر او ممتنع است ؟\r\n","description":"","footnote":"","page_name":" 247 ","page_number":285},
  {"content":"\r\nآيا اين سزاوار است كه به او گفته شود : هر آنچه در عالم جريان دارد ، تقدير و ارادهء خدا است ، ليكن خير و طاعت به رضايت و حبّ خدا ، و شرّ و معصيت به غير رضايت او است ؛ يا اينكه بگوييم : دست خدا بسته است ، بر او واجب است كه خير را دوست بدارد . او خالق خير است و شر را نيافريده بلكه شر ، فاعلهايى غير از خدا دارد و در نتيجه خداوند در ملك خود و تصرف در آن شريكانى دارد ؟ ! آيا سزاوار اين است كه به او گفته شود : خداوند متعال شبيه اشيا نيست ولى صفاتى دارد كه براى شناخت آن مىتوان از صفات خود كمك گرفت ليكن صفات ما حادث است و صفات خدا قديم ؛ يا اينكه بگوييم : خداوند هيچ صفتى ندارد و جايز نيست كه صفاتش را از صفات كمال بشناسيم ؟\r\nآيا سزاوار اين است كه به او گفته شود : خداوند متعال عالم است به علم ازلى ، قادر است به قدرت ازلى ، حىّ است به حيات سرمدى ، متكلم است به كلام ازلى يا اينكه گفته شود : تمام اين صفات از خداوند سلب شده است ! نه علم دارد و نه قدرت . بلكه اين ذات خدا است كه همهء چيز را بدون علم ، مىداند ؟ در اينجا است كه اين مسكين بيچارهء حيران و سرگردان مىپرسد : چگونه بدون علم مىداند و چگونه بدون قدرت ، قادر است ؟\r\nآيا سزاوار اين است كه به او گفته شود : خداوند متعال در ازل متكلم به كلام نفسانى بوده و اين كلام ، صفت ذات او است و پس از اينكه خلق را آفريد ، با آن كلام پيامبران را خطاب كرد و مردمان را امر و نهى ؛ يا اينكه به او گفته شود : خداوند كلام را آفريده ولى خودش متكلم نيست . زيرا خالق كلام ، متكلم ناميده نمىشود . خداوند امر و نهى را پس از خلق و بدون اراده و تقدير پيشين ، آفريده است ؟ ! آيا سزاوار اين است كه بگوييم : خداوند متعال در روز قيامت براى بندگانش قابل رؤيت خواهد بود تا شور و شعف وى در عبادت پروردگارش افزون شود ، با اميد به اينكه در روز قيامت به خداى خود نظاره كند ليكن اين رؤيت - همانگونه كه مىدانيد و خواهيد ديد - بدون كيفيت است . يا اينكه گفته شود : به اين پروردگار ، نه در دنيا نظر مىشود و نه در آخرت ؟ و نه مىتوان در دنيا او را ديد و نه در آخرت ؟ ! آيا سزاوار اين است كه گفته شود : پيامبران خداوند متعال ، گرامى و معصوم از كذب و ارتكاب گناهان كبيره ، مىباشند ليكن آنان بشرند و از امكان وقوع در گناهان صغيره ، در امان نيستند . اگر از شما گناهى كوچك سرزند ، از عفو و كرم خداوند مأيوس مباشيد چرا\r\n","description":"","footnote":"","page_name":" 248 ","page_number":286},
  {"content":"\r\nكه از پيامبران هم كه الگوى مردمند ممكن است گناهانى سرزند . پس از رحمت خدا نا اميد مباشيد ؛ يا اينكه به او گفته شود : پيامبران همچون فرشتگانند ، محال است كه از آنان گناه سرزند و آنگاه كه از گناهان پيامبران چيزى بشنود ، چنان كه در قرآن آمده :\r\n* ( « وَعَصى آدَمُ رَبَّه » ) * ( 1 ) در پيامبرى آدم ترديد كند . زيرا مرتكب معصيتى شده است پس پيامبر نيست ؟\r\nآيا اين سزاوار است كه به او گفته شود : چون رسول خدا ( ص ) به سوى مردم مبعوث شد ، گروهى از ياران وى از او پيروى كردند و تمام عمر خويش را در خدمت و صحبت او بسر بردند و در راه برپايى دين و دفع كافران سختيها و مصائب را تحمل كردند ، خداوند در قرآن از آنان ياد كرده ، بر آنان درود فرستاده و رضايت خويش را از آنان بيان داشته است . آنگاه پس از او براى انجام وظايف خلافت و نشر دين اسلام به پا خاستند ، كشورها را گشودند و احكام شريعت را پياده و پايه‌هاى حدود را محكم كردند تا اينكه در اثر كوششهاى آنان دين خدا باقى ماند و شريعت اسلام تا روز قيامت حفظ گرديد يا اينكه گفته شود : ياران پيامبر ( ص ) پس از او ، به مخالفت با وى پرداختند و به كفر برگشتند و محمد ( ص ) احدى را هدايت نكرد مگر هفده نفر ؟ پس اى خردمندان بنگريد به اين دو مذهب و در آن انديشه كنيد . در عقايد اين دو گروه امعان نظر نماييد كه مثل اين دو گروه ، چون كور و كر ، و بينا شنوا است ، آيا در مثل با هم برابرند - خداى را سپاس - ليكن اكثر آنان نمىانديشند .\r\nاينكه گفت : دليلى در توحيد و جواب شبهه اى در اين باره نيست مگر اينكه از امير المؤمنين على است ، بايد گفت كه اين عقيده اختصاص به آنان ندارد بلكه هر چه از عقايد و دلايل مىگيريم ، از آن بزرگوار و ديگر بزرگان اصحاب مثل خلفاى راشدين و بزرگانى از اصحاب كه پيامبر ( ص ) به علم ، اجتهاد و امانت آنان گواهى داده است . در حالى كه اينان مطالب را از امامان خود مىگيرند و همچون ساحرانى كه اخبار غيبى را مىشنوند ، اينان هم آنچه را كه از امامان نقل مىكنند با هزار دروغ در هم مىآميزند . ما آن را نقل و روايت نمىكنيم مگر با اسانيد صحيح ، معتبر و قابل اعتماد . به خاطر اين توفيقى كه به ما داده است .\r\n\r\n","description":"","footnote":"\r\n( 1 ) طه / 121 .\r\n","page_name":" 249 ","page_number":287},
  {"content":"\r\nمن مىگويم :\r\nپوشيده نماند كه وى در مذهب خود پنهانكارى نموده هر گونه كه خواست آن را پوشانيد و حقايق مذهب اماميه را وارونه جلوه داد و آن را در هم آميخت و بىشرمانه - چنان كه خواهيد ديد - به افترا و بهتان روى آورد . فضل به پيروى از هواى نفس و در تعصب از دين اسلاف خويش ، شرطى را كه در صدد صدق و انصاف با خود كرده بود زير پا گذارد . ما به يارى خداوند متعال خواهيم كوشيد تا از حقايق پرده برداريم و صفا را به آينه حق بازگردانيم .\r\nآنچه در تقرير مذهب اشاعره ، در ابتداى بحث خود آورد و بيان داشت كه خداوند آفرينندهء همه چيز است ، اوّلين مطلبى است كه وارونه بيان كرده است زيرا مورد نزاع ، افعال بندگان است و اينكه آيا اين افعال آفريدهء خدا است يا آفريده بندگان ؟ ! پس بر او لازم بود كه بر اين مطلب تأكيد كند تا وضع دو مذهب روشن شود و آنچه كه وى گفته و ذهن را به جاى ديگرى كشانده ، در اين باره كافى نيست . پس شايسته است كه به آن مشرك حيران گفته شود خداوند متعال خالق و آفريننده همه چيز حتى زنا ، لواط ، كذب ، ظلم ، چپاول ، دزدى ، قتل و مانند آن است . بدون ترديد ، اينجا است كه از آن كراهت داشته ، به تكذيب آن مىپرداخت و آن را با وجدان خود در منافات مىبيند . زيرا مىبيند كه خودش فاعل كار خويش است . اگر به او گفته شود كه همان شركى هم كه تو الآن برآنى ، آفريده خدا است ، در پاسخ خواهد گفت : پس اين دليل رضايت خدا است زيرا فعل اختيارى بدون رضايت فاعل از او سر نمىزند ، پس انگيزه اى در عدول از شرك ندارم . اگر در تشويق و ترغيب وى تلاش و كوشش كنند و سعى نمايند كه او را قانع سازند ، خواهد گفت : چرا از مذهب خود خارج شده‌ايد ، زيرا به گمان شما من فعلى ندارم و خالق شرك من خدا است ، پس او را راضى كنيد نه من را . همينطور است ساير بخشهايى كه به اين مطلب مربوط مىشود . آنچه اشكال را افزون مىكند ، اين گفتهء وى است كه : او است فاعل مختار . زيرا از نظر آنان خداوند سبحان موجب صفات خويش است پس مختار على الاطلاق نخواهد بود . خلاصه اينكه تمام اين بخشها جز آنچه مربوط است به افعال بندگان ، بين دو مذهب مشترك است . آنان در مورد افعال بندگان هم خداوند را فاعل مىدانند . پس ذكر آن در مقام برترى جويى بىمعنا است .\r\nاينكه گفت : « خداوند امور كائنات را در ازل تدبير كرده است » اگر منظورش اين است كه آنها را بر اساس موازين و شئونات آنها در آورده است بايد دانست كه اين نه تنها در ازل\r\n","description":"","footnote":"","page_name":" 250 ","page_number":288},
  {"content":"\r\nبلكه هنگام آفرينش و به وجود آوردن آنها هم نبوده است و اگر منظورش اين است كه خداوند آنها را سنجيده و چگونگى آفرينش آنها را مرتّب كرده است ، اين هم باطل است . زيرا خداوند از سنجش جهان به هر چيز در ازل بىنياز است : بلكه هر گاه چيزى را اراده كند ، مىگويد : باش ، پس مىباشد . بدون اينكه به تفكَّر نيازمند باشد . اينكه گفت :\r\n« سپس آنان را آفريد و امر كرد و نهى فرمود . » اين سخن هم در مقام برترى جويى بىربط است ، زيرا همه بدان عقيده دارند .\r\nاينكه گفت : « افعال خدا بر اساس حكمت است و صواب ، نه فعل او قبيح است و نه . . . » ؛\r\nاز مطالبى است كه خلاف ظاهر آن اراده شده است . ظاهر آن تنزيه و خير است ليكن هيچ فايده اى ندارد . زيرا وقتى كه به صراحت به مشرك گفته شود : از جمله افعال خدا ، زنا است و لواط و ظلم و ستم مردمان بر يكديگر ، فساد در زمين و تمامى فتنه‌ها ، حتما جزم پيدا خواهد كرد كه هيچ حكمت و صوابى در اين افعال وجود ندارد . همينطور است آنجا كه گفت : « و نه چيزى بر او واجب . » زيرا وقتى كه مشرك فهميد كه مقصود از اين كلام آن است كه رحمت و پاداش بنده در قبال طاعت و كارهاى پسنديده بر خدا واجب نيست و جايز است كه بندهء مطيع و نيكوكار بىگناه را شكنجه و عذاب كند ، قطعا صلاحيت خدا براى ربوبيت را منكر خواهد شد و به بىعدالتى و بى حكمتى آن قضاوت خواهد كرد و در گرايش به مسلمانى بر فرض اينكه آن را هم بر حق بداند فايده اى كه موجب به زحمت انداختن نفس در پيروى از احكام آن شود ، نخواهد يافت .\r\nهمينطور است در مورد اين سخن او كه گفت : « هر آنچه در ميان بندگان انجام مىدهد از قبيل اعطاى ثواب و اجراى عقاب ، تصرف در ملك خود او است ، ظلم و ستم از او تصور نمىشود . از آنچه مىكند ، مورد پرسش قرار نمىگيرد ، » زيرا اگر مشرك بداند كه منظور اين است كه عقاب كسى كه به خدا ايمان آورده و تمام عمر ، عبادت او را كرده و ابدا گناهى از وى سر نزده و ثواب كسى كه به او كفر ورزيده ، تمام عمر خدا را ناسزا گفته و معصيت نموده است ، جايز است و خدا از اين رفتار مورد پرسش قرار نمىگيرد ، قطعا حكم خواهد كرد كه اين تجويز ، تجويز جور و ستم و سفاهت خداى سبحان است و زبان به اعتراض گشوده ، خواهان پاسخ از اين عمل غريب خواهد گشت . معنى آيهء مباركهء * ( « لا يُسْئَلُ عَمَّا يَفْعَلُ » ) * ( 1 ) بنابر مذهب عدل اين است كه حال كه عدل و حكمت خداى را\r\n\r\n","description":"","footnote":"\r\n( 1 ) انبياء / 23 .\r\n","page_name":" 251 ","page_number":289},
  {"content":"\r\nديديد و شناختيد ، از آنچه مىكند ، اگر دليل آن مخفى بماند ، مورد سؤال واقع نمىشود ، نه اينكه از آنچه مىكند ، مورد سؤال واقع نمىشود اگر چه كارش با رحمت ، عدالت و حكمت منافات داشته باشد .\r\nاينكه خصم گفت : « بندگان از هر آنچه انجام دهند ، باز خواست مىشوند . » بر حيرت مشرك متحير خواهد افزود . زيرا وقتى كه گفته شد : افعال بندگان ، آفريدهء خدا است ، ديگر براى مسئول بودن آنان در مقابل چيزى كه اصلا تأثيرى در انجام آن ندارند ، دليلى وجود نخواهد داشت . آنچه كه بر اين حيرت مىافزايد ، اين سخن وى است كه مىگويد :\r\nخدا از انجام افعال قبيح منزّه است . زيرا اصلا نسبت به خدا قبيحى وجود ندارد ؛ چگونه فعل قبيح در حق خدا ، قبيح نيست و حال اينكه خدا در پيراستگى از فعل قبيح ، سزاوارتر است ؟ ! اگر اين گفته وى درست باشد كه : « ما به قضاى خدا راضى هستيم » بايد دانست كه اين گفته بين دو مذهب مشترك است . ليكن با اضافه به دنباله سخن وى يعنى : و قضا غير از مقضى است ، شنونده را شگفت زده مىكند كه منظورش از وجوب رضا به قضاى خدا بدون رضايت از مقضى چيست ؟ در حالى كه رضاى به يكى ، از رضاى به ديگرى جدا شدنى نيست .\r\nتقرير وى از مذهب اماميه ، آنجا كه گفت : « خدايى كه تو را به سوى او مىخوانيم شريكانى در آفرينش دارد . » تلبيس آشكار است . زيرا اسناد افعال بندگان به خود آنان مستلزم شركت در آفرينش نيست ؛ چنان كه اگر ملكيت و قدرت را به بندگان نسبت دهيم ، بلكه اين يكى از جلوه‌هاى قدرت ربانى و توابع عبوديت است . زيرا خداوند متعال به ما قدرت انجام كارها و اختيار داده و در اين باره از خود قدرتى نداريم . پس كارها و افعال خود را با ارادهء خويش و در عين احتياج كامل در هر آن به او ، انجام مىدهيم . اين است آفرينش شگفت كه خداوند چيزى بيافريند كه آثارى از خود بجا گذارد بدون اينكه كوچكترين مباشرتى در آن اثر داشته و يا به مؤثر نيازمند باشد . بلكه اين به دليل نزاهت و پيراستگى خدا از انجام كارهاى زشت است و حكمت پروردگارى در دادن قدرت و اختيار به بنده . اين مبالغه در قدرت خداى متعال و پيرايش ذات بارى متعال از فعل قبيح است .\r\nاينكه به شيعه نسبت داد كه مىگويند : « او موجب است ليكن تصرف ارادى و اختيارى در كائنات ندارد » يك دروغ بسيار آشكار است . زيرا عدليه معتقدند كه خداوند\r\n","description":"","footnote":"","page_name":" 252 ","page_number":290},
  {"content":"\r\nمتعال در افعال خود از قبيل خلق آسمانها و زمين ، و اجسام و اعراض ، تصرف ارادى و اختيارى دارد . اين اشاعره هستند كه خدا را موجب ، توصيف مىكنند . زيرا از نظر آنان خداوند موجب صفات خويش است . صرف اينكه مىگوييم : بر اساس عدل و رحمت ، بر خداوند واجب است كه عوض كارهاى بندگان را به آنان بدهد ، مقتضى اين نيست كه خداوند موجب بىاختيار است ، حتى اگر عوض را دينى بر عهده خدا بناميم ، باز بايد بگوييم كه اداى دين بنده ، اختيارى است پس چگونه است براى خداى متعال ؟ ! اين گفته از جهالتها و خرافات خصم است كه به هم بافته است .\r\nاينكه گفت : « و هر گاه ( بنده ) عمل زشت انجام دهد ، واجب است بر او ( خدا ) عقاب وى ، حق ندارد كه بر بنده خود تفضّل كند ، » چنان كه خواهيد ديد ، از اوّلى دروغتر است .\r\nخواجه نصير الدين طوسى ( قدس سره ) در تجريد الاعتقاد مىگويد : « عفو واقع شده چرا كه اين حق خداوند متعال است و در ترك آن اشكالى نيست و نيز از اين جهت كه عفو ، احسان است . نقل و اجماع نيز بر شفاعت دلالت دارد . » فاضل قوشجى در شرح خود آورده :\r\nعلماى امت اتّفاق نظر دارند كه خداوند متعال گناهان صغيره مردمان را بطور مطلق و گناهان كبيره را پس از توبه ، مىبخشد ؛ ليكن از كفر بطور قطع در نمىگذرد . در جواز عفو گناهان كبيره بدون توبه بين علماى امت ، اختلاف نظر است . گروهى از معتزله عقيده دارند كه از نظر عقلى جايز است ولى از نظر شرعى نه . ديگران به وقوع عقلى و شرعى عفو گناهان كبيره بدون توبه ، عقيده دارند .\r\nمصنّف ( خواجه نصير الدين طوسى ) هم اين نظر را اختيار كرده است .\r\nپس كجاست آن صدق و انصافى كه فضل در اين باره با خود شرط كرده بود ! ! از اين دو مطلب دروغتر اين سخن وى است كه : « خداوند جهان را آفريده بدون اينكه پيش از آن قضا و علم وى بدان تعلق گرفته باشد بلكه او چيزها را بطور اتفاقى مىآفريند . » زيرا ما معتقديم خداوند در ازل عالم لذاته است . اين عقيده كاملا آشكار است و چنان كه از اخبار اهل بيت ( ع ) بر مىآيد خداوند در ازل به هر چيزى از كائنات حكم كرده است مگر افعال بندگان . بلى در ازل قضاى به بعضى از معانى مثل خلق ، اعلام و تكليف نبوده است . صرف عقيده ما به عدم زيادت صفات خداى متعال بر ذات ،\r\n","description":"","footnote":"","page_name":" 253 ","page_number":291},
  {"content":"\r\nمستلزم آن نيست كه خدا از ازل به چيزها علم نداشته باشد . چگونه چنين باشد و حال اينكه مىگوييم علم خداوند عين ذات او است .\r\nاينكه براى بار دوم ، در تقرير مذهب خود گفت : « آيا سزاوار اين است كه به او گفته شود : از مطالب مربوط دين ما اين است كه خداى متعال ، حاكم ، قادر و مختار است » اين عقيده مختص مذهب او نيست بلكه آنان معتقدند كه خداوند موجب صفات خويش است .\r\nاگر مشرك متحير اين گفته وى را بشنود كه گفت : « مردم را هر گونه بخواهد تكليف مىكند . . . » ؛ خواهد گفت : بنابراين خدايى كه به سوى او دعوت مىكنيد ، از سفاهت و جهالت منزه نيست . ما هم از جور و ستم او در امان نمىباشيم . دعوى عدم وقوع ، هم او را امين نمىگرداند . چرا كه هيچ ضمانتى وجود ندارد كه به وقوع نپيوندد .\r\nسخن وى در تقرير مذهب اماميه كه گفت : « يا اينكه به او گفته شود : بر خداوند واجب است كه مردم را به قدر توان آنان تكليف كند » : بدون شك اين به حكمت ، علم و عدل مناسبتر و در تشويق شنونده قويتر از آن است كه گفته شود : جايز است كه خداوند مردم را تكليف بما لا يطاق كند .\r\nظاهر اين گفته اش كه : « حق تصرف در آنان را ندارد » كذب صريح است . زيرا منظورش اين بوده كه ممتنع است كه خداوند مردم را تكليف بما لا يطاق كند و خود نيز در عبارت بعدى آن را ذكر كرده ، ليكن در آن گفته : « و تكليف بر حسب آنچه كه اراده كرده بر خدا ممتنع است . » اين نيز دروغ صريح است . زيرا تكليف بما لا يطاق ، مراد خدا نيست بلكه انجام آن ممتنع و ارادهء به غير حكمت و عدل است .\r\nاينكه براى بار سوّم در تقرير مذهبش گفت : « آيا سزاوار اين است كه به او گفته شود :\r\nهر آنچه در عالم جريان دارد تقدير و اراده خدا است « اگر تصريح مىكرد كه از جمله امورى كه به تقدير و اراده خدا صورت گرفته ، افعال نيك و بد انسان است ، شنونده آن را مكابره وجدان مىشمرد و از نسبت دادن قبيح به خدايى كه مىخواهد ربوبيتش را بشناسد ، سرباز مىزد و نسبت دادن اين افعال را به خداوند با حكم به اينكه خدا به فعل معصيت رضايت ندارد ، در تناقض مىديد . زيرا فعل فاعل مختار مستلزم رضايت او است . بعلاوه بهتر اين است كه بگوييم : طاعت به رضايت پروردگار و معصيت به غير رضايت او است . پس هيچ دليلى در اختصاص اين مطلب به اشاعره وجود ندارد .\r\nنسبت دادن اين عقيده به اماميه كه ( دست خداوند سبحان بسته است ) دروغ و\r\n","description":"","footnote":"","page_name":" 254 ","page_number":292},
  {"content":"\r\nجسارت بزرگى است بر جلال و قدس پروردگار . زيرا اگر دست خدا بسته باشد با قصور از فعل تناسب دارد نه با پيراستگى از آن يا جور و ستم مثل عذاب بىگناه و تكليف بما لا يطاق ، تا ممتنع بالغير باشد ؛ هر چند كه خداى سبحان از هر كس بر انجام آن تواناتر است . پس بنابر نظر خصم ، از آنجايى كه خداوند خود را چنين توصيف كرده كه بر بندگان ستم نمىكند ، معنايش اين خواهد بود كه دست خدا بسته است و دليلى در ارتكاب اين دروغ زشت ندارد مگر براى يارى دين اسلاف خود .\r\nسخن فضل كه گفت : « بر او واجب است كه خير را دوست بدارد . او خالق خير است و شرّ را نيافريد ، بله شرّ فاعلهايى غير از خدا دارد » دليل بر نادانى ننگ آور او است . زيرا ما معتقديم كه بندگان فاعل افعال خير و شر خويش هستند . پس جدايى بين خير و شرّ و انتساب افعال خير به خدا و انتساب افعال شر به افراد بىمعنى است .\r\nاينكه گفت : « آيا سزاوار اين است كه به او گفته شود : خداوند متعال شبيه اشيا نيست ولى صفاتى دارد كه براى شناخت آن مىتوانيد از صفات خود كمك بگيريد » گذشته از اينكه ظاهرا عدم مشابهت ، بين هر دو مذهب مشترك است ، با اين عقيده كه صفات خدا را از صفات بشر مىگيريم ، قابل جمع نيست . زيرا كمك گرفتن از يك صفت براى شناخت صفت ديگر مقتضى مشابهت بين آن دو بوده ، و لازم مىآيد كه هر دو موصوف ، مشابه هم باشند . زيرا اقتضاى دو ذات براى دو امر مشابه دليل بر تشابه آن دو ذات است .\r\nپس معنى ندارد كه گفته شود : خداوند شبيه چيزها نيست .\r\nاگر منظورش از اينكه گفت : « يا اينكه بگوييم : خداوند صفتى ندارد . » اين است كه خداوند صفتى زايد بر ذات و مغاير با خود از لحاظ وجودى ، ندارد ، بايد دانست كه اين عقيده ما است و سخن حق صريح نيز همين است و اگر منظورش انتفاى علم از خداوند به معناى انكشاف چيزها براى خداوند و انتفاى قدرت و ساير صفات از خداوند است ، بايد بداند كه از نظر ما باطل است . زيرا خود ذات خداوند مصدر آثار علم و قدرت و اراده و ساير صفات است بدون اينكه به صفات مغاير با خود نيازى داشته باشد . پس در نيازمندى به ديگران در صدور آثار ، شبيه مخلوقات خويش نيست . البته از آنجايى كه ذات اقدس پروردگار ، منشأ آثار صفات است ، درست خواهد بود كه برايش وصف حىّ ، قادر ، عالم و ديگر صفات انتزاع شود . پس خداى سبحان در ازل و ابد حىّ ، قادر و عالم است . اين معناى روشنى است كه كسى در فهم آن حيران نمىشود مگر آنكه از ادراك تهى باشد .\r\n","description":"","footnote":"","page_name":" 255 ","page_number":293},
  {"content":"\r\nوى گفت : « آيا سزاوار اين است كه به او گفته شود : خداوند متعال در ازل متكلم به كلام نفسانى بوده ، اين كلام ، صفت ذات خدا است » اين بيان در مورد كلام خداوند از نظر آنان ، ناتمام است . بلكه بايد اين مطلب را نيز بدان اضافه مىكرد تا بيانگر نظر آنان دربارهء كلام خداوند باشد ، تكلم صفتى است مغاير با ساير صفات خداوند . در اينجا است كه جوينده معرفت در فهم معناى اين عبارت دچار تحيّر شده ، آن را غير معقول خواهد دانست و بلكه طلب را در ازل و ابد ، آنجا كه نه مطلوبى براى خدا است و نه چيزى از او طلب مىشود ، سفاهت خواهد خواند .\r\nوى در ادامه در بيان عقيده شيعه درباره كلام خداوند مىگويد : « خداوند كلام را خلق كرده ولى خودش متكلم نيست . زيرا خالق كلام ، متكلم ناميده نمىشود . » اين بيان در مورد عقيدهء شيعه نادرست است . زيرا انتزاع صفت متكلم براى خدا ، از خلق كلام به وسيلهء او ، درست است . چرا كه نحوهء تلبس ذات به مبدأ ، چنان كه گذشت ، مختلف است .\r\nاز سوى ديگر اين مناقشه ، مناقشه لفظى در كلمه اى است كه در كتاب اثبات نشده است و نيز مستلزم آن نيست كه اطلاق آن را بر خداى متعال صحيح بدانيم . مطالب ديگرى نيز در اين باره هست كه پيش از اين بيان داشتيم .\r\nاينكه گفت : « خداوند امر و نهى را بدون تقدير و ارادهء پيشين آفريده است » يك دروغ آشكار ديگر است . زيرا شيعه منكر تقدير و اراده پيشين نيست و از سوى ديگر اين عقيده كه صفات خداوند زايد بر ذات نيست ، مستلزم عدم اراده ازلى منتزع از ذات خداوند مثل علم و قدرت و حيات ازلى نمىباشد بلكه همانطور كه اشاعره عقيده دارند ، مراد ( آنچه اراده خداوند بدان تعلق گرفته ) به وقت خود بتأخير مىافتد .\r\nاينكه گفت : « آيا سزاوار اين است كه بگوييم : خداوند در روز قيامت ديده مىشود ، . . .\r\nتا آنجا كه گفت : ليكن اين رؤيت همانطور كه خواهيد ديد ، رؤيت بدون كيفيت است « از دو جهت مستلزم انكار شنونده است :\r\nجهت اوّل - اگر خداوند قابل رؤيت است ، پس چرا در دنيا ديده نمىشود ، در حالى كه رؤيت خدا در دنيا براى حصول يقين وجدانى شايسته تر است . اينجا است كه شنونده خواهان رؤيت خدا در دنيا مىشود ولى گوينده در حيرت قرار مىگيرد كه چه بگويد .\r\nجهت دوّم - براى رؤيت بدون كيفيت ، معناى معقولى قابل تصور نيست . آرى در اينجا ، اين بيچارهء سرگردان از دينى كه عقايد غير معقولى دارد ، متنفر مىشود و به جاى\r\n","description":"","footnote":"","page_name":" 256 ","page_number":294},
  {"content":"\r\nاينكه شور و شعف وى در عبادت پروردگار افزون شود ، از عبادت و بلكه از اصل دين روى گردان مىشود و وعده آنان در رؤيت خدا را غير معقول و مسخره مىشمارد . در شور و شعف به عبادت همين اندازه كافى است كه بداند چه پاداشى در قبال عبادت نصيب وى خواهد شد . اگر خداى خويش را عبادت كند همين او را بس كه به ثواب جزيل و نزديكى و قرب به پروردگار بخشندهء خويش نايل خواهد آمد .\r\nوى مىگويد : « آيا سزاوار اين است كه گفته شود : پيامبران خداوند متعال ، گرامى و معصوم از كذب و ارتكاب گناهان كبيره مىباشند . » بر اين گفته وى اين اشكال وارد است كه : اولا - عصمت از كذب در دعوى رسالت ، چنان كه منظور فضل است ، بىمعنا است .\r\nپيش از اين در اين باره سخن گفتيم . ثانيا - آنان پيامبران را پيش از نبوّت از ارتكاب گناهان كبيره منزّه نمىدانند و حتى بعضى از آنان ، پيامبران را پيش از نبوّت از كفر هم پيراسته نمىشمارند ، اما پس از نبوّت ، پيامبران را از ارتكاب سهوى گناهان كبيره و بلكه بعضى از آنان از ارتكاب عمدى آن ، منزه نمىدانند . اين مطلب را در مباحث آتى ، - ان شاء الله تعالى - بيان خواهيم كرد .\r\nاينكه گفت : « ليكن آنان بشرند و از امكان وقوع در گناهان صغيره در امان نيستند » موجب نفرت از پيامبران است . زيرا درست نخواهد بود كه پيامبرى كه شريعت جديدى آورده يا براى تقويت و تأكيد شريعت پيشين آمده ، خود مخالف آن باشد . از سوى ديگر با وجود مخالفت وى با شريعت پيشين ديگر جايى براى اطمينان و پيروى از او باقى نمىماند ، پس چگونه انسان سرگردان ، در پناه او آرامش مىيابد ، در حالى كه پيش از آنكه به وى ايمان آورد ، در گوشش خواندند كه او هم مرتكب معصيت شده ، بر خلاف آنچه كه آورده ، عمل مىكند . پوشيده نماند كه لفظ ( امكان ) در كلام وى زايد است .\r\nاينكه گفت : « اگر از تو گناهى سر زد ، از عفو و كرم خدا مأيوس مباش » بايد دانست كه اين بيان پيش از سؤال ، موجب تحريك بر معصيت و دعوت بدان است و اينكه گفت : از پيامبران كه الگوى مردمند ، ممكن است گناهانى سرزند ، با مفاد خود در تناقض است .\r\nزيرا از الگو بايد پيروى كرد در حالى كه پيروى از كسى كه مرتكب گناه مىشود ، حرام است ؛ گذشته از اينكه معصيت كار ، نمىتواند الگوى مردم باشد .\r\nوى در تقرير مذهب شيعه مىگويد : « پيامبران همچون فرشتگانند محال است كه از آنان گناه سرزند » در حالى كه اين افتراى بر عقايد است . زيرا از نظر شيعه ، عصمت از\r\n","description":"","footnote":"","page_name":" 257 ","page_number":295},
  {"content":"\r\nگناه منافاتى با قدرت بر انجام آن ندارد و گرنه تكليف درست نخواهد بود ، بعلاوه اين سخن با مطلبى كه خود اشاعره در مورد عصمت پيامبران از ارتكاب گناهان كبيره بدان عقيده دارند ، نقض مىشود . چه همانگونه كه وى گمان كرده ، آنان چنين عقيده اى دارند .\r\nپاسخ اينكه گفت : « و آنگاه كه چيزى از گناهان پيامبران را بشنود ، چنان كه در قرآن آمده است : * ( « وَعَصى آدَمُ رَبَّه فَغَوى » ) * ( 1 ) ، « در پيامبرى آدم ترديد مىكند ، » اين است كه هر گاه در پيامبرى پيامبران ترديد كند ، به او گفته خواهد شد : در اينجا مراد از معصيت ، ترك اولى است . ارادهء خلاف ظاهر در كلام عرب كم نيست و گرنه چگونه ممكن است كه به او گفته شود : خداوند جسم نيست ؛ در اين صورت هم اگر بشنود كه قرآن مىگويد :\r\n* ( « الرَّحْمنُ عَلَى الْعَرْشِ اسْتَوى » ) * ( 2 ) در ربوبيت خدا ترديد خواهد كرد .\r\nوى دربارهء ياران پيامبر ( ص ) گفت : « سزاوار اين است كه به او گفته شود : چون رسول خدا ( ص ) به سوى مردم مبعوث شد ، گروهى از اصحاب از او پيروى كردند ، . . . » در پاسخ به اين سخن وى مىگوييم : اين گفته از آنچه در صدد بيان آن هستيم ، بيگانه است . زيرا سخن در بيان امور عقلى است كه بايد به عقل سرگردان نزديك باشد نه بيان امور تاريخى كه تابع عينيت خويش است و نياز به بررسى و آگاهى دارد . پس آنچه مناسب است كه در مسئله امامت بيان شود ، اين است كه آيا سزاوار اين است كه به او گفته شود :\r\nامامان ما معصوم و پاكيزه از گناه ، عالم به تمام آنچه كه پيامبر ( ص ) از نزد خدا آورده ، حافظ احكامى كه خداوند اراده فرموده ، تواناى بر سياست امت بر اساس قانون الهى بوده ، از اشتباه و نادانى به دورند ، امامت آنان همچون وصايت اوصياى پيامبران از جانب خداوند ، منصوص است ؛ يا اينكه گفته شود : امامان ما ، كسانى هستند كه امت وقتى يك نفر ، آنان را به امامت انتخاب مىكند و بلكه پيامبر ( ص ) هم امت را از اين جهت رها كرد ، كارشان را با اينكه هنوز چند صباحى نگذشته بود كه به اسلام گرويده بودند ، به خودشان واگذاشت ، هر چند كه كار به انتخاب كسى همچون معاويه ، يزيد ، عبد الملك ، وليد ، منصور ، هارون الرشيد و ديگر پادشاهان جور و فساد و ضلالت و جهالت ، كشيده شود و گفته شود حال اينان پيشوايان ما هستند و پيروى ، تعظيم و گرامى داشت آنان بر همهء ما واجب ؟ ! اگر بپذيريم كه امور تاريخى از اين جهت كه عقل بعضى را عقل بعيد مىداند و بعضى\r\n\r\n","description":"","footnote":"\r\n( 1 ) طه / 119 .\r\n( 2 ) طه / 5 .\r\n","page_name":" 258 ","page_number":296},
  {"content":"\r\nرا مىپذيرد ، در موضوع مورد بحث ما نيز بىدخالت نيست ، لازم است كه ما هم همانگونه كه او درباره مذهب خود بيان كرد ، اندكى از مطالب بسيار فراوان را دربارهء مذهب اماميه بيان داريم . پس مىگوييم : هنگامى كه خداوند پيامبر ( ص ) را به رسالت مبعوث كرد ، گروهى از مردم با اختيار و اضطرار از او پيروى كردند . در ميان اصحاب پيامبر ( ص ) مردمانى بودند كه رهبانان و كاهنان ، آنان را از علو مرتبت وصيت شهرتش خبر داده بودند ، اينان براى رسيدن به مطامع دنيايى به جرگه ياران پيامبر ( ص ) پيوستند ، گروهى هم از ترس به وى گرويدند . بسيارى از آنان ، نزد پيامبر اكرم ( ص ) و پسر عمو و وزيرش « على ( ع ) » ، ياراى زبان گشودن نداشتند . آنگاه كه خداوند اراده فرمود كه پيامبر ( ص ) را به نزد خود برد ، آن حضرت ، چنان كه شيوه پيامبران و اهل ولايت است ، به فرمان خداوند به امامت پسر عمويش كه او را برادر و نفس خويش خوانده بود ، وصيت فرمود . چون پيامبر ( ص ) قبض روح شد ، اين مدعيان دروغين فرصت يافتند و اشتغال وصى به تجهيز و تدفين پيكر پيامبر ( ص ) را غنيمت شمرده ، به بيعت با يكى از افراد خود مبادرت ورزيدند . حيله گران مكَّار هم آنان را كمك كردند ، مردمان ساده لوح هم از اينان پيروى نمودند و چنان شد كه خداى متعال در تكذيب آنان فرموده بود : * ( « أَ فَإِنْ ماتَ أَوْ قُتِلَ انْقَلَبْتُمْ . . . » ) * ( 1 ) و رسول خدا ( ص ) هم اين گونه خبر داده بود : « انهم يرتدون على ادبارهم القهقرى و انه يكون فى هذه الامة مثل ما كان فى بنى اسرائيل حذو النعل بالنعل » . و از آن جمله است مخالفت با برادر پيامبر ( ص ) و ارادهء قتل آن حضرت ( ع ) چنان كه احدى با وصى پيامبر ( ص ) باقى نماند مگر كسانى كه خداوند ، ايمان قلبى آنان را آزموده بود .\r\nبدين ترتيب بيشتر مردمان اهل ايمان نيستند ، اگر چه بر ايمان آنان حريص باشيد . چون خلافت به نفع آنان استقرار يافت ، از آنجا كه از رسول خدا ( ص ) شنيده بودند كه پس از آن حضرت ( ص ) كشور قيصر و كسرا را فتح خواهند كرد و از آنجا كه نفس اماره به امارت بر جهان فرمان مىداد ، براى فتح آن كشورها به راه افتادند . كشورها به دست آنان گشوده شد و آنگونه كه هواهاى نفسانى به آنان فرمان مىداد بر آن بلاد فرمانروايى كردند و احكام اسلام را با آراى خويش تغيير دادند و سوّمين آنان چنان از فىء ( اموال عمومى جامعه اسلامى ) به ناحق بهره بردارى كرد كه موجب قتلش گرديد . اگر آنان امر امامت را به صاحبان اصلىاش واگذار مىكردند ، بىشك اسلام و عدالت گسترش\r\n\r\n","description":"","footnote":"\r\n( 1 ) آل عمران / 144 .\r\n","page_name":" 259 ","page_number":297},
  {"content":"\r\nمىيافت و تمام جهان را فتح مىكردند . آيا به نظر شما اين تاريخ معتبرتر است يا تاريخى كه خصم بيان كرده است ؟\r\nاما اينكه گمان كرده پيروى از امير المؤمنين در اصول دين اختصاصى به اماميه ندارد ، پندار باطلى است كه ما قضاوت را در اين باره به انصاف افراد واگذار مىكنيم . چگونه آنان از امير المؤمنين ( ع ) پيروى كرده‌اند ، در حالى كه عموم اهل سنت تا آنجا كه توانسته‌اند ، در اصول و فروع دين ، با حضرت ( ع ) به مخالفت پرداختند و آن حضرت ( ع ) را رها كردند و به كسانى رجوع نمودند كه مىدانستند مخالف آن حضرت ( ع ) و فرزندانش ( ع ) و منحرف از راه اين بزرگواران هستند .\r\nامّا گمان وى مبنى بر اينكه آنان عقايد خويش را نيز از خلفا و بزرگان صحابه گرفته‌اند ، بايد گفت كه ما تاكنون نشنيده‌ايم كه آنان معارف دين را از احدى از اينان گرفته باشند و نيز سراغ نداريم كه حتى يك بار پيامبر ( ص ) به علم و اجتهاد و امانت احدى از آنان گواهى داده باشد ؛ البته بعضى از دوستداران و هواخواهان آنان در اين باره مطالبى دروغين از پيامبر ( ص ) روايت كرده‌اند . در حالى كه رسول خدا ( ص ) فرموده است : « انا مدينة العلم و على بابها » و احدى وارد شهر نمىشوند مگر از دروازهء آن و كسى كه از راهى غير از دروازه شهر وارد آن شود ، دزد است .\r\nدر رد ادعاى وى كه ما آنچه را از امامان خود روايت مىكنيم ، با هزار دروغ درهم مىآميزيم ولى اهل سنت آن را با اسانيد صحيح نقل مىكنند ، كافى است كه خواننده منصف به مطالبى كه در مقدمهء كتاب آورديم ، مراجعه كند .\r\nحمد و سپاس خدايى را كه ما را از كسانى قرار داد كه از درياى بيكران دانش پايان ناپذير پيامبر ( ص ) و دروازهء شهر علم او ، خوشه چينى مىكنند و كسانى كه به دو ثقل گرانبها « قرآن و اهل بيت پيامبر ( ص ) » چنگ مىزنند . از او مسئلت داريم كه ما را در دنيا و آخرت در جوار آنان قرار دهد .\r\n\r\nمطلب دوّم : اثبات حسن و قبح عقلى\r\nمصنّف - قدس سره - مىگويد :\r\nاماميه و معتزله كه در اصول عقايد پيرو آنان هستند ، عقيده دارند كه حسن و قبح بعضى از افعال ، به ضرورت عقلى ، معلوم است . مثل اينكه مىدانيم صدق نافع ، نيكو و كذب زيانآور و قبيح است . هيچ عاقلى در اين باره شك نمىكند و يقين وى بدين حكم\r\n","description":"","footnote":"","page_name":" 260 ","page_number":298},
  {"content":"\r\nاز يقين او به ديگر امور بديهى نظير ، ممكن به سبب نيازمند است و يا چيزهاى مساوى با يك چيز ، با هم مساوى هستند ، كمتر نمىباشد . بعضى از افعال هم هست كه حسن و قبح آنها با اكتساب به دست مىآيد . مثل حسن صدق زيانآور و قبح دروغ سودآور . بعضى ديگر از افعال هم هست كه عقل از درك حسن و قبح آن ناتوان است . مثل عبادات .\r\nاشاعره عقيده دارند كه حسن و قبح ، شرعى است و عقل به حسن و يا قبح چيزى حكم نمىكند بلكه حاكم در اين باره شرع است . هر آنچه را كه شرع نيكو بداند ، حسن است و هر آنچه را كه قبيح پندارد ، قبيح است .\r\nفضل مىگويد :\r\nپيش از اين گذشت كه حسن و قبح به سه معنى به كار مىرود :\r\n\r\n1 - صفت كمال و نقص .\r\nگويند : علم حسن است و جهل قبيح . در اينكه حسن و قبح بدين معنى براى صفات ثابت است و عقل آن را درك مىكند و ارتباطى به شرع ندارد ، هيچ نزاعى وجود ندارد .\r\n\r\n2 - تناسب و تنافر با غرض .\r\nاز حسن و قبح بدين معنى به مصلحت و مفسده تعبير مىشود . اين را هم عقل درك مىكند .\r\n\r\n3 - تعلق مدح و ثواب و ذمّ و عقاب به فعل در دنيا و آخرت .\r\nپس هر آنچه كه در دنيا مدح و در آخرت ثواب بدان تعلق گيرد حسن و آنچه كه در دنيا ذمّ و در آخرت عقاب بدان تعلق گيرد ، قبيح است . اين معناى حسن و قبح مورد نزاع است . از نظر اشاعره اين حسن و قبح شرعى است . زيرا هيچ يك از افعال عبادى بندگان چنان نيست كه مقتضى مدح و ثواب يا ذم و عقاب فاعل باشد ؛ بلكه از اين جهت است كه شارع بدان امر كرده يا از آن نهى فرموده است . اما همانطور كه اين مرد گفته ، از نظر معتزله و اماميهء پيرو آنان ، حسن و قبح بدين معنى عقلى است . اين مذهب هر كدام است . بسيار پيش مىآيد كه يكى از اين معانى سه گانه با ديگرى اشتباه شده ، موجب غلط مىگردد . پس آن را خوب حفظ كن . ما اين بحث را از اين جهت تكرار و در اينجا آورديم كه خوب به خاطر سپرده شود .\r\nمن مىگويم :\r\nراه اعتذار بر اينان تنگ و راه انتقاد بر آنان گسترده است . آنان به حسن و قبح عقلى افعال اقرار دارند در حالى كه خود نمىدانند . زيرا حسن و قبح به معناى اوّل را با تمام اطلاق آن پذيرفته‌اند . علم و مانند آن را كه صفت مىخوانند ، در حقيقت از افعال است .\r\n","description":"","footnote":"","page_name":" 261 ","page_number":299},
  {"content":"\r\nبراى همين است كه انسان به كسب علم و شناخت احكام مكلَّف مىشود . ليكن هر گاه براى انسان ثابت شد ، گويند كه صفت او است . همينطور ساير افعالى كه از قبيل علم است مانند صدق ، كذب ، نيكى كردن ، بدى نمودن ، عدل ، ظلم و . . . بر اين اساس معناى حسن اين افعال اين است كه از نظر عقلا شايسته انجام است و فاعل آنها مستحق مدح و معناى قبح آن ، اين است كه از نظر عقلا شايسته ترك است و فاعل آن مستحق ذم .\r\nمعناى دوّمى كه براى حسن و قبح بيان كرده ، نادرست است . چه دعوى اينكه حسن و قبح بدين معنى ، عقلى باشد ، صحيح نيست . زيرا همانطور كه روشن است ، تناسب و تنافر مستلزم حبّ و بغض ، و تحسين و تقبيح طبيعى است نه حسن و قبح عقلى ؛ از سوى ديگر اشاعره مصلحت و مفسده را بر تناسب و تنافر غرض اطلاق كرده‌اند در حالى كه ظاهرا اراده مصلحت و مفسده از نظر فاعل ، تمايل و عدم تمايل وى است و ممكن نيست كه از آن مصلحت و مفسدهء واقعى را اراده كرده باشند . زيرا نمىتوان مصلحت و مفسده واقعى را تعبير ديگرى از تناسب و تنافر دانست .\r\nمعناى سوّم كه در آن ، حسن چيزى است كه فاعل از نظر عقلا مستحق مدح است و قبيح آن چيزى است كه فاعل از نظر عقلا ، مستحق ذم ، مىباشد ، همانطور كه وى گفته ، مورد اختلاف است . ما آن را اثبات و آنان انكار مىكنند . وارد كردن تعبير ( ثواب و عقاب ) هم در تعريف حسن و قبح ، اشتباه آشكارى است .\r\nدر حقيقت نزاع ما و آنان در اين است كه آيا در فعل ، جهتى هست كه از نظر عقل ، حسن يا قبيح باشد يا اينكه فعل در حسن و قبح خود ، تابع امر و نهى شارع است و عقل در حسن و قبح افعال حكمى ندارد ، بدين صورت كه آنچه در شرع نهى شده ، قبيح و آنچه در شرع نهى نشده ، حسن است . مثل واجب و مستحب و يا مانند مباح به نظر اكثر آنان و يا مانند فعل خداى سبحان ، زيرا هيچ كدام از اين افعال در شرع نهى نشده است .\r\nدر شرح مواقف مىگويد : در مورد افعال كودكان اختلاف نظر وجود دارد . در مورد افعال حيوانات گفته است : « گفته‌اند : تمام گروهها اتفاق نظر دارند كه افعال حيوانات قابل توصيف به حسن و قبح نيست » .\r\nبه هر حال اشاعره رأى دوّم را برگزيده‌اند در حالى كه ما فرض اوّل را حق مىدانيم .\r\nزيرا ضرورتا با قطع نظر از شرع مقدس بين سجده و تعظيم براى خداوند قهّار و بين سجده و تعظيم براى سنگهاى بىجان ، فرق آشكارى است . همينطور است فرق آشكار بين صدق سود آور و دروغ زيان آور . در صورتى كه از نظر اشاعره و با قطع نظر از شرع ،\r\n","description":"","footnote":"","page_name":" 262 ","page_number":300},
  {"content":"\r\nاست فرق آشكار بين صدق سود آور و دروغ زيانآور . در صورتى كه از نظر اشاعره و با نظر قطع از شرع ، بين اين دو عقلا تفاوتى وجود ندارد . واقعا كه اين عقيده شگفت انگيز است .\r\nمصنّف - اعلى الله مقامه - مىگويد :\r\nاين عقيده بنا به دلايلى باطل است :\r\n1 - آنان چيزى را انكار كرده‌اند كه هر عاقلى آن را مىداند يعنى حسن صدق سودمند و قبح دروغ زيان آور ، خواه شرع باشد و يا نباشد ، هر كس حكم ضرورى را انكار كند ، سوفسطايى است .\r\nفضل مىگويد :\r\nپاسخ اين است : اگر منظور وى از حسن صدق سودمند و قبح دروغ زيانآور ، صفت كمال و نقص ، و مصلحت و مفسده است ، همانطور كه گذشت ، بدون شك عقلى است ؛ اما اگر منظورش تعلق مدح و ثواب ، و ذم و عقاب است ، قبول نداريم كه ضرورى باشد بلكه از ديدگاه ما متوقف است بر اعلام شارع . چگونه عقل مىتواند تعلق ثواب را درك كند و حال اينكه ثواب از آن خدا است و با شرع و اعلام شارع به افعال تعلَّق مىگيرد ؟ !\r\nمن مىگويم :\r\nدانستيد كه صدق و كذب به خودى خود فعل و با قطع نظر از لحاظ كردن وصفيت و تناسب و تنافر ، عقلا حسن و قبيح است . بدين ترتيب مطلوب ما ثابت مىگردد . ثواب و عقاب هم دخالتى در محل نزاع ندارد تا گفته شود : عقل نمىتواند ثواب و عقاب را درك كند .\r\nمصنّف - رفع الله درجته - مىگويد :\r\n2 - اگر شخصى عاقلى كه چيزى از شرايع نشنيده و به هيچ يك از احكام الهى آگاهى نداشته و در بيابان زندگى كند و دسترسى به هيچ عقيده اى هم نداشته باشد ، مخيّر شود كه راست بگويد و يك دينار بگيرد و يا دروغ بگويد و يك دينار بگيرد ، بدون اينكه در انتخاب هر كدام از اين دو راه زيانى بر او وارد شود ، بى شك راستى را انتخاب خواهد كرد و دروغ را رها خواهد نمود . اگر عقل به قبح كذب و حسن صدق حكم نمىكرد ، وى نيز فرقى بين اين دو نمىگذاشت و دائما صدق را اختيار نمىكرد .\r\nفضل مىگويد :\r\nپاسخ اين گفته هم پيش از اين گذشت . اگر فرض كنيم كه مثل اين مرد ، صدق را به\r\n","description":"","footnote":"","page_name":" 263 ","page_number":301},
  {"content":"\r\nحكم عقل خود انتخاب مىكند ، از اين جهت است كه يا صفت كمال است يا موجب مصلحت و در اينكه حسن و قبح بدين معنى عقلى است ، نزاعى نداريم . وى از اين جهت كه صدق و كذب موجب ثواب و عقاب است ، صدق را انتخاب نكرد . مگر چگونه مىتواند از اين جهت آن را انتخاب نمايد و حال اينكه اصلا ثواب و عقاب را نمىشناسد .\r\nمن مىگويم :\r\nاشكال اين گفته وى را پيش از اين ديديد ، لذا نيازى در تكرار آن نمىبينيم . من نمىدانم كى ايجاب ثواب و عقاب ، معناى حسن و قبح عقلى است كه اماميه مدعى آن باشند و يا محل نزاع باشد . ما مىگوييم : مثلا ، صدق از آن جهت كه فعلى است كه از شخص صادر مىشود ، عقلا حسن است و كذب هم از همين جهت ، عقلا قبيح است ، در حالى كه آنان منكر آن هستند . پوشيده نماند اينكه انتخاب صدق را فرضى دانست ، دليل بر آن است كه اشاعره در اثبات حسن و قبح عقلى به دو معنايى كه وى گمان مىكند محل نزاع نيست ، مشكل دارند .\r\nمصنّف - طاب ثراه - مىگويد :\r\n3 - اگر حسن و قبح شرعى بود نمىبايست منكران شرايع به حسن و قبح عقلى حكم كنند ، امّا اين تالى باطل است . چه برهماييان كه همگى منكر اديان و شرايع هستند ، با استناد به ضرورت عقل ، به حسن و قبح حكم مىنمايند .\r\nفضل مىگويد :\r\nپاسخ برهماييان كه منكر شرايع هستند ، از اين جهت به حسن و قبح اشياء حكم مىكنند كه صفت كمال و نقص و مصلحت و مفسده است نه از جهت تعلق ثواب و عقاب . چگونه مىتوانند به ثواب و عقاب حكم نمايند در حالى كه نه ثواب را مىشناسند و نه عقاب را ؟ !\r\nمن مىگويم :\r\nبرهماييان از اين جهت به حسن و قبح افعال حكم مىكنند كه فعل هستند و بنابر نظر درست ، همين جهت است كه مورد بحث و نزاع است . آنچه كه بعضى از اشاعره مبنى بر تعدد معانى و تفصيل بين آنها ، ساخته‌اند براى فرار از تنگنا است ليكن در غير راه راست و يا تسليم در برابر حق بلكه خواسته‌اند به معارضه بپردازند .\r\n","description":"","footnote":"","page_name":" 264 ","page_number":302},
  {"content":"\r\nمصنّف - اعلى اللَّه مقامه - مىگويد :\r\n4 - ضرورت حكم مىكند كه عبث ( كار بيهوده ) قبيح است . مانند كسى كه فردى را اجير كند تا از آب فرات به دجله بريزد و يا كالايى را كه در شهر خودش به ده درهم مىخرند با مشقت فراوان به شهر ديگرى ببرد و با اينكه مىداند در آنجا هم به ده درهم مىخرند ، در آنجا به فروش برساند .\r\nهمينطور ضرورت ، تكليف بما لا يطاق را قبيح مىداند . مثل اينكه فردى ناتوان به راه رفتن را به پرواز به آسمانها تكليف كنند و او را در صورت ترك پرواز پيوسته مورد عذاب قرار دهند . چنان كه ذم دانشمند زاهد را به جهت علم و زهد وى قبيح و مدح او را بدين لحاظ حسن مىدانند . همينطور است قبح مدح جاهل فاسق به جهت جهل و فسق و حسن ذم وى به جهت جهل و فسق . هر كس در اين مطلب مكابره كند ، يكى از روشنترين ضروريات را انكار كرده است . زيرا اين حكم حتى براى كودكان هم به دست مىآيد كه بسيارى از ضروريات برايشان حاصل نمىشود .\r\nفضل مىگويد :\r\nپاسخ وى آن است كه قبح عبث از جهت اشتمال بر مفسده است نه به جهت اينكه موجب تعلق ذم و عقاب است . قبح مذمت عاقل و حسن مدح زاهد به دليل اشتمال بر صفت كمال و نقص است . اين مطلب آشكار است و نيازى به توضيح ندارد .\r\nتمام دلايلى كه اين مرد بيان كرده ، اقامهء دليل بر غير محل نزاع است . اشاعره هم اعتراف دارند كه آنچه وى از حسن و قبح بيان كرده ، عقلى است . در حالى كه نزاع در غير اين دو معنى است .\r\nمن مىگويم :\r\nاى كاش مىدانستم آيا محل كلام در حسن و قبح عقلى افعال ، مشروط به اين است كه در آن مصلحت و مفسده نباشد كه وى مىگويد : قبح عبث از اين جهت است كه مشتمل بر مفسده است ؟ ! منشأ اشتباه وى آن است كه ديده است يارانش از تناسب و تنافر غرض ، به مصلحت و مفسده تعبير كرده‌اند ، وى ندانسته كه آنان حسن و قبح به معنى تناسب و تنافر و مصلحت و مفسده را از محل نزاع خارج ساخته‌اند ، نه اينكه عدم مصلحت و مفسده واقعى فعل ، در محل نزاع شرط باشد . بعلاوه قبح عبث ضرورى است اگر چه مشتمل بر مفسده نباشد و حتى اگر مشتمل بر مفسده باشد ، از نظر آنان در اينجا قبح به معناى تنافر با غرض نخواهد بود . زيرا عابث غرضى ندارد پس لازم مىآيد\r\n","description":"","footnote":"","page_name":" 265 ","page_number":303},
  {"content":"\r\nكه عبث از نظر آنان قبيح نباشد و حال اينكه به قبح آن اقرار كرده‌اند .\r\nاينكه گفت : قبح مذمت عاقل و حسن مدح زاهد به جهت اشتمال بر صفت كمال و نقص است ؛ در قالب معارضه تسليم حق شده و به صورت مخالفت ، موافقت خود را بيان داشته است ؛ مگر چه ضررى دارد كه انصاف پيشه كنند و تسليم حق باشند ؟\r\nآگاه باش كه خصم از قبح تكليف بما لا يطاق پاسخ نداد . زيرا از پاسخ عاجز است چرا كه اين تكليف ، از نظر آنان نه صفت نقص است و نه مفسده اى دارد و گرنه آن را براى خدا جايز نمىدانستند .\r\nمصنّف - قدس الله روحه - مىگويد :\r\n5 - اگر حسن و قبح شرعى بود و نه عقلى ، نمىبايست هيچ كارى از سوى خداى متعال ، قبيح باشد . مثلا اگر حسن و قبح شرعى بود ، نمىبايست اظهار معجزات به دست دروغگويان از سوى خدا ، قبيح باشد . از طرف ديگر اگر اين كار را جايز بدانيم ، باب شناخت پيامبران را مىبندد . زيرا با جايز دانستن ظهور معجزه به دست دروغگوى مدعى پيامبرى ، تصديق پيامبرانى كه به دنبال ادعاى پيامبرى ، معجزه اى بياورند ، ممكن نخواهد بود .\r\nفضل مىگويد :\r\nپاسخ وى آن است كه هيچ يك از افعال خدا قبيح نيست . در پاسخ اينكه گفت : اگر حسن و قبح شرعى بود ، نمىبايست اظهار معجزات به دست دروغگويان از سوى خدا ، قبيح باشد ؛ مىگوييم : عدم اظهار معجزه به دست دروغگويان از جهت قبح عقلى نيست ، بلكه عادت خداوند كه به منزلهء محال عادى است ، بر آن جارى نشده است . و در پاسخ اينكه گفت : اگر آن را جايز بدانيم ، باب شناخت پيامبران را مىبندد ؛ مىگوييم : از اين تجويز چنين چيزى لازم نمىآيد . زيرا علم عادى حكم مىكند كه ظهور معجزه به دست دروغگويان محال است . پس باب شناخت پيامبران بسته نمىشود .\r\nمن مىگويم :\r\nچگونه دعوى عادت صحيح است و حال اينكه وى اطلاعى از همهء مدّعيان پيامبرى ندارد . اگر فرض شود كه وى از همه آنان اطلاع دارد باز احتمال مىرود كه هر كدام كه معجزه اى آورده ، دروغگو باشد . پس پيامبرى راستگويان اثبات نمىشود تا چه رسد كه عادت خدا بر آن جارى شده باشد . به علاوه چگونه به عدم تخلف عادت در باب ظهور معجزه قطع پيدا مىكند ؟\r\n","description":"","footnote":"","page_name":" 266 ","page_number":304},
  {"content":"\r\nمصنّف - قدس سره - مىگويد :\r\n6 - اگر حسن و قبح شرعى باشد ، بىترديد حسن خواهد بود كه خداوند متعال بندگان را به كفر ، تكذيب پيامبران ، تعظيم بتها ، مداومت بر زنا و سرقت ، و نهى از عبادت و صدق ، امر كند . زيرا هيچكدام از اين كارها به خودى خود قبح نيست و بلكه اگر خدا بدان امر كند ، حسن خواهد شد . زيرا بين اين افعال و امر به طاعت فرقى وجود ندارد .\r\nهمينطور شكر منعم ، رد وديعه و راستگويى ، به خودى خود حسن نيست و اگر خدا از آن نهى مىكرد ، قبيح بود ليكن از آنجا كه اتفاق افتاده كه خداوند بدون غرض و حكمت به اين امور فرمان داده ، حسن گرديده‌اند و كارهاى ديگر كه از آنها نهى كرده ، قبيح شده‌اند . امّا پيش از امر و نهى خداوند ، هيچ فرقى از جهت حسن و قبح بين آنها نبود .\r\nهر كس كه عقلش او را به تقليد از كسى معتقد به چنين اعتقادى وادار كند ، جاهلترين جاهلان و احمقترين احمقان است . زيرا مىداند : كسى كه از او پيروى مىكند چنين اعتقادى دارد . امّا كسى كه از آن آگاه نباشد و بعدا بدان آگاهى يابد و باز همچنان بر تقليد خود ادامه دهد ، اين فرد هم مانند اوّلى است . از اين جهت بر ما واجب است كه اعتقادات آنان را روشن كنيم تا ديگران را گمراه نسازند و بلا فراگير نشود .\r\nفضل مىگويد :\r\nپاسخ وى آن است كه از شرعى بودن حسن و قبح بدين معنى كه حاكم حسن و قبح چيزها شرع است ، لازم نمىآيد كه امر خدا به كفر و معاصى ، حسن باشد . زيرا اگر منظور از اين حسن ، استحسان چيزها باشد ، پس عدم ملازمه آشكار است . چه بعضى از چيزها را كه مخالف مصلحت است ، انسان حكيم نمىپسندد و نيز بيان كرديم كه مصلحت و مفسده افعال بر حسب ذات افعال حاصل مىشود . اما اگر منظور از حسن ، عدم امتناع آن بر خدا است ؛ پيش از اين بيان كرديم كه چيزى براى خدا ممتنع عقلى نيست ليكن عادت خداوند چنين جارى شده كه به افعال مشتمل بر مصلحت امر و از افعال مشتمل بر مفسده نهى فرمايد . پس علم عادى حكم مىكند كه خداوند متعال ابدا به كفر و تكذيب پيامبران امر نفرموده ، از شكر منعم و رد وديعه نهى ننموده است . پس فرق بين اين امر و نهى به جريان عادت خداوند كه به منزلهء محال عادى است ، حاصل آمد . بنابراين هيچ كدام از مطالبى كه اين مرد بيان كرده ، از عقيدهء ما لازم نمىآيد . وى گمان كرده كه با دقّت در اين سؤال كه پاسخ آن نزد اهل حقيقت آشكار است ، موى را شكافته چنان كه بر\r\n","description":"","footnote":"","page_name":" 267 ","page_number":305},
  {"content":"\r\nاين اساس به ناسزاگويى و پرخاشگرى پرداخته است . واى كه چقدر اين مرد نادان و جاهل است .\r\nمن مىگويم :\r\nپيش از اين گذشت كه قبيح از نظر آنان چيزى است كه شرع از آن نهى كرده و حسن آن چيزى است كه شرع از آن نهى نكرده است . اين تعريف در مواقف آمده است .\r\nبر اساس اين تعريف ، تمام افعال با توجه به ذات ( فى نفسه ) و پيش از تعلق تكليف بدان ، نه قبيح است و نه حسن . بلكه پس از تعلق تكليف است كه قبيح يا حسن مىشود . اگر امر خدا مثلا به كفر و تكذيب پيامبران و تعظيم شياطين تعلق گيرد ، اين افعال حسن خواهد بود . بلكه همين امر او هم حسن خواهد بود . زيرا امر خدا ، فعل خدا است و قطعا فعل خدا ، حسن است . چرا كه آن را از خود نهى نكرده است و لذا تعريفى كه از حسن كرده‌اند ، اين را هم در بر مىگيرد . در شرح مواقف هم بدان تصريح شده است و پيش از اين ، ما هم آن را آورديم . اينجا است كه آنچه مصنّف ( قدس سره ) بيان كرد ، درست مىباشد كه « اگر حسن و قبح شرعى باشد ، بىترديد حسن خواهد بود كه خداوند متعال بندگان را به كفر و . . . امر كند . » بر اين اساس ، مثلا كفر ، پيش از تكليف ، قبيح نيست . پس تعلق امر بدان صحيح است و هر گاه بدان تعلق گرفت ، حسن خواهد گشت همانطور كه امر بدان حسن مىباشد . از همين بيان معلوم مىشود كه تفسير خصم از حسن و قبح شرعى به اينكه حاكم بر حسن و قبح چيزها شرع است ، و نيز ترديد وى در منظور مصنّف از حسن بين دو مطلب كه نه ربطى به مقصود مصنّف دارد و نه مصطلح اشاعره است ، بى جا است . گذشته از اينكه اگر منظور مصنّف فرض اوّل باشد ، بر اساس مذهب به آنان ، لازم مىآيد . زيرا امورى كه مصنّف بيان كرده از قبيل كفر و تكذيب پيامبران ، از نظر آنان آفريده و فعل خدا است و اگر مخالف با مصلحت بود و انسان حكيم آن را نمىپسنديد ، خداوند آنها را انجام نمىداد و نمىآفريد . از سوى ديگر ادعاى اينكه فعل خدا بودن آنها تنها دليل بر آن است كه خداوند از حيث فاعليت آنها را پسنديده است و نه از حيث اينكه كسب بندگان است و آنها محل آنند ، اگر اين ادعا هم پذيرفته شود ، باز به مطلوب ما ضربه نمىزند . زيرا آنچه براى ما مهم است اثبات استحسان آن بر اساس مذهب اشاعره است حال از هر جنبه اى كه باشد .\r\nاينكه گفت : بيان كرديم كه مصلحت و مفسده افعال بر حسب ذات افعال حاصل مىشود ، اشتباه آشكارى است . زيرا آنچه وى ذكر كرده حصول مصلحت و مفسده به\r\n","description":"","footnote":"","page_name":" 268 ","page_number":306},
  {"content":"\r\nمعنى مناسبت و منافرت است نه مصلحت و مفسدهء ذاتى .\r\nاينكه گفت : اگر منظور از اين حسن ، عدم امتناع آن بر خدا است ؛ پيش از اين بيان كرديم كه چيزى براى خدا امتناع عقلى ندارد ؛ پس از بيان وى در فرض اوّل مبنى بر اينكه آنچه را كه مخالف مصلحت باشد ، حكيم نمىپسندد ، چگونه امر به آن بر خدا ممتنع نيست ؟ زيرا جايز نيست كه حكيم به چيزى امر كند كه مخالف با مصلحت است و آن را حسن نمىداند .\r\nآنچه كه دربارهء جريان عادت خداوند ، گفته ، بىفايده است . زيرا اگر علم به عادت را با وجود عدم اطلاع از اديان جميع پيامبران بپذيريم باز اشكال از جهت جواز امر خداوند متعال به كفر و مانند آن و حسن اين امور است نه از جهت وقوع يا عدم وقوع آن تا جواب دهد كه عادت خدا بر آن جارى نشده است . ضرورتا تجويز چنين چيزى بر حكيم ، او را از حكمت خارج مىكند و اين كفر است . پس روشن شد كه مصنّف با اين دقت خويش موى را شكافته است . خداوند متعال او را پاداشى نيكو دهد و در راه حق ما را از ياران و ياورانش قرار دهد كه : او است بخشنده ترين سؤال شدگان .\r\nمصنّف - اعلى الله درجته - مىگويد :\r\n7 - اگر حسن و قبح ، شرعى باشد لازم مىآيد كه وجوب واجبات بر آمدن شرع متوقف باشد و اگر چنين باشد افحام انبيا لازم آيد . زيرا آنگاه كه پيامبرى ادعاى رسالت كند و معجزه هم بر صدق مدعاى خود بياورد ، دعوت شونده حق دارد كه بگويد : در صورتى بر من واجب است كه در معجزه ات نظر كنم كه بدانم صادق هستى . پس نظر نمىكنم تا بدانم كه صادق هستى و صدقت را نمىشناسم مگر به نظر در معجزه ات و پيش از آن بر من واجب نيست كه امتثال امر كنم . در اينجا است كه پيامبر از اثبات پيامبرى خود در مىماند و پاسخى براى گفتن ندارد .\r\nفضل مىگويد :\r\nپاسخ اين سخن در بحث نظر گذشت . ما حصل آن اينكه هرگز از شرعى بودن حسن و قبح افحام انبيا لازم نمىآيد . زيرا دعوت شونده حق ندارد كه بگويد : در صورتى بر من واجب است كه در معجزه ات نظر كنم كه بدانم صادق هستى ، بلكه وجوب نظر به روى ، وجوب نفس الامرى است . از سوى ديگر ، همانطور كه گذشت ، به دليل لزوم دور ، وجوب نظر بر معرفت هم متوقف نيست . پس روشن شد كه افحام پيامبران پيش نمىآيد .\r\n","description":"","footnote":"","page_name":" 269 ","page_number":307},
  {"content":"\r\nمن مىگويم :\r\nپيش از اين بيان شد كه افحام انبيا تنها در صورتى مرتفع مىشود كه دعوت شونده از وجوب نظر ، آگاه باشد و به مجرد ثبوت واقعى آن مرتفع نخواهد شد . ما اين مطلب را به صورت مشروح بيان كرديم بدانجا مراجعه شود .\r\nمصنّف - طاب ثراه - مىگويد :\r\n8 - اگر حسن و قبح شرعى باشد ، معرفت هم واجب نخواهد بود . زيرا معرفت ايجاب ، متوقف است بر معرفت موجب كه خود متوقف است بر معرفت ايجاب .\r\nهمانطور كه مىبينيد دور پيش مىآيد .\r\nفضل مىگويد :\r\nپاسخ اين دليل هم پيش از اين گذشت . در آنجا گفتيم كه توقف وجوب معرفت بر ايجاب ممنوع است .\r\nمن مىگويم :\r\nفساد پاسخ وى را پيش از اين چنان روشن ساختيم كه بر اهل معرفت پوشيده نيست .\r\nبدانجا مراجعه شود .\r\nمصنّف - قدس سره - مىگويد :\r\n9 - ضرورت حكم مىكند به فرق بين كسى كه دائما به ما نيكى مىكند و كسى كه دائما بدى . همينطور ضرورت حكم مىكند به حسن مدح اوّلى و ذم دوّمى ، و قبح ذم اوّلى و مدح دوّمى . هر كس در اين مطلب شك كند ، مقتضاى عقل خويش را مكابره كرده است .\r\nفضل مىگويد :\r\nنزاعى در اين نيست كه اين حسن و قبح عقلى است . زيرا به مناسبت و منافرت و يا كمال و نقص بر مىگردد . گذشته از اين مىتوان گفت كه ممكن است يك عرف عام به عنوان مبدأ اين جزم مشترك وجود داشته باشد . خلاصه اينكه : اين دليل وى ، اقامهء دليل بر غير محل نزاع است - و الله تعالى اعلم - اين بود دلايلى كه وى در اثبات نظر باطل خود اقامه كرد و خداوند به ما توفيق داد كه چنان بدانها پاسخ گوييم كه مورد رضايت صاحبان انديشهء صحيح قرار گيرد .\r\nدر اين بحث ، تحقيقى داريم كه ميل دارم در اينجا بيان كنم . تحقيق اين است : اشاعره و معتزله اتفاق نظر دارند كه افعال بندگان چند دسته است : بعضى از افعال مشتمل است\r\n","description":"","footnote":"","page_name":" 270 ","page_number":308},
  {"content":"\r\nبر مصالح و مفاسد . برخى ديگر مشتمل است بر صفات كمال و نقصان . بين آنان در اين دو دسته از افعال نزاعى وجود ندارد . نزاع در افعال مقتضى ثواب و عقاب است . بيان مطلب اينكه : آيا در ذات اين افعال ، جهت محسنه وجود دارد كه سبب مدح و ثواب گردد يا جهت مقبحه وجود دارد كه سبب ذم و عقاب شود يا نه اصلا چنين جهتى وجود دارد كه سبب ذم و عقاب شود يا نه اصلا چنين جهتى وجود ندارد ؟ كسانى كه اين دو جهت را در فعل نفى كرده‌اند ، منظورشان چيست ؟ اگر منظورشان اين است كه اين دو جهت در ذات افعال وجود ندارد ، بايد بدانند كه وجود كمال و نقص و مصلحت و مفسده را در افعال پذيرفته‌اند و اين عين پذيرش اين مطلب است كه در ذات افعال جهت حسن و قبح وجود دارد . زيرا مصلحت و كمال ، حسن است و مفسده و نقص ، قبيح . اما اگر منظورشان اين است كه اين دو جهت بدون حكم شرع ، مقتضى ثواب و عقاب نيست ، به اين دليل كه تعيين ثوابت و عقاب با شارع است و مصالح و مفاسدى كه عقل درك مىكند ، نمىتواند بر حسب عقل مقتضى تعيين ثواب و عقاب باشد . زيرا عقل از درك اقسام مصالح و مفاسد فعال و تركيب بعضى با بعضى ديگر ناتوان است تا چه رسد به اينكه طرف برتر را بشناسد و حكم كند كه اين فعل به دليل مشتمل بودن مصلحت ، حسن است يا به دليل مشتمل بودن بر مفسده ، قبيح . اين حكم از توان عقل خارج است . پس بايد آن را شارع معين كند . بلى اگر منظورشان اين است ، بايد دانست كه كلام درستى است و معتزله نمىتوانند آن را رد كنند . مثلا شرب خمر در بعضى از شرايع مباح بوده است ، اگر شرب خمر ذاتا حسن عقلى داشته است ، پس چرا در شرايع ديگر حرام شده است ؟ ! آيا حسن ذاتى آن ، قبيح گرديده است ؟ اينكه قطعا در مورد شرايع جايز نيست . پس باقى مىماند كه بگوييم شرب خمر مشتمل است بر مصلحت و مفسده ، ليكن هر كدام به وجهى . عقل از درك مصالح و مفاسد در وجوه مختلف آن دو ، ناتوان است . از اينجا است كه شارع در يك زمان به ترجيح جهت مصلحت حكم كرده و در زمانى ديگر به ترجيح جهت مفسده .\r\nاز اين جهت در يك زمان شرب خمر حلال شد و در زمانهاى ديگر حرام .\r\nپس بر اشاعره لازم است كه با معتزله موافقت كنند . زيرا ذات افعال مشتمل است بر دو جهت مصلحت و مفسده . عقل مىتواند اين حسن و قبح را بدون نيازمندى به شارع درك كند و در حقيقت همان جهت حسن و قبح در ذات افعال است . از سوى ديگر بر معتزله لازم است كه با اشاعره در اين مطلب موافق باشند كه اين دو جهت به استقلال عقل نمىتواند مقتضى حكم ثواب و عقاب و ذم و مدح باشد ؛ زيرا عقل از تركيب جهات\r\n","description":"","footnote":"","page_name":" 271 ","page_number":309},
  {"content":"\r\nمصلحت و مفسده در افعال ناتوان است . معتزله هم اين را در غير مستقلات عقلى پذيرفته‌اند ، امّا بايستى آن را در تمام افعال بپذيرند . زيرا عقل در ادراك تعلق ثواب ، در هيچ چيز استقلال ندارد . بر اين اساس نزاع بين دو گروه مرتفع مىشود . اين تحقيق را از ما حفظ كنيد . همانا كه توفيق از آن خدا است .\r\nمن مىگويم :\r\nدر ابتداى اين مطلب ديديد كه مناسبت و منافرت دو جهتى است كه مقتضى حب و بغض و رضا و سخط مىباشد نه حسن و قبح عقلى . پس معنى ندارد كه آن دو را از معانى حسن و قبح بر شماريم . همينطور ديديد كه بسيارى از صفات كمال و نقص مثل نيكى كردن و بدى نمودن ، در حقيقت فعل هستند و حسن و قبح آنها ربطى به لحاظ وصفيت ندارد . پس هرگاه خصم به حسن نيكى كردن و قبح بدى نمودن اقرار كرد ، مطلوب ما ثابت شده است . گذشته از اين شكى در مدح نيكوكار و ذم بدكار نيست . پس نيكى كردن حسن و بررسى نمودن قبيح است به معناى سوّم كه در آن نزاع ندارند . پس ارجاع آن به يكى از دو معناى اوّل و دوّم بىمعنى است .\r\nوى مطلبى را از شرح مواقف اخذ و چنين بيان كرد كه گذشته از اين مىتوان گفت :\r\nممكن است يك عرف عام وجود داشته باشد كه مبدأ اين جزم مشترك باشد ؛ بحث اينجا است كه اگر منظور از عرف عام ، اتفاق آراى عقلا بر حسن يا قبح چيزى است ، بايد دانست كه همان چيزى است كه عدليه بدان عقيده دارند ليكن دليلى بر تسميه آن به عرف عام وجود ندارد . از سوى ديگر تحقق عرف عام بدون وجود حسن و قبح عقلى ، قابل تصور نيست ؛ يك امر اصطلاحى هم نمىباشد .\r\nآنچه كه وى در تحقيق خود بيان كرده ، رجوع به عقيده عدليه است كه به سبب جهات محسنه و مقبحه ، به ثبوت حسن و قبح عقلى عقيده دارند . همانطور كه گذشت عدليه جز در اين باره ، با آنان نزاعى ندارند . كما اينكه از ظاهر عبارت وى بر مىآيد ، پذيرفته است كه حسن و قبح عقلا مقتضى مدح و ذم است . ليكن گفته است عقل از ادراك اقسام مصالح و مفاسد و استحقاق ثواب و عقاب به خاطر افعال از حيث فعل بودن ، ناتوان مىباشد . اين مطلب از نظر عدليه اجمالا مسلَّم است . آنان نمىگويند كه عقل ، حسن و يا قبح تمام افعال را درك مىكند بلكه بعضى از آنها علت حكم به حسن و قبحند مثل عدل و ظلم و بعضى مقتضى حكم بر حسن و قبحند . مثل صدق و كذب و بعضى ديگر از لحاظ وجوه و اعتبارات فرق دارند ، چه بسا ممكن است عقل از ادراك اين وجوه ناتوان باشد .\r\n","description":"","footnote":"","page_name":" 272 ","page_number":310},
  {"content":"\r\nاز نظر اماميه تمثيل به شرب خمر نادرست است . زيرا اهل بيت ( ع ) خبر داده‌اند كه خمر در هيچ كدام از شرايع حلال نبوده است . شما مىدانيد كه اهل خانه به آنچه در خانه است از ديگران آگاهترند .\r\n\r\nمطلب سوّم : خداوند كار قبيح انجام نمىدهد\r\nمصنّف - اعلى الله مقامه - مىگويد :\r\nخداوند كار قبيح انجام نمىدهد و از انجام واجب كوتاهى نمىكند . اماميه و معتزله عقيده دارند كه خداوند كار قبيح انجام نمىدهد و از انجام واجب كوتاهى نمىكند بلكه تمام كارهاى خدا حكمت است و صواب ، و در آن ظلم و جور ، عدوان و كذب و فاحشه وجود ندارد . زيرا خداوند متعال از انجام كار قبيح بىنياز است و از قبح كارهاى قبيح آگاه .\r\nچرا كه او به تمام معلومات علم دارد و از بىنيازى خود در انجام كارهاى قبيح آگاه است .\r\nهركسى كه چنين باشد ، صدور كارهاى قبيح از او محال است . ضرورت هم بر اين مطلب حكم مىكند . هر كس با اين اوصاف سه گانه فعل قبيح انجام دهد ، مستحق ذم و ملامت مىباشد . همچنين خداوند متعال ، قادر است و قادر كار را به واسطه انگيزه انجام مىدهد . اين انگيزه يا نياز است يا جهل و يا حكمت . در مورد انگيزه نياز ، ممكن است عالم به قبح كار قبيح ، به آن نيازمند باشد ، لذا كار قبيح را براى رفع نياز خود انجام مىدهد . انگيزه جهل ممكن است قادر بر انجام قبيح ، نسبت به قبح آن جاهل باشد ، لذا كار قبيح را انجام مىدهد . انگيزهء حكمت ، اين است كه فعل حسن باشد ، لذا آن را به سبب اين انگيزه انجام مىدهد . تقدير مطلب اينكه ، اين انگيزه‌ها در فعل قبيح منتفى است . پس انجام كار قبيح از سوى خداوند محال است . امّا اشاعره ، همگى عقيده دارند كه خداوند متعال تمام كارهاى قبيح از جمله ظلم ، شرك ، جور و عدوان را انجام داده ، بدان رضايت داشته و آن را اراده مىكند .\r\nفضل مىگويد :\r\nپيش از اين گذشت كه همهء علما بر اين مطلب اجماع دارند كه خداوند متعال نه كار قبيح انجام مىدهد و نه كار واجب را ترك مىكند . اشاعره از اين جهت كه نه چيزى از خداوند قبيح است و نه چيزى بر او واجب ؛ و معتزله از آن جهت كه خداوند ، آنچه را كه از او قبيح است ، ترك و آنچه را كه بر او واجب است ، انجام مىدهد . اين اختلاف فرع قاعده حسن و قبح است كه مىگويد : بر قبح قبيح بودن كارى از سوى خداوند و وجوب\r\n","description":"","footnote":"","page_name":" 273 ","page_number":311},
  {"content":"\r\nچيزى بر او ، حاكمى جز عقل وجود ندارد . كسانى كه عقل را حاكم بر حسن و قبح مىدانند ، مىگويند : انجام بعضى از افعال از خدا قبيح است و انجام بعضى ديگر بر او واجب . امّا ما كه حكم عقل را باطل كرديم و بيان داشتيم كه تنها خداوند متعال حاكم است ، عقيده داريم كه خداوند هر چه را اراده كند ، حكم مىكند و هر چه را بخواهد ، انجام مىدهد ، نه چيزى بر او واجب است و نه چيزى از او قبيح . اين است مذهب اشاعره . آنچه كه اين مرد بهتان گوى به آنان نسبت داده ، از اين عقيده آنان گرفته كه مىگويند : خداوند خالق همه چيز است . از اين سخن نتيجه گرفته كه لازم مىآيد خداوند خالق افعال قبيح هم باشد . اينان نمىدانند كه خلق قبيح ، فعل خدا نيست . زيرا اصلا نسبت به خدا ، چيز قبيحى وجود ندارد بلكه چنان كه پيش از اين بارها بيان كرده ايم ، قبح افعال نسبت به محل و مباشر آن است . تحقيق اين مطلب را در مسئله خلق اعمال بيان خواهيم كرد .\r\nمن مىگويم :\r\nپوشيده نماند از آنجا كه اشاعره عقيده دارند خداوند متعال خالق تمام افعال قبيح و حسن است ، بر آنان لازم مىآيد كه معتقد باشند خداوند متعال فاعل تمامى افعال قبيح هم هست . اين همان چيزى است كه مصنّف بيان داشته است . فضل از اين بيان دو پاسخ داده است : اوّل - فعل قبيح از خداوند ، قبيح نيست . زيرا نه چيزى از خداوند قبيح است و نه نسبت به او قبيحى وجود دارد . زيرا قبح فعل مبتنى است بر قاعده حسن و قبح عقلى كه اشاعره بدان عقيده ندارند . دوّم - خلق قبيح از فعل قبيح است . اين دو پاسخ با اينكه اوّلى متضمن اقرار به فعل قبيح از خداوند متعال است ، از نظر ما باطل است . پاسخ اوّل از اين جهت كه ديديد عقل ، حاكم بر حسن و قبح افعال است و خصم هم در تحقيق پيشين خود بدان اقرار كرد . پاسخ دوّم از اين بابت باطل است كه تصور نمىشود خلق غير از فعل باشد . مگر بدين اعتبار كه فعل بر خلاف خلق ، قائم به فاعل و حالّ در ذات او باشد .\r\nاين اعتبار باطل است . زيرا قتل ، فعل قاتل است و حالّ در مقتول . اگر مغايرت بين فعل و خلق پذيرفته شود ، باز خلق قبيح ، صفت نقص در خالق است و اين از انواع قبح عقلى است كه بر اساس بيان پيشين خصم از نظر آنان مسلَّم است . اگر اشكال كنيد كه : خلق فعل خداوند است نه صفت او . در پاسخ مىگوييم : مراد از صفت ، مطلق چيزى است كه مفيد كمال يا نقص براى كسى باشد كه آن صفت برايش ثابت شده است و او بدان متصف مىباشد . اينكه فضل بعضى از مثالهاى مصنّف را كه اشاعره را بدان ملزم ساخت ، به\r\n","description":"","footnote":"","page_name":" 274 ","page_number":312},
  {"content":"\r\nصفت كمال و يا نقص ارجاع داد ، بر اين مطلب گواهى مىدهد . به همين اعتبار است كه خداوند متعال به حكمت ، غنا ، رزق ، احيا و مانند آن موصوف مىشود . اگر پذيرفته شود كه خلق قبيح ، صفت نقص خالق نيست ، بدون شك مستلزم نقص صفات خالق است .\r\nزيرا به نقص قدرت يا علم و يا حكمت بر مىگردد . خنده دار تعليلى است كه براى اثبات مدعاى خود آورده است . وى در اثبات ادعاى دو گونه بودن خلق و فعل ، چنين دليل مىآورد كه نسبت به خدا ، هيچ قبحى وجود ندارد . اين سخن بالضروره ، مقتضى مغايرت بين خلق و فعل نيست بلكه اقتضاى آن اين است كه صدور قبيح از خدا ، قبيح نيست خواه صدور آن خلق ناميده شود و خواه فعل .\r\nاينكه گفت : چيزى بر خداوند واجب نيست ؛ همانطور كه ديديد منافى با اقتضاى حكمت و عدل و مخالف با نص قرآن است كه مىفرمايد : * ( « كَتَبَ رَبُّكُمْ عَلى نَفْسِه الرَّحْمَةَ » ) * ( 1 ) ، * ( « وَعَلَى الله قَصْدُ السَّبِيلِ » ) * ( 2 ) و * ( « إِنَّ عَلَيْنا لَلْهُدى » ) * ( 3 ) . همينطور بطلان نسبت قبح به محلى را كه اصلا اثرى ندارد ، ديديد و ملاحظه كرديد كه نفى قبح از مؤثر و موجد آن ، خلاف ضرورت است .\r\nمصنّف - قدس الله روحه - مىگويد :\r\nاز اين عقيده چند محال لازم مىآيد ، از آن جمله است :\r\n1 - امتناع جزم به صدق پيامبران . زيرا مسيلمه كذّاب هم فعلى ندارد بلكه از نظر آنان ، قبيحى كه از او سر زده است ، از خداوند متعال است . پس جايز است كه تمامى پيامبران همچون مسيلمه كذّاب باشند . ما صدق پيامبران را وقتى خواهيم دانست كه بدانيم از خداوند متعال ، فعل قبيح سر نمىزند . اما اگر آنگونه باشد كه آنان مىگويند ، بىترديد صدق پيامبرى رسول اكرم ( ص ) ، عيسى ، موسى و ديگر پيامبران را نخواهيم دانست .\r\nپس كدام خردمند مىپسندد كه پيرو كسى باشد كه به پيامبرى هيچ يك از پيامبران يقين ندارد و از نظرش فرقى بين پيامبرى محمد ( ص ) و پيامبرى مسيلمه كذاب نيست ؟ ! شايسته است كه انسان خردمند از پيروى و اطاعت از هواپرستان بر حذر باشد كه مبادا آنان به مرادشان برسند و در اين بين نصيب او عذاب جاودانى باشد و عذرش در روز قيامت فايده اى به حالش نداشته باشد .\r\n\r\n","description":"","footnote":"\r\n( 1 ) انعام / 54 .\r\n( 2 ) نحل / 9 .\r\n( 3 ) ليل / 12\r\n","page_name":" 275 ","page_number":313},
  {"content":"\r\nفضل مىگويد :\r\nبارها پيش از اين گفته‌ايم كه صدق پيامبران يقينى است و اين يقين از راه معجزه و عدم جريان عادت خداوند متعال بر ظهور معجزه به دست دروغگويان و به منزله محال عادى بودن اين عدم جريان عادت ، به دست مىآيد . ما يقين داريم كه مسيلمه ، دروغگو است . زيرا معجزه نياورده است و يقين داريم كه خداوند معجزه را به دست دروغگو ظاهر نكرده است . اين يقين براى ما مفيد علم عادى است . پس فرق بين مسيلمه كذاب و پيامبران ، آشكار و مستند است به علم عادى نه به قبح عقلى كه وى مدعى آن است .\r\nترهات و اباطيلى كه بيان كرده ، بر اساس عادت وى در بيان مزخرفات و بيهوده گويى است .\r\nمن مىگويم :\r\nبدون شك نبوّت از محسوسات خارجى نيست كه با حس ظاهرى دانسته شود . ما هم كه علم غيب نداريم تا عادت خداوند را در اين باره بدانيم و معلوم باشد كه خداوند متعال معجزه را به كسى جز راستگو نمىدهد . از نظر آنان هم كه هيچ كارى بر خدا قبيح نيست . پس چگونه مىتوان ادعا كرد كه عادت خداوند بر ظهور معجزه به دست راستگويان جارى شده است نه به دست دروغگويان ؟ و تصديق كنيم كه تنها كسى صادق است كه معجزه بياورد ؟ ! بلكه بر عكس ممكن است هر كس معجزه اى بياورد كاذب باشد و هر كس معجزه نياورد ، صادق . پس با اين حال جزم به نبوّت پيامبر اكرم ( ص ) و ديگر پيامبران درست نيست و چه بسا كه مسيلمه پيامبر باشد نه رسول اكرم ( ص ) . با اين عقيده بايد فاتحه اسلام را خواند .\r\nمصنّف - طيب الله رمسه - مىگويد :\r\n2 - تكذيب خداوند متعال كه فرموده : * ( « وَالله لا يُحِبُّ الْفَسادَ » ) * ( 1 ) ، * ( « لا يَرْضى لِعِبادِه الْكُفْرَ » ) * ( 2 ) ، * ( « وَمَا الله يُرِيدُ ظُلْماً لِلْعِبادِ » ) * ( 3 ) ، * ( « وَما رَبُّكَ بِظَلَّامٍ لِلْعَبِيدِ » ) * ( 4 ) ، * ( « وَلا يَظْلِمُ رَبُّكَ أَحَداً » ) * ( 5 ) ، * ( « وَما كانَ رَبُّكَ لِيُهْلِكَ الْقُرى بِظُلْمٍ وَأَهْلُها مُصْلِحُونَ » ) * ( 6 ) ، * ( « كُلُّ ذلِكَ كانَ سَيِّئُه عِنْدَ رَبِّكَ مَكْرُوهاً » ) * ( 7 ) ، * ( « وَإِذا فَعَلُوا فاحِشَةً قالُوا وَجَدْنا عَلَيْها آباءَنا وَالله أَمَرَنا بِها قُلْ إِنَّ الله لا يَأْمُرُ بِالْفَحْشاءِ » ) * ( 8 ) ، هركس عقيده اى داشت كه از آن تكذيب قرآن مجيد لازم\r\n\r\n","description":"","footnote":"\r\n( 1 ) بقره / 205 .\r\n( 2 ) زمر / 7 .\r\n( 3 ) غافر / 31 .\r\n( 4 ) فصّلت / 46 .\r\n( 5 ) كهف / 49 .\r\n( 6 ) هود / 117 .\r\n( 7 ) اسراء / 38 .\r\n( 8 ) اعراف / 28 .\r\n","page_name":" 276 ","page_number":314},
  {"content":"\r\nآيد ، بىشك به چيزى معتقد است كه موجب كفر است و با آن عقيده مرتّد و از جرگهء امت اسلام خارج شده است . پس شايسته است كه جاهلان و عاقلان از اين عقيده اى كه به بدترين انواع ضلالت و گمراهى منجر مىشود به خداى خويش پناه برند و از اينكه در اين حالت مرگ به سراغشان آيد ، بپرهيزند و اگر با اين عقيده از دنيا بروند ، توبه آنان پذيرفته نخواهد شد و بترسند از مرگى كه پيش از پى بردن به اشتباه خود دامنگيرشان شود . آنگاه از خداى خود درخواست بازگشت خواهند كرد و خواهند گفت : * ( « رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ » ) * ( 1 ) اما در پاسخ گفته خواهد شد :\r\n* ( « كَلَّا » .\r\nفضل مىگويد :\r\nپيش از اين گذشت كه تمام دلايل وى ، اقامهء دليل بر غير محل نزاع است . مذهب اشاعره كه در ساير كتابهاى خود بدان تصريح كرده‌اند ، اين است كه خداوند متعال كار قبيح انجام نمىدهد ، و از فعل كارهاى قبيح رضايت ندارد . اراده غير از رضايت است .\r\nبر اين اساس آياتى كه آورده عليه آنان حجت نيست بلكه بر كسانى حجت است كه ظلم و رضايت به كفر را بر خداوند جايز مىدانند . اين مرد ، كر است به طورى كه فرياد منادى را نمىشنود و پيش خود مذهبى تصور كرده ، آن را مذهب اشاعره ناميده است و آنگاه اعتراضاتى را بر آن وارد مىكند . در حالى كه هيچ مسلمانى نمىگويد كه خداوند متعال ظالم است و راضى به كفر - تعالى الله عن ذلك - آنچه كه وى گمان كرده بر اشاعره لازم مىآيد ، باطل است . زيرا خلق ، غير از فعل است . جاى شگفتى است كه نمىترسد با اين عقيده باطل ، خداوند را ملاقات كند ، عقيده اى كه عبارت است از اثبات شريكانى براى خداوند متعال در خلق ، چنان كه مجوس اين گونه مىپندارند . بلكه اين مذهب ، از جهتى از مذهب مجوس نيز پستتر است . زيرا مجوس فقط يك شريك براى خدا اثبات مىكنند و او را اهريمن مىنامند امّا اينان آنقدر شريك براى خدا قائلند كه به حصر و شمارش در نمىآيد . اگر به اينان گفته شود : « لا إله الا الله » استكبار پيشه مىكنند و از پذيرش آن سرباز مىزنند !\r\n\r\n","description":"","footnote":"\r\n( 1 ) مؤمنون / 99 .\r\n","page_name":" 277 ","page_number":315},
  {"content":"\r\nمن مىگويم :\r\nآورديم كه خلق اختيارى يك چيز متوقف است بر رضايت دوستى آن . بنابر اينكه خداوند خالق تمام كارهاى قبيح و فساد و كفر است ، تكذيب دو آيه اوّل لازم مىآيد .\r\nكما اينكه بنابراين عقيده ، لازم مىآيد كه تمامى آيات نفى كنندهء ظلم از خداوند متعال دروغ باشد . زيرا اگر خداوند ظلم مردم به يكديگر را خلق كرده است ، در حقيقت او ظالم است ، بعلاوه خداوند كه گناهان بندگان را آفريده است و آنان را به سبب آن شكنجه مىكند ، بالضروره بر آنان ظلم كرده است . همينطور تكذيب آيهء آخر هم لازم مىآيد . زيرا خداوند كه فحشا را آفريده ، درست نيست كه از امر بدان پيراسته باشد بلكه وقتى كه آن را آفريد و گفت : « باش » به منزلهء امر فاعل ، بدان است . اگر اشكال كنيد كه ظلم از خداى متعال نيست . زيرا او مالك مطلق است و در ملك خود تصرف نموده است ، مىگوييم : تصرف زيان آور و بدون سبب مالك در ملكى كه حيات و شعور دارد ، بالضروره ظلم بر ملك است . آيه كريمه * ( « وَما كانَ رَبُّكَ لِيُهْلِكَ الْقُرى بِظُلْمٍ وَأَهْلُها مُصْلِحُونَ » ) * ( 1 ) دليل بر آن است . زيرا آيه مباركه تصريح دارد كه هلاك مردمان آبادىاى كه صالح هستند ، ظلم است و حال اينكه تصرف در ملك خود ، است . از آنچه بيان كرديم روشن مىشود كه گمان خصم مبنى بر اينكه ظلم و رضاى به كفر و كارهاى قبيح را از خداوند متعال نفى مىكنند ، باطل است . از سوى ديگر اثبات رضاى خدا به كارهاى قبيح متوقف بر اين نيست كه به معنى اراده باشد . نه ما چنين عقيده اى داريم و نه احدى بدان قائل است . بلكه ما مىگوييم : فعل اختيارى بر اراده متوقف است و اراده موقوف است بر رضايت بدان . پس فعل متوقف است بر رضايت بر انجام آن .\r\nگمان وى را مبنى بر اينكه خلق غير از فعل است ، پيش از اين باطل ساختيم . علاوه بر اينكه خلق يك چيز بالضروره متوقف است بر رضايت بدان و مستلزم اثبات ظلم براى خداى متعال ، اگر چه اين خلق ، فعل ناميده نشود . مصنّف را در اينكه به مثل اين پاسخهاى بىمعنى و مبتنى بر صرف اصطلاح يا مبتنى بر امورى ضرورى البطلان ، التفاتى نكرده ، هيچ ملامتى نيست .\r\nپاسخ آنچه در اثبات شريك براى خداى سبحان به ما نسبت داد ، پيش از اين داده شد . متذكر مىشويم كه انجام افعال توسط ما ، از آثار قدرت خداوند متعال است . زيرا\r\n\r\n","description":"","footnote":"\r\n( 1 ) هود / 117 .\r\n","page_name":" 278 ","page_number":316},
  {"content":"\r\nقدرت و تأثير ما از مظاهر قدرت و دلايل لطف صنع و حكمت پروردگار است . بنابراين ، در هيچ حالى از خدا ، بىنياز نيستيم و با قوت و استقلال خود هيچ كارى انجام نمىدهيم .\r\nاين چه مناسبتى با شركت در خلق دارد كه در عرض خداوند متعال قرار مىگيرد و چه ربطى به عقيده مجوس كه به دو خداى مستقل عقيده دارند ؟ بلكه بر عكس ، اين عقيدهء اشاعره است كه به عقيده بيشتر مجوس شبيه تر است . زيرا هر دو گروه با هم به قدما عقيده دارند . اشاعره از بعضى از مجوس پيشى گرفته و به شريكان خدا افزوده‌اند چه غير خدا يعنى صفات خدا را در خلق دخيل مىدانند ، در حالى كه بعضى از مجوس - آنگونه كه گفته شده - به خداى متعال اقرار دارند و او را بدون اينكه نيازى به ديگرى داشته باشد ، خالق خير مىدانند .\r\nمصنّف - طاب ثراه - مىگويد :\r\n3 - عدم وثوق به وعد و وعيد خداوند . اگر انجام فعل قبيح از سوى خداوند جايز باشد ، كذب هم از او جايز خواهد بود . در اين صورت جزم و تعيين به وقوع آنچه كه از وقوع آن خبر داده مبنى بر ثواب به خاطر طاعت و عقاب به واسطه معصيت ، منتفى خواهد شد . در اين صورت بنده به صدق خدا جزم و بلكه ظن هم ندارد . زيرا وقتى كه از خداوند انواع كذب و شرور در جهان به وقوع مىپيوندد ، چگونه عقل به صدق خدا در وعد و وعيد وى حكم كند ؟ اينجا است كه فايدهء تكليف كه عبارت است از پرهيز از عقاب و طمع در ثواب منتفى خواهد شد . چه كسى جايز مىداند كه از كسى پيروى كند كه معتقد است كذب از خداوند متعال جايز است و از سوى ديگر نه به بعث و نشور يقين دارد و نه به حساب و ثواب و عقاب ؟ آيا اين اعتقاد جز خروج از ملت اسلام است ؟ پس جا دارد كه افراد جاهل از تقليد و پيروى اينان بپرهيزند و عذر بى جا نياورند كه حقيقت مذهب آنان را نمىدانستيم . چرا كه آنچه گفتيم ، عين مذهب و صريح عقيدهء آنان است . ما از اين عقيده و اعتقادات مثل آن به خداوند پناه مىبريم .\r\n4 - نسبت دادن بندهء مطيع به سفاهت و حماقت و نسبت دادن بندهء عاصى به حكمت و كياست و عمل به مقتضاى عقل ، بلكه هر آنچه بندهء مطيع در طاعت ، زهد و ردّ امور دنيوى و اقبال كامل به خداى متعال و انقياد در امتثال اوامر خداوند و اجتناب از نواهى او بيفزايد ، به وى جهالت ، حماقت و سفاهت بيشترى نسبت داده شود . از سوى ديگر هر اندازه بندهء عاصى بيشتر در عصيان و گمراهى و طغيان و ارتكاب محرمات و بهره گيرى از لذتهاى غير مشروع فرو رود ، به همان اندازه به عقل و درايت\r\n","description":"","footnote":"","page_name":" 279 ","page_number":317},
  {"content":"\r\nمنسوب گردد . زيرا اگر افعال قبيح به خداوند متعال مستند باشد ، جايز خواهد بود كه مطيع ، عقاب شود و عاصى به ثواب نايل گردد . پس مطيع خود را در دنيا به رنج و زحمت انداخته و طاعتش جز خسران چيزى به همراه ندارد . چرا كه جايز است خداوند او را به دليل امتثال امرش عقاب كند و در آخرت هم به عذاب دردناك هميشگى و عقاب ابدى مبتلا سازد و از سوى ديگر جايز باشد كه عاصى به ثواب برسد . در نتيجه در دنيا و آخرت بهره برد و در هر دو منزل از مشقت و درد رهايى يابد .\r\n5 - تكليف به محال . زيرا بر اساس اين عقيده تمامى آثار مستند به خداوند متعال است و بىشك قدرت بنده در آن تأثيرى ندارد . پس تمامى افعال براى بنده غير مقدور است در حالى كه به بعضى از آنها مكلف شده است . لذا تكليف بمالا يطاق شده است .\r\nبدين اعتبار و به اعتبار وقوع قبيح از خداوند متعال ، جايز دانسته‌اند كه خداوند متعال بنده را تكليف كند تا مثل خداوند متعال و مثل خودش بيافريند و مردگانى مثل نوح و آدم و ديگران را به دنيا بازگرداند و كوه ابو قبيس را يك مرتبه ببلعد و آب دجله را در يك جرعه بنوشد و هرگاه چنين نكند ، او را به انواع عذاب ، شكنجه كند . پس شايسته است كه خردمند عاقل با خود بينديشد كه آيا جايز است كه مثل اين تكاليف ممتنع را به خداوند متعال نسبت دهد ؟ ! آيا يك فرد ظالم و ستمگر چنين نسبت ظلمى به خدا مىدهد ؟ ! تعالى الله عن ذلك علوا كبيرا .\r\n6 - عدم علم به نبوّت پيامبران ؛ زيرا دليل نبوت اين است كه خداوند متعال معجزه را به دنبال دعوت انجام داده است تا تصديق دعوت باشد و هر كس كه خداوند متعال او را تصديق كند ، صادق است . پس هرگاه از خداوند فعل قبيح صادر شود ، ديگر اين دليل كامل نخواهد بود . زيرا در مقدمهء اوّل ( صغرى ) ممكن است كه معجزه را براى گمراه ساختن مردم آفريده باشد و در مقدمه دوّم ( كبرى ) جايز است كه فردى را كه دعوى باطلى دارد ، تصديق كند .\r\n7 - وجوب استعاذه از خداوند ؛ زيرا خداوند در اين صورت از ابليس كه خداى متعال ، او را لعنت مىكند ، مضرتر است و بنابر عقيده آنان واجب خواهد بود كه بندهء متعوذ بگويد : اعوذ بالشيطان الرجيم من الله تعالى ! آيا انسان عاقل و خردمند مىپسندد كه در راهى گام نهد كه از خدايى كه مهربانترين مهربانان و بخشنده ترين بخشندگان است به شيطان رانده شدهء از درگاه الهى پناه برد و به رهايى ابليس از لعن و نفرين و دورى\r\n","description":"","footnote":"","page_name":" 280 ","page_number":318},
  {"content":"\r\nاز درگاه خدا ، منجر شود ؟ ! به خدا پناه مىبريم از عقيدهء باطل گرايان و ورود به جرگهء گمراهان و ضلالت پيشه گان .\r\nدر اين مختصر به همين اندازه بسنده مىكنيم .\r\nفضل مىگويد :\r\nپيش از اين ، مذهب اشاعره را در مورد عدم صدور فعل قبيح از خداوند متعال و اينكه علماى امت اسلامى بر اين مطلب اجماع دارند كه خداوند متعال فعل قبيح انجام نمىدهد ، ديديد . در آنجا گفتيم ، تمامى دلايل وى ، اقامهء دليل بر غير محل نزاع است .\r\nزيرا مدعا يك چيز است و حال اينكه معتزله ، آن را به قبح عقلى نسبت مىدهند و اشاعره به اين مطلب كه نه چيزى از خداوند قبيح است و نه چيزى بر او واجب . اگر منظور معتزله از نسبت دادن فعل قبيح به خداوند متعال اين است كه خداوند ، بنابر عقيدهء اشاعره ، كارهاى قبيح بندگان را خلق مىكند ، بايد دانست كه اين چيزى است كه بر اساس عقيده آنان هم لازم مىآيد . زيرا چيزهاى قبيح ، همانطور كه در اعراض است مثل افعال ، در جواهر و ذوات هم هست . خوك ، عقرب ، مار و حشرات قبيح است و آنان اتفاق نظر دارند كه خداوند آنها را خلق كرده است . پس هر آنچه كه بر اساس عقيده اشاعره لازم مىآيد ، در خلق قبايح جوهرى بر اساس عقيدهء معتزله هم لازم مىآيد . اما اگر منظورشان اين است كه خداوند كارهاى قبيح انجام مىدهد ، بايد گفت : اين چيزى است كه نه از كلام اشاعره لازم مىآيد و نه بدان عقيده دارند . ما بارها به اين مطلب تصريح كرده‌ايم .\r\nمن مىگويم :\r\nبيان كرديم كه عقيدهء اشاعره در مورد عدم صدور قبيح از خداوند متعال ، بدين معنى نيست كه خداوند كارهاى قبيح را نيافريده است بلكه بدين معنى است كه كار قبيح ، از خداوند قبيح نيست ، اگر چه از خدا افعالى مثل زنا ، واسطه گرى در زنا ، كفر و مانند آن صادر شود . بدين ترتيب همهء اشكالات مصنّف بر آنان وارد است . زيرا اشكال از نام نهادن افعال قبيحى كه از خدا صادر مىگردد ، به قبيح ناشى نمىشود بلكه اشكال از جهت اعتقاد به صدور قبيح از خداوند و ايجاد آن به وسيلهء او است . پس استناد آنان در دفع محالات به اينكه از خدا چيزى قبيح نيست ، تقريرى است از لزوم محالات ، با عبارتى كه ظاهرش دلپسند و باطنش قبيح است .\r\nاينكه گفت : « اگر منظورشان اين است كه خداوند كارهاى قبيح را انجام مىدهد ، بايد\r\n","description":"","footnote":"","page_name":" 281 ","page_number":319},
  {"content":"\r\nگفت : اين چيزى است كه از كلام اشاعره لازم نمىآيد . . . « همانطور كه گفتيم : فعل قبيح و خلق آن به يك معنى است و تعداد الفاظ تأثيرى در آن ندارد . از سوى ديگر اشكال از عقيدهء آنان در مورد ايجاد قبايح توسط خدا ناشى مىشود نه از اين جهت كه خلق ناميده مىشود و نه فعل . گذشته از اين ، پس از آنكه حسن و قبح عقلى را در افعال انكار كردند ، ديگر دليلى بر امتناع اشاعره از نسبت دادن به خداوند متعال وجود ندارد .\r\nاينكه گفت : « اين چيزى است كه بر اساس عقيدهء آنان هم لازم مىآيد » از نظر ما مردود است . زيرا خوك و حشرات در حقيقت قبيح نيستند . زيرا داراى مصالح فراوانى هستند ، بر خلاف اعمال قبيح كه در وجود ، شّر و مفسده است . البته از آنجا كه خوك و حشرات به انسان آزار مىرسانند و يا باطبايع افراد ملائمت ندارند ، نزد كسانى كه حكمت آفرينش و مصالح موجود در اين حيوانات را نمىدانند يا از ديد آنان پوشيده مانده ، شرور و قبايح ناميده شده است و گرنه خداوند ، اجلّ از آن است كه چيز قبيح خلق كند - فتبارك الله احسن الخالقين .\r\n\r\nمطلب چهارم : افعال خداوند از روى غرض و حكمت است\r\nمصنّف - رفع الله درجته - مىگويد :\r\nاماميه عقيده دارند كه افعال خداوند متعال از روى غرض ، حكمت ، فايده و مصلحتى است كه به بندگان بر مىگردد و نفعى كه به آنان مىرسد ؛ در مقابل اشاعره معتقدند كه جايز نيست خداوند چيزى را از روى غرض و يا مصلحتى كه به بندگان بر مىگردد و يا به هر هدف ديگر انجام دهد . از اين اعتقاد آنان چند امر محال لازم مىآيد ، از آن جمله است :\r\n1 - خداوند متعال در فعل خود لاعب و عابث باشد . زيرا عابث كسى است كه بدون غرض و حكمت و بيهوده كار مىكند در حالى كه خداوند مىفرمايد : * ( « وَما خَلَقْنَا السَّماءَ وَالأَرْضَ وَما بَيْنَهُما لاعِبِينَ » ) * ( 1 ) ، * ( « رَبَّنا ما خَلَقْتَ هذا باطِلًا » ) * ( 2 ) و فعلى كه فاعل از انجام آن غرضى ندارد ، فعل باطل است و لعب - تعالى الله عن ذلك علوا كبيرا .\r\nفضل مىگويد :\r\nپيش از اين بيان شد كه اشاعره عقيده دارند كه افعال خداوند متعال معلل به اغراض\r\n\r\n","description":"","footnote":"\r\n( 1 ) انبياء / 16 .\r\n( 2 ) آل عمران / 191 .\r\n","page_name":" 282 ","page_number":320},
  {"content":"\r\nنيست . آنان گفته‌اند : تعليل افعال خداوند به اغراض و علل غايى ، جايز نيست . گروههايى از حكما و طوايفى از الهيون نيز در اين مطلب با آنان موافقند . معتزله و اماميه پيرو آنان به وجوب تعليل افعال خداوند متعال معتقدند . يكى از دلايل اشاعره اين است كه اگر فعل خداوند متعال براى غرضى مثل دفع مفسده و يا تحصيل مصلحت باشد ، خداوند ذاتا ناقص بوده ، با تحصيل آن غرض در صدد كامل شدن خويش است . زيرا چيزى نمىتواند غرض فاعل باشد . مگر آنكه بودنش از نبودنش بهتر باشد . چه هر آنچه كه بود و نبودش براى فاعل يكى است يا بودش مرجوح است ، بالضروره نمىتواند باعث و يا سبب اقدام فاعل به فعل باشد . پس هر آنچه كه غرض است ، بايستى بودش براى فاعل بهتر و از نبودش مناسبتر باشد . اين معنى كمال است . بنابراين فاعل با بودن اين غرض كامل است و با نبود آن ناقص . اين دليل اشاعره است .\r\nاين مرد گفته است كه از مذهب اشاعره محالاتى لازم مىآيد . از آن جمله است :\r\nخداوند لاعب و عابث باشد . پاسخ حقيقى اين است كه عبث عبارت است از چيز خالى از فوائد و منافع و حال اينكه افعال خداوند محكم و متقن است و مشتمل بر حكمتها و مصلحتهاى بىشمارى كه به مخلوقات خدا بر مىگردد ، ليكن اينها سبب و باعث اقدام خداوند و علل مقتضى فاعليت او نيست . بنابراين نه اغراض خدا است و نه علل غايى افعال او تا استكمال خدا بدان لازم آيد . بلكه غايات و منافع افعال خدا و آثار مترتب بر آن است . پس لازم نمىآيد كه چيزى از افعال خداوند عبث و خالى از فايده باشد . آنچه كه وى از ظواهر دال بر تعليل افعال خداوند متعال بيان كرده است ، حمل بر غايت و منفعت مىشود نه حمل بر غرض و علت !\r\nمن مىگويم :\r\nحكما كلى غرض را نفى نكرده‌اند ، بلكه غرضى را نفى نموده‌اند كه موجب كمال است . اين مطلب از سخنان بعضى از حكما و نيز از دليلى كه خصم در اينجا بيان كرده و پيروانشان از ظاهر كلمات حكما گرفته‌اند ، به دست مىآيد . اماميه از اين دليل با گفتهء خواجه نصير الدين طوسى پاسخ داده‌اند كه در تجريد الاعتقاد آمده است : « و لا يلزم عوده اليه » . يعنى لازم نيست كه غرض به خداى متعال برگردد بلكه جايز است كه به مصلحت بنده و نظام موجودات و بر اساس اقتضاى حكمت ، برگردد . مصنّف هم به اين مطلب چنين اشاره فرمود : افعال خداوند متعال از روى غرض ، حكمت ، فايده و مصلحتى است\r\n","description":"","footnote":"","page_name":" 283 ","page_number":321},
  {"content":"\r\nكه به بندگان بر مىگردد و نفعى كه به آنان مىرسد . بنابراين سخنان آنان كه در اين دليل مىگويند : « چيزى نمىتواند غرض فاعل باشد مگر آنكه بودش از نبودش بهتر باشد » ، ظاهر البطلان است . زيرا خداوند حكيم محسن در انجام فعل خود بيش از حصول مصلحت براى بنده اش يا احتياج نظام موجودات بدان ، به انگيزهء ديگرى نياز ندارد . پس غرض ، كمال فعل است و دليل بر كمال ذات فاعل . زيرا خداوند با حكمت و احسان خود گواهى مىدهد كه اگر از روى بىغرضى فعلى انجام دهد ، ناقص و عابث خواهد بود .\r\nاشاعره تقسيم غير عادلانه اى كرده‌اند . آنان براى خود در مقام افعال خداوند متعال به مجرد اراده و بدون هر گونه غرضى ، اكتفا كرده‌اند ، امّا به آنچه كه ما در مورد بازگشت غرض به بنده يا نظام موجودات مىگوييم ، بسنده نمىكنند . آنان مىگويند : اكتفاى به اين غرض خلاف ضرورت است . اين را در دليل آنان ديديم . اين گفته غرض علت است براى عليت علت فاعلى ، پس اگر فعل خداوند متعال غرضى داشته باشد ، در عليت خود بدان نيازمند خواهد بود و نيازمند به غير ، بوسيلهء آن كامل مىشود ، آرى اين گفته مردود است . زيرا احتياج اصلا ربطى به استكمال ذات ندارد بلكه از باب شرط فعل يا شرط كمال آن است نظير احتياج خداوند كه در عليت خود براى كائنات به امكان كائنات نياز دارد و همچون احتياج او كه در رازق بودن خود به وجود كسى نيازمند است كه او را رزق دهد و در تعلق علم خود به ثبوت معلومات . گذشته از اين اشاعره عقيده دارند كه خداوند در افعال خويش به صفات خود كه زايد بر ذات اويند ، محتاج است و با اين صفات كامل مىشود . پس آنان را چه شده كه از استكمال خدا به وسيله غرض - اگر فرض شود كه غرض استكمال ذات خداوند است - ملول و رنجور مىشوند ؟ ! اگر اشكال شود كه بسيارى از چيزها را بدون غرض و حكمت مىيابيم ، از قبيل مرگ پيامبران ، ابقاى ابليس و جاودانگى كفار در آتش . گوييم : بدون شك مرگ پيامبران براى خود آنان مصلحت دارد تا از سختيهاى دنيا رهايى يابند و به درجات عالى نايل گردند .\r\nاين يك غرض راجح است . ابقاى ابليس هم بر اهل ايمان مصلحت دارد تا با مجاهدتهاى خويش با شيطان ، به پاداش نيكو رسند علاوه بر اينكه تمييز بين خبيث و طيب و آزمودن مردمان بدين وسيله نيز امكان پذير مىگردد تا هر كس به آنچه استحقاق دارد ، نايل شود .\r\nخداوند متعال مىفرمايد : * ( « الم ، أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ » ) * ( 1 ) ، از\r\n\r\n","description":"","footnote":"\r\n( 1 ) عنكبوت 2 - 1 .\r\n","page_name":" 284 ","page_number":322},
  {"content":"\r\nاين گذشته ابقاى ابليس براى خودش هم مصلحت دارد تا بلكه توبه كند و از غضب و عقاب خداوند رهايى يابد . اين مطلب با جاودانگى شيطان در آتش كه در آيات از آن خبر داده است ، منافاتى ندارد . زيرا ممكن است ورود به آتش مشروط به عدم توبه باشد .\r\nجاودانگى اهل آتش ، گذشته از اين كه فرع حكمت وعيد است ، براى مؤمنان هم مصلحت دارد . زيرا نعيم و سرور و شادمانى آنان در رهايى از امثال اينان افزوده ، موجب انتقال مؤمنان از دشمنانشان مىگردد . خداوند متعال مىفرمايد : * ( « فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ » ) * ( 1 ) .\r\nدليل خنده دار ديگرى از شيخ اشاعره ، ابو الحسن اشعرى نقل شده است . سيد سعيد ( ره ) آن را با ردّى از سيد معين الدين لائيجى شافعى در رساله اى كه آن را در تحقيق مسئله كلام تأليف نموده ، حكايت كرده است . او مىگويد :\r\nبدان كه وى به مجرد اقتباس يك قياس بىاساس به عقيدهء جديدى رجوع مىكند با اينكه اين قياس با تصريحات قرآن و احاديث صحيح منافات دارد . مثل اينكه افعال خداوند معلل به اغراض نيست . دليل وى - چنان كه در كتابهايش بدان تصريح كرده - اين است : از اين عقيده لازم مىآيد كه پروردگار از شعور به خلق خود ، متأثر شود . در حالى كه شما مىدانيد هيچ عاقلى شكست ندارد كه علم خداوند به ممكنات و غايات مترتب بر آن ، صفت ذاتى است و فعل خداوند موقوف است بر يك صفت ذاتى . صفات ذاتى بسيارى است كه بر صفت زايدى مثل خود متوقف است . و حال اينكه بلند مرتبه است اقتدار پروردگار ما از اينكه به جهت شعورش به يك غايت ، همچون حيوانات در ذات اقدسش شوق و انفعالى حاصل آيد .\r\nبهتر آن است كه در ردّ او گفته شود : اگر منظورش از تأثر خداوند متعال اين است كه خداوند منفعل مىشود ، بايد بداند كه اين از قول به غرض ، لازم نمىآيد و اگر منظورش اين است كه غرض ، انگيزهء خداوند در انجام فعل است ، بايد بداند كه اين همان مطلوب ما است و هيچ اشكالى هم ندارد .\r\n\r\n","description":"","footnote":"\r\n( 1 ) مصطففين / 34 .\r\n","page_name":" 285 ","page_number":323},
  {"content":"\r\nاز اين گذشته ، اشاعره چاره اى جز اعتقاد به غرض ندارند . زيرا آنان به حجيت قياس قائل هستند و اين عقيده كامل نمىشود مگر اينكه تكاليف كه از جمله افعال خداوند متعال است ، معلل به اغراض باشد ؛ يا از اين جهت كه علت در قياس ، غرض است - چنان كه معمولا چنين است - يا از اين جهت كه علت مستلزم غرض است . زيرا سببيت شيىء براى اينكه خداوند سبحان اختيارا بدان تكليف كند ، وجود غرضى را مىطلبد كه ملازم با آن علت است . در غير اين صورت چگونه ممكن است كه علت فعل خداوند يعنى تكليف ، شده باشد . به علاوه التزام به ثبوت علت براى يكى از افعال خداوند متعال اگر چه علت غايى نباشد ، مستلزم عقيده به صحت اغراض است .\r\nزيرا نقض مفروض از جهت اين علت هم وارد مىشود . چون علت مىطلبد كه خداوند در فعل خود بدان نيازمند باشد . بنابراين بايد پذيرفت كه نياز به علت ، خواه علت غايى باشد يا نه ، موجب نقص خداوند نيست .\r\nآنچه در پاسخ از عبث داده ، عين عبادت شرح مواقف است و از اين جهت مردود است كه فعل خالى از غرض ، عبث و لعب است ، اگر چه به خودى خود داراى مصلحت باشد .\r\nضرورت حكم مىكند كه اگر كسى ، فردى را اجير كند تا كارى را كه داراى مصلحت است ، انجام دهد ليكن به غرض رسيدن به آن مصلحت او را اجير نكرده باشد بلكه به گزاف و بدون هدفى براى خود و يا ديگران چنين كند ، عابث و لاعب خوانده مىشود . به علاوه اينكه گفت : « افعال خداوند محكم و متقن و مشتمل است بر حكمتها و مصلحتها » ، اگر منظورش اين بوده كه اين امرى است لازم ، بايد بداند كه بر اساس عقيده آنان كه مىگويند : نه چيزى بر خدا واجب است و نه چيزى از او قبيح ، درست نيست و اگر منظورش اين است كه امرى است اتفاقى ، پس چگونه خداوند را از لعب يعنى خلق بدون مصلحت منزه مىگرداند و آن را بر خداوند عيب مىداند ، در حالى كه بر خدا جايز مىداند ، چيزى بيافريند كه مصلحتى در آن نباشد ؟ !\r\nمصنّف - رحمة الله تعالى - مىگويد :\r\n2 - خداوند سبحان براى بندگان خود محسن ، منعم ، رحيم ، كريم و جواد نباشد .\r\nتمامى اينها با نصوص قرآنى و اخبار متواتر از پيامبر ( ص ) و اجماع تمام مسلمانان و ديگران ، منافات دارد . چرا كه بين آنان در اتصاف خداوند سبحان به اين صفات آن هم اتصاف حقيقى نه مجازى ، اختلافى وجود ندارد . بيان لزوم اينكه : در صورتى احسان مصداق پيدا مىكند كه محسن ، به غرض احسان به كسى نفع رساند . اما اگر آن\r\n","description":"","footnote":"","page_name":" 286 ","page_number":324},
  {"content":"\r\nرا به غرض ديگرى انجام دهد ، محسن نخواهد بود . از همين بابت است كه پرواربند را كه به گوسفند ، خوراك و علوفه مىدهد تا چاق شود و آن را ذبح كند ، به احسان در حق گوسفند متصف نمىكنند . همينطور به انعام و رحمت در حق او موصوف نمىگردد . زيرا عطوفت و شفقت ، در صورت قصد احسان به ديگرى است آن هم به منظور نفع رساندن به او نه به غرض ديگرى كه به خود وى بر مىگردد ؛ كريم جواد هم وقتى گفته مىشود كه با احسان و به قصد آن به ديگران نفع برساند . اما اگر بدون غرض نفعى صادر شد كريم و جواد نخواهد بود - تعالى الله عن ذلك علوا كبيرا .\r\nپس شايسته است كه خردمند منصف با خود بينديشد كه آيا جايز است تا به پروردگار خويش نسبت دهد كه در افعال خود عابث است ؟ آيا جايز است كه بگويد :\r\nخداوند ، نه جواد است و نه محسن ، نه كريم و نه رحيم . به خدا پناه مىبريم از لغزش انديشه و از پيروى از چنين اوهام باطلى .\r\nفضل مىگويد :\r\nپاسخ وى اين است كه ملازمه را قبول نداريم . زيرا خالى بودن فعل از غرض ، مستلزم آن نيست كه فاعل ، محسن ، رحيم و منعم نباشد . غرض به معناى چيزى است كه باعث مىشود تا فاعل بر انجام فعل اقدام كند . صدور احسان ، رحمت و انعام از فاعل بدون داشتن باعث بلكه به جهت افاضه ذاتى ملازم ذات فاعل ممكن است . آرى ، هر گاه فعل از مصلحت و غايت خالى باشد ، آن فعل عبث خواهد بود . امّا پيش از اين بيان كرديم كه افعال خداوند مشتمل است بر حكمت ، غايت و مصلحت . پس افعال خداوند عبث نيست . اما اينكه گفت : « عطوفت و شفقت در صورت قصد احسان به ديگرى است آن هم به منظور رساندن نفع به او » . اگر منظورش از قصد ، غرض و علت غايى است ، بايد بداند كه از نظر ما ممنوع است و اگر منظورش اختيار و ارادهء نيكى رساندن به بنده ، بطور معين است ، اين در حق خداوند ثابت است و متوقف بر وجود غرض و علت غايى نيست .\r\nمن مىگويم :\r\nمنع ملازمه ، مكابرهء آشكار است . زيرا ضرورت حكم مىكند كه فعل بدون غرض و غايت ، عبث و بيهوده است و هرگز عبث نمىتواند احسان ، كرم و انعام باشد ، بلكه قطع نظر از عبث ، فعل بدون قصد احسان ، به خودى خود احسان نخواهد بود . بلكه هر چند براى غايت ديگرى انجام شده باشد عبث خواهد بود ، چنان كه مصنّف هم در مثال گوسفند پروارى بيان كرد . شاعر مىگويد :\r\n","description":"","footnote":"","page_name":" 287 ","page_number":325},
  {"content":"\r\n\r\nلا تمد حسن ابن عباد و ان هطلت\r\nكفاه بالجود سحا يخجل الديما\r\nفانها خطرات من وساوسه\r\nيعطى و يمنع لا بخلا و لا كرما\r\n\r\nوى بخشش فراوان ابن عباد را كه به قصد احسان و فضل صورت نمىگيرد ، كرم ندانسته در حق وى اجحاف و بى ادبى روا مىدارد .\r\nآنچه كه فضل در فرض دوّم بيان كرد ، عين اعتقاد به غرض است . زيرا ارادهء نيكى رساندن به بنده ، عبارت است از قصد انگيزه و انگيزه هم همان غرض است .\r\nمصنّف - طيب الله رمسه - مىگويد :\r\n3 - تمام منافعى كه خداوند متعال قرار داده منوط به چيزهايى باشد كه مقصود و مطلوب ذات الهى نبوده بلكه آنها را عبث قرار داده ، بيهوده آفريده است . بر اين اساس نه آفرينش چشم براى ديدن ، آفرينش گوش براى شنيدن ، آفرينش زبان براى سخن گفتن ، آفرينش دست براى گرفتن چيزها و آفرينش پا براى راه رفتن نخواهد بود . همينطور است تمام اعضاى بدن انسان و اندام ساير حيوانات . نه آفرينش حرارت در آتش براى سوزاندن خواهد بود و نه آب براى سرد كردن . نه آفرينش خورشيد و ماه و ستارگان براى روشنى و نه شناخت شب و روز براى محاسبه زمان .\r\nتمام اين امور باطل كننده اغراض حكمتها و مصالح مصلحتها خواهد بود . علم پزشكى را هم بطور كل باطل خواهد كرد . زيرا خداوند داروها را شفابخش نيافريده است . در علم هيئت و ساير علوم هم عبث لازم مىآيد - تعالى الله عن ذلك علوا كبيرا .\r\nفضل مىگويد :\r\nاز اين گفتهء ما كه افعال خداوند متعال محكم و متقن و مشتمل است بر حكمتها و مصلحتهاى بىشمار كه به مخلوقات او بر مىگردد ، لازم نمىآيد كه منافع چيزها ، مقصود خداوند متعال نباشد بلكه خداوند حكيم است و چيزها را آفريده ، بر آنها مصالحى مترتّب گردانيده است ، پيش از آنكه چيزها را بيافريند ، آنها را تقدير و تدبير كرده است .\r\nليكن افعال خداوند همانند افعال ما محتاج علت غايى نيست . زيرا هر گاه ما علت غايى را از دست بدهيم ، قادر بر فعل اختيارى نخواهيم بود . در حالى كه خداوند متعال چنين نيست و اگر چنين باشد نقص و احتياج خداوند لازم خواهد آمد ، بلكه بر افعال خداوند آثار و مصالحى مترتب است بدون اينكه نقص احتياج به علت غايى - كه انگيزهء فاعل بر\r\n","description":"","footnote":"","page_name":" 288 ","page_number":326},
  {"content":"\r\nانجام فعل است - پيش آيد . و اگر اين مصالح و آثار مترتب بر افعال خداوند نبود ، هرگز از فاعل فعل اختيارى ، قابل تصور نبود . اين است مطلوب اشاعره نه نفى منافع اشياء و يا اينكه خداوند در موقع خلق چيزها ، بدانها علم نداشت . مثلا حكمت خلق جهان اقتضا كرد كه خورشيد ، روشنايى بخش آفريده شود و در روشنايى آن منافعى براى بندگان باشد . خداوند پيش از آفرينش خورشيد ، اين منافع مترتب آفرينش خورشيد را مىدانست و اين منافع را بر آن مترتب كرد بدون اينكه نيازمند به انگيزه اى براى آفرينش آن باشد . پس لازم نمىآيد كه اين منافع ، مقصود خداوند نباشد بلكه به معنى ملاحظه مصلحت و غايت مترتب بر اشياء مقصود خداوند است نه به معنى غرض موجب نقص خداوند .\r\nمن مىگويم :\r\nاگر منظور فضل از اينكه گفت : خداوند مصالح را بر آنها مترتب كرد ؛ اين است كه از اين جهت خداوند مصالح را بر اشياء مترتب كرده كه مصالح اشياء و مقصود از آفرينش آنها ، است ، بايد بداند كه اين همان معناى غرض بودن آنها است اما اگر منظورش اين است كه از اين جهت خداوند مصالح را بر اشياء مترتب كرده كه به خودى خود مقصود است و نه از اين جهت كه غرض است ، در اين صورت خلق اشياء از عبث بودن خارج نشده است . از همين بيان اشكال وارد بر سخنى كه در آخر كلامش آورده ، معلوم مىشود . آنجا كه گفت : « بلكه به معنى ملاحظه مصلحت و غايت مترتب بر اشياء مقصود خداوند است » ، چه اگر منظورش از قصد و ملاحظه منافع ، مطلوبيت منافع باشد ، بايد بداند كه اين همان مطلوب ما است و اگر منظورش مجرد ملاحظه منافع است ، باز هم خلق چيزها را از عبث بودن ، خارج نمىكند . پوشيده نماند اينكه گفت : « پيش از آفرينش اشياء منافع را تدبير كرده است » اشتباه است . زيرا تدبير ، موقع خلق و تا هنگامى است كه باقى باشد اما پيش از آفرينش ، تدبير وجود ندارد . از سوى ديگر اگر منظورش از تدبير ، سنجش است ، بايد بداند كه خداوند نيازى به سنجش ندارد و هر گاه چيزى اراده كند ، مىگويد : باش . پس مىباشد : * ( « إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * ( 1 ) .\r\nاينكه گفت : « اگر علت غايى را از دست بدهيم قادر بر انجام فعل اختيارى نخواهيم بود » اشتباه ديگرى است كه مرتكب شده است . زيرا آنچه از اين گفته لازم مىآيد ، عبث\r\n\r\n","description":"","footnote":"\r\n( 1 ) يس / 82 .\r\n","page_name":" 289 ","page_number":327},
  {"content":"\r\nبودن فعل است نه عدم قدرت بر انجام آن . اگر گمان كرده كه ترجيح بلا مرجح همچون ترجّح بلا مرجح محال است ؛ در حق خداوند هم جارى است . زيرا در هر دو مورد مانع عقلى يك چيز است . به علاوه امتناع و محاليت بالغير منافاتى با قدرت بر انجام خود فعل ندارد . اگر نسبت به خداوند متعال ، مجرد رجحان فعل به جهت مشتمل بودن بر مصلحت ، كافى باشد ، عين آن ، بدون هيچ فرقى در مورد انسان هم درست خواهد بود .\r\nپوشيده نماند قياس غايب بر شاهد كه پيش از اين بدان استناد كرد ، مقتضى علت غايى در افعال خداوند است و آنچه كه در لزوم نقص احتياج ذكر كرده ، سست و بى اساس است و بيشتر به خرافه مىماند تا دليل . ما پيشتر آن را نقد كرديم . بدانجا مراجعه كنيد .\r\nمصنّف - اعلى الله مقامه - مىگويد :\r\n4 - مصيبت عظما و بلاى كبرا اينجا است كه از اين عقيده لازم مىآيد : پيامبرى تمام پيامبران باطل باشد و به صدق احدى از آنان يقين پيدا نكنيم ، بلكه بر عكس يقين به كذب آنان حاصل مىآيد . زيرا اثبات نبوّت با دو مقدمه است :\r\nاوّل - خداوند متعال معجزه را به دست مدعى پيامبرى آفريده تا از سوى مردم تصديق شود .\r\nدوّم - هر كس كه خداوند او را تصديق كند ، قطعا صادق است .\r\nاگر به يكى از اين دو مقدمه عقيده نداشته باشيم ، دليل پيامبرى كامل نخواهد بود .\r\nزيرا اگر خداوند متعال معجزه را بدون غرض تصديق ، خلق كند ، بر صدق مدعا دلالت نخواهد كرد . زيرا بين پيامبر و افراد ديگر فرقى نيست . چه اگر خلق معجزه به منظور تصديق نباشد ، هر كس حق خواهد داشت كه ادعاى نبوت كرده و بگويد خداوند مرا تصديق كرده است . زيرا اين خداوند است كه اين معجزه را آفريده است . از سوى ديگر نسبت پيامبر و افراد به اين معجزه مساوى است . گذشته از اين ، اگر خداوند معجزه را به منظور تصديق پيامبر نيافريده باشد ، تشويق بر جهل لازم مىآيد ، چرا كه دالّ بر جهل است . مثالى از شاهد مىزنيم : اگر شخصى مدعى شود كه فرستادهء سلطان است و به سلطان بگويد كه اگر در دعوى رسالت خود صادق هستى پس بر خلاف عادت عمل كن و انگشترت را بيرون آور و سلطان هم آن را انجام دهد . سپس مدعى رسالت سلطان اين گفته را تكرار كند و سلطان هم عمل را به دنبال ادعاى رسالت تكرار نمايد ، تمامى حضّار يقين پيدا خواهند كرد كه آن شخص ، فرستادهء آن سلطان است . در مسئله مورد بحث ما هم ، وضع چنين است . اگر پيامبر ادعاى رسالت كرد و همزمان با ادعاى خود ، گفت :\r\n","description":"","footnote":"","page_name":" 290 ","page_number":328},
  {"content":"\r\nخداوند مرا تصديق مىكند و كارى انجام مىدهد كه هيچ يك از مردم بر انجام آن قادر نيست و اين كار به دنبال تكرار ادعاى رسالت ، از سوى خداوند تكرار شود ، هر عاقلى به صدق پيامبر يقين پيدا خواهد كرد . حال اگر خداوند آن كار را به جهت تصديق انجام ندهد ، مشوّق بر جهل خواهد بود ، در حالى كه چنين عملى قبيح است و از خداوند صادر نمىشود و مدعى نبوت هم كاذب خواهد بود . زيرا گفت : خداوند متعال معجزه را به دست من آفريده تا مرا تصديق كند . اگر از نظر آنان محال است كه خداوند از روى غرض كارى انجام دهد ، پس چگونه پيامبر چنين ادعايى مىكند ؟\r\nمقدمهء دوّم نيز كه مىگويد : هر كس ، خدا او را تصديق كند ، صادق است ، از نظر آنان ممنوع است . زيرا خداوند تمامى ضلالتها ، شرور ، انواع فساد ، شرك و معاصى صادرهء از بنى آدم را خلق مىنمايد ، پس چگونه بر او ممتنع است كه دروغگو را تصديق كند ؟ ! بدين ترتيب مقدمهء دوّم هم باطل شد .\r\nاين نص مذهب اشاعره و تصريح عقيدهء آنان است . پناه بر خدا از عقيده اى كه به ابطال نبوت پيامبران و تكذيب رسولان الهى منجر شده ، آنان را با مسيلمه كذّاب ، آن مدعى دروغين رسالت ، برابر مىداند ! پس سزاوار است كه عاقل منصف بدقّت بينديشد و از خداى خودش و عقاب دردناك او بترسد و به عقل خود چنين عرضه دارد كه آيا كفر ، به اين مرتبه از عقايد پست و اعتقادات فاسد رسيده است ؟ آيا اينان در عقايد خود معذورترند يا يهود و نصارا كه نبوت پيامبران پيشين را قبول دارند ، با اين حال تمام فرقه‌هاى اسلامى آنان را بدليل انكار پيامبرى محمد ( ص ) ، كافر خوانده‌اند . امّا از عقايد اشاعره ، انكار تمام پيامبران لازم مىآيد ؟ پس اينان از يهود و نصارا بدترند . از اين جهت امام صادق ( ع ) ، آنجا كه اشاعره ، نصارا و يهود را بر مىشمارد ، مىفرمايد : « اينان بدترين سه گروه هستند . » نبايد مقلَّد خود را معذور بداند . چرا كه فاسد بودن اين عقيده بر همگان معلوم است ، چنان كه اينان هم به فساد آن اقرار دارند .\r\nفضل مىگويد :\r\nما حصل آنچه كه در اين استدلال آورده اين است كه اگر خداوند متعال معجزه را به غرض تصديق پيامبران نمىآفريد ، پيامبرى آنان براى مردم ثابت نمىشد . پس معلوم مىشود كه بعضى از افعال خداوند متعال ، معلل به اغراض است .\r\nپاسخ وى اين است : اگر منظورش از غرض ، علت غايى باعث فاعل مختار بر انجام فعل اختيارى است ، بايد بداند كه آن را قبول نداريم . امّا اگر منظورش اين است كه\r\n","description":"","footnote":"","page_name":" 291 ","page_number":329},
  {"content":"\r\nخداوند متعال معجزه را با قصد و اختيار افاضه مىكند و غايت و فايده آن تصديق پيامبر است بدون اينكه تصديق پيامبر ، باعث افاضه معجزه باشد ، به نظر ما مسلَّم است و تصديق پيامبران هم بدون اثبات غرض ، ثابت مىشود . همانگونه كه پيش از اين گذشت ، اين است مذهب اشاعره . اين مرد ، بدون فهم سخن اشاعره ، و تأمل در غرضشان ادعاى ساختگى خود را به آنها نسبت مىدهد . منظور آنان از نفى غرض ، نفى احتياج از خداوند متعال است . تمام حكماى الهى در اين مطلب با آنان اتفاق نظر دارند . اگر اين ادعا راست است پس چرا آنان را تكفير و يهود و نصارا را بر آنان ترجيح داده است و اگر باطل است ، اشتباه آنان در عقيده اى است كه تنزيه خداوند متعال از اغراض ، نقص و احتياج ، آنان را به انتخاب آن وادار كرده است . پس چگونه ترجيح يهود و نصارا بر اشاعره جايز است ؟ ! با اين حال بر ( امام ) صادق ( ع ) هم بهتان زده است تا آنان را به دروغ متهم كند . اگر ( امام ) صادق ( ع ) اين سخن را گفته باشد ، بايستى آن را بر گروه ديگرى حمل كرد . زيرا شيخ اشعرى كه مؤسس اين عقيده است ، سالهاى زيادى پس از زمان ( امام ) صادق ( ع ) به دنيا آمده است و اشاعره هم پس از او بوده‌اند . پس چگونه ( امام ) صادق ( ع ) دربارهء آنان چنين گفته است ؟ بدين ترتيب معلوم شد كه اين مرد بهتانگو هم مانند كودنهاى حله و بغداد ، كودن و دروغگو است ؛ خداوند او را رستگار نگرداند .\r\nمن مىگويم :\r\nما حصل مذهب اشاعره ، همانگونه كه وى گفته ، اين است كه خداوند متعال ، معجزه را بدون غايب مىآفريند امّا معجزه به خودى خود مفيد تصديق نبوت است . اشكال بر اين عقيده آن است كه اين افادهء معجزه ، افادهء ذاتى نيست . زيرا معجزه چيزى همچون ساير كارهاى خارق العاده است كه چه بسا در هستى به وقوع پيوندد امّا وجود آنها به خودى خود موجب تصديق هيچ يك از كسانى كه مدعى آن هستند ، نمىباشد . پس چگونه معجزه ، مفيد تصديق نبوت است ؟ ! در حالى كه اين تصديق ، غرض از خلق معجزه نبوده است . از سوى ديگر مجرد تقارن ادعاى نبوت و ظهور معجزه ، تصديق نبوت را ، فايدهء معجزه نمىگرداند . چرا كه اصل وجود معجزه و تقارن آن با ادعاى نبوت بدون غرض است ، چنان كه اگر مقارن با يك ادعاى ديگر از سوى يك مدعى ديگر باشد .\r\nپس مدعى نبوّت در ادعاى خود از ديگران سزاوارتر نخواهد بود ، اگر چه معجزه به دست او ظاهر شده باشد . زيرا خلق معجزه ، بيهوده بوده ، به قصد تصديق وى صورت نگرفته است . پس چگونه مىتواند فقط مقتضى تصديق پيامبرى وى باشد ؟ از سوى\r\n","description":"","footnote":"","page_name":" 292 ","page_number":330},
  {"content":"\r\nديگر اگر بپذيريم كه تصديق نبوت ، فائده معجزه است ، باز فايده اى نخواهد داشت . زيرا همانطور كه مصنّف ( ره ) بيان كرد و گفت : خداوند معجزه را براى تصديق خلق مىكند ، كذب مدعى نبوت لازم مىآيد . به علاوه اين پذيرش ، تشويق به جهل را از اين حيث دفع نمىكند كه معجزه مىرساند كه خداوند آن را براى تصديق پيامبر آفريده است ، اگر چه از حيث اصل ادعاى پيامبرى - بر فرض اينكه پيامبر باشد - تشويق به جهل وجود نداشته باشد .\r\nوى به ايراد مصنّف ( ره ) از مقدمه دوّم پاسخ نداده بلكه در اين باره به مطالبى كه پيشتر در مورد ادعاى عادت خداوند متعال آورد ، بسنده كرده است . همانطور كه ديديد اين ادعا بىمعنى است .\r\nوى گفت : « . . . و اگر باطل است ، اشتباه آنان در عقيده اى است . . . » بايد بداند كه آنان ، اين مطلب را به مجرد اين اشتباه واجب ندانسته‌اند ، بلكه پس از آنكه با تصريح آيات قرآن ، سنّت آشكار و حكم ضرورى عقل بيان شده ، به جهت دشمنى با حق و جسارت بر خداوند متعال ، بر اين عقيدهء خويش اصرار ورزيده‌اند . و اگر تنزيه خداوند متعال از حاجت و نقص موجب اين عقيده - نفى غرض - شده ، پس نمىبايست اشاعره خداوند را در تمام آثار خود به ديگران و صفاتش - كه به زعم آنان زايد بر ذات خداست - محتاج و نيازمند مىگرداندند .\r\nچگونه دفع غرض مىتواند تنزيه خدا از نقص باشد و حال اينكه اماميه براى آنان توضيح داده‌اند كه اثبات غرض هيچ ربطى به احتياج و نقص ندارد ، بلكه غرض كمال است براى تأثير ، و شاهد است بر كمال مؤثر ؟ خنده دار ، موعظه وى در اين باره و انكار مصنّف ( ره ) در ترجيح يهود و نصارا بر اشاعره است . در حالى كه خود وى چندى پيش ، در مورد مذهب عدليه ، بدتر از اين آورد و مذهب آنان را پستتر از مذهب مجوس خواند ! گمان وى در مورد اينكه تأخّر زمان ابو الحسن اشعرى و اشاعره از زمان امام صادق ( ع ) با اين مطلب منافات دارد كه آنان منظور امام بوده‌اند گمان باطلى است . زيرا آنجا كه براى پيامبر خدا ( ص ) جايز است كه آنان و يا معتزله را بنابر اختلافى كه بين خودشان وجود دارد ، اراده فرمايد و بگويد : « آنان قدريه مجوس امت اسلامند . » حتما براى امام صادق ( ع ) هم جايز خواهد بود كه آنان را اراده فرمايد . زيرا علم امام از علم جدّش رسول خدا ( ص ) است كه از دروازه شهر علم رسول خدا ( ص ) به او مىرسد و خود نيز يكى از جانشينان پاكيزه پيامبر ( ص ) است . از سوى ديگر احتمال مىرود كه امام\r\n","description":"","footnote":"","page_name":" 293 ","page_number":331},
  {"content":"\r\nصادق ( ع ) مطلق ناصبيها و جبريون را اراده فرموده باشد كه در اين صورت ، اشاعره هم در آن داخل مىشوند ، هر چند كه بدعت آنان پس از آن حضرت بوده است .\r\nمصنّف - شرف الله منزلت - مىگويد :\r\n5 - مخالفت با كتاب ؛ زيرا خداوند متعال در چند جاى قرآن مجيد صريحا تأكيد فرموده كه افعال او از روى غرض و غايت است و نه عبث و لعب . خداوند مىفرمايد :\r\n* ( « وَما خَلَقْنَا السَّماءَ وَالأَرْضَ وَما بَيْنَهُما لاعِبِينَ » ) * ( 1 ) ، * ( « أَ فَحَسِبْتُمْ أَنَّما خَلَقْناكُمْ عَبَثاً » ) * ( 2 ) ، * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * ( 3 ) ، اين كلام تصريح دارد كه افعال خداوند ، معلَّل به غرض و غايت است . و همچنين فرموده : * ( « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَبِصَدِّهِمْ عَنْ سَبِيلِ الله » ) * ( 4 ) ، * ( « لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَعِيسَى ابْنِ مَرْيَمَ ذلِكَ بِما عَصَوْا وَكانُوا يَعْتَدُونَ » ) * ( 5 ) ، * ( « وَنَبْلُوَا أَخْبارَكُمْ » ) * ( 6 ) . آيات دالّ بر اينكه افعال خداوند از غرض و غايت است ، بيشتر از آن است كه شمارش شود .\r\nپس شايسته است كه پيرو اين عقيده پرهيزگارى پيشه كند و از عقاب پروردگارش بترسد و در آنچه تقليد مىكند با دقت بنگرد كه آيا شايسته و سزاوار تقليد هست يا نه ؟ با دقّت به آنچه گفته مىشود بنگرد نه به گوينده و خود را براى پاسخگويى به خداى جهانيان آماده سازد كه مىفرمايد : * ( « أَ وَلَمْ نُعَمِّرْكُمْ ما يَتَذَكَّرُ فِيه مَنْ تَذَكَّرَ وَجاءَكُمُ النَّذِيرُ » ) * ( 7 ) ، اين كلام خداوند از زبان بيم دهنده است و در اين باره ، دلايل عقلى مستند به عقلى كه خداوند آن را حجت بندگان خويش قرار داده ، كافى است . بدين ترتيب در جرگه كسانى داخل شود كه خداوند درباره آنان مىفرمايد : * ( « فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَه أُولئِكَ الَّذِينَ هَداهُمُ الله وَأُولئِكَ هُمْ أُولُوا الأَلْبابِ » ) * ( 8 ) و خود را در جرگهء كسانى وارد نكند كه خداوند دربارهء آنان فرموده : * ( « وَقالَ الَّذِينَ كَفَرُوا رَبَّنا أَرِنَا الَّذَيْنِ أَضَلَّانا مِنَ الْجِنِّ وَالإِنْسِ نَجْعَلْهُما تَحْتَ أَقْدامِنا لِيَكُونا مِنَ الأَسْفَلِينَ » ) * ( 9 ) ، كوتاهى عمر را عذر قرار ندهد زيرا كه با توجه به وضوح و روشنى دلايل ، براى انديشيدن بس دراز است و هدايتگران نيز كم نيستند . پيامبران يكى پس از ديگرى ، امامان بدنبال هم و دانشمندان در پى يكديگر حاضرند ( تا اگر كسى خواهان هدايت باشد ، او را به راه راست رهنمون شوند . )\r\n\r\n","description":"","footnote":"\r\n( 1 ) انبياء / 16 .\r\n( 2 ) مؤمنون / 115 .\r\n( 3 ) ذاريات / 56 .\r\n( 4 ) نساء / 160 .\r\n( 5 ) مائده / 78 .\r\n( 6 ) محمّد / 31 .\r\n( 7 ) فاطر / 37 .\r\n( 8 ) زمر / 18 .\r\n( 9 ) فصّلت / 29 .\r\n","page_name":" 294 ","page_number":332},
  {"content":"\r\nفضل مىگويد :\r\nپيش از اين بيان كرديم كه آياتى كه وى مىآورد و ظاهر آن دالّ بر تعليل افعال خداوند است ، حمل بر غايت و منفعت مىشود و نه غرض و علت مراد . آيهء * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * ( 1 ) اين است كه غايت خلق جن و انس و حكمت و مصلحت آن ، عبادت است نه اينكه عبادت انسان و فرشتگان و انگيزه خدا براى خلق آنها است ؛ آنگونه كه در صاحبان اراده ناقص و حادث ، هست . ديگر آيات هم به همين نحو بر غايت و حكمت حمل مىشود نه بر غرض و علت !\r\nمن مىگويم :\r\nپوشيده نيست كه حمل آيات بر مجرد منفعت و فايده بدون داشتن غرض و علت غايى بسيار بعيد مىنمايد و بلكه در بسيارى از آيات ممتنع است . مثل آيه اوّل . اين آيه مباركه دلالت دارد كه خلق آسمانها و زمين و منافع و فوايد آن ، مىتواند دو نوع باشد :\r\nلعب و غير لعب و جز قصد غايت و عدم قصد غايت وجه ديگرى ندارد . در غير اين صورت ، تقسيم آنچه كه فايده اى دارد به دو نوع ، لعبى كه بىفايده است و غير لعبى كه مفيد است ، درست نخواهد بود و نمىتوان مثل آيهء * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * ( 2 ) ، را بر منفعت و فايده حمل كرد . زيرا در اين صورت ، معنى آيه اين خواهد شد : هيچ فردى از جن و انس را نيافريدم مگر اينكه فايده و منفعت آن عبادت است . اين معنى كذب و دروغ است . زيرا تمام افراد جن و انس عابد نيستند . بر خلاف آنجا كه قصد غرض كرده باشد . چرا كه لازم نيست حاصل شود . از سوى ديگر جنس جن و انس مقصود نيست تا بنابر تقدير ارادهء فايده ، كذب لازم نيايد . زيرا عبادت را به ضمير جمع نسبت داده كه بر ثبوت عبادت براى هر فردى از آنها دلالت مىكند . گذشته از اين اگر قصد جنس كرده باشد لازم مىآيد كه بيشتر افراد بىفايده باشند . زيرا آيه بر انحصار فايدهء خلق جنس در عبادت دلالت دارد - كه در خلق افراد خود حاصل شده - در عبادت دلالت دارد . در اين صورت نيز محذور كذب پيش مىآيد .\r\nو مثل آيهء * ( « فَبِظُلْمٍ مِنَ الَّذِينَ هادُوا » ) * ( 3 ) ، معنى ندارد كه ظلم و بازداشتن از راه خدا توسط آنان ، براى تحريم طيّبات ، منفعت و حكمت باشد ، بلكه اين دو سبب و انگيزهء براى تحريم است .\r\n\r\n","description":"","footnote":"\r\n( 1 ) ذاريات / 56 .\r\n( 2 ) ذاريات / 56 .\r\n( 3 ) نساء / 160 .\r\n","page_name":" 295 ","page_number":333},
  {"content":"\r\nو مثل آيهء * ( « لُعِنَ الَّذِينَ كَفَرُوا مِنْ بَنِي إِسْرائِيلَ » ) * ( 1 ) ، معنى ندارد كه عصيان آنها را منفعت و فايده براى لعن آنان قرار دهد ، بلكه عصيان سبب و انگيزه براى لعن است . اگر اشكال شود : همانطور كه ظلم و بازداشتن از راه خدا و عصيان ، منفعت نيست ، غرض هم به شمار نمىرود . گوييم : بلى . ليكن تعليل ، مستلزم غرض است . زيرا امكان ندارد كه سببيت يك چيز موجب شود كه خداوند سبحان آن چيز را به اختيار خود ، بدون غرض ، انجام دهد . اين مطلب را پيش از اين بيان كرديم . اگر اين گفته را بپذيريم ، اما از آنجا كه اين دو آيه مباركه بر تعليل افعال خداوند متعال دلالت دارد ، اثبات غرض هم براى خدا - كه اين نيز علت باعث بر فعل است - درست خواهد بود . زيرا به گمان اشاعره نقص از ناحيه تعليل هم مىتواند باشد . دليل آنان اين است كه تعليل مستلزم نياز خداوند به علت در انجام فعل است . حال كه اين دو آيهء مباركه مقتضى عدم نقص به تعليل است ، اثبات غرض هم صحيح خواهد بود . از سوى ديگر ، اگر امكان حمل تمام آيات بر مجرد فايده را بپذيريم ، همانطور كه آشكار است ، انگيزه اى بر عدم معارضه با نقل و عقل ندارد . زيرا دلايل عقل فاسد است ، با اينكه اشاعره هم - همانطور كه گذشت - آن را در قياس جارى نمىكنند .\r\nغرض همان غايت است . پس چه معنى دارد كه خصم غرض را در افعال خداوند نفى و غايت را در آن اثبات كند . اين تناقض پيش از اين هم از وى صادر شده است . آنجا كه در اوّل اين مطلب گفت اشاعره عقيده دارند كه تعليل افعال خداوند به اغراض و علل غايى جايز نيست . . . آنچه از ظواهر آيات ، دال بر تعليل افعال خداوند است ، حمل بر غايت و منفعت مىشود و نه غرض و علت . البته شايد منظورش از اثبات غايت ، مجرد فايدهء مترتب بر افعال بطور اتفاقى باشد نه علت غايى . كه در اين صورت فايده كلام وى تخفيف شفاعت است و تلبيس حق .\r\nمصنّف - ضاعف الله اجره - مىگويد :\r\n6 - تجويز عذاب بزرگترين بندگان مطيع خداوند مثل پيامبر اكرم ( ص ) به دردناكترين انواع عذاب و پاداش دادن بزرگترين گناهكاران مثل شيطان و فرعون به بالاترين مراتب ثواب ؛ زيرا اگر خداوند كارى را بدون غرض و غايت و نه براى اينكه حسن است ، انجام دهد و فعل را بيهوده و بدون غرض ترك كند نه به جهت قبح آن ،\r\n\r\n","description":"","footnote":"\r\n( 1 ) مائده / 78 .\r\n","page_name":" 296 ","page_number":334},
  {"content":"\r\nديگر بين سيد رسولان و ابليس در ثواب و عقاب فرقى وجود نخواهد داشت . چرا كه در اين صورت مطيع را به سبب اطاعتش پاداش نمىدهد و معصيت كار را به سبب عصيانش ، عقاب نمىكند . پس هر گاه اين دو وصف در ثواب و عقاب از اعتبار بيفتد ، ديگر هيچ يك از آن دو اولويتى براى ثواب و عقاب نخواهد داشت . حال آيا جايز است كه عاقل خردمند كه از خداوند و عقاب او مىترسد ، در مورد خداوند ، چنين عقايد فاسد و باطلى داشته باشد ؟ ! به علاوه اگر به يكى از ما نسبت داده شود كه به كسى كه به او نيكى كرده ، بدى و به كسى كه به او بد روا داشته ، نيكى مىكند ، با سبّ و شتم به مقابله خواهد پرداخت و آن را در حق خود نخواهد پسنديد ، پس چگونه روا است كه انسان چيزى به خداى خويش نسبت دهد كه پستترين افراد هم آن را در حق خود نمىپسندد .\r\nفضل مىگويد :\r\nبطلان اين دليل آشكارتر از آن است كه نيازى به بيان داشته باشد . زيرا كسى نگفته كه فاعل مختار حكيم ، غايت چيزها و حكمتها و مصالح را در آنها مورد ملاحظه قرار نداده است . اينان در اثبات صفت علم خدا مىگويند : افعال خداوند متقن است و هر كس افعالش متقن باشد بايستى كه غايت و حكمت را مورد ملاحظه قرار داده باشد . پس با ملاحظهء غايت و حكمت در افعال ، بىترديد علم نسبت به خداوند متعال ثابت مىشود .\r\nحال كه چنين است ، پس چگونه جايز است كه بنده مطيع و بنده عاصى مساوى باشند ؟ ! به نظر من هر دو گروه اشاعره و معتزله و پيروانشان يعنى اماميه ، اين نزاع را دقيق تحرير نكرده‌اند و محل آن را به خوبى بيان ننموده‌اند . تمام دلايل معتزله مىرساند كه از كلام اشاعره نفى غايت و حكمت و مصلحت را فهميده‌اند و ديگر اينكه آنان ( اشاعره ) مىگويند : افعال خداوند اتفاقى است ، همچون افعال كسى كه غايت افعال را مورد ملاحظه قرار نمىدهد . بر اين اساس اعتراضات معتزله بر اشاعره وارد است . ما در اين باره مىگوييم : مبدأ افعالى كه از انسان صادر مىشود ، انگيزه‌هاى مختلفى است كه بايستى بعضى از اين انگيزه‌ها بر بعضى ديگر ترجيح داده شود . آنچه اين ترجيح را انجام مىدهد ، ارادهء حادث است . پس انگيزه اى كه فاعل را بر انجام فعل برانگيخته ، مقدم بر وجود فعل است و اگر چنين نبود ، فاعل مختار هرگز آن فعل را انجام نمىداد . پس اين فاعل مختار در صدور فعل خود به آن انگيزه كه علت غايى و غرض باشد ، نياز دارد .\r\nتعريف غرض در اصطلاح اين گروه همين است و اگر بر يك نفر معتزلى عرضه شود و او\r\n","description":"","footnote":"","page_name":" 297 ","page_number":335},
  {"content":"\r\nاعتراف نمايد كه خداوند متعال در افعال خود چنين غرضى دارد ، او هم پذيرفته است كه خداوند در افعال خود ، نيازمند است . در حالى كه اصلا چنين عقيده اى ندارد . زيرا معتزله بدين علت صفات زايد بر ذات خدا را نفى مىكنند كه احتياج را از خدا دفع كنند .\r\nپس چگونه است غرضى كه به نياز و احتياج منجر مىشود ؟ يك مطلب باقى مىماند و آن اينكه مراد معتزله از اثبات غرض دفع عبث از افعال خداوند متعال است . آنان عقيده دارند كه خداوند متعال مثلا خلق را براى معرفت آفريده است يعنى غايت خلق و مصلحتى كه خداوند در وراى علت آن ، ملاحظه كرده ، معرفت است ، نه اينكه خداوند متعال مثل افراد عابث و لاعب ، بدون غرض و مقصود ، افعال خود را انجام دهد ! اين عين عقيده اشاعره در اثبات غايت و مصلحت است . پس معلوم شد كه نزاع بين دو گروه از عدم تحرير دقيق حدى ناشى شده است .\r\nمن مىگويم :\r\nاگر منظورش از ملاحظه غايت ، اين است كه غايت ، انگيزهء انجام فعل است ؛ بايد بداند كه اين مذهب ما است و اشاعره بدان عقيده ندارند و اگر منظورش مجرد ادراك غايت است بدون اينكه باعث بر فعل باشد ، اين مذهب اشاعره است و بر اين اساس عبث و ساير محالات هم لازم مىآيد و به مقتضاى آن جايز خواهد بود كه خداوند سبحان بزرگترين بندگان مطيع خود را عذاب كند و بزرگترين گناهكاران را پاداش دهد .\r\nزيرا غايتى ندارد كه او را به انجام فعل برانگيزد بلكه افعال وى بدون غرض و همواره بيهوده است ! حتى جايز خواهد بود كه افعال خداوند متقن هم نباشد ، هر چند آنچه كه به وقوع پيوسته ، متقن بوده است ، اما جايز خواهد بود كه : هر آن چه هنوز به وقوع نپيوسته مثل ثواب و عقاب ، متقن نباشد . زيرا فرض آن است كه خداوند هيچ غرضى ندارد و نه چيزى از او قبيح است و نه چيزى بر او واجب . پس گمان وى مبنى بر اينكه دو گروه محل نزاع را تحرير نكرده‌اند ، گمان مسخره اى است . آيا اين مطلب بر همهء دانشمندان پوشيده بوده ، تنها بر اين خصم آشكار شده است ؟ و آيا بر احدى پوشيده است كه نزاع دو گروه در غرض و علت غايى است ؟ آيا بر كسى پوشيده است كه اماميه و معتزله در اعتقاد به غرض اشكالى نمىبينند بر خلاف اشاعره كه آن را نقص و احتياج خدا مىدانند ؟ ! اين خصم همواره به گروه خود نسبت مىدهد كه آنان به غايت معتقدند .\r\nاگر منظورش غايت باعث بر فعل است ، بالضروره بر خلاف عقيدهء آنان است و اگر منظورش امرى است كه بطور اتفاقى بر فعل مترتب مىشود ، مثل آيه مباركه * ( « فَالْتَقَطَه آلُ\r\n","description":"","footnote":"","page_name":" 298 ","page_number":336},
  {"content":"\r\nفِرْعَوْنَ لِيَكُونَ لَهُمْ عَدُوًّا وَحَزَناً » ) * ( 1 ) نهايت امر اينكه خداوند متعال از اين امر مترتب بر فعل آگاه است ؛ در اين صورت بايد گفت كه حقيقت مذهب اشاعره همين است و اشكالاتى بر آن وارد مىشود . اين فريبها و طفره رفتنها هم نفعى به حال او ندارد .\r\nآنچه در مورد عقيده آنان به حكمت و مصلحت بيان كرد ، اگر چه در ظاهر امر بدان معتقد هستند لكن الزامى و آنچنان كه در مورد اتقان عقيده دارند ، نيست . زيرا لزوم ، با نفى غرض ، نفى حسن و قبح عقلى و نفى وجوب چيزى بر خداى متعال ، جمع نمىشود .\r\nاما اينكه گفت : اگر چنين نبود ، فاعل مختار فعل را انجام نمىداد ، اگر منظورش اين است كه آن را انجام نمىدهد چون عبث است ، بايد گفت كه اين درست است و خداى سبحان بدان سزاوارتر است و اگر منظورش اين است كه به جهت عدم قدرت آن را انجام نمىدهد - چنان كه پيش از اين همچنين گمانى داشت شما هم ديديد - باطل است . از همين مطلب ، اشكال اين گفته وى نيز به دست مىآيد كه گفت : « پس اين فاعل مختار در صدور فعل ، به آن باعث نياز دارد . » ما بيان داشتيم كه اين احتياج براى خروج فعل از عبث بودن است نه به خاطر نقص در قدرت . پس كمال فعل است و دليل بر كمال ذات فاعل ، نه همچون احتياج ذات به صفات زايد بر ذات خود كه موجب نقص ذات است - تعالى الله عن ذلك علوا كبيرا .\r\n\r\nمطلب پنجم : خداوند متعال طاعات را اراده كرده ، از معاصى كراهت دارد\r\nمصنّف - قدس الله روحه - مىگويد :\r\nاماميه عقيده دارند كه : خداوند متعال تمام طاعات را اراده كرده اعم از اينكه واقع شده باشد يا نه و هرگز ارادهء خداوند به معاصى تعلق نمىگيرد ، خواه واقع شده باشد يا نه و از طاعات كراهت ندارد ، خواه به وقوع پيوسته باشد و خواه به وقوع نپيوسته باشد .\r\nاشاعره در اين باره با اقتضاى عقل و نقل مخالفت كرده‌اند . آنان مىگويند : خداوند متعال هر آنچه را كه به وقوع پيوسته اراده كرده است خواه طاعت باشد يا معصيت و خواه بدان امر كرده يا از آن نهى فرموده باشد . لذا تمام معاصى انجام شده اعم از شرك ، ظلم ، جور ، عدوان و انواع شرور را مراد خداوند متعال دانسته مىگويند : خداوند بدان رضايت دارد ، حتى بعضى از آنان مىگويند : خداوند اين معاصى را دوست دارد . از سوى ديگر عقيده\r\n\r\n","description":"","footnote":"\r\n( 1 ) قصص / 8 .\r\n","page_name":" 299 ","page_number":337},
  {"content":"\r\nدارند كه خداوند از تمام طاعاتى كه كافران ترك كرده‌اند ، كراهت دارد و آنها را اراده نكرده است . خداوند به چيزى كه اراده نكرده ، امر و از چيزى كه كراهت ندارد ، نهى مىفرمايد . در نتيجه كافر در كفر خود چيزى انجام داده است كه خداوند اراده كرده است و چيزى را ترك كرده كه خداوند از آن كراهت دارد ، از قبيل ايمان و اطاعت از خداوند . از اين عقيده چند امر محال لازم مىآيد . از آن جمله است :\r\n1 - نسبت قبيح به خداوند متعال . زيرا ارادهء قبيح ، قبيح است و ما پيش از اين بيان كرديم كه خداوند متعال از تمام افعال قبيح پيراسته و منزه است .\r\nفضل مىگويد :\r\nپيش از اين گذشت كه اشاعره عقيده دارند خداوند تمامى كائنات را اراده كرده است و آنچه را كه وجود ندارد ، اراده ننموده است پس هر آنچه موجود است ، مراد خداوند است و هر آنچه موجود نيست ، مراد او نيست . تمام اشاعره در اسناد همه چيز به خداوند ، بطور اجمال اتفاق نظر دارند ليكن در تفصيل مطلب با هم اختلاف دارند كه در جاى خود بيان شده است . معتزله و اماميه پيرو آنان عقيده دارند كه خداوند جميع افعال خود را اراده كرده است . اما در مورد افعال بندگان معتقدند كه خداوند ، آنچه را كه بدان امر كرده ، اراده نموده ، از معاصى و كفر كراهت دارد .\r\nدليل اشاعره اين است كه خداوند خالق تمام چيزها است و خالق هر چيز ، بدون اينكه اكراهى در كار باشد ، بالضروره آن چيز را اراده كرده است . آنچه كه اين مرد در عدم جواز تعلق ارادهء خداوند به شرك و معاصى مورد استدلال قرار داده ، از استدلالهاى معتزله است . پاسخ اين استدلال چنين است كه خداوند شرك را اراده كرده است .\r\nبدين معنى كه شرك امرى است كه خداوند در ازل آن را براى كافر مقدّر كرده نه بدين معنى كه خداوند بدان رضايت دارد و مشرك را بدان امر فرموده است . اين از باب التباس رضا به اراده است . اما پاسخ اينكه خداوند از طاعاتى كه از كافر صادر نشده ، كراهت دارد ، اين است كه اگر منظورش از كراهت ، عدم تعلق اراده خداوند باشد ، اين درست است زيرا اگر خداوند آن را اراده مىكرد ، قطعا به وجود مىآورد و اگر منظورش عدم رضايت خداوند بدان است ، از نظر ما باطل است . زيرا در وجود ، حاصل نيامده است تا رضايت يا عدم رضايت ، بدان تعلق گيرد . اما اينكه گفت ، خداوند به چيزى كه اراده نكرده ، امر و از چيزى كه كراهت ندارد ، نهى مىفرمايد ، مىگوييم : خداوند متعال كافران را به اسلام امر كرده ولى اسلام آنان را اراده نكرده بدين معنى كه اسلام آنان را\r\n","description":"","footnote":"","page_name":" 300 ","page_number":338},
  {"content":"\r\nتقدير ننموده است . لذا اين مطلب سفاهت ناميده نشده محذورى در آن وجود ندارد . در صورتى سفاهت است كه غرض از امر ، منحصر در ايقاع مأموريه باشد امّا اين انحصار ممنوع است . زيرا ممكن است براى اتمام حجت بر كافران باشد ، از اين لحاظ سفاهت ناميده نمىشود . پاسخ اينكه گفت : نسبت قبيح به خداوند متعال لازم مىآيد ، زيرا ارادهء قبيح ، قبيح است ، اين است كه اراده به معنى تقدير و تقدير خلق قبيح در نظام عالم ، از فاعل مختار قبيح نيست . زيرا نسبت به خداوند هيچ قبيحى وجود ندارد . به علاوه اين سخن مبتنى است بر قبح عقلى كه از نظر ما مسلَّم نيست . مع ذلك هر دو گروه در اين الزام هستند . زيرا خلق خوك كه خود موجودى است قبيح ، قبيح است ، با اين حال خداوند متعال آن را آفريده است . در اين مطلب كه خداوند خوك قبيح را آفريده است ، هر دو گروه با هم اتفاق نظر دارند .\r\nمن مىگويم :\r\nپوشيده نماند كه فاعل مختار به ارادهء خود امور ممكن را انجام داده يا ترك مىكند .\r\nزير هيچ كدام از دو طرف ممكن بر ديگرى ترجيح ندارد مگر به واسطه مرجّح كه همان اراده است . بنابراين عدم بر طبع وجود ، مقدور و مستند به اراده است . از همين جهت است كه خداوند عدم مسبوق به وجود را ، به ارادهء خود مستند كرده است ، آنجا كه مىفرمايد : * ( « وَإِذا أَرَدْنا أَنْ نُهْلِكَ قَرْيَةً » ) * ( 1 ) ، هلاك قريه عبارت از ميراندن اهل قريه به سبب عذاب است و مرگ ، عدم حيات است . بدون شك اراده بر امورى متوقف است از قبيل تصور مراد و رضايت بدان خواه وجود باشد و خواه عدم ، خواه حكم باشد و خواه غير آن . زيرا هر كس چيزى را اراده مىكند ، بالضروره بايد بدان رضايت داشته باشد . و از جمله ديگر امور ، رضايت به متعلق مراد است بر وجه تعيين يا ترجيح يا تساوى چنان كه در متعلق تكاليف همچنين است . هنگامى كه حاكم به چيزى بنحو وجوب تكليف مىكند ، بايد چنان به وجود واجب بطور معين رضايت داشته باشد كه از نقيض آن كراهت داشته باشد . همينطور است حرمت كه از ترك آن رضايت و از نقيض آن [ ارتكاب محارم 
  ] كراهت دارد . هر گاه بنحو استحباب تكليف نمايد ، لازم است كه به وجود آن بنحو ترجيح رضايت داشته باشد و همينطور است كراهت كه از ترك آن رضايت دارد .\r\nامّا اگر بنحو اباحه تكليف نمايد ، لازم است كه بطور مساوى به وجود و عدم آن رضايت\r\n\r\n","description":"","footnote":"\r\n( 1 ) اسراء / 16 .\r\n","page_name":" 301 ","page_number":339},
  {"content":"\r\nداشته باشد . البته هر گاه تكليف آزمايشى باشد ، اراده فقط بر رضايت به اصل تكليف متوقف است و به متعلق آن كارى ندارد .\r\nحال كه اين را دانستيد ، مىگوييم : از آنجايى كه از نظر اماميه ، افعال بندگان ، مخلوق خداوند متعال نيست ، خداوند جز ارادهء تشريعى يعنى اراده احكام ، هيچ ارادهء ديگرى در افعال بندگان ندارد . از اين جهت به معصيتهايى كه بندگان اراده مىكنند و انجام مىدهند رضايت ندارد و همينطور از طاعاتى هم كه بندگان ترك مىكنند ، كراهت ندارد .\r\nدرست بر خلاف عقيده اشاعره كه مىگويند : افعال بندگان ، مخلوق خداوند متعال است .\r\nاز اين عقيده لازم مىآيد كه خداوند گناهانى را كه بندگان مرتكب مىشوند ، اراده كرده باشد و بدان راضى باشد و از طاعاتى كه بندگان ترك كرده‌اند ، كراهت و از عدم آنها رضايت داشته باشد . زيرا - همانطور كه گذشت - فعل معاصى متوقف است بر اراده معاصى و اراده متوقف است بر رضايت بر معاصى . ترك طاعات متوقف است بر ارادهء ترك و ارادهء ترك متوقف است بر رضايت بدان و كراهت از فعل آن . همچنين لازم مىآيد كه خداوند به چيزى امر كند كه عدم آن را اراده كرده است و از فعل آن كراهت داشته بر انجام آن رضايت ندارد . اين چيز ، همان طاعاتى است كه خداوند نيافريده است و از سوى ديگر از چيزى نهى فرمايد كه فعل آن را اراده فرموده از انجام آن رضايت دارد . اين چيز همان معصيتهايى است كه خداوند آفريده است . حتى اجتماع ضدين هم لازم مىآيد . بدين معنى كه به آنچه كه به فعل آن امر و يا انجام آن را ترك نموده است هم رضايت و هم كراهت داشته باشد . زيرا امر ، دليل بر رضايت و ترك دليل بر كراهت است . همينطور در آنچه كه از آن نهى كرده ولى آن را انجام داده است ، اجتماع ضدين لازم مىآيد . زيرا نهى مستلزم كراهت و فعل مستلزم رضايت است . اين مطلب ، چنان كه خصم گمان كرده ، مبتنى بر اين نيست كه اراده به معنى رضا باشد ، بلكه چنان كه بيان كرديم ، مبتنى است بر توقف اراده بر رضايت . پس اينكه گفت : « شرك را خداوند اراده كرده است بدين معنى كه شرك امرى است كه خداوند در ازل آن را براى كافر مقدر كرده نه بدين معنى كه خداوند بدان رضايت دارد و مشرك را بدان امر كرده است . اين از باب التباس رضا به اراده است . » سخن بىمعنايى است . به علاوه تفسير اراده به تقدير هم اشتباه است . زيرا اراده صفت ذاتى است در حالى كه تقدير ، فعل است . اگر هم اين تفسير را بپذيريم باز همانگونه كه ديديد ، تقدير متوقف است بر اراده كه خود متوقف است بر رضايت . از گفته‌هاى بىربط و زايد وى اين مطلب است كه گفت : « و مشرك را\r\n","description":"","footnote":"","page_name":" 302 ","page_number":340},
  {"content":"\r\nبدان امر كرده است » . زيرا مصنّف ادعا نكرد كه از مذهب آنان لازم مىآيد كه خداوند مشرك را به شرك امر كرده باشد ، تا وى آن را نفى كند . از كلام مصنّف همچنين توهمى پيش نمىآيد .\r\nوى عدم رضايت به ترك طاعات را به اين استدلال انكار كرد كه طاعات در وجود حاصل نيامده تا رضايت يا عدم رضايت بدان تعلق گيرد . اين هم اشتباه است . زيرا رضايت و عدم رضايت از حيث خود شيىء بدان تعلق مىگيرد نه از اين حيث كه آن شيىء وجود دارد . چگونه رضايت يا عدم رضايت مىتواند از حيث موجود بودن شيىء بدان تعلق گيرد و حال اينكه ، سابق بر اراده است و اراده سابق بر وجود ؟ ! وى سفاهت را در امر به اسلام به دليل عدم تقدير اسلام كافران ، انكار كرد . اين انكار وى مكابره آشكار است . و اينكه گفت : « در صورتى سفاهت است كه غرض از امر منحصر در ايقاع مأمور به باشد » ، سخن باطلى است . زيرا اتمام حجت بر كسى درست است كه قادر و متمكن باشد اما آنجا كه فرد ناتوان است ، امتحان وى هم سفاهت است - تعالى الله عن ذلك علوا كبيرا - اشكال وارد بر اين گفته وى بيشتر از اين است و در آينده نزديك بيان خواهيم كرد .\r\nاين گفتهء وى هم كه : « تقدير خلق قبيح ، در نظام عالم ، قبيح نيست » - همانطور كه گذشت - مكابره است . زيرا قبيح نبودن قبيح از خداوند سبحان ، معنى ندارد . خداوند از هر كس در پيراستگى از فعل قبيح سزاوارتر است . پاسخ گمان باطل وى را در مورد اشتراك دو گروه در الزام ، پيشتر ديديد و دوباره آن را تكرار نمىكنيم .\r\nمصنّف - طاب ثراه - مىگويد :\r\n2 - عاصى مطيع خداوند باشد . زيرا با عصيان خود ، مراد خداوند متعال را به وجود آورده ، بر وفق آن عمل كرده است .\r\nفضل مىگويد :\r\nپاسخ وى اين است كه مطيع كسى است كه امر را اطاعت كرده است و امر غير از اراده است . مريد كسى است كه چيزها را مقدّر كرده ، مرجع وجود آنها است . پس هر گاه مخلوقات بر وفق ارادهء خداوند ، كارى انجام دهند ، گفته نمىشود كه از خداوند اطاعت كرده‌اند . بلى هر گاه خداوند ، آنان را به چيزى امر كند و آنان از اين امر خداوند اطاعت كنند ، مطيع خواهند بود .\r\n","description":"","footnote":"","page_name":" 303 ","page_number":341},
  {"content":"\r\nمن مىگويم :\r\nپوشيده نيست كه طاعت ، منوط به موافقت با اراده و عصيان منوط به مخالفت با اراده است نه منوط به موافقت و مخالفت با لفظ امر . از همين جهت است كه هر گاه ارادهء مولا بر چيزى دانسته شد ولى به دليل وجود مانعى امر نكرد ، بر بنده واجب است كه آن را انجام دهد و اگر عدم ارادهء مولا دانسته شد اگر چه در صورت ظاهر هم بدان امر كرده باشد ، انجام آن واجب نيست . از اين بابت گفته‌اند : طاعت ، موافقت امر است كه امر دليل اراده است و غالبا اراده ، بدون امر شناخته نمىشود . لذا آنچه كه مصنّف ( ره ) بيان كرده مبنى بر اينكه لازم مىآيد عاصى در عصيان خود مطيع باشد ، درست و به جا است . زيرا عاصى با ارادهء تكوينى و حتى با امر تكوينى موافقت كرده است . پس حتما مطيع است .\r\nخداوند عز و جل فرموده است : * ( « فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » ) * ( 1 ) * ( « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * ( 2 ) .\r\nمصنّف - اعلى الله مقامه - مىگويد :\r\n3 - خداوند به چيزى امر كند كه از آن كراهت دارد . زيرا كافر را به ايمان امر كرده در حالى كه از ايمان كافر از اين جهت كه آن را به وجود نياورده ، كراهت دارد . از سوى ديگر از آنچه كه اراده فرموده ، نهى كند . زيرا خداوند كافر را از كفر نهى كرده در حالى كه كفر را از او خواسته است . هر كس از افراد بشر كه چنين كارى انجام دهد مردم او را سفيه و احمق مىخوانند - تعالى الله عن ذلك علوا كبيرا - پس چگونه جايز است كه انسان عاقل ، به خداوند و پروردگار متعال خود چيزى نسبت دهد كه از نسبت دادن آن به خود دورى مىجويد و خويشتن را از آن پيراسته مىداند ؟ !\r\nفضل مىگويد :\r\nپيش از اين بيان شد كه ما قبول نداريم كه امر خداوند بر خلاف ارادهء سفاهت باشد ، بلكه در صورتى سفاهت است كه غرض از امر منحصر در ايقاع مأمور به باشد و حال اينكه چنين نيست . زيرا كسى كه بنده اش را امتحان مىكند كه آيا از او اطاعت مىكند يا نه ، بنده را به چيزى امر مىكند كه فعل آن را از او اراده نكرده است . اما آنچه از وى صادر شده در حقيقت امر است . زيرا اگر بنده آن را انجام دهد ، مىگويند : امر مولاى خود را امتثال كرده است . اما اينكه انجام فعل را اراده نكرده است ، زيرا مقصود وى كه امتحان\r\n\r\n","description":"","footnote":"\r\n( 1 ) فصّلت / 11 .\r\n( 2 ) يس / 82 .\r\n","page_name":" 304 ","page_number":342},
  {"content":"\r\nاطاعت يا عصيان بنده است ، حاصل مىشود . پس در امر به آنچه كه آمر انجام آن را اراده نكرده ، سفاهتى وجود ندارد .\r\nمن مىگويم :\r\nپوشيده نيست كه سفاهت يا با طلب فعل و امر حقيقى بدان همراه با كراهت واقعى از آن حاصل مىشود و يا با نهى حقيقى از فعل همراه با ارادهء واقعى آن . چنان كه در شرعيات بنابر ضرورت مطلوبيت مثل ايمان و عدم كفر حاصل مىشود . زيرا احتمال نمىرود كه طلب در چنين امرى ، صورى و براى امتحان يا به منظور ديگرى باشد . به علاوه امتحان عاجز ، خود سفاهت ديگرى است . از اين گذشته ، سخن وى دالّ بر ثبوت غرض براى خداوند متعال است و چنين چيزى بر اساس عقيدهء آنان كه مىگويند : افعال خداوند معلل به اغراض نيست ، باطل است .\r\nمصنّف - طيب الله رمسه - مىگويد :\r\n4 - مخالفت با نصوص قرآنى كه گواهى مىدهد خداوند متعال از معاصى كراهت دارد و طاعات را اراده كرده است . مثل : * ( « وَمَا الله يُرِيدُ ظُلْماً لِلْعِبادِ . » ) * ( 1 ) ، * ( « كُلُّ ذلِكَ كانَ سَيِّئُه عِنْدَ رَبِّكَ مَكْرُوهاً » ) * ( 2 ) ، * ( « وَلا يَرْضى لِعِبادِه الْكُفْرَ وَإِنْ تَشْكُرُوا يَرْضَه لَكُمْ » ) * ( 3 ) ، * ( « وَالله لا يُحِبُّ الْفَسادَ » ) * ( 4 ) و آيات فراوان ديگر . پس بدقّت بنگريد كه چرا اينان با قرآن عزيز و مدلول عقل مخالفت مىكنند ؟ !\r\nفضل مىگويد :\r\nگاهى اوقات لفظ اراده به معنى رضايت و استحسان به كار مىرود و در مقابل آن كراهت به معنى سخط و عدم رضايت قرار دارد . پس در آيهء مباركه * ( « وَمَا الله يُرِيدُ ظُلْماً لِلْعِبادِ » ) * ( 5 ) ، منظور از اراده ، رضايت است . بنابراين رضايت داشتن به ظلم را در اين آيه مباركه از ذات اقدس خود سلب كرده است . اين عين مذهب ما است . اما اراده به معنى تقدير و ترجيح يا مبدأ ترجيح در مقابل كراهت قرار ندارد ؛ بلكه معناى ديگرى است .\r\nساير آيات هم بر اراده به معنى رضايت ، حمل مىشود .\r\nمن مىگويم :\r\nاز آنجا كه اشاعره عقيده دارند كه خداوند سبحان خالق ظلم واقع در هستى است و\r\n\r\n","description":"","footnote":"\r\n( 1 ) غافر / 31 .\r\n( 2 ) اسراء / 38 .\r\n( 3 ) زمر / 7 .\r\n( 4 ) بقره / 205 .\r\n( 5 ) غافر / 31 .\r\n","page_name":" 305 ","page_number":343},
  {"content":"\r\nآن را اراده كرده است و اين عقيده با آيه اوّل مخالفت آشكار دارد ، فضل به محل اراده در اين آيه بر رضايت پناه برده است : اين حمل اراده بر رضايت ، اگر هم پذيرفته شود ، باز نفعى به حال وى ندارد . به جهت اينكه اراده متوقف است بر رضايت و رضايت از مقدمات اراده است . پس اگر در آيه مباركه - آنطور كه وى گمان برده - رضايت خدا به ظلم نفى شده باشد ، در اين صورت مستلزم نفى ارادهء خداوند به ظلم خواهد بود كه خود بر خلاف مذهب آنان است . اى كاش مىدانستم اگر خداوند سبحان به ظلم و كفر راضى نيست و كار بد نزد او مكروه است و فساد را دوست ندارد ، پس چگونه با اينكه ، عالم مختار است آن را اراده كرده ، آفريده است ؟ ! پس اگر راضى به شكر بود ، چه مانعى وجود دارد كه خداوند آن را اراده و خلق نمايد ، در حالى كه به زعم اينان خداوند در آن تصرف مىكند ؟ ! اما اينكه گفت : « ساير آيات هم بر اراده به معنى رضايت حمل مىشود . » سخنى است كه بدون سنجش گفته است . زيرا در مابقى آياتى كه مصنّف ( ره ) در اينجا آورده است ، لفظ اراده وجود ندارد . هر سخنى كه مبتنى بر مغالطه باشد ، ارزش پاسخ ندارد .\r\nمصنّف - قدس الله روحه - مىگويد :\r\n5 - مخالفت محسوس ، كه استناد افعال بندگان به تحقق انگيزه و فقد مانع باشد . زيرا طاعات حسن است و معاصى قبيح . حسن جهت انگيزه است و قبح جهت منع خداوند . پس تحقق انگيزه و رفع مواضع در طاعات و ثبوت موانع و انتفاى انگيزه در قبيح براى خداوند ثابت مىشود . زيرا انگيزه قبيح ، نه انگيزه احتياج است ، زيرا خداوند بىنياز است و نه انگيزهء حكمت . زيرا قبيح با حكمت منافات دارد و نه انگيزهء جهل زيرا علم خدا بدان احاطه دارد . پس تحقق انگيزه در طاعات و ثبوت موانع در معاصى ثابت شد و نيز به اثبات رسيد كه خداوند طاعات را اراده كرده و از معاصى كراهت دارد .\r\nفضل مىگويد :\r\nاستناد افعال بندگان به تحقق انگيزه و رفع موانع ، منافاتى با پيشى گرفتن ارادهء خداوند سبحان بر افعال بندگان و خلق آن ندارد . زيرا استناد به واسطهء كسب و مباشرت است .\r\nپس مخالفت با محسوس نيست . دليل وى بر اثبات حسن و قبح عقلى مبتنى است كه ما آن را باطل كرديم .\r\n","description":"","footnote":"","page_name":" 306 ","page_number":344},
  {"content":"\r\nمن مىگويم :\r\nما حصل مراد مصنّف ( ره ) اين است كه آنچه آشكار و نزد ما بديهى است اين است كه اراده و ايجاد فعل ، فرع ثبوت انگيزه و رفع مانع ، و كراهت و ترك فعل ، فرع ثبوت مانع و عدم تحقق انگيزه ، است . بدون شك فعل طاعت ، حسن است و همين حسن جهت انگيزه است و فعلى كه موجب معصيت باشد ، قبيح و قبح جهت منع است . پس آنچه موجب طاعت است به دليل وجود انگيزه يعنى حسن و عدم مانع ، مراد خداوند است و فعلى كه موجب معصيت است ، به دليل وجود مانع يعنى قبح ، نزد خدا مكروه است . زيرا انگيزه يا حاجت به آن فعل است يا جهل به قبح آن و اين هر دو در حق خداوند متعال منتفى است و يا حكمت كه با فعل قبيح منافات دارد . پس ثبوت ارادهء خداوند متعال در طاعات و كراهت وى از معاصى معلوم شد . از نظر اماميه ، اين اراده و كراهت ، تشريعى ولى از نظر اشاعره ، تكوينى است . ليكن آنان با محسوس مخالفت كرده ، گفته‌اند :\r\nخداوند متعال تمامى افعال به وقوع پيوسته خواه طاعت و خواه معصيت را اراده كرده ، از آنچه به وقوع نپيوسته است ، كراهت دارد .\r\nحال كه اين را دانستيد ، معلوم مىشود كه مراد مصنّف ( ره ) انگيزه و مانع براى خداوند متعال است و نه آنگونه كه خصم خيال كرده ، انگيزه و مانع براى بنده . لذا پاسخى داده است كه اصلا ربطى به كلام مصنّف ( ره ) ندارد . بهتر اين بود كه خصم به پاسخ به انكار حسن و قبح عقلى افعال ، بسنده مىكرد ؛ ليكن گذشته از بطلان انكار - همانگونه كه گذشت - از نظر آنان هم بعضى از افعال صفت كمال است و بعضى ديگر موجب نقص مثل عدل و ظلم و اصلاح و افساد و مانند آن و چنان كه خود وى گفت به حسن و قبح عقلى آن هم قائل هستند و همين در كامل بودن دليل مصنّف ( ره ) كافى است .\r\n\r\nمطلب ششم : وجوب رضايت به قضاى خداوند\r\nمصنّف - اعلى الله مقامه - مىگويد :\r\nاماميه و معتزله و اشاعره و همهء طوايف مسلمين در وجوب رضا به قضا و قدر الهى اتفاق نظر دارند . ليكن اشاعره عقيده اى دارند كه موجب خرق اجماع و نصوص دال بر وجوب رضا به قضاى خداوند ، است . آنان مىگويند : خداوند متعال تمامى قبايح را انجام مىدهد و جز خداوند متعال مؤثرى در وجود - اعم از طاعات و معاصى - نيست . بر اين\r\n","description":"","footnote":"","page_name":" 307 ","page_number":345},
  {"content":"\r\nاساس كارهاى قبيح ، قضا و قدر خداوند متعال براى بنده است . از سوى ديگر به اجماع مسلمانان ، رضايت به كار قبيح و حرام است . پس عدم رضايت به فعل قبيح واجب است .\r\nحال اگر كار قبيح ، قضاى خداوند متعال باشد ، لازم مىآيد كه يكى از دو مقدمه باطل باشد و در نتيجه اين گونه شود : عدم وجوب رضا به قضا و قدر الهى و يا وجوب رضا به كار قبيح و اين هر دو خلاف اجماع است . امّا بر اساس عقيدهء اماميه و معتزله كه مىگويند :\r\nخداوند متعال از انجام كارهاى قبيح و زشت منزّه است و جز حكمت و عدل و صواب ، چيزى انجام نمىدهد ، و شكى در وجوب رضاى به اين امور ، نيست ؛ رضا به قضا و قدر خداوند متعال واجب است و از آن خرق اجماع مسلمانان لازم نمىآيد ، چنان كه ترك رضاى به قضاى خداوند متعال و رضايت به كارهاى قبيح هم ، ترك اجماع است .\r\nفضل مىگويد :\r\nپيش از اين گذشت كه وجوب رضا به قضاى خداوند متعال ، مذهب اشاعره است .\r\nدر همانجا بطلان لزوم نسبت دادن فعل قبيح به خداوند را ديديد و نيز دانستيد كه اصلا چنين نسبتى لازم نمىآيد . زيرا خلق قبيح ، فعل خدا نيست و نسبت به خداوند ، هيچ فعل قبيحى وجود ندارد . پاسخ اين مطلب كه : « كارهاى قبيح قضا و قدر خداوند متعال براى بنده است . » اين است كه كارهاى قبيح مقتضيات است نه قضا و قضا ، فعل خداوند است امّا قبيح ، مخلوق است نه فعل . ما از آن دو مقدمه ، وجوب رضا به قضا و قدر خداوند متعال را انتخاب مىكنيم و به قبيح راضى نيستيم . از سوى ديگر ، چنان كه ديديد ، قبيح ، قضا نيست بلكه مقتضى است و از اين عقيده خرق اجماع مسلمانان لازم نمىآيد .\r\nمن مىگويم :\r\nبيان كرديم كه خلق قبيح ، فعل خداوند است ، و در صورتى كه مغايرت بين فعل و خلق را هم بپذيريم ، باز از لحاظ قبيح بودن مثل فعل است . اى كاش مىدانستم كه چرا وى از پذيرش اين مطلب كه خلق همان فعل است ، سرپيچى مىكند امّا گمان مىبرد كه نسبت به خداوند متعال هيچ كار قبيحى وجود ندارد ، پس بايد فعل قبيح براى خداوند و تسميه خلق به فعل جايز باشد ، خصوصا كه از نظر اشاعره در افعال حسن و قبح عقلى وجود ندارد . اين سخن از اين حكم وى بدتر نيست كه گفت : قضاى خداوند به فعل قبيح تعلق مىگيرد - تعالى الله عما يقول الظالمون .\r\nدر بيان فرق بين قضا و مقضى ، پيش از اين گذشت كه هيچ دردى را دوا نمىكند زيرا در رضا و عدم رضا ، بين قضا و مقضى تلازم وجود دارد . گذشته از اين ، كارهاى قبيح\r\n","description":"","footnote":"","page_name":" 308 ","page_number":346},
  {"content":"\r\nمقضى خداوند متعال مرضى او هم هست . زيرا فعل اختيارى يك چيز بر اراده و رضاى بدان متوقف است و اگر بنده از آن ناخشنود باشد ، از چيزى ناخشنود خواهد بود كه خداوند اراده كرده ، بدان رضايت دارد .\r\nاگر اشكال شود كه از جمله مقضيات خداوند متعال جهل بندگان و ملكات بد آنان مثل ترس و بخل مىباشد كه امورى است كه در مذمت و عدم رضاست بدان ، همگان اتفاق نظر دارند و اخبار وارد هم بر آن دلالت دارد . پس بايد پذيرفت كه بين قضا و مقضى از لحاظ رضايت و عدم رضايت تلازمى وجود ندارد ، گوييم : مذمت جهل و عدم رضايت بدان از حيث اصل وجود آن نيست . براى همين است كه جهل طفل مورد مذمت و سخط قرار نمىگيرد . بلكه مذمت جهل از حيث بقا و استمرار آن براى كسى است كه مىتواند آن را از خود دور كند . بقاى بر آن مستند به خود بنده است . اينكه مذمت ترس و بخل و عدم رضاى بدان نيز از حيث آثار است كه مستند به بنده اى است كه مىتواند از آن به دليل قبح آن اجتناب كند و خود را بر خلاف آن عادت دهد و حتى قادر است كه اين ملكه را به ملكات مخالف تبديل كند . پس اصل وجود جهل ، ترس و بخل مرضى خداوند و بقا و آثار آن مورد سخط و ناخشنودى خداوندگار است . مرضى ( اصل وجود ) مستند است به خداوند متعال و مسخوط ( بقا و آثار ) مستند است به بنده .\r\n\r\nمطلب هفتم : خداوند به سبب فعل خود ، كسى را عقاب نمىكند\r\nمصنّف - طاب ثراه - مىگويد :\r\nاماميه و معتزله عقيده دارند كه خداوند متعال بندگان را به سبب فعل خود عقاب و ملامت نمىكند امّا اشاعره مىگويند : خداوند متعال بنده را به سبب فعل بنده عذاب نمىكند ليكن خودش در ميان آنان ، كفر انجام مىدهد و سپس بندگان را به سبب آن عذاب مىكند ، در ميان آنان سبّ و شتم خدا و پيامبران را انجام مىدهد و آنگاه آنان را به سبب آن عقاب مىكند ، روى گردانى از طاعات و ياد خدا و ذكر احوال قيامت را در ميان آنان مىآفريند و سپس مىگويد : * ( « فَما لَهُمْ عَنِ التَّذْكِرَةِ مُعْرِضِينَ » ) * ( 1 ) . اين شديدترين و بليغترين نوع ظلم و جور است - تعالى الله عن ذلك علوا كبيرا - خداوند مىفرمايد :\r\n* ( « وَما رَبُّكَ بِظَلَّامٍ لِلْعَبِيدِ » ) * ( 2 ) ، * ( « وَمَا الله يُرِيدُ ظُلْماً لِلْعِبادِ » ) * ( 3 ) ، «\r\n\r\n","description":"","footnote":"\r\n( 1 ) مدّثر / 49 .\r\n( 2 ) فصّلت / 46 .\r\n( 3 ) غافر / 31 .\r\n","page_name":" 309 ","page_number":347},
  {"content":"\r\n* ( « وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ » ) * ( 1 ) ، * ( وَلا تَزِرُ وازِرَةٌ وِزْرَ أُخْرى ) * ( 2 ) . چه ظلمى بزرگتر از اينكه خداوند چيزى در ميان بندگان خلق كند و سپس آنان را به سبب آن عقاب نمايد و بلكه آنان را سياه بيافريند و سپس به دليل سياهى عذاب كند ، آنان را بلند قامت بيافريند و بر بلندى قد عذاب كند ، آنان را كوتاه قد بيافريند و بر آن عذاب كند ، به آنان قدرت پرواز در آسمان ندهد اما آنان را به انواع عذاب ، عذاب كند كه چرا در آسمان پرواز نكرده‌اند ؟ پس شايسته است كه عاقل منصف پيروى از هواى نفس را رها كند و بدقت بنگرد كه آيا جايز است چنين افعالى به پروردگار عز و جل نسبت دهد در حالى كه اگر به يكى از ما گفته شود : بنده ات را حبس مىكنى و سپس او را به دليل اينكه به دنبال رفع حوائجت نرفته عذاب مىكنى ؛ به مقابله بر مىخيزد و اين كار را تكذيب مىكند و از اين عمل دورى مىجويد . پس چگونه به خداوند چيزى نسبت مىدهد كه خود را از آن تبرئه مىكند ؟ !\r\nفضل مىگويد :\r\nاشاعره عقيده دارند كه هيچ آفريننده اى جز خداوند متعال وجود ندارد . خداوند در قرآن مجيد بدان تأكيد كرده مىفرمايد : « الله خالِقُ كُلِّ شَيْءٍ » ، ( 3 ) . خداوند بنده را به سبب فعل بنده عذاب مىكند . زيرا بنده مباشر و انجام دهندهء فعل خويش است ؛ اگر چه آفرينش فعل از آن خدا است . خلق غير از فعل و مباشرت است . گذشته از اين جايز است كه خداوند بندگان خود را بدون ارتكاب هيچگونه گناهى به انواع عذاب ، عقاب نمايد ، اين عمل از باب ظلم بر بندگان نيست زيرا ظلم ، تصرف در حق ديگران است و هر كس به هر نحوى كه در حق خود تصرف كند ، مرتكب ظلم نشده است . بندگان ، همگى ملك خدايند و او حق دارد كه هر گونه بخواهد در آن تصرف كند . مگر نمىبينيد كه حضرت عيسى ( ع ) گفت : * ( « إِنْ تُعَذِّبْهُمْ فَإِنَّهُمْ عِبادُكَ » ) * ( 4 ) ، در اينجا عبوديت را سبب تصحيح كننده عذاب قرار داده است . منظورش اين است كه بندگان ملك تو هستند و تو حق دارى كه هر گونه بخواهى در مورد آنان تصرف كنى . پس هر گونه تصرف خداوند در بندگان خود ظلم نيست . چنان كه در بحث خلق اعمال - ان شاء الله - خواهيد ديد و دانست ، اين حق آشكار است و ما سواى آن بدعت و ضلالت .\r\nآنچه كه در مثال خلق سياه و تعذيب او به واسطهء سياهى گفته است ، از باب\r\n\r\n","description":"","footnote":"\r\n( 1 ) بقره / 57 .\r\n( 2 ) انعام 164 و . . . .\r\n( 3 ) انعام / 102 .\r\n( 4 ) مائده / 118 .\r\n","page_name":" 310 ","page_number":348},
  {"content":"\r\nمزخرف گويى وى است . همينطور است ديگر مثالهايى كه آورده است . زيرا تمام اين امور ، اعراضى است كه آفريده شده است و ثواب و عقاب بدان تعلق نمىگيرد ، در حالى كه افعال آفريده شده مثل اين اعراض نيست . چرا كه بنده در افعال خود ، كاسب است و مباشر و ثواب و عقاب بنده هم به جهت مباشرت است . اين مطلب را در آينده نزديك خواهيد شناخت .\r\nمن مىگويم :\r\nدر مطلب اوّل بيان مراد آيهء مباركهء * ( « خالِقُ كُلِّ شَيْءٍ » ) * ( 1 ) گذشت ، تحقيق مطلب را در آنجا بيابيد . اين گفتهء وى كه : « بنده مباشر و كاسب فعل خويش است . » مردود است . زيرا همين كسب موهوم آنان نيز آفريدهء خداوند متعال است . چرا كه خداوند خالق همه چيز است و اصلا بنده در كسب اثرى ندارد . نمىدانم آيا مقتضى عذاب ، صرف الفاظ است و همين كه گفته شود : بنده كسب كرد و انجام داد ؛ در اين باره كافى است ؟\r\nبطلان اين گفته وى كه : « هر كس به هر نحوى كه در حق خود تصرف كند ، مرتكب ظلم شده است . » آشكار است . ضرورت حكم مىكند كه صحت تعذيب و عقاب بنده به انواع عذاب ، بدون ارتكاب هيچگونه گناهى از مقتضيات و حقوق ملكيت نيست بلكه اين تصرف ، ظلم محض است و به هيچ وجه مالك حق چنين تصرفى ندارد . خداوند متعال مىفرمايد : * ( « وَما كانَ رَبُّكَ لِيُهْلِكَ الْقُرى بِظُلْمٍ وَأَهْلُها مُصْلِحُونَ » ) * ( 2 ) خداوند سبحان اهلاك مصلح را ظلم خوانده است ، هر چند از نوع تصرف در ملك است . پس تعبير خصم از ملك به عنوان حق - چنان كه چنين تصرفى در آن جايز باشد - اشتباه آشكارى است .\r\nاستدلال وى به آيه اى كه از زبان حضرت عيسى ( ع ) در قرآن آمده ، استدلال بيجايى است . زيرا حقيّت عذاب بر دو امر متوقف است : گناه و ولايت عذاب كننده بر گناهكار و از آنجايى كه كسى كه عيسى و مادرش را دو معبود براى خود گرفته بود ، گناهكار بود ؛ گناهش هم در آيه بيان شده بود ، عيسى ( ع ) امر دوّم را كه عبارت است از ولايت خداوند متعال بر آنان ، بيان كرده كه اينان بندگان خدايند . پس آيه بر صحت عذاب بىگناه كه دلالت نمىكند .\r\nاين گفته وى كه : « تمام اين امور اعراضى است كه آفريده شده است و ثواب و عقاب\r\n\r\n","description":"","footnote":"\r\n( 1 ) انعام / 102 و . . . .\r\n( 2 ) هود / 117 .\r\n","page_name":" 311 ","page_number":349},
  {"content":"\r\nبدان تعلق نمىگيرد » ، گذشته از اينكه بعضى از مثالهاى مصنّف ( ره ) مثل پرواز در آسمان ، فعل است ، اگر منظورش اين است كه از حيث وقوع ، ثواب و عقاب بدان تعلق نمىگيرد ، اين درست است امّا مقصود مصنّف چنين نيست ، اما اگر منظورش اين است كه تعلق ثواب و عقاب بدان جايز نيست ، با گفتهء خودش منافات دارد كه : « جايز است كه خداوند بندگان خود را بدون ارتكاب هيچگونه گناهى به انواع عذاب ، عقاب نمايد . »\r\nمصنّف منظورى نداشت جز اين مطلب كه آنان عقاب در اين مثالها را جايز مىدانند ، و خود آنان هم بدين امر ملزم بوده آن را جايز مىدانند .\r\nاينكه گفت : « افعال آفريده شده مثل اين اعراض نيست . » بايد بداند كه پس از بيان اين مطلب كه مصحح عذاب از نظر آنان ، ملكيت است ، ديگر اين فرق نمىتواند هيچگونه اثرى داشته باشد . گذشته از اين كسب همچون سياهى ، فعل خداوند متعال است . پس فرقى جز ، تفاوت لفظى وجود ندارد .\r\n\r\nمطلب هشتم : امتناع تكليف بما لا يطاق\r\nمصنّف - ضاعف الله اجره - مىگويد :\r\nاماميه معتقدند كه از حيث حكمت ، بر خداوند محال است كه بندگان را به چيزى تكليف كند كه قدرت و طاقت انجام آن را ندارند و يا انجام چيزى را از آنان بخواهد كه از انجام آن ناتوان و عاجزند و از آنان ممتنع است . پس براى خدا جايز نيست كه بيمار مبتلا به مرض مزمن را به پرواز در آسمان تكليف و يا بندگان را به جمع بين دو چيز ضدّ ، بودن در شرق و غرب در يك زمان ، زنده كردن مردگان ، بازگرداندن آدم و نوح ، بازگرداندن روز گذشته ، گذراندن كوه قاف از سوراخ سوزن ، نوشيدن آب دجله به يك جرعه و فرود آوردن خورشيد و ماه به زمين و ديگر محالات ممتنع ، مكلف سازد . امّا در مقابل اشاعره مىگويند : خداوند متعال بنده را تكليف نمىكند مگر به چيزى كه طاقت انجام آن را ندارد و امكان انجامش براى وى ممكن نيست . با اين عقيدهء خود با معقول دالّ بر قبح چنين تكليفى و منقول متواتر يعنى كتاب عزيز ( قرآن ) مخالفت كرده‌اند كه مىفرمايد : * ( « لا يُكَلِّفُ الله نَفْساً إِلَّا وُسْعَها » ) * ( 1 ) ، * ( « وَما رَبُّكَ بِظَلَّامٍ لِلْعَبِيدِ » ) * ( 2 ) ، و * ( « لا ظُلْمَ الْيَوْمَ » ) * ( 3 ) ،\r\n\r\n","description":"","footnote":"\r\n( 1 ) بقره / 286 .\r\n( 2 ) فصّلت / 46 .\r\n( 3 ) غافر / 17 .\r\n","page_name":" 312 ","page_number":350},
  {"content":"\r\n* ( « وَلا يَظْلِمُ رَبُّكَ أَحَداً » ) * ( 1 ) . ظلم ضرر رساندن به غير مستحق ضرر است و چه ضرر رساندنى از اين عظيمتر ، با اينكه بنده مستحق آن نيست - تعالى الله عن ذلك علوا كبيرا .\r\nفضل مىگويد :\r\nاشاعره معتقدند كه تكليف بما لا يطاق جايز است . منظورشان از اين جواز ، امكان ذاتى است . آنان اتفاق نظر دارند كه به حكم استقرا ، تكليف بما لا يطاق ، ابدا در شريعت به وقوع نپيوسته است و خداوند نيز فرموده * ( « لا يُكَلِّفُ الله نَفْساً إِلَّا وُسْعَها » ) * ( 2 ) . دليل اشاعره بر جواز ، اين است : هيچ چيز براى خداى متعال واجب نيست . پس برايش جايز است كه هر گونه بخواهد ، بندگان را تكليف كند ، هر چند علم عادى به ما مىگويد كه چنين تكليفى واقع نشده است ، از سوى ديگر هيچ چيز از خداوند متعال قبيح نيست ، زيرا هر چه بخواهد انجام مىدهد و به هر چه اراده كند ، حكم مىنمايد . مذهب معتزله آن است كه تكليف بما لا يطاق جايز نيست . زيرا چنان كه اين مرد هم گفته ، چنين تكليفى از لحاظ عقلى قبيح است . چرا كه تكليف فرد مريض مبتلا به بيمارى مزمن به پرواز در آسمان و كارهاى از قبيل آن سفاهت است . پيش از اين ابطال حسن و قبح عقلى گذشت . در اينجا برآنيم تا محل نزاع را تحرير كنيم . پس مىگوييم : ما لا يطاق داراى چند مرتبه است :\r\nاوّل - فعل به دليل علم خداوند از عدم وقوع يا عدم تعلق ارادهء خدا بر انجام آن يا اخبار خدا از عدم آن ، ممتنع است . قدرت حادث به چنين فعلى تعلق نمىگيرد . زيرا قدرت حادث همراه فعل است نه پيش از آن . اين قدرت به ضدين هم تعلق نمىگيرد بلكه براى هر كدام از آن دو ، قدرت مجزايى است كه در حال وجود بدان تعلق مىگيرد . چنين چيزى اصلا تحقق نيافته است . لذا قطعا قدرت حادثى برايش وجود ندارد كه بدان تعلق گيرد . تكليف به اين مرتبه جايز است و بلكه بنابر اجماع ، واقع هم شده است و گرنه عاصى كافر و فاسق به ايمان و ترك كبائر مكلف نبود و حتى اصلا تارك مأمور به ، عاصى به شمار نمىرفت . بطلان اين سخن به ضرورت دين روشن است .\r\nدوّم - آن است كه بواسطه مفهوم خود ممتنع باشد . مثل اجتماع ضدين ، وارونه ساختن حقايق و اعدام قديم . عقيدهء اشاعره در اين باره آن است كه جواز تكليف به اين مرتبه فرع تصور آن است كه خود محل اختلاف است . گروهى گفته‌اند : ممتنع ذاتى\r\n\r\n","description":"","footnote":"\r\n( 1 ) كهف / 49 .\r\n( 2 ) بقره / 286 .\r\n","page_name":" 313 ","page_number":351},
  {"content":"\r\nقابل تصور نيست . گروهى هم تصور آن را ممكن دانسته‌اند . خلاصه اينكه اصلا تكليف به اين مرتبه جايز نيست . زيرا مراد از اين جواز ، امكان ذاتى است و تكليف به ممتنع ، طلب تحصيل چيزى است كه امكان ذاتى ندارد و قطعا چنين تكليفى باطل است .\r\nسوّم - آن است كه قدرت حادث ، عادتا بدان تعلق نگيرد ، خواه تعلق قدرت به آن ممتنع باشد نه به جهت خود مفهوم آن ، به اين معنى كه از جنس آنچه كه بدان تعلق مىگيرد ، نباشد . مثل خلق اجسام . زيرا قدرت اصلا به ايجاد جواهر تعلق نمىگيرد ، و خواه تعلق قدرت به آن ممتنع نباشد به اين معنى كه همان چيزى باشد كه بدان تعلق مىگيرد ؛ ليكن از نوع يا صنفى باشد كه بدان تعلق نمىگيرد . مثل حمل كوه يا پرواز به آسمان و ساير محالات عادى . اين مرتبه ما لا يطاق محل نزاع است . ما ( اشاعره ) به جواز آن معتقد هستيم ؛ زيرا امكان ذاتى دارد . امّا معتزله به دليل قبح عقلى ، آن را ممتنع مىدانند . البته ما معتقد هستيم كه واقع نشده است . اين هم مانند ساير امور ممكنى است كه اشاعره آن را جايز مىدانند مثل : رؤيت و . . . از اين گذشته ، تجويز عقلى مستلزم وقوع نيست .\r\nمن مىگويم :\r\nپوشيده نيست كه تفسير جواز به امكان ذاتى ، اشتباه آشكار است . زيرا آنگونه كه از دليل و نيز كلمات اشاعره بر مىآيد ، منظور از جواز ، صحت و عدم امتناع به هر صورت حتى امتناع بالغير است . ما هم معتقديم كه تكليف بما لا يطاق ممكن ذاتى است و امتناع ذاتى ندارد ؛ ليكن اعتقاد داريم : از اين حيث كه قبيح است و ظلم ، و با حكمت منافات دارد ، ممتنع بالغير است در حالى كه اشاعره چنين عقيده ندارند .\r\nبر اين گفته وى كه : « اوّل - فعل به دليل علم خداوند از عدم وقوع آن و . . . . ممتنع است . » گذشته از آنچه آورديم ، اين ايراد هم وارد است كه علم و صدق خبر ، تابع معلوم و تابع وقوع چيزى است كه از آن خبر داده شده است ، نه متبوع آن دو . پس خلاف خود را ممتنع نمىسازند . اما پندار وى كه گفت : قدرت همراه فعل است ، يك سفسطه است .\r\nاشكال وارد بر اين پندار باطل را خواهيد ديد .\r\nاين گفته وى كه : « تكليف به اين مرتبه جايز است و بلكه بنابر اجماع ، واقع هم شده است » به چند دليل باطل است :\r\n1 - بر اين اساس ، كذب خداوند لازم مىآيد كه فرموده : * ( « لا يُكَلِّفُ الله نَفْساً إِلَّا\r\n","description":"","footnote":"","page_name":" 314 ","page_number":352},
  {"content":"\r\nوُسْعَها » ) * ( 1 ) ، زيرا بنابر گمان وى ، هر آنچه كه خداوند ، بدان علم داشته باشد و يا عدم وقوع آن را اراده كرده يا از عدم آن خبر داده باشد ، ممتنع است . پس اگر تكليف به اين مرتبه جايز و يا واقع شده باشد ، تكليف بما لا يطاق بوده ، انجام آن در وسع مكلف نخواهد بود همچنان كه هر چه به واسطهء علم يا اخبار يا ارادهء خداوند واقع شده ، واجب خواهد بود و طاقت و وسع به واجب تعلق نمىگيرد ، زيرا عدم آن ميسّر نيست و هر گاه خداوند بدان تكليف كند ، تكليف بما لا يطاق خواهد بود . بر اين اساس ، همانطور كه مصنّف - ره - بيان كرده است ، از نظر آنان هر آنچه كه خداوند بدان تكليف كرده ، تكليف بما لا يطاق است و آيهء مباركهء فوق الذكر را بطور كل تكذيب مىكند و اگر از اين مطلب صرف نظر شود كه واجب در وسع مكلف نيست ، بدون ترديد ممتنع در وسع مكلف نمىباشد . بر اين اساس آيه مباركه تكذيب جزئى خواهد شد .\r\n2 - اگر ادعاى اجماع مذكور ، بر وقوع تكليف بما لا يطاق است - چنان كه ظاهر كلام وى چنين است - بايد دانست كه بهتان و افترا است . زيرا همانطور كه ديديد اماميه و معتزله به امتناع آن عقيده دارند و نيز معتقدند كه تعلق علم خداوند متعال و خبر دادن او از يك چيز ، نقيض آن را ممتنع نمىگرداند و نيز ارادهء تكوينى خداوند به افعال بندگان تعلق نگرفته است . اگر منظورش اين است كه اجماع بر وقوع تكليف به افعال بشر - از اين جهت كه از نظر آنان در حد توان نيست و از نظر ما در حد توان است - واقع شده بايد دانست كه اظهار اجماع وى در تكليف بما لا يطاق در مرتبه اوّل آن تدليس است .\r\n3 - عقيدهء بر وقوع تكليف بما لا يطاق در مرتبهء اوّل با عدم تجويز تكليف بما لا يطاق در مرتبه دوّم منافات دارد . زيرا هر گاه مخالفت با تكليف حاصل شد ، مرتبه اوّل هم حقيقتى از مرتبه دوّم خواهد بود . چرا كه مخالفت ، بايد با نقيض مطلوب باشد . پس تكليف به مطلوب ، به جمع بين مطلوب و نقيض آن و حتى به تكليف بر جمع بين ضدين بر مىگردد . بطور مثال اگر كافر به ايمان مكلف شود با اين حال كفرش هم لازم است زيرا ارادهء خداوند به آن تعلق گرفته است . پس كافر مكلف است به جمع ضدين يعنى ايمان و كفر و جمع بين نقيضين يعنى ايمان و عدم ايمان و هر دو\r\n\r\n","description":"","footnote":"\r\n( 1 ) بقره / 286 .\r\n","page_name":" 315 ","page_number":353},
  {"content":"\r\nبه جهت مفهوم خود ممتنع است .\r\nاشكال وارد بر اين گفته فضل كه : « اين مرتبه ، محل نزاع است » ، بر كسى پوشيده نيست . زيرا تكليف بما لا يطاق در دو مرتبه اوّل و دوّم نيز مورد نزاع بين اماميه و اشاعره است . همانطور كه ديديد اشاعره در مرتبهء اوّل تكليف بما لا يطاق را جايز و حتى به وقوع آن عقيده دارند و حال اينكه ما جواز و وقوع آن را از اساس ممتنع مىدانيم . زيرا محل تكليف در اين مرتبه از نظر ما مطاق است . امّا در مرتبه دوّم ، ما از تكليف بما لا يطاق در مرتبه ديگر آن منع مىكنيم تا چه رسد به اين مرتبه امّا آنان اين مرتبه را هم جايز مىدانند .\r\nزيرا - چنان كه خصم بيان كرد - آنان مىگويند : تكليف به اين مرتبه دوّم فرع بر تصوّر آن است . هر كس به تصوّر آن عقيده دارد ، تكليف بدان را منع نمىكند و هر كس هم كه تصوّر آن را ممكن نمىداند ، تكليف بدان را نه از جهت خودش و نه از جهت عدم جواز تكليف بما لا يطاق بلكه از اين جهت آن را منع مىكند كه تصوّر ممتنع ذاتى ، ممكن نيست . امّا من نمىدانم چگونه تصوّرش ممكن نيست ؟ و آيا تصوّرش را بر خداوند متعال منع مىكند يا بر بندگان خدا ؟ ! تعليل وى از عدم جواز تكليف بما لا يطاق در مرتبه دوّم بدين صورت كه تكليف به ممتنع ، طلب تحصيل چيزى است كه امكان ذاتى ندارد ، مورد رضايت اشاعره نيست .\r\nزيرا آنان كه حسن و قبح عقلى را انكار مىكنند و عقيده دارند كه هيچ چيز از خداوند قبيح نيست ، اين هم نمىتواند از نظر آنان مانع شود .\r\nبدين ترتيب روشن شد كه زحمات خصم به پيروى از كتاب مواقف و شرح آن در بيان مراتب سه گانه فوق الذكر و ادعاى فرق بين اين مراتب جز تلبيس حقيقت و تباه ساختن حق ، نفع ديگرى به حال وى نداشت . اگر در راه راست گام نهند و از كتاب خداوند ( قرآن مجيد ) پيروى كنند چه زيانى براى آنان دارد ؟ !\r\n\r\nمطلب نهم : ارادهء پيامبر موافق ارادهء خدا است\r\nمصنّف - اعلى الله مقامه - مىگويد :\r\nاماميه عقيده دارند كه پيامبر ( ص ) همان چيزى را مىخواهد كه خداوند متعال اراده كرده است و از آن چيزى كراهت دارد كه خداوند از آن كراهت دارد . پيامبر ( ص ) در اراده و كراهت با خداوند متعال مخالفت نمىكند . امّا عقيدهء اشاعره خلاف اين است . آنان مىگويند : پيامبر ( ص ) چيزى را اراده مىكند كه خداوند متعال از آن كراهت دارد و از\r\n","description":"","footnote":"","page_name":" 316 ","page_number":354},
  {"content":"\r\nچيزى كراهت دارد كه خداوند متعال اراده كرده است ! زيرا خداوند متعال از كافر ، كفر و از عاصى ، عصيان و از فاسق ، فسق و از فاجر ، فجور را اراده كرده است . در حالى كه پيامبر ( ص ) از همهء آنان خواهان طاعات است . بدين ترتيب بين مراد خداوند متعال و مراد پيامبر ( ص ) اختلاف قائل شده‌اند . خداوند از طاعت فاسق ، و از ايمان كافر كراهت دارد و حال اينكه پيامبر ( ص ) هر دو را از آن دو اراده كرده است . بر اين اساس بين كراهت خداوند و كراهت پيامبر ( ص ) هم اختلاف گذاشته‌اند . پناه بر خدا از مذهبى كه به اين عقيده منجر شود كه مراد پيامبر ( ص ) مخالف مراد خداوند متعال است و خداوند متعال ، طاعاتى را كه پيامبران او ، اراده كرده‌اند ، اراده نفرموده است بلكه معاصى و انواع فساد و فحشا را كه شياطين خواهان آن هستند ، اراده مىكند !\r\nفضل مىگويد :\r\nگاهى اوقات اراده گفته مىشود و مراد از آن رضايت و استحسان است و در مقابل آن كراهت و سخط قرار دارد . گاهى اوقات هم از آن ، صفت مرجحه و تقدير پيش از خلق اراده مىشود ؛ بدين معنى ، اراده در مقابل كراهت قرار ندارد . پس هر گاه منظور از اراده ، رضايت و استحسان باشد ، بدون شك ، مذهب اشاعره اين است كه هر آنچه مرضى خداوند متعال است ، مورد رضايت پيامبر ( ص ) است و هر آنچه كه خداوند از آن كراهت دارد ، نزد رسول خدا ( ص ) هم مكروه است . اينكه گفت : « عقيدهء اشاعره بر خلاف اين است . آنان مىگويند : پيامبر ( ص ) چيزى را اراده مىكند كه خداوند متعال از آن كراهت دارد ، و از چيزى كراهت دارد كه خداوند اراده كرده است . زيرا خداوند متعال از كافر ، كفر و از عاصى ، عصيان و . . . را اراده كرده است . در حالى كه پيامبر ( ص ) از همهء آنان خواهان طاعات است . » اگر منظورش از اراده و كراهت ، رضايت و سخط است ، بيان كرديم كه بين ارادهء خداوند و ارادهء رسول خدا ، هرگز مخالفتى واقع نشده است و اگر منظورش اين است كه خداوند كفر را بر كافر مقدّر كرده ولى پيامبر ( ص ) از او ، طاعت را اراده كرده است و منظور از اراده رضايت و استحسان مىباشد ، اين درست است ( ما بدان عقيده داريم . ) زيرا خداوند هم طاعت كافران را نيكو خوانده ، آن را اراده كرده است ، بدين معنى كه آن را تقدير نموده است . حاصل كلام اينكه وى بين دو معنى اراده خلط كرده و با اين حال به اشاعره اعتراض مىكند . وى در اين كتاب ، امثال اين اشتباه را بسيار مرتكب شده است امّا خداوند خود مىداند كه چه كسى مصلح است و چه كسى مفسد !\r\n","description":"","footnote":"","page_name":" 317 ","page_number":355},
  {"content":"\r\nمن مىگويم :\r\nمن معنايى براى تقدير پيش از خلق يعنى در ازل - چنان كه پيش از اين هم تعبير كرد - نمىشناسم . زيرا از نظر ما چيزى ازلى جز خداوند و از نظر آنان جز خداوند و صفاتش وجود ندارد . شايد منظورش صفت مرجحه است . بدين صورت كه عطف تقدير بر صفت مرجحه عطف تفسيرى باشد ، چنان كه قرار دادن هر دو به يك معنى ، بدين مطلب گواهى مىدهد . ليكن تعبير از صفت ذاتى به تقدير كه فعل است ، تعبير نامناسبى است .\r\nبه هر حال اينكه گفت : « بدون شك هر آنچه مرضى خداوند متعال است مورد رضايت پيامبر ( ص ) است . » باطل مىباشد . زيرا از آنجايى كه از نظر آنان خداوند سبحان ، افعال بندگان را اراده و آنها را آفريده است ، لازم مىآيد كه از آنچه به وقوع پيوسته جنايت و از آنچه معدوم است ، كراهت داشته باشد . زيرا ارادهء فعل به معنى صفت مرجحه ، متوقف است بر رضايت بدان و ارادهء عدم ، متوقف است بر كراهت از فعل آن . زيرا با اراده است كه ترجيح حاصل مىشود و ترجيح ، فرع رضايت به راجح و كراهت از مرجوح است .\r\nپس خداوند سبحان به كفر و معاصى موجود راضى است و از ايمان و طاعات معدوم كراهت دارد و پيامبر ( ص ) بر خلاف آن ، از كفر و معاصى موجود كراهت دارد و از ايمان و طاعات راضى است ، پس در رضا و كراهت با هم اختلاف دارند . در اين صورت و بنابر تقدير اينكه منظور مصنّف از اراده ، رضايت باشد ، كلام وى كامل بوده و آنچه را كه به اشاعره نسبت داده صحيح است .\r\nاينكه گفت : « اگر منظورش اين باشد كه خداوند متعال ، كفر را براى كافر مقدّر كرده است » ، اگر فرض شود كه مصنّف چنين اراده اى كرده باشد ، اين مستلزم رضايت به موجود و كراهت از معدوم است خواه از تقدير ، صفت مرجحه اراده شده باشد و خواه فعل . زيرا همانطور كه ديديد ، صفت مرجحه بر رضايت و كراهت متوقف است و فعل بر صفت مرجحه ، در اين صورت باز مخالفت بين خداوند و رسول خدا ( ص ) در رضايت و كراهت پيش مىآيد . اين را نيز ديديد .\r\n\r\nمطلب دهم : ما فاعل كارهاى خود هستيم\r\nمصنّف - قدس الله روحه - مىگويد :\r\nاماميه و معتزله اتفاق نظر دارند كه ما فاعل هستيم و در اين باره مدعى ضرورت هستند . مىگويند : هيچ عاقلى در فرق بين حركات اختيارى و حركات اضطرارى و اينكه\r\n","description":"","footnote":"","page_name":" 318 ","page_number":356},
  {"content":"\r\nاين حكم در عقل هر خردمندى و بلكه در دل كودكان و ديوانگان نهفته است ، شكى ندارد . اگر كسى ، كودكى را با سنگى بزند ، كودك پرت كنندهء سنگ را مذمت مىكند نه سنگ را و اگر نبود علم ضرورى كودك به اينكه پرت كننده فاعل است نه سنگ ، مذمت پرت كنندهء سنگ را ، و نه خود سنگ را ، نيكو نمىشمرد . حق اين حكم در حيوانات هم هست . ابو الهذيل مىگويد : « الاغ انسان از خود انسان عاقلتر است . زيرا اگر الاغ را بخواهى از يك نهر بزرگ عبور دهى و او را بزنى كه از نهر بگذرد ، اطاعت نخواهد كرد ، اما اگر از يك نهر كوچكى عبورش دهى ، عبور مىكند . زيرا الاغ بين آنچه كه بر انجام آن قادر است و آنچه كه توان انجام آن را ندارد ، فرق مىگذارد و بشرى كه بين اين دو فرق نمىگذارد ، الاغش از او عاقلتر است . » اشاعره با اين عقيده مخالفت كرده ، معتقدند كه مؤثرى جز خداوند متعال وجود ندارد . از اين عقيده چند امر محال لازم مىآيد كه بدين شرح است :\r\nفضل مىگويد :\r\nاشاعره عقيده دارند كه افعال اختيارى بندگان ، به قدرت خداوند متعال واقع شده ، خداوند آنها را ايجاد كرده است و قدرت بندگان تأثيرى در آنها ندارد ، بلكه عادت خداوند سبحان بر اين جارى شده كه در بنده قدرت و اختيارى به وجود آورد و هر گاه مانعى وجود نداشت ، فعل مقدور بنده را مقارن با آن دو ( قدرت و اختيار ) در بنده ايجاد كند . پس فعل بنده از نظر ابداع و احداث ، مخلوق خداوند متعال و از لحاظ كسب ، از آن بنده است . منظور از اينكه بنده ، فعل خود را كسب مىكند ، تقارن فعل با قدرت و اراده او است بدون اينكه تأثير يا دخالتى در وجود فعل غير از محل بودن براى فعل ، داشته باشد .\r\nاين مذهب شيخ ابو الحسن اشعرى است . بر اساس مذهب وى ، افعال اختيارى بنده ، مخلوق خداوند متعال و مفعول بنده است ؛ بنده فاعل و كاسب فعل است و خداوند خالق و مبدع آن . اين حقيقت مذهب اشعرى است . پس نبايد متعلم گمان كند كه اشاعره نسبت فعل و كسب را از بنده نفى كرده‌اند تا اختلاف در اين باشد كه آيا بنده فاعل است يا نه ؟ چنان كه وى فعل را با عنوان ( ما فاعل كارهاى خود هستيم ) شروع كرد و اعتراضاتى را بر وى وارد كرد . ما هم عقيده داريم كه فاعل كارهاى خود هستيم . ليكن سؤال اين است كه آيا فعلى كه بدان متصف شديم ، مخلوق خود ما است يا خداوند آن را مقارن با قدرت و اختيارمان در ما آفريده و ايجاد كرده است ؟ فرض دوّم ، مطلب مورد نظر ما است و اين چيزى است كه عقل آن را بعيد نمىداند . سياه موصوف است به سياهى ، و سياهى\r\n","description":"","footnote":"","page_name":" 319 ","page_number":357},
  {"content":"\r\nآفريده خداوند متعال است . پس چرا جايز نباشد كه بنده فاعل باشد و فعل آفريده خداوند متعال ؟ دليل اشاعره اين است : بنده به خودى خود ممكن است و هر ممكنى مقدور خداوند متعال است . زيرا چنان كه در جاى خود ثابت شده ، قدرت خداوند شموليت دارد . و هيچ چيزى از مقدورات خداوند به قدرت بنده ، واقع نمىشود زيرا اجتماع دو قدرت مؤثّر ، بنا به دليلى كه در جاى خود ثابت شده ، بر يك مقدور واحد ، ممتنع است . اين دليلى است كه اگر كسى بدقّت در آن انديشه كند ، درمىيابد كه مدعاى ما حق آشكار است . شكى نيست كه هر گاه قدرت قديم مستقل به ممكن برخورد كند ، آن را به وجود مىآورد و مجالى براى قدرت حادث باقى نمىماند . شبهه معتزله را وادار كرده تا مذهب پستى را انتخاب كنند . اين شبهه اثبات تعدد آفرينندگان غير از خداوند متعال در وجود است . اين اشتباه بزرگ و جسارت عظيمى است و اگر ميزان قباحت آن را انديشه كنيد ، بشدّت از آن روى گردان خواهيد شد . ما آن را در خلال اين مباحث براى شما - ان شاء الله تعالى - بيان خواهيم كرد .\r\nمعتزله و اماميهء پيرو آنان عقيده دارند كه افعال اختيارى بندگان تنها به قدرت بنده بطور مستقل و حتى از روى اختيار و بدون ايجاب صورت مىگيرد . آنان در انتخاب اين مذهب چند راه دارند . از آن جمله ، شيوهء ابو الحسين از مشايخ معتزلى است و اين مرد هم آن را ذكر كرده است و آن ادعاى ضرورت در ايجاد فعل بنده توسط خود او است .\r\nوى پنداشته كه آگاهى بدان ضرورى است و نيازى به استدلال ندارد . بيان مطلب اينكه هر فاعلى در خود ، در مىيابد فرق بين حركات اختيارى و ارتعاشى ( لرزشى ) را و اينكه حركات اختيارى مستند است به انگيزه‌ها و اختيار خودش و اگر نبود اين انگيزه‌ها و اختيار ، چيزى از او صادر نمىشد ، بر خلاف حركات ارتعاشى كه اراده و انگيزه‌هاى بنده در آن دخالتى ندارد . ابو الحسين و اماميهء پيرو او انكار آن را سفسطه و مخالفت با ضرورت دانسته‌اند . بيشتر دلايل اين مرد در اين بحث مشتمل بر همين مطلب است .\r\nپاسخ وى آنكه فرق بين افعال اختيارى و غير اختيارى ، ضرورى است ليكن اين فرق به وجود قدرت منضّم به اختيار در اوّلى و عدم قدرت در دوّم برمىگردد نه به تأثير قدرت در افعال اختيارى و عدم تأثير آن در غير اختيارى . حاصل مطلب اينكه ما افعال اختيارى را با قدرت ، مىيابيم و افعال اضطرارى را بدون قدرت ، و فرق بين اين دو بالضروره معلوم است . ليكن وجود قدرت با فعل اختيارى مستلزم تأثير قدرت در آن نيست . همين مطلب مورد نزاع است . آن فرقى كه ضرورت به آن حكم مىكند نفعى به حال مخالفين\r\n","description":"","footnote":"","page_name":" 320 ","page_number":358},
  {"content":"\r\nندارد . از سوى ديگر دعوى ضرورت در اثبات اين مدعا ، به صراحت باطل است . زيرا دانشمندان سلف به دو دسته تقسيم شده‌اند : گروهى ايجاد فعل توسط بنده را انكار كرده‌اند . گروه دوّم آن را پذيرفته و مدعاى خود را با دليل اثبات كرده‌اند . هر دو گروه موافق و مخالف بر نفى ضرورت از اين مطلب مورد نزاع اتفاق نظر دارند نه به تفرقهء حسى بين فعل اختيارى و غير اختيارى ، زيرا حس در اثبات مدعا مدخليتى ندارد . چون بين دو طرف متخاصم مسلَّم است . پس چگونه مىتوان انكار ضرورت را در اين مورد ، به همهء عقلا نسبت داد ؟ ! همچنين هر كه داراى عقل سليم است اگر در حال خود دقت كند درمىيابد كه هر گاه چيزى را اراده كند ، اراده اش بر آن اراده متوقف نيست و با اراده قطعى و جامع وى است كه مراد حاصل مىشود و نه بدون آن و نيز لازم مىآيد كه وى اراده اى ندارد و به دنبال آن اراده فعل حاصل نمىشود . اين مطلب براى منصف انديشمند آشكار است . پس چگونه وى ادعا مىكند كه ضرورت بر خلاف آن است ؟\r\nبدين ترتيب معلوم شد كه در هر چيزى كه در اين بحث ادعاى ضرورت كرده ، ادعاى باطلى است .\r\nمن مىگويم :\r\nاينكه گفت : « ما هم معتقديم كه فاعل كارهاى خود هستيم » مغالطه آشكار است . زيرا فعل يك چيز عبارت است از ايجاد و تأثير در وجود آن . در حالى كه اشاعره بدان عقيده ندارند . بلكه مىگويند : ما محل فعل خداوند سبحان هستيم و محل ، فاعل نيست . زيرا اگر كسى در يك مكان ساختمانى احداث كرده نمىگويند : مكان ، فاعل و بنا كنندهء آن است . بلى گفته مىشود : مرد و زنده شد و مانند آن ، امّا اين موارد بسيار اندك است .\r\nاينكه گفت : « اين چيزى است كه عقل آن را بعيد نمىداند » مكابره روشن است . زيرا آنچه ما مشاهده مىكنيم اين است كه صدور افعال از خود ما است نه اينكه صرفا محل افعال باشيم . حتى افعال خود اشاعره هم بدان گواهى مىدهد . آنان در تحصيل اهداف خويش نهايت تلاش را صورت مىدهند و آن را به ارادهء خداوند متعال موكول نمىكنند .\r\nشما مىبينيد كه اختلاف بين خود و عدليه را به طرفين نسبت مىدهند ، دلايل و رد آن را از آثار دو طرف متخاصم مىدانند و از دشمنان خود بشّدت متأثر مىشوند و چنان به مقابله آنان مىروند كه گويا نتيجه در مخاصمه با آنان است . پس چگونه اين مقابله با پندار آنان كه مىگويند : محل صرف هستيم ، قابل جمع است ؟ ! قياس موضوع مورد بحث به سياه ، قياس بيجايى است . زيرا سياهى متعلق به قدرت\r\n","description":"","footnote":"","page_name":" 321 ","page_number":359},
  {"content":"\r\nبنده نيست تا بتوان بدان استشهاد كرد و فعل بنده را با آن مقايسه نمود .\r\nاگر منظورش از مقدمه اى كه مىگويد : هر ممكنى مقدور خداوند متعال است ، اين است كه هر ممكنى حتى افعال بندگان هم مصدر قدرت خداوند متعال است ، بايد دانست كه اين مصادره به مطلوب است و از امكان افعال بندگان كه در مقدمه اوّل تبيين شده ، تنها نياز افعال به مؤثر و جواز تأثير قدرت خداوند متعال در افعال لازم مىآيد و نه تأثير بالفعل قدرت خداوند در افعال بندگان . با اين بيان ، مقدمهء سوّم هم باطل مىشود .\r\nزيرا اجتماع دو قدرت مؤثر لازم نمىآيد . چرا كه به نظر ما ، تأثير به جهت قدرت بنده است در فعل خود و قدرت خداوند متعال صلاحيت تأثير در آن را دارد ، اگر چه بر قدرت بنده غالب مىشود . به دليل سخافت اين دليل اشاعره است كه خواجه نصير الدين طوسى - ره - در تجريد الاعتقاد بدان اشاره نكرده است و فاضل قوشجى هم در شرح التجريد متعرض آن نشده است .\r\nآنچه دربارهء مذهب معتزله گفته مبنى بر اينكه شبهه ، معتزله را وادار كرده تا مذهب پستى را انتخاب كنند . اين شبهه اثبات تعدد آفرينندگان غير از خداوند متعال در وجود است ، به انتقاد از خداوند سبحان منجر مىشود كه در قرآن فرموده است : * ( « فَتَبارَكَ الله أَحْسَنُ الْخالِقِينَ » ) * ( 1 ) . پيش از اين بيان كرديم كه آنچه پست است ، اثبات تعدد آفرينندگان مستقل به قدرت و تمام شئون افعال خويش است . امّا اثبات فاعلى غير از خداوند متعال كه اصل وجود و قدرتش از خداوند متعال بوده ، تمكن و فعل او نيز از مظاهر قدرت خداوند سبحان و توابع مخلوقيت بنده باشد ، از بهترين و كاملترين امور در اعتراف به قدرت لا يزال خداوند متعال و بهترين شيوهء تنزيه خداوند سبحان است . مگر نمىبينيد كه هر گاه بندگان سلطان كارى به كمك او انجام دهند ، مىگويند : آنان سلاطينى مثل اويند . مگر اين كار عيب در سلطنت سلطان است ، با اينكه استمداد آنان از سلطان همچون يارى گرفتن بندگان از خداوند متعال نيست . زيرا سلطان بندگان خود و قدرت يا هيچيك از صفات آنان را نيافريده است . پس چگونه عقيده به اينكه ما خود فاعل افعال خود هستيم ، پست و منافى با عظمت خداوند متعال است ؟ بدان كه خلق در لغت به معنى فعل و اختراع است . خداوند متعال مىفرمايد : * ( « وَإِذْ تَخْلُقُ مِنَ الطِّينِ كَهَيْئَةِ الطَّيْرِ » ) * ( 2 ) ، * ( « وَتَخْلُقُونَ إِفْكاً » ) * ( 3 ) ، بلى ، آنچه كه به هنگام استعمال مطلق خلق به ذهن تبادر مىكند ،\r\n\r\n","description":"","footnote":"\r\n( 1 ) . مؤمنون / 14 .\r\n( 2 ) . مائده / 110 .\r\n( 3 ) . عنكبوت / 17 .\r\n","page_name":" 322 ","page_number":360},
  {"content":"\r\nهمان فعل خداوند متعال است . از اين جهت خصم گمان كرده كه فرصت به او دست داده تا مطلبى را بيان كند . امّا در حقيقت يكى از جاهلان به اين مطلب است . اگر مجرد صحت اطلاق آفرينندگان بر بندگان عيب مذهب ما بود ، در آيهء مباركه قرآن هم عيب بود كه خداوند فرمود : * ( « فَتَبارَكَ الله أَحْسَنُ الْخالِقِينَ » ) * ( 1 ) . از اين گذشته اطلاق قادر ، عالم و مريد بر بندگان ، به عيب در مذهب آنان سزاوارتر است . زيرا به زعم اشاعره ، قدرت ، علم و اراده صفات ذاتى خداوند متعال بوده ، همانگونه كه بر زايد بر ذات بندگان است ، زايد بر ذات خداوند متعال هم هست . پس چگونه در اين صفات بشر را شريك خداوند قرار مىدهند ؟ هيچ خردمندى در پستى مذهب اشاعره شكى ندارد . مذهبى كه مىگويد :\r\nقدما در قديم بودن خود ، شريكان خدايند و خداوند در حيات ، بقا ، افعال ، علم و حتى ذات خود به اين صفات نيازمند است ! بلى اين مذهب اشاعره است . چرا آنگونه كه خداوند را مالك مىدانند ، خود را هم مالك مىخوانند و مىگويند : الله مالك و نحن مالكون . پس چرا اين مطلب را تكذيب نمىكنند ؟ ! پاسخ وى از دعوى ضرورت ، از جمله مطالبى است كه بارها در كتابهاى آنان تكرار شده و فساد آن آشكار است . زيرا همانگونه كه ضرورت بر وجود قدرت و اختيار در حركات اختيارى حكم مىكند ، همانگونه به تأثير قدرت در اين حركات و اينكه ما فاعل آنها هستيم ، نيز حكم مىكند . لذا كودك ، پرت كنندهء سنگ را مذمت مىكند ، زيرا همانطور كه مصنّف ( ره ) بيان فرمود ، بالضروره مىداند كه مؤثر پرت كننده است . به علاوه اگر قدرت تأثيرى نداشت ، وجود آن هم معلوم مىشد . زيرا دليلى بر قدرت ، غير از تأثير وجود ندارد و صرف فرق بين حركات اختيارى و حركات اضطرارى به وجود قدرت حكم نمىكند . زيرا ممكن است اين فرق به اختيار و اضطرار ( عدم اختيار ) اختصاص داشته باشد .\r\nاگر اشكال شود كه اختيار ، اراده است و خود عبارت است از صفتى كه يكى از دو مقدر را بر ديگرى ترجيح مىدهد . پس وجود اختيار مستلزم وجود قدرت است . گوييم :\r\nمنظور اين است كه اراده در مورد حصول قدرت ، صفت مرجحه است نه بطور مطلق تا وجود آن لازم آيد . به علاوه ممكن است كه اراده ، صفتى باشد براى ترجيح يكى از دو مقدور خداوند متعال . بدين صورت كه عادت خداوند متعال بر اين جارى شده باشد كه\r\n\r\n","description":"","footnote":"\r\n( 1 ) . مؤمنون / 14 .\r\n","page_name":" 323 ","page_number":361},
  {"content":"\r\nارادهء بنده ، مخصص يكى از دو مقدور خداوند متعال باشد و به هنگام خلق آن ، فعل را بيافريند . گذشته از اين اثبات قدرت بدون تأثير همچون اثبات باصره براى فرد كور بدون ديدن و اثبات شنوايى براى فرد كر بدون شنيدن است . همانطور كه عقيده بر اين مطلب مخالف ضرورت است ، عقيده به وجود قدرت بدون تأثير نيز خلاف ضرورت است . آيا خلق قدرت و همينطور ارادهء بى تأثير جز عبث از خداوند متعال چيزى است ؟\r\nبلى ، ممكن است اين ايراد بر عدليه وارد شود كه هر چند تأثير قدرت بنده در افعال اختيارى ، ضرورت است ، ليكن اعم از آن است كه به نحو اشتراك بين قدرت بنده و قدرت خداوند متعال باشد ، چنان كه ابو اسحاق اسفراينى مىگويد ، يا به نحو استقلال و ايجاب باشد ، چنان كه فلاسفه گفته‌اند ، يا به نحو استقلال و اختيار باشد ، چنان كه عدليه مىگويند . پس به چه دليل نحو اخير تعيّن يافت ؟ ! پاسخ اين است كه مطلوب در اينجا ابطال عقيده اشاعره است و آنچه بيان كرده در ابطال آن كافى است ، گذشته از اين ، مذهب فلاسفه هم در مخالفت با ضرورت مانند مذهب اشاعره است . زيرا وجود اختيار و تأثير آن از روشنترين ضروريات است ، گذشته از اين ايجاب با فرض وجود قدرت به دليل اعتبار تسلط آن بر طرفين بنابر قول حق ، منافات دارد . از سوى ديگر مىتوان سخن فلاسفه را به ايجاب همراه اختيار حمل كرد . در اين صورت سخن درستى خواهد بود .\r\nبطلان مذهب ابو اسحاق اسفراينى هم ظاهر و آشكار است . زيرا اولا : همانگونه كه خداوند از انجام فواحش بطور مستقل منزه است از اشتراك در فعل آن هم پيراسته است .\r\nثانيا : قبيح است كه شريك قويتر ، شريك ضعيفتر را به سبب فعل مشترك عذاب كند . اين مطلب را امام و سرور ما ، حضرت موسى كاظم ( ع ) كه كودك خردسالى بود به ابو حنيفه بيان فرمود .\r\nآنچه كه در بيان ابطال دعوى ضرورت با تقسيم دانشمندان سلف بيان داشت ، مردود است . زيرا دانشمندان سلف عدليه ، ادله مدعاى ضرورى را براى تنبيه آورده‌اند و نه به جهت نيازى كه بدان داشته‌اند . لذا همواره به ضرورى بودن آن تصريح مىكنند و از آنجايى كه انكار ضروريات عادت اشاعره است ، لازم شده تا آن را به صورت دليل ارائه نمايند .\r\nتوضيح اين مطلب كه گفت : هر كه داراى عقلى سليم باشد اگر در حال خود دقت كند . . . ، چنين است كه فرد داراى عقل سليم مىداند كه اراده بر اراده ديگرى متوقف نيست . پس بايد اراده اش از خداوند متعال باشد . زيرا اگر از خودش باشد ، بر اراده\r\n","description":"","footnote":"","page_name":" 324 ","page_number":362},
  {"content":"\r\nديگرى متوقف خواهد بود زيرا فعل اختيارى بر اراده اش متوقف است . لذا تسلسل در اراده‌ها لازم مىآيد كه باطل است . پس اگر اراده وى از خداوند متعال باشد و براى بنده غير اختيارى ، فعل از آثار خداوند متعال خواهد بود نه از آثار بنده و قدرت او . زيرا حصول فعل به دنبال ارادهء قطعى ، جامع شرايط و مخلوق خداوند متعال كه بر انجام آن تعلق گرفته ، واجب است . بنابراين نه ارادهء بنده از آثار بنده است و نه حصول فعل به دنبال اراده ، بلكه از آثار خداوند متعال است و بس ! اشكال وارد بر اين سخن اين است كه عدم احتياج اراده به اراده ديگر دلالت ندارد كه اراده از افعال بنده كه مستند به قدرت او است ، نمىباشد . زيرا تأثير قدرت بنده در فعل ذاتا متوقف بر اراده نيست . از اينرو است كه فرد غافل و همينطور خوابيده به قدرت خود ، فعل انجام مىدهد ، بدون اينكه اراده اى داشته باشد . از اين جهت فعل مقدور ، اختيارى ناميده شده كه غالبا به اختيار و اراده نياز دارد . از اين امر ، توهم اشتراط سبق اراده در هر فعل مقدور پيش آمده كه اشتباه است . خلاصه اينكه فعل مقدور بنده دو نوع است : فعل خارجى مثل قيام و قعود و مانند آن ، و فعل ذهنى يعنى افعال قواى باطنى مثل اراده و علم و رضايت و كراهت و مانند آن ، افعال خارجى معمولا مسبوق به اراده است مگر به ندرت مثل فعل غافل و خوابيده و افعال ذهنى بر عكس ، به ندرت مسبوق به اراده است . تمام اين افعال مقدور و مفعول بنده است . از اينرو است كه از نظر عقلى و شرعى انسان مكلف به شناخت بوده ، رضاى به قضا بر او واجب است و در قرآن و روايات عفو و بخشش از نيت وارد شده است . خداوند مىفرمايد : * ( « ذلِكَ بِأَنَّ الله لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ » ) * ( 1 ) ، * ( « بَلْ سَوَّلَتْ لَكُمْ أَنْفُسُكُمْ أَمْراً » ) * ( 2 ) ، * ( « فَطَوَّعَتْ لَه نَفْسُه قَتْلَ أَخِيه » ) * ( 3 ) و رسول خدا ( ص ) فرمود : « انما لكل امرى ما نوى » ، « نية المرء خير من عمله » .\r\nبر اين مطلب كه اراده از افعال مستند به قدرت بنده است ، اين حقيقت گواهى مىدهد كه انسان به دنبال شناخت صلاح فعل مىگردد تا برايش ارادهء بر انجام آن به وجود آيد ولى فساد فعل را بعد از وجود اراده مىشناسد . لذا با شناخت فساد ، از اراده دست برمىدارد ، اگر چه پيش از شناخت ، اين اراده قطعى بود و چه بسا كه اين اراده فعلى باشد ولى مراد در آينده به وقوع پيوندد . پس قدرت بر اراده در هر دو مورد ، از قدرت بر اسباب اراده حاصل مىشود . ساير افعال قلب هم همينطور است . پس هر فعل\r\n\r\n","description":"","footnote":"\r\n( 1 ) . انفال / 53 .\r\n( 2 ) . يوسف / 18 .\r\n( 3 ) . مائده / 30 .\r\n","page_name":" 325 ","page_number":363},
  {"content":"\r\nباطنى از لحاظ حدوث ، بقا و زوال براى انسان مقدور است . بدين ترتيب ثابت شد كه اراده و مقدمات آن يعنى تصور مراد و تصديق به مصالح آن و رضايت بدان از جهت انگيزهء انجام آن ، مقدور بنده و از افعال مستند به او است . البته ممكن است بعضى از مقدمات اراده از خداوند متعال باشد كه در اين صورت براى بنده اعانت از خداوند متعال حاصل مىشود . همچنانكه اين اعانت در آماده ساختن ساير مقدمات فعل هم حاصل مىشود . فرمايش امام صادق ( ع ) نيز بر همين مطلب حمل مىشود كه فرمود :\r\n« لا جبر و لا تفويض و لكن امر بين الامرين » ، بعيد نيست كه مراد از امر بين الامرين ، دخالت خداوند سبحان در افعال بندگان ، با ايجاد بعضى از مقدمات افعال باشد . چنان كه در بيشتر مقدمات خارجى از جمله تهيه مقدمات و رفع موانع ، واقع شده است . در اين صورت نه بنده بر انجام فعل مجبور است و نه فعل با تمام مقدمات به او واگذار شده است . بدين ترتيب نسبت دادن افعال به خداوند متعال صحيح است . زيرا فاعل مقدمات خصوصا مقدمات كثير و قريب فعل ، فاعل آن ناميده مىشود . آياتى از قرآن مجيد هم كه ظاهرا افعال بندگان را به خداوند متعال نسبت مىدهد ، بر همين موضوع حمل مىشود .\r\nخداوند و اوليائش از همگان بر حقيقت مطلب آگاهترند .\r\nمصنّف - زاد الله فضله عليه - مىگويد :\r\n1 - مكابره ضرورت - هر عاقلى بالضروره بين آنچه كه بر انجام آن به اختيار خود ، قادر است مثل حركت دست راست و دست چپ و گرفتن چيزها با دست و حركت اضطرارى مثل افتادن از مكان مرتفع و حركات ارتعاشى و حركت نبض و نيز بين حركات اختيارى حيوان و حركات جماد فرق قائل است . هر كس در اين مطلب شك كند سوفسطايى است . زيرا از نظر عاقل چيزى آشكارتر و روشنتر از اين مطلب نيست .\r\nفضل مىگويد :\r\nپيش از اين پاسخ اين اشكال وى را ديديد . وى اين سخن را بيان كرده سپس آن را تكرار نموده است . اين عادت وى در تكرارهاى قبيح ، طولانى و خالى از فايده است .\r\nمن مىگويم :\r\nمنظور مصنّف ( ره ) پيش از اين ، بيان مدعاى عدليه بود كه مىگويند : بندگان بالضروره فاعل كارهاى خود هستند امّا در اينجا مىخواهد لازم عقيدهء اشاعره يعنى مكابره ضرورت را بيان كند . نهايت امر اينكه در ابتدا وجه ضرورت را در بيان مدعا آورد ، امّا اين\r\n","description":"","footnote":"","page_name":" 326 ","page_number":364},
  {"content":"\r\nبيان تكرار نيست امّا علت طولانى بودن آن ، اين است كه حجت بر عوام معلوم گردد تا شايد افراد خوش قلب از چنين عقيده اى برگردند . پاسخى كه وى بدان اشاره كرده است مبنى بر وجود قدرت و عدم آن ، بدون اينكه وجود قدرت ، تأثيرى داشته باشد ، هم مخالف ضرورت است . زيرا همانطور كه ديديد ، ضرورت همانگونه كه بر وجود قدرت حكم مىكند ، بر تأثير آن هم حكم مىكند و اگر تأثير قدرت نبود ، از وجود آن آگاه نمىشديم . زيرا احتمال مىرود كه فرق مخصوص اختيار و عدم اختيار باشد .\r\nمصنّف - طاب ثراه - مىگويد :\r\n2 - انكار حكم ضرورى در حسن مدح و قبح ذم نيكوكار ، و حسن ذم و قبح مدح بدكار . زيرا هر عاقلى بر حسن مدح و نيز قبح ذم كسى حكم مىكند كه دائما طاعات را انجام مىدهد و ذرّه اى معصيت و نافرمانى خدا نمىكند و در نيكى به مردمان مىكوشد و در راه خير بذل و بخشش مىكند و ستمديدگان را يارى و از ضعيفان دستگيرى مىنمايد . اگر كسى به اعتبار احسان و نيكوكارى وى به مذمت او بپردازد ، عقلا او را سفيه خوانند و همگان او را مذمت نمايند و بالضروره به قبح مدح فردى حكم مىكند كه در ظلم و جور و تصدّى و غصب اموال مردم و قتل افراد مىكوشد و از انجام امور خير ، هر چند اندك باشد ، ممانعت مىكند . هر كس بدين اعتبار وى را مدح كند ، سفيه خوانده شود و همگان او را ملامت كنند . از سوى ديگر بالضروره ، مدح و ذم افراد را به جهت درازى و كوتاهى قد و يا اينكه مثلا آسمان ، بالاى سر آنان و زمين زير پاهايشان است ، قبيح مىدانيم . در صورتى اين مدح و ذم حسن خواهد بود كه اين افعال از بنده صادر شود ولى از آنجا كه اين افعال از او صادر نشده ، مدح و ذم وى پسنديده نيست . اشاعره به حسن اين مدح و ذم ، حكم نكرده‌اند . آنان به حسن مدح و ثنا و شكر خداوند متعال به سبب نعمتهاى بيشمارش و حسن ذم ابليس و ساير كافران و ستمگران غرق در ستم حكم نمىكنند بلكه هر دو را در استحقاق مدح و ذم مساوى مىدانند . پس جا دارد كه عاقل منصف اين مسئله را بر عقل خود عرضه دارد و از آنچه كه عقلش بدان حكم مىكند ، پيروى نمايد و تقليد از اشتباه كنندگان و معتقدان به ضد صواب را ، رها نمايد كه در روز جزا هيچگونه عذر و بهانه اى در اين باره از او پذيرفته نخواهد شد و از ورود در جرگهء كسانى كه خداوند متعال درباره آنان فرموده : * ( « وَإِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً\r\n","description":"","footnote":"","page_name":" 327 ","page_number":365},
  {"content":"\r\nفَهَلْ أَنْتُمْ مُغْنُونَ عَنَّا نَصِيباً مِنَ النَّارِ » ) * ( 1 ) ، بپرهيزد .\r\nفضل مىگويد :\r\nما حصل گفته‌هاى وى در اين فصل اين است كه مدح و ذم متوجه امور اختيارى است .\r\nمدح نيكوكار حسن و ذم وى قبيح است ، مدح بدكار قبيح و ذم وى حسن است . اگر اين افعال به اختيار و قدرت فاعل نبود ، نمىبايست بين اعمال نيك و بد فرق باشد و نه صاحب اعمال نيك مستحق مدح باشد و نه صاحب اعمال بد مستحق ذم . پس معلوم مىشود كه افعال بندگان اختيارى است و گرنه تساوى مذكور لازم مىآيد كه باطل است .\r\nپاسخ وى اين است : ترتّب مدح و ذم بر افعال به اعتبار وجود اختيار و قدرت در فاعل و كسب و مباشرت فعل توسط او است . اما اينكه مدح و ذم به اعتبار تأثير قدرت بنده در افعال باشد ، از نظر ما ثابت نيست بلكه مورد نزاع است . از سوى ديگر ترتّب مدح و ذم بر تأثير قدرت بنده در افعال متوقف نيست بلكه وجود مباشرت و كسب فعل در حصول ترتّب مذكور كافى است .\r\nاينكه گفت : مدح و ذم بر افعال غير اختيارى مترتب نمىشود ، باطل و مخالف عرف و لغت است . زيرا اهل لغت مىگويند : مدح بر خلاف حمد ، تمام افعال اختيارى و غير اختيارى را در بر مىگيرد . در اين مورد حمد نيز اختلاف است .\r\nاگر منظورش از اينكه گفت : اشاعره به حسن اين مدح و ذم حكم نكرده‌اند ، اين است كه آنان به حسن و قبح عقلى اين مدح و ذم قائل نيستند ، همينطور است . زيرا آنان « اصلا به حسن و قبح عقلى عقيده ندارند و اگر منظورش نفى حكم به حسن مدح و ثناى خداوند متعال بطور مطلق است ، بايد دانست كه اين افترا و بهتان بر اشاعره است . زيرا اشاعره به حسن مدح و ثناى خداوند حكم كرده‌اند . چون شرع بدان امر كرده نه از اين جهت كه عقل بدان حكم كرده است . ما بارها اين مطلب را بيان كرده‌ايم .\r\nمن مىگويم :\r\nدر اين مطلب شكى نيست كه مدح و ذم چيزها تابع حسن و قبح آنها است و حسن و قبح در افعال از حيث صدور آنها از فاعل و اختيار و تأثير قدرت فاعل در آنها است و نه به جهت خود افعال . لذا اگر از فرد خوابيده يا مجبور فعلى سرزند ، نه مدح مىشود و نه مذمت . بنابراين تعلق مدح و ذم بنده به جهت اينكه صرفا خداوند متعال او را محل فعل\r\n\r\n","description":"","footnote":"\r\n( 1 ) . غافر / 47 .\r\n","page_name":" 328 ","page_number":366},
  {"content":"\r\nخود قرار داده ، بدون اينكه بنده قدرتى در امتناع و يا تأثير در فعل داشته باشد ، درست نيست . پس دليلى ندارد كه كسب را موجب ترتب مدح و ذم بنده به سبب فعل ، قرار دهيم ، زيرا به هر معنايى كه تفسير شود ، همچون اصل فعل به قدرت و اختيار بنده صادر نشده است و تا زمانى كه چيزى از بنده صادر نشده است ، مدح و ذم وى به سبب آن ، پسنديده نخواهد بود .\r\nآنچه كه از اهل لغت در معناى مدح آورده و مدعى شده كه تمام افعال اختيارى و غير اختيارى را در بر مىگيرد ، باطل است . زيرا مراد اهل لغت از ( غيرها ) ، صفات است مثل صفاى لؤلؤ . نه اينكه تمامى افعال و از آن جمله افعالى را كه بدون قدرت و اختيار هم واقع مىشود ، در برمىگيرد . اين تفسير بر خلاف ضرورت است . ليكن بر اين اساس ، بيان مصنّف - ره - در مورد بلندى و كوتاهى و بودن آسمان در بالاى سر و زمين در زير پاى ما ، دچار اشكال مىشود . چون هيچكدام از افعال بنده نيست تا عدم مدح و ذم در آنها شاهد بر مدعاى ما باشد . مىتوان از اين اشكال چنين پاسخ داد كه از آنجايى كه براى جهت صدور در حسن و قبح مدح و ذم مدخليتى قرار نداده‌اند ، عدم قبح مدح و ذم بر دو مثال فوق و مانند آن ( چيزهايى كه از انسان صادر نشده است ) لازم مىآيد و اين بر خلاف ضرورت است .\r\nترديد فضل در بيان مراد مصنّف كه گفت : « اشاعره به حسن اين مدح و ذم حكم نكرده‌اند » اشتباه است . زيرا هيچكدام از دو مطلبى كه گفته ، مراد مصنّف - ره - نيست .\r\nبلكه مراد مصنّف اين است : از آنجايى كه اشاعره افعال را صادر از بندگان نمىدانند - و حال اينكه ديديد جهت صدور در افعال ، در استحقاق مدح و ذم و حسن و قبح آن دو ، مدخليت تام دارد - انكار حسن مدح خداوند متعال به واسطه نعمتهايش و ذم ابليس و كافرين و ستمگران ، بر آنان لازم مىآيد . زيرا مدح و ذم از بنده صادر نمىشود و اين انكار ، خلاف ضرورت است . به علاوه اگر آنچه را كه خصم بيان كرده ، مراد مصنّف - ره - بوده يا نه ، شايسته بود كه آن را ذكر كند .\r\nشگفتا ! چگونه انسان عاقل ادعا مىكند كه قطع نظر از تكليف شرعى ، مدح و شكر خداوند به جهت نعمتهايش حسن و مدح ابليس و كافران قبيح نيست و از لحاظ عقلى بين اين دو مدح فرقى وجود ندارد همچنان كه بين مدح خداوند به جهت نعمتهايش و ذم خداوند به جهت اين نعمتها و بين مدح ظالم به خاطر ظلمش و ذم وى بواسطه آن ، تفاوتى وجود ندارد ؟ هر كس چنين چيزى ادعا كند ، جا دارد كه به ديوانگان ملحق شود .\r\n","description":"","footnote":"","page_name":" 329 ","page_number":367},
  {"content":"\r\nمصنّف - اعلى الله مقامه - مىگويد :\r\n3 - قبيح خواهد بود كه خداوند متعال ما را بر انجام طاعات و اجتناب از معاصى تكليف كند . زيرا بر ممانعت قديم توانايى نداريم . پس اگر فاعل معصيت در ما ، خداوند متعال باشد ، ديگر قادر بر انجام طاعت نخواهيم بود . زيرا اگر خداوند متعال انجام طاعت را در ما خلق كند ، طاعت واجب الحصول خواهد بود و اگر فعل آن را در ما خلق نكند ، ممتنع الحصول و اگر بنده متمكن بر انجام و ترك افعال خود نباشد ، افعال وى به منزلهء حركات جمادات خواهد بود . لذا همانگونه كه بداهت حكم مىكند كه امر و نهى و مدح و ذم جماد جايز نيست ، واجب است كه در افعال بندگان هم چنان باشد . دليل دوّم اينكه خداوند متعال از ما فعل معصيت را اراده و آن را در ما خلق كرده است ، پس چگونه بر ممانعت وى قادر خواهيم بود . دليل سوّم اينكه : اگر خداوند از ما بخواهد كه فعلى را انجام دهيم ولى صدور آن از ما ممكن نباشد ، بلكه خودش آن را انجام دهد ، در اين طلب خود عابث بوده ، ما را تكليف بما لا يطاق كرده است - تعالى الله عن ذلك علوا كبيرا .\r\nفضل مىگويد :\r\nهمين شبهه است كه ، معتزله را ناچار ساخته تا اين مذهب را اختيار كنند و گرنه چطور ممكن است مسلمانى جرأت اثبات تعدد آفرينندگان در وجود را پيدا كند ؟ ! پاسخ اين است كه تكليف انجام طاعات و ترك معاصى به اعتبار محليّت است به اعتبار فاعليت . و نيز از آنجايى كه قدرت و اختيار بنده مقارن با فعل است ، كاسب فعل گرديده و به اعتبار قدرت و اختيار موجب كسب و مباشرت ، بر انجام طاعات و ترك معاصى تمكن دارد و همين در صحت تكليف كافى است و نيازى به اثبات خالقيت بنده براى فعل - كه مورد نزاع بين دو گروه است - ندارد . امّا ثواب و عقاب مترتب بر افعال اختيارى همچون ساير امور عادى است كه به طريق عادت و بدون لزوم عقلى و توسل به درخواست بر اسباب خود مترتب مىشود . همانگونه كه از نظر ما صحيح نيست تا گفته شود : چرا خداوند احراق را به دنبال تماس آتش آفريده است و چرا بطور ابتدائى صحيح نيست ؛ همانگونه در اينجا هم صحيح نيست كه گفته شود : چرا به دنبال افعال مخصوص ثواب مىدهد و به دنبال افعال ديگر عقاب مىكند ؟ و چرا آن را ابتداء انجام نمىدهد ؟ و چرا در اين دو مورد بر عكس عمل نمىكند ؟ امّا تكليف ، تأديب ، بعثت و دعوت ، انگيزه‌هاى بنده براى فعل و اختيار او است . لذا خداوند عادتا فعل را به دنبال آنها خلق مىكند و به اعتبار همين\r\n","description":"","footnote":"","page_name":" 330 ","page_number":368},
  {"content":"\r\nاست كه فعل ، طاعت و معصيت و نيز علامت ثواب و عقاب است . در پاسخ دليل وى كه « اگر فاعل معصيت در ما ، خداوند متعال باشد ، ديگر قادر بر انجام طاعت نخواهيم بود .\r\nزيرا اگر خداوند متعال انجام طاعت را در ما خلق كند ، طاعت واجب الحصول خواهد بود و اگر فعل طاعت را در ما خلق نكند ، ممتنع الحصول خواهد بود « مىگوييم : اين لزوم ، براى شما هم در علم لازم مىآيد و از شما قابل انفكاك نيست . زيرا آن افعال بنده كه خداوند عدم آن را مىداند ، از بنده ممتنع الصدور است و آنچه كه خداوند وجودش را مىداند ، واجب الصدور و افعال بنده ، هيچ راه خروجى از اين دو ندارد و در نتيجه اختيار را باطل مىكند . زيرا قدرتى بر انجام واجب و ممتنع وجود ندارد . در اين صورت تكليف باطل خواهد بود زيرا به زعم خود وى ، تكليف ، بر قدرت و اختيار استقلالى مبتنى است . پس آنچه كه در مسئله خلق اعمال بر ما لازم مىآيد ، در مسئله علم خداوند متعال به اشيا بر شما هم لازم مىآيد .\r\nمن مىگويم :\r\nهر كس تعبير وى از اين دليل را به شبهه ملاحظه كند ، گمان خواهد برد كه در پاسخ خود كلامى استوار و گفتارى قاطع آورده است اما همين كه پاسخ وى را بنگرد آن را به خرافات شبيه تر خواهد يافت تا به يك پاسخ . تمام آنچه كه بيان كرده ، متعلق تكليف را از آثار بنده نمىگرداند . زيرا به گمان آنان هر آنچه كه در وجود است ، حتى كسب و محليّت فعل مخلوق خداوند متعال است . پس چگونه بنده مؤثر و موجد است تا تكليف وى صحيح باشد ؟ خلاصه كلام اينكه اگر بنده در متعلق تكليف ، ايجاد و تأثيرى داشته باشد ، همين مطلوب ما است و گرنه اشكال به حال خود باقى است و تكليف بندگان بما لا يطاق و چيزى كه اصلا در آن اثرى ندارند و نيز حصول عبث در طلب خدا ، بر اشاعره لازم مىآيد .\r\nگمان وى مبنى بر اينكه ثواب و عقاب از عاديات است ، گذشته از اشكال حصول علم به عادت غيبى كه پيش از اين دانستيد ، داراى اين اشكال است كه از عاديات خداوند عادل رحمان اين نيست كه بنده ضعيف خود را بر فعلى عذاب كند كه خودش در او خلق كرده است و به هيچ وجه بنده در آن اثرى ندارد . از همين جهت است كه به خلق احراق به دنبال تماس آتش مقايسه نمىشود .\r\nپاسخ وى در عبث بودن طلب كه : « تكليف ، تأديب ، بعثت و دعوت انگيزه‌هاى بنده براى فعل و اختيار او است » ، ظاهرا خروج از مذهب اشاعره است . زيرا چگونه تكليف ،\r\n","description":"","footnote":"","page_name":" 331 ","page_number":369},
  {"content":"\r\nتأديب و بعثت به فعل و اختيار مىخواند و حال اينكه از نظر آنان ، فعل و اختيار از آن خداوند متعال است و اصلا بنده در آن دو اثرى ندارد ؟ ! گمان وى در الزام ما در علم خداوند متعال ، چيزى است كه افراد آگاه اشاعره هم بدان رضايت نمىدهند تا چه رسد به ديگران . زيرا همانطور كه پيش از اين آورديم : علم تابع معلوم است و نه متبوع آن . در غير اين صورت خداوند ، قادر و مختار نخواهد بود .\r\nزيرا همانطور كه خود وى در كلامش ذكر كرده ، آنچه كه خدا وجودش را مىداند ، واجب و آنچه كه عدمش را مىداند ، ممتنع است . آن كس كه مىداند مقصود گويندهء اين كلمات چيست ، اگر به پاسخگويى از آن بپردازد ، به خود توهين كرده است !\r\nمصنّف - رفع الله درجته - مىگويد :\r\n4 - خداوند سبحان ظالمترين ستمگران باشد - تعالى الله عن ذلك علوا كبيرا - زيرا اگر خداوند معصيت را بدون اينكه هيچ تأثيرى در آن داشته باشيم در ما خلق كند و سپس ما را به خاطر آن عذاب كند و به سبب اينكه اين معصيت از خداوند در ما صادر شده ، ما را عقاب نمايد ، نهايت جور و عدوان خواهد بود . پناه بر خدا از مذهبى كه به جايى منجر شود كه خداوند را به جور و عدوان موصوف گرداند . پس از خداوند متعال ، كدام عادل ، كدام منصف و كدام رحيم در حق بندگان خدا باقى خواهد ماند ؟ كيست غير از خدا كه جامع صفات كرم ، رحمت و انصاف باشد با اين حال ما را به سبب فعلى كه از او صادر شده و معصيتى كه او در ما انجام داد ، عذاب نمايد ؟ !\r\nفضل مىگويد :\r\nپناه بر خدا از نسبت ظلم و عدوان به خداوند منّان . خلق معصيت در بنده عاصى مستوجب ظلم نيست . زيرا ظلم تصرف در حق غير است . خداوند متعال در تصرفات خود در بندگان بر آنان ظلم نمىكند ( زيرا در ملك خود تصرف مىكند . ) روايت شده كه عمرو بن العاص از ابو موسى پرسيد : خداوند در من معصيت خلق مىكند و سپس به سبب آن ، با من دشمنى مىورزد ؟ ! ابو موسى گفت : زيرا خدا بر تو ظلم نمىكند . توضيح مطلب اينكه نظام كلى در آفرينش جهان اقتضا مىكند كه هم بنده مطيع وجود داشته باشد و هم بنده معصيت كار . همچون خانه اى كه مهندس حكيم مىسازد . اين خانه اقتضا مىكند كه هم مستراح داشته باشد و هم محلى براى نماز . اگر اين خانه مستراح نداشته باشد ، ناقص است . همينطور اگر در هستى ، معصيت كارى وجود نداشته باشد ، نظام كلى\r\n","description":"","footnote":"","page_name":" 332 ","page_number":370},
  {"content":"\r\nعالم تكميل نخواهد شد و آتش جهنم از گناهكاران پر نخواهد گشت . همانگونه كه پسنديده نيست كه به مهندس اعتراض شود كه چرا در اين خانه ، مستراح هم قرار دادى و چرا تمام آن را عبادتگاه و مجلس انس قرار ندادى ؟ ، همينگونه پسنديده نيست كه به خالق جهان گفته شود : چرا عصيان را آفريدى و چرا تمام بندگان را مطيع قرار ندادى ؟\r\nزيرا نظام كلى جهان ، وجود هر دو گروه عاصى و مطيع را اقتضا مىكند . آيا در تصرف صاحب خانه براى قرار دادن قسمتى به نمازخانه و قسمتى ديگر به مستراح ، گفته مىشود كه ظلم كرده است ؟ همينطور است در مورد تصرف خداوند سبحان در موجود ، كه هر گونه تصرف كند ، گفته نمىشود : خداوند ظلم كرده است . ليكن معتزله كور گمان مىكنند كه خلق منحصر در آنان است و آنان مالك خويشتن و خداوند مالك آنان ! اينان نمىدانند كه خداوند مالك مطلق است . آيا نمىبينيد فردى كه مردانى را براى انجام كارى اجير مىكند و در ضمن بردگان خود را هم به كار مىگمارد ؛ پس از انجام كار به افراد اجير ، دستمزد مىدهد اما به بردگانش هيچ مزدى نمىدهد ؟ آيا گفته مىشود كه بر بندگان خود ظلم كرده است ؟ بدون شك آدم عاقل چنين نخواهد گفت . زيرا آنطور كه خواسته در حق خود تصرف كرده است . اما همين مرد ، اگر بردگانش را بيش از طاقت آنان به كار گيرد يا غذاى آنها را قطع كند يا به آنها لباس نپوشاند ، گويند كه ستمگر است .\r\nزيرا اين تجاوز از حد مالكيت در مورد بنده است . حد مالكيت وى به ميزانى است كه خداوند اجازهء تصرف در آن داده است . پس هر گاه از اين حد درگذرد ، ستم كرده است .\r\nزيرا وى مالك مطلق نيست . امّا اگر مالك مطلق بود و حق هر گونه تصرفى را به هر گونه كه مىخواست و هر گونه كه اراده مىكرد ، مىداشت ، تمامى تصرفاتش ، عين عدل بود نه جور و ستم . همينگونه است در مورد خداوند سبحان كه مالك مطلق است و حق هر گونه تصرف را آنگونه كه بخواهد و آنطور كه اراده كند ، دارد . پس به هيچ وجه از خداوند ظلم و ستم متصور نيست . اين بيان ، تحقيق مطلب است و از آن تجاوز مكن .\r\nمن مىگويم :\r\nچقدر استدلال وى به مطلب منقول از ابو موسى در عدم ظلم مضحك است . وى با اين سخن ، چيزى را خواسته رد كند كه هر انسان با وجدانى آن را درك مىكند و آن اينكه خلق معصيت در بنده و دشمنى به دليل آن ، سفاهت و ظلم است . گويا وى راضى نشده كه شيخ خود ابو الحسن اشعرى را بدين عقيده مختص گرداند . لذا جدّ وى ، ابو موسى اشعرى را هم در اين خرافه با او شريك گردانده است .\r\n","description":"","footnote":"","page_name":" 333 ","page_number":371},
  {"content":"\r\nپوشيده نيست كه تمثيل وى به خانه از دو جهت با موضوع مورد بحث ما مخالف است :\r\n1 - حسن وجود مستراح در خانه و مدخليت آن در تكميل خانه بر همگان ظاهر است . زيرا اگر مستراح نبود ، خانه كثيف و آلوده مىگشت و زندگى اهل خانه به كدورت مىگراييد . بر خلاف موضوع مورد نزاع ، يعنى افعال بندگان مثل جور ، خبر چينى ، قتل ، سرقت ، راهزنى و مانند آن كه در جهان ، شرّ است و موجب فساد و نقصان در نظام عالم و نه موجب كمال .\r\n2 - ظلمى در قرار دادن مستراح به عنوان محلى براى كثافت نيست چرا كه شعور ندارد بر خلاف قرار دادن عاصى به عنوان محلى براى كارهاى زشت و سپس عقاب وى به خاطر آن افعال .\r\nاز شگفتترين عجايب اينكه گفت : « و آتش جهنم از گناهكاران پر نخواهد شد . » ، اين سخن كسى است كه مىپندارد خداوند سبحان در پر كردن آتش جهنم از بندگانش ، فايده و نيازى دارد . از اين گذشته اگر خداوند حق هر گونه تصرفى آنگونه كه بخواهد ، دارد ، ديگر نيازى به خلق معصيت ندارد بلكه مىتواند همينگونه و ابتدائا آتش جهنم را از بندگان خود پر كند . اى كاش مىدانستم كه آيا اين عدل است كه پس از آنكه نظام خود را با بندگان تكميل و آنان را از بدكاران قرار داد ، آنها را عقاب كند يا اينكه به ثواب سزاوارتر هستند ؟ از اين گذشته تمثيل به خانه با عقيده به اصلح مناسب است در حالى كه اشاعره بدان عقيده ندارند . بعضى از محققين اين مثال را براى تقريب اين عقيده بيان كرده‌اند .\r\nخصم بدون انديشه ، اين تمثيل را از آنان گرفته و در جايى غير از موضع خود كه موافق مذهب او نيست ، قرار داده است . من نمىدانم در ذكر به كارگيرى بردگان بدون مزد ، چه فايده اى عايد وى مىگردد ، چيزى كه نه مطلوبش را تقريب مىكند و نه با عقيدهء ما مخالفت دارد .\r\nآنچه كه در به كارگيرى برده بيش از توان وى و قطع غذا و لباس او ظلم بودن اين عمل بيان كرده به مطلوب ما نزديكتر است . زيرا اين عمل از حيث خود ظلم است و نه از حيث عدم اذن شارع . بلكه اگر شارع بدان اذن مىداد ، اجازه دهنده به جور و ستم ناميده مىشد و اذنش هم ستم ديگرى به شمار مىآمد . ظلم عظيمتر از آن ، خلق فعل در بنده و عقاب وى به انواع عذاب در اثر آن فعل ، است . ما اين ادعا را نمىپذيريم كه اين حق خداوند است چون خدا مالك مطلق است . زيرا مالكيت مطلق عبارت است از سلطنت\r\n","description":"","footnote":"","page_name":" 334 ","page_number":372},
  {"content":"\r\nمطلق و غير مقيد به چيزى . اين را هم نمىپذيريم كه از آثار مالكيت مطلق و احكام آن ، ضرر رساندن به بنده باشد بدون اينكه برايش منفعتى به همراه داشته و يا گناهى مرتكب شده باشد ، بلكه بر عكس احكام و آثار آن در جهت رعايت بنده و رحمت و انصاف در حق او است . مگر كدام عاقل اين ضرر رساندن به بنده را از نوع تصرف قبيح و ظلم صريح نمىداند ؟ !\r\nمصنّف - زاد الله فى علو درجاته - مىگويد :\r\n5 - تجويز انتفاى چيزى كه ثبوت آن بالضروره معلوم شده است . بيان مطلب اينكه بالضرورة مىدانيم كه افعال ما بر حسب مقاصد و انگيزه هايمان واقع مىشود و هر گاه اين انگيزه‌ها منتفى شود و موانعى به وجود آيد ، افعال هم منتفى است و بالضرورة مىدانيم اگر كارى را اراده كنيم و انگيزه ايجاد آن موجود باشد و مانع منتفى آن كار واقع خواهد شد و هر گاه از كارى كراهت داشته باشيم ، به وقوع نخواهد پيوست .\r\nهر گاه گرسنگى بر انسان فشار آورد و غذا هم در دسترس باشد ، آن غذا را تناول خواهد كرد و اگر معتقد باشد كه در غذايى سم ريخته‌اند ، از خوردن آن ، صرف نظر خواهد كرد . از حال ديگران هم اين مطلب معلوم مىشود . بالضروره مىدانيم كه هر گاه تشنگى بر انسان غلبه كند و مانعى در نوشيدن آب وجود نداشته باشد ، بالضروره ، آب را خواهد نوشيد و هر گاه انسان ، زيان ورود در آتش را بداند ، هرگز وارد آن نخواهد شد . امّا اگر افعال بندگان توسط خداوند متعال صادر شود ، جايز خواهد بود كه همهء اين كارها به وقوع پيوندد ، هر چند از آن كراهت داشته باشيم و انگيزه هم منتفى باشد . از سوى ديگر صدور آن نيز بنابر تقدير اينكه خداوند متعال آن را انجام ندهد ، از ما ممتنع خواهد بود ، اگر چه آن را اراده كنيم و انگيزه هم وجود داشته باشد . بطلان اين سخن معلوم است . پس چگونه انسان عاقل و خردمند بر خود مىپسندد پيرو مذهبى باشد كه او را به بطلان چيزى راهبرى كند كه ثبوت آن را بالضروره مىداند ؟ !\r\nفضل مىگويد :\r\nدر تحرير مذهب اشاعره آورديم كه افعال بندگان به قدرت خداوند متعال و به دنبال اراده بنده و بر سبيل عادت ، واقع مىشود . پس هر گاه كه انگيزه‌هاى لازم حاصل و موانع موجود بر طرف گرديد ، فعل بنده واقع مىشود ، اگر چه بر عدم وقوع آن از لحاظ عقل جزم داشته باشيم . همچنان كه در ساير امور عادى هم كه عقلا عدم وقوع آنها جايز و\r\n","description":"","footnote":"","page_name":" 335 ","page_number":373},
  {"content":"\r\nمحال عادى است به همين منوال مىباشد . همينطور تمام مثالهايى كه در خوردن غذا و نوشيدن آب بيان كرده ؛ جايز است كه خوردن غذا به دنبال ارادهء غذا واقع نشود ، ليكن عادت بر وقوع آن جارى شده است .\r\nاما اينكه گفت : « و اگر افعال بندگان توسط خداوند متعال صادر شود ، جايز خواهد بود كه همهء اين كارها به وقوع پيوندد هر چند از آن كراهت داشته باشيم . » سخن درستى است . زيرا بسيارى از اوقات ، چيزهايى انجام مىدهيم كه خود از آن كراهت داريم .\r\nشكى در اين جواز وجود ندارد و با انكار آن ، چيزى كه بالضروره معلوم شده ، نفى نمىشود .\r\nمن مىگويم :\r\nنتيجه كلام وى ، اصرار بر مكابره ضرورت است . پس بدان توجه نمىشود . شگفتتر از آن اين گفتهء وى است كه : « بسيارى از اوقات ، چيزهايى انجام مىدهيم كه خود از آن كراهت داريم . » زيرا كدام عاقل با انتفاى انگيزه‌ها يا وجود موانع - چنان كه فرض كلام همين است - چيزى را انجام مىدهد كه از آن كراهت دارد . بلى ، شايد بنابه انگيزه اى قويتر از مانع چيزى انجام دهيم كه از آن كراهت داريم . اما اين امر ديگرى است و بلكه در اين صورت ديگر كراهت حقيقى باقى نمىماند .\r\nمصنّف - طاب ثراه - مىگويد :\r\n6 - تجويز چيزى كه ضرورت بر نفى آن حكم مىكند . زيرا افعال ما آنگونه كه مىخواهيم و اراده مىكنيم ، واقع مىشود و آنگونه كه از آن كراهت داريم ، واقع نمىشود . بالضروره مىدانيم كه هر گاه اراده كنيم كه به سمت راست حركت كنيم ، حركت به سمت چپ واقع نخواهد شد و هر گاه اراده كنيم كه به سمت چپ حركت كنيم ، حركت به سمت راست واقع نخواهد شد . حكم بر اين مطلب ضرورى است .\r\nاما اگر افعال ما توسط خداوند متعال صادر شود ، جايز خواهد بود آنجا كه مىخواهيم به سمت چپ حركت كنيم ، حركت به سمت راست واقع شود و آنجا كه مىخواهيم به سمت راست حركت كنيم ، حركت به سمت چپ واقع شود . و اين بالضروره باطل است .\r\nفضل مىگويد :\r\nپاسخ اين اشكال در فصل پيش گذشت . گفتيم كه افعال بندگان بر اساس عادت خداوند متعال و به دنبال ارادهء بنده واقع مىشود . خداوند متعال اين حركات را به دنبال\r\n","description":"","footnote":"","page_name":" 336 ","page_number":374},
  {"content":"\r\nاراده بنده خلق مىكند و هم او است كه اراده را خلق مىكند . ضرورت بر وقوع افعال بنده به دنبال قصد و اراده حكم مىكند ، نه بر اين مطلب كه اراده مؤثر و خالق فعل است . جاى بسى شگفتى است كه اينان بين اين دو معنى فرق مىگذارند و شگفتتر از آن ، اينكه به وجدان خود رجوع نمىكنند و بدقت نمىانديشند كه اين اراده را چه كسى خلق كرده است ؟ آيا آنان ، اراده را آفريده‌اند يا خداوند متعال ؟ آن كس كه اراده را آفريده - اگر چه بنده آن را اراده نكرده باشد و در محل واقع شدن براى آن اراده مردّد ، شد - همان كس خالق فعل است . هر گاه كار خلق به فعل برسد ، همچون الاغ در گل فرو روند و افعال را به خود نسبت دهند . در اين نسبت دادن فعل به خود ، خطر شرك نهفته است .\r\nمن مىگويم :\r\nدر ابتداى اين مطلب آورديم كه عقيده به عدم تأثير قدرت و اختيار بنده ، خلاف ضرورت است و منكر تأثير قدرت - همانطور كه در آنجا گفتيم - راهى بر اثبات وجود اراده ، ندارد . زيرا همانطور كه گذشت ، اراده و مقدمات آن يعنى تصور مراد و تصديق مصلحت و رضايت به مراد ، افعال بندگان و آثار قدرت آنان است و چه بسا كه اين مقدمات توسط خداوند متعال واقع شود . ما اين مطلب را پيش از اين روشن ساختيم .\r\nبدان رجوع شود . پس محلى براى تعجب او وجود ندارد . از آنجايى كه اشاعره از هر گونه نقدى بر مذهب عدليه تهى هستند ، به گزافه گويى پرداخته‌اند . لذا از فعل بنده به خلق و شرك تعبير كرده‌اند ؛ كه اولى به فعل با قدرت تمام و دومى به شركت در الهيت منصرف مىشود . آنان به شرك سزاوارترند . زيرا به وجود صفات زايد و مغاير با خداوند متعال در وجود كه الهيت خداوند بدان قائم است ، معتقدند و همين صفات را براى خود نيز ثابت مىدانند . بدون شك دعوى مشاركت در صفات ذاتى خطرناكتر است از دعوى مشاركت در افعال خصوصا كه خداوند متعال بنده را بر انجام افعال توانايى مىدهد .\r\nمصنّف - قدس الله روحه - مىگويد :\r\n7 - مخالفت با نص قرآن مجيد و آيات فراوان آن كه بر استناد افعال به ما دلالت مىكند . در كتاب ايضاح مخالفة السنة للكتاب و السنة ، مخالف اهل سنت را با نص قرآن و سنت ، با اشاره به وجوه گوناگونى كه در آن به مخالفت با آيات قرآن پرداخته‌اند ، بيان كرده‌ام ، چنان كه آيه اى در قرآن وجود ندارد ، مگر اينكه از چند وجه با آن مخالفت كرده‌اند ؛ حتى بعضى بر بيست وجه بالغ مىشود . حداقل وجوه مخالفت ، چهارده وجه است . ما در اين مختصر به چند وجه اندك كه دالّ بر مخالفت آنان با نصّ قرآن\r\n","description":"","footnote":"","page_name":" 337 ","page_number":375},
  {"content":"\r\nاست ، اشاره مىكنيم . اين وجوه را - كه ده وجه مىشود - بزرگترين دانشمندان اهل سنّت و فاضلترين متأخران آنان فخر الدين رازى بيان كرده است :\r\nالف - آيات دال بر نسبت فعل به بنده : * ( « فَوَيْلٌ لِلَّذِينَ كَفَرُوا » ) * ( 1 ) ، * ( « فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ » ) * ( 2 ) ، * ( « إِنْ يَتَّبِعُونَ إِلَّا الظَّنَّ » ) * ( 3 ) ، * ( « ذلِكَ بِأَنَّ الله لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ » ) * ( 4 ) * ( « بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ جَمِيلٌ » ) * ( 5 ) ، * ( « فَطَوَّعَتْ لَه نَفْسُه قَتْلَ أَخِيه فَقَتَلَه » ) * ( 6 ) ، * ( « مَنْ يَعْمَلْ سُوءاً يُجْزَ بِه » ) * ( 7 ) ، * ( « كُلُّ امْرِئٍ بِما كَسَبَ رَهِينٌ » ) * ( 8 ) ، * ( « وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي » ) * ( 9 ) .\r\nفضل مىگويد :\r\nبدان كه نص ، چيزى است كه در آن احتمال خلاف مقصود نرود . پس هر يك از آيات قرآن كه چنين باشد و مكلف با علم به آن ، به مخالفت پردازد ، كافر است . پناه بر خدا از اين عمل . امّا مخالفت با آياتى از قرآن مجيد كه محتمل چند وجه است ولى چنان نيست كه احتمال خلاف مقصود در آن نرود ، كفر نيست بلكه قابل اجتهاد است و ترجيح چيزى است كه به مدلول كتاب مناسبتر و نزديكتر است . شگفت از اين مرد كه آياتى را جمع آورى كرده كه امام رازى آنها را آورده تا احتمال آنچه را كه مخالف مذهب اهل سنت است از آنها رفع كند . امام رازى تمام اين آيات را مىآورد و موافقت مذهب اهل سنت را با آنها بيان مىدارد . از سوى ديگر احتمال تطبيق آن آيات را بر مذهب معتزله دفع مىكند . در حالى كه اين مرد تمام آيات را ذكر و آنها را مؤيد مذهب خود قرار مىدهد اما بيان امام رازى را در تأويل آيات و تطبيق آنها بر مذهب اهل سنت و جماعت نمىآورد ! اين كار دليل بر نهايت حماقت و حيله گرى و تعصّب و نادانى او است . آيا از اينكه كسى به كتابش بنگرد ، شرم نمىكند ؟ ! مثل وى در اين كار ، مثل كسى است كه در ميدان جنگ تيرهايى را كه گروهى از مردان سپاهش را كشته ، جمع و آنها را از شكم ، سينه و ران دوستان و ياران خود بيرون كشيده است . با اين حال افتخار مىكند كه تيرهايى مرد افكن داريم امّا نمىداند كه اين تيرها دوستان و يارانش را كشته است ! پناه بر خدا از جهل و تعصب .\r\nاينكه اين آيات را دليل بر مذهب باطل خود قرار داده ، از باب اقامهء دليل بر غير محل\r\n\r\n","description":"","footnote":"\r\n( 1 ) . مريم / 37 .\r\n( 2 ) . بقره / 79 .\r\n( 3 ) . انعام / 116 .\r\n( 4 ) . انفال / 53 .\r\n( 5 ) . يوسف / 18 .\r\n( 6 ) . مائده / 30 .\r\n( 7 ) . نساء / 123 .\r\n( 8 ) . طور / 21 .\r\n( 9 ) . ابراهيم / 22 .\r\n","page_name":" 338 ","page_number":376},
  {"content":"\r\nنزاع است . زيرا انكار نمىكنيم كه فعل نسبتى با فاعل دارد و نسبتى با خالق . مثلا سياهى ، يك نسبت به چيز سياه دارد كه محل آن است و يك نسبت با خالقى كه او را در چيز سياه آفريده تا به وسيلهء آن ، سياه شود . بدين لحاظ شكى نداريم كه در آيهء * ( « فَوَيْلٌ لِلَّذِينَ كَفَرُوا » ) * ( 1 ) كفر به بنده نسبت داده شده است . ما اصلا در اين مورد ، نزاع نداريم بلكه بحث در خلق است و نه در كسب و مباشرت . بدون شك كتابت در آيه * ( « فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ » ) * ( 2 ) با دست كاتب صورت مىگيرد . اين كار محسوس است و نيازى به استدلال ندارد ، بلكه بحث در خلق و تأثير است . ما مىگوييم : كتابت كسب بنده و خلق ( آفريده ) خداوند است . آيا اين مرد آخر اين آيه را نخوانده است كه مىفرمايد : * ( « ثُمَّ يَقُولُونَ هذا مِنْ عِنْدِ الله لِيَشْتَرُوا بِه ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمَّا يَكْسِبُونَ » ) * ( 3 ) ، اين آيه به كسب تصريح دارد و بيان مىكند كتابت ، كسب آنان است نه خلق ( آفريده ) آنان ، ساير آيات مذكور را هم بر همين منوال قياس كنيد .\r\nمن مىگويم :\r\nهمانطور كه وى گفته : نص ، آن است كه احتمال خلاف در آن مىرود امّا نه اوهام و احتمالات سوفسطايى و گرنه اصلا نص نبود ، بلكه بر حسب طريقهء استعمال و فهم اهل زبان ، همانگونه كه در اين آيات مباركه ثابت است . زيرا از نسبت دادن فعل اختيارى به فاعل ، تأثير فاعل در فعل و احداث آن توسط فاعل فهميده مىشود . هيچ عاقلى تصوّر نمىكند كه منظور از نسبت دادن فعل اختيارى به فاعل قادر و مختار صرفا محل بودن فاعل باشد . پس موضوع مورد بحث با چيز سياه مقايسه نمىشود . زيرا سياهى ، براى كسى كه در آن قدرت و اختيار ندارد ، اختيارى نيست ؛ ليكن اشاعره براى فعل اختيارى ، نسبتى با فاعل به معناى محليت اصطلاح و اثبات كرده ، آن را كسب ناميده‌اند ، امّا مردم عرب زبان آن را نمىشناسند . از سوى ديگر براى اين فعل اختيارى نسبتى به خالق وضع و آيات قرآن را بر اين اصطلاح حمل كرده‌اند . به همين دليل است كه اگر رازى تأويلى هم كرده ، مصنّف - ره - متعرض آن نشده است . زيرا پاسخهاى آنان داير مدار همين كسب خرافى است و اگر پاسخ با ارزشى داشت ، خصم آن را رها نمىكرد تا به كسب بپردازد .\r\nدر حقيقت تأويل آيات قرآن به مثل اين مطلب ، تحريف كلام خداوند از مواضع آن است و موجب اسقاط حجيت كتاب خدا ، زيرا نصّى در قرآن وجود ندارد مگر اينكه چنين\r\n\r\n","description":"","footnote":"\r\n( 1 ) . مريم / 37 .\r\n( 2 ) . بقره / 73 .\r\n( 3 ) . همان .\r\n","page_name":" 339 ","page_number":377},
  {"content":"\r\nتأويلى در آن امكان دارد .\r\nاستشهاد وى به تتمهء آيه از شگفتيها است . زيرا مراد از كسب در اين آيهء مباركه طلب است ، يعنى آنان بهاى اندك را طلب مىكنند . از همين رو است كه ( ويل ) را براى كسب و كتابت ، جداگانه آورده است . يكى از جهالتهاى اين مرد ، مثال او است . زيرا با اين مثال مىخواهد به اين مطلب اشاره كند كه اين آيات از ادلهء اشاعره و تيرهايى است از آنها كه قلب دشمنانشان را نشانه گرفته است . هيچ انسان با فهمى منكر نيست كه اين آيات از جمله دلايل عدليه است ، نهايت چيزى كه اشاعره دارند اين است كه آنها را به كسب تأويل كنند . امّا چنان كه ديديد كسب از درجهء اعتبار ساقط است . پس بنگريد كه چگونه براى شما مثال مىآورند ، آنان گمراه شده‌اند و نمىتوانند به راه راست هدايت شوند .\r\nمصنّف - نور الله ضريحه - مىگويد :\r\nب - آياتى از قرآن كه در مدح مؤمن به خاطر ايمان و ذم كافر به واسطهء كفر او وارد شده ، او را به ثواب بر طاعت وعده و از عقاب بر معصيت بيم داده است . مثل : * ( « الْيَوْمَ تُجْزى كُلُّ نَفْسٍ بِما كَسَبَتْ » ) * ( 1 ) ، * ( « الْيَوْمَ تُجْزَوْنَ ما كُنْتُمْ تَعْمَلُونَ » ) * ( 2 ) ، * ( « وَإِبْراهِيمَ الَّذِي وَفَّى أَلَّا تَزِرُ وازِرَةٌ وِزْرَ أُخْرى » ) * ( 3 ) ، * ( « لِتُجْزى كُلُّ نَفْسٍ بِما تَسْعى » ) * ( 4 ) ، * ( « هَلْ جَزاءُ الإِحْسانِ إِلَّا الإِحْسانُ » ) * ( 5 ) ، * ( « هَلْ تُجْزَوْنَ إِلَّا ما كُنْتُمْ تَعْمَلُونَ » ) * ( 6 ) ، * ( « مَنْ جاءَ بِالْحَسَنَةِ فَلَه عَشْرُ أَمْثالِها » ) * ( 7 ) ، * ( « وَمَنْ أَعْرَضَ عَنْ ذِكْرِي » ) * ( 8 ) ، * ( « أُولئِكَ الَّذِينَ اشْتَرَوُا الْحَياةَ الدُّنْيا » ) * ( 9 ) ، * ( « إِنَّ الَّذِينَ كَفَرُوا بَعْدَ إِيمانِهِمْ » ) * ( 10 ) .\r\nفضل مىگويد :\r\nمدح مؤمن و ذم كافر به اعتبار محل بودن براى كفر و ايمان است . چنان كه انسان به جهت نيكويى و زيبايى و لؤلؤ به جهت صفا و درخشش مدح مىشود . وعد و وعيد هم به اعتبار اين است كه مؤمن و كافر محل اعمال نيك و بد هستند ، چنان كه انسان مشك را برمىگزيند و هيزم و خاشاك را مىسوزاند . آيات مذكور بر مدح مؤمن و ذم كافر و بيان ترتّب جزا دلالت مىكند . ما هم در اين باره نزاعى نداريم چرا كه كاملا مسلَّم است . بحث در اين است كه آيا افعال مستحق جزا ، مخلوق خداوند متعال است يا مخلوق بنده ؟ !\r\n\r\n","description":"","footnote":"\r\n( 1 ) . غافر / 17 .\r\n( 2 ) . جاثيه / 28 .\r\n( 3 ) . نجم / 38 - 37 .\r\n( 4 ) . طه / 15 .\r\n( 5 ) . رحمن / 60 .\r\n( 6 ) . نمل / 90 .\r\n( 7 ) . انعام / 160 .\r\n( 8 ) . طه / 124 .\r\n( 9 ) . بقره / 86 .\r\n( 10 ) . آل عمران / 90 .\r\n","page_name":" 340 ","page_number":378},
  {"content":"\r\nمسلما مباشرت در عمل و كسبى كه وعد و وعيد و جزا بر آن مترتّب مىشود ، از آن بنده است . از همين رو است كه جزا بر مباشرت و كسب مترتّب مىشود . پس معلوم شد كه اين آيات مباركه هم دليل بر مذهب او نيست .\r\nمن مىگويم :\r\nبىترديد ، مدح و ذم تابع حسن و قبح چيزها است . گاهى اوقات قصد و اختيار در حسن و قبح اعتبار نمىشود . زيرا متعلق آن دو از افعال اختيارى نيست بلكه از صفات ذاتى است . مثل درخشندگى و تيرگى مرواريد و زيبايى و نيكويى صورت . گاهى اوقات هم ، قصد و اختيار در حسن و قبح چيزها معتبر است . زيرا به افعال اختيارى تعلق مىگيرد . هر گاه فعل اختيارى بدون قصد انجام شود ، نه فعل به حسن و قبح موصوف مىشود و نه فاعل آن مدح و ذم مىگردد . همچون خوابيده كه اگر از او سخن ايمان و كفر صادر شود ، نه فعل او به حسن و قبح موصوف مىشود و نه خود او به جهت آن مدح و ذم مىگردد . همينطور اگر شخصى بر انجام كارى مجبور شود ، در اثر آن ، مورد مذمت قرار نمىگيرد . چنان كه عمّار سخن كفر را به جهت اجبار قريش ، بيان كرد ولى به جهت آن مذمت نشد و اين آيهء مباركه نازل گرديد : * ( « إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ » ) * ( 1 ) ، حال اگر اصل صدور فعل از شخص منتفى شد ، عدم اتّصاف فعل به حسن و قبح اوليتر خواهد بود و شخص هم به عدم مدح و ذم به جهت آن فعل اوليتر ، خواه فعل اصلا به او مرتبط نباشد و خواه به نحو محليت و آليت بدون اختيار و تأثير با آن مرتبط باشد . سنگ را به جهت آزار رساندن مدح و ذم نمىكنند و آزار رساندن از سنگ نه حسن است و نه قبيح ، بلكه اين زنندهء سنگ است كه به جهت نيكو يا قبيح بودن فعل - بر حسب وجوه و اعتبار - مورد مدح و ذم قرار مىگيرد . مثلا ضرب تأديبى كودك يتيم حسن و ضرب عدوائى او قبيح است . در مورد انسان هم بنابر اينكه افعال او توسط خداوند متعال صادر شود ، وضع به همين منوال است . در اينجا فعل انسان نه حسن است و نه قبيح ، نه در اثر آن مدح مىشود و نه ذم . زيرا اصلا در فعل تأثير ندارد و مجرد محل فعل خدا بودن و آلت آن قرار گرفتن و تسميه آن در اصطلاح لفظى به كسب ، تا زمانى كه به هيچ وجه در آن تأثيرى ندارد ، نه مقتضى حسن و قبح فعل انسان است و نه مقتضى مدح و ذم به جهت آن . زيرا در اين حال ، انسان همچون سنگ است . بر اين اساس ، از اينكه در قرآن مدح و ذم به\r\n\r\n","description":"","footnote":"\r\n( 1 ) . نحل / 106 .\r\n","page_name":" 341 ","page_number":379},
  {"content":"\r\nمؤمن و كافر تعلق گرفته ، معلوم مىشود كه فعل از مؤمن و كافر صادر مىشود و آن دو در فعل خود تأثير دارند .\r\nتعلق وعد و وعيد به شخص معنى ندارد . زيرا شخص محل افعال است و چيزى به او مستند نيست تا به جهت آن جزا داده شود . تشبيه به برگزيدن و انتخاب مشك و سوزاندن هيزم و خاشاك هم اشتباه است . زيرا سخن در صحت وعد و وعيد است امّا وعد مشك و وعيد خاشاك صحيح نيست . گذشته از اين ، سوزاندن هيزم بر خلاف عذاب انسان ، ظلم بر هيزم نيست . زيرا هيزم شعور ندارد . بنابراين مقايسه مؤمن و كافر بر مشك و هيزم بىمعنى است .\r\nاگر منظور خصم از مسلَّم بودن اينكه مباشرت و كسب از آن بنده است ، اين بوده كه اين دو حقيقتا از آن بنده است ، بايد دانست كه اين خروج از مذهب او است و بنابر اعتقاد آنان شرك است . زيرا هر آنچه در وجود است ، از خداوند متعال است و اگر منظورش اين بوده كه كسب و مباشرت اصطلاحا و به مجرد اصطلاح لفظى از آن بنده است ، پاسخ ايراد مصنّف - ره - داده نشده است .\r\nمصنّف - اعلى الله منزلته - مىگويد :\r\nج - آياتى كه دلالت دارد : افعال خداوند متعال منزه از آن است كه در تفاوت و اختلاف و ظلم همچون افعال بندگان باشد . خداوند مىفرمايد : * ( « ما تَرى فِي خَلْقِ الرَّحْمنِ مِنْ تَفاوُتٍ » ) * ( 1 ) ، * ( « الَّذِي أَعْطى كُلَّ شَيْءٍ خَلْقَه ثُمَّ هَدى » ) * ( 2 ) ، در حالى كه كفر و ظلم ، حسن نيست ؛ * ( « وَما خَلَقْنَا السَّماواتِ وَالأَرْضَ وَما بَيْنَهُما إِلَّا بِالْحَقِّ » ) * ( 3 ) ، در حالى كه كفر ، حق نيست ؛ * ( « إِنَّ الله لا يَظْلِمُ مِثْقالَ ذَرَّةٍ » ) * ( 4 ) ، * ( « وَما رَبُّكَ بِظَلَّامٍ لِلْعَبِيدِ » ) * ( 5 ) ، * ( « وَما ظَلَمْناهُمْ » ) * ( 6 ) ، * ( « لا ظُلْمَ الْيَوْمَ » ) * ( 7 ) ، * ( « وَلا يُظْلَمُونَ فَتِيلًا » ) * ( 8 ) .\r\nفضل مىگويد :\r\nجميع پيروان اسلام عقيده دارند كه افعال خداوند متعال منزه از آن است كه همچون افعال بندگان باشد ، افعال بندگان مشتمل است بر تفاوت و ظلم ، در حالى كه افعال خداوند از تفاوت و ظلم پيراسته است . پس آيات دال بر اين معنى ، دليل جميع پيروان اسلام است و چيزى بر اشاعره لازم نمىآيد . زيرا اشاعره نمىگويند كه افعال بندگان ،\r\n\r\n","description":"","footnote":"\r\n( 1 ) . ملك / 3 .\r\n( 2 ) . سجده / 7 .\r\n( 3 ) . حجر / 85 .\r\n( 4 ) . نساء / 40 .\r\n( 5 ) . فصّلت / 46 .\r\n( 6 ) . هود / 101 و . . . .\r\n( 7 ) . غافر / 17 .\r\n( 8 ) . نساء / 49 .\r\n","page_name":" 342 ","page_number":380},
  {"content":"\r\nافعال خداوند متعال است تا محذورى لازم آيد ، بلكه آنان مىگويند : افعال بندگان ، آفريدهء خداوند متعال است كه توسط بندگان كسب شده و اختلاف ، تفاوت و ظلم موجود در افعال بندگان به واسطهء كسب و مباشرت خود آنان است . لذا همانگونه كه در ساير مخلوقات خدا مثل انسان و مانند آن ، تفاوت و اختلاف وجود دارد ، در افعال بندگان هم ناگزير چنين تفاوت و اختلافى هست . مگر تفاوت و اختلاف موجود در چيزهاى مثل انسان ، به چه چيز منسوب مىشود ؟ ! تفاوت و اختلاف موجود در افعال بندگان هم به خداوند متعالى منسوب مىشود .\r\nاستدلال به آيه * ( « أَحْسَنَ كُلَّ شَيْءٍ خَلَقَه » ) * ( 1 ) بر اين مطلب كه كفر ، آفريده خدا نيست ، باطل است . زيرا كفر مخلوق است نه خلق و اگر مخلوق ، حسن بود ، مىبايستى در وجود ، هيچ قبيحى نباشد و حال اينكه دليل كثرت موجوداتى كه آزار مىرسانند و چيزهاى قبيحى كه به آفرينش خداوند متعال ، تحقق يافته‌اند ، تالى ( مقدمهء دوّم ) باطل است . ما اين مطلب را در آيندهء نزديك خواهيم آورد .\r\nاما استدلال به آيهء * ( « وَما خَلَقْنَا السَّماواتِ وَالأَرْضَ وَما بَيْنَهُما إِلَّا بِالْحَقِّ » ) * ( 2 ) بر اين مطلب كه كفر مخلوق خداوند نيست ، به اين دليل كه حق نيست ، باطل است . زيرا معنى آيه چنين است : ما آسمانها و زمين را نيافريديم مگر متلبس به حق و صدق و جدّ ، نه متلبس به هزل و عبث ، چنان كه در آيهء ديگر مىفرمايد : * ( « وَما خَلَقْنَا السَّماءَ وَالأَرْضَ وَما بَيْنَهُما لاعِبِينَ » ) * ( 3 ) ، اگر معنى آيه اين بود كه ما آسمانها و زمين و آنچه را كه بين آن دو قرار دارد ، نيافريديم مگر اينكه هر مخلوقى حق باشد ، مىرساند كه كفر حق است . چه كسى مىتواند بگويد كه از اين آيه ، چنين معنايى فهميده مىشود ؟ البته ممكن است اين بيابانگرد خشك حلَّى ، چنين معنايى از كلام خداوند متعال فهميده باشد .\r\nمن مىگويم :\r\nشگفتا كه خصم و يارانش ، افعال خداوند متعال را بر مخلوقات او اطلاق مىكنند و چون به سراغ افعال بندگان كه به زعم آنان ، مخلوق خداوند است ، مىآيند ، آن را افعال مخلوقين ( بندگان ) مىخوانند ! آيا گمان مىبرند كه خروج از دام اشكال به صرف اصطلاح و تسميه است ؟ ! گذشته از اين صريح آيه اوّل ، عدم وجود تفاوت در خلق خدا است كه به گمان آنان ، افعال بندگان هم از آن جمله است . پس اينكه آن را افعال خداوند\r\n\r\n","description":"","footnote":"\r\n( 1 ) . سجده / 7 .\r\n( 2 ) . حجر / 85 .\r\n( 3 ) . انبياء / 16 .\r\n","page_name":" 343 ","page_number":381},
  {"content":"\r\nمتعال ننامند ، به ما زيانى نمىرساند .\r\nدر مورد گمان باطل وى تفاوت به واسطهء كسب و مباشرت است ، مىگوييم : آنان گمان مىبرند كه خداوند متعال خالق تمام اشيا است . هر چيزى داراى تفاوت خواه كسب باشد و خواه چيز ديگر ، از آن خلق خدا خواهد بود و در نتيجه تفاوت در خلق خدا است و حال اينكه آيهء مباركه آن را نفى كرده است . پس فرار كردن و پناه بردن به كسب و مباشرت ، نفعى به حال آنان ندارد . خنده دار اينكه چند سطر پس از اين گمان كه مذهب جميع پيروان اسلام ، تنزيه افعال خداوند از تفاوت است ، سخن خود را تكذيب مىكند ، تفاوت در ساير چيزها مانند انسان و غير آن را كه از مخلوقات خداوند متعال است ، اثبات و سپس آن را با افعال بندگان به خداوند متعال نسبت مىدهد ! اين هم تكذيب خداوند متعال است در آيه مباركه * ( « ما تَرى فِي خَلْقِ الرَّحْمنِ مِنْ تَفاوُتٍ » ) * ( 1 ) . اشتباه وى از جهل وى به معناى آيه ناشى شده است . زيرا منظور از تفاوت در آيه ، اختلاف در صورت و ماده يا حسن و احسنيت و مانند آن نيست تا آيه تكذيب شود بلكه مراد از تفاوت در اين آيه ، اختلاف در حسن و قبح و وقوع خلل و عدم اتقان در بعضى از آنها است . ليكن خصم بدين معنى راضى نيست زيرا گمان مىكند كه خلق خدا در حسن و قبح متفاوت است .\r\nاگر اشكال شود كه شايد وى از خلق ، معناى مصدرى آن را فهميده است . لذا عقيدهء وى به تفاوت در مخلوقات ، موجب تكذيب آيهء مباركه نخواهد شد ؛ گوييم : گذشته از اينكه كلامش هيچ اشعارى به اين تفسير ندارد ، اگر همچنين بود ، نمىبايست ادعا مىكرد كه تفاوت به واسطهء كسب است . به علاوه تعليق رؤيت منفى ( ما ترى ) به خلق دليل بر ارادهء مخلوق از آن است ، از اين گذشته ، عقيده به وقوع تفاوت در مخلوقات مستلزم نفى اتقان و ثبوت نقص در خداوند سبحان در عجز يا جهل مىباشد كه اين هم كفر است .\r\nپاسخ وى از آيهء * ( « أَحْسَنَ كُلَّ شَيْءٍ خَلَقَه » ) * ( 2 ) كه گفت : كفر مخلوق است نه خلق ، بنابر قرائت اكثر قاريان كه خلقه را به فتح لام قرائت كرده‌اند ، تا فعل باشد ، غلط آشكارى است . بنابراين ، آيه مباركه تصريح دارد كه خداوند متعال هر چيز مخلوق خود را به نيكوترين وجه آفريده است . همينطور است بنابر قرائت وى به سكون لام تا مصدر باشد\r\n\r\n","description":"","footnote":"\r\n( 1 ) . ملك / 3 .\r\n( 2 ) . سجده / 7 .\r\n","page_name":" 344 ","page_number":382},
  {"content":"\r\nو بدل اشتمال از كل شيىء ، زيرا احسان خلق به اعتبار احسان مخلوق يا مستلزم آن است و قرائت اوّل هم بدان گواهى مىدهد . چگونه ممكن است گفته شود خداوند سبحان ، مخلوقات خود را نيكو نيافريده است و حال اينكه وى اتقان را نفى و عجز يا جهل را براى خداوند سبحان ثابت مىكند ؟ ! گمان وى در كثرت موجودات آزار رساننده و قبيح در مخلوقات خداوند متعال ، گذشته از اينكه با گفتهء پيشين وى هيچ چيز قبيحى از خداوند متعال صادر نمىشود ، منافات دارد ، اين ايراد بر وى وارد است كه موجوداتى كه آزار مىرسانند به دليل مصالح زيادى كه دارند ، قبيح نيستند ، اگر چه كسانى كه نمىدانند خداوند احسن الخالقين است و افعال او متقن و منزه از قبيح ، خيال مىكنند كه اين موجودات ، قبيح هستند ! معنايى كه وى از آيه سوّم كرد و گفت : معناى آيه اين است كه ما آسمانها و زمين را نيافريديم مگر آميخته به حق ، همان است كه مصنّف - ره - اراده كرده است و بالضروره مقتضى است كه تمام مخلوقات خداوند متعال حق باشد و گرنه چگونه خداوند متلبس به حق است و مخلوقات و مصنوعات او باطل ، همچنان كه اگر بعضى از مخلوقات خداوند لعب و عبث باشد ، خداوند از لعب و عبث منزه نخواهد بود ؟ !\r\nمصنّف - قدس الله روحه - مىگويد :\r\nد - آيات دالّ بر ذم بندگان به جهت كفر و ارتكاب معاصى مثل : * ( « كَيْفَ تَكْفُرُونَ بِالله » ) * ( 1 ) ، انكار و توبيخ با عجز از آن ، محال است . اشاعره عقيده دارند كه خداوند كفر را در كافر خلق و آن را از او خواسته است و بنده بر غير آن قادر نيست . پس چگونه با اين حال خداوند ، بنده را توبيخ مىكند ؟ ! * ( « وَما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى » ) * ( 2 ) ، استفهام در اين آيه استفهام انكارى است . روشن است كه اگر كسى ، فردى را در خانه اى محبوس سازد ، چنان كه نتواند از آن خانه خارج شود ، سپس به او بگويد : چه چيزى تو را از انجام احتياجاتم منع كرد ، بيان چنين سخنى قبيح خواهد بود . * ( « ما ذا عَلَيْهِمْ لَوْ آمَنُوا » ) * ( 3 ) ، * ( « ما مَنَعَكَ أَلَّا تَسْجُدَ » ) * ( 4 ) ، * ( « ما مَنَعَكَ إِذْ رَأَيْتَهُمْ ضَلُّوا » ) * ( 5 ) ، * ( « فَما لَهُمْ عَنِ التَّذْكِرَةِ مُعْرِضِينَ » ) * ( 6 ) ، * ( « فَما لَهُمْ لا يُؤْمِنُونَ » ) * ( 7 ) ، * ( « عَفَا الله عَنْكَ لِمَ أَذِنْتَ لَهُمْ » ) * ( 8 ) ، * ( « لِمَ تُحَرِّمُ ما أَحَلَّ الله لَكَ » ) * ( 9 ) ، چگونه جايز است كه خطاب به بنده بگويد : چرا آن را\r\n\r\n","description":"","footnote":"\r\n( 1 ) . بقره / 28 .\r\n( 2 ) . كهف / 55 .\r\n( 3 ) . نساء / 39 .\r\n( 4 ) . اعراف / 12 .\r\n( 5 ) . طه / 92 .\r\n( 6 ) . مدّثر / 49 .\r\n( 7 ) . انشقاق / 20 .\r\n( 8 ) . توبه / 43 .\r\n( 9 ) . تحريم / 1 .\r\n","page_name":" 345 ","page_number":383},
  {"content":"\r\nانجام مىدهى در حالى كه بنده انجام نداده است ؟ * ( « لِمَ تَلْبِسُونَ الْحَقَّ بِالْباطِلِ » ) * ( 1 ) ، * ( « لِمَ تَصُدُّونَ عَنْ سَبِيلِ الله » ) * ( 2 ) .\r\nصاحب بن عباد گويد : « چگونه خداوند به ايمان امر مىكند و حال اينكه آن را اراده نكرده است ؟ ، چگونه از منكر نهى مىكند و حال اينكه آن را اراده فرموده است ؟ چگونه بنده را بر باطل عقاب مىكند و حال اينكه خود ، آن را مقدّر كرده است ؟ چگونه بنده را از ايمان منع مىكند و سپس مىگويد : * ( « فَأَنَّى تُصْرَفُونَ » ) * ( 3 ) ، كفر را در آنان خلق مىكند و سپس مىگويد : * ( « كَيْفَ تَكْفُرُونَ » ) * ( 4 ) ، لبس حق بوسيلهء باطل را در بندگان خلق مىكند و سپس مىگويد : * ( « لِمَ تَلْبِسُونَ الْحَقَّ بِالْباطِلِ » ) * ( 5 ) ، آنان را از راه راست باز مىدارد و سپس مىگويد :\r\n* ( « لِمَ تَصُدُّونَ عَنْ سَبِيلِ الله » ) * ( 6 ) ، بين آنان و ايمان جدايى مىاندازد و سپس مىگويد : * ( « وَما ذا عَلَيْهِمْ لَوْ آمَنُوا بِالله » ) * ( 7 ) ، رشد را از آنان گرفته و سپس مىگويد : * ( « فَأَيْنَ تَذْهَبُونَ » ) * ( 8 ) ، آنان را از دين گمراه كرده تا اينكه از آن روى گردان شوند و سپس مىگويد : * ( « فَما لَهُمْ عَنِ التَّذْكِرَةِ مُعْرِضِينَ » ) * ( 9 ) ؟ !\r\nفضل مىگويد :\r\nپيش از اين گذشت كه ذم بندگان به خاطر كفر بدين جهت است كه آنان محل كفر و كاسب و مباشر آن هستند و انكار و توبيخ در آيهء * ( « كَيْفَ تَكْفُرُونَ » ) * ( 10 ) ، به جهت كسب كفر توسط آنان است و آنان به دليل وجود قدرت بر كسب ، از كسب كفر عاجز نيستند ، اگر چه به جهت ايجاد و خلق ، از دفع كفر عاجزند و اوّلى در ترتّب توبيخ بر فعل آنان كافى است . وى گفت : اشاعره عقيده دارند كه خداوند كفر را در كافر خلق و آن را از وى اراده كرده است و بنده بر غير آن قادر نيست . پس چگونه خداوند ، بنده را توبيخ مىكند ؟ ، پيش از اين گفتيم كه توبيخ به اعتبار كسب و محليّت است نه به اعتبار تأثير و خالقيّت . همچنين پيش از اين بيان كرديم كه اين ايراد عينا بر آنان هم در علم خداوند ، لازم مىآيد . همينطور است ساير آياتى كه مشتمل است بر توبيخ بندگان در اثر شرك و معاصى ، تمامى اين توبيخات به اعتبار محليّت و كسب متوجه بندگان است نه به اعتبار خلق . در مورد گفتارى كه از صاحب بن عباد آورده ، بيان مىداريم كه وى وزير معتزلى مذهب بود كه در نگارش\r\n\r\n","description":"","footnote":"\r\n( 1 ) . آل عمران / 71 .\r\n( 2 ) . آل عمران / 99 .\r\n( 3 ) . يونس / 32 .\r\n( 4 ) . بقره / 28 .\r\n( 5 ) . آل عمران / 71 .\r\n( 6 ) . آل عمران / 99 .\r\n( 7 ) . نساء / 39 .\r\n( 8 ) . تكوير / 26 .\r\n( 9 ) . مدّثر / 49 .\r\n( 10 ) . بقره / 28 .\r\n","page_name":" 346 ","page_number":384},
  {"content":"\r\nبه تكلَّف مىگراييد ، اين كلمات را نيز بر شيوهء نامه و نامه نگارى و مراسلات ديوانى بيان داشته ، در آن ، دليلى بر اثبات مدعا وجود ندارد . چه زيبا دربارهء امثال كلام وى گفته‌اند :\r\n\r\nكلامك يا هذا كبندق فارغ\r\nخلى عن المعنى و لكن يقرقر\r\n\r\nمن مىگويم :\r\nهمانگونه كه گذشت ، بر اساس عقيدهء آنان كه مىگويند : خداوند خالق همه چيز است ، كسب هم از مخلوقات خداوند است و بنده همچون اصل فعل ، از كسب هم عاجز است . بنابراين توبيخ بنده به جهت آن درست نيست . اگر منظورش از اينكه گفت : « به دليل وجود قدرت بر كسب » قدرت مؤثر در كسب است ، در اين صورت از مذهب خود خارج شده كه مىگويد : مؤثرى جز خداوند وجود ندارد و هر چيزى مخلوق او است . اگر منظورش قدرت غير مؤثّر در كسب است ، بايد دانست كه چنين قدرتى مصحح توبيخ نيست . گذشته از اين به نظر آنان چنين قدرتى متعلق به اصل فعل است . پس انگيزه اى براى فرار كردن و پناه بردن به كسب وجود ندارد . پاسخ گمان باطل وى را كه اين ايراد در علم خداوند بر ما هم لازم مىآيد ، بارها بيان كرده‌ايم .\r\nاينكه صاحب بن عباد - ره - وزيرى بود كه مىكوشيد در نوشته هايش فصاحت كلام را رعايت كند ، همانگونه كه بر همگان معلوم است و معانى محكم و قوى اين كلام وى نيز بر آن گواهى مىدهد با جايگاه رفيع و مرتبت بلند وى در علم منافاتى ندارد . گمان وى مبين بر اينكه صاحب بن عباد معتزلى مذهب بود ، همانند گمان ذهبى است كه سيد مرتضى ( ره ) را معتزلى خوانده است ، كسى كه در احوال صاحب بن عباد مطالعه كند در مىيابد كه او فردى است از خانواده اى گرامى و بزرگوار ، امامى مذهب و دوستدار اهل بيت ( ع ) هيچ گاه در حكم بر اساس حق ترديد روا نمىداشت و به اى كاش و شايد روى نمىآورد . جا دارد كه انسان منصف بدقّت در كلام صاحب بن عباد و سخنان خصم بنگرد و قضاوت كند كه كدام يك از معنا خالى است ؟ !\r\nمصنّف - رفع الله فى الخلد اعلامه - مىگويد :\r\nه - آياتى كه خداوند در آنها تخيير بندگان در افعال خويش و تعلق افعال به مشيت بندگان را بيان مىفرمايد . از جمله : * ( « فَمَنْ شاءَ فَلْيُؤْمِنْ وَمَنْ شاءَ فَلْيَكْفُرْ » ) * ( 1 ) ، * ( « اعْمَلُوا ما شِئْتُمْ » ) * ( 2 ) * ( « اعْمَلُوا فَسَيَرَى الله عَمَلَكُمْ » ) * ( 3 ) ، * ( « لِمَنْ شاءَ مِنْكُمْ أَنْ يَتَقَدَّمَ أَوْ يَتَأَخَّرَ » ) * ( 4 ) ،\r\n\r\n","description":"","footnote":"\r\n( 1 ) . كهف / 29 .\r\n( 2 ) . فصّلت / 40 .\r\n( 3 ) . توبه / 105 .\r\n( 4 ) . مدّثر / 37 .\r\n","page_name":" 347 ","page_number":385},
  {"content":"\r\n* ( « فَمَنْ شاءَ اتَّخَذَ إِلى رَبِّه سَبِيلًا » ) * ( 5 ) ، * ( « فَمَنْ شاءَ اتَّخَذَ إِلى رَبِّه مَآباً » ) * ( 6 ) ، خداوند نفى كنندگان مشيت از خويش و انتساب آن به خداوند متعال را چنين تكذيب مىفرمايد : * ( « سَيَقُولُ الَّذِينَ أَشْرَكُوا لَوْ شاءَ الله ما أَشْرَكْنا » ) * ( 7 ) ، * ( « وَقالُوا لَوْ شاءَ الرَّحْمنُ ما عَبَدْناهُمْ » ) * ( 8 ) .\r\nفضل مىگويد :\r\nاين آيات دلالت مىكند كه بنده هم مشيت دارد و از نظر ما شكى در اين باره نيست و در اين باره اختلافى نداريم بلكه نزاع در اين است كه آيا اين مشيت بنده در فعل مؤثر و موجد است يا فقط موجب مباشرت و كسب است ؟ پس اقامهء دليل بر وجود مشيت در بنده ، نفعى به حال وى ندارد . اينكه گفت : خداوند نفى كنندگان مشيت از خويش و انتساب آن به خداوند متعال را چنين تكذيب مىفرمايد : * ( « سَيَقُولُ الَّذِينَ أَشْرَكُوا لَوْ شاءَ الله ما أَشْرَكْنا » ) * ( 9 ) ، در پاسخ وى مىگوييم : اين تكذيب بدين جهت است كه آنان از روى عناد و خيره سرى ، گناه خود را به مشيت خداوند حواله مىدهند . لذا خداوند عناد آنان و اينكه مشيت الهى را علَّت گناه قرار داده‌اند و باطل است ، تكذيب كرده است . مگر نمىبيند كه چگونه در آيهء * ( « وَلَوْ شاءَ الله ما أَشْرَكُوا وَما جَعَلْناكَ عَلَيْهِمْ حَفِيظاً » ) * ( 10 ) ، عدم اشراك را به مشيت نسبت داده است . اگر تكذيب در آيه اوّل براى علت گناه قرار دادن مشيت و در آيه دوّم براى تعميم حكم مشيت موجب خلق نبود ، بين آيه اوّل و دوّم فرقى نبود . در حالى كه آيه اوّل براى انكار آن كلام آمد و از آنان هم منقول است . امّا آيه دوّم از خداوند متعال و بدون انكار . پس جا دارد كه فرد انديشمند در آن تأمل كند تا حق بر او آشكار گردد .\r\nمن مىگويم :\r\nصريح آيات ، ارجاع ايمان و كفر و مانند آن به مشيت بنده است و ارجاع به مشيت ، بدون تأثير معنا ندارد . اگر موجب بودن مشيت در كسب - چنان كه وى گمان كرده - ، به معنى تأثير مشيت در كسب است ، كه اين بر خلاف مذهب آنان است و گرنه ارجاع به مشيت نادرست خواهد بود .\r\nدر ردّ اين گفته وى كه : « اين تكذيب به جهت اين است كه گناه را به مشيت خداوند متعال حواله مىدهند . . . » مىگوييم : آيهء مباركه تصريح دارد كه آنان اصل شرك را به مشيت خداوند متعال حواله مىدهند و از آيه فهميده نمىشود كه شرك را گناه مىدانند\r\n\r\n","description":"","footnote":"\r\n( 5 ) . انسان / 29 .\r\n( 6 ) . نباء / 39 .\r\n( 7 ) . انعام / 148 .\r\n( 8 ) . زخرف / 20 .\r\n( 9 ) . انعام / 148 .\r\n( 10 ) . انعام / 107 .\r\n","page_name":" 348 ","page_number":386},
  {"content":"\r\nتا چه رسد به اينكه جهت گناه را به مشيت خداوند متعال نسبت دهند . اينكه گفت : « اگر تكذيب در آيه اوّل براى علت گناه قرار دادن مشيت و در آيه دوّم براى تعميم حكم مشيت موجب خلق نبود ، بين آيه اوّل و دوّم فرقى نبود . » مىگوييم : فرق بين دو آيه آشكار است . زيرا آيه اوّل در مقام تكذيب نفى كننده مشيت مؤثر از خويش و استناد آن به خداوند ، است ولى آيه دوّم در مقام فرض مشيت خداوند متعال است و اينكه اگر تعلق آن به عدم شرك فرض شود ، شرك نمىورزيدند .\r\nمصنّف - اعلى الله مقامه - مىگويد :\r\nو - آياتى كه بندگان را به انجام افعال و پيشى گرفتن از يكديگر در انجام آن ، قبل از اينكه فوت شود ، امر مىكند : * ( « وَسارِعُوا إِلى مَغْفِرَةٍ مِنْ رَبِّكُمْ » ) * ( 1 ) ، * ( « أَجِيبُوا داعِيَ الله وَآمِنُوا بِه » ) * ( 2 ) ، * ( « اسْتَجِيبُوا لِلَّه وَلِلرَّسُولِ » ) * ( 3 ) ، * ( « يا أَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُوا رَبَّكُمْ » ) * ( 4 ) ، * ( « فَآمِنُوا خَيْراً لَكُمْ » ) * ( 5 ) ، * ( « وَاتَّبِعُوا أَحْسَنَ ما أُنْزِلَ إِلَيْكُمْ » ) * ( 6 ) ، * ( « وَأَنِيبُوا إِلى رَبِّكُمْ » ) * ( 7 ) .\r\nچگونه درست است كه بنده را به طاعت و پيشى گرفتن از ديگرى در انجام آن امر كند ، در حالى كه بندهء مأمور از انجام طاعات ، عاجز و ناتوان است ؟ ! همانگونه كه محال است به فردى كه به بيمارى مزمن مبتلا و زمينگير است ، بگويند : بپاخيز و بايست يا به فردى كه از فراز كوه بلندى در حال سقوط است ، بگويند : جان خود را حفظ كن ، در اين موضوع هم امر كردن بنده محال است .\r\nفضل مىگويد :\r\nامر بندگان به پيشى گرفتن در كارهاى خير از باب تكليف است . پيش از اين فايده تكليف بيان شد و گفتيم كه چه بسا تكليف انگيزه اى شود براى روى آوردن بنده به سوى خداوند متعال . خلق ثواب و عقاب به دنبال تكليف و برانگيختن و عمل بندگان ، همچون خلق احراق به دنبال آتش است . همانگونه كه نمىتوان گفت : چرا خداوند احراق را به دنبال آتش آفريد ، همينگونه پسنديده نيست كه گفته شود : چرا ثواب و عقاب را به دنبال طاعت و معصيت آفريده است . زيرا خداوند متعال مالك مطلق است و هر گونه اراده كند ، حكم مىكند . در پاسخ اينكه گفت : چگونه درست است كه بنده را به طاعت و\r\n\r\n","description":"","footnote":"\r\n( 1 ) . آل عمران / 133 .\r\n( 2 ) . احقاف / 31 .\r\n( 3 ) . انفال / 24 .\r\n( 4 ) . حج / 77 .\r\n( 5 ) . نساء / 170 .\r\n( 6 ) . زمر / 55 .\r\n( 7 ) . زمر / 54 .\r\n","page_name":" 349 ","page_number":387},
  {"content":"\r\nپيشى گرفتن در انجام آن امر كند ، در حالى كه بندهء مأمور از انجام آن عاجز و ناتوان است ؟\r\nمىگوييم : همانطور كه گذشت ، بنده از كسب و مباشرت عاجز نيست و بحث در خلق و تأثير است نه در كسب و مباشرت !\r\nمن مىگويم :\r\nدانستيد كه تمام اين گفته‌ها ، يا هذيان است و يا مسخ حقيقت . بدين لحاظ بر خود نمىپسنديم كه در پاسخ دوباره به اين گفته‌ها كاغذ را تباه كنيم .\r\nمصنّف - طاب ثراه - مىگويد :\r\nز - آياتى كه در آن خداوند بندگان را به استعانت از خود تشويق كرده است . از جمله :\r\n* ( « إِيَّاكَ نَعْبُدُ وَإِيَّاكَ نَسْتَعِينُ » ) * ( 1 ) ، * ( « فَاسْتَعِذْ بِالله مِنَ الشَّيْطانِ الرَّجِيمِ » ) * ( 2 ) ، * ( « اسْتَعِينُوا بِالله » ) * ( 3 ) .\r\nپس اگر خداوند متعال خالق كفر و معاصى است ، چگونه مىتوان از او استعانت كرد و به او پناه برد ؟ از اين گذشته ، بطلان الطاف و انگيزه‌ها لازم مىآيد . زيرا اگر خداوند متعال خالق افعال بندگان باشد ، ديگر چه نفعى از لطفى كه خداوند متعال در حق بندگان مىكند ، عايد بنده مىشود ؟ در حالى كه اين الطاف خداوند متعال در حق بندگان حاصل است . خداوند مىفرمايد : * ( « أَ وَلا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ » ) * ( 4 ) ، * ( « وَلَوْ لا أَنْ يَكُونَ النَّاسُ أُمَّةً واحِدَةً » ) * ( 5 ) ، * ( « وَلَوْ بَسَطَ الله الرِّزْقَ لِعِبادِه لَبَغَوْا فِي الأَرْضِ » ) * ( 6 ) ، * ( « فَبِما رَحْمَةٍ مِنَ الله لِنْتَ لَهُمْ » ) * ( 7 ) ، * ( « إِنَّ الصَّلاةَ تَنْهى عَنِ الْفَحْشاءِ وَالْمُنْكَرِ » ) * ( 8 ) .\r\nفضل مىگويد :\r\nخلق كفر و معاصى موجب آن نمىشود كه از خالق استعانت نكرد و به او پناه نبرد .\r\nزيرا هدف از استعانت و استعاذه آن است كه چيزى را كه موجب استعانت و استعاذه است ، نيافريند و اگر آنگونه باشد كه آنان مىگويند ، باب دعا و طلب از خداوند متعال بسته خواهد شد . زيرا خداوند خالق همه چيز است . اين بيان يكى از ترهاتى است كه هيچ انسان خردمندى زبان بدان نمىگشايد تا چه رسد به افراد فاضل .\r\nمن مىگويم :\r\nاستعانت عبارت است از طلب اعانت معين بر فعل مستعين . پس اگر فعل و اثر تنها از آن خدا باشد ، چگونه معناى استعانت حاصل مىشود ؟ همينطور استعاذه به خداى\r\n\r\n","description":"","footnote":"\r\n( 1 ) . حمد 5 / .\r\n( 2 ) . نحل / 98 .\r\n( 3 ) . اعراف / 128 .\r\n( 4 ) . توبه / 126 .\r\n( 5 ) . زخرف / 33 .\r\n( 6 ) . شورى / 27 .\r\n( 7 ) . آل عمران / 159 .\r\n( 8 ) . عنكبوت / 45 .\r\n","page_name":" 350 ","page_number":388},
  {"content":"\r\nمتعال از شيطان ، در صورتى درست است كه شيطان اثرى داشته باشد . پس هر گاه اثر فقط از آن خداوند باشد ، چگونه از غير مؤثر به او پناه برده مىشود ؟ ! منظور مصنّف - ره - اين است ، نه آنچه كه خصم فهميده است . دعوى اينكه هدف استعانت و استعاذه آن است كه چيزى را كه موجب آن دو است ، نيافريند ، ادعايى است كه در عدم ظهور معناى آن شبيه به كسب است ، به علاوه با وجه استدلالى كه بيان كرديم ، منافاتى ندارد . ما از خداى سبحان مىخواهيم كه ما را بر انجام فعل خير يارى كند و از فعل شيطان و شرّ او به خود پناه دهد و باب دعاى از خداوند متعال براى مسئلت كنندگان باز است . خصم از بيان مصنّف - ره - در لزوم بطلان الطاف و انگيزه‌ها متغافل كرده است . زيرا از پاسخ آن ناتوان است . شايد هم از روى غفلت بوده است . زيرا كسى كه بضاعتش دعوى كسب و مانند آن باشد ، هيچ وقت از پاسخ درنمىماند .\r\nمصنّف - اعلى الله درجته - مىگويد :\r\nح - آيات دالّ بر اعتراف پيامبران به گناهان خود و نسبت دادن آنها به خويشتن . از آن جمله : از زبان آدم ( ع ) : * ( « رَبَّنا ظَلَمْنا أَنْفُسَنا » ) * ( 1 ) ، از زبان يونس ( ع ) : * ( « سُبْحانَكَ إِنِّي كُنْتُ مِنَ الظَّالِمِينَ » ) * ( 2 ) ، از زبان موسى ( ع ) : * ( « رَبِّ إِنِّي ظَلَمْتُ نَفْسِي » ) * ( 3 ) ، از زبان يعقوب ( ع ) كه به فرزندانش گفت : * ( « بَلْ سَوَّلَتْ لَكُمْ أَنْفُسُكُمْ أَمْراً » ) * ( 4 ) ، از زبان يوسف ( ع ) : * ( « مِنْ بَعْدِ أَنْ نَزَغَ الشَّيْطانُ بَيْنِي وَبَيْنَ إِخْوَتِي » ) * ( 5 ) ، از زبان نوح ( ع ) : * ( « رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِه عِلْمٌ » ) * ( 6 ) ، اين آيات بر اعتراف پيامبران بر اين مطلب دلالت دارد كه خودشان فاعل كارهاى خود هستند .\r\nفضل مىگويد :\r\nاعتراف پيامبران بر اين مطلب خودشان فاعل كارهاى خود هستند ، بر اعتقاد آنان به اينكه خالق افعال خود نيز مىباشند ، دلالت ندارد ، در حالى كه مدعاى وى و نزاع بين دو مذهب بر سر همين مطلب است . هر كس مىداند كه خودش فاعل كارهاى خويش است ؛ ليكن بحث در خلق و ايجاد اين كارها است . پس اين هم دلالتى بر مدعاى او ندارد .\r\n\r\n","description":"","footnote":"\r\n( 1 ) . اعراف / 23 .\r\n( 2 ) . انبياء / 87 .\r\n( 3 ) . قصص / 16 .\r\n( 4 ) . يوسف / 18 .\r\n( 5 ) . يوسف / 100 .\r\n( 6 ) . هود / 47 .\r\n","page_name":" 351 ","page_number":389},
  {"content":"\r\nمن مىگويم :\r\nپيش از اين گذشت كه اسناد فعل اختيارى به فاعل آن صراحتا بر ايجاد فعل توسط فاعل دلالت مىكند و كسب به معنايى كه او تفسير كرده عبارت است از نسبت محليّت ، نه فاعليت بنابراين ، آيات مذكور دليل روشنى بر مطلوب ما است .\r\nاينكه گفت : « بحث در خلق و ايجاد است » مسلَّم است و آيات قرآن دالّ بر آن . زيرا خلق در لغت به معنى فعل است ، اگر چه در استعمال به خصوص فعل خداوند متعال منصرف مىشود . لذا خصم آن را برمىگزيند تا بدين وسيله شنونده را از ادعاى پيامبران كه در خود دعوى خلق مىكنند ، متنفر گرداند و نمىداند كه خداوند متعال به حضرت عيسى ( ع ) نسبت خلق داده ، مىفرمايد : * ( « وَإِذْ تَخْلُقُ مِنَ الطِّينِ » ) * ( 1 ) ، به ديگران نيز نسبت خلق داده مىفرمايد : * ( « وَتَخْلُقُونَ إِفْكاً » ) * ( 2 ) ، * ( « فَتَبارَكَ الله أَحْسَنُ الْخالِقِينَ » ) * ( 3 ) .\r\nمصنّف - طاب ثراه - مىگويد :\r\nط - آيات دال بر اعتراف كافران و معصيت كاران بر اين مطلب كه كفر و معصيت از خودشان است : * ( « وَلَوْ تَرى إِذِ الظَّالِمُونَ مَوْقُوفُونَ عِنْدَ رَبِّهِمْ » ) * ( 4 ) ، * ( « أَ نَحْنُ صَدَدْناكُمْ عَنِ الْهُدى بَعْدَ إِذْ جاءَكُمْ بَلْ كُنْتُمْ مُجْرِمِينَ » ) * ( 5 ) ، * ( « ما سَلَكَكُمْ فِي سَقَرَ قالُوا لَمْ نَكُ مِنَ الْمُصَلِّينَ » ) * ( 6 ) ، * ( « كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ نَذِيرٌ . . . ) * * ( فَكَذَّبْنا » ) * ( 7 ) ، * ( « أُولئِكَ يَنالُهُمْ نَصِيبُهُمْ مِنَ الْكِتابِ » ) * ( 8 ) ، * ( « فَذُوقُوا الْعَذابَ بِما كُنْتُمْ تَكْسِبُونَ » ) * ( 9 ) .\r\nفضل مىگويد :\r\nاعتراف كفار در روز قيامت به دليل ظهور همان چيزى است كه معتزله منكر آن هستند ، يعنى اينكه كسب فعل از بنده و خلق آن از خداوند متعال است . مگر نمىبينيد كه خداوند متعال در روز قيامت به آنان مىگويد : * ( « فَذُوقُوا الْعَذابَ بِما كُنْتُمْ تَكْسِبُونَ » ) * ( 10 ) . يعنى اين جزاى كسب شما است كه كارهاى بد انجام داديد . تمام اينها دليل بر آن است كه بنده داراى كسبى است كه روز قيامت به جهت آن مؤاخذه شده جزا داده مىشود . و بر مورد نزاع يعنى اينكه بنده خالق و موجد فعل خود است دلالت ندارد . بنابراين هيچ دلالتى بر مقصود وى ندارد .\r\n\r\n","description":"","footnote":"\r\n( 1 ) . مائده / 110 .\r\n( 2 ) . عنكبوت / 17 .\r\n( 3 ) . مؤمنون / 14 .\r\n( 4 ) . سباء / 31 .\r\n( 5 ) . سباء / 32 .\r\n( 6 ) . مدّثر / 43 - 42 .\r\n( 7 ) . ملك / 9 - 8 .\r\n( 8 ) . اعراف / 37 .\r\n( 9 ) . اعراف / 39 .\r\n( 10 ) . اعراف / 39 .\r\n","page_name":" 352 ","page_number":390},
  {"content":"\r\nمن مىگويم :\r\nبهانه آوردن به كسب بى جا و بى مورد است . زيرا كسب معنايى است حادث ( جديد ) كه اشاعره آن را اختراع كرده‌اند . پس چگونه مىتوان آيه قرآن را بر آن حمل كرد ؟ در حالى كه در لغت به معنى عمل است . آيا يك نفر عرب زبان از آيه چنين مىفهمد كه بچشيد عذاب را كه شما محل فعلى هستيد كه من خلق كردم ؟ ! آيا عادلانه است به اين دليل كه خداوند آنان را محل فعل خود قرار داده عذاب جهنم را به آنان بچشاند ؟\r\nهمينطور آيات ديگر هم دالّ بر مطلوب ما است . زيرا همانطور كه ديديد اسناد فعل اختيارى به فاعل آن تصريح مىكند كه فاعل آن را ايجاد كرده است .\r\nمصنّف - قدس الله نفسه - مىگويد :\r\nى - آياتى كه خداوند متعال در آنها حسرت كافران در آخرت به جهت كفر و طلب بازگشت از سوى آنان را بيان كرده است : * ( وَهُمْ يَصْطَرِخُونَ فِيها رَبَّنا أَخْرِجْنا ) * ( 1 ) ، * ( « قالَ رَبِّ ارْجِعُونِ لَعَلِّي أَعْمَلُ صالِحاً » ) * ( 2 ) ، * ( « وَلَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ رَبَّنا أَبْصَرْنا وَسَمِعْنا فَارْجِعْنا نَعْمَلْ صالِحاً » ) * ( 3 ) ، * ( « أَوْ تَقُولَ حِينَ تَرَى الْعَذابَ لَوْ أَنَّ لِي كَرَّةً فَأَكُونَ مِنَ الْمُحْسِنِينَ » ) * ( 4 ) .\r\nفضل مىگويد :\r\nحسرت خوردن و درخواست بازگشت به جهت اكتساب اعمال بد و اعتقادات باطلى است كه از جمله آنها عقيده به شريكانى براى خداوند متعال است چنان كه مذهب مجوس و كسانى از پيروان اسلام مثل معتزله و پيروان آنها كه از مجوس تبعيت كرده‌اند ، اين گونه است .\r\nمن مىگويم :\r\nپيش از اين گذشت كه بنده در كسب همچون اصل فعل ، اثرى ندارد . پس چگونه براى وقوع آن از سوى خود ، حسرت مىخورد و حال اينكه مؤثر در فعل كس ديگرى است ؟ چگونه خواهان بازگشت براى انجام كارهاى خير است و حال اينكه اين هم بازگشت به اوّل است ، زيرا عمل از آن ديگرى است و او قدرتى بر دفع آن ندارد ؟ ! مگر رجعت چه فايده اى به حال او دارد ، در حالى كه از نظر اشاعره نيكوكار و گناهكار از\r\n\r\n","description":"","footnote":"\r\n( 1 ) . فاطر / 37 .\r\n( 2 ) . مؤمنون / 99 .\r\n( 3 ) . سجده / 12 .\r\n( 4 ) . زمر / 58 .\r\n","page_name":" 353 ","page_number":391},
  {"content":"\r\nلحاظ تجويز عذاب يكسان هستند و چه بسا كه وضع نيكوكار بدتر باشد ؟ ! نتيجه اعتقاد اشاعره اين است كه خداوند سبحان كفر و معصيت را در بنده آفريده و او را به ارادهء خود ، محل آن قرار داده ، بدون اينكه بنده اصلا اثرى داشته باشد و با اين حال او را به جهت كفر و عصيان ، به شديدترين انواع عذاب ، عقاب مىكند و حسرت و آرزوى رجعت را در او مىآفريند ولى به او پاسخ مثبت نمىدهد ، در او اقرار به ظلم را مىآفريند ، در حالى كه خودش ظلم را در او آفريده است . او را در افعالش مخيّر مىگرداند ، در حالى كه او هيچ اختيارى ندارد . با اين وجود نه در فعل خدا سفاهت است و نه جور و ستم بلكه بطور كل عدل است و رحمت و صواب ! ! آيا اين جز شگفتى چيزى هست ؟ !\r\nمصنّف - اعلى الله مقامه - مىگويد :\r\nاين آيات و آياتى از اين قبيل از نصوص كتاب خداوند متعال است كه : * ( « لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه » ) * ( 1 ) ، پس فضلاى آنان چه عذرى دارند ؟ آيا مىتوانند از اين پرسش پاسخ دهند كه چگونه اين نصوص قرآنى را رها كرديد و آن را پشت سر انداختيد ؟ آيا جز اين پاسخى خواهند داشت كه زندگانى دنيا را طلب كرديم و آن را بر زندگانى آخرت برگزيديم ؟ و عوام چه عذرى در گردن نهادن بر فتواى دانشمندان و پيروى از عقايدشان دارند ؟ آيا مىتوانند از اين سؤال پاسخ دهند كه چگونه اين آيات را رها نموديد ، در حالى كه پيامبر بيم دهنده ، آن را براى شما آورد ، ما شما را عمر طولانى داديم تا هر كه قابل تذكَّر و پند شنيدن است ، متذكَّر شود ، پس چرا متذكر نشديد ؟ آيا پاسخى جز اين خواهند داشت كه ما از پدران و دانشمندان خود پيروى كرديم ، بدون اينكه در اين باره به تحقيق و بررسى و اعمال نظر بپردازيم ، از سوى ديگر اختلاف در اين باره فراوان بود و حجت هم بر ما تمام ! آيا عذر اين دو گروه پذيرفته خواهد گشت و آيا به سخنانشان گوش داده خواهد شد ؟ !\r\nفضل مىگويد :\r\nپيش از اين دانستيد كه نص عبارت است از چيزى كه احتمال خلاف مقصود در آن نرود . همينطور در هر فصل ديديد كه استدلالات وى به آيات قرآنى دالّ بر خلاف مقصود او است . بدين ترتيب اين آيات ، نصوصى است مخالف مدعاى او . شگفتا كه با\r\n\r\n","description":"","footnote":"\r\n( 1 ) . فصّلت / 42 .\r\n","page_name":" 354 ","page_number":392},
  {"content":"\r\nاين حال ، بدان افتخار مىكند و مباهات مىورزد كه چنين آياتى آورده است . سپس مىگويد كه عذر دانشمندان و عوام آنان چيست ؟ در پاسخ وى مىگوييم : عذر دانشمندان ما اين است كه در روز قيامت مىگويند : معبودا ! ما مىدانستيم كه آفريننده اى در وجود ، جز تو نيست و همه چيز را تو آفريده اى و ما معصيت و يا طاعت را كسب نموده‌ايم ، اگر ما را عذاب كنى ، ما بنده توايم و اگر ما را ببخشى ، از فضل و كرم تو است . حق دارى هر گونه كه بخواهى تصرف كنى ، امّا عذر عوام آنان چنين است كه مىگويند : معبودا ! پيامبرت ، محمد ( ص ) ما را فرمان داد كه با تودهء مردم باشيم و فرمود : « عليكم بالسواد الاعظم » ، پس در ميان امتش ، سواد اعظم ( توده ) را اهل سنت يافتيم ، به آنان پيوستيم و به عقايد آنان ، معتقد شديم . از سوى ديگر معتزله و شيعه را كه از آنان پيروى مىكردند ، ديديم كه همچون يهود ، مذهب خويش را پنهان مىكنند و نام اين كار خويش را تقليد مىگذارند ، از اين بلندى به آن بلندى مىروند و اگر به آنان بگويند كه اينان معتزلى يا شيعىاند اين نسبت را تكذيب مىكنند ، پس دانستيم كه حق با تودهء مردم ( سواد اعظم ) است و بس .\r\nمن مىگويم :\r\nگذشت كه نص ، آن چيزى است كه بر حسب فهم اهل زبان ، احتمال خلاف در آن نرود و اين آيات كريمه همچنين است . ما اين گفته اش را به خواننده واگذار مىكنيم كه گفت : « دال بر خلاف مقصود وى است . » آنچه در بيان عذر دانشمندان خود آورده ، از نظر كسى كه از حقايق آگاه است و راستگو را از دروغگو مىشناسد و نيز آگاه است كه هدف آنان در دنيا گمراهى تودهء مسكين است ، قابل شنيدن نمىباشد و به آنان خواهد گفت : چگونه خطاب به خداوند مىگوييد كه آفريننده اى در وجود جز تو نيست و حال اينكه چيزى با زبان مىگوييد كه در قلب شما نيست ؟ زيرا مىبينيم كارهاى شما عليه گفته هايتان گواهى مىدهد . چه براى رسيدن به دنيا و مقاصد دنيوى خود به هر حيله اى دست مىيازيد و با تمام قدرت و توان در راه آن مىجنگيد . چگونه چنين چيزى مىگوييد و حال اينكه آيات قرآنى بر شما تلاوت مىشود كه افعال را به بندگان نسبت مىدهد و حتى بعضى از آنها به لفظ ( خلق ) تصريح دارد . مانند : * ( « وَإِذْ تَخْلُقُ مِنَ الطِّينِ كَهَيْئَةِ الطَّيْرِ » ) * ( 1 ) ، * ( « وَتَخْلُقُونَ إِفْكاً » ) * ( 2 ) . هدفى از اين گفتار خود ندارد مگر ضلالت و گمراهى و\r\n\r\n","description":"","footnote":"\r\n( 1 ) . مائده / 110 .\r\n( 2 ) . عنكبوت / 17 .\r\n","page_name":" 355 ","page_number":393},
  {"content":"\r\nنفى كارهاى قبيح از خود و اثبات آن در حقّ خداوندى كه منزه از هر عيب و نقصى است .\r\nچه فايده اى دارد كه مىگوييد : ما معصيت را كسب مىكنيم و حال اينكه مىخواهيد بگوييد كه بالاضطرار محل هستيد و در نتيجه به گمان شما ، ارحم الراحمين معصيت را به همراه كسب آن در شما آفريده ، بدون اينكه جرمى داشته باشيد و بدين ترتيب او را ظالمترين ستمگران گردانيده‌ايد ؟ ! اين مراد شما از اين گفته است كه حق دارى هر گونه كه بخواهى در ما تصرّف كنى . امّا خداوند سبحان از اين تصرف پر از ظلم و جور منزّه است .\r\nعذرى كه از زبان عوام خود بيان كرده كه پيامبر ( ص ) فرمود : عليكم بالسواد الاعظم ، عذر خنكى است . زيرا در پاسخ آنان گفته مىشود :\r\n1 - چگونه دين خود را از اين حديث گرفتيد . زيرا اگر هم از نظر سند درست باشد و دلالت آن كامل ، تنها مفيد ظن است و حال اينكه شنيديد كه خداوند مىفرمايد : * ( « إِنَّ الظَّنَّ لا يُغْنِي مِنَ الْحَقِّ شَيْئاً » ) * ( 3 ) ، * ( « إِنْ يَتَّبِعُونَ إِلَّا الظَّنَّ وَإِنْ هُمْ إِلَّا يَخْرُصُونَ » ) * ( 4 ) .\r\n2 - چگونه به اين حديث عمل كرديد و گفتار خداوند متعال را ترك كرديد كه مىفرمايد : * ( « أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ » ) * ( 5 ) . اين آيه بر بازگشت تودهء مردم پس از رسول خدا ( ص ) دلالت دارد . از سوى ديگر شخص مورد اعتماد شما ، بخارى در صحيح خود در كتاب « الحوض » روايت كرده كه پيامبر ( ص ) فرموده است ، وقتى كه در حوض ، صحابه بر او وارد شوند بين او و صحابه جدايى مىافتد و به او گفته مىشود كه اينان پس از تو ارتداد پيش گرفتند و به اعقاب خود برگشتند و به قهقرا رفتند . و آنان را به آتش مىبرند و جز تعدادى اندك ، كسى از آتش رهايى نمىيابد . و نيز صاحبان صحاح و ديگران از پيامبر ( ص ) روايت كرده‌اند كه فرمود : در اين امت ، مسائلى خواهد بود كه در امت بنى اسرائيل رخ داد ، بدون كم و زياد ؛ اكثريت بنى اسرائيل مرتد شدند و با جانشين موسى ، برادرش هارون ، مخالفت كردند و چنان كه در آيات زيادى تصريح شده ، اكثر مردم در تمام زمانها در ضلالت و گمراهى بوده‌اند .\r\n3 - چگونه فهميديد كه مراد حديث لزوم پيروى از سواد اعظم ( اكثر مردم ) حتى در\r\n\r\n","description":"","footnote":"\r\n( 3 ) . نجم / 28 .\r\n( 4 ) . انعام / 116 .\r\n( 5 ) . آل عمران / 144 .\r\n","page_name":" 356 ","page_number":394},
  {"content":"\r\nدين است ، در حالى كه كلامى است مطلق و قابل تقييد به هزاران قيد چنان كه خود شما هم آن را به غير معصيت ، ظلم و مانند آن مقيد كرده‌ايد . پس بر شما لازم بود كه به تحقيق و بررسى و دقّت نظر در ادلَّهء عقلى و نقلى بپردازيد . از دلايل عقلى همين شما را بس كه جبر مستلزم نسبت ظلم به خداوند متعال است و از نقل همين آياتى كه پيش از اين آمد ؛ بلكه وجدان هر شخصى عليّت پيروى از اكثريت مردم را در اين مسئله حرام مىداند . زيرا هر كس در خويشتن مىيابد كه خودش در كار خويش مؤثر است و مىبايست در هر عملى از نظر خود پيروى كند . گذشته از اين سواد اعظم ، همان عوام هستند ، پس پيروى از آنان كه جاهل هستند ، به چه معنى است ؟ ! و ديگر مفاسدى كه از آوردن اين حديث به عنوان عذر جلوگيرى مىكند .\r\nاگر معتذر آنچه را كه وى دربارهء تقيه گفت ، بر زبان آورد ، امر بر او شديدتر و شرمآورتر خواهد بود . زيرا در پاسخ او گفته مىشود .\r\n1 - چرا شما تقيه را انكار كرديد و حال اينكه خداوند آن را در قرآن تشريح فرموده :\r\n* ( « إِلَّا أَنْ تَتَّقُوا مِنْهُمْ تُقاةً » ) * ( 1 ) ، * ( « إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ » ) * ( 2 ) .\r\n2 - شيعه تقيه نمىكند مگر از شما . زيرا شما امنيت را از آنان گرفتيد و آنان را كشتيد . جرم آنان اين بود كه به كسى تمسك كردند كه پيامبر ( ص ) امتش را فرمان داد تا از او پيروى كنند ولى شما در دشمنى با اهل بيت رحمت و شيعيان مؤمن آنان از ستمگران پيروى كرديد ، مشركان و منافقان و فاسقان را امنيت داديد و اينكه گفتيد :\r\n« آنان اين نسبت را تكذيب مىكنند » ، ابدا چنين نيست . سيماى آنان گواهى مىدهد كه در درون به موالات آل محمد ( ص ) و خاندان پاكيزه اش ، و دشمنى با دشمنان آنان افتخار مىكنند . چنان كه شاعر آنان ، كميت - ره - مىگويد :\r\n\r\nو مالى لآل احمد شيعه\r\nو مالى الا مذهب الحق مذهب\r\n\r\nمصنّف - بلغه الله مناه - مىگويد :\r\n8 - مخالفت حكم ضرورى . زيرا هر كس بالضروره مىداند كه اگر از كسى بخواهد تا كارى انجام دهد ، كار از خود آن فرد صادر مىشود . از اين جهت است كه در طلب انجام فعل از او به نرمى هر چه تمام رفتار نموده ، او را پند مىدهد و از ترك آن بر حذر مىدارد ، به مكر و حيله روى مىآورد ، او را وعده مىدهد و از ترك فعل\r\n\r\n","description":"","footnote":"\r\n( 1 ) . آل عمران / 28 .\r\n( 2 ) . نحل / 106 .\r\n","page_name":" 357 ","page_number":395},
  {"content":"\r\nمىترساند ، او را از انجام كارى كه از آن كراهت دارد ، نهى مىكند ، او را بر انجام كار وادار مىكند و از انجام آن كار توسط او تعجب مىكند . عقلا از فعل او شگفت زده شده ، تعجب مىكنند . همه اينها دليل بر فعل او است و بالضروره فرق بين امر به قيام و امر به ايجاد آسمانها و زمين را مىداند . اگر علم ضرورى به اينكه خودمان به وجود آورندهء افعال خويش هستيم ، حاصل نبود ، هيچ كدام از مطالب فوق صحيح نبود .\r\nفضل مىگويد :\r\nطلب از ديگران براى انجام كارى يا نهى از انجام آن به اين دليل است كه ضرورت حكم مىكند خود او فاعل كارهاى خويش است و كسى جز منكر ضروريات آن را انكار نمىكند . بارها آورديم كه اين مطلب مورد نزاع نيست زيرا صدور فعل از هر كدام از ما محسوس است . به همين دليل است كه از ديگرى انجام كارى را مىخواهيم . با لطف و مدارا عمل مىكنيم . او را بر حذر مىداريم . وعده و وعيد مىدهيم . تمام اين امور واقع شده است ، ليكن نزاع در اين است كه آيا اين فعل مخلوق ما است يا اينكه مباشر آن هستيم . پس نزاع به فرق بين مباشرت و خلق برمىگردد و اينكه آيا خلق و مباشرت يكى است يا با هم مغايرت دارند ؟ ! اين مطلب ضرورى نيست و هر كس مدعى ضرورى بودن آن است ، مقتضى عقل را مكابره كرده است . پس مخالفت با ضرورت در آنچه گفته ، مورد نزاع نيست . بدين ترتيب معلوم شد كه در اين باره وى دليلى ندارد .\r\nمن مىگويم :\r\nآنچه كه مصنّف - ره - دربارهء تلطف در طلب و مانند آن بيان كرد ، دليلى ضرورى است بر اينكه بنده موجد و مؤثر در فعل خويش است . چنان كه مذهب ما همين است . از سوى ديگر صرف محليّت بنده براى فعل فاعل ديگر ، بدون اينكه حتى در همين محليّت هم مؤثر باشد ، چنان كه آنان عقيده دارند ، تلطف و مانند آن را تصحيح نمىكند . اين از ضروريات اوّليه است ليكن خصم كه براى پيشبرد اهداف خود از مغالطه و نيرنگ استفاده مىكند ، در اينجا نيز مدعى شده كه آنان به مباشرت بنده در فعل عقيده دارند و مباشرت غير از ايجاد است . اگر منظورش اين است كه مباشرت فعل ديگرى است و از آثار بنده ، بايد گفت كه اين مخالف عقيده آنان است و اگر منظورش اين است كه مباشرت عبارت است از محليّت بنده براى فعل خداوند بدون اينكه بنده اصلا اثرى در آن داشته باشد ، در اين صورت اشكال مخالفت با حكم ضرورى چنان كه مصنّف - ره - بيان كرده ، مرتفع نمىشود . اى كاش مىدانستم : اگر امروز انسان در دين خود نيرنگ و\r\n","description":"","footnote":"","page_name":" 358 ","page_number":396},
  {"content":"\r\nقلب حقايق را به كار گيرد ، آيا فرداى قيامت ، روزى كه حقايق آشكار شود و راستگو از دروغگو مشخص گردد ، اين دين مىتواند او را نجات دهد ؟ پس جا دارد كه انسان خردمند خويشتن را بر حذر دارد و آن كس كه در صدد رهايى خويش از عذاب قبر است ، عبرت گيرد .\r\nمصنّف - طاب ثراه - مىگويد :\r\n9 - مخالفت با اجماع پيامبران و رسولان . اختلافى نيست كه پيامبران ( ع ) اجماع دارند :\r\nخداوند متعال بندگانش را به بعضى از اعمال همچون نماز و روزه امر و از بعضى افعال همچون ظلم و جور نهى كرده است ؛ اگر بنده موجد افعال خويش نباشد ، اين امر و نهى نادرست است . زيرا چگونه ممكن است كه به بنده گفته شود ايمان آر و نمازگزار ، كفر مورز و زنا مكن ، مع ذلك فاعل اين افعال و تارك آنها ، كسى غير از بنده يعنى خدا است ؟ ! امر به انجام فعل متضمن خبر دادن از اين مطلب است كه بنده بر انجام آن فعل قادر است حتى اگر مأمور بنا به دليلى مثل بيمارى يا علت ديگرى قادر بر انجام فعل نباشد ، عقلا از او تعجب مىكنند و او را احمق ، جاهل و مجنون مىخوانند و مىگويند مىدانى كه وى قادر بر انجام آن نيست ، با اين حال او را امر مىكنى ؟ ! اگر اين امر درست باشد ، اين نيز درست خواهد بود كه خداوند پيامبرى با كتاب به سوى جمادات مبعوث كند تا آنچه را كه ذكر نموديم ، به آنان ابلاغ كند . سپس خداوند متعال در آن جمادات حيات خلق كند و آنها را بدين جهت كه امر رسول او را امتثال نكرده‌اند ، عقوبت نمايد . بطلان اين كار به بداهت عقل معلوم است .\r\nفضل مىگويد :\r\nاينكه پيامبران ، بندگان خدا را به چيزهايى امر و از چيزهايى ديگر نهى مىكنند متوقف بر اين نيست كه بنده موجد فعل باشد ، آرى متوقف بر اين مسئله است كه بنده فاعل مستقل در كسب و مباشرت و مختار باشد . اين مذهب اشاعره است و آنچه كه وى ذكر كرده از اين عقيده ، لازم نمىآيد ، البته بر پيروان مذهب جبر لازم مىآيد ، در حالى كه ديديد اشاعره به اختيار بنده در كسب فعل عقيده دارند امّا از اينكه قدرت بنده مبدع ، موجد و مؤثر در فعل باشد ، منع مىكنند . شما مىبينيد كه بين اين دو مطلب چقدر فرق است . پس آنچه كه وى بيان كرده بر اشاعره لازم نمىآيد و در مذهب آنان هيچ مخالفتى با اجماع پيامبران نيست .\r\n","description":"","footnote":"","page_name":" 359 ","page_number":397},
  {"content":"\r\nمن مىگويم :\r\nمنظور خصم از اينكه بنده را در كسب فعل مستقل خواند ، تأثير قدرت بنده در فعل نيست . زيرا با عقيده آنان كه مىگويند : مؤثرى در وجود غير از خداوند وجود ندارد ، مخالف است ؛ بلكه منظور وى صرف محليّت بنده براى فعل است بدون اينكه در فعل و محليّت تأثيرى داشته باشد . نهايت امر اينكه مقارن با فعل ، نوعى قدرت و اختيار دارد .\r\nليكن تا زمانى كه قدرت و اختيار هيچ تأثيرى در فعل نداشته باشند ، امر و نهى بنده را تصحيح نمىكند . بنابراين ، آنچه مصنّف - ره - بيان كرده ، بر آنان لازم مىآيد و با اين وضع امر و نهى بندگان جز به منزلهء امر و نهى جمادات نخواهد بود .\r\nمصنّف - اعلى الله درجته - مىگويد :\r\n10 - لازم مىآيد : سدّ باب استدلال بر وجود صانع ، سد باب استدلال بر صادق بودن خداوند متعال ، سد باب استدلال بر صحت پيامبرى و سد باب استدلال بر صحت شريعت . به فرق اجماع امت نيز منجر مىشود . زيرا اثبات صانع ممكن نيست مگر اينكه گفته شود جهان حادث است و در مقايسه با افعال ما كه به خود ما نياز دارد ، جهان نيز به محدث ( به وجود آورنده ) نياز دارد . با منع حكم اصل در قياس كه موجد بودن بنده است ، نمىتوان اين روش را به كار گرفت . پس باب اثبات صانع بسته مىشود .\r\nهمچنين اگر خداوند ، خالق تمام چيزهاى قبيح و غير آن باشد ، اظهار معجزه از سوى خدا به دست دروغگو ممتنع نخواهد بود و تا زمانى كه به امتناع ظهور معجزه به دست دروغگو يقين پيدا نشود ، راه اثبات فرق بين پيامبر حقيقى و پيامبر دروغين بر ما بسته خواهد بود .\r\nهمچنين اگر جايز باشد كه خداوند متعال خالق چيزهاى قبيح باشد ، جايز خواهد بود كه در خبر دادن ، دروغ بگويد . در نتيجه به وعد و وعيد خدا و خبر دادن وى از احكام آخرت و احوال گذشتگان و قرنهاى پيشين اطمينان و وثوق نخواهيم داشت .\r\nهمچنين از خلق قبايح توسط خداوند لازم مىآيد كه جايز باشد خداوند بندگان را به انجام آن بخواند و برانگيزد و بدان ترغيب و تشويق كند . و اگر اين جايز باشد ، جايز خواهد بود كه آنچه خداوند بدان تشويق كرده از قبايح باشد و در نتيجه وثوق به شرايع از بين رفته و اشتغال به آن قبيح خواهد بود .\r\nهمچنين اگر جايز باشد كه خداوند متعال در بنده ، كفر و ضلالت بيافريند و آن را در\r\n","description":"","footnote":"","page_name":" 360 ","page_number":398},
  {"content":"\r\nاو زيبا جلوه دهد و او را از حق منع كند و بدان مشغول دارد تا اينكه او را به جهت آن عذاب و عقوبت كند ، لازم خواهد آمد كه دين اسلام كفر و ضلالت باشد با اينكه خداوند آن را در دلهاى ما زيبا گردانيده است و بعضى از اديان مخالف با اسلام ، حق باشد ليكن خداوند متعال ما را از آن منع كرده ، خلاف آن را در ديدگان ما زيبا جلوه داده است و اگر اين را جايز بدانند بر آنان لازم مىآيد كه آنچه بدان عقيده دارند ، ضلالت و كفر و آنچه دشمنان آنان بدان عقيده دارند ، حق باشد . و اگر نمىتوانند قطع پيدا كنند كه عقيده آنان حق است و عقيده دشمنان آنان باطل ، ديگر مستحق پاسخ نخواهند بود .\r\nفضل مىگويد :\r\nدر اين فصل به چيزهاى عجيب و غريبى استدلال كرده كه جا دارد آن را ظريف طبعان مضحكهء خود قرار دهند . از آن جمله : استدلال وى به لزوم انسداد باب اثبات صانع و صادق بودن خدا و استدلال به صحت نبوت ، بر اينكه بنده موجد افعال خويش است . وى در بيان وجه ملازمه چيزى غريب و عجيب آورده است ، بدين شرح :\r\nما به حدوث عالم چنين استدلال مىكنيم كه جهان محتاج محدث است و آن را به افعال خود قياس مىكنيم كه به خود ما نيازمند است . پس هر كس حكم اصل را در اين قياس كه همان موجد بودن بنده براى افعال خويش است ، انكار كند ، نخواهد توانست اين شيوه را به كار برد . اثبات اين ملازمه از چيزهاى خنده دار است . زيرا :\r\nاولا - وى امور حادث جهان را در انسان منحصر كرده است . اگر اصلا انسان و افعال او خلق نمىشد ، استدلال بر وجوب وجود محدث ، به حركات حيوانات و ساير چيزها ممكن بود . گويا اين مرد چيزى از معقولات نمىداند و به دليل دون رتبگى علمى ، شايستگى ندارد كه با وى مباحثه شود ليكن يك دفعه ، به اين بلا گرفتار شدم و بر آن صبر پيشه كردم .\r\nثانيا - وى بر اين مطلب كه بنده موجد افعال خويش است ، به لزوم انسداد باب صحت نبوّت و صحت شريعت استدلال كرده است . حال از كجا اين ملازمه را فهميده است براى ما معلوم نيست . سپس مدعى شده كه به خرق اجماع منجر مىشود . در حالى كه تمام اين استدلالات خرافه و هذيان است و احدى از اهل علم و معرفت بدان زبان نمىگشايد مگر امثال او .\r\nسپس بر بطلان اين مطلب كه خداوند خالق قبايح است به لزوم عدم امتناع ظهور معجزه به دست دروغگو ، استدلال كرده است . پيش از اين هم بارها بدان استدلال كرد و\r\n","description":"","footnote":"","page_name":" 361 ","page_number":399},
  {"content":"\r\nما در جاى خود بدان پاسخ داديم . پاسخ اين استدلال و آنچه كه از ترتب امور غير قابل قبول بر خلق قبايح توسط خداوند بيان كرده مثل رفع اطمينان از شريعت ، وعد و وعيد و مانند آن ، چنين است كه ما به علم عادى و جريان عادت خداوند متعال قطع داريم كه خداوند معجزه را به دست دروغگو ظاهر نكرده است . ظهور معجزه به دست دروغگو هر چند ذاتا ممكن است امّا محال عادى است همچون ساير محالات عادى ديگر . زيرا بنابر عقيده ما چيزى بر خداوند متعال واجب نيست . پاسخ آنچه كه از لزوم جواز تزيين كفر در دلها به جاى اسلام آورد و گفت : ممكن است عقيده حقه اى كه اشاعره بر آنند ، كفر يا باطل باشد ، پس مستحق پاسخ نيستند ، اين است كه تمام اين چيزها هر چند عقلا جايز است - زيرا نه چيزى بر خدا واجب است و نه نسبت به او چيزى قبيح - ليكن همچون ساير امور عادى ، عادتا واقع نمىشود و ما هم به عدم وقوع آن قطع داريم .\r\nمن مىگويم :\r\nمناسب است كه ابتدا مقصود مصنّف - ره - را بيان و بعضى از سخنان او را توضيح دهيم تا خبط كلام خصم شناخته شود . پس مىگوييم : مصنّف - ره - بيان كرده كه از اين عقيده كه بندگان فاعل افعال خود نيستند ، چهار اشكال لازم مىآيد :\r\nاوّل - سدّ باب استدلال بر وجود صانع . بر اين مطلب اين گونه استدلال كرده است :\r\nاثبات صانع ممكن نيست مگر اينكه گفته شود . . . توضيح مطلب اينكه علماى فرق اختلاف نظر دارند كه آيا موجب نياز به صانع امكان است يا حدوث يا مركب از امكان و حدوث و يا امكان به شرط حدوث . چنان كه خصم پيش از اين بيان كرد ، اشاعره فرض دوّم را انتخاب كرده‌اند . بنابر رأى مختار آنان ، اثبات صانع متوقف است بر اين گفتهء ما كه جهان حادث است و هر حادثى به محدث نياز دارد . دليلى بر كبرى ( مقدمه دوّم ) وجود ندارد مگر نيازمندى افعال ما به خود ما و قياس ساير امور حادث در نياز به محدث ، بر آن . اگر اشاعره اصل را كه احتياج افعال ما به خود ما است بدين دليل كه موجد افعال خويش نيستيم ، منع كنند و در ساير امور حادث ، دليلى بر نياز به محدث نباشد ، باب اثبات صانع بر روى آنان بسته خواهد شد . پس مصنّف - ره - دليل را بر مقدمهء دوّم ( كبرى ) به سبب احتياج افعال ما به خود ما محصور كرده است نه آنگونه كه خصم فهميده ، امور حادث را در افعال انسان .\r\nاگر اشكال شود كه : نفس حدوث حوادث دليل بر وجود محدث است بدون اينكه نيازى به قياس بر افعال خود ، داشته باشد . گوييم : ما اين مطلب را قبول نداريم مگر اينكه\r\n","description":"","footnote":"","page_name":" 362 ","page_number":400},
  {"content":"\r\nبه مادامى تعليل بر امكان برگردد . زيرا هر چيزى كه طرفين آن مساوى باشد ، ترجّح بلا مرجّح يكى از دو طرف ممتنع است و اين خلاف عقيدهء اشاعره است كه مىگويند علت محوجه به صانع ، حدوث است و نه امكان . پس نفس حدوث با قطع نظر از امكان به دليل جواز صدفه ، مقتضى احتياج به صانع نيست . پس بناچار بايد معتقد باشند كه ما فاعل كارهاى خود هستيم و افعال ما به خود ما محتاج است تا ساير امور حادث بر آن قياس شود و كليت كبرى كامل گردد .\r\nدوّم - سدّ باب استدلال بر صادق بودن خداوند متعال مصنّف - ره - بر اين مطلب چنين استدلال كرده : « همچنين اگر جايز باشد كه خداوند متعال خالق قبايح باشد ، جايز خواهد بود كه در خبر دادن خود دروغ بگويد . » توضيح مطلب اينكه اگر جايز باشد كه خداوند متعال كذب واقع از مردم و امور قبيح ديگر را خلق كند ، جايز خواهد بود كه در كلام لفظى خود هم دروغ بگويد . زيرا بين اينكه دروغ را در مردم خلق كند و اينكه آن را در درختى يا بر زبان جبرئيل يا بر زبان پيامبران بيافريند ، فرقى نيست . زيرا همگى آفريدهء خداوند است . پس به وعد و وعيد و ساير اخبار او اطمينانى نيست . توضيح اين مطلب بطور مشروح گذشت .\r\nسوّم - سدّ باب استدلال بر صحت نبوّت . بر اين مطلب چنين استدلال كرده است : « و همچنين اگر خداوند متعال خالق تمام چيزهاى قبيح و غير آن باشد . . . » ، اين استدلال نيازى به بيان ندارد و ملازمه آن آشكار است .\r\nچهارم - سدّ باب استدلال بر صحت شريعت . مصنّف بر اين مطلب به دو امر استدلال كرده است : اوّل - مىگويد : « همچنين از خلق قبايح توسط خداوند لازم مىآيد كه جايز باشد خداوند بندگان را به انجام آن بخواند » . توضيح اينكه همانطور كه پيش از اين گذشت ، خلق يك چيز متوقف است بر ارادهء آن و اراده متوقف است بر رضايت بدان . پس اگر خداوند خالق قبايح باشد ، مريد قبايح و راضى بدان خواهد بود و اگر آن را اراده كند و بدان رضايت داشته باشد ، جايز خواهد بود كه بدان بخواند و به منظور عمل بدان ، پيامبران را مبعوث دارد و بدان تشويق كند . اگر چنين چيزى جايز باشد ، جايز خواهد بود كه آنچه بدان ترغيب و پيامبران را بدان مبعوث كرده ، از قبايح باشد . بدين ترتيب اطمينان به شرايع از بين خواهد رفت و تشاغل بدان قبيح خواهد بود . زيرا جايز است كه آنچه بدان مىخواند قبيح باشد . دوّم - اينكه گفت : « همچنين اگر از خداوند متعال جايز\r\n","description":"","footnote":"","page_name":" 363 ","page_number":401},
  {"content":"\r\nباشد كه كفر و ضلالت را در بنده خلق كند ، » . اين بيان نياز به توضيح ندارد . بدون شك سدّ باب استدلال بر اين امور ، خرق اجماع امت است . پس روشن شد كه مصنّف لوازم اربعه و وجه لزوم آنها را بيان كرده است لكن به نحو لف و نشر مشوش . زيرا دليل لزوم سوّم را بر دليل دوّم مقدم داشته است . لذا كلام مصنّف - ره - با تمام وضوحى كه دارد براى خصم روشن نشده است .\r\nوى براى پاسخگويى از بعضى دلايل به اين پاسخ تشبّث جسته كه عمل كردن خداوند متعال بر خلاف عادت محال عادى است . زيرا عادت خداوند بر اين جارى شده كه معجزه را به دست دروغگو ظاهر نكند ، در اخبار خود دروغ نگويد ، بر انجام قبايح برنيانگيزد و بر آن تشويق نكند و نيز كفر را در دلها تزيين نكند و مانند آن از امورى كه مصنّف جواز آن را بر جواز خلق قبايح توسط خداوند متعال مترتّب كرده است . همانطور كه بارها در گذشته آورده‌ايم ، از وى مستند اين عادت و اين امور غيبى را مىخواهيم و اينكه معناى عادت در اينكه شريعت اسلام و عقيدهء اشاعره ، حق است و بس ، چيست ؟\r\nما تمام آنچه را كه خصم در آن مرتكب خبط شده به فهم خواننده واگذار مىكنيم تا مبادا از بيان دوبارهء آن ملامتى پيش آيد .\r\nمصنّف - اجزل الله ثوابه - مىگويد :\r\n11 - تجويز اينكه خداوند متعال ظالم و عابث باشد . زيرا اگر خداوند خالق افعال بندگان باشد كه از آن جمله است قبايحى مثل ظلم و عبث ، جايز خواهد بود كه فقط آن را بيافريند چنان كه تمام آنها ظلم و عبث باشد . پس خداوند ظالم و عابث خواهد بود - تعالى الله عن ذلك علوا كبيرا .\r\nفضل مىگويد :\r\nپناه بر خدا از گشودن زبان به اين ترهات و اباطيل ! چگونه چنين چيزى از اين عقيده لازم مىآيد و حال اينكه ظلم و عبث از افعال بندگان است و نسبت به خداوند هيچ چيز قبيحى وجود ندارد . از سوى ديگر ، خالق يك چيز غير از فاعل آن است ولى اين مرد بين خالق صفت و كسى كه به آن صفت متصف است ، فرق نمىگذارد . تمام محذورات وى ناشى از همين عدم فرق است . مگر نمىبيند كه خداوند خالق سياهى است . پس آيا جايز است كه گفته شود : خداوند سياه است . چنين است اگر خداوند خالق ظلم و عبث باشد ، آيا جايز است كه گفته شود : خداوند ظالم و عابث است . پناه بر خدا از تعصبى كه انسان را به هلاكت مىكشاند . از سوى ديگر ، اين مرد ، قبايح را در افعال انسان منحصر مىكند و\r\n","description":"","footnote":"","page_name":" 364 ","page_number":402},
  {"content":"\r\nمدعى است كه در جهان نه قبيح است و نه شرّ مگر افعال انسان . اين ادعاى باطلى است .\r\nزيرا قبايح غير از افعال انسان در هستى فراوان است . مثل خوك و حشرات موذى . آيا مىتواند بگويد كه اين موجودات غير مخلوق خدايند ؟ پس اگر بگويد كه اينها مخلوق خداوند متعال مىباشند ، آيا قباحت و شرارت آنها را منع مىكند ؟ اين مخالف ضرورت و حسّ است . پس آنچه كه از عقيده به خلق افعال قبيح بر اشاعره لازم مىآيد ، بر وى هم لازم مىآيد .\r\nمن مىگويم :\r\nهمانطور كه گذشت ، اصطلاحات صرف و اينكه خلق غير از فعل است ، نفعى به حال آنان ندارد . اگر هم پذيرفته شود ، باز مصنّف آنان را چنين ملزم مىكند كه اگر خداوند خالق قبايح مثل ظلم و عبث باشد ، جايز خواهد بود كه تمامى مخلوقات خداوند ، قبيح باشد . در نتيجه در هستى چيزى وجود نخواهد داشت مگر آنچه كه از جنس ظلم و عبث ، و لواط و زنا ، و قيادت و فساد در زمين و مانند آن باشد . پس اگر اين مطلب از نظر آنان جايز باشد ، بىترديد تجويز كرده‌اند كه خداوند عابث و ظالم باشد ! زيرا هيچ عاقلى شك ندارد كه هر كس كه مخلوقاتش اين گونه باشد و نه غير آن ، عابث و ظالم خواهد بود - تعالى الله عن ذلك علوا كبيرا - پيش از اين دانستيد كه قبيح نبودن چيزى از خداوند ، به لغو بيشتر شبيه است .\r\nبنابر گمان باطل وى كه خالق صفت ، غير از كسى است كه بدان متصف مىشود ، بايستى وصف خداوند متعال به صفات فعلى صحيح نباشد . پس نمىتوان صفاتى همچون هادى ، رحمان و رزاق را بر خداوند متعال اطلاق كرد . زيرا هدايت ، رحمت و رزق مخلوق خداوند است و همينطور محيى ، مميت ، معزّ و مذلّ و . . . را نمىتوان بر خدا اطلاق كرد . حقيقت اين است كه در بعضى از صفات ، تلبس به مبدأ به اعتبار ايجاد است مثل ظالم ، عابث ، هادى ، محيى ، ضارب و مانند آن . در بعضى ديگر به اعتبار قيام و حلول صفت در موصوف است مثل : حىّ ، ميت ، سفيد ، سياه و مانند آن . بعضى هم به اعتبار ديگر ، چنان كه بيان آن پيش از اين گذشت . پس دليلى بر استدلال نقضى خصم به سياهى در جايى كه بحث از قبيل ظالم و عابث و لاعب است ، وجود ندارد . همانگونه كه شكى در صدق اين مشتقات بر كسى كه مبدأ آنها يعنى ظلم ، عبث و لعب را ايجاد كرده وجود ندارد ، خصوصا اگر مصنوعات او به اين مبادى اختصاص داشته باشد .\r\nايراد نقضى وى بر خلق خوك و حشرات موذى به ادعاى اينكه اين موجودات قبيح\r\n","description":"","footnote":"","page_name":" 365 ","page_number":403},
  {"content":"\r\nهستند ، پاسخ داده شد كه اين موجودات آفريده نشده مگر به دليل حكمت و مصلحتى كه در آنها وجود دارد . لذا واقعا به قبح وصف نمىشود ، اگر چه نزد عوام از باب تسامح و به دلايلى قبيح خوانده شود . گذشته از اين ، قبح مورد نزاع ، قبح در افعال يعنى معناى سوّمى است كه خود وى بيان داشت و قبح در اعيان فقط از نوع دوّم يعنى ملائمت و منافرت است كه به اقرار خودشان مورد نزاع نيست .\r\nمصنّف - عطَّر الله ضريحه - مىگويد :\r\n12 - الحاق خداوند سبحان به سفيهان و نادانان - تعالى الله عن ذلك - زيرا از جمله افعال بندگان شرك به خداوند متعال است و وصف او به امنداد ، انداد و اولاد و سبّ و شتم خدا . پس اگر خداوند فاعل افعال بندگان باشد ، بىترديد فاعل تمام افعال و تمام امور فوق الذكر خواهد بود و اين حكمت خداوند را باطل مىكند . زيرا حكيم ، خودش را سبّ و شتم نمىكند و نفى حكمت از خداوند ، الحاق خداوند است به سفيهان . پناه بر خدا از اين اعتقادات پست !\r\nفضل مىگويد :\r\nما هم مىگوييم پناه بر خدا از اين عقيدهء پست باطل ! اين چيزى است كه از عدم فرق بين خالق و فاعل برايش پيش آمده است . خداوند خالق چيزها است و سبّ و شتم اگر چه مخلوق او است ولى از آنجا كه فعل بنده است و مذمت براى فعل است و نه براى خلق ، لازم نمىآيد كه خداوند خودش را سبّ و شتم كند . خلق اين افعال هم سفاهت نيست تا الحاق خداوند متعال به سفيهان لازم آيد - پناه بر خدا از اين عقيده - زيرا خداوند متعال در ازل شقاوت سبّ و شتم كننده خود را مقدّر و داخل كردن او را در آتش ، اراده نموده است . پس اين افعال را در او خلق مىكند تا هدفى كه عبارت است از ادخال شتم كننده در آتش ، حاصل شود . پس كجاى اين سفاهت است ؟ !\r\nمن مىگويم :\r\nاگر هم پذيرفته شود كه خالق غير از فاعل است ، باز سفاهت مرتفع نخواهد شد . زيرا سفاهت از اين ناشى مىشود كه شخص خود را سبّ كند و يا چيزهايى كه موجب نقص خود او است ، ايجاد نمايد - خواه خلق ناميده شود و خواه فعل - و صرف اصطلاح محذور را دفع نمىكند . با اين وجود بدتر از اين گفته اش ، گفته اى نيست كه « خداوند سبحان اراده كرده كه بنده اش را به آتش وارد كند » . بدين ترتيب با قرار دادن بنده محل سب خود و محل ساير افعال قبيح على رغم اينكه بنده از دفع آن ناتوان است ، موجبات\r\n","description":"","footnote":"","page_name":" 366 ","page_number":404},
  {"content":"\r\nآن را فراهم مىكند تا غايت و هدفى كه دارد يعنى تعذيب بندهء ضعيف اسير به شديدترين انواع عذاب برآورده شود ! و حال اينكه خداوند به اين فراهم آوردن مستهجن اسباب نيازى ندارد . زيرا از نظر آنان صحيح است كه خداوند ، ابتدائا و بدون علت ، بنده اش را عذاب كند . چقدر شگفتانگيز و قبيح است اين عقايد آنان و چه گستاخند نسبت به خداوند عظيم !\r\nمصنّف - قدّس الله روحه - مىگويد :\r\n13 - مخالفت با ضرورت . زيرا اگر جايز باشد كه خداوند لواط و زنا را خلق كند ، جايز خواهد بود كه پيامبرى مبعوث كند كه اين كار دين او باشد و اگر چنين چيزى جايز باشد ، جايز خواهد بود كه در ميان پيامبرانى كه آمده‌اند ، پيامبرى باشد كه مبعوث نشده مگر براى دعوت به سرقت ، زنا ، لواط و ساير كارهاى قبيح ، مدح شيطان و عبادت او ، اهانت به خداى متعال و سب و شتم او و رسول او ، عاق والدين ، ذم نيكوكار و مدح بدكار .\r\nفضل مىگويد :\r\nاگر منظورش از نفى جواز بعثت پيامبرى براى دعوت به اين چيزها ، وجوب آن بر خداوند متعال است ، ما آن را منع مىكنيم . زيرا چيزى بر خداوند واجب نيست . و اگر منظورش از نفى اين جواز ، امتناع عقلى آن است ، باز امتناع عقلى ندارد . و اگر منظورش از آن ، وقوع است ، ما هم آن را منع مىكنيم . زيرا علم عادى ، عدم وقوع آن را به ما مىفهماند و لذا محال عادى است . همانگونه كه بارها گفته‌ام ، تجويز عقلى موجب وقوع اين چيزها نمىشود . از سوى ديگر وى كلامش را با لزوم مخالفت با ضرورت آغاز كرد .\r\nمن نمىدانم چه مخالفتى با ضرورت در اين بحث وجود دارد ؟ !\r\nمن مىگويم :\r\nمىتوان فرض اوّل را اختيار كرد . زيرا خداوند سبحان هدايت و قصد السبيل ( راه عدل و راستى ) را بر خود واجب كرده مىفرمايد : * ( « إِنَّ عَلَيْنا لَلْهُدى » ) * ( 1 ) و * ( « عَلَى الله قَصْدُ السَّبِيلِ » ) * ( 2 ) . بدون شك ارسال پيامبرى براى دعوت به آن كارهاى زشت و قبيح و راهزنى با هدايت و قصد السبيل منافات دارد . همينطور مىتوان فرض دوّم را اختيار نمود .\r\nزيرا همگان حكم مىكنند كه ممتنع است خداوند متعال پيامبرى را با اين دين برانگيزد .\r\n\r\n","description":"","footnote":"\r\n( 1 ) . ليل / 12 .\r\n( 2 ) . نحل / 9 .\r\n","page_name":" 367 ","page_number":405},
  {"content":"\r\nچرا كه از آشكارترين امور منافى با حكمت و عظيمترين نقص بر خداوند عادل است .\r\nپس عقلا ممتنع بالغير است و بلكه مثل اين عمل دربارهء كمترين عقلا نقص است تا چه رسد به خداوند متعال . همينطور مىتوان فرض سوّم را اختيار كرد . يعنى وقوع احتمالى .\r\nزيرا اگر جايز باشد كه خداى سبحان اين قبايح را خلق كند ، احتمال مىدهيم كه پيامبرى هم بدان برانگيخته باشد . از نظر ما ، ادعاى علم عادى بر عدم وقوع ، ممنوع است . زيرا هيچ يك از ما از همهء پيامبران و شرايع آنان اطلاع كافى ندارد و جز اندكى ، چيزى از آنان نمىدانيم . پس ممكن است پيامبرى يا پيامبرانى آمده باشند كه اين كار شريعت آنان بوده ولى كسى از آنان پيروى نكرده يا امت آنان از بين رفته باشد . از خصم جاى تعجب نيست كه دعوى ضرورت را انكار كند . زيرا كارشان بر انكار ضروريات مبتنى است .\r\nمصنّف - شرّف الله منزلته - مىگويد :\r\n14 - خداوند سبحان از شيطان زيانآورتر باشد . زيرا اگر خداوند كفر را در بنده خلق كند و سپس به جهت كفر او را عذاب نمايد ، از شيطان زيانآورتر خواهد بود . زيرا شيطان نمىتواند بنده را وادار به انجام قبايح كند بلكه او را به سوى آن مىخواند .\r\nچنان كه خداوند متعال فرموده است : * ( « وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي » ) * ( 1 ) و نيز دعوت شيطان هم فعل خداوند متعال است . ليكن خداوند سبحان بندگان را بر انجام قبايح مجبور مىسازد . اگر چنين باشد ، مدح شيطان و ذم خداوند متعال توسط كافر ، نيكو خواهد بود - تعالى الله عن ذلك علوا كبيرا .\r\nفضل مىگويد :\r\nپناه بر خدا از زبان گشودن به اين گفتار و جسارت بر تصوير كشيدن امثال اين ترهّات .\r\nخداوند متعال خالق همهء چيزها است و حال اينكه تعذيب بر مباشرت و كسب مترتب است . خلق كفر قبيح نيست زيرا هدف و غايت آن ورود شقى به آتش است چنان كه نظام عالم هستى اقتضا مىكند . از اين گذشته ، تصرف خدا در بنده ، هر گونه كه بخواهد ، ظلم نيست . زيرا اين تصرف ، تصرف در ملك او است و دانستيد كه تصرف مالك در ملك خود به هر نحوى كه بخواهد ، ظلم نيست . خداوند متعال ، اگر چه كفر را در بنده آفريده ، ليكن اين بنده است كه مباشرت و كسب مىكند . خداوند متعال پيامبران را مبعوث كرده ، قوت نظر را آفريده ، دلايل وحدانيت خود را در آفاق و انفس پراكنده است . همهء اينها\r\n\r\n","description":"","footnote":"\r\n( 1 ) . ابراهيم / 22 .\r\n","page_name":" 368 ","page_number":406},
  {"content":"\r\nالطافى است از خداوند متعال بر بندگان ، در حالى كه شيطان با گمراه ساختن و وسوسهء خود به بندگان زيان مىرساند ، پس چه نسبتى است بين هادى لطيف يعنى خداى متعال و شيطان زيانآور گمراه كننده و از كجا چنين نسبتى لازم آمد ؟ !\r\nمن مىگويم :\r\nبا اين سخن خود از بحث مورد نظر خارج و به نيرنگهاى صرف متشبّث گرديد . اگر هدفش از اين سخن ، قرار دادن اثر براى بنده و شيطان در فعل يا كسب است ، بايد دانست كه خروج از مذهب او است و گرنه چاره اى از الزامى كه مصنّف بر آنان وارد كرده ، ندارند . اشكالاتى را كه در اين سخنان بىربط بىفايده ديده مىشود ، پيش از اين شناختيد .\r\nامّا جسارت بر خداوند سبحان از سوى كسى است كه عقيده اش مستلزم اين كفر است و نه از سوى كسى كه آن را به تصوير كشيده تا از اعتقاد به آن جلوگيرى كند . پس چگونه است حال كسى كه از زبان گشودن بدين كلمات به خدا پناه مىبرد ولى به حقيقت آن عقيده دارد ؟ و به خوبى مىداند كه پاسخش اقرار بدانها را در بر دارد ليكن با قدرى نيرنگ و فريب .\r\nمصنّف - ضاعف الله ثوابه - مىگويد :\r\n15 - مستلزم مخالفت با عقل و نقل است . زيرا اگر بنده موجد افعال خويش نباشد ، مستحق ثواب و عقاب نخواهد بود بلكه خداوند متعال آنان را بدون اينكه استحقاق داشته باشند ثواب مىدهد و عقاب مىكند . اگر اين كار جايز باشد ، جايز خواهد بود كه خداوند متعال پيامبران ( ع ) را تعذيب و فراعنه و ابليسها را ثواب دهد . لازم مىآيد خداوند متعال با اين كار سفيه ترين سفيهان باشد و حال اينكه خداوند خود را از آن منزّه ساخته ، فرموده : * ( « أَ فَنَجْعَلُ الْمُسْلِمِينَ كَالْمُجْرِمِينَ ما لَكُمْ كَيْفَ تَحْكُمُونَ » ) * ( 1 ) و * ( « أَمْ نَجْعَلُ الْمُتَّقِينَ كَالْفُجَّارِ » ) * ( 2 ) .\r\nفضل مىگويد :\r\nپاسخ وى اين است كه استحقاق بنده بر ثواب و عقاب به جهت مباشرت و كسب است . لذا به واسطهء مباشرت مستحق ثواب و عقاب است نه اينكه بر خداوند واجب است كه او را ثواب دهد . زيرا خداوند بالاتر از آن است كه ثواب مطيع و عقاب عاصى بر او\r\n\r\n","description":"","footnote":"\r\n( 1 ) . قلم / 36 - 35 .\r\n( 2 ) . ص / 28 .\r\n","page_name":" 369 ","page_number":407},
  {"content":"\r\nواجب باشد بلكه عادت خداوند متعال به اعطاى ثواب به دنبال عمل صالح و عقاب كردن به دنبال كفر و عصيان جارى شده است . منظور از جواز تعذيب پيامبران و ثواب فراعنه و ابليسها نفى وجوب آن بر خداوند متعال است و اين مستلزم وقوع نيست بلكه وقوع آن محال عادى است و بارها اين را بيان كرده‌ايم . پس هيچ محذورى پيش نمىآيد .\r\nمن مىگويم :\r\nكسب و مباشرت اثرى است كه همچون اصل فعل از خداوند متعال صادر شده است - چنان كه خود آنان عقيده دارند - زيرا خداوند ، خالق هر چيزى است . پس چگونه بنده به خاطر كسب ، مستحق ثواب و عقاب است ؟ ! و چگونه استحقاق ، مختص كسب است و نه اصل فعل ، و حال اينكه هر دو از خداوند متعال است و بنده بالاضطرار محل آن است .\r\nآنگاه اگر بنده به واسطهء كسب مستحق ثواب باشد ، با حكم خصم مبنى بر عدم وجوب ثواب دادن وى متناقض است . زيرا چگونه ثواب ، حق بنده بر خداوند است ولى اداى آن بر خداوند واجب نيست و حال اينكه خداوند ، عادل است . البته از آنجا كه عقاب ، حق خداوند متعال است ، مىتواند از آن گذشت كند . اين مطلب را بيان كرديم و در آينده هم - ان شاء الله تعالى - خواهد آمد .\r\nدعوى عادت باطل است . زيرا ثواب و عقاب به دنبال فعل و متأخر از آن است ، پس وجه عادت و علم به آن چيست ؟ مگر اينكه ادعا كند خداوند متعال در قرآن مجيد به علم عادى خبر داده است ، كه اين هم بر اساس مذهب آنان به دليل توقف بر ثبوت صدق كلام خداوند متعال ناتمام است . زيرا خداوند متعال به اين مطلب هم خبر داده است كه آنچه بخواهد محو مىكند و آنچه بخواهد نگه مىدارد .\r\nاينكه گفت : مستلزم وقوع نيست ، از نظر ما مسلَّم است ليكن مستلزم عدم وقوع هم نيست و همين احتمال كافى است . زيرا عقاب پيامبران و ثواب دادن به فراعنه و ابليسها بر غير سفيه جايز نيست و خداوند از آن منزه است . خداوند سبحان اين حكم آنان را انكار كرده ، مىفرمايد : * ( « ما لَكُمْ كَيْفَ تَحْكُمُونَ » ) * ( 1 ) .\r\nمصنّف - اعلى الله مقامه - مىگويد :\r\n16 - مخالفت كتاب خدا ( قرآن ) كه نعمت را از كافر منتفى مىداند . زيرا اگر خداوند\r\n\r\n","description":"","footnote":"\r\n( 1 ) . قلم / 36 - 35 .\r\n","page_name":" 370 ","page_number":408},
  {"content":"\r\nمتعال كفر را در كافر خلق كرده باشد لازم مىآيد كه او را براى عذاب در آتش جهنم آفريده باشد و اگر چنين باشد ، اصلا خداوند بر بندهء كافر نعمتى نخواهد داشت زيرا نعمت دنيا با وجود عقاب آخرت ، نعمت ناميده نمىشود ، مثل كسى كه در شيرينى سم بريزد و آن را به ديگرى بخوراند ؛ لذت حاصل از خوردن شيرينى سمّى ، نعمت ناميده نمىشود و حال اينكه قرآن مجيد دلالت دارد كه خداوند متعال ، نعمت دهندهء كافران است . قرآن مىفرمايد : * ( « أَ لَمْ تَرَ إِلَى الَّذِينَ بَدَّلُوا نِعْمَتَ الله كُفْراً » ) * ( 1 ) و * ( « أَحْسِنْ كَما أَحْسَنَ الله إِلَيْكَ » ) * ( 2 ) . بالضروره از دين محمد ( ص ) دانسته مىشود كه بنده اى وجود ندارد مگر اينكه خداوند را بر او نعمتى است ، خواه كافر باشد و خواه مسلمان .\r\nفضل مىگويد :\r\nاين استدلال از استدلالهاى شگفت است . زيرا نعمت خدا بر بندهء كافر محسوس بوده ، هدايت ، بزرگترين نعمت است . ارسال رسولان و گسترش دلايل عقلى همگى نعمتهاى بزرگ است . كافر به دليل مباشرت و كسب ، مستحق ورود به آتش شده است امّا خلق آن از خداوند متعال قبيح نيست . سپس بيان كرده كه لازم مىآيد تا كافر معنم عليه ، نباشد ، اين لزوم بر او هم وارد است . زيرا خداوند ، قطعا كافر را به جهنم مىبرد . پس لازم مىآيد كه بر او نعمتى نباشد .\r\nاگر بگويد كه وارد كردن كافر در آتش به جهت اين است كه وى كفر را انتخاب كرده ، آن را بر ايمان ترجيح داده است ، خواهيم گفت : در مذهب ما هم ، چنان است و وارد كردن كافر به آتش به دليل مباشرت و كسب كفر و عمل بدان است . و اگر بر خداوند متعال واجب بود كه كافر را نعمت دهد ، چنان كه از ضرورت دين محمد ( ص ) فهميده مىشود ، بر او واجب بود كه وى را به هر وصفى كه باشد ، وارد آتش نكند . زيرا از وارد كردن در آتش لازم مىآيد كه خداوند منعم بر او نباشد و اين خلاف ضرورت دين است . امثال اين استدلالها از ترهات و مزخرفات و اباطيل است .\r\nمن مىگويم :\r\nكسى منكر نيست كه هدايت ، رسولان و دلايل عقلى از نعمتهاى بزرگ است ، بلكه بحث در اين است كه اگر خداوند متعال كفر را در كافر خلق كند و او را از پيروى از رسولان و دلايل عقلى ناتوان و عاجز گرداند ، ديگر اين نعمتهاى بزرگ بالضروره در حق\r\n\r\n","description":"","footnote":"\r\n( 1 ) . ابراهيم / 28 .\r\n( 2 ) . قصص / 77 .\r\n","page_name":" 371 ","page_number":409},
  {"content":"\r\nاو نعمت نخواهد بود بلكه در صورتى بر او نعمت خواهد بود كه وى را در پيروى از آنها متمكن و سزاوار كسب ثواب در قبال عمل ميسور گرداند ، اگر چه بنده ، نعمت ثواب را با كفر اختيارى بر خود تباه كند . اين پاسخ خصم در نقض بر مصنّف - ره - است كه گفت :\r\n« اگر خداوند كافر را در آتش داخل گرداند ، بر او نعمتى ندارد . »\r\nاما گفته اش در پاسخ به اين اشكال كه : « وارد كردن كافر در آتش بدين جهت است كه كفر را انتخاب و آن را بر ايمان ترجيح داده است . . . » ، مىتواند مصحح عقاب كافر باشد نه براى اثبات منعم بودن خداوند بر او ، چنان كه همين مسئله مورد بحث است . ما ثبوت آن را بر اساس مذهب خود بيان كرده‌ايم و پاسخ هم همان است . شايد از اين جهت خصم بدان پاسخ گفته كه به زعم خود بتواند پاسخ مثل آن را بدهد و بگويد : در مذهب ما همچنين است و وارد كردن او در آتش به جهت مباشرت و كسب كفر و عمل بدان است . . . . گذشته از آنچه بيان كرديم و گفتيم كه چنين پاسخى نمىتواند پاسخ از اشكال عدم نعمت بر كافر باشد ، مىگوييم : همانگونه كه گذشت ، اين پاسخ فى نفسه نمىتواند صحيح باشد . زيرا كسب بنابر عقيدهء آنان ، چيزى نيست كه بنده در آن اثرى داشته باشد پس نمىتواند مصحح عقاب باشد .\r\nاينكه گفت : اگر بر خداوند متعال واجب بود كه كافر را نعمت دهد ، بر او واجب مىبود كه او را در آتش داخل نكند ، مصنّف - ره - بيان داشت كه از دين محمد ( ص ) بالضروره دانسته مىشود كه بنده اى وجود ندارد مگر اينكه خداوند را بر او نعمتى است ، خواه كافر باشد و خواه مسلمان ، اين بيان مصنّف - ره - بر اصل وجوب انعام كافر دلالت ندارد تا چه رسد به اينكه بر خداوند واجب باشد كه كافر را محل هر نعمتى قرار دهد و او را در آتش داخل نكند .\r\nمصنّف - طيّب الله ثراه - مىگويد :\r\n17 - صحت وصف خداوند متعال به ظالم و جائر و مفسد . زيرا معناى ظالم جز فاعل ظلم و معناى جائر جز فاعل جور و معناى مفسد جز فاعل فساد نيست . لذا اثبات يكى بدون نفى ديگرى درست نيست . دليل ديگر اينكه چون خداوند عدل را انجام داده عادل ناميده شد ، همينطور اگر ظلم انجام دهد ، ظالم ناميده خواهد شد و لازم مىآيد كه بنده نه ظالم ناميده شود و نه سفيه . زيرا هيچيك از اين كارها از او سر نزده است .\r\n","description":"","footnote":"","page_name":" 372 ","page_number":410},
  {"content":"\r\nفضل مىگويد :\r\nدانستيد كه خالق يك چيز غير از فاعل و مباشر آن است . گاهى اوقات فعل اطلاق مىشود و منظور از آن خلق است . چنان كه گفته مىشود خداوند فاعل هر چيز است .\r\nگاهى اوقات فعل اطلاق مىشود و منظور مباشرت و خود را به كار داشتن است و بنابر هر دو تقدير خالق يك چيز ، به آن چيزى كه خلق كرده ، موصوف نمىشود ، اگر چه مخلوق از جملهء صفات است . اين مطلب را پيش از اين بيان كرديم . پس كسى كه ظلم را خلق كرده ، ظالم ناميده نمىشود . در همانجا بيان شد كه وى بين اين دو معنى فرق نگذاشته است و اگر آن دو را از هم جدا مىكرد ، به امثال اين دليل استدلال نمىكرد .\r\nمن مىگويم :\r\nوى اقرار دارد كه فعل بر خلق اطلاق مىشود و اگر گفته شود : خدا فاعل هر چيزى است ، منظور اين است كه خالق همه چيز است . پس فعل و خلق مترادف است و اين گفته اش كه خالق يك چيز غير از فاعل آن است ، باطل ! اگر هم پذيرفته شود ، باز به مجرد اين اصطلاح اشكال مرتفع نمىشود . زيرا كافى است كه بگوييم : هر كس ظلم و فساد را ايجاد كند ، از نظر لغت و عرف ، ظالم و مفسد ناميده مىشود . بنابراين ، اشكال مصنّف بر آنان لازم مىآيد .\r\nاما اينكه گفت : « و بنابر هر دو تقدير ، خالق يك چيز ، به آن چيزى كه آفريده ، موصوف نمىشود . » اشتباه آشكارى است . زيرا بالضروره بيشتر صفات خداوند متعال مثل عادل ، رحمان ، هادى ، محيى ، مميت و مانند آن و حتى به زعم آنان صفات ذاتى خداوند از افعال و مخلوقات او است . زيرا اين صفات مغاير با ذات خداوند بوده به نحو ايجاب از او صادر مىشود . از اين گذشته منظور مصنّف از ديگرى ، آنجا كه گفت : « لذا اثبات يكى بدون نفى ديگرى درست نيست » ، ضد است نه مطلق ديگرى . بنابراين اگر ظلم براى كسى ثابت شد ، اثبات عدل براى او در آن مورد ( ثبوت ظلم ) ، درست نخواهد بود . به همين جهت وصف خداوند سبحان به عادل در حالى كه خالق ظلم است و ظلم برايش ثابت شده ، درست نيست . اين هم كفر ديگرى است ( كه مرتكب شده است ) .\r\nمصنّف - اعلى الله مقامه - مىگويد :\r\n18 - محال لازم مىآيد . زيرا اگر خداوند خالق افعال باشد ، دو حال خواهد داشت : يا اينكه خلق آنها بوسيله خداوند بر قدرت و انگيزه‌هاى ما متوقف خواهد بود يا نه .\r\nهر دو حال باطل است .\r\n","description":"","footnote":"","page_name":" 373 ","page_number":411},
  {"content":"\r\nبطلان حالت اوّل - به اين دليل است كه در اين صورت عجز خداوند سبحان از چيزى كه بنده بر آن قادر است ، لازم مىآيد و نيز مستلزم خلاف مذهب است كه وقوع فعل از خداوند و انگيزه انجام آن از بنده است . زيرا اگر انگيزه هم از خداوند متعال بود ، مىبايست همه از جانب او باشد . از سوى ديگر ، اگر قدرت و انگيزه مؤثّر در فعل باشد كه اين مطلوب ما است و گرنه ، وجود قدرت و انگيزه همچون وجود رنگ و درازى و كوتاهى انسان خواهد بود . بالضروره معلوم است كه رنگ و درازى و كوتاهى انسان در افعال دخالتى ندارد و اگر اين فعل ، صادر از او باشد ، وقوع تمام افعال منسوب به ما ، از خود ما جايز خواهد بود .\r\nبطلان حالت دوّم - به اين جهت است كه لازم مىآيد : خداوند اين افعال را بدون اينكه قدرت و انگيزه داشته باشند ، ايجاد ، يعنى خلق كرده باشد ، تا جايى كه حتّى نويسندگى و بافندگى ماهرانه را از كسى كه از آن دو علم ندارد ايجاد مىكند و همينطور وقوع كتابت از كسى كه نه دست دارد و نه قلم و وقوع نوشيدن آب از كسى كه در نهايت گرسنگى و نهايت سيرابى است با تمكن وى از خوردن . همچنين لازم مىآيد كه يك مورچه كوهى را جا به جا كند و يك مرد قوى بنيهء قدرتمند نتواند خشتى را از جا بلند نمايد و جايز باشد كه كسى كه با زنجير بسته شده بدود ولى يك نفر قادر صحيح البنيه ، نتواند انگشتان خود را حركت دهد . فرق بين قوى و ضعيف هم از بين خواهد رفت . در حالى كه بالضروره مىدانيم بين فرد سالم تندرست و فرد بيمار مبتلا به بيمارى مزمن تفاوت است .\r\nفضل مىگويد :\r\nما حالت دوّم را اختيار مىكنيم و آن اينكه خلق افعال ما توسط خداوند بر انگيزه و قدرت ما متوقف نيست و آنچه كه از لزوم كتابت بدون دست و غير آن از محالات عادى گفته ، استبعاد است و استبعاد به جواز عقلى ضربه نمىزند . البته عادت خداوند چنين جارى شده كه كتابت هنگامى صورت گيرد كه دست و قلم وجود داشته باشد ، اگر چه حدوث و حصول كتابت بدون دست و قلم از نظر عقلى ممكن و جايز است ، ليكن - همانطور كه بارها گفته‌ايم - از محالات عادى است .\r\nاز سوى ديگر وى گفته كه اگر قدرت و انگيزه ، در افعال ما مؤثر نباشد ، لازم مىآيد كه همچون رنگ و درازى و كوتاهى انسان نسبت به افعال باشد . اين لزوم از نظر ما ممنوع است . زيرا بين قدرت و انگيزه ، و رنگ و درازى و كوتاهى فرق است . بدين صورت كه\r\n","description":"","footnote":"","page_name":" 374 ","page_number":412},
  {"content":"\r\nعادتا فعل به دنبال وجود قدرت واقع مىشود . مثل احراق كه به دنبال تماس آتش واقع مىشود . نمىتوان گفت كه بين آتش و چيزهاى ديگر در ارتباط با احراق فرقى نيست .\r\nزيرا عادت خداوند متعال بر حدوث احراق به دنبال تماس آب جارى نشده است .\r\nهمينگونه است كه عادت خداوند متعال بر احداث فعل به دنبال رنگ جارى نشده است بلكه تنها به دنبال حصول قدرت و انگيزه كه تأثيرى در فعل ندارد ، عادت خداوند متعال بر انجام فعل جارى شده است .\r\nمن مىگويم :\r\nپوشيده نيست كه مقصود مصنّف - ره - اين است كه لازم مىآيد در صحّت نسبت كتابت به فرد داراى دست يا بدون دست فرقى نباشد . زيرا مفروض ، عدم دخالت قدرت و ابزارهاى آن در وجود افعال است . اين مطلب بالضروره باطل است . همينطور است بحث در تأثير انگيزه در فعل . چه مقصود مصنّف امتناع حصول كتابت بدون ابزارها نيست . زيرا امكان حصول كتابت و بلكه وقوع آن در لوح و غير آن را انكار نمىكند .\r\nبيان وى در مورد فرق بين انگيزه و قدرت و بين رنگ و درازى و كوتاهى به جريان عادت ، بى جا است . زيرا مراد مصنّف - ره - ، لزوم عدم فرق در عدم مدخليّت و تأثير است و نه لزوم عدم هر گونه فرقى . و گرنه فرق فراوان است . بدون شك عدم فرق در عدم مدخليّت و تأثير ، خلاف ضرورت است . چه هر عاقلى تأثير و مدخليّت قدرت و انگيزه را در فعل درك مىكند و درمىيابد كه رنگ و درازى و كوتاهى چنين نيست .\r\nمصنّف - طاب ثراه - مىگويد :\r\n19 - جواز جهل يا احتياج خداوند - تعالى الله عن ذلك علوا كبيرا - زيرا در شاهد ، فاعل قبيح يا جاهل است يا محتاج ، در حالى كه از نظر آنان شاهد فاعل حقيقى نيست . پس غايب كه به نظر آنان فاعل حقيقى است سزاوارتر است كه اين گونه باشد . ( محتاج يا جاهل ) .\r\nفضل مىگويد :\r\nپيش از اين گذشت كه خالق غير از فاعل است . فاعل به معنى كاسب و مباشر است .\r\nلازم نيست كه خالق قبيح ، جاهل يا محتاج باشد زيرا نسبت به خداوند آنچنان كه در خلق وى نسبت به مخلوق قبيح است ، چيز قبيحى وجود ندارد . پس از اين عقيده نه جهل لازم مىآيد و نه احتياج .\r\n","description":"","footnote":"","page_name":" 375 ","page_number":413},
  {"content":"\r\nمن مىگويم :\r\nضرورت عقلا حكم مىكند كه خلق قبيح از كسب آن به معنى محليّت محل بدون تأثير در فعل ، به قبح سزاوارتر است و بلكه نسبت دادن قبح فعل اختيارى به چيزى كه در آن فاعل تأثيرى ندارد ، بى معنى است . پس ناگزير ، از خلق قبيح يكى از دو امر لازم مىآيد : جهل يا احتياج . سفسطه گويى دردى را دوا نمىكند .\r\nمصنّف - رفع الله منزلته - مىگويد :\r\n20 - از اين عقيده ظلم لازم مىآيد . زيرا يا فعل فقط از بنده است يا فقط از خداوند متعال و يا از هر دو به نحو اشتراك ، چنان كه نه تفرد خدا و بنده به فعل ممكن باشد و نه تفرد فعل به يكى از آن دو . فرض اوّل مطلوب ما است . از فرض دوّم ظلم لازم مىآيد . زيرا كفر را خداوند انجام مىدهد و كسى را به جهت آن عذاب مىكند كه نه تأثيرى در آن دارد و نه قدرت به وجود آوردن آن را و نه دخالتى در ايجاد آن . اين آشكارترين نوع ظلم است . از فرض سوّم هم ظلم لازم مىآيد . زيرا بنده شريك فعل است . پس چگونه بندهء شريك خود را به جهت فعلى عذاب مىكند كه هر دو با هم كرده‌اند ؟ ! چگونه خويش را از مؤاخذه تبرئه مىكند در حالى كه سلطنت و قدرت از آن او است و بندهء ضعيف خود را به جهت فعلى كه او هم مثل وى انجام داده ، مؤاخذه مىكند ؟ ! عجز خداوند متعال هم لازم مىآيد . زيرا خداوند نمىتواند فعل را بطور كامل انجام دهد بلكه محتاج به استعانت از بنده است . مطلوب ما هم لازم مىآيد و آن اينكه ، بنده در فعل تأثير دارد و اگر استناد اثرى هر چند اندك به بنده جايز باشد ، استناد همهء فعل به بنده جايز خواهد بود . پس چه ضرورتى اينان را به اين محالات ملتزم مىگرداند ؟ آيا شما ضرورتى سراغ داريد جز نسبت دادن اين نواقص به پروردگار خويش ؟ ! در حالى كه خداوند متعال ، خود را از اين نواقص منزّه ساخته ، از آنها دورى جسته است .\r\nفضل مىگويد :\r\nما اين فرض را اختيار مىكنيم كه فعل به معنى خلق از خداوند متعال صادر مىشود و بنده كاسب و مباشر فعل است و قدرتش هيچ تأثيرى در فعل ندارد . در پاسخ اينكه گفت : ظلم لازم مىآيد . مىگوييم : پيش از اين گذشت كه اصلا ظلم لازم نمىآيد . زيرا اين كار تصرف خدا در ملك خويش است و تصرف مالك در ملك خويش هر گونه كه بخواهد ، ظلم ناميده نمىشود . عذاب بندهء عاصى هم از اين جهت است كه محل فعل\r\n","description":"","footnote":"","page_name":" 376 ","page_number":414},
  {"content":"\r\nموجب عذاب است .\r\nاينكه گفت : آيا شما ضرورتى سراغ داريد جز نسبت دادن اين نواقص به پروردگار خويش ؟ ! من به وى خبر مىدهم كه آنچه اينان را وادار كرده تا خلق را به خداوند متعال اختصاص دهند ، دورى و فرار از شركت صريحى است كه بر مخالفين لازم مىآيد .\r\nمخالفانى كه ادعا مىكنند : بنده مثل خدا ، خالق است . در اين عقيده ، خطر شرك است . به همين جهت آنان از اين شرك فرار مىكنند و خلق را مختص خدا مىدانند .\r\nمن مىگويم :\r\nهمانطور كه گذشت ، صرف مالكيت نمىتواند مصحح عذاب بىگناه باشد . زيرا ، جواز ضرر رساندن مالك به ملك داراى حواسّ بدون ارتكاب جرم يا هر گونه فايده اى بر مالك از احكام مالكيت نيست ، بلكه با مقتضاى مالكيت كه رعايت مملوك و حمايت وى از زيان و ضرر باشد ، منافات دارد .\r\nآنچه كه در مورد انگيزهء ياران خود بيان داشته ، اگر صادق است پس چرا براى خود قدرت ، اراده و ساير صفاتى كه به زعم آنان زايد بر ذات است و نيز صفت ملكيت را اثبات كرده‌اند و در تمام آنها مدعى مشاركت خداوند شده‌اند ؟ ! در حالى كه مشاركت در صفات از مشاركت در فعل عظيمتر است و اگر شرك بطور مطلق باطل باشد ، مشاركت خداوند متعال در وجود ، شيئيت و ثبوت هويت درست نخواهد بود . همانگونه كه قبلا گفته‌ايم ، حق اين است كه مشاركت در چيزى كه موجب نقص خداوند سبحان نيست يعنى مشاركت در امورى كه موجب الهيت و معارضت و يا مماثلت با خداوند ، نمىگردد ، نه تنها جايز مىباشد بلكه واقع هم شده است . چنان كه در محل نزاع اين گونه است . چگونه مىتوان گفت : اينها موجب نقص است . در حالى كه از مظاهر قدرت ربانى و دلايل نزاهت پروردگار است كه قدرت فعّال بندگان را دليل قدرت عظماى خود و راهى براى نزاهت ذات خويش از افعال قبيح بندگان قرار داده است ؟ ! آرى ، من به او خبر مىدهم آنچه كه آنان را به التزام به اين عقيده و در پيش گرفتن بدترين مسلكها وادار كرده ، تعصب در قبال گذشتگان و اقتداى به آثار آباء و اجدادشان است . خنده دار اينكه وى در مقام انكار تأثير بندگان ، تأثير آنان را اثبات مىكند ؛ آنجا كه مىگويد : من او را خبر مىدهم كه چه چيز آنان را به اين عقيده وادار كرده است . وى در اينجا با مذهب و عقيدهء خويش به خداوند شرك ورزيده ، به ساحت قدس پروردگار اسائهء ادب كرده است و با اين حال همواره همچون فاعل مؤثرى كه فاعل مؤثر ديگرى را عقاب كند ، مصنّف - ره - را مورد\r\n","description":"","footnote":"","page_name":" 377 ","page_number":415},
  {"content":"\r\nعقاب قرار مىدهد . پناه بر خدا از مخالفت كردار با گفتار و از برانگيختن خشم پروردگار كه او است بخشنده ترين بخشندگان .\r\nمصنّف - طاب ثراه - مىگويد :\r\n21 - مخالفت با قرآن عظيم و سنت متواتر و ادلهء عقليه و اجماع است . امّا كتاب - قرآن مشحون از آياتى است كه افعال را به بندگان اسناد مىدهد . بعضى از اين آيات را پيش از اين بيان كرديم . چگونه خداوند مىفرمايد : * ( « فَتَبارَكَ الله أَحْسَنُ الْخالِقِينَ » ) * ( 1 ) و حال اينكه خالقى غير از او نيست ؟ ! خداوند مىفرمايد : * ( « وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى » ) * ( 2 ) و حال اينكه قطعا اين شخص تحقق ندارد . مىفرمايد :\r\n* ( « مَنْ عَمِلَ صالِحاً فَلِنَفْسِه وَمَنْ أَساءَ فَعَلَيْها » ، ( 3 ) ، * ( « لِيَجْزِيَ الَّذِينَ أَساؤُا بِما عَمِلُوا » ) * ( 4 ) ، * ( « أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَعَمِلُوا الصَّالِحاتِ » ) * ( 5 ) و * ( « أَمْ نَجْعَلُ الَّذِينَ آمَنُوا وَعَمِلُوا الصَّالِحاتِ كَالْمُفْسِدِينَ فِي الأَرْضِ أَمْ نَجْعَلُ الْمُتَّقِينَ كَالْفُجَّارِ » ) * ( 6 ) و حال اينكه هيچيك از اينان وجود ندارند ؟ ! از سوى ديگر چگونه امر و نهى مىكند و حال اينكه هيچ فاعلى وجود ندارد ؟ ! آيا در اين صورت همچون كسى نيست كه جمادات را امر و نهى مىنمايد ؟ ! پيامبر اكرم ( ص ) فرموده است : « اعملوا فكل ميسر لما خلق له » و « نية المرء خير من عمله » ، « انما الاعمال بالنيات » و « انما لكل امرى مانوى . » اجماع نيز دلالت دارد بر وجوب رضا به قضاى پروردگار متعال .\r\nپس اگر كفر بر اساس قضاى خداوند متعال باشد ، رضايت به كفر واجب خواهد بود . از سوى ديگر رضاى به كفر بنابر اجماع حرام است ، پس معلوم مىشود كه كفر ، فعل خداوند متعال نيست . پس خلق ( آفريده ) خداوند متعال هم نيست .\r\nفضل مىگويد :\r\nپيش از اين پاسخ استدلال وى به آيات قرآن را دانستيد . از اين گذشته ، اين آيات با آياتى متعارض است كه دلالت دارد تمام افعال به قضا و قدر خداوند و ايجاد و خلق او است . مثل : * ( « وَالله خَلَقَكُمْ وَما تَعْمَلُونَ » ) * ( 7 ) ، يعنى عمل شما را . * ( « الله خالِقُ كُلِّ شَيْءٍ » ) * ( 8 ) عمل بنده هم شيىء است . * ( « فَعَّالٌ لِما يُرِيدُ » ، ( 9 ) به اجماع امت ، خداوند ايمان را اراده كرده است پس براى آن فعّال است . همينطور كفر را زيرا كسى قائل به جدايى نيست . همچنين\r\n\r\n","description":"","footnote":"\r\n( 1 ) . مؤمنون / 14 .\r\n( 2 ) . طه / 82 .\r\n( 3 ) . فصّلت / 46 - جاثيه / 15 .\r\n( 4 ) . نجم / 31 .\r\n( 5 ) . جاثيه / 21 .\r\n( 6 ) . ص / 28 .\r\n( 7 ) . صافّات / 95 .\r\n( 8 ) . رعد / 16 و . . . .\r\n( 9 ) . هود / 107 - بروج / 16 .\r\n","page_name":" 378 ","page_number":416},
  {"content":"\r\nاين آيات با آياتى معارض است كه به هدايت و ضلالت و مهر نهادن بر دلها تصريح دارد .\r\nمثل : * ( « يُضِلُّ بِه كَثِيراً وَيَهْدِي بِه كَثِيراً » ) * ( 1 ) و * ( « خَتَمَ الله عَلى قُلُوبِهِمْ » ) * ( 2 ) . اين آيات - همانطور كه ظاهر است - بر حقايق آن حمل مىشود . شما مىدانيد كه هر گاه ظواهر آيات متعارض باشد ، شهادت آن خصوصا در مسائل عقلى پذيرفته نمىشود بلكه بايد به ديگر دلايل عقلى قطعى رجوع كرد . پيش از اين مطالبى را در اين باره بقدرى كه در اثبات مقصد ما كافى باشد ، بيان داشتيم .\r\nوى به آيهء * ( « فَتَبارَكَ الله أَحْسَنُ الْخالِقِينَ » ) * ( 3 ) بر تعدد آفرينندگان ، استدلال كرده است . در حالى كه مراد از خالقين در اين آيه آن بتهايى است كه كافران ادعا مىكردند . گويا خداوند متعال مىفرمايد : آفرين بر خدايى كه از بتان شما كه به زعم خود ، آنها را خالق و مقدّر قرار مىدهيد ، بهتر است ، آنها بر انجام هيچ چيز قادر نيستند در حالى كه خداوند مثل اين خلق بديع و شگفت انگيز را آفريده است . يا مراد از خالقين در آيه مباركه مقدّرين خلق مثل مصورين است نه اينكه خداوند متعال براى خود شريكانى در خلق اثبات كرده است ، لكن مناسب حال معتزله و پيروان آنان اين آيه مباركه است كه : * ( « وَإِذا ذُكِرَ الله وَحْدَه اشْمَأَزَّتْ قُلُوبُ الَّذِينَ لا يُؤْمِنُونَ بِالآخِرَةِ وَإِذا ذُكِرَ الَّذِينَ مِنْ دُونِه إِذا هُمْ يَسْتَبْشِرُونَ » ) * ( 4 ) .\r\nمن مىگويم :\r\nپيش از اين گذشت كه پاسخهاى وى ارزش آن را ندارد كه بتوان نام پاسخ بدان گذاشت . ادعاى وى دربارهء تعارض اين آيات با آيات ديگر ادعاى باطلى است . آيهء مباركه * ( « خالِقُ كُلِّ شَيْءٍ » ) * ( 5 ) را در ابتداى مطلب اوّل معنى كرديم و گفتيم كه مراد آسمانها و زمين و اجسام و اعراض و اجرامى است كه در آنها قرار دارد نه آنچه كه افعال بندگان را هم در بر مىگيرد . بدانجا مراجعه كنيد . امّا در آيهء * ( « أَ تَعْبُدُونَ ما تَنْحِتُونَ وَالله خَلَقَكُمْ وَما تَعْمَلُونَ » ) * ( 6 ) ، مراد از ( ما تعملون ) اصنام [ بتان 
  ] است نه عمل آنان . زيرا انكار آنان در عبارت بتان بىمعنا است . چرا كه خداوند خود آنان و اعمالشان را كه از جمله آن ، پرستش بتها است و آنان را بدين جهت انكار كرده ، آفريده است . امّا آيهء * ( « فَعَّالٌ لِما يُرِيدُ » ، ( 7 ) ، على الظاهر معنايش اين است كه خداوند متعال چيزى را انجام مىدهد كه فعل و تكوين آن را اراده كرده است . اين اوّل دعوا است كه خداوند تكوين ايمان را به عنوان تكليف و تشريع اراده\r\n\r\n","description":"","footnote":"\r\n( 1 ) . بقره / 26 .\r\n( 2 ) . بقره / 7 .\r\n( 3 ) . مؤمنون / 14 .\r\n( 4 ) . زمر / 45 .\r\n( 5 ) . رعد / 2 .\r\n( 6 ) . صافّات / 95 .\r\n( 7 ) . هود / 107 - بروج / 16 .\r\n","page_name":" 379 ","page_number":417},
  {"content":"\r\nكرده باشد .\r\nامّا تعارض با آياتى كه دربارهء هدايت ، ضلالت و مهر نهادن بر دلها ، وارد شده مبتنى بر اين مطلب است كه منظور از هدايت و ضلالت ، خلق هدايت و ضلالت باشد و حال اينكه اين مراد ، ممنوع است ؛ بلكه مراد از هدايت يكى از اين امور است :\r\nالف - دلالت و ارشاد : * ( « إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً » ) * ( 1 ) و * ( « وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى » ) * ( 2 ) و * ( « إِنَّكَ لَتَهْدِي إِلى صِراطٍ مُسْتَقِيمٍ » ) * ( 3 ) و آيات فراوان ديگر .\r\nب - ثواب و نعمت دادن مثل : * ( « وَالَّذِينَ قُتِلُوا فِي سَبِيلِ الله فَلَنْ يُضِلَّ أَعْمالَهُمْ سَيَهْدِيهِمْ وَيُصْلِحُ بالَهُمْ » ) * ( 4 ) در اينجا مراد از هدايت ، ثواب دادن است . زيرا پس از قتل و مرگ واقع شده چنان كه مراد از اضلال هم در اينجا ، ابطال اعمال آنان است . مانند آن است آيهء مباركهء * ( « يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الأَنْهارُ فِي جَنَّاتِ النَّعِيمِ » ) * .\r\nج - توفيق و زيادت الطاف مثل آيهء مباركه : * ( « مَنْ يَهْدِ الله فَهُوَ الْمُهْتَدِي » ) * ( 5 ) و نقيض آن اضلال ، به معنى اين است كه آنان را به خودشان واگذار مىكند و زيادت الطاف را از آنان باز مىدارد . احتمال دارد از آيه اى كه خصم ذكر كرد ، همين معنا اراده شده باشد .\r\nد - تيسير و تسهيل و مراد از اضلال تشديد امتحان . شايد اين آيه مباركه به همين معنا باشد . چه خداوند امثال مذكور در آيه را براى امتحان مردم آورده است . پس نزد گروهى موجب تسهيل است و نزد گروهى ديگر موجب تشديد . اين مطالب درباره هدايت و ضلالت بود .\r\nاما مراد از مهر نهادن بر دلها كه در آيهء مباركه * ( « خَتَمَ الله عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ » ) * ( 6 ) آمده ، تشبيه است . زيرا بالضرورة مهر نهادن حقيقى بر گوشها و پرده بر چشمها و نيز ختم بر دلهاى آنها به نحو حقيقى نيست . بدين ترتيب معناى آيه اين مىشود : كفر در دلهاى آنان جا باز كرده و دلهاى آنان چنان شده كه گويى بر آن قفل زده‌اند و مانند كسى شده‌اند كه نه تعقل مىكند و نه مىشنود و نه مىبيند . چنان كه خداوند مىفرمايد : * ( « صُمٌّ بُكْمٌ عُمْيٌ فَهُمْ لا يَعْقِلُونَ » ) * ( 7 ) . احتمال مىرود ختم ، كنايه از تنگى دلهاى آنان از نظر به دلايل و عدم شرح صدر براى پذيرش اسلام باشد كه از دو جهت به\r\n\r\n","description":"","footnote":"\r\n( 1 ) . انسان / 3 .\r\n( 2 ) . فصّلت / 17 .\r\n( 3 ) . شورى / 52 .\r\n( 4 ) . محمّد / 5 .\r\n( 5 ) . اعراف / 178 .\r\n( 6 ) . بقره / 7 .\r\n( 7 ) . بقره / 171 .\r\n","page_name":" 380 ","page_number":418},
  {"content":"\r\nخداوند نسبت داده شده است :\r\n1 - براى اينكه خداوند ، آنان را با مزيد الطاف ، - به دليل كثرت گناهان و تداوم مخالفتشان - با حق يارى نرسانده است و با مزيد الطاف آنان را مورد توجه و عنايت قرار نداده است ليكن با اين حال قدرت و اختيار را از آنان نمىگيرد . به همين جهت خداوند سبحان فرموده : * ( « بَلْ طَبَعَ الله عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا » ) * ( 1 ) ، تعداد اندك را استثنا كرده و پس از آن كه بر دلهاى آنان مهر زده ، ايمان را براى آنان ثابت كرده است . زيرا آنان را افعال نيكى است كه آنها را به ايمان و سعادت مىكشاند .\r\n2 - احتمال دارد كه منظور آيه اين باشد كه ايمان نمىآورند مگر ايمان اندكى ، زيرا تمام آنچه را كه تصديق آن لازم است ، تصديق نمىكنند .\r\nاما تأويل وى از آيه * ( « أَحْسَنُ الْخالِقِينَ » ) * ( 2 ) تأويل بعيدى است زيرا ظاهر آيه مىرساند كه خداوند بهترين آفرينندگان و فاعلين حقيقى است مثل عيسى كه در اين آيه مىفرمايد : * ( « وَإِذْ تَخْلُقُ مِنَ الطِّينِ » ) * ( 3 ) نه آفرينندگان خيالى و تقديرى و بلكه تأويل اوّل وى درست نيست زيرا عبادت كنندگان بتها گمان نمىكنند كه بتان خالق باشند بلكه آنها را مقرّبان درگاه خداوند متعال مىدانند .\r\nگمان وى دربارهء آيه اى كه آن را مناسب حال عدليه مىداند ، اشتباه است . زيرا همانطور كه ديديد مذهب اينان با شريك قرار دادن براى خداوند تناسبى ندارد بلكه اين مناسب مذهب كسانى است كه مدعى تعدد قدما و تركيب الهيت بوده ، خود را در صفات ذاتى خداوند شريك مىدانند . زيرا صفات اينان هم مانند صفات خداوند زايد بر ذات است .\r\n\r\nمطلب يازدهم : پاسخ شبهات جبرگرايان\r\nمصنّف - قدّس الله روحه - مىگويد :\r\nبدان كه اشاعره به دو دليل كه از نظر آنان قويترين ادله است ، بر عقيدهء خود استدلال كرده‌اند و از هر دو دليل خروج از عقيده لازم مىآيد . ما آنچه را كه آنان گفته‌اند بيان و دلالت آن دو را بر آنچه كه از دين پيامبر ( ص ) بالضروره معلوم البطلان است ، تبيين مىكنيم :\r\n\r\n","description":"","footnote":"\r\n( 1 ) . نساء / 155 .\r\n( 2 ) . مؤمنون / 14 .\r\n( 3 ) . مائده / 110 .\r\n","page_name":" 381 ","page_number":419},
  {"content":"\r\n1 - گفته‌اند : اگر بنده با قدرت و اختيار ، فاعل يك چيز باشد ، از دو حال خارج نيست ، يا مىتواند آن را ترك كند يا نه ؟ از حالت دوّم كه نمىتواند آن را ترك كند ، جبر لازم مىآيد . زيرا فاعلى كه از ترك آنچه انجام داده ، متمكن نباشد ، موجب است و نه مختار . مثل آتش كه احراق از آن صادر مىشود ولى نمىتواند آن را ترك كند . اما حالت اوّل ، يا اين است كه فعل در حالت ايجاد ترجّح دارد يا نه ؟ در صورت دوّم ترجيح بلا مرجّح لازم مىآيد . زيرا دو طرف ممكن ( فعل و ترك ) از هر جهت نسبت به نفس الامر و نسبت به قادر موجد مساوى است ، در اين حال اگر قادر ، فعل را بر ترك ترجيح دهد ، ترجيح مساوى بدون داشتن مرجّح است . اما اگر فعل مرجّح داشته باشد ولى به حدّ وجوب نرسيده باشد ، امكان حصول مرجوح با تحقق رجحان ، وجود دارد و اين به دو دليل محال است : اوّل - امتناع وقوع آن در حالت تساوى . پس در حالت مرجوحيّت به امتناع وقوع اوليتر است . دوّم - مرجوح با قيد رجحان ممكن الوقوع است . پس بايد در يك زمان آن را واقع بدانيم و در زمانى ديگر راجح را و ترجيح يكى از دو زمان به يكى از دو طرف راجح و مرجوح ، به مرجحى غير از مرجح اوّل نيازمند است و گرنه ترجيح بلا مرجّح لازم مىآيد . پس بايستى به حد وجوب برسد و الَّا تسلسل پيش مىآيد . حال كه وقوع اثر ممتنع است مگر با وجوب ، و واجب غير مقدور است و نقيض آن نيز ممتنع و غير مقدور است ، جبر و ايجاب لازم مىآيد . بنابراين بنده مختار نيست .\r\n2 - هر آنچه كه واقع مىشود ، خداوند متعال وقوع آن را پيش از وقوع مىداند و هر آنچه كه واقع نمىشود ، خداوند در ازل عدم وقوع آن را مىدانسته است . پس هر آنچه كه خداوند وقوع آن را مىداند ، واجب است و گرنه لازم مىآيد علم خدا به جهل منقلب شود و اين محال است ؛ و آنچه را كه عدم وقوع آن را مىداند ، ممتنع است .\r\nزيرا اگر واقع شود ، انقلاب علم خداوند متعال به جهل پيش مىآيد كه اين هم محال است . واجب و ممتنع براى بنده غير مقدور است . پس جبر لازم مىآيد .\r\nفضل مىگويد :\r\nدليل اوّلى كه ذكر كرده از اشاعره است و اهل مذهب بدان استدلال كرده‌اند و چنان كه بطور واضح خواهيد ديد ، با تمامى مقدمات صحيح است . اما دليل دوّم ، دليلى است كه آن را امام فخر رازى بر سبيل نقض آورده ، از دلايل پيشوايان اشعرى نيست . امام رازى اين دليل را به عنوان نقض در شبههء فايده تكليف و بعثت آورده است . بدين تقرير :\r\n","description":"","footnote":"","page_name":" 382 ","page_number":420},
  {"content":"\r\nسپس اين دليلى كه در لزوم سقوط تكليف آورده‌اند ، اگر بر كسى لازم آيد كه عقيده دارد بنده در افعالش مستقل نيست ، از چند جهت بر آنان نيز لازم مىآيد : اوّل - آنچه از افعال بندگان كه خداوند عدم آن را مىداند ، از بنده ممتنع الصدور است و گرنه انقلاب علم خدا به جهل جايز خواهد بود و آنچه از افعال بندگان كه خداوند وجود آن را مىداند ، واجب الصدور از بنده است و گرنه انقلاب فوق جايز خواهد بود . فعل بنده از اين دو حالت ، راه خروجى ندارد و اختيار هم باطل مىشود . زيرا بر واجب و ممتنع قدرت ندارد . پس تكليف و نظاير آن ، باطل مىشود ، زيرا بر قدرت و اختيار بالاستقلال بنده - چنان كه خودتان گفتيد - مبتنى است . پس هر آنچه در مسئله خلق اعمال بر ما لازم مىآيد ، در مسئله علم خداوند متعال بر شما هم لازم مىآيد . امام رازى مىگويد : « اگر جميع عقلا جمع شوند ، نخواهند توانست بر اين وجه كه بيان كرديم ، يك حرف وارد كنند . » چنان كه خواهد آمد ، شارح مواقف پاسخ آن را داده است .\r\nمن مىگويم :\r\nآنچه كه از رازى به عنوان نقض آورده با استدلال بدان منافات ندارد . زيرا اگر اين دليل كامل باشد ، دلالت خواهد كرد كه افعال بندگان جبرى است نه از آثار قدرت آنان .\r\nقوشجى تصريح دارد كه اشاعره بدان استدلال كرده‌اند . وى آنجا كه در بحث علم از اعراض ، كلام خواجه نصير الدين طوسى - ره - را در تجريد الاعتقاد آورده كه مىگويد : « و هو تابع بمعنى اصالة موازنة فى التطابق » ، اين تصريح را بيان كرده است . ظاهرا از اين جهت از تسميه آن به دليل فرار كرده كه فساد آن بر خودش آسانتر باشد .\r\nمصنّف - رفع الله درجته - مىگويد :\r\nهر دو دليل را از دو جهت نقض و معارضه پاسخ مىدهيم . امّا از جهت نقض : در دليل اوّل چند نقض وارد است :\r\nاوّل - حق همين وجه است و آن اينكه وجوب از حيث انگيزه و اراده با امكان نفس الامرى منافاتى ندارد و مستلزم ايجاب ، خروج قادر از قدرت خود و عدم وقوع فعل به وسيلهء قدرت ، نمىباشد . ما كه مىگوييم : فعل ، مقدور بنده است يعنى اينكه هم وجودش از او امكان دارد و هم عدم آن . پس هر گاه كه انگيزه ايجاد ، خالص شد و شرايط حاصل و موانع مرتفع گرديد و قادر بر انجام آن ، مصالح حاصل از فعل را خالى از شوائب مفسده دانست ، از اين حيث ايجاد فعل واجب خواهد شد و اين نسبت به فعل و قدرت نه جبر است و نه ايجاب .\r\n","description":"","footnote":"","page_name":" 383 ","page_number":421},
  {"content":"\r\nفضل مىگويد :\r\nمراد از اين وجوب ، اضطرار در مقابل اختيار است و حال اينكه مراد ما نفى اختيار است ، خواه ممكن نفس الامرى باشد و خواه نباشد و هر كس كه از فعل و ترك آن متمكن نباشد ، غير قادر است ، خواه منشأ عدم تمكن وى ، عدم امكان ذاتى فعل باشد و خواه عدم حصول شرايط و وجود موانع . پس آنچه ذكر كرده ، درست نمىباشد .\r\nمن مىگويم :\r\nاز آنجا كه اشاعره در دليل اوّل خود گمان كرده‌اند كه بنده يا در ترك فعل خود متمكن است يا نه و اگر متمكن در ترك نباشد ، موجب بوده ، و نه مختار و لذا جبر لازم مىآيد ، مصنّف - ره - چنين پاسخ داده : ما مىگوييم كه بنده از ترك آن متمكن نيست و اين را قبول نداريم كه مىگوييد : موجب بوده ، و نه مختار . زيرا عدم تمكن سبب اختيار و تمام بودن علت است و لذا با مختار بودن بنده و امكان نفس الامرى فعل و نيز با تأثير قدرت بنده در آن ، منافاتى ندارد . اين معناى سخنى است كه مىگويند : « الوجوب بالاختيار لا ينافى الاختيار » .\r\nخصم بر او چنين ايراد گرفته كه « مراد از اين وجوب ، اضطرار در مقابل اختيار است و حال اينكه مراد ما نفى اختيار است . » اين گفته ، كلام بىحاصلى است . شايد منظورش اين است كه ما ادعا مىكنيم فعل اضطرارى غير از فعل اختيارى است زيرا پس از اختيار و ارادهء مؤثر ، فاعل نمىتواند آن را ترك كند ، اگر چه فاعل به جهت آن ، موجب نشده باشد . اما گذشته از اينكه دليل اشاعره تصريح دارد كه فاعل مىبايستى موجب باشد ، اين اشكال هم بر اين سخن وارد است كه عدم تمكن از ترك پس از ارادهء مؤثر ، با حدوث اختيارى فعل و مقدور بودن ذاتى آن منافاتى ندارد . نهايت چيزى كه ثابت مىكند ، اين است كه فعل پس از ارادهء تامّه ، واجب بالغير مىگردد و نه واجب بالذات و نه صادر بالجبر .\r\nاما گمان وى كه هر كس به دليل عدم حصول شرايط نتواند فعلى انجام دهد ، بر آن فعل غير قادر است ، ربطى به مطلوب اشاعره ندارد كه مىگويند : بنده در انجام فعلى كه از او صادر شده ، مجبور است . گذشته از اين مادامى كه شرايط ممكن باشد ، انتفاى شرايط فعل ، قدرت بر آن را نفى نمىكند ، من نمىدانم كه چگونه خصم بنا را بر پاسخ كلام مصنّف گذاشته ولى معناى كلام مصنّف را با عبارات شرح مواقف مىآورد و بر آن بنا مىكند . شايد فرق به اين جهت است كه وى آن را در شرح مواقف ديده ، بدون تمييز معتبر\r\n","description":"","footnote":"","page_name":" 384 ","page_number":422},
  {"content":"\r\nگرفته است .\r\nمصنّف - طاب ثراه - مىگويد :\r\nدوّم - جايز است كه فعل ، ترجيح پيدا كند و مؤثر ، آن را ايجاد كند و جايز است كه عدم ، ترجيح پيدا كند و معدوم باشد و لذا به وجوب منتهى نمىشود . اين مطلب ، عقيدهء گروهى از متكلمين است . پس نه جبر لازم مىآيد و نه ترجيح بلا مرجح . ما اين مطلب را كه مىگويند : « با وجود رجحان ، نقيض آن هم ممتنع نيست و در نتيجه وقوع آن در يك زمان فرض مىشود . پس ترجيح فعل در زمان وقوع ، نياز به مرجح ديگرى دارد . » ؛ قبول نداريم . زيرا همان رجحان اوّل كافى است و نياز به رجحان ديگرى ندارد .\r\nفضل مىگويد :\r\nاينكه مرجّح در زمان ترجيح فعل همان مرجح اوّل باشد ، درست نيست و بايد غير از مرجح اوّل باشد . زيرا اين مرجح در موقع وقوع فعل مثلا در وقت وقوع آن موجود است و براى همين است كه فعل ترجيح پيدا كرد . حال اگر همين مرجّح ، موقع عدم فعل موجود باشد و فعل به واسطهء آن ترجيح نيابد ، حكم هر دو وقت وقوع فعل و عدم آن ، مساوى خواهد بود و خلاف مفروض لازم خواهد آمد . زيرا فرض كرديم كه فعل در يك وقت به وجود مىآيد و در وقت ديگر معدوم مىشود . پس بايستى مرجّحى غير از مرجّح اوّل باشد تا فعل در يك وقت بدان ترجيح يابد و به وجوب منتهى شود و گرنه تسلسل پيش مىآيد . بدين ترتيب دليل كامل است بدون اينكه نقضى بر آن وارد شود .\r\nمن مىگويم :\r\nپوشيده نيست كه ما دو مسئله داريم :\r\nالف - آيا ترجيح يكى از دو طرف ممكن بر ديگرى به واسطهء رجحان ناشى از ذات ممكن - بدون اينكه به وجوب منتهى شود - ممكن است ، به حيثى كه جايز باشد ممكنى به واسطهء آن رجحان ، به وجود آيد ، بدون اينكه نيازى به فاعل داشته باشد و در نتيجه باب اثبات صانع بسته شود و يا اين ترجيح ممكن نيست ؟ ! شكى وجود ندارد كه چنين ترجيحى امكان ندارد . زيرا فرض امكان يك چيز مقتضى جواز وقوع طرفين است با نظر به ذات ممكن ، و فرض مرجوحيت يكى از دو طرف با نظر به ذات ممكن ، مقتضى امتناع وقوع مرجوح است . زيرا بالضروره ترجيح مرجوح ممتنع است . به همين دليل خواجه نصير الدين طوسى - قدس سره - در تجريد الاعتقاد\r\n","description":"","footnote":"","page_name":" 385 ","page_number":423},
  {"content":"\r\nمىگويد : « با نظر به ذات ممكن ، اولويت يكى از طرفين ممكن ، قابل تصور نيست . »\r\nب - آيا ، چنان كه گروهى از متكلمين عقيده دارند و مصنّف هم آن را نقل كرده ، امكان دارد كه فاعل يكى از طرفين را به جهت مرجحى چنان ترجيح دهد كه به حدّ وجوب منتهى نشود يا نه ؟ دليل اشاعره از فروع اين مسئله بوده و مبتنى است بر عدم امكان ترجيح به آن مرجّح . امّا از نظر ما ممنوع است . زيرا با فرض عدم فعل ، امكان وقوع فعل به جهت مرجح و كفايت وى در اقدام بر فعل مستلزم خروج فعل از مرجوحيت نيست . اين در صورتى است كه منظور از مرجح ، امر داعى به سوى اختيار باشد اما اگر مرجح مركَّب از آن دو و ساير اجزاى علَّت باشد - كما اينكه مقصود در مقام ترجيح يكى از دو طرف ممكن همين است - ناگزير مرجّح موجب است . براى همين است كه مصنّف ، پاسخ اوّل را كه گذشت ، حق دانست .\r\nمصنّف - قدّس الله روحه - مىگويد :\r\nسوّم - چرا با وجود تساوى ، قادر آن را انجام نمىدهد ؟ قادر مىتواند يكى از دو مقدور خود را بدون مرجّح بر ديگرى ترجيح دهد . گروهى از متكلمين چنين عقيده اى دارند و براى آن مثالهاى وجدانى آورده‌اند . مثل دو قرص نان كه از هر جهت با هم مساوى است ، براى فرد گرسنه حاضر مىكنيم . او يكى از آن دو نان را بدون وجود مرجّح مىخورد و منتظر نمىماند كه به جهت مرجحى ، يكى از آن دو نان بر ديگرى ترجيح يابد . همينطور است تشنه اى كه دو كاسه آب كه از هر جهت با هم مساوى است ، برايش آماده مىكنيم . همينطور كسى كه از درنده اى فرار مىكند ، اگر دو راه كه از هر حيث با هم مساوى است برايش مهيّا باشد ، يكى را مىپيمايد ، بدون اينكه منتظر مرجحى باشد ، پس اگر اين حكم وجدانى است ، پس چگونه مىتوان بر نقيض آن استدلال كرد ؟ ! چهارم - اين دليل با مذهب آنان منافات دارد . لذا نمىتوانند بدان احتجاج كنند . زيرا آنان عقيده دارند كه قدرت بر ضدين تعلق نمىگيرد . پس متمكن بر فعل از قدرت خارج مىشود . زيرا بر ترك فعل تمكن ندارد و اگر با عقيدهء به تعلق قدرت بر ضدين ، از مذهب خود خارج شوند ، وجود ضدين به يكباره لازم مىآيد . زيرا از نظر قدرت بر مقدور ، تقدم ندارد . اگر براى بنده قدرت موجودى در حالت وجود قدرت فعل فرض كنند ، دو چيز بر آنان لازم مىآيد : اجتماع ضدين يا تقدّم قدرت بر فعل ( مقدور ) . بنگريد به اين گروه كه به تضاد و تعاند اقوال خود اهميّت\r\n","description":"","footnote":"","page_name":" 386 ","page_number":424},
  {"content":"\r\nنمىدهند !\r\nفضل مىگويد :\r\nعلما اتفاق نظر دارند كه يكى از طرفين ممكن بر ديگرى ترجيح پيدا نمىكند مگر به جهت وجود مرجح . اين حكم بعد از تصور طرفين يعنى تصور موضوع كه همان امكان ممكن است و تصور محمول كه همان معنى احتياج داشتن به سبب است و پس از ملاحظه نسبت بين آن دو ، به بداهت عقل ، ضرورى است . براى همين است كه كودكان كه كمترين قدرت تمييز را دارند ، بدان جزم پيدا مىكنند . مگر نمىبينيد كه اگر دو كفهء ترازو ذاتا مساوى شد و كسى بگويد : يكى بر ديگرى ، بدون وجود مرجح خارجى ، ترجيح پيدا كرد ، كودك مميز از او نمىپذيرد و بطور بديهى بطلان آن را مىداند ؟ ! پس حكم به اينكه يكى از دو متساوى بر ديگرى ترجيح پيدا نمىكند مگر به جهت مرجح ، بدون نظر و كسب ، نزد كودك ، مجزوم و قطعى است . حتى اين حكم در سرشت حيوانات هم موجود است . لذا از صداى چوب مىترسند و فرار مىكنند . مثالهايى كه ذكر كرده مثل انتخاب يكى از دو نان به وسيلهء فرد گرسنه و مانند آن ، از آنجايى كه با حكم بديهى مخالف است ، بايستى مرجحى وجود داشته باشد كه گرسنه آن را نمىداند .\r\nو لازم نيست كه قادر از وجود مرجح آگاه باشد بلكه آنچه لازم است وجود مرجح است .\r\nاينكه آن را وجدانى خواند ، با وجود اتفاق نظر علما بر بداهت خلاف آن ، همچون ساير ادعاهاى وى ، ادعاى باطلى است .\r\nدر پاسخ اينكه در وجه چهارم گفت : « اين دليل با مذهب آنان منافات دارد . لذا نمىتوانند بدان احتجاج كنند ، زيرا آنان عقيده دارند كه قدرت بر ضدين تعلق نمىگيرد . »\r\nمىگويم : عدم صلاحيت قدرت براى تعلَّق بر ضدين ، مانع صحت احتجاج بدين حجت نيست . زيرا منظور از احتياج ، نفى اختيار از بنده ، اثبات اينكه فعل از بنده واجب الصدور است و عدم متمكن وى بر ترك فعل ، مىباشد و آن هم اختيار را از بنده نفى مىكند . پس اگر مذهب ، اين باشد كه قدرت بر ضدين تعلق نمىگيرد و فعل به دليل وجود مرجح موجب ، به حد وجوب رسيده باشد ، بنده بر ترك آن قادر نخواهد بود . پس بنده موجب است و نه مختار . اين مطلوب ما است . پس چگونه مىگويد : عدم صلاحيت قدرت براى تعلق گرفتن به ضدين ، موجب عدم صحّت احتجاج به اين حجت است ؟ پس معلوم شد كه وى به جهت جهل و كودنى خود نمىتواند بين آنچه كه مؤيد حجت است و آنچه كه با حجت منافات دارد ، فرق بگذارد .\r\n","description":"","footnote":"","page_name":" 387 ","page_number":425},
  {"content":"\r\nاما اينكه گفت : « اگر با عقيده به تعلَّق قدرت بر ضدين ، از مذهب خود خارج شوند ، اجتماع ضدين يا تقدم قدرت بر فعل بر آنان لازم مىآيد ؛ چيزى است كه از پيش خود اختراع كرده ، سپس آن را محذور قرار داده است . در حالى كه اشاعره اين مذهب را نفى كرده ، گفته‌اند : قدرت بر ضدين تعلق نمىگيرد زيرا قدرت از نظر آنان همراه فعل است .\r\nپس واجب است كه به ضدين تعلق نگيرد و گرنه اجتماع ضدين لازم مىآيد . اى مسلمانان ! بنگريد به اين دزد حلَّى كه كارش چوب دزدى از ساحل فرات است ، اينجا هم گمان كرده كه اين كلام نيز چوبى است كه آن را به سرقت برد ، حال چگونه دليل مىآورد و بر عالمان اعتراض مىكند ؟ ! پس حمد و ثنا خدايى را كه او را در آخر الزمان رسوا ساخت و جهل و تعصبش را بر اهل ايمان آشكار كرد » .\r\nمن مىگويم :\r\nآنچه كه در مورد اتفاق نظر علما گفت كه يكى از طرفين ممكن بر ديگرى ترجيح پيدا نمىكند مگر به جهت وجود مرجحى ، اشتباه آشكارى است . زيرا قومش كه همان اشاعره باشند ، در اين باره با وى توافق ندارند . آنان گمان مىكنند بقاى ممكن الوجود و عدم ممكنات ازلى ، نيازى به مرجح و سبب ندارد . لذا گفته‌اند : آنچه به سبب احتياج دارد ، حدوث يعنى خروج ممكن از عدم به وجود است نه امكان . ليكن خصم مغرور شده كه در اوّل مباحث ممكن در مواقف و شرح آن ديده است كه دعوى ضرورى بودن نياز ممكن به سبب با تقديرى كه خود وى بيان كرد ، آمده است . وى دقت نكرده كه اين ادعا را از حكمايى نقل كرده‌اند كه بر خلاف اشاعره معتقدند آنچه به سبب احتياج دارد ، امكان است . لذا صاحب مواقف و شارح آن - پس از اينكه از حكما نقل كرده‌اند كه اين حكم در طبيعت حيوانات هم وجود دارد و لذا از صداى چوب مىگريزند - چنين بر آن ايراد گرفته‌اند كه « گوييم : اين گريز حيوان به جهت حدوث صوت است و نه به جهت امكان آن . زيرا صوت پس از عدم حادث شده ، پس بايد محدثى باشد نه اينكه حيوان تساوى طرفين صدا را تخيل مىكند و مىگويد بايستى مرجحى وجود داشته باشد . » اگر اتفاق نظر بر حاجت ممكن به سبب و اينكه ترجيح بلامرجح يكى از دو طرف ممتنع است ، پذيرفته شود ، باز از موضوع مورد بحث ما خارج است . زيرا كلام مصنّف در امكان ترجيح بلا مرجح يكى از طرفين ، توسط فاعل است ، كما اينكه عقيده گروهى و از آن جمله اشاعره همين است . لذا در مواقف در بحث افعال بندگان پس از ذكر دليل مذكور كه مصنّف - ره - از اشاعره نقل كرده ، مىگويد : « بدان كه اين دليل براى الزام معتزله خوب\r\n","description":"","footnote":"","page_name":" 388 ","page_number":426},
  {"content":"\r\nاست كه مىگويند : در فعل اختيارى وجود مرجح واجب است . و گرنه بر اساس مذهب ما ، به مجرد تعلق اختيار به يكى از دو طرف مقدور ، ترجيح جايز است . پس ، از بلا مرجح بودن فعل ، اتفاقى بودن آن لازم نمىآيد . « بلكه از اين سخن ، خصوصا اينكه گفت :\r\n« ترجيح به مجرد تعلق اختيار . . . جايز است » جواز ترجيح مرجوح بر راجح هم استفاده مىشود تا چه رسد به ترجيح مساوى . كما اينكه تجويز تقديم مفضول بر فاضل در مسئله امامت و تجويز عقلى اينكه خداوند پيامبران را عذاب و فراعنه و ابليسها را ثواب دهد و اين گفتار آنان كه نه چيزى بر خدا واجب است و نه چيزى از او قبيح ، هم بر آن دلالت مىكند . بنابراين پاسخى كه خصم از مثال دو نان و غيره داد ، از نظر يارانش نادرست است .\r\nپاسخى كه از وجه چهارم نيز داده ، حاكى از جهل او است . زيرا مصنّف انكار نمىكند كه عقيده به عدم صلاحيت قدرت در تعلق به ضدين ، موجب عدم قدرت بر ترك فعل پس از فرض تعلق قدرت به فعل است . او مىگويد : عقيده به اين گفتار با استدلال بدان دليل منافات دارد . زيرا استدلال بدان مبتنى است بر جواز تعلق قدرت بر ضدين و حال اينكه آنان به تعلق قدرت به ضدين عقيده ندارند .\r\nدرباره اينكه در پاسخ مصنّف كه گفته بود : « اگر با عقيدهء به تعلق قدرت بر ضدين ، از مذهب خود خارج شوند ، بر آنان لازم مىآيد . . . » ، گفت : « چيزى است كه از پيش خود اختراع كرده ، سپس آن را محذور قرار داده است . » مىگوييم : اين سخن مصنّف - ره - پاسخ سؤال مقدر است و آن اينكه : آنچه من در اينجا در منافات اين دليل با مذهب آنان آوردم ، مبتنى است بر التزام آنان به اين عقيده كه تعلق قدرت به ضدين جايز نيست و شايد در اينجا با آن مخالفت نمىكنند و تعلق قدرت به ضدين را جايز بدانند . لذا گفت :\r\nاگر با آن عقيده خود مخالفت كنند ، محذور ديگرى بر آنان لازم مىآيد كه اجتماع ضدين يا تقدّم قدرت بر فعل است و هر دو محذور ، مخالف مذهب آنان است . اين از باب اختراع از پيش خود نيست ، چنان كه خصم گمان برده است . با اين سخن خود و مطالبى كه پيش از اين گفت ، جهل خود را به مقاصد مصنّف و مذهب خويش آشكار و از سرقت كلام مواقف و شرح آن بدون شناخت مخالفت آن با مذهبش و عدم انطباق آن بر موضوع مورد بحث ، پرده برداشته است .\r\nمصنّف - رفع الله درجته - مىگويد :\r\nدليل نقضى در رد دليل دوّم از دو جهت است :\r\n","description":"","footnote":"","page_name":" 389 ","page_number":427},
  {"content":"\r\nاوّل - علم به وقوع ، تابع وقوع است . پس در آن تأثيرى ندارد . زيرا تابع پيرو متبوع است و ذاتا از آن متأخر است و حال اينكه مؤثر متقدم است .\r\nدوّم - وجوب لا حق در امكان ذاتى اثر نمىكند . وجوب به اعتبار فرض وقوع ممكن ، حاصل مىشود . زيرا هر ممكنى بطور مطلق ، هر گاه موجود فرض شود ، عدم آن در حالت وجودش ، ممتنع خواهد بود . زيرا اجتماع نقيضين ممتنع است و اگر ممتنع العدم باشد ، واجب خواهد بود ، با اينكه ذاتا ممكن است . علم نيز حكايت از معلوم است و مطابق با آن . زيرا مطابقت در علم الزامى است . پس علم و معلوم با هم مطابقت دارند . اصل در هيئت تطابق ، معلوم است . زيرا اگر معلوم نبود ، علم به آن وجود نداشت و فرقى بين فرض يك چيز و فرض مطابق آن از اين جهت كه حاكى از آن است ، وجود ندارد . فرض علم عينا همان فرض معلوم است و دانستيد كه با فرض معلوم ، واجب مىشود ، همينطور با فرض علم به آن ، هم واجب مىشود و همانگونه كه آن وجوب در امكان ذاتى تأثيرى نداشت ، اين وجوب هم در آن تأثيرى ندارد و از تعلق علم خداوند متعال بدان ، وجوب آن نسبت به ذاتش و بلكه نسبت به علم هم لازم نمىآيد .\r\nفضل مىگويد :\r\nبيان كرديم كه اين دليل را امام رازى در بحث تكليف و بعثت به عنوان فرض اجمالى آورده است . تقرير مطلب اين است : « آنچه از افعال بندگان كه خداوند عدم آن را مىداند ، از بنده ممتنع الصدور است و گرنه انقلاب علم خدا به جهل جايز خواهد بود و آنچه از افعال بندگان كه خداوند وجود آن را مىداند ، از بنده واجب الصدور است و گرنه انقلاب فوق الذكر جايز خواهد بود و فعل بنده راه خروجى از اين دو حالت ندارد . پس تكليف و نظاير آن ( 1 ) باطل مىشود . زيرا بر قدرت و اختيار بالاستقلال بنده - چنان كه خودتان گفتيد - مبتنى است . پس هر آنچه در مسئله خلق اعمال بر ما لازم مىآيد ، در مسئله علم خداوند متعال بر شما لازم مىآيد . » امام رازى مىگويد : « اگر جميع عقلا جمع شوند ، نخواهند توانست بر اين وجه كه بيان كرديم ، يك حرف وارد كنند مگر به مذهب هشام ملتزم باشند كه مىگويد : خداوند متعال ، چيزها را قبل از وقوع آن نمىداند . » شارح مواقف مىگويد : « بر آن چنين اعتراض شده كه علم تابع معلوم است . بدين معنى كه علم و معلوم\r\n\r\n","description":"","footnote":"\r\n( 1 ) . منظور وى امورى است كه بر حسب حكم عقل ، قدرت و اختيار در آن شرط است ( م . ) .\r\n","page_name":" 390 ","page_number":428},
  {"content":"\r\nبا هم مطابقت دارند و اصل در اين مطابقت معلوم است . مگر نمىبينيد كه مثلا عكس اسب بر روى ديوار بر آن هيئت مخصوص است . زيرا اسب به خودى خود ، چنين است و تصور نمىرود كه وضع در آن دو بر عكس شود . پس علم به اينكه زيد مثلا فردا خواهد ايستاد ، در صورتى تحقق خواهد يافت كه وى به خودى خود چنان باشد كه در آن موقع بايستد و نه بر عكس آن . پس علم در وجوب و امتناع فعل و سلب قدرت و اختيار مدخليتى ندارد و گرنه لازم مىآمد كه خداوند متعال فاعل مختار نباشد . زيرا به وجود و عدم افعال خود علم دارد . «\r\nمعلوم شد كه اين مرد سارق حلَّى اين دو وجه را از كلام اهل سنّت و جماعت سرقت كرده و آن را عليه آنان حجت قرار داده است . جواب وجه اوّل اين است كه همانگونه كه ذكر كرديم ، مدعى تأثير علم در فعل نيستيم تا از تأخّر آن از معلوم ، عدم تأثير آن لازم آيد بلكه مدعى انقلاب علم خدا به جهل هستيم و تابعيت نيز - چنان كه خواهيد ديد - نمىتواند اين محذور را بر طرف كند .\r\nجواب وجه دوّم چنين است ما قبول داريم كه فعلى كه در ازل ، علم واجب ( متعال ) بدان تعلق گرفته ، ممكن بالذات و واجب بالغير است . مراد ما حصول وجوب است كه اختيار را نفى و فعل به وسيلهء آن اضطرارى مىگردد و اين هم حاصل است ، خواه وجوب بالذات باشد و خواه بالغير .\r\nاما پاسخ شارح مواقف : ما قبول نداريم كه علم بطور مطلق تابع معلوم است . بلكه علم انفعالى كه پس از وقوع معلوم تحقق مىيابد ، تابع معلوم است . و اگر منظورش از تابعيت ، تطابق است ؛ ما قبول نداريم كه اصل در مطابقت ، معلوم در علم فعلى باشد بلكه تحقيقا امر برعكس است . زيرا علم مهندسى كه به وسيلهء آن خانه اى را طرّاحى مىكند ، اصل و علت بناى خانه است و خانه تابع آن علم است . اگر چيزى از اجزاى خانه با آنچه كه مهندس در علم فعلى خود مقدّر كرده ، مخالفت كند ، انقلاب علم وى به جهل لازم مىآيد و شما مىدانيد كه علم خداوند متعال به موجوداتى كه خواهند بود ، علم فعلى است همچون علم مهندس كه از ذات خود مهندس حاصل مىشود ، سپس خانه با آن مطابق مىشود . همينطور است علم خداوند متعال كه سبب حصول موجودات بر اساس نظام واقع مىباشد و وجود ممكنات تابع آن است . پس هر آنچه از كائنات كه بر خلاف آنچه كه علم فعلى خدا در ازل مقدّر كرده باشد ، انقلاب علم خدا به جهل لازم مىآيد .\r\nاين است تحقيق مطلب ، آنگونه كه ما انجام داده‌ايم .\r\n","description":"","footnote":"","page_name":" 391 ","page_number":429},
  {"content":"\r\nمن مىگويم :\r\nآورديم كه ايراد رازى بر سبيل نقض منافاتى با اينكه اشاعره آن را دليل خود بگيرند ، ندارد . چنان كه قوشجى كه از اشاعره است ، آن را از زبان آنان نقل كرد . اما ادعاى سرقت دو جواب توسط مصنّف - به دليل آنچه كه از شارح مواقف نقل كرده - از امور خنده دار است . زيرا تأليف شرح مواقف حدود صد سال پس از تأليف اين كتاب توسط مصنّف صورت گرفته است . زيرا سلطان محمد خدابنده در سال ( 707 ) شيعه شد . آنگاه مصنف اين كتاب را براى او نوشت ، در حالى كه شرح مواقف در سال 807 - چنان كه شارح در آخر شرح خود نگاشته - نوشته شده است . به علاوه پاسخ دوّم مختص همين كتاب است .\r\nزيرا نه در شرح مواقف آمده و نه در كتابهاى ديگر و اگر يكى از اين دو پاسخ از اشاعره بود ، حتما بر صاحب مواقف پوشيده نمىماند . زيرا عادت او بر جمع كلام اشاعره و كلام ديگران است مگر بسيارى از كلمات اهل حقيقت . اما از آنجايى كه وى بر آن دو اطلاع نيافته ، معلوم مىشود كه از مختص دشمنانشان است ، چه اين عادت آنان است كه به جهت تنفر از حقيقت و تعصّب بر عقيدهء خود ، به گفته‌ها و نظريات اماميه توجه نمىكنند .\r\nليكن شارح مواقف كه حاشيه اى بر شرح التجريد القديم داشته ، از جواب اوّل با اطلاع بوده ، آن را در شرح خود آورده است . زيرا شيخ المتكلمين ، خواجه نصير الدين طوسى - ره - آن را در تجريد الاعتقاد آورده است . اين پاسخ مختص خواجه و پاسخ دوّم مختص مصنف است .\r\nاشكال وارد بر پاسخ وى از پاسخ دوّم مصنّف اين است كه وجوب بالغير حاصل از فرض وقوع ممكن بالاختيار - چنان كه مصنّف بيان كرده - فعل را اضطرارى نمىگرداند و گرنه خلف پيش مىآيد و بلكه بسيارى از موارد وجوب يا امتناع بالغير ، قدرت و اختيار را سلب نمىكند . مثل ظلم و فعل قبيح كه به دليل قبح آن بر خداوند ممتنع است و حال اينكه خداوند در ترك آن دو قادر مختار است . خلاصه اينكه قدرت و اختيار در منوط بودن فعل به خواست فاعل است و افعال بندگان همچنين است . نهايت امر اينكه خداوند متعال مىداند كه بندگان به دليل خواست خود ، افعالى را انجام خواهند داد و افعالى را ترك خواهند كرد . كما اينكه اين مطلب در حقّ خداوند متعال معلوم است و اين موجب خروج از قدرت و اختيار نمىشود .\r\nاما ايرادى كه بر پاسخ منقول توسط شارح مواقف وارد كرده است ، اگر منظورش از اينكه گفت : علم خداوند متعال به موجودات فعلى است ، اين است كه علم خداوند\r\n","description":"","footnote":"","page_name":" 392 ","page_number":430},
  {"content":"\r\nسبب حقيقى و مؤثر در موجودات و از آن جمله افعال بندگان است ، قطعا باطل مىباشد ، حتى اگر قائل باشيم كه فاعل افعال بندگان خدا است ، زيرا مؤثر در آن قدرت خداوند است و نه علم او . اگر منظورش اين است كه علم خداوند شرط موجودات است ، در اين صورت پذيرش آن ضررى به ما نمىزند . زيرا مستلزم خروج افعال ما ، از قدرت ما نيست . چه آنكه اثر از آن فاعل است و نه از آن شرط . در حالى كه اينان مىگويند : علم فعلى ، سبب وجود معلوم در خارج است ، منظورشان اين است كه علم فعلى از حيث شرط بودن در سببيت دخيل است . مثل علم مهندس ، بر خلاف علم انفعالى كه شرط معلوم نيست بلكه مسبب يعنى فرع وجود معلوم است . مثل علم ما به آنچه كه واقع شده است . بر خلاف علم فعلى و علم انفعالى چيزى است كه آن را اين گونه معرّفى مىكنند :\r\nآنچه نه سبب است براى وجود معلوم در خارج و نه مسبب از آن . مثل علم خداوند سبحان به ذات خود كه به اتّفاق همه عين ذات است ولى اختلاف آن دو اعتبارى است .\r\nگذشته از اين ، حق اين است كه علم فعلى شرط وجود معلوم نيست زيرا علم تابع معلوم است بالضروره . چه علم عبارت است از انكشاف شيىء و حضور آن نزد عالم به آن ، پس واقعا وجود معلوم از لحاظ رتبه بر علم متقدم است . زيرا علم شرط آن يا در حكم شرط است . پس اگر علم فعلى نيز شرط وجود معلوم بود ، دور پيش مىآمد . پس بايد علم فعلى مانند غير خود شرط وجود معلوم نباشد . بلى تصور شيىء ، براى اقدام عاقلى كه به ايجاد آن توجه دارد ، شرط است امّا اين امر ديگرى است و از آن جمله تصور مهندس كه غير از علم فعلى است و از آن در اصطلاح به علم حضورى ياد مىشود . حال كه اين را دانستيد ، مىدانيد كه در كلام خصم چه اشتباهى آمده است . پس بدقت در آن انديشه كنيد .\r\nمصنّف - اعلى الله مقامه - مىگويد :\r\nامّا معارضه در دو وجه است كه در حق واجب الوجود متعال مىآيد . در دليل اوّل مىگوييم : اگر خداوند متعال قادر مختار باشد ، يا از ترك فعل متمكن است يا نه . اگر متمكن نباشد ، در اين صورت موجب مجبور خواهد بود و نه قادر مختار . اگر متمكن از ترك باشد ، حال يا يكى از طرفين را بر ديگرى ترجيح خواهد داد يا نه . اگر ترجيح ندهد ، وجود ممكن مساوى ، بدون وجود مرجح لازم خواهد آمد و اگر در مورد بنده محال باشد ، براى خداوند متعال هم محال خواهد بود . زيرا بين بنده و خدا از اين لحاظ فرقى وجود ندارد و اگر يكى را بر ديگرى ترجيح دهد ، اگر به وجوب منتهى شود ، جبر لازم\r\n","description":"","footnote":"","page_name":" 393 ","page_number":431},
  {"content":"\r\nخواهد آمد و گرنه تسلسل رخ مىدهد و يا متساوى بدون وجود مرجّح واقع خواهد شد ، هر آنچه در اين باره مىگوييد ، همان را در حق بنده مىگوييم .\r\nفضل مىگويد :\r\nصاحب مواقف اين دليل را در كتاب خود آورده ، بر آن اين گونه ايراد گرفته است : اين دليل شما با قادر و مختار بودن خداوند متعال منافات دارد . زيرا مىتوان همين دليل را عينا اقامه كرد و گفت : اگر خداوند با قدرت استقلالى ، موجد فعل خود باشد پس بايستى در انجام و ترك فعل متمكن باشد و فعل آن بر مرجّح متوقف باشد . . . ، چنان كه تقرير آن آمد . از اين اشكال چنين پاسخ داده شده كه فرق است بين ارادهء بنده و ارادهء خداوند .\r\nارادهء بنده حادث است يعنى فعل بر مرجحى متوقف است كه ارادهء جزمى باشد ليكن ارادهء بنده حادث است . پس نياز دارد كه به اراده اى منتهى شود كه خداوند متعال آن را بدون اراده و اختيار خودش در وى خلق كند تا تسلسل اراده هايى كه صدور آن از بنده فرض مىشود ، دفع گردد امّا اراده خداوند قديم است و لذا به اراده ديگرى نياز ندارد .\r\nپس فرق بين بنده و خداوند از اين لحاظ معلوم شد و نقض بر طرف گرديد .\r\nمن مىگويم :\r\nاين پاسخ از آن رازى در اربعين است . خواجه نصير الدين طوسى - ره - آن را در تجريد الاعتقاد از او نقل و بر آن ايراد گرفته است . مضمون ايراد خواجه اين است : تقسيم اراده به ارادهء حادث و ارادهء قديم و فرق بين آن دو به حدوث و قدم اشكال را دفع نمىكند . زيرا اگر ترك با وجود اراده قديم ، ممكن نباشد ، خداوند متعال موجب خواهد بود نه قادر مختار و اگر ترك ممكن باشد ، حال اگر فعل خداوند متعال بر مرجح متوقف نباشد ، از مرجح بىنياز خواهد بود و اگر فعل خداوند بر مرجح متوقف باشد ، فعل با آن موجب خواهد بود ، پس اضطرارى خواهد بود . در اين باره به هنگام بحث از معارضهء آتى تتمه اى خواهيم آورد .\r\nمصنّف - اجزل الله ثوابه - مىگويد :\r\nدر وجه دوّم مىگوييم : اگر آنچه كه خداوند متعال مىداند ، واجب باشد و به سبب اين وجوب ، خروج قادر از قدرتش و ادخال آن در موجب لازم آيد ، عينا در حق خداوند متعال هم لازم خواهد آمد . اگر همچنين اقتضا نكند ، استدلال ساقط خواهد شد . پس از اين وجه به دست آمد كه اين دو دليل در حق خداوند متعال هم وارد است . اگر اين دو دليل صحيح باشد ، خروج واجب از قادر بودن لازم آمده ، ديگر قادر نبوده بلكه موجب\r\n","description":"","footnote":"","page_name":" 394 ","page_number":432},
  {"content":"\r\nخواهد بود و اين كفر صريح است . زيرا فرق بين اسلام و فلسفه همين مسئله است .\r\nحاصل كلام اينكه اگر آنان به اين دو دليل اعتراف كنند ، بر آنان كفر لازم مىآيد و اگر به بطلان آن دو اعتراف كنند ، احتجاج آنان به اين دو دليل ساقط خواهد شد .\r\nفضل مىگويد :\r\nدانستيد كه شارح مواقف اين نقض را بيان كرده است . پس مختص به او نيست كه چنين به خود مىبالد و با آن رعد و برق به راه مىاندازد و به بيان ترهّات مىپردازد . اما پاسخ آنچه كه بر دليل اوّل وارد است : فعل خداوند به مرجّح قديم نيازمند است كه در ازل به فعل حادث در وقت معينى ، تعلق گرفته است ولى اين مرجح قديم به مرجح ديگرى نياز ندارد . پس خداوند متعال در فعل مستقل است .\r\nاگر كسى بگويد : اگر فعل با آن مرجح قديم ، واجب شود ، موجب خواهد بود نه مختار ، در پاسخ گوييم : وجوب مترتب بر اختيار با آن منافاتى ندارد بلكه آن را محقق مىكند . اگر اشكال شود كه ما مىگوييم : اختيار بنده هم موجب فعل او است و اين وجوب مترتّب بر اختيار ، با قادر مختار بودن او منافاتى ندارد . گوييم : شكى نيست كه اختيار بنده حادث است و به اختيار خودش از او صادر نشده است و گرنه نقل كلام به آن اختيار مىكنيم و اين موجب تسلسل مىشود ، بلكه اختيار وى از غيرش صادر شده است . پس به اختيار خود در فعل خويش مستقل نيست بر خلاف اراده بارى تعالى كه مستند است به ذات خداوند . وجوب فعل به واسطهء اراده خدا با استقلال خدا در قدرت بر فعل منافاتى ندارد .\r\nامّا پاسخ از اشكال بر دليل دوّم اين است كه علم خداوند متعال در ذات او مقارن است با صفت قدرت و اراده . پس هر گاه چيزى را بداند و علمش به آن چيز تعلق گيرد ، قدرت و اراده بدان تعلق گيرد و موجودات را خلق كند . هر كدام از اين صفات سه گانه به چيزهاى متعلق خود تعلق مىگيرد و هر كدام اقتضاى خود را دارد . مقتضاى علم ، تعلق از حيث انكشاف ، مقتضاى اراده ترجيح و مقتضاى قدرت ، صحت وقوع فعل و ترك است .\r\nپس وجوب لازم نمىآيد . زيرا صفت علم با صفت قدرت تصادم ندارد . چه هر دو قديم بوده با هم حاصل مىشوند بر خلاف قدرت حادث كه علم قديم با آن تصادم دارد و مقتضى علم قديم ، قدرت را از آن سلب مىكند . اين در صفات حادث جايز است بر خلاف صفات قديم كه در آن ايجاب وجود ندارد . در اين پاسخ خوب تأمل كنيد كه\r\n","description":"","footnote":"","page_name":" 395 ","page_number":433},
  {"content":"\r\nپاسخ دقيقى است و سزاوار تأمل . اما آنچه در لزوم كفر بيان كرده ، از باب ترهّات و اباطيل او است . اينها مسائل علم و عملى است كه دربارهء آنها مردم بحث و مباحثه مىكنند . اين از ضعف رأى و كثرت تعصب او است كه او را تا سر حد كفر و فسق پايين مىآورد . پناه بر خدا از جهل اين مرد فاسق !\r\nمن مىگويم :\r\nبيان داشتيم كه تصنيف اين كتاب بوسيلهء مصنّف حدود صد سال پيش از تصنيف شرح مواقف بوده است پس منافاتى ندارد كه اين نقض مختص مصنّف باشد ، بلكه مصنف اين كتاب را در سال ( 707 ) يا اندكى بعد از آن تصنيف كرده است كه در آن زمان قاضى عضد الدين ايجى كودكى خردسال بوده . زيرا پس از سال ( 700 ) متولد شده است . پس معلوم شد كه اين كتاب از مواقف ، زودتر تصنيف شده تا چه رسد به شرح آن .\r\nاما اينكه گفته به خود مىبالد ، بايد بداند كه مصنّف بزرگوارتر از آن است كه چنين كارى از او سرزند اگر چه حق او است . زيرا او عالمترين مردمان و داراى بيشترين تأليفات پر بار است ، هيچ بعيد نيست كه اين كتاب را در حدود ده روز تصنيف كرده باشد . زيرا همانگونه كه دانشمندان بيان كرده‌اند داراى تأليفات فراوان و سرعت زياد در تأليف بوده است - اجزل الله رحمة عليه و ضاعف اجره .\r\nاما اينكه رعد و برق به راه انداخته ، متوقف بر اين مطلب نيست كه اين نقض مختص به او باشد ، بلكه همين بس كه از استادش نصير الملة و الدين ، خواجه نصير الدين طوسى - ره - يا يكى ديگر از دانشمندان شيعه باشد .\r\nپاسخى كه خصم از معارضهء دليل اوّل داده است :\r\nاولا - ادعاى عدم صدور اختيار بنده از خود او و صدور آن از خداوند متعال ، ادعاى باطلى است . زيرا همانطور كه تحقيق مطلب گذشت ، بعضى از آثار قدرت بنده بدون سبق اراده از او صادر مىشود مثل افعال قواى باطنى كه از آن جمله است اراده . و بعضى از افعال قواى ظاهرى مانند فعل غافل و خوابيده . پس صدور اراده از بنده بر قدرت او و در ارادهء ديگرى متوقف نيست تا تسلسل لازم آيد .\r\nثانيا - مستند بودن ارادهء خداوند متعال به ذات وى جبر را از فعل او نفى نمىكند .\r\nچنان كه خود آنان عقيده دارند . زيرا اراده از صفات خدا است و صفات او ، بنابر عقيده اينان ، از خود او به ايجاب و جبر صادر شده است نه به قدرت ، چنان كه شارح\r\n","description":"","footnote":"","page_name":" 396 ","page_number":434},
  {"content":"\r\nمواقف پس از بيان آنچه كه خصم را در اينجا و در پاسخ از معارضهء دليل اوّل نقل كرد ، مىگويد : « ليكن اين اشكال وارد است كه گفته شود : استناد ارادهء قديم خدا به ذات او به طريق ايجاب است نه قدرت ، پس هر گاه فعل به آنچه كه اختيارى او نيست ، واجب شد ، شائبه ايجاب بر آن وارد خواهد شد . » اما خصم كه عينا لفظ شارح مواقف را آورده اين بخش از كلام او را ترك كرده تا بدين وسيله باطل را ترويج كند .\r\nحسابش را به خداوند وامىگذاريم .\r\nاما پاسخى كه به معارضه دليل دوّم داده است ، گذشته از اينكه مجرد قديم بودن ، دعوى تصادم را اگر هم صحيح باشد ، رفع نمىكند ؛ چيزى كه از نظر آنان جبر را واجب كرده ، اين است كه آنچه خداوند وجودش را مىداند واجب است و آنچه كه عدم آن را مىداند ، ممتنع و گرنه انقلاب علم خداوند به جهل لازم مىآيد . اين مطلب بدون فرق در افعال خداوند و افعال بنده جارى است و اصلا سخن تصادم در رفع آن دخالتى ندارد .\r\nاين مطلب در صورتى است كه چنان كه اشاعره عقيده دارند ، به قديم بودن اراده خداوند متعال كه با علم به مصلحت مخالف است ، معتقد باشيم . اما اگر به حدوث اراده چنان كه مختار گروهى است و آيات زيادى از قرآن مجيد بر آن دلالت دارد . مثل : * ( « إِذا أَرَدْنا أَنْ نُهْلِكَ قَرْيَةً » ) * ( 1 ) و * ( « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * ( 2 ) معتقد باشيم ، چنان كه بر كسى پوشيده نيست ، جايى براى پاسخ اين دو معارضه باقى نمىماند .\r\nاما اينكه گفت : « لزوم كفر از ترهات و اباطيل او است » چگونه بر آنان كفر لازم نمىآيد و حال اينكه ، همانطور كه خصم گفته ، اينها مسائل علمى و عملى است ؟ پس اگر به صحت دو دليل ملتزم شدند و بدان عمل كردند و به مقتضاى آن دو معتقد شدند ، خداوند متعال در نظر آنان موجب خواهد بود نه قادر مختار و اين عين كفر است . و ما از آن به خدا پناه مىبريم .\r\nمصنّف - قدّس الله نفسه - مىگويد :\r\nپس جا دارد كه عاقل خردمند با خود بينديشد كه آيا جايز است از كسى پيروى كند كه به دليلى استدلال مىكند و به صحت آن عقيده دارد و فرداى قيامت بدان احتجاج خواهد كرد كه موجب كفر و الحاد است ؟ ! چه عذرى از اين عقيده ، و كفر و الحاد حاصل از آن دارند ؟ و عاقبت اين قوم چه خواهد بود كه هيچ سخنى را نمىفهمند . اين حجت\r\n\r\n","description":"","footnote":"\r\n( 1 ) . اسراء / 17 .\r\n( 2 ) . صافات / 82 .\r\n","page_name":" 397 ","page_number":435},
  {"content":"\r\nآنان است كه صراحتا گوياى كفر است و آن هم عقايد و نظراتشان بود كه ديديد چگونه از آن نسبت هر گونه رذالت و پستى به خداوند متعال لازم مىآيد - تعالى الله عن ذلك علوا كبيرا .\r\nپس شايسته است كه مقلد خود را بر حذر دارد و بنگرد كه كسانى كه از آنان پيروى مىكند ، چه عقيده اى دارند و چه مىگويند ؟ اگر پس از بيان و تبين و ايضاح حقايق باز آنان را شايسته بداند ، همين در ضلالت و گمراهى او كافى است و اگر به انديشه‌هاى خود برگردد و پيروى از هواهاى نفسانى را رها سازد ، حق را از روى انصاف و داد ، خواهد شناخت . خداوند او را براى رسيدن به صواب موفق بدارد .\r\nفضل مىگويد :\r\nآنچه را كه در دفع اعتراضاتى كه از كتب اشاعره و ته مانده‌هاى معتزله سرقت كرده بود و به خود نسبت مىداد ، بطور مفصل آورديم . مثل وى با معتزله در ليسيدن ته ماندهء آنان ، مثل رفتگرى است كه بر نجاست مردى مىگذرد كه در شب غذاى رقيقى مثل آب نخود خورده ، نجاستش در راه جارى شده است . رفتگر نخودها را از نجاست برگرفته ، آن را مىليسد و از آن لذت مىبرد . همينگونه است ابن مطهر نجس كه همچون رفتگر بر ته ماندهء معتزله مىگذرد و اعتراضات را از آنان مىگيرد و با آن ، دانشمندان بزرگ را تكفير مىكند و زشتترين انواع كفر را به آنان نسبت مىدهد و گمان مىبرد كه كار خوبى كرده است ! پناه بر خدا از ضلالت و گمراهى !\r\nمن مىگويم :\r\nدانستيد كه كلام خصم چيزى جز نيرنگ و مسخ حقايق نيست . اين عمل ، او را به هنگام ندامت و پشيمانى سودى نمىبخشد و فرداى قيامت نمىتواند عذر قابل قبولى باشد . شگفت است كه با چيزى مصنّف را مجازات مىكند كه مىرساند ، مصنّف فاعل مختار است . اگر خداوند تكفير آنان را در مصنّف خلق كرده او بايد از خدا انتقام بگيرد نه از مصنّف و بايد با خدا نبرد كند نه با محلى كه اصلا اثرى در آن ندارد . پس عاقل خردمند بنگرد آيا مخاصمه و عداوتى كه حاصل شده است ، تمام آن از خداوند سبحان است كه در اين صورت لاعب خواهد بود يا از بندگانش ؟ آيا از خداوند متعال پسنديده است كه آن را انجام دهد سپس ديگرى را بر چيزى كه اصلا در آن اثرى ندارد ، عقاب كند ؟ ! تعالى الله عما يصفون .\r\n","description":"","footnote":"","page_name":" 398 ","page_number":436},
  {"content":"\r\n\r\nمطلب دوازدهم : ابطال كسب\r\nمصنّف - اجزل الله ثوابه - مىگويد :\r\nاز آنجايى كه بر ابو الحسن اشعرى و پيروان او ، اين امور شنيع و الزامات فضيع و اعتقادات وحشتناك ناشى از انكار دانسته‌هاى ضرورى يعنى فرق بين حركات اختيارى و حركات جمادى و مانند آن ، لازم آمده ، به ارتكاب عقيده اى ديگر پناه آورده كه با توهم او و پيروانش مىتواند آنان را از اين شفاعتهاى زشت برهاند اما هيچ فايده اى به حال آنان ندارد . لذا مذهب عجيب و غريبى در پيش گرفته كه به سبب آن انكار علوم ضرورى لازم مىآيد . همانطور كه گذشت ، انكار ضروريات رأى و عادت وى است . در اين عقيده هم ، براى بنده چيزى به نام كسب ، اثبات كرده است . لذا گفته : خداوند متعال فعل بنده را به وجود مىآورد و بنده فعل را كسب مىكند . اگر از وى پرسيده شود كه تحقيق مطلب چيست و كسب كدام است چه چيزى آن را اقتضا مىكند و چه نيازى ما را بدان مىخواند ، او و يارانش در پاسخ به اين پرسش اقوال گوناگون مضطربى دارند كه عبارتند از :\r\n1 - كسب اين است كه خداوند متعال فعل را به دنبال اختيار فعل توسط بنده ، و يا عدم آن را به دنبال اختيار عدم فعل از سوى بنده خلق مىكند . پس كسب بدين معنا است كه عادت خداوند متعال بر خلق فعل به دنبال اختيار آن توسط بنده جارى است .\r\n2 - معنى كسب اين است كه خداوند متعال فعل را خلق مىكند بدون اينكه بنده هيچ اثرى در آن داشته باشد ليكن بنده در وصف طاعت يا معصيت بودن فعل تأثير دارد .\r\nپس اصل فعل از خداوند متعال است ولى وصف طاعت با معصيت بودن فعل از بنده .\r\n3 - اين كسب با اينكه از بنده صادر مىشود نه معلوم است و نه معقول !\r\nفضل مىگويد :\r\nگذشت كه مذهب شيخ ابو الحسن اشعرى اين است كه افعال اختيارى بنده ، مخلوق خداوند متعال و مكسوب بنده است . منظور از اينكه بنده فعل را كسب مىكند ، اين است كه فعل با قدرت و ارادهء بنده - بدون اينكه بنده تأثير يا مدخليتى در وجود فعل ، غير از محل بودن براى آن داشته باشد - مقارن گردد . مذهب شيخ اشعرى است . اگر فرد منصف به خود باز گردد خواهد دانست كه در متن صراط المستقيم در توحيد و تنزيه خداوند متعال از شريكان در خلق بوده ، با اين وجود كسب فعل را براى بنده هم اثبات كرده است تا قواعد اسلام و رعايت احكام تكليف و بعثت پيامبران و ثواب و عقاب ،\r\n","description":"","footnote":"","page_name":" 399 ","page_number":437},
  {"content":"\r\nبدون تكلَّف ايجاد شركا در خلق ، محفوظ و مراعات شده باشد . ما - ان شاء الله تعالى - كلام شيخ را تفسير خواهيم كرد و از حقيقت مذهب او چنان پرده برخواهيم داشت كه افراد منصف را خشنود و افراد كج انديش را به صحت آن متقاعد سازيم . پس مىگوييم :\r\nاز كلام شيخ فهميده مىشود كه گاهى اوقات ، كسب فعل توسط بنده را به تقارن فعل با قدرت و ارادهء بنده و گاهى اوقات ، آن را به محل فعل بودن بنده تفسير كرده است . تحقيق مطلب اينكه خداوند متعال در بنده اراده اى خلق كرده كه اشياء را به وسيله آن بر يكديگر ترجيح مىدهد و قدرتى كه به وسيله آن فعل و ترك را تصحيح مىكند . هر كس اين مطلب را انكار كند ، روشنترين ضروريات را به هنگام حدوث فعل انكار كرده است .\r\nاين دو صفت در بنده موجود است و به هنگام حدوث فعل ، حادث مىشود . هر گاه بنده براى قبول اين دو صفت براى ايجاد فعل آماده شود و آن فعل ممكن باشد و بدان قدرت و اراده تعلق بگيرد و ترجيح حاصل شود ، ناگزير آن را به سبب قديم بودن اراده قديم و دائمى الهى و قدرت قديم به وجود مىآورد . پس خداوند با اين قدرت و اراده قديم ، فعل را ايجاد مىكند زيرا از قدرت و ارادهء حادث متمايزند و صفت قوى بر صفت ضعيف غلبه مىكند ، چنان كه نور قوى ، نور ضعيف را مقهور مىكند و بر آن غالب مىشود . پس خداوند متعال فعل را به وجود آورد و قبل از ايجاد فعل ، صفت اختيار بنده براى ايجاد فعل آماده شده بود ولى قدرت الهى پيشى گرفت و فعل را به وجود آورد ، از اينرو فعل داراى دو نسبت است : يك نسبت به بنده و آن اينكه فعل با آمادگى اراده و اختيار بنده براى تحصيل فعل مقارن مىباشد امّا حصول فعل به دنبال آمادگى بنده است ، شيخ از اين نسبت به كسب تعبير كرده است . زيرا غالبا در قرآن به هنگام اراده ترتّب جزا و ثواب و عقاب بر فعل بنده ، لفظ كسب آمده است . يك نسبت هم به خداوند دارد و آن اينكه فعل ، مخلوق خداوند متعال است و خدا آن را به وجود آورده است . اين است معناى اينكه گفت : فعل مخلوق خداوند متعال است و مكسوب بنده .\r\nاز سوى ديگر فعل بنده صفتى از بنده است پس بنده محل فعل است . زيرا هر موصوفى محل صفت خويش است . مثل چيز سياه كه محل سياهى است . پس جايز است كه گفته شود : به اعتبار اينكه فعل صفت فاعل است ، آن را كسب كرده است و معنى كسب ، محل بودن فاعل براى فعل است . ثواب و عقاب نيز بر محليت مترتب مىشود .\r\nمثل احراق كه بر هيزم مترتب مىشود به واسطه اينكه هيزم محل خشكى مفرط است .\r\nآيا پسنديده است كه گفته شود : چرا احراق به سبب محل بودن هيزم براى خشكى ، بر\r\n","description":"","footnote":"","page_name":" 400 ","page_number":438},
  {"content":"\r\nهيزم مترتب شد ؟ و حال اينكه خود هيزم اين خشكى را به دست نياورد و مگر چه گناهى هيزم دارد ؟ آيا اين احراق جز ظلم و جور است ؟ اگر اين درست باشد ، درست خواهد بود كه گفته شود : چرا خداوند كافر را محل كفر قرار داده و سپس او را در آتش مىسوزاند . عاقل مىداند كه گفته اوّل نادرست است . پس اين گفته هم نادرست است .\r\nحال تلاش خود را براى نيل به آنچه كه در تبيين كسب اشعرى تحقيق كرديم ، به كارگير تا شبهه اى در اين باره برايت باقى نماند كه اين نهايت توضيح است . ليكن معتزله چشمشان كور شده ، و شبهه آنان را به دره فساد و شر انداخت و گفتار باطل آنان را در دشت پايان ناپذير هلاكت بطور ناگهانى غافلگير كرد . در اين باره ، چه شعر زيبايى گفته‌ام كه :\r\n\r\nظهر الحق من الاشعرى و النور جلى\r\nطلع الشمس و لكن عمى المعتزلى\r\n\r\nپس بنگر به اين حلى نادان كه چگونه در معناى كسب افترا مىبندد و مذاهب و اقوال را خلط مىكند ، همچون خرى كه در بهشت برين كه ميوه هايش هميشه در دسترس است ، مىچرد . خداوند متعال سزايش دهد .\r\nمن مىگويم :\r\nاز لابلاى كلمات وى دريافتيد كه كسب به دور از حقيقت است و تنزيهى كه آن را با كسب مسخ كرده‌اند ، از باب تسميه شيىء به اسم ضد آن است . زيرا جز بر انكار عدل و رحمت ، و اثبات عبث در تكليف و بعثت پيامبران ، چيزى در بر ندارد .\r\nامّا بر تحقيقى كه در معناى كسب مدعى شده از چند جهت اشكال وارد است :\r\n1 - اينكه گفت : خداوند با اين قدرت و اراده قديم ، فعل را ايجاد مىكند زيرا از قدرت و اراده حادث متمايزند ؛ اشتباه است . زيرا تمايز قدرت و ارادهء قديم از قدرت و ارادهء حادث نه موجب مىشود كه افعال بندگان را خداوند سبحان ايجاد كند و نه موجب مىگردد كه بين آنها تزاحم باشد تا غلبه حاصل آيد . البته اگر قائل شويم كه قدرت خداوند بر چيزى ، مستلزم فعل آن چيز توسط خدا است ، تزاحم پيش خواهد آمد .\r\nكما اينكه از بعضى مطالبى كه از فخر رازى نقل كرده و همچنين از گفتهء وى در بحث آتى چنين بدست مىآيد . وى در بحث آتى در اثناى كلام خود بر گفتار مصنّف كه مىگويد : « و نيز دليل آنان در همين اختيار هم وارد است . » مىآورد : « اختيار مقدور خداوند متعال است پس مخلوق خداوند متعال است . » ليكن نمىتوان گفت كه قدرت ، مستلزم فعل هر مقدورى است . زيرا ذاتا چنين اقتضايى ندارد و لازم مىآيد\r\n","description":"","footnote":"","page_name":" 401 ","page_number":439},
  {"content":"\r\nكه هر ممكنى كه فرض شود ، موجود باشد . زيرا ممكن مقدور است يا قدرت خداوند منحصر در موجودات . اين مطلب را در آينده نزديك خواهيد ديد .\r\n2 - اثبات آمادگى براى ارادهء بنده ، بىفايده است . زيرا نمىتواند لوازم فاسد از قبيل عقاب بندهء بىگناه ، عبث بودن بعثت پيامبران و تكليف و مانند آن را تصحيح كند و به علاوه ، وى گمان كرده كه آمادگى اثر بنده است و با اين بيان از مذهب خود خارج شده است و گرنه اين همه تكلَّف ثمرى جز طولانى كردن مسافت جبر ندارد .\r\n3 - اينكه گفت : زيرا غالبا در قرآن به هنگام ارادهء ترتب جزا و ثواب و عقاب بر فعل بنده ، لفظ كسب آمده است ؛ اگر منظورش اين است كه از لفظ كسب در قرآن معنايى كه اشاعره اصطلاح كرده‌اند ، اراده شده ، اين باطل است . زيرا اصطلاح اشاعره ، اصطلاح جديدى است . پس بايد آن را بر معناى لغوى آن يعنى عمل ، حمل كنيم . مگر چه دلالتى در ذكر كسب به هنگام ارادهء ترتب جزا و ثواب و عقاب ، وجود دارد كه منظور از آن كسب اشعرى است تا بر آن حمل شود ؟ ! اگر منظورش اين است كه وجود لفظ كسب در قرآن به هنگام ارادهء ترتب جزا ، سبب تسميه معنايى شده كه اشعرى آن را تصور كرده است ، بايد بداند كه اگر وجهى براى سببيت تصور كنيم ، چيزى را ثابت نمىكند مگر تصحيح اصطلاح و نه حمل كتاب خدا ( قرآن ) بر آن را ، چنان كه حمل كتاب بر اساس عقايدشان ، عادت آنان است .\r\n4 - اين هم باطل است كه گفت : فعل بنده صفتى است از بنده . پس بنده محل فعل است . زيرا هر موصوفى محل صفت خويش است . زيرا افعال خداوند متعال صفات او است و براى همين به محيى ، مميت ، خالق و رازق و مانند آن توصيف مىشود و با اين وجود ، محل آن نيست ، چنان كه چيز سياه ، محل سياهى است . سپس تفريع وى بر اين مطلب ناتمام است كه گفت : « پس جايز است كه گفته شود : به اعتبار اينكه فعل صفت فاعل است ، آن را كسب كرده است » . زيرا در اين صورت لازم مىآيد كه گفته شود : به اعتبار اينكه افعال خداوند متعال ، صفت او است ، پس خداوند ، آنها را كسب كرده است و حال اينكه اين گفته باطل است . زيرا كسب در جايى اطلاق مىشود كه فاعل قصد جلب منفعت براى خود يا دفع مضرت از خويش ، داشته باشد .\r\n5 - فساد اينكه گفت : ثواب و عقاب بر محليت مترتب مىشود ، مثل احراق كه بر هيزم مترتب مىشود ؛ ظاهر است . زيرا مستلزم صحت عقاب به خاطر درازى و كوتاهى است . چون محل كوتاهى و درازى است و اختيار هم تا زمانى كه مؤثر نيست ،\r\n","description":"","footnote":"","page_name":" 402 ","page_number":440},
  {"content":"\r\nنمىتواند فارق بين آن دو باشد . از اين جهت انسان را بر هيزم و كفر او را بر خشكى هيزم قياس كرد . اين قياس باطل است . زيرا به دليل عدم شعور و احساس در هيزم ، زيان و اذّيت بر او وارد نمىشود . لذا اجراق براى هيزم ، ظلم نمىباشد ، بر خلاف عذاب انسان داراى شعور بىگناه كه اصلا اثرى در معصيت ندارد . شگفتا از كسى كه چنين كلماتى بر زبان مىآورد و گمان مىكند كه با وجود اين ، ديگر شبهه اى باقى نمىماند و صاحب آن در متن صراط مستقيم حركت مىكند و اين نيست مگر همچون بيتى كه آن را شعر ناميده است !\r\nمصنّف - قدّس الله نفسه - مىگويد :\r\nاين پاسخها باطل است . امّا پاسخ اوّل به اين دليل باطل است كه اوّل - اراده و اختيار از جمله افعال است . پس اگر صدور آن دو از بنده جايز باشد ، صدور اصل فعل هم از او جايز خواهد بود . مگر چه فرقى بين صدور اصل فعل و صدور اراده و اختيار است ؟ چه ضرورت و نيازى وادار مىكند كه بنده را محل فعل بدانيم ؟ اين نسبت دادن تمامى قبايح به خداوند متعال است و نسبت دادن خداوند متعال به ظلم و جور و عدوان ؛ به علاوه معلوم هم نيست . از اين گذشته ، دليل آنان در خود اختيار هم مىآيد . اگر اين دليل ، دليل صحيحى باشد ، نسبت دادن اختيار به بنده ، ممتنع است و اختيار هم از خداوند متعال خواهد بود . اگر هم دليل نادرست باشد ، احتياج بدان باطل است . همچنين ، اگر اختيار صادر از بنده موجب وقوع فعل باشد ، فعل مستند به فاعل اختيار خواهد بود ، يا بنده يا خداوند متعال . پس دليلى در رهايى به جهت اين واسطه وجود نخواهد داشت . و اگر اين اختيار ، موجب وقوع فعل نباشد ، فرقى بين اختيار و مثلا خوردن در نسبت آن دو به ايقاع فعل و عدم آن نخواهد ماند . پس فعل از آن خداوند متعال خواهد بود و بس ، بدون اينكه بنده در آن شركتى داشته باشد . همچنين ، عادت واجب الاستمرار نيست . پس جايز است كه اختيار به وجود آيد ولى خداوند متعال فعل را به دنبال آن خلق نكند . بلكه خداوند متعال ابتدائا فعل را خلق كند بدون اينكه اختيارى پيش گرفته باشد . در اين صورت راه رهايى به وسيلهء اين عذر هم منتفى خواهد بود .\r\nفضل مىگويد :\r\nمعناى كسب را چنان كه شيخ اشعرى بيان كرده ، دانستيد . ما اين اقوالى كه از ياران ما نقل كرده ، در كتابهاى آنان نيافتيم ، ليكن ايرادهايى كه بر اين اقوال گرفته ، همه پاسخ دارد .\r\nاما ايرادهايى كه بر قول اوّل گرفته است : وى گفته كه اراده و اختيار از جمله افعال است ،\r\n","description":"","footnote":"","page_name":" 403 ","page_number":441},
  {"content":"\r\nاين باطل مىباشد . زيرا اراده و اختيار از جمله صفات است . ياران وى عقيده دارند كه اراده از جمله چيزهايى است كه خداوند متعال در بنده خلق مىكند و بنده با اراده و اختيار فعل را ترجيح مىدهد . پس خداى را سپاس كه على رغم خواست او ، وى را به حق ناطق كرد و معتقد شد كه افعال بنده را خداوند متعال خلق مىكند . ليكن ممكن است آن را چنين دفع كند كه از افعال اضطرارى است . اين عين مكابره است كه گفته شود :\r\nاختيار فعل اضطرارى است .\r\nاما اينكه گفت : « دليل آنان در خود اختيار هم مىآيد » بيان آن اينكه اختيار يكى از افعال است . پس مخلوق خداوند متعال مىباشد . زيرا ممكن است و هر ممكنى مقدور خداوند متعال . پس اختيار مقدور خداوند متعال است و مخلوق او . پس چگونه گفته مىشود كه خداوند متعال فعل را به دنبال اراده خلق مىكند . پاسخ آن اينكه اختيار از جمله صفاتى است كه خداوند متعال آنها را در آغاز ، در بنده خلق مىكند ، همچون ساير صفات نفسانى و كيفيات معقول و محسوس بنده ، سپس فعل را بر آن مترتب مىكند . پس محذورى كه بيان كرده پيش نمىآيد . زيرا ما قسمى را اختيار مىكنيم كه مىگويد : دليل صحيح است و اختيار مستند به بنده است و از خداوند متعال صادر شده است .\r\nاما اينكه گفت : « همچنين اگر اختيار صادر از بنده موجب وقوع فعل باشد ، فعل مستند به فاعل اختيار خواهد بود . » پاسخ وى اين است كه : ما اين قسم را انتخاب مىكنيم كه اختيار صادر از خداوند متعال است و نه از بنده . همچنين اين را انتخاب مىكنيم كه اختيار موجب فعل نيست .\r\nاما اينكه گفت : « فرقى بين اختيار و مثلا خوردن در نسبت آن دو به ايقاع فعل و عدم آن نخواهد بود . » گوييم : اين نتيجه گيرى ممنوع است . زيرا همانگونه كه آورديم ، اختيار صفتى است كه موجب مىشود بنده به سوى تحصيل افعال توجه كند و فعل به دنبال توجه بنده به اختيار خلق مىشود و فعل مقارن است با آن اختيار و حال اينكه خوردن چنين نيست . پس فرق بين اختيار و خوردن واضح است .\r\nاما اينكه گفت : « عادت ، واجب الاستمرار نيست . پس جايز است كه اختيار به وجود آيد ولى خداوند متعال فعل را به دنبال آن خلق نكند . » گوييم : مدعاى ما همين است و مراد از جواز ، امكان ذاتى است ، اگر چه عادت با آن مخالفت كند . ما با اثبات وجوب خلق فعل ، به دنبال اختيار در صدد يافتن راه رهايى نيستيم .\r\n","description":"","footnote":"","page_name":" 404 ","page_number":442},
  {"content":"\r\nمن مىگويم :\r\nشايسته است كه در اينجا بعضى از مطالب شرح مقاصد را بياوريم تا صدق مصنّف در مطالبى كه از آنان نقل كرده ، براى شما روشن شود . شارح مقاصد پس از بيان اينكه فعل بنده فقط به قدرت خداوند واقع مىشود و بنده كاسب است ، مىگويد :\r\nچاره اى نداريم جز بيان معناى كسب تا اين كه مىگويند كسب ، اسم بىمسمّايى است ، دفع شود . بعضى از اهل سنت به بيان اين نكته اكتفا كرده‌اند كه ما از راه برهان مىدانيم كه خالقى غير از خداوند متعال وجود ندارد و تأثيرى نيست مگر از آن قدرت قديم ، و بالضروره مىدانيم كه قدرت حادث بنده به بعضى از افعال او مثل صعود ، تعلق مىگيرد . و به بعضى ديگر مثل سقوط تعلق نمىگيرد . پس اثر تعلق قدرت حادث ، كسب ناميده مىشود ، اگر چه حقيقت آن معلوم نيست .\r\nامام رازى مىگويد : « كسب عبارت است از صفتى كه با قدرت بنده بر فعل وى كه به قدرت خداوند متعال حاصل شده است ، بدست مىآيد . بطور مثال نماز و قتل ، هر دو حركت است و تمايز آن دو در اين است كه يكى طاعت است و ديگرى معصيت ، و ما به التمايز غير از ما به الاشتراك است . اصل حركت به قدرت خداوند متعال است و خصوصيت وصف به قدرت بنده و همين است كه كسب ناميده مىشود . » نزديك به اين مطلب ، اين است كه : « اصل حركت به قدرت خداوند متعال است و تعيّن آن به قدرت بنده . اين تعيّن كسب است . » اين گفته بىاشكال نيست . همچنين گفته شده : « فعلى كه خداوند متعال در بنده خلق مىكند و با آن قدرتى براى بنده و متعلق به آن فعل خلق مىكند ، كسب بنده ناميده مىشود بر خلاف آنجا كه همراه با فعل قدرت براى بنده خلق نكند . » و نيز گفته شده : « بنده داراى قدرتى است كه به جهت آن فقط نسبتها و اضافات فرق مىكند . مثل : تعيين يكى از دو طرف فعل و ترك و ترجيح آن طرف . از اين قدرت ، وجود يك امر حقيقى لازم نمىآيد . آن امر اضافى كه از بنده واجب است ولى به هنگام وجود اثر واجب نيست ، همان كسب است . » اين چيزى است كه دربارهء كسب گفته‌اند : كه كسب چيزى است كه مقدور بدون صحت انفراد فاعل بدان واقع مىشود و در محل قدرتش قرار مىگيرد بر خلاف خلق كه مقدور با صحت انفراد فاعل بدان واقع مىشود و نه در محل قدرتش . پس كسب ، وجود\r\n","description":"","footnote":"","page_name":" 405 ","page_number":443},
  {"content":"\r\nمقدور را واجب نمىكند بلكه از آن جهت كه كسب است ، اتصاف فاعل را بدان مقدور موجب مىشود . از اين بابت مرجعى است براى اختلاف اضافات . مثل اينكه فعل ، طاعت باشد يا معصيت ، حسن باشد يا قبيح . اتصاف فاعل به قبيح ، به واسطهء قصد و اراده فاعل است بر خلاف خلق قبيح كه منافاتى با مصلحت و عاقبت پسنديده ندارد و چه بسا كه شامل آنها هم باشد . خلاصه كلام را مطلبى قرار مىدهيم كه حجة الاسلام ( غزالى ) بدان اشاره كرده است : « از آنجايى كه جبر محض بالضروره باطل مىباشد و از سوى ديگر با دليل ثابت شده كه بنده خالق افعال خويش است ، واجب است كه راه ميانه را در اعتقاد در پيش گرفت و آن اينكه افعال بندگان از لحاظ اختراع ، مقدور قدرت خداوند متعال است و از لحاظ ديگر كه عبارت باشد از تعلق ، مقدور قدرت بنده و در مذهب ما از تعلق به اكتساب تعبير مىشود . . . . تا اينكه مىگويد : پس حركت بنده به اعتبار نسبت آن به قدرت بنده كسب و به اعتبار نسبت آن به قدرت خداوند متعال خلق ناميده مىشود . بدين ترتيب حركت ، خلق پروردگار است و وصف بنده و كسب او است . قدرت بنده ، خلق پروردگار و وصف بنده است ولى كسب او نيست . »\r\nاز اين جهت كلام را با ذكر مطلب منقول از شرح مقاصد به درازا كشيديم تا وضع بزرگان آنان را بشناسيد تا چه رسد به مثل اين خصم كوچك . در بطلان اين سخنان همين قدر كافى است كه در آن دقت نظر شود . گذشته از اين ، كسب به هر معنايى كه تفسير شود ، اگر فعل خداوند متعال باشد و نه فعل بنده ، فايده اى در اثبات آن نيست و اگر اثر بنده باشد ، پس با عقيدهء خود مخالفت كرده‌اند و موجبى براى اثبات آن و انكار تأثير بنده در فعل نخواهد بود . اگر نبود كه قصد ما بر ردّ خصم تعلق گرفته است ، بهتر آن بود كه از مثل او صرف نظر كنيم ولى چاره اى جز ردّ او نداريم . پس مىگوييم :\r\nاينكه گفت : اراده از جمله صفات است ، سخن درستى است . خواه منظورش از صفات ، مقولهء كيف باشد و خواه آنچه كه جهت تلبس و نه حدوث ، در آن ملحوظ شده است ليكن منافاتى ندارد كه به اعتبار حدوث ، اراده هم فعل باشد . از اين جهت است كه متكلمان مىگويند : خداوند متعال فاعل عدل ، رحمت و مغفرت است ، بدين اعتبار كه از او حادث شده‌اند و خداوند بدانها موصوف است ، بدين اعتبار كه بدانها متلبس است .\r\nپس اينكه مصنّف گفت : « اراده بنده از جملهء افعال او است » درست مىباشد . به علاوه\r\n","description":"","footnote":"","page_name":" 406 ","page_number":444},
  {"content":"\r\nاصطلاح و تسميه هيچ اثرى ندارد . چه بحث مصنّف در صدور است كه گوينده گفتار اوّل آن را قبول دارد . بنابراين چنين بر آن ايراد گرفت كه اگر صدور آن دو از بنده جايز باشد ، صدور اصل فعل هم از او جايز خواهد بود . . . .\r\nاما اينكه گفت : « ياران او عقيده دارند كه اراده از جمله چيزهايى است كه خداوند در بنده خلق مىكند . » اگر منظورش اين است كه شايد خداوند متعال آن را خلق كند ، اعتقاد بدان به گفتهء ما ضرر نمىرساند و اگر منظورش اين است كه دائما خداوند آن را خلق مىكند ، در اين صورت بر ما دروغ بسته است . چگونه چنين چيزى ممكن است و حال اينكه پيش از اين گذشت كه بنده از لحاظ وجود و عدم قادر و فاعل اراده است و لو به جهت قدرت بر اسباب آن .\r\nاما اينكه خداوند را به جهت اينكه مصنّف اقرار دارد كه بعضى از افعال بنده از جمله چيزهايى است كه خداوند متعال خلق مىكند ، سپاس و حمد گفت ، خنده دار است و مضحك . زيرا از گفتار مصنّف به دست نمىآيد كه او معتقد شده كه ارادهء بنده ، صادر از خداوند متعال است ، اگر خلاف آن به دست نيايد ، لا اقل اين عقيده به دست نمىآيد و مجرد اعتقاد يارانش بدان ، اگر هم مسلَّم باشد ، مستلزم عقيده مصنّف بدان نيست . زيرا اين عقيده از اصول اين نيست . از اين گذشته عقيدهء به اينكه بعضى از افعال ما مخلوق خداوند متعال است ، با مذهب ما منافاتى ندارد . زيرا نزاع بين ما و اشاعره در ايجاب كلى است . چه آنان مىگويند : تمامى افعال بندگان مخلوق خداوند متعال است امّا به عقيده ما چنين نيست . لذا منافاتى با ايجاب جزئى ندارد .\r\nمعناى اينكه خصم گفت : « ليكن ممكن است آن را چنين دفع كند . . . » اين است كه ممكن است مصنّف چنين پاسخ دهد كه اراده و اختيار محل نزاع نيست . زيرا نزاع در افعال اختيارى است و حال اينكه اراده و اختيار ، به اختيار بنده صادر نمىشود . در پاسخ وى مىگوييم : مصنّف چنين پاسخ نمىدهد . زيرا اراده از نظر مصنّف فعل اختيارى يعنى از آثار قدرت بنده است . بلكه به اشتباه خصم پاسخ مىدهد كه گمان كرده اراده از نظر ما ، از افعال خداوند متعال است . چنان كه ديديد .\r\nاگر منظورش از اينكه گفت : « اين عين مكابره است كه گفته شود : اختيار فعل اضطرارى است . » انكار فعل بودن اختيار است ، بنابر آنچه كه در معناى فعل دانستيد ، اشتباه است و اگر منظورش ادعاى اين است كه اختيار مسبوق به اختيار مىباشد ، تسلسل بر او لازم مىآيد و اگر منظورش اين است كه اختيار از آثار قدرت بنده است ، كه\r\n","description":"","footnote":"","page_name":" 407 ","page_number":445},
  {"content":"\r\nدر اين صورت چه وفاق خوبى كه باز ايراد مصنّف بر آنان لازم مىآيد كه فرمود : « اگر صدور اراده و اختيار از بنده جايز باشد ، صدور اصل فعل هم از او جايز خواهد بود . »\r\nدر مورد پاسخى كه از اين گفته مصنّف داد كه : « دليل آنان در خود اختيار هم مىآيد . »\r\nمىگوييم : اشكال مصنّف بر صاحب قول اوّل است كه مىگويد : اختيار از بنده صادر مىشود . از همين بيان ، اشكال وارد بر پاسخ وى از اشكال سوّم هم به دست مىآيد كه گفت : پاسخ وى اين است كه : « اختيار صادر از خداوند متعال است نه از بنده » .\r\nاما فرقى كه بين اختيار و خوردن بيان كرد ، بايد گفت : آن توجهى كه بنابر گمان وى ، اختيار موجب آن مىشود ، اگر اثر بنده باشد ، اين خروج از مذهب آنان است و گرنه چه فايده اى در اثبات توجه است جز طولانى كردن مسافت جبر . ضرورت اينكه فرق مهم بين اختيار و خوردن ، فرق در مقام تأثير بنده به نحوى در فعل است نه هر گونه فرقى كه در اين صورت ، فرق فراوان است .\r\nآگاه باش ! از آنجايى كه اشاعره مفاسد جبر را ديده‌اند ، گمان برده‌اند كه راه رهايى از آن به وجود قدرت و اختيار در بنده ، به دست مىآيد . زيرا اين دو محقق هستند نه كسب ، اگر چه با هم ، همچون اصل فعل ، از خداوند متعال مىباشند . در اين صورت وجود اختيار چنان لازم است كه راه فرارى از آن نيست . اگر آن را عادى و غير لازم الوجود بدانند ، خصوصا كه امور عادى تخلف مىكند ، راه رهايى نخواهد بود . اين مقصود كلام آخر مصنّف است اما خصم توهم كرده كه مصنّف مدعى است راه رهايى آنان اثبات وجوب خلق فعل به دنبال اختيار ، است . لذا چنان پاسخ داد كه ديديد . چگونه مصنف چنين ادعايى مىكند و حال اينكه هر كسى مىداند كه آنچه آن را راه رهايى قرار داده‌اند ، وجود اختيار است نه وجوب خلق فعل توسط خداوند به دنبال اختيار . از همين بيان ميزان شناخت و انديشه خصم را مىتوان دريافت . پس بدقّت انديشه و تأمل فرمائيد .\r\nمصنّف - رفع الله درجته - مىگويد :\r\nدلايل فاسد بودن قول دوّم - عبارتند از :\r\n1 - طاعت يا معصيت بودن فعل ، يا نفس فعل در خارج است يا امرى زايد بر فعل . اگر خود فعل در خارج باشد ، در اين صورت هم ، از خداوند متعال خواهد بود . بنابراين از بنده چيزى صادر نشده است . در نتيجه عذر باطل است . اگر امرى زايد بر فعل باشد ، در اين صورت بنده در فعل اين امر زايد مستقل خواهد بود و اگر اسناد اين فعل جايز باشد ، اسناد اصل فعل هم به بنده جايز خواهد بود . پس چه ضرورتى دارد كه چنين\r\n","description":"","footnote":"","page_name":" 408 ","page_number":446},
  {"content":"\r\nمحذورهاى فاسدى را كه نمىتواند عذر قابل قبولى باشد ، بهانه قرار دهيم ؟ مگر چه فرقى است بين اين دو فعل و چرا يكى از خداوند متعال صادر و ديگرى از بنده صادر مىشود ؟ ! 2 - دليل آنان در همين وصف هم مىآيد . اگر از نظر آنان اين دليل حق باشد ، اسناد اين وصف هم به بنده ممتنع است و اگر باطل باشد ، احتجاج بدان ممتنع است .\r\n3 - طاعت بودن فعل اين است كه موافق امر شارع باشد و موافق بودن فعل با امر شارع ، چيزى است كه به ذات فعل برمىگردد ، اگر مطابق امر شارع باشد ، طاعت است و گرنه طاعت نخواهد بود . در اين صورت فعل در ذات خود مستند به بنده خواهد بود و نه در چيزى از صفات خود . در اين صورت اين عذر آنان هم مثل عذر اوّل منتفى خواهد شد .\r\n4 - طاعت حسن است و معصيت قبيح . به همين جهت خداوند متعال ابليس و فرعون را به دليل مخالفت با امر خدا مذمت كرده است . هر فعلى كه خداوند متعال انجام دهد ، از نظر آنان حسن است . زيرا از نظر آنان حسن فعل معنايى جز صدور آن از خداوند متعال ندارد . اگر اصل فعل از خداوند متعال صادر شده باشد ، وصف آن به قبح ممتنع است و بايستى به حسن موصوف باشد . پس معصيتى كه از بنده صادر مىشود ، اگر از خداوند صادر شده باشد ، وصف آن به قبح ممتنع خواهد بود . پس معصيت نبوده ، فاعل آن مستحق ذم و عقاب نخواهد بود . در نتيجه ذم ابليس و ابو لهب و ديگر كافران توسط خداوند پسنديده نخواهد بود . زيرا از آنان قبيح و معصيتى صادر نشده است . در اين صورت اصلا معصيتى از بنده تحقق نخواهد يافت .\r\n5 - همگان اجماع دارند كه خداوند متعال از معصيت نهى كرده است و قرآن مشحون از آياتى است كه از معصيت نهى كرده ، بر آن وعده عذاب داده است . پس هر آنچه كه خداوند از آن نهى كرده ، قبيح است . زيرا از نظر آنان قبيح معنى ندارد مگر آنچه كه خداوند از آن نهى كرده است ، با اينكه از ابليس و فرعون و ديگر افراد بشر صادر شده است و هر آنچه كه از بنده صادر مىشود ، مستند است به خداوند متعال و بلكه فاعل آن خداوند است و لا غير . پس حسن خواهد بود و حال اينكه بنابر فرض قبيح است .\r\nدر نتيجه خلف پيش مىآيد .\r\nقول سوّم ، بالضروره باطل است . زيرا اثبات چيزى كه قابل تعقل نيست ، غير معقول\r\n","description":"","footnote":"","page_name":" 409 ","page_number":447},
  {"content":"\r\nاست . همين در اعتذار آنان به عذرهاى فاسد بس كه مىبينيد چيزى را عذر خود قرار داده‌اند كه خود نمىدانند چيست ؟ آيا با اين وضع ، جايز است كه آدم عاقل و با انصاف بر جرگهء معتقدان به اين جهالتها بپيوندد و خود را به اين تاريكيها گرفتار سازد و از حق آشكار و دلايل درخشان روى گرداند و به چيزى روى آورد كه نه گوينده ، آن را مىفهمد و نه شنونده ؟ ! و نمىداند كه آيا مىتواند آنچه را بدان ملتزم شده‌اند ، از آنان دفع كند يا نه ؟ ! اين دفع از صفات آن است و آنگاه وصف را مىشناسيم كه ذات را بشناسيم . اگر آن را نمىفهمند كه چيست ، پس چگونه براى آنان جايز است كه آن را عذر خود قرار دهند ؟ ! پس شايسته است كه عاقل خردمند پيش از آنكه از دنيا برود و مجالى براى گفتگو باقى نماند و امكان عذر آوردن چنين عذر محالى براى وى فراهم نباشد ؛ بدقّت با خود بينديشد .\r\nفضل مىگويد :\r\nقول دوّمى كه در معنى كسب نقل كرده ، مذهب قاضى ابو بكر باقلانى از بزرگان اشاعره است . مذهب وى اين است كه افعال اختيارى از بنده ولى به مجموع دو قدرت صادر مىشود . يعنى قدرت خداوند متعال به اصل فعل و قدرت بنده به صفت آن يعنى طاعت و معصيت بودن فعل و ديگر صفات فعل تعلق مىگيرد . مثلا در سيلى تأديبى و ايذايى يتيم ، اصل سيلى به قدرت و تأثير خداوند متعال واقع مىشود اما طاعت بودن آن در تأديبى و معصيت بودن آن در نوع ايذايى به قدرت و تأثير بنده است . اين مذهب قاضى ابو بكر باقلانى است و از نظر عامه اصحاب ما غير قابل قبول است . زيرا دلايلى كه مدخليت اختيار بنده را در تأثير بر اصل فعل نفى مىكند ، شامل تأثير آن در اين صفت هم شده ، آن را نفى مىكند ، بدون اينكه در اين بين فرقى باشد . اين ابطال در كتب اشاعره هست و لذا مختص اين فرد نيست .\r\nاما باقى ايراداتى كه بر معناى كسب بر حسب مذهب قاضى باقلانى وارد كرده ، وارد نيست و ما آنها را يكى پس از ديگرى باطل مىكنيم . مىگوييم :\r\nپاسخ اينكه گفت : « طاعت بودن فعل اين است كه موافق امر شارع باشد و موافق بودن فعل با امر شارع ، چيزى است كه به ذات فعل برمىگردد . » اين است : قبول نداريم كه موافق بودن فعل با امر شارع چيزى باشد كه به ذات فعل برمىگردد . اگر منظورش از رجوع آن به ذات فعل اين است كه صفت فعل نيست بلكه ذات فعل است ، در اين صورت بطلان آن آشكار است و اگر منظورش اين است كه وصف ذات فعل است ، اين\r\n","description":"","footnote":"","page_name":" 410 ","page_number":448},
  {"content":"\r\nمسلَّم است ليكن عدم جواز استناد آن را به بنده به اعتبار صفت ، قبول نداريم . چه اين اوّل كلام است .\r\nپاسخ اينكه گفت : « طاعت حسن است و معصيت قبيح و هر فعلى كه خداوند انجام دهد ، از نظر آنان حسن است . زيرا از نظر آنان حسن فعل معنايى جز صدور آن از خداوند متعال ندارد . پس اگر اصل فعل از خداوند متعال صادر شده باشد ، وصف آن به قبح ممتنع است و بايستى موصوف به حسن باشد . » اين است كه از نظر اشاعره طاعت حسن و معصيت قبيح است ليكن مدرك اين حسن و قبح شرع است نه عقل . پس هر فعلى كه خداوند انجام دهد ، نسبت به او حسن است و ممكن است نسبت به محل ، مثل عاصى ، قبيح باشد .\r\nاينكه گفت : « اگر اصل فعل از خداوند متعال صادر شده باشد ، وصف آن به قبح ممتنع است . » در اين باره مىگوييم : معصيت صادر از بنده و مخلوق خداوند متعال است و هر فعلى كه از خداوند متعال صادر شود مثل خلق ، وصف آن به قبح ممتنع است و حال اينكه معصيت از بنده صادر مىشود و جايز است كه به قبيح توصيف شود . پس هيچ يك از مواردى كه در اين تفاصيل گفت ، لازم نمىآيد .\r\nامّا اينكه گفت : « امّا قول سوّم ، بالضروره باطل است . زيرا اثبات چيزى كه قابل تعقل نيست ، غير معقول است . » اگر هم اين قول از اشاعره باشد ، مراد گوينده اين است كه چيزى وجود دارد كه اوصاف فعل بنده بدان نسبت داده مىشود و چاره اى جز اثبات اين چيز نيست تا بطلان تكليف و ثواب و عقاب لازم نيايد ، ليكن حقيقت اين چيز معلوم نيست . بر اين اساس اشكالى بر اين قول وارد نيست .\r\nمن مىگويم :\r\nپوشيده نيست كه نسبت دادن قول دوّم به قاضى باقلانى با اين گفتهء سابقش كه اين اقوال را در كتب اصحاب خود نديده‌ايم ، منافات دارد . ظاهرا ابطال مذهب باقلانى به وسيلهء وجوهى كه بيان كرده ، اختصاص به مصنّف - ره - دارد . زيرا آنچه كه خصم گمان كرده مصنّف با اشاعره در آن مشاركت دارد ، اين گفته مصنّف است كه مىگويد : « دليل آنان در اين وصف هم مىآيد . همانطور كه مىبينيد اين گفته مقدمه اى است براى وارد كردن ايراد نه خود ايراد ، بلكه ايراد مصنّف آنجا است كه مىگويد : « اگر از نظر آنان اين دليل حق باشد ، اسناد اين وصف هم به بنده ممتنع است و اگر باطل باشد ، احتجاج با آن ممتنع است . » بدين ترتيب معلوم مىشود كه خصم از اين وجه پاسخ نداده است ،\r\n","description":"","footnote":"","page_name":" 411 ","page_number":449},
  {"content":"\r\nكما اينكه پاسخ ايراد اوّل را هم نداده است .\r\nبدان كه مصنّف قول قاضى باقلانى را به پنج وجه باطل كرده است . دو وجه اوّل به ابطال فرق بين فعل و صفت آن كه قاضى قائل شد ، برمىگردد . وجه سوّم به ابطال اسناد وصف به بنده و دو وجه چهارم و پنجم به ابطال اينكه گفت : اصل فعل از خداوند متعال است . دانستيد كه خصم از پاسخ وجه اوّل غفلت كرده ، وجه دوّم را نفهميده و وجه آخر را پاسخ نداده است و وجه سوّم اين گفته مصنّف است كه : « همگان اجماع دارند كه خداوند متعال از معصيت نهى كرده است . » حاصل كلام مصنّف در وجه پنجم اين است كه معصيت يعنى اصل فعل مثل زنا را خداوند نهى كرده است و هر آنچه كه خداوند از آن نهى كرده ، قبيح مىباشد . از سوى ديگر قاضى باقلانى و گروهش مىگويند از آنجا كه مثلا زنا فعل خداوند متعال است ، پس حسن است . از اين دو خلف پيش مىآيد كه ( چگونه يك فعل هم حسن باشد و هم قبيح . )\r\nاما وجه سوّم كه مصنّف آن را چنين بيان كرده : « طاعت بودن فعل ، اين است كه موافق امر شارع باشد . » خصم همچنين به آن پاسخ داده است : « آن اين است كه قبول نداريم موافق بودن فعل با امر شارع چيزى باشد . . . » وى سپس در مراد مصنّف بين دو امر ترديد كرده كه قطعا هيچ كدام مراد مصنّف نبوده است ، بلكه منظورش از اينكه گفت : « . . . چيزى است كه به ذات فعل برمىگردد . » استناد موافقت به ذات فعل است نه موافقت ذات فعل يا وصف فعل ، آنگونه كه خصم خيال كرده ، حاصل مقصود مصنّف با اينكه صريح مىباشد ، است : معناى طاعت بودن فعل ، موافق بودن آن با امر شارع است و موافق بودن فعل با امر شارع مستند به ذات فعل است نه بنده . پس چگونه قاضى باقلانى طاعت را مستند به بنده مىداند . از همين اشكال پاسخ خصم كه گفت : « عدم جواز استناد فعل به بنده را به عبارت صفت ، قبول نداريم » معلوم مىشود .\r\nاما پاسخ وى به وجه چهارم كه گفت : « پاسخ آن اين است كه از نظر اشاعره طاعت حسن و معصيت قبيح است ليكن مدرك اين حسن و قبح شرع است نه عقل . » اشتباه آشكارى است . زيرا حاصل منظور مصنّف از بيان اين وجه اين است كه اگر اصل فعل از خداوند متعال صادر شود - چنان كه قاضى باقلانى و قومش گمان مىكنند - حسن خواهد بود و قبح آن ممتنع . پس معصيت نخواهد بود . زيرا معصيت قبيح است . پس اصلا از بنده معصيتى تحقق نخواهد يافت و لذا ذم و عقاب وى حسن نخواهد بود و حال اينكه مىدانيم خداوند ابليس و ابو لهب و ديگر كافران را مذمت كرده است . اين اشكال\r\n","description":"","footnote":"","page_name":" 412 ","page_number":450},
  {"content":"\r\nبر قاضى باقلانى و قومش وارد است ، خواه حسن و قبح عقلى باشد و خواه شرعى . زيرا ممتنع است كه فعل خداوند متعال به قبح عقلى يا شرعى قبيح باشد . ما آنچه را كه خصم و اصحاب وى بيان مىكنند ، معقول نمىدانيم . آنان مىگويند : فعل واحد شخصى ، نسبت به فاعل مؤثر در آن حسن و نسبت به محلى كه اصلا در آن اثرى ندارد ، قبيح است كما اينكه اين هم بىمعنى است كه مىگويند : معصيت ، صادر از بنده و مخلوق خداوند متعال است . اين به سخنان لغو بيهوده شبيه تر است تا يك عقيده مستدلّ . زيرا چگونه مىتوان صدور آن را از كسى كه آن را به وجود نمىآورد ثابت و صدور آن را از خالق و به وجود آورنده آن نفى كرد ؟ ! آيا خلق معنايى جز صدور و ايجاد دارد ؟ ! اين از يك سو ، از سوى ديگر مىتوان گفت : شايد هم منظور مصنّف از اين وجه ، اشكال بر اين ادعاى قاضى باقلانى باشد كه مىگويد : وصف معصيت از بنده صادر مىشود ، نه اشكال بر اين ادعاى او كه مىگويد : اصل فعل از خداوند متعال صادر مىشود ، چنان كه بيان كرديم . بر اين اساس معناى سخن او اين خواهد بود كه اگر اصل فعل - چنان كه قاضى باقلانى گمان كرده - از خداوند سبحان صادر شود ، اين گفته اش كه وصف معصيت از بنده صادر مىشود ، باطل خواهد شد . زيرا فعل خداوند متعال به قبيح وصف نمىشود ، پس به معصيت هم وصف نخواهد شد و در نتيجه بر او لازم خواهد آمد كه معصيت از بنده منتفى گردد كما اينكه ذم ابليس و ساير معصيتكاران توسط خداوند سبحان حسن نخواهد بود و حال اينكه خداوند متعال آنان را مذمت كرده است .\r\nامّا اينكه گفت : مراد گوينده اين است كه چيزى وجود دارد كه اوصاف فعل بنده بدان نسبت داده مىشود ، به او مىگوييم : اگر از سخنان اين گوينده و محل آن اطلاع ندارد ، پس چگونه حكم مىكند كه مراد او چنين است . گذشته از اين اگر بنده در اين چيز مجهولى كه وى اثبات كرده ، تأثير دارد پس مذهب آنان باطل مىشود و گرنه تكليف و بعثت پيامبران و عقاب باطل است .\r\n\r\nمطلب سيزدهم : قدرت بنده مقدّم بر فعل است\r\nمصنّف - اعلى الله منزلته - مىگويد :\r\nاماميه و معتزله عقيده دارند كه قدرت بنده بر فعل تقدم دارد . اشاعره در اينجا گفتار عجيب و غريبى دارند . آنان مىگويند : قدرت پيش از فعل به وجود نمىآيد بلكه همراه\r\n","description":"","footnote":"","page_name":" 413 ","page_number":451},
  {"content":"\r\nفعل است و نه به زمان از فعل پيشى دارد و نه به آن . از اين عقيده آنان چند امر محال لازم مىآيد :\r\n1 - تكليف ما لا يطاق . زيرا به اجماع ما و آنان كافر مكلَّف به ايمان است . اگر در حال كفر خود بر آن قادر باشد ، مذهب خود را كه مىگويد : قدرت همراه فعل و غير مقدّم بر آن است ، نقض كرده‌اند و اگر بر آن قادر نباشد ، تكليف بما لا يطاق لازم مىآيد و حال اينكه خداوند متعال بر امتناع آن تأكيد كرده ، مىفرمايد : * ( « لا يُكَلِّفُ الله نَفْساً إِلَّا وُسْعَها » ) * ( 1 ) عقل هم بر آن دلالت دارد كه پيش از اين آورديم . اگر بگويند كه كافر در حال كفر خود ، مكلف به ايمان نيست ، فرق اجماع لازم مىآيد . زيرا خداوند متعال او را به ايمان امر و حتى به عقيده آنان ، خداوند آنها را در ازل امر و نهى كرده است ، پس چگونه مكلف نيست ؟ !\r\nفضل مىگويد :\r\nاشاعره عقيده دارند كه قدرت همراه فعل حادث مىشود و در حال حدوث فعل به وجود مىآيد و در اين حالت به فعل تعلق مىگيرد . قدرت حادث پيش از فعل وجود ندارد تا چه رسد به اينكه به فعل تعلق گيرد . زيرا پيش از فعل ، فعل ممكن نيست بلكه وجود فعل در آن حالت ممتنع است . اگر وجود فعل قبل از آن ممتنع نباشد بلكه ممكن باشد ، فرض مىكنيم كه در آن حالت ، فعل وجود دارد پس حالتى كه فرض كرديم كه سابق بر فعل است ، چنان نيست بلكه در حال فعل است و اين خلف محال است . زيرا مقارن بودن مقدم بر فعل با آن ، مستلزم اجتماع نقضين است يعنى مقدم و غير مقدم .\r\nبنابراين از وجود فعل قبل از فعل محال لازم مىآيد . پس ممكن نخواهد بود . زيرا ممكن مستلزم محال بالذات نيست . اگر فعل قبل از فعل ممكن نباشد ، قبل از آن مقدور نخواهد بود . پس در آن موقع قدرت بر آن ، موجود نخواهد بود ، و بدون شك وجود قدرت بعد از فعل قابل تصور نيست . پس ثابت مىشود كه قدرت همراه فعل است و همين مطلوب ما است . اين دليل اشاعره بر مدعاى آنان در همراه بودن قدرت با فعل است .\r\nاما محالى كه گفته از اين عقيده لازم مىآيد ، يعنى : « به اجماع ، كافر مكلف به ايمان است . اگر در حال كفر ، بر ايمان قادر باشد ، لازم مىآيد كه قدرت بر فعل مقدّم باشد و اين خلاف مذهب آنان است و اگر بر ايمان قادر نباشد ، تكليف بما لا يطاق لازم مىآيد . »\r\n\r\n","description":"","footnote":"\r\n( 1 ) . بقره / 233 .\r\n","page_name":" 414 ","page_number":452},
  {"content":"\r\nپاسخ وى اين است كه ما اين فرض مسئله را انتخاب مىكنيم كه كافر در حال كفر ، بر ايمان قادر نيست و از آن تكليف بما لا يطاق لازم نمىآيد . زيرا از نظر ما شرط صحّت تكليف اين است كه مكلف به ، يا ضدّ آن متعلق قدرت باشد . اين شرط در ايمان حاصل است . اگر چه ايمان قبل از حدوث ، مقدور نبوده لكن ايمان را با تلبس به ضد آن ( كفر ) ترك كرده است و ضد آن يعنى كفر ، در حال كفر ، مقدور او است .\r\nمن مىگويم :\r\nدليلى كه خصم از اشاعره ذكر كرد ، عينا در كتاب مواقف و شرح آن با همين لفظ آورده است . آن دو در اين دليل اشكالى كرده‌اند كه خصم براى از بين بردن حق ، از ذكر آن غفلت ورزيده است . حاصل آن اينكه اگر منظور از وجود فعل قبل از وجودش ، وجود فعل به شرط بودن فعل قبل از وجود است ، اينكه مسلما محال است و كلامى در آن نيست و اگر منظور وجود فعل در زمان عدم فعل ، به جاى عدم است ، اين محال نيست .\r\nپاسخى كه از لزوم تكليف بما لا يطاق داده ، مبتنى است بر عقيدهء آنان كه مىگويند :\r\nقدرت فقط به يك طرف ممكن تعلق مىگيرد . اين هم باطل است . اگر هم آن را بپذيريم ، باز قدرت كافر به ترك ايمان تعلق گرفته است و حال اينكه مطلوب تعلق قدرت به ايمان است تا از چيزى باشد كه در وسع مكلف است و قرآن مجيد تكليف به غير آن را نفى كرده است و بالضروره صرف تعلق گرفتن قدرت به كفر و ترك ايمان ، ايمان را از آنچه كه در وسع مكلف است و مصداق آن قرار نمىدهد . از اصل اشكال چنين پاسخ داده شده كه كافر در حال كفر مكلف است به ايمان در حال دوّم . اين پاسخ هم اشكال دارد . زيرا همانگونه كه خواهيد ديد ، با گمان آنان كه مىگويند : تكليف همراه فعل است ، منافات دارد ؛ گذشته از اين مفروض ، تكليف كافر است به ايمان در حال كفر نه ايمان در حال دوّم . اگر هم اين را بپذيريم ، اگر حال دوّم هم حال كفر باشد ، اشكال باقى مىماند و اگر حال دوّم ، حال ايمان باشد ، ايمان در آن حال واجب است و نه مقدور . زيرا شيىء هنگامى كه به وجود آيد ، واجب است . از همين بيان وجه تشنيع معتزله بر اشاعره روشن مىشود كه آنان را به لزوم عدم عصيان مورد حمله قرار مىدهند ، زيرا مكلف به قبل از وجود ، مقدور نيست و هنگام وجود ، واجب است . قوشجى اين تشنيع را تصحيح كرده ، بدين تقرير كه فعل قبل از انجام بوسيلهء مكلف ، غير مقدور است و هنگام انجام بوسيله مكلف ، امتثال حاصل مىشود . اين در مورد تكليف به ايمان هم وارد است .\r\n","description":"","footnote":"","page_name":" 415 ","page_number":453},
  {"content":"\r\nمصنّف - شرّف الله قدره - مىگويد :\r\n2 - بىنيازى از قدرت : زيرا نياز به قدرت براى اخراج فعل از عدم به وجود است و اين در حال عدم تحقق مىيابد . زيرا حال وجود ، حال بىنيازى از قدرت است . چه فعل در حال وجود ، واجب است . پس نيازى به قدرت ندارد . به علاوه بنابر مذهب اشاعره ، قدرت اصلا مؤثر نيست . زيرا تنها مؤثر در تمام موجودات ، خداوند متعال است . در اين صورت بحث آنان از قدرت ، بحث بيهوده اى خواهد بود . چرا كه خلاف مذهب آنان است .\r\nفضل مىگويد :\r\nنياز به قدرت ، براى اتصاف بنده به صفتى است كه او را از اضطرار خارج كند تا محل ثواب و عقاب بودن وى صحيح باشد . زيرا اگر اين قدرت ، حادث با فعل نباشد ، براى بنده صورت اختيار تحقق پيدا نمىكند . خداوند حكيم است و چيزها را براى مصالحى خلق مىكند كه در شمارش نمىآيد و از مؤثّر نبودن قدرت در فعل ، استغناى از آن از جميع جهات لازم نمىآيد . همچنان كه لازم نمىآيد بحث از قدرت ، بحث بىربطى باشد .\r\nمن مىگويم :\r\nاگر قدرت ، مؤثر در فعل نيست ، پس از كجا وجودش را مىداند و چگونه از اضطرار خارج مىشود ؟ و از كجا مصحح ثواب و عقاب است ؟ به علاوه از نظر آنان ثواب تفضّل محض و عقاب تصرّف در ملك است بدون نياز به قدرت . اما اينكه گمان برده اگر قدرت ، حادث نباشد ، براى بنده صورت اختيار تحقق نمىيابد ، پندار اشتباهى است . زيرا - چنان كه گمان برده‌اند كه قدرت و اختيار تأثيرى در فعل ندارد - ، ايجاد صورت اختيار بر وجود قدرت متوقف نيست . گذشته از اين صورت اختيار بدون تأثير ، فايده اى ندارد كما اينكه در خلق قدرت بدون تأثير هم حكمتى نمىيابيم . اگر اين را بپذيريم ، باز بحث از قدرت به لحاظ جهت تأثير ، بىربط است .\r\nمصنّف - طاب ثراه - مىگويد :\r\n3 - حدوث قدرت خداوند متعال يا قدم جهان . زيرا قدرت مقارن با فاعل است . در اين حال يكى از اين دو امر لازم مىآيد و هر دو باطل است . زيرا محال است كه قدرت خداوند ، حادث باشد و ممتنع است كه جهان ، قديم . و نيز قدم با قدرت منافات دارد . زيرا قدرت متوجه ايجاد معدوم مىشود . پس اگر فعل قديم باشد ،\r\n","description":"","footnote":"","page_name":" 416 ","page_number":454},
  {"content":"\r\nاستناد آن به قادر ممتنع است . از شگفتيها ، بحث اينان از قدرت بنده و در احكام آن است ، با اينكه از نظر آنان قطعا قدرت در فعل مؤثّر نيست و مؤثّرى در وجود غير از خداوند متعال وجود ندارد . پس حال كه قدرت نه در فعل مؤثر است و نه مصحح تأثير در فعل است ، پس چه فرقى است بين قدرت و رنگ و غير آن دو نسبت به فعل .\r\nابو على سينا در ردّ اينان گفته است : « لعل القائم لا يقدر على القعود . » : چه بسا ايستاده قادر بر نشستن نباشد .\r\nفضل مىگويد :\r\nما حصل اين اعتراض اين است : همراه بودن قدرت با فعل موجب حدوث قدرت خداوند متعال يا قدم مقدور خدا مىگردد . زيرا فرض اين است كه قدرت و مقدور با هم باشد . بنابراين از حادث بودن مقدور خداوند متعال ، حدوث قدرتش يا از قديم بودن قدرتش ، قدم مقدورش لازم مىآيد و هر دو باطل است و حتى به اجماع همه ، قدرت خداوند ازلى است كه در ازل به مقدوراتش تعلق گرفته است . پس ثابت مىشود كه قبل از حدوث مقدور ، قدرت به آن تعلق گرفته است و اگر اين تعلق قدرت به مقدور پيش از حدوث آن ، در مورد قدرت حادث ممتنع باشد ، در حق قدرت قديم هم ممتنع خواهد بود . شارح مواقف از اين اعتراض ، چنين پاسخ گفته است : از نظر ما قدرت قديم باقى ، با قدرت حادث كه بقاى آن جايز نيست ، فرق ماهوى دارد . بنابراين ، از جواز تقدم قدرت قديم بر فعل ، تقدّم قدرت حادث بر فعل لازم نمىآيد . از سوى ديگر ، قدرت قديم در ازل به فعل تعلق معنوى دارد كه وجود فعل بر اين تعلق مترتب نمىباشد ، اين قدرت قديم تعلق ديگرى هم به فعل دارد و آن تعلقى است حادث كه در حال حدوث فعل موجب به وجود آمدن فعل مىشود . پس با وجود تعلق معنوى ، از قدم قدرت ، قدم آثارش لازم نمىآيد . بدين ترتيب اشكال بطور كلى دفع مىشود .\r\nاما آنچه در شگفتى بحث اشاعره از قدرت بنده با وجود اعتقاد آنان به غير مؤثر بودن قدرت در فعل ذكر كرده ، بايد از شگفتى خود وى تعجب نمود زيرا قدرت صفتى است حادث در بنده و از صفات كمال . لذا بحث از قدرت به جهت اين است كه از اعراض و كيفيات نفسانى است و حال اينكه مؤثر نبودن قدرت از جمله احوالى است كه بر آن حمل شده است . پس چرا نبايد از آن بحث كرد ؟ ! امّا اينكه گفت : « پس چه فرقى است بين قدرت و رنگ . . . » ما اين سخن را پيش از اين بارها باطل كرده‌ايم . بدين ترتيب كه رنگ نسبتى به فعل ندارد و حال اينكه قدرت همراه\r\n","description":"","footnote":"","page_name":" 417 ","page_number":455},
  {"content":"\r\nبا فعل خلق مىشود تا صورت اختيار بر خلق آن مترتب گشته ، بنده به وسيلهء آن از جبر مطلق خارج و بر فعل او ثواب و عقاب و تكليف مترتب شود . - و الله اعلم - امام فخر رازى مىگويد :\r\n« قدرت بر مجرد نيرويى اطلاق مىشود كه مبدأ افعال مختلف حيوانى است و عبارت است از قوت عضلانى بگونه اى كه هر گاه اراده يكى از دو ضد بدان منضم شود ، آن ضد حاصل آيد و هر گاه اراده ضد ديگر بدان منضم شود ، آن ضد حاصل گردد . بدون شك نسبت قدرت به دو ضد مساوى و پيش از فعل است .\r\nهمچنين قدرت بر قوه جامع شرايط تأثير ، اطلاق مىگردد . بدون شك قدرت بدين معنى به هر دو ضد با هم تعلق نمىگيرد و گرنه اجتماع ضدين در وجود لازم مىآيد بلكه نسبت به هر مقدورى غير از قدرت نسبت به مقدور ديگرى است .\r\nعلت آن ، اختلاف شرايط است . اين قدرت همراه فعل است . زيرا وجود مقدور از مؤثر تام تخلف نمىكند . شايد منظور شيخ اشعرى از قدرت ، همين قوهء جامع شرايط تأثير بوده است . لذا حكم كرده كه همراه فعل بوده ، به ضدين تعلق نمىگيرد . در حالى كه منظور معتزله از قدرت ، صرف قوهء عضلانى است لذا به وجود آن پيش از فعل و تعلق آن به امور متضاد ، قائل هستند . اين طرفين جمع بين دو مذهب است . با اين بيان پاسخ ابن سينا هم خارج مىشود كه گفت : « لعل القائم لا يقدر على القعود . » اينكه ايستاده قادر بر نشستن نيست بدين معنى كه هنوز قوهء جامع شرايط تأثير برايش حاصل نشده است ولى قادر است به معنى اينكه داراى قوه عضلانى است . «\r\nمن مىگويم :\r\nاختلاف ماهوى قدرت قديم با حادث اثرى ندارد . زيرا دليل سابق اشاعره كه مانع از تقدّم قدرت حادث مىشد ، در قدرت قديم هم مىآيد . چنان كه دليل ديگر آنان نيز كه در كلام آتى قوشجى مىآيد ، چنين است . گذشته از اين بنابر مقتضاى مذهب اشاعره ، اين اختلاف ماهوى ممنوع است . زيرا از نظر آنان هر دو قدرت واقعا از اعراض است و باز از نظر آنان ، عرض در دو زمان باقى نمىماند . قوشجى مىگويد :\r\n","description":"","footnote":"","page_name":" 418 ","page_number":456},
  {"content":"\r\nاشاعره بر اينكه قدرت با فعل است و نه پيش از آن ، به دو وجه استدلال كرده‌اند :\r\nاوّل - قدرت عرض است و عرض در دو زمان باقى نمىماند . بنابراين اگر پيش از فعل باشد ، در حال فعل منعدم خواهد شد . پس لازم مىآيد وجود مقدور بدون قدرت و معلول بدون علت و اين محال است . از اين وجه چنين پاسخ داده‌اند كه اوّلا - اين اشكال در مورد قدرت خداوند متعال صادق نيست و به آن نقض مىشود . اينكه گفته مىشود : عرض بر صفات خداوند اطلاق نمىشود و صفات خداوند مغاير با ذات او نيست ، از جمله مطالبى است كه فايده اى ندارد . زيرا بحث در معانى است و نه در اطلاق الفاظ .\r\nدر پاسخ گفته شارح مواقف كه : « قدرت قديم در ازل به فعل تعلق معنوى دارد . . . »\r\nمىگوييم : اگر اين مطلب دربارهء قدرت قديم جايز باشد ، دربارهء قدرت حادث هم جايز خواهد بود ، بدين ترتيب كه هم خود آن و هم تعلق معنوى آن بر فعل متقدم باشد ، چنان كه مطلوب ما همين است . زيرا مدعى نيستيم كه بايد آن تعلق قدرت كه وجود فعل را ايجاب مىكند ، بر آن تقدم داشته باشد .\r\nدربارهء پاسخى كه خصم از شگفتى مصنّف داده است ، پيش از اين مطالبى آورديم و گفتيم كه بحث از تقدّم يا مقارنت قدرت فرع تأثير و مبتنى بر آن است . پس اگر گمان مىبرند كه قدرت غير مؤثر است بحث آنان از جهت تقدّم و تقارن بىفايده است ، اگر چه بحث از آن دو از جهت ديگر صحيح باشد .\r\nدربارهء فرقى كه بين قدرت و رنگ بيان كرد ، مىگوييم : مطلوب در اينجا فرق بين قدرت و رنگ در ارتباط با دخالت در فعل است نه هر فرقى كه باشد . آنچه كه دربارهء صورت اختيار ذكر كرد ، ديديد كه بىفايده است . گذشته از اين پس از فرض عدم تأثير قدرت و اختيار ، خلق صورت اختيار بر خلق قدرت متوقف نخواهد بود كما اينكه قدرت بدون تأثير نمىتواند مصحح ثواب و عقاب باشد و بنده را از جبر حقيقى خارج كند .\r\nكلام رازى در حقيقت ، تسليم در برابر خصم است . زيرا محل نزاع همان معنى اوّل است كه در ذات قدرت با معناى دوّم اختلاف ندارد ، بلكه اختلاف بين اين دو به جهت عدم اجتماع شرايط تأثير در اوّلى است . همچنان احتمال رازى در مورد منظور اشاعره اشتباه است . زيرا شارح مواقف مىگويد : قدرت حادث از نظر اشاعره مؤثّر نيست . پس چگونه گفته مىشود كه وى از قدرت ، قوهء جامع شرايط تأثير را اراده كرده است .\r\n","description":"","footnote":"","page_name":" 419 ","page_number":457},
  {"content":"\r\nامّا اينكه رازى مىگويد ، بدين بيان پاسخ ابن سينا هم خارج مىشود ، سيد سعيد - ره - از ابن سينا كلامى نقل كرده كه به همين پاسخ متصل است . ابن سينا در اين كلام تصريح دارد كه قدرت جز قوّهء داراى تأثير نيست و كسانى را كه قدرت را به قوهء جامع شرايط تأثير تفسير كرده‌اند ، رد كرده است . همچنين سيد سعيد - ره - از ابن سينا نقل مىكند كه همراه فعل بودن قدرت را رد كرده است . وى در فصل قوه و فعل و قدرت و عجز الهيات شفا مىگويد :\r\nبعضى از حكماى اوّل و غاريقون گفته‌اند كه قوه با فعل است و از آن پيشى ندارد .\r\nگروهى ديگر نيز كه مدتها بعد آمدند ، چنين عقيده اى دارند . مثل اينكه قائل به اين عقيده ، مىگويد : فرد نشسته قادر بر قيام نيست يعنى در سرشت وى ممكن نيست كه تا نايستاده ، بايستد و در طبيعت چوب نيست كه تراشيده شود و به صورت درب درآيد . پس چگونه درب مىشود ؟ اين قائل ، ناگزير قادر نيست كه در يك روز بارها بنگرد و ببيند ، پس در حقيقت كور است .\r\n\r\nمطلب چهاردهم : قدرت بر ضدّين تعلَّق مىگيرد\r\nمصنّف - عطَّر الله مرقده - مىگويد :\r\nتمام عقلا عقيده دارند كه قدرت بر ضدين تعلق مىگيرد مگر اشاعره كه مىگويند :\r\nقدرت نمىتواند به دو ضد تعلق گيرد . اين عقيده با مفهوم قدرت منافات دارد . زيرا قادر كسى است كه هر گاه بخواهد انجام دهد و هر گاه بخواهد ترك كند . پس اگر قدرت بر يكى از دو ضد را فرض كنيم و لا غير ، ضد ديگر مقدور نخواهد بود . در نتيجه از مفهوم قدرت لازم نخواهد آمد كه هر گاه بخواهد كه ترك كند ، ترك كند .\r\nفضل مىگويد :\r\nمذهب اشاعره اين است : يك قدرت نمىتواند به دو ضد تعلق گيرد . زيرا از نظر آنان قدرت با فعل است و نه پيش از آن . آنان گفته‌اند : يك قدرت مطلقا نمىتواند به دو مقدور تعلق گيرد ، خواه دو ضد باشد و خواه دو مثل و خواه دو مختلف ، نه با هم و نه بر سبيل بدل و بلكه يك قدرت فقط به يك مقدور تعلق مىگيرد . زيرا قدرت با مقدور است و بدون شك آنچه كه هنگام صدور يكى از دو مقدور مىبينيم با آنچه كه به هنگام صدور مقدور ديگرى مىبينيم ، مغايرت دارد .\r\n","description":"","footnote":"","page_name":" 420 ","page_number":458},
  {"content":"\r\nمذهب معتزله و اماميهء پيرو آنان اين است كه قدرت بنده به جميع مقدورات متضاد و غير متضاد وى تعلق مىگيرد . به نظر من ، احتمالا نزاع لفظى است و نه آنگونه كه امام فخر رازى گفته است . اشاعره هر فردى از افراد قدرت حادث را متعلق به يك مقدور واحد كه همان موجود به هنگام حدوث فعل است ، مىدانند . پس هر فردى متعلق خود را دارد و حال اينكه معتزله ، قدرت مطلق را به جميع مقدورات متعلق مىدانند و اين با قرار دادن هر فردى از افراد قدرت داراى متعلق واحدى ، منافات ندارد . معتزله نمىگويند كه هر فردى از افراد قدرت حادث كه حادث شد و فعل از آن به وجود آمد ، عين همان فرد به ضد آن فعل هم تعلق مىگيرد بلكه مىگويند : قدرت حادث مطلق به ضدين تعلق مىگيرد و اشاعره هم اين را نفى نمىكنند . پس نزاع بين آنان لفظى است . دقت كنيد .\r\nپاسخ اينكه گفت : « اين عقيده موجب مىشود كه قادر ، قادر نباشد . زيرا اگر قدرت به ضدين تعلق نگيرد ، فاعل بر عدم فعل يعنى ترك فعل ، قادر نخواهد بود . پس مضطر خواهد بود و نه قادر . » اين است كه اگر منظورش از مضطر بودن اين است كه فعل فاعل غير مقدور او است ، اين ممنوع است . و اگر منظورش اين است كه فعل فاعل مقدور او است و متعلق قدرتش متعين ولى مقدور ديگرى برايش با همين قدرت ، وجود ندارد ، اين عين ادعاى ما است و بدان ملتزم هستيم و در تسميه آن به مضطر نزاعى نداريم . زيرا اضطرار به معنى امتناع انفكاك ، منافاتى با قدرت ندارد . مگر نمىبينيد كه كسى كه بنايى او از هر طرف چنان احاطه كرده كه نمىتواند از يك جهت به جهت ديگر بگردد ، با اين حال ، به اجماع ما و آنان ، قادر است كه در آن مكان باشد . مع ذلك راهى براى انفكاك از مقدور خود ندارد .\r\nمن مىگويم :\r\nپوشيده نيست كه تعلَّق قدرت به يك چيز ، گاهى اوقات بدين معنى است كه اگر فاعل بخواهد آن را ، انجام مىدهد و اگر بخواهد ، ترك مىكند . اين معنى صحت طرفين و صلاحيت آن دو براى تعلق گرفتن قدرت است . گاهى اوقات هم به معنى تأثير قدرت در متعلَّق آن است . اين معنى بالضروره به طرفين تعلق نمىگيرد . زيرا تأثير قدرت بر دو نقيض در آن واحد محال است . زيرا اجتماع نقيضين ممكن نيست . بدون ترديد نزاع بين ما و اشاعره در معنى اوّل است . زيرا اگر منظور اشاعره معنى دوّم بود ، مىبايست به چيزى كه ضرورى است يعنى محال بودن تأثير قدرت در نقيضين در آن واحد ، استدلال مىكردند و به تكلَّف بناى استدلال بر مقارنت قدرت با مقدور نيازى كه اينان براى\r\n","description":"","footnote":"","page_name":" 421 ","page_number":459},
  {"content":"\r\nاستدلال بدان به مكر و حيله پرداخته‌اند . در اين صورت آنچه كه خصم گمان كرده نزاع لفظى است ، موجّه نمىباشد . زيرا اگر محل نزاع ، تعلَّق به معنى اوّل ، چنان كه ديديد ، باشد ، پس بايستى مراد از قدرت ، قدرت مطلق باشد . زيرا همين قدرت مطلق است كه مىتواند به نقيضين تعلق گيرد نه فرد خاصى از قدرت كه جامع شرايط تأثير است . زيرا وقتى فرد خاصى است كه در يكى از طرفين تأثير كرده باشد . پس امكان ندارد كه در اين موقع براى تأثير در طرف ديگر هم صلاحيت داشته باشد . پوشيده نيست كه جمعى كه خصم كرده به جمعى برمىگردد كه رازى انجام داده بود ولى خصم گمان برده كه مختص او است . زيرا قدرت مطلق همان قوهء عضلانى است و فرد قدرت همان قوّهء جامع شرايط تأثير .\r\nپاسخ وى از الزام مصنّف با توّهم وى مبنى بر اينكه نزاع لفظى است ، منافات دارد .\r\nزيرا اگر تعلق قدرت مطلق را به طرفين مسلَّم مىدانستند ، چنان كه محل دعوى مصنف هم همين است ، بايستى مىگفت : ما هم آن را منع نمىكنيم تا با مفهوم قدرت منافات داشته باشد بلكه ما تعلق فرد قدرت را به طرفين منع مىكنيم و اين با مذهب شما منافات ندارد . ليكن ممكن است خصم از آوردن اين منافات معذور باشد . زيرا وى چيزى از استدلال و ردّ نمىداند مگر آنچه كه در كتاب مواقف و شرح آن آمده است . اين شيوه وى در اين كتاب است . او اين مطلب را در شرح مواقف يافته ، بدون اينكه متوجه منافات آن با توهّمش باشد ، آن را آورده است .\r\nپاسخى كه در مورد مضطر بودن داده ، واضح البطلان است . زيرا ما قسم اوّل از ترديد وى در كلام مصنف ، را اختيار مىكنيم و مانع وى را سفسطه مىدانيم . زيرا اگر فعلى كه فاعل آن ، بر تركش قادر نيست ، مقدور وى باشد ، لازم مىآيد هر فعلى كه شخص بدان متلبس شده ولى بر ترك آن قادر نيست ، مقدور او باشد ، همينطور خواهد بود هر تركى كه شخص بدان متلبس شده ، بر نقيض آن قادر نيست . لذا كسى كه از بلندى سقوط كرده ، در حين اين سقوط ، بر اين سقوط قادر خواهد بود و تارك پرواز در آسمان ، بر اين ترك قادر و اين عين سفسطه است . از همين قبيل است مثال بنايى كه ذكر كرده است . زيرا دعوى قدرت براى كسى كه بنا او را احاطه كرده ولى از تغيير مكان دادن عاجز است ، شبيه به دعوى قدرت در اين مثالها است . بلى او در بودن در اين بنا و بر سقوط در مثال قبلى قادر است منتهى پيش از بودن و پيش از سقوط امّا حين بودن و حين سقوط ، نه بر بودن در حين بودن قادر است و نه بر سقوط در حين سقوط . ضرورت عقلا هم بر آن\r\n","description":"","footnote":"","page_name":" 422 ","page_number":460},
  {"content":"\r\nحكم مىكند و دعوى اجماع از ما و آنان با اينكه آشكارا بر ما دروغ مىبندد ، چندان غريب نمىنمايد .\r\n\r\nمطلب پانزدهم : انسان ، افعال خود را اراده مىكند\r\nمصنّف - اعلى الله مقامه - مىگويد :\r\nاماميه و جميع معتزله معتقدند كه انسان و بلكه هر قادرى مريد افعال خويش است .\r\nزيرا قدرت صفتى است كه تخصيص را اقتضا مىكند و خود داعى فعل است . اشاعره در اين باره راه مخالفت در پيش گرفته‌اند و اراده را صفت زايد بر انسان دانسته‌اند . اين عقيده از عجيبترين و غريبترين عقايد است . زيرا اگر فعل از خداوند متعال صادر و مستند به او است و مؤثرى جز خداوند وجود ندارد ، پس چه دليلى بر ثبوت اراده دلالت مىكند و چگونه مىتوان آن را ثابت كرد ؟ ! زيرا طريق اثبات اراده اين است كه همانگونه كه قادر بر فعل قدرت دارد بر ترك هم قادر باشد . پس قدرت صلاحيت ايجاد و ترك را دارد و يكى از دو طرف مقدور به واسطهء امرى غير از قدرت موجود و غير از علم تابع ، به وقوع اختصاص مىيابد . پس مذهبى كه اينان براى خود برگزيده‌اند ، اثبات چيزى كه وجود آن از راه ضرورت ثابت شده يعنى قدرت و اراده را بر آنان سد كرده است . پس شايسته است كه عاقل خردمند با خود بدقّت بينديشد كه آيا جايز است كه از كسى پيروى كند كه منكر ضروريات است و وجدانيات را انكار مىكند ؟ ! آيا هيچ خردمندى شك مىكند كه قادر است و اراده مىكند و نيز بين حركات ارادى و حركات جمادى فرق است ؟ ! آيا شرعا جايز است كه انسان عاقل مثل اينان را واسطهء بين خود و و خداى خويش قرار دهد ؟ آيا خواهد توانست در حضور پروردگارش احتجاج كند كه خداوندا ! من از اينان پيروى كردم ؟ ! آيا فكر مىكند كه روز قيامت از او سؤال نخواهد شد كه چرا از كسى پيروى كردى كه بالضروره بطلان عقيده اش را مىدانستى ؟ ! آيا مگر نشنيدى كه در قرآن تقليد مطلقا تحريم شده است ؟ پس امثال اينان چه حالى دارند ؟ چه پاسخى فرداى قيامت نزد پروردگار خود دارند ؟ همانطور كه در قرآن مجيد مىفرمايد : * ( « وَما عَلَيْنا إِلَّا الْبَلاغُ الْمُبِينُ » ) * ( 1 ) ، ما جز ابلاغ آشكارا وظيفه اى نداريم . اگر هم در اين كتاب قدرى به درازا سخن گفتيم ، براى اين بود كه گمراه از گمراهى به در آيد و آن كه بر راه راست\r\n\r\n","description":"","footnote":"\r\n( 1 ) . يس / 17 .\r\n","page_name":" 423 ","page_number":461},
  {"content":"\r\nحركت مىكند ، به راه خود ادامه دهد .\r\nفضل مىگويد :\r\nاين مطلب مقصودش را از اين عبارات زشت و ركيك ثابت نمىكند . ظاهرا منظورش اين است كه اشاعره نمىتوانند صفت اراده را اثبات كنند . زيرا اسناد فعل به خداوند متعال و اينكه غير از او هيچ مؤثرى وجود ندارد ، موجب مىشود كه صفت اراده ثابت نگردد ، در آنچه پيش از اين گذشت ، بطلان اين سخن را ديديد . زيرا وجود قدرت و اراده در بنده بالضروره معلوم است و اينكه در فعل مؤثر نيستند ، موجب عدم ثبوت آن دو در بنده نمىشود . اين را بارها گفته‌ايم - و الله اعلم - اباطيلى كه بيان كرده ، بارها بر زبان آورده و از روده درازى خود كه بيشتر آن بيهوده است ، شرمنده شده است . چه شعر زيبايى در مورد سخنان مطوّل وى گفته‌ام :\r\n\r\nلقد طولت و التطويل حشو\r\nو فيما قلته نفع قليل\r\nو قالوا الحشولا التطويل لكن\r\nكلامك كله حشو طويل\r\n\r\nمن مىگويم :\r\nبر مصنّف پوشيده نبوده كه وجود قدرت و اراده در بنده ضرورى است . چگونه چنين احتمالى ممكن است و حال اينكه هم در اينجا و هم پيش از اين با صراحت بيان داشته است كه قدرت و اراده بالضروره مؤثرند . ليكن از آنجايى كه مىدانسته اينان ضرورت را مكابره مىكنند و در امور بديهى هم دليل مىخواهند ، - چنان كه در مورد تأثير آن دو و ديگر امورى كه پيش از اين گذشت ، مكابره كرده‌اند - در اينجا هم بر شيوهء آنان رفتار كرده ، آنان را بر نبود دليل بر وجود اراده ، بنا بر مذهب خودشان كه مىگويند : فقط خداوند متعال مؤثر است ، ملزم كرده و بلكه آنان را بر حكم بر عدم وجود اراده ملزم ساخته است . زيرا دليلى بر نياز به اراده غير از تخصيص يكى از دو طرف مقدور قابل تصور نيست . پس اگر صلاحيت قدرت را براى تعلق گرفتن به دو طرف منع كردند و گفتند كه قدرت فقط مختص يكى از دو طرف است ، ديگر تخصيص اراده معنايى نخواهد داشت . پس نفى وجود چيزى كه وجودش بالضروره معلوم شده ، بر آنان لازم مىآيد . و راه ثبوتش بر اينان بسته مىشود ، خصوصا كه خداوند متعال كار عبث انجام نمىدهد . بطلان دعوى اشاعره را دانستيد كه ادعا مىكنند تكليف و ثواب و عقاب بر مجرد قدرت بدون تأثير مترتّب مىشود .\r\nاما نسبتى كه به مصنّف داد و گفت اباطيلى كه آورده و مطالب بيهوده اى كه در عبارات\r\n","description":"","footnote":"","page_name":" 424 ","page_number":462},
  {"content":"\r\nاو آمده ، اين نسبت نابجا را به خوانندهء منصف موكول مىكنيم . شما را در شناخت ميزان مهارت در بيان و علو مدارج وى همين بس كه كلمات خود را شعر ناميده و اين دو بيت را نيكو و زيبا خوانده است !\r\n\r\nمطلب شانزدهم : آنچه از فعل متولَّد مىشود ، از جملهء افعال ما است .\r\nمصنّف - رفع الله درجته - مىگويد :\r\nاماميه معتقدند كه آنچه از فعل متولد مىشود از جمله افعال ما است . اهل سنّت در اين باره راه مخالفت با اماميه را پيموده‌اند و خود به شعبه هايى تقسيم شده هر كدام مذهبى در پيش گرفته است : معمّر گمان كرده كه بنده فعلى جز اراده ندارد و آنچه پس از اراده حاصل مىشود از طبع محل است . بعضى از معتزله گفته‌اند : بنده فعلى ندارد مگر فكر . نظَّام گفته است : بنده فعلى ندارد مگر آنچه كه در محل قدرت وى به وجود مىآيد و آنچه كه مجاور قدرت او است ، از طبع محل واقع شده است . اشاعره عقيده دارند كه آنچه از افعال متولد مىشود ، فعل خداوند متعال است . تمام اينان با چيزى مخالفت كرده‌اند كه نزد هر عاقلى بالضروره معلوم است . زيرا مدح و ذم بر متولد مثل مباشر كتابت و مباشر قتل و مانند آن دو را استحسان مىكنيم و حسن مدح و ذم فرع بر علم به صدور آن از ما است . پس هر كس در حسن مدح كاتب و بنّاى ماهر و ورزيده مكابره كند ، بىترديد مقتضاى عقل خويش را مكابره كرده است .\r\nفضل مىگويد :\r\nآگاه باش ! از آنجايى كه معتزله افعال بندگان را به خودشان اسناد مىدهند و به ترتب در آنها عقيده دارند ، به توليد معتقد شده‌اند . بدين معنى كه يكى از افعال بنده ، فعل ديگرى به وجود آورد مثل حركت دست و حركت كليد . دليل اشاعره در ابطال توليد ، استناد جميع كائنات از ابتدا به خداوند متعال است . اما دليل آنان در ترتب مدح و ذم بر بنده اين است كه بنده محل فعل و مباشر و كاسب آن است . همينطور است آنچه بر فعلش مترتب مىشود ، اگر چه خداوند متعال آن را به قدرت خود به وجود آورده باشد .\r\nپس همانطور كه بارها گذشت ، مخالفت با ضرورت لازم نمىآيد .\r\nمن مىگويم :\r\nهمانگونه كه دانستيد ، اسناد جميع افعال بندگان به خداوند سبحان درست نمىباشد\r\n","description":"","footnote":"","page_name":" 425 ","page_number":463},
  {"content":"\r\nو كسب هم در دفع هيچ كدام از اشكالات پيشين فايده اى ندارد . زيرا مانند اصل فعل ، بنده در كسب هم اثرى ندارد . چه از نظر آنان تمام كائنات به خداوند سبحان مستند است . در اين صورت به طريق اولى جايى براى مدح و ذم بنده به خاطر متولد از افعال باقى نمىماند . زيرا از نظر آنان متولد هم فعل خداوند متعال است و بنده اصلا در آن اثرى ندارد .\r\n\r\nمطلب هفدهم : تكليف ، سابق بر فعل است .\r\nمصنّف - طاب ثراه - مىگويد :\r\nبين مسلمانان اختلافى نيست كه خداوند متعال بندگان خود را به انجام طاعات و اجتناب از معاصى مكلف نموده است و اين تكليف ، سابق بر فعل است . اشاعره در اينجا نيز عقيده عجيب و غريبى در پيش گرفته‌اند و آن اينكه تكليف به فعل در حالت انجام فعل است نه پيش از آن . از اين عقيده چند محال لازم مىآيد .\r\nفضل مىگويد :\r\nاز آنجايى كه اشاعره معتقدند كه قدرت همراه فعل است و از سوى ديگر تكليف فقط در حال قدرت است ، لازم آمده كه تكليف با فعل باشد . اين چيزى است كه از قول اوّل لازم مىآيد .\r\nمن مىگويم :\r\nبطلان لزوم را دانستيد . لازم هم باطل است . گذشته از اين ، لزوم ممنوع است . زيرا توقف صحت تكليف بر قدرت ، فقط تحقق قدرت بر فعل را در وقت فعل طلب مىكند نه در وقت تكليف . پس عقيده به اينكه تكليف با فعل است ، كامل نيست .\r\nمصنّف - قدّس الله سره - مىگويد :\r\nمحال اوّل - تكليف به غير مقدور . زيرا فعل در حال وقوع ، واجب است و واجب غير مقدور . پس ، از اين عقيده تكليف به غير مقدور لازم مىآيد .\r\nفضل مىگويد :\r\nقبول نداريم كه واجب بطور مطلق غير مقدور است بلكه آنچه را كه قدرت حادث ، آن را واجب كرده است ، مقدور همان قدرت مىباشد . فعل بنده پس از حصول نيز چنين است . پس مقدور است و هر گاه مقدور شد ، تكليف بدان تعلق مىگيرد . پس محذورى در آن وجود ندارد .\r\n","description":"","footnote":"","page_name":" 426 ","page_number":464},
  {"content":"\r\nمن مىگويم :\r\nبدون ترديد ، مقدور ، در حين عروض وجوب بر آن ، اگر چه وجوبش به جهت قدرت باشد ، همچنان بر مقدوريت باقى نمىماند . زيرا اگر مقدور باقى بماند ، واجب نخواهد شد . پس اگر تعلق تكليف به فعل ، در حين وقوع فرض شود ، به فعل تعلق گرفته و حال اينكه فعل واجب است و غير مقدور و اين محال است . از سوى ديگر مجرد مقدوريت با لذات ، تكليف بدان را در حالى كه فعل در حال وجوب است ، جايز نمىكند . اگر هم بقاى فعل بر مقدوريت را بپذيريم باز بدون ترديد ، تكليف به يك چيز ، محرك و باعث بر آن است و چيزى كه موجود است ، تحريك به سوى آن ، قابل تصور نيست . همانگونه كه تكليف به يك چيز پس از وقوع آن جايز نيست - اگر چه آن چيز فى نفسه مقدور باشد - تكليف به آن چيز در حين وقوع آن هم جايز نمىباشد .\r\nمصنّف - اعلى الله مقامه - مىگويد :\r\nمحال دوّم - احدى معصيت كار نباشد . زيرا عصيان مخالفت امر است . اگر امرى نباشد مگر در حال فعل ، و از سويى حال عصيان ، حال عدم فعل است ، پس در اين هنگام مكلف نخواهد بود و گرنه تقدم تكليف بر فعل لازم مىآيد و اين خلاف مذهب آنان است ؛ ليكن عصيان به اجماع امّت و نص قرآن ثابت است . قرآن مىفرمايد : * ( « أَ فَعَصَيْتَ أَمْرِي » ) * ( 1 ) ، * ( « وَلا أَعْصِي لَكَ أَمْراً » ) * ( 2 ) ، * ( « آلآنَ وَقَدْ عَصَيْتَ قَبْلُ » ) * ( 3 ) انتفاى فسق نيز كه عبارت خروج از طاعت است لازم مىآيد . پس شايسته است كه عاقل خردمند با خود بينديشد كه آيا براى احدى جايز است كه از كسانى پيروى كند كه ضروريات دين را انكار مىكنند ؟ هر عاقلى بالضروره مىداند كه در دين محمد ( ص ) كافر و نيز فاسق عاصى است : * ( « يا أَيُّهَا الَّذِينَ آمَنُوا اتَّقُوا الله وَقُولُوا قَوْلًا سَدِيداً يُصْلِحْ لَكُمْ أَعْمالَكُمْ وَيَغْفِرْ لَكُمْ ذُنُوبَكُمْ » ) * ( 4 ) چه صواب و سخن حقى در اين عقيده مخالف با نصوص قرآن است ؟ !\r\nفضل مىگويد :\r\nاز نظر ما امر ازلى است . پس چگونه وى به ما نسبت مىدهد كه از نظر ما امرى جز در حالت فعل وجود ندارد . اما اينكه گفت : حال عصيان ، حال عدم فعل است ، از نظر ما ممنوع است . زيرا هر گاه امر متوجه مكلَّف شود و به او تعلق گيرد ، دو حالت دارد : يا\r\n\r\n","description":"","footnote":"\r\n( 1 ) . طه / 93 .\r\n( 2 ) . كهف / 69 .\r\n( 3 ) . يونس / 91 .\r\n( 4 ) . احزاب / 71 - 70 .\r\n","page_name":" 427 ","page_number":465},
  {"content":"\r\nمأمور به را انجام مىدهد يا انجام نمىدهد . اگر آن را انجام دهد ، مطيع است و اگر غير آن را انجام دهد ، عاصى است . پس طاعت و عصيان با فعل است و تكليف هم با فعل حاصل مىشود . حال چگونه درست است كه گفته شود : عصيان ، حال عدم فعل است و حال اينكه عصيان صفت فعل و همراه آن است ؟ ! حاصل مطلب اينكه عصيان امر ، مخالفت آن است و هر گاه فعل از مكلَّف صادر شود ، اگر موافق امر باشد ، طاعت است و اگر خلاف امر باشد ، عصيان . پس عصيان در حال فعل حاصل است . اصلا از اين كلام لازم نمىآيد كه عصيان ثابت نباشد .\r\nاما اينكه گفت : عصيان ثابت است و سپس دلايلى بر آن اقامه كرد ، از باب ترهّات و اباطيل وى است . چنان كه بر يك مدعاى ضرورى شرعى كه مورد اتفاق همگان است ، دلايل فراوانى اقامه مىكند .\r\nمن مىگويم :\r\nبلى از آنجايى كه از نظر اشاعره ، امر ازلى است ، واجب است كه سابق بر فعل باشد .\r\nلذا با اين عقيدهء آنان كه امر با فعل است ، منافات دارد . وظيفه ما نيست كه اين منافات را دفع كنيم . ادعاى اينكه امر ازلى است و تعلق آن حادث ، اگر هم صحيح باشد ، مادامى كه امر بنفسه در ازل ثابت باشد - چنان كه گمان كرده‌اند - منافات را دفع نمىكند و به دليل پاسخهايى كه با زحمت فراوان از محالاتى كه مصنّف بيان فرمود ، داده‌اند ، نمىتوان عقيدهء آنان را انكار نمود كه مىگويند : امر همراه فعل است . اگر آنان هم مىپذيرفتند كه تكليف پيش از فعل است ، هيچ كدام از اين محالات بر آنان لازم نمىآمد و نيازى به آوردن اين پاسخهاى واهى نداشتند . پاسخهايى كه يكى از آنها همين پاسخى است كه خصم از اين گفته مصنّف داده كه حال عصيان حال عدم فعل است . حاصل پاسخ اينكه مكلَّف در حال عصيان ، فاعل فعل ديگرى است كه مقارن با ترك مأمور به مىباشد . پس عصيان ، حال فعل است . اين بيان مبتنى است بر اينكه مراد آنان از فعل در اين عقيده كه مىگويند تكليف با فعل است ، اعم از فعل مأمور به و فعل ضد آن باشد . زيرا به زعم آنان قدرت معتبر در تكليف ، قدرت بر شيىء و ضد آن است . اشكال وارد اين است كه اگر مرادشان فعل اعم باشد نه خصوص فعل مأمور به ، ديگر نيازى به تكلَّف پاسخگويى از محالات ديگر نداشتند . زيرا مأمور پيش از فعل مأموربه ، متلبس به فعل ضد آن است .\r\nپس تكليف با فعل است يعنى فعل ضدّ و پيش از فعل مأموربه . پس نه تكليف به واجب است و نه طلب تحصيل حاصل . پس تكلَّف آنان براى پاسخگويى از اين دو محال ، دليل\r\n","description":"","footnote":"","page_name":" 428 ","page_number":466},
  {"content":"\r\nبر آن است كه مرادشان از فعل ، خصوص فعل مأمور به است . لذا پاسخ خصم باطل است .\r\nاين از يك سو ، از سوى ديگر ، بدان كه كلام مصنّف در عصيان امر است . همچنان كه صريح كلام خصم هم همين است . از اين جهت مصنّف كلام را به عصيان امر اختصاص داد و نه عصيان نهى كه در مقام ردّ بر عقيدهء آنان است كه مىگويند تكليف با فعل است و معلوم است كه تكليف در نهى ، تكليف به ترك است . زيرا نهى ، طلب ترك است . پس تكليف با آن است و نه با فعل . زيرا قدرت بر مكلف به در فعل معتبر است و به زعم آنان قدرت بر شيىء همراه آن است . تقرير اشكال بر بودن تكليف با ترك چنين است : عصيان نهى ، مخالفت نهى است . پس اگر نهى جز در حال ترك نباشد و حاصل عصيان همان حال فعل منهى عنه باشد ، در اين صورت مكلف نخواهد بود و گرنه لازم مىآيد كه نهى باشد امّا نه با ترك . و اگر در حين فعل منهى عنه ، منهى نباشد ، عاصى نخواهد بود .\r\nمىتوان ادعا كرد كه نهى متعلق است به فعل بنحو منع از فعل . در اين صورت تكليف بطور مطلق به زعم آنان با فعل خواهد بود و از اين جهت مصنّف اشكال را به عصيان امر اختصاص داد كه عصيان به امر اختصاص دارد .\r\nاما اينكه گفت : مصنّف در اقامهء دليل بر ثبوت عصيان ، بر يك مدعاى ضرورى دليل اقامه كرده ، سخن درستى است . ليكن مصنّف مىخواسته با اين عمل خود بر آنان خرده بگيرد كه مذهب آنان مستلزم مخالفت با امرى ضرورى است كه به اجماع و نصّ قرآن ثابت شده است .\r\nمصنّف - رفع الله منزلته - مىگويد :\r\nمحال سوّم - تحصيل حاصل يا مخالفت تقدير . بدين معنى كه اگر تكليف در حال فعل باشد و نه قبل از آن يكى از دو امر ، تحصيل حاصل يا مخالفت تقدير لازم مىآيد . تالى ( مقدمه دوّم ) در هر دو قسم بالضروره باطل است . پس مقدم ( مقدمه اوّل ) هم مثل آن باطل است . بيان شرطيه اينكه : تكليف يا به فعل ثابت در حال تكليف تعلق مىگيرد يا به غير آن . اگر به فعل ثابت ( موجود ) در حال تكليف ، تعلق گيرد ، تحصيل حاصل و اگر به غير آن تعلق گيرد ، مستلزم تقدم تكليف بر فعل است و اين خلاف فرض است . مطلوب ما نيز همين است . مستلزم تكرار نيز هست .\r\nفضل مىگويد :\r\nما اين فرض را انتخاب مىكنيم كه تكليف به فعل ثابت در حال فعل است . و اينكه\r\n","description":"","footnote":"","page_name":" 429 ","page_number":467},
  {"content":"\r\nگفت : مستلزم تحصيل حاصل است ، گوييم : تحصيل حاصل به اين تحصيل محال نيست .\r\nاينجا هم چنان است . زيرا تكليف با قدرت و فعل به وجود آمده است . پس حاصل به اين تحصيل است و اين محذور نمىباشد .\r\nمن مىگويم :\r\nاين پاسخ عجيب و غريب در كلمات آنان تكرار شده است . از اين جهت عجيب و غريب است كه بايد حصول مطلوب منبعث از طلب باشد . اگر حصول مقارن با طلب و مطلوب بدان باشد ، اعادهء همين حصول لازم مىآيد تا انبعاث از طلب تصور شود . پس تحصيل حاصل و اعادهء آن لازم مىآيد كه محال است .\r\n\r\nمطلب هجدهم : شرايط تكليف\r\nمصنّف - شرّف الله منزلته - مىگويد :\r\nاماميه عقيده دارند كه شرايط تكليف شش تا است :\r\n1 - وجود مكلف . زيرا تكليف معدوم ، ممتنع است . ضرورت حكم مىكند كه امر كردن به جماد قبيح است و حال اينكه جماد از معدوم به انسان نزديكتر است .\r\nهمچنين ضرورت حكم مىكند كه قبيح است ، انسان بردگانى را كه مىخواهد بخرد ، فرمان دهد و بگويد كه اى سالم ! برخيز ، اى غانم ! بخور ، و حال اينكه هنوز به تنهايى در خانه اش نشسته است ، هر عاقلى او را سفيه مىخواند و حال اينكه چنين كسى به انسان موجود نزديكتر است . اشاعره در اين باره مخالفت كرده و تكليف معدوم ، خطاب و اخبار از وى را جايز دانسته‌اند ، لذا خداوند در ازل گفته است : * ( « يا أَيُّهَا النَّاسُ اعْبُدُوا رَبَّكُمُ » ) * ( 1 ) و حال اينكه در ازل كسى وجود نداشته است و نيز فرموده * ( « إِنَّا أَرْسَلْنا نُوحاً » ) * ( 2 ) و حال اينكه نوح وجود نداشته است . اين عقيده ، مكابرهء ضرورت است .\r\nفضل مىگويد :\r\nپاسخ اين مطلب را در بحث اثبات كلام نفسانى دانستيد . در آنجا ديديد كه خطاب پيش از وجود مخاطبين در ازل بر حسب كلام نفسانى موجود است ليكن تعلق خطاب به هنگام وجود مخاطبان حادث مىشود . كسى كه در نفس خود كلامى مىآرايد تا با آن بندگان خود را كه مىخواهد بخرد ، پس از خريد ، مخاطب سازد ، سفيه خوانده\r\n\r\n","description":"","footnote":"\r\n( 1 ) . بقره / 21 .\r\n( 2 ) . نوح / 1 .\r\n","page_name":" 430 ","page_number":468},
  {"content":"\r\nنمىشود . اينكه گفت : اشاعره تكليف معدوم را جايز دانسته‌اند ، با آنچه كه خود وى در فصل پيش ثابت كرد ، منافات دارد . وى در آنجا ثابت كرد كه اشاعره مىگويند : تكليف با فعل است و پيش از آن تكليفى وجود ندارد . پس اگر از نظر اشاعره وجود تكليف با فعل باشد ، آيا از نظر آنان تكليف معدوم جايز خواهد بود ؟ !\r\nمن مىگويم :\r\nدر آن بحث گذشت كه خطاب معدوم و تكليف او بالضروره سفاهت است . زيرا بدون خطاب و مكلف درست نمىباشد و اگر هم تعلق را تصور كنيم باز اثرى در حدوث تعلق نيست . از سوى ديگر قياس با كسى كه كلامى را در نفس خود آرايش مىدهد ، اشتباه آشكارى است . زيرا چنين كسى ، مخاطب ندارد بلكه او را تصور مىكند و براى خطاب در آينده تقدير مىنمايد . پس كلام نفسانى كه خطاب و تكليف در ازل است ، با آن قياس نمىشود .\r\nاما اينكه گفت : اين سخن مصنّف با آنچه در فصل پيش اثبات كرده ، منافات دارد ، دانستيد كه رفع منافات از اقوال آنان بر عهدهء مصنّف نيست . چگونه مىتوانند تكليف معدوم را انكار كنند و حال اينكه عقيده دارند انسان در ازل مأمور و منهى است ؟ !\r\nمصنّف - طاب رمسه - مىگويد :\r\n2 - عاقل بودن مكلف ( عقل ) . بنابراين تكليف كودك شير خوار و مجنون كامل صحيح نيست . در اينجا هم اشاعره مخالفت كرده ، تكليف اين افراد را جايز دانسته‌اند . جا دارد كه انسان عاقل با خود بينديشد كه آيا عقلش حكم مىكند كه نوزاد ، در حال تولد به جهت ترك نماز و روزه و حج و زكات مؤاخذه شود ؟ ! آيا صحيح است كه مجنون كامل بدين جهت مؤاخذه شود ؟ !\r\nفضل مىگويد :\r\nمذهب اشاعره اين است كه تكليف از كودك تا رسيدن به بلوغ و مجنون تا زمان بهبودى ، برداشته شده است . آنچه گفته افتراى محض بر اشاعره است . اين عادت وى در افترا و دروغ و اختراع است .\r\nمن مىگويم :\r\nآنچه مصنّف به آنان نسبت داده ، جواز تكليف غير عاقل است و آنچه خصم نقل كرده ، عدم وقوع تكليف غير عاقل است . همانطور كه معلوم است ، هيچ كدام از اين دو به ديگرى ربطى ندارد . از سوى ديگر انكار تجويز چنين تكليفى از سوى آنان ، ممكن\r\n","description":"","footnote":"","page_name":" 431 ","page_number":469},
  {"content":"\r\nنيست . زيرا آنان تكليف بما لا يطاق را جايز مىدانند . اين هم يك نوع از آن تكليف است .\r\nو نيز مىگويند : خداوند به آنچه اراده كند ، حكم مىكند و چيزى از خدا قبيح نيست . پس جايز است كه غير عاقل را تكليف كند و او را به جهت مخالفت با اين تكليف عقوبت كند .\r\nگذشته از اين سيد سعيد - ره - مطلبى را در اين مورد نقل كرده كه دلالت دارد آنان عقيده دارند كه اين تكليف واقع هم شده است . ليكن پس از تجويزى كه مصنّف به آنان نسبت داده است ، هيچ چيز براى ما مهّم نيست .\r\nمصنّف - قدّس الله روحه - مىگويد :\r\n3 - فهم مكلف : بنابراين تكليف كسى كه خطاب را نمىفهمد ، پيش از فهم ، صحيح نيست . اشاعره در اين باره مخالفت كرده و آن را جايز مىدانند . لذا بر آنان ، تكليف به مهمل و الزام مكلف به شناخت مهمل مراد آن ، لازم مىآيد ، با اينكه مهمل اصلا براى چيزى وضع نشده و اصلا چيزى از آن اراده نمىشود . پس آيا براى آدم عاقل جايز است كه چنين گفته هايى را برگزيند و از آن پيروى كند ؟ !\r\nفضل مىگويد :\r\nمذهب اشاعره اين است كه خطاب مكلفين به چيزى كه آن را نمىفهمند و به امر و نهى تعلق مىگيرد ، صحيح نيست . امّا در آنچه كه به امر و نهى تعلق نمىگيرد ، بين آنان اختلاف نظر است . گروهى از آنان ، مخاطب قرار دادن مكلفين را به چيزى كه نمىفهمد مثل كلمات مقطَّعه در اوّل سوره‌ها ، جايز مىدانند ، ولى اين مذهب همهء اشاعره نيست .\r\nمن مىگويم :\r\nچگونه نسبت مكلف به آنان در مورد صحت تكليف كسى كه خطاب را نمىفهمد ، نادرست است و حال اينكه آنان گمان كرده‌اند خداوند به آنچه كه اراده كند ، حكم مىكند و چيزى از خداوند قبيح نيست ؟ اما آنچه خصم آن را نقل كرده ظاهرا در وقوع است نه در جواز . چنان كه تفصيل آنان بين آنچه كه به امر و نهى تعلق مىگيرد و آنچه كه بدان تعلق نمىگيرد و نيز تمثيل مجوز دوّم كه وقوع آن را گمان كرده‌اند و خصم آن را نقل كرده يعنى كلمات مقطعه ، بدين امر دلالت مىكند كه بحث در وقوع چنين تكليفى است و گرنه با توجه به جواز عقلى و عدم آن دليلى براى اين تفصيل وجود ندارد .\r\nمصنّف - طاب ثراه - مىگويد :\r\n4 - امكان فعل از مكلَّف . بنابراين تكليف به محال صحيح نيست . در اين باره نيز اشاعره مخالفت كرده ، تكليف مريض مبتلا به بيمارى لاعلاج را به پرواز در آسمان و\r\n","description":"","footnote":"","page_name":" 432 ","page_number":470},
  {"content":"\r\nتكليف عاجز ناتوان را به خلق مثل خداوند متعال و ضدّ ، شريك و فرزند براى خدا و عقاب وى را به جهت اين كار و نيز تكليف وى را به صعود بر مكانى بلند چنان كه يك پايش را بر زمين و پاى ديگرش را بر آن مكان قرار دهد ، جايز دانسته‌اند . همين براى ناقص عقلى ، كم دينى و مجرميت نزد خداوند براى كسى كه خداوند متعال را به چنين چيزى نسبت مىدهد ، كافى است ، بلكه بر اساس مذهب آنان ، خداوند متعال احدى را مگر بما لا يطاق تكليف نكرده . آيا به نظر شما ، كسى كه چنين عقيده اى دارد ، آنگاه كه در مقابل پروردگار متعال قرار گيرد و خداوند از او بپرسد كه چگونه چنين عقيده اى داشتى و به جهت آن قرآن عزيز را تكذيب كردى كه مىگويد :\r\n* ( « لا يُكَلِّفُ الله نَفْساً إِلَّا وُسْعَها » ) * ( 1 ) ، چه پاسخى خواهد داشت ؟ !\r\nفضل مىگويد :\r\nدر فصلى كه تكليف بما لا يطاق در آن بيان شد ، ديديد كه ما لا يطاق داراى سه مرتبه است و تكليف فقط به مرتبه دوّم جايز نيست . تكليف به مرتبه اوّل به اتفاق همه جايز است و واقع . مثل تكليف ابو لهب به ايمان . اين بر حسب تجويز عقلى است . اما استقرا حكم مىكند كه تكليف بما لا يطاق واقع نشده است و خداوند هم فرموده : * ( « لا يُكَلِّفُ الله نَفْساً إِلَّا وُسْعَها » ) * ( 2 ) ، اين مذهب اشاعره است . شگفت از اين مرد كه به دروغ بهتان مىزند و سپس بر آن اعتراض مىكند . گويا موفق نشده كتابى از اشاعره در كلام مطالعه كند بلكه عقايد آنان را از مشايخ شيعى خود شنيده است و بين آنان جا افتاده كه اين عقايد اشاعره است . از خدا و خواننده كتابش شرم نكرده كه اين اباطيل و ترهّات را آورده است .\r\nمن مىگويم :\r\nدر آن فصل ادعاى وى مبنى بر اتّفاق بر وقوع تكليف بما لا يطاق در مرتبه اوّل را بيان كرديم و آن را مردود دانستيم و نيز محقق نموديم كه ما هيچ كدام از اين مراتب را جايز نمىدانيم و حال اينكه آنان تكليف به هر سه مرتبه را جايز مىدانند و نيز تكليف ابو لهب به ايمان را در همانجا توضيح داديم و بيان كرديم كه از نظر آنان خداوند احدى را تكليف نكرده مگر بما لا يطاق . زيرا تمامى افعال بندگان مخلوق خداوند سبحان است و بنده اثرى در آن ندارد . لذا همهء افعال بندگان ما لا يطاق است . مع ذلك خداوند ، بنده را بدان مكلف كرده است . با توجه به اين گفته آيهء مباركهء * ( « لا يُكَلِّفُ الله نَفْساً إِلَّا وُسْعَها » ) * ( 3 )\r\n\r\n","description":"","footnote":"\r\n( 1 ) . بقره / 286 .\r\n( 2 ) . بقره / 286 .\r\n( 3 ) . همان .\r\n","page_name":" 433 ","page_number":471},
  {"content":"\r\nهمانگونه كه مصنّف بيان كرده ، دروغ خواهد بود ! خصم هم به آن جاهل نبوده ليكن با تكذيب مصنّف و اسائه ادب نسبت به او تجاهل از مذهب خود ، قصد نيرنگ و مسخ حقيقت كرده است .\r\nمصنّف - قدّس الله نفسه - مىگويد :\r\n5 - فعل مستحق ثواب باشد . در غير اين صورت لازم مىآيد كه خداوند متعال عبث و ظلم كرده باشد . در اين باره نيز اشاعره مخالفت كرده‌اند . آنان ثواب را مستحق هيچ يك از افعال نمىدانند بلكه جايز دانسته‌اند خداوند به چيزى تكليف كند كه مستحق عقاب است و پيامبرى مبعوث كند كه مردم را به انجام تمام كارهاى قبيح و ترك تمام طاعات تكليف كند . از اين عقيده آنان لازم مىآيد كه بندهء مطيع كه در انجام طاعت سعى بليغ دارد ، سفيه ترين مردم و جاهلترين جاهلان باشد . از اين حيث كه خويشتن را با مال و جان در انجام چيزى خسته مىكند كه چه بسا هلاكت وى در آن باشد و از سوى ديگر بندهء معصيتكارى كه در انجام معصيت و فسق مىكوشد ، عاقلترين عقلا باشد از اين حيث كه در رسيدن به لذت تعجيل مىكند و چه بسا كه هلاكت وى در ترك آن باشد و نجاتش در انجام آن . در نتيجه ساختن مدارس ، كاروانسراها و مساجد از كم خردى بشر خواهد بود كه اموال را در راهى خرج مىكنند كه نه در دنيا سودى دارد و نه در آخرت .\r\nفضل مىگويد :\r\nشرط فعلى كه تكليف بدان واقع مىشود ، اين است كه از نوع افعالى باشد كه در عادت خداوند متعال بر آن ثواب مترتب مىشود نه اينكه بر خداوند متعال واجب است بندهء مطيع را ثواب دهد . زيرا چيزى بر خداوند واجب نيست ، بلكه عادت خداوند بر اعطاى ثواب به دنبال عمل صالح ، جارى شده است و مكلفين بر عهدهء خداوند متعال دينى ندارند كه قضاى آن بر خدا واجب باشد و اگر چنين بود ، لازم مىآمد كه بندگان با خداوند متعال تجارت كنند چنان كه كارگر به هنگام فراغت از كار ، مزد خود را دريافت مىكند و اگر كارفرما اجرتش را ندهد ، ظالم و جائر است . اين مذهب باطل است و كسى كه نعمتهاى خدا را بر بندگان و علو مرتبه پروردگارى را مىشناسد و مىداند كه تمام مردمان ، بندگان خدايند و به هر كس بخواهد ، مىدهد و از هر كس بخواهد ، دريغ مىورزد و آنان نه حقى بر خداوند دارند و نه مستحق چيزى هستند بلكه ثواب به فضل خدا است و عادت او چنين جارى شده كه بنده مطيع را به دنبال طاعتش ثواب دهد\r\n","description":"","footnote":"","page_name":" 434 ","page_number":472},
  {"content":"\r\nچنان كه عادتش چنين جارى شده كه گرسنه را به دنبال خوردن نان ، سير مىكند ، آرى كسى كه اينها را مىداند ، چنين مذهبى اختيار نمىكند . آيا پسنديده است كه گفته شود :\r\nاگر بر خداوند واجب نباشد كه گرسنه را به دنبال خوردن نان سير كند ، مردم از گرسنگى مىميرند ، همينطور پسنديده نيست كه گفته شود : اگر بر خداوند واجب نباشد كه بندهء مطيع را ثواب دهد و بندهء عاصى را جزا ، فرقى بين مطيع و عاصى نبوده ، انجام كارهاى خير و ايثار مبرّات ضايع و عبث خواهد بود . زيرا ما مىگوييم : عادت خداوند كه معمولا تخلف نمىكند ، مگر بر سبيل خرق عادت ، بر اين جارى شده كه بندهء مطيع را ثواب دهد بدون اينكه چيزى بر او واجب باشد . بدين ترتيب فرق بين مطيع و عاصى مرتفع نشد .\r\nهمچنان كه عادت خداوند بر سير كردن گرسنه به دنبال خوردن نان جارى شده است . آيا كسى كه نان خورده و سير شده مثل كسى است كه نان خوردن را ترك نموده ، گرسنه مانده است ؟ !\r\nمن مىگويم :\r\nپيش از اين گذشت كه ثواب غيبى است و لذا نمىتوان در آن دعوى عادت كرد . از سوى ديگر احراز آن به واسطهء خبر دادن خداوند متعال هم ناتمام است . زيرا مبتنى است بر صدق كلام خداوند متعال كه آن هم بر اساس مذهب اينان محقق نيست و خداوند نيز فرموده است : * ( « يَمْحُوا الله ما يَشاءُ وَيُثْبِتُ » ) * ( 1 ) چه بسا كه آنچه از ثواب خبر داده ، بعدا محو كند . پس كجاست عادت در اعطاى ثواب و احراز اين عادت ؟ ! خصوصا كه خصم هم خرق حكم آن را چنان كه در عادات دنيوى است ، جايز دانسته است . اما اينكه دين بودن ثواب بر عهدهء خداوند متعال را نفى كرد ، ما قبول نداريم ، بلكه مىگوييم :\r\nدين است يعنى حقى است كه عدل خداوند آن را اقتضا كرده است .\r\nاما تجارت بندگان با خداوند متعال ، چيزى است كه در كتاب خداوند ، آمده است :\r\n* ( « إِنَّ الَّذِينَ يَتْلُونَ كِتابَ الله وَأَقامُوا الصَّلاةَ وَأَنْفَقُوا مِمَّا رَزَقْناهُمْ سِرًّا وَعَلانِيَةً يَرْجُونَ تِجارَةً لَنْ تَبُورَ لِيُوَفِّيَهُمْ أُجُورَهُمْ وَيَزِيدَهُمْ مِنْ فَضْلِه » ) * ( 2 ) و * ( « إِنَّ الله اشْتَرى مِنَ الْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الْجَنَّةَ . . . ) * * ( فَاسْتَبْشِرُوا بِبَيْعِكُمُ الَّذِي بايَعْتُمْ بِه » ) * ( 3 ) و * ( « هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ تُؤْمِنُونَ بِالله » ) * ( 4 ) و * ( « إِنَّا لا نُضِيعُ أَجْرَ مَنْ أَحْسَنَ عَمَلًا » ) * ( 5 )\r\n\r\n","description":"","footnote":"\r\n( 1 ) . رعد / 39 .\r\n( 2 ) . فاطر / 26 .\r\n( 3 ) . توبه / 111 .\r\n( 4 ) . صفّ / 10 .\r\n( 5 ) . كهف / 30 .\r\n","page_name":" 435 ","page_number":473},
  {"content":"\r\nو * ( « إِنَّا لا نُضِيعُ أَجْرَ الْمُصْلِحِينَ » ) * ( 1 ) و * ( « نِعْمَ أَجْرُ الْعامِلِينَ » ) * ( 2 ) و * ( « إِنَّما تُوَفَّوْنَ أُجُورَكُمْ » ) * ( 3 ) و * ( « فَيُوَفِّيهِمْ أُجُورَهُمْ » ) * ( 4 ) و امثال آن از آيات فراوان و اخبار متواتر .\r\nاما اينكه گفت : اگر كارفرما اجرتش را ندهد ، ظالم و جائر است ، اين عقيده اهل حق است و خداوند متعال در قرآن بدان تصريح فرموده است : * ( « وَما تُنْفِقُوا مِنْ شَيْءٍ فِي سَبِيلِ الله يُوَفَّ إِلَيْكُمْ وَأَنْتُمْ لا تُظْلَمُونَ » ) * ( 5 ) و * ( « وَمَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَهُوَ مُؤْمِنٌ فَأُولئِكَ يَدْخُلُونَ الْجَنَّةَ وَلا يُظْلَمُونَ نَقِيراً » ) * ( 6 ) و * ( « فَكَيْفَ إِذا جَمَعْناهُمْ لِيَوْمٍ لا رَيْبَ فِيه وَوُفِّيَتْ كُلُّ نَفْسٍ ما كَسَبَتْ وَهُمْ لا يُظْلَمُونَ » ) * ( 7 ) و * ( « وَما تُنْفِقُوا مِنْ خَيْرٍ يُوَفَّ إِلَيْكُمْ وَأَنْتُمْ لا تُظْلَمُونَ » ) * ( 8 ) و * ( « وَلِتُجْزى كُلُّ نَفْسٍ بِما كَسَبَتْ وَهُمْ لا يُظْلَمُونَ » ) * ( 9 ) و * ( « وَتُوَفَّى كُلُّ نَفْسٍ ما عَمِلَتْ وَهُمْ لا يُظْلَمُونَ » ) * ( 10 ) و * ( « وَلِكُلٍّ دَرَجاتٌ مِمَّا عَمِلُوا وَلِيُوَفِّيَهُمْ أَعْمالَهُمْ وَهُمْ لا يُظْلَمُونَ » ) * ( 11 ) و آيات فراوان ديگر .\r\nاگر منظورش از اينكه گفت : « كسى كه نعمتهاى خدا را بر بندگان و . . . مىداند ، چنين مذهبى اختيار نمىكند . » اين است كه هر كس نعمتهاى خدا را مىداند ، مىفهمد كه مستحق أجر نيست ، بايد گفت كه بطلان اين سخن ، ظاهر است . زيرا وجوب شكر منعم با استحقاق اجر بر آنچه كه منعم بدان تكليف كرده ، منافاتى ندارد ، اگر چه براى شكر نعمت ، عدم مطالبهء اجر از بنده پسنديده و يا بر او واجب باشد . اگر هم منظورش ، چنان كه ابو القاسم بلخى گفته ، اين است كه حصول انعام از خداوند متعال در صحت تكليف بدون اعطاى اجر كافى است ، بدين معنى كه تكليف از طلب منعم براى شكر نعمتهاى او ناشى شده باشد ، بطلان اين سخن آشكارتر است . زيرا قبيح است كه كريم بخشنده ، جزاى نعمتهاى خود را طلب كند بدون اينكه بنده را بر آنچه كه تكليف كرده ، پاداش دهد ، بلكه تكليف بدون اجر عبث و ظلم است و اگر ثواب تفضّل محض باشد منع ثواب از سيّد پيامبران يا مساوات پيامبر با مؤمنان و بلكه اطفال و ديوانگان ، درست خواهد بود و جايز خواهد بود كه جهنم بدون بهشت خلق كند .\r\nاما مثالى كه از مرگ در اثر گرسنگى آورد ، در صورتى سؤال در اين باره بىمورد است كه فايده اى براى بنده داشته باشد يا جزاى عمل زشتش باشد و الَّا اذيت بنده بدون اينكه\r\n\r\n","description":"","footnote":"\r\n( 1 ) . اعراف / 170 .\r\n( 2 ) . آل عمران / 136 .\r\n( 3 ) . آل عمران / 185 .\r\n( 4 ) . آل عمران / 57 .\r\n( 5 ) . انفال / 60 .\r\n( 6 ) . نساء / 124 .\r\n( 7 ) . آل عمران / 25 .\r\n( 8 ) . بقره / 272 .\r\n( 9 ) . جاثيه / 22 .\r\n( 10 ) . نحل / 111 .\r\n( 11 ) . احقاف / 19 .\r\n","page_name":" 436 ","page_number":474},
  {"content":"\r\nبرايش فايده اى داشته يا مرتكب گناهى شده باشد ، قبيح است و سؤال از آن صحيح ، همچنانكه سؤال از ترك اعطاى ثواب به مطيع و قرار دادن وى به منزلهء عاصى درست است ، ليكن مثل اين امور نه فعل خدا است و نه از او صادر مىشود . لذا به دليل انتفاى موضوع از اين جهت مورد سؤال قرار نمىگيرد .\r\nمصنّف - قدّس الله روحه - مىگويد :\r\n6 - حرام نباشد . زيرا به دليل محال بودن تكليف بما لا يطاق ، ممتنع است كه يك چيز واحد از يك جهت مأمور به باشد و از جهت ديگر منهى عنه و نيز در يك زمان واحد از يك جهت واحد ، هم مراد باشد و هم مكروه . اين محال عقلى است . اشاعره در اين باره مخالفت كرده‌اند و به دليل امكان تكليف بما لا يطاق از نظر آنان ، جايز دانسته‌اند كه يك چيز واحد هم مأمور به باشد و هم منهى عنه .\r\nفضل مىگويد :\r\nاختلافى نيست كه بايستى مأموربه حرام نباشد . زيرا حرام چيزى است كه خداوند از آن نهى كرده است و يك چيز واحد نمىتواند در آن واحد و از جهت واحد مأمور به و منهى عنه باشد . اما اگر وقت و جهت و شرايطى كه در تناقض اعتبار شده ، فرق كند ، جايز خواهد بود كه در يك زمان و از يك جهت امر بدان تعلق گيرد و در زمانى ديگر و از جهت ديگر از آن نهى شود . اين مذهب اهل سنّت است . اما امكان تكليف بما لا يطاق را بارها شنيديد و گفتيم كه نه واقع مىشود و نه واقع شده است .\r\nمن مىگويم :\r\nما هم او را در اينكه گفت ، به وقوع امر به حرام عقيده ندارند ، تصديق مىكنيم ليكن همانطور كه خصم انكار نمىكند ، كلام مصنّف در تجويز امر به حرام است و همين آنان را در نقص بس كه چنين چيزى را براى خداى سبحان جايز مىدانند و حال اينكه بر كمترين عقلا ، جايز نيست .\r\nمصنّف - طاب ثراه - مىگويد :\r\nشگفتا كه اينان نماز در خانه غصبى را حرام مىدانند مع ذلك قضاى آن را واجب نمىدانند و مىگويند : اين نماز صحيح است با اينكه صحيح عبارت است از معتبر در نظر شارع كه بر مطلوب شرعى اطلاق مىشود و حال اينكه حرام ، در نظر شارع غير معتبر و ترك آن مطلوب است . آيا اين بيان غير از تناقض محض است ؟ !\r\n","description":"","footnote":"","page_name":" 437 ","page_number":475},
  {"content":"\r\nفضل مىگويد :\r\nنماز صحيح ، نمازى است كه تمام شرايط صحت معتبر در شرع معتبر ، در آن جمع شده باشد . پس نماز در خانهء غصبى صحيح است . زيرا جامع شرايط صحتى است كه در شرع براى نماز اعتبار شده است . به جاى آوردن نماز در مكان غير غصبى از جمله شرايط صحت نماز نيست . بلى از شرايط نماز اين است كه در مكان پاكيزه از نجاسات به جاى آورده شود . اگر از شرايط صحت نماز وقوع آن در مكان غير غصبى بود ، بايستى نمازى كه در مكان غصبى به جاى آورده شده ، فاسد ( باطل ) باشد و قضاى آن واجب .\r\nچرا كه در نظر شرع معتبر نيست . زيرا تمام شرايطى را كه شارع در نماز معتبر دانسته ، ندارد . اما حرام است . از اين جهت كه متضمن استيلاى عدوانى بر حق غير است . پس اين نماز به اين اعتبار حرام است . بنابراين به اعتبارى حرام و به اعتبار ديگر صحيح است .\r\nحال اين تناقض ادعايى كجاست ؟ شگفتا كه وى به درايت در معقولات شهرت دارد و حال اينكه شرايط حصول تناقض را نمىداند ؟ !\r\nمن مىگويم :\r\nاگر اقرار دارند كه نماز در خانهء غصبى حرام است ، لازم مىآيد كه به عدم اعتبار آن از نظر شرع حكم كنند . چه نماز حرام مطلوب شارع نيست . پس چنين نمازى صحيح نخواهد بود . زيرا عبارت صحيح عبارت است از عبارت مطلوب و معتبر در نظر شرع .\r\nاين تعبير ديگرى است از مباح بودن مكان به عنوان شرط صحت نماز . اگر به صحت نماز در خانهء غصبى حكم كنند ، تناقض پيش مىآيد . زيرا اين وجود مشخص نماز در خانه غصبى هم معتبر است و هم معتبر نيست ، هم صحيح است و هم صحيح نيست و اين تناقض آشكار است .\r\n\r\nمطلب نوزدهم : عوض بر آلام\r\nمصنّف - اعلى الله مقامه - مىگويد :\r\nاماميه معتقد است كه الم و صدمه اى كه خداوند متعال بر بنده وارد مىكند دو حال دارد : يا بر وجه انتقام و عقوبت است كه بنده مستحق آن است . زيرا خداوند مىفرمايد :\r\n* ( « وَلَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ » ) * ( 1 ) و\r\n\r\n","description":"","footnote":"\r\n( 1 ) . بقره / 65 .\r\n","page_name":" 438 ","page_number":476},
  {"content":"\r\n* ( « أَ وَلا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَلا هُمْ يَذَّكَّرُونَ » ) * ( 1 ) اين نوع از آلام ، عوض ندارد . يا هم بر وجه ابتدا است . اين با دو شرط از خداوند متعال حسن است .\r\nشرط اوّل - مشتمل بر نوعى مصلحت براى خود فرد يا ديگران باشد كه خود نوعى لطف است . زيرا اگر چنين نبود ، كار خداوند عبث مىشد و حال اينكه خداوند متعال منزه از عبث است .\r\nشرط دوّم - در مقابل الم و صدمه براى متألم عوضى باشد كه بر الم فزونى داشته باشد .\r\nچنان كه اگر الم و عوض بر بنده عرضه شود ، الم را انتخاب كند . در غير اين صورت ظلم و جور خداوند سبحان بر بنده خواهد بود . زيرا آزار رساندن به حيوان و تعذيب آن بر غير گناه و بدون فايده اى كه به او برسد ، ظلم است و جور ، و اين از خداى متعال محال است .\r\nاشاعره در اين باره با اماميه مخالفت كرده‌اند . لذا جايز دانسته‌اند كه خداوند بنده اش را به انواع الم بدون ارتكاب هيچگونه جرم يا گناهى و بدون غرض و غايت و بدون عوضى ، عذاب كند و نيز كودكان و پيامبران و اوليا را بدون فايده و بدون هيچگونه عوضى ، عذاب نمايد . با اينكه علم ضرورى داريم كه هر كس از افراد بشر چنين كارى كند ، عقلا او را ظالم ، سفيه و ستمگر خوانند . پس چگونه براى انسان جايز است كه به خداوند متعال مثل چنين نقايصى نسبت دهد و از خدايش نترسد ؟ چگونه از خداى خود شرمنده نشود هنگامى كه در پاسخ فرداى قيامت فرشتگان كه از او مىپرسند : آيا كسى را بدون گناه عذاب كردى و در مقابل ، عوضى كه او را راضى كند ، ندادى ؟ بگويد : بلى ، چنين مىكردم ؟ ! حال كه چنين است چطور به خدايت چيزى نسبت دادى كه براى خودت هم راضى نمىشوى ؟\r\nفضل مىگويد :\r\nبدان كه اعتقاد به اعواض ، مذهب معتزله است و در اين عقيده با هم اختلافات سخيفى دارند كه بر فساد اين اصل دلالت مىكند و در كتابهاى آنان آمده است . امّا اشاعره عقيده دارند كه چيزى بر خداى متعال واجب نيست ، نه عوض بر الم و نه غير آن . زيرا خداوند هر گونه بخواهد در ملك خود تصرف مىكند . عوض بر كسى واجب است كه در ملك غير تصرف مىكند . بلى عادت خداوند بر اين جارى شده كه الم را كفّاره گناهان و\r\n\r\n","description":"","footnote":"\r\n( 1 ) . توبه / 126 .\r\n","page_name":" 439 ","page_number":477},
  {"content":"\r\nكارهاى زشت متألم قرار مىدهد يا اگر گناهى نداشته باشد ، درجه اش را بالا مىبرد ، اما نه بر طريق وجوب . ما بطلان عوض در افعال خداوند متعال را پيش از اين بيان كرديم .\r\nتعذيب كودكان ، پيامبران و اوليا ، فوايدى دارد كه به خودشان برمىگردد از قبيل : بالا بردن درجات ، از بين بردن سيئات ، چنان كه در احاديث صحيح بدان اشاره شده است . ليكن بر سبيل جريان عادت خداوند و نه بر سبيل وجوب . پس ظلم و ستمى از آن لازم نمىآيد .\r\nاما ادعاى علم ضررى به اينكه اگر انسان حيوانى را بدون عوض عذاب كند ، ظالم خواهد بود ، قياس فاسدى است . زيرا بشر به آنچه كه حق او نيست در حيوان تصرف مىكند و حال اينكه خداوند مالك مطلق است و هر گونه بخواهد در ملك خود تصرف مىكند . ما هم وقوع جزا و منافع را منع نمىكنيم ليكن وجوب آن را قبول نداريم . ما مىگوييم : هر كس معتقد است كه بر خداوند متعال واجب است از آلام عوض دهد ، آن موقع كه در روز قيامت نزد پروردگارش حاضر مىشود و جلال الهى و عظمت ربّانى و تصرف مطلقى را كه در ملك و ملكوت دارد ، خصوصا روز قيامت كه در آن گفته مىشود : * ( « لِمَنِ الْمُلْكُ الْيَوْمَ لِلَّه الْواحِدِ الْقَهَّارِ » ) * ( 1 ) ، را مىبيند . آيا از خداوند شرم نمىكند كه در دنيا معتقد بوده كه با خداوند متعال تجارت مىكرد ، همچون تاجر و عاملى كه كارها را كرده ، الآن جزاى واجب بر خداوند متعال را مىخواهد و در آن مشهد عظيم مدعى مىشود و به خدا مىگويد : تو در دنيا مرا عذاب و اذيّت كردى ، الآن تو را رها نمىكنم تا عوض آن را از تو بگيرم ، زيرا بر تو واجب است كه عوض آن را به من بدهى ! پس خدا مىگويد : اى بندهء بد ، من تو را آفريدم و چقدر نعمت به تو دادم ، آيا گمان مىكنى كه با تو معامله مىكردم كه حالا بر من عوض واجب باشد ؛ اين بندهء بدكردار را به آتش داخل كنيد . پس مىگويد : ابن مطهر حلَّى كه امام من بود و من الآن از او دورى مىجويم ، اين گونه به من آموخت . پس خداوند مىگويد : همگى را به آتش داخل كنيد كه * ( « كَذلِكَ يُرِيهِمُ الله أَعْمالَهُمْ حَسَراتٍ عَلَيْهِمْ وَما هُمْ بِخارِجِينَ مِنَ النَّارِ » ) * ( 2 ) و خداوند آگاهتر است و او است راستگوترين گويندگان .\r\nمن مىگويم :\r\nمعتزله اصول فراوانى دارند كه در آن با عقل و نقل مخالفت كرده‌اند . مثل اين عقيدهء آنان كه مىگويند : امامت به انتخاب امّت است . همينطور اصول فراوانى دارند كه عقل و\r\n\r\n","description":"","footnote":"\r\n( 1 ) . غافر / 16 .\r\n( 2 ) . بقره / 167 .\r\n","page_name":" 440 ","page_number":478},
  {"content":"\r\nنقل بر آن دلالت دارد . مثل همين موضوع مورد بحث . زيرا اندك گرايشى به شيوهء امير المؤمنين ( ع ) و نوعى هوادارى از دشمنان آن حضرت دارند . لذا در اصل اين عقيده به حق رسيده‌اند ولى در كيفيات آن دچار اشتباه شده‌اند . اگر يك اصل به جهت اختلاف در جهات خود فاسد و باطل باشد ، بايد اسلام هم به جهت اختلاف پيروانش فاسد مىشد . اما از آنجايى كه اشاعره از دروازه شهر علم رسول خدا ( ص ) دورى كرده ، با تمامى تلاش و توان خود با آن حضرت مخالفت كرده‌اند ، در هيچ يك از اصول مهم با پيروان حق اتفاق نظر ندارند و بدانچه مأموريت يافته بودند كه به اهل بيت عصمت تمسك جويند ، عمل نكردند .\r\nاز جمله مسائلى كه در آن با حق آشكار و حكم عقل و نقل مخالفت كرده‌اند ، همين اصل است به اين دليل كه براى مالك مطلق جايز است كه هر گونه بخواهد تصرف كند بدون اينكه حد و نهايت داشته باشد و يا از اين تصرفش چيزى از چيزها لازم آيد . اگر منظور آنان اين است كه جواز تصرف وى بدين گونه همان معناى ملكيت مطلق است ، بايد گفت كه باطل آشكار است . زيرا ملكيت ، سلطنت است و امر نسبى اعتبارى . اگر هم منظورشان اين است كه اين تصرف از احكام و آثار ملكيت مطلق است ، بايد دانست كه عين مدعا و محل بحث است . چگونه از احكام ملكيت ، جواز تعذيب بنده است بدون گناه و بدون عوض و حال اينكه هر دو با حق رعايت و انصاف يا مملوك منافات دارد ؟ ! پس چاره اى جز ثبوت عقلى عوض از آلام چنان كه بنده راضى شود ، نيست و نيز بدين دليل كه خداوند مىفرمايد : * ( « كَتَبَ رَبُّكُمْ عَلى نَفْسِه الرَّحْمَةَ » ) * ( 1 ) و از جملهء رحمت ، اعطاى عوض بر آلام است . پس عوض از جمله چيزهايى است كه خداوند متعال بر خود واجب كرده است . آنچه بر ضرورت حكم عقل در وجوب عوض گواهى مىدهد ، تفريعى است كه خصم بر خلاف مذهب خويش ، بيان كرده است و آن اينكه گفت : پس ظلم و ستمى از آن لازم نمىآيد . و آن را فرع اين گفته قبلى خود قرار داده كه تعذيب كودكان و پيامبران و اوليا فوايدى دارد كه به خودشان برمىگردد . . . ، تفريع آن مطلب بر اين سخن ، لزوم ظلم و جور از آلام بدون فوايد را بيان مىكند و الَّا محلى براى تفريع نبود .\r\nاما اينكه مدعى جريان عادت خداوند متعال در اين باره شد ، بارها گفته‌ايم كه عادت يك امر غيبى است و اشكالات وارد بر آن را بيان كرده‌ايم .\r\n\r\n","description":"","footnote":"\r\n( 1 ) . انعام / 54 .\r\n","page_name":" 441 ","page_number":479},
  {"content":"\r\nاينكه گفت : « اما بحث عوض در افعال خداوند متعال ، بطلانش را پيش از اين آورديم . » متذكر مىشويم كه پيش از اين ذكرى را از عوض در افعال خداوند متعال كه همان آلامى است كه متكلمان آن را نفع مستحق نه بر وجه تعظيم و اجلال دانسته‌اند ، به ميان نيامد ، بلكه در شرط پنجم تكليف ، ذكر ثواب بر افعال بنده كه بر انجام آنها مكلف شده و آن را نفع مستحق بر وجه تعظيم و اجلال خوانده‌اند ، گذشت . پس چگونه گمان مىكند كه بطلان عوض در افعال خداوند متعال را كه سخن مصنّف در اينجا ، بر آن واقع شده ، پيش از اين داده است ؟ ليكن امر بر وى مشتبه شده و چون بدان علم نداشته ، خلط مبحث كرده است و بر اساس همين خلط مبحث در ادامهء سخن خود گفته است : « مثل تاجر و عاملى كه كارها را كرده ، الآن جزاى واجب بر خداى متعال را مىخواهد و در آن مشهد عظيم مدعى مىشود و به خدا مىگويد : تو در دنيا مرا عذاب كردى ، الآن تو را رها نمىكنم . » زيرا ربطى بين آلام كه افعال خداوند متعال است ، با اعمال بنده وجود ندارد و جزاى يكى به جزاى ديگرى مربوط نمىشود .\r\nدر پاسخ اينكه گفت : « آيا از خداوند شرم نمىكند كه در دنيا معتقد بوده » ، مىگوييم :\r\nدر اعتقاد حق كه عقل بر آن دلالت دارد و كتاب عزيز در دو مورد ثواب و عقاب ، بر آن تصريح و خداوند رحمت را بر خويش واجب كرده و همين اعطاى ثواب و عوض را طلب مىكند ، هيچ شرفى نيست . بلى ، شايسته است كه بنده از ادعاى به حق اگر نيازى به ادعا باشد ، شرم كند ؛ ليكن محال است كه خداوند متعال بندهء مسكين خود را به ادعاى حق ، نيازمند گرداند ، چه خداوند سريعترين حسابرسان و رحيمترين بخشنده‌ها است . از سوى ديگر اين عقيده و تعليم به نظر آنان از افعال خداوند متعال است ، پس ابن مطهر چه كرده كه به جهت تعليمى كه فعل خداوند است مورد ملامت قرار گيرد ولى خداوند خالق مؤثر آن ، ملامت نشود ؟ ! حقا كه اين گفته چيزى جز شگفتى نيست !\r\n","description":"","footnote":"","page_name":" 442 ","page_number":480},
  {"content":"\r\n\r\nمسئلهء چهارم نبوّت\r\n\r\n1 - نبوّت محمّد ( ص )\r\nمصنّف - طيّب الله مرقده - مىگويد :\r\nبدان كه اين اصل يكى از اصول عظيم دين است و فرق بين مسلمان و كافر هم در اعتقاد به همين اصل است . پس واجب است كه بدان اهميّت داد و آن را با اقامهء برهان اثبات نمود . راهى براى اثبات پيامبرى پيامبران بطور عموم و پيامبر اسلام بطور خصوص وجود ندار مگر به دو مقدمه :\r\nمقدمهء اوّل - پيامبر ادعاى رسالت پروردگار جهانيان به سوى خلق كرده و بر طبق دعوى خود و به منظور تصديق خويش ، معجزه آورده است .\r\nمقدمهء دوّم - هر كس كه خداوند متعال او را تصديق كند ، صادق است .\r\nاشاعره به اين دو مقدمه عقيده ندارند . مقدمهء اوّل ، از اين جهت كه ممتنع است خداوند متعال به خاطر غرض و يا غايتى كارى انجام دهد . پس جايز نيست كه گفته شود :\r\nخداوند متعال معجزه را به دست مدعى رسالت ظاهر كرده ، بدين غرض كه او را تصديق كند و يا مدعاى او را تصحيح نمايد بلكه از روى گزاف انجام داده است . چنين چيزى نمىتواند ، براى پيامبر حجت باشد . زيرا اگر در اينكه آيا خداوند آن را براى تصديق پيامبر يا به غرض ديگرى انجام داده ، شك كنيم ، با وجود اين شك ، استدلال بر صدق مدعى نبوت امكان پذير نخواهد بود . پس چگونه با وجود جزم به اينكه آن را براى\r\n","description":"","footnote":"","page_name":" 443 ","page_number":481},
  {"content":"\r\nتصديق انجام نداده ، مىتوان به صدق وى جزم پيدا كرد ؟\r\nمقدمه دوّم ، بر اساس مذهب آنان ، ناتمام است . زيرا انجام تمام كارهاى قبيح را به خداوند متعال استناد مىدهند و مىگويند : هر كسى كه ادعاى نبوت كند - خواه حق باشد و خواه باطل - دعوى او فعل و اثر خداوند است و جميع انواع شرك ، معاصى و ضلالت در جهان نيز از او . با اين حال چگونه مىتوان دانست كه كسى را كه خداوند تصديق كرده ، در دعوى خود صادق است ؟ ! بلكه جايز است كه در دعوى خود دروغ گفته باشد و همين اضلال هم از خداوند متعال است چنان كه ضلالتهاى ديگر هم فعل خدا است . پس شايسته است كه انسان عاقل خردمند بدقت بنگرد كه آيا برايش جايز است كه به مذهبى بگرايد كه به وسيلهء آن اثبات پيامبرى هيچ يك از پيامبران ممكن نيست و نمىتوان به هيچ كدام از شرايع آسمانى يقين پيدا كرد و حال اينكه خداوند متعال با فرستادن پيامبران عذر مكلَّفين را قطع كرده ، مىفرمايد : * ( « لِئَلَّا يَكُونَ لِلنَّاسِ عَلَى الله حُجَّةٌ بَعْدَ الرُّسُلِ . » ) * ( 1 ) پس چه حجتى بزرگتر از اين حجت بر خداى متعال و چه عذرى از اين عذر عظيمتر كه بنده به پروردگارش بگويد : تو جهانيان را گمراه كردى و شرور و كارهاى قبيح را در آنان آفريدى ! جماعتى پيدا شد و تو در آنان كذب ادعاى پيامبرى را آفريدى و ديگران دعوى پيامبرى كردند ولى تو براى ما راهى قرار ندادى كه بتوانيم بر اساس آن از صدق آنان آگاه شويم . ما هم راهى براى شناخت صحت شرايعى كه آوردند ، نداريم . در نتيجه انقطاع حجت خدا بر بندگان ، لازم مىآيد . آيا براى مسلمان خدا ترس كه از عقاب او بيم دارد و به دنبال رهايى از عذاب آخرت مىگردد ، جايز است كه به چنين عقيده اى گرايش پيدا كند ؟ ! پناه بر خدا از ورود به اين شبهات !\r\nفضل مىگويد :\r\nاين كلام نيرنگ آميز و خارج از معقول را پيش از اين عينا در مسئله خلق اعمال آورد .\r\nما در آنجا بدان پاسخ داديم ولى از آنجايى كه آن را در اين مقام نيز آورده ، زحمت اعاده آن پاسخ بر ما لازم آمد ، آن را در اينجا بيان مىكنيم :\r\nمقدمه اوّل ، از دو مقدمه اى كه ثبوت نبوت را بر آن دو متوقف دانست اين است كه پيامبر دعوى رسالت كرده ، بر طبق دعواى خود و به منظور تصديق خويش معجزه آورده است . پيش از اين بيان كرديم كه هدف از معجزه ، مصلحت و حكمت آن ، تصديق پيامبر\r\n\r\n","description":"","footnote":"\r\n( 1 ) . نساء / 165 .\r\n","page_name":" 444 ","page_number":482},
  {"content":"\r\nدر آنچه ادعا كرده ، از سوى خداوند متعال است و متوقف است بر اظهار معجزهء مشتمل بر حكمت و مصلحت و غايت نه بر اثبات غرض و علت غايى كه موجب نقص و احتياج خداوند باشد . پس مقدمه اوّل بر اساس رأى اشاعره ثابت و ايرادى كه وى بر آنان گرفته باطل است .\r\nمقدمهء دوّم اين است كه هر كسى كه خداوند متعال او را تصديق كند ، صادق است .\r\nاين مقدمه را نيز اشاعره ثابت كرده‌اند و با دلايل صريح و حق بر اثبات آن استدلال نموده‌اند و از اينكه خداوند قبايح را كه نسبت به او قبيح نيست ، خلق كرده ، لازم نمىآيد كه ادعاى هر مدعى نبوّت ، خواه بر حق باشد و خواه باطل ، از خداوند باشد . ما نمىدانيم كه منظور وى از اين بيان چيست كه دعوى بر حق و باطل از خداوند متعال است ؟ اگر منظورش اين است كه خداوند آن را خلق كرده ، در اين مطلب بحثى وجود ندارد . زيرا هر فعلى را خداوند متعال خلق مىكند امّا اگر منظورش اين است كه مورد رضاى خداوند است و خدا حق و باطل را مىفرستد ، اين باطل آشكار است . زيرا خداوند براى بندگانش كفر و گمراهى نمىخواهد ، اگر چه - همانطور كه بارها از ما شنيده‌ايد - اين هم خلق و تقدير خدا است . هر كس ادعاى نبوت كند ، در حالى كه مبعوث از سوى خداوند باشد ، عادت خدا بر اظهار معجزه به دست او جارى شده تا تصديق او باشد . عادت خداوند در اين باره تخلف نكرده و جريان عادت خداوند بر خلاف آن به منزلهء محال عادى است و معجزه به دست دروغگو را محال عادى مىداند . حاصل كلام اينكه اشاعره به عدم وجوب چيزى بر خداوند عقيده دارند . زيرا خداوند مالك مطلق است .\r\nهمچنين مىگويند : چيزى بر خداوند واجب نيست . اما اينكه گفت : « چگونه مىتوان دانست كه اين كسى را كه خدا تصديق كرده ، در دعوى خود صادق است ؟ » مىگوييم : به تصديق معجزه . اما اينكه گفت : « جايز است كه خداوند معجزه را به دست دروغگو ظاهر كند . » مىپرسيم : منظورتان از اين جواز چيست ؟ آيا امكان عقلى است ، كه اين عقلا ممكن است ، يا منظورتان اين است كه عقل بر حسب عادت آن را جايز مىداند كه مىگوييم عادتا ممتنع است و علم عادى به ما مىفهماند كه اين در عادت خداوند جارى نمىشود ، همانگونه كه جزم داريم فلان كوه ، الآن به طلا تبديل نشده است . پس آنچه گفتند ، از عقيدهء اشاعره لازم نمىآيد . ما در برخورد با سخنان درازى كه از ترهّات و\r\n","description":"","footnote":"","page_name":" 445 ","page_number":483},
  {"content":"\r\nاباطيل خود آورده ، چنان عمل مىكنيم كه خداى فرموده : * ( « وَأَعْرِضْ عَنِ الْجاهِلِينَ » ) * ( 1 ) .\r\nمن مىگويم :\r\nاشكال وارد بر پاسخى كه از مقدمه اوّل داده چنين است : بر اساس مذهب آنان لازم نيست كه معجزه فايده و مصلحت داشته باشد . زيرا نه چيزى بر خداى واجب است و نه چيزى از او قبيح . لذا جايز است كه خداوند معجزه را اصلا بدون فايده انجام دهد .\r\nگذشته از اين ممكن است فايده و حكمت خلق معجزه به دست كاذب از جنس حكمت و فايدهء خلق كفر و سبّ خداوند و پيامبران باشد ، بدين صورت كه خلق معجزه به دست دروغگو در نظام كلى جهان دخيل باشد ، چنان كه به زعم آنان خلق كفر و سبّ خداوند متعال در نظام كلى جهان دخالت دارد . پس لازم نمىآيد كه در آنچه وى ادعا كرده ، مصلحت معجزه ، تصديق پيامبر باشد . خلاصهء كلام اينكه التزام به اينكه تصديق ، مصلحت معجزه است ، بر اثبات غرض براى خداوند متعال يا وجوب چنين مصلحتى بر او ، موقوف است . امّا از آنجايى كه هر دوى اين مطلب را انكار كرده‌اند ، التزام بر اينكه تصديق ، مصلحت معجزه است ، امكان ندارد . گذشته از اين ما از در نظر گرفتن مصلحت براى خداوند متعال ، چيزى جز اينكه غايت و غرض خداوند است ، نمىدانيم و اينكه گفت : علت غايى موجب نقص و حاجت است ، پيش از اين بطلان آن را دانستيد و ديديد كه مصلحت به بنده برمىگردد . پس نه نقص در حق خداوند سبحان لازم مىآيد و نه حاجت ؛ توضيح كامل و مشروح آن را در مطلب چهارم آورديم .\r\nدر پاسخ وى كه در مقدمهء دوّم گفت : اشاعره آن را ثابت كرده ، بر آن با دلايل صريح و حق استدلال نموده‌اند ، مىگوييم : ما هم انكار نمىكنيم كه آنان هم اين مقدمه را اثبات كرده‌اند ؛ ليكن مىگوييم : اين مقدمه بر اساس مذهب آنان لازم نيست . زيرا مىگويند : نه چيزى از خدا قبيح است و نه چيزى بر او واجب و جميع ضلالتهاى هستى را خداوند خلق كرده است ! اى كاش بعضى از آن دلايل حق و صريح آنان را براى ما بيان مىكرد .\r\nزيرا دليلى از آنان جز عادت سراغ نداريم كه آن را هم در آيندهء نزديك خواهيد ديد .\r\nاما از ترديد وى در فهم مراد مصنف ، قسم اوّل را انتخاب مىكنيم كه مىگويد :\r\nخداوند متعال دعواى بر حق و باطل را خلق كرده است و مىگوييم : اگر خداوند خالق دعواى هر دو باشد و چيزى از او قبيح نباشد ، پس چه مانعى دارد كه براى هر كدام\r\n\r\n","description":"","footnote":"\r\n( 1 ) . اعراف / 199 .\r\n","page_name":" 446 ","page_number":484},
  {"content":"\r\nمعجزه اى خلق كند و مردم را با معجزهء دروغگو گمراه سازد ، همانگونه كه ساير ضلالتها و نيز كفر مردم به خدا و پيامبران راستگو را آفريده است . مىتوانيم قسم دوّم را نيز انتخاب كنيم . مىگوييم : تحقيق اين مطلب را بيان كرديم كه بايستى خالق و به وجود آورندهء يك چيز ، آن را اراده كرده ، بدان رضايت داشته باشد . پس لازم مىآيد كه خداوند متعال از خلق دعواى باطل ، رضايت داشته باشد و گرنه چه چيزى او را وادار به خلق آن كرد ، چنان كه از خلق كفر هم لازم مىآيد كه خداوند متعال بدان رضايت داشته باشد . بر اين اساس و بنابر مذهب آنان ، آيهء * ( « فَإِنَّ الله غَنِيٌّ عَنْكُمْ وَلا يَرْضى لِعِبادِه الْكُفْرَ » ) * ( 1 ) دروغ خواهد بود .\r\nادعايى كه در مورد عادت بيان كرد ، به دليل جواز كذب تمام معجزه داران تا چه رسد به كذب بعضى از آنان ، باطل است . از سوى ديگر از عادت خداوند دربارهء پيامبران كه يك امر غيبى است ، آگاه نيستيم و به گمان آنان ، هيچ راهى براى آگاهى از صدق صاحب معجزه نداريم . اگر هم عادت را بپذيريم باز نزد كسانى است كه شرايع را مىشناسند . امّا نزد كسانى كه شرايع را نمىشناسند و هيچ كدام از پيامبران را اصلا قبول ندارند ، تحقق عادت معنى ندارد . در اين صورت چگونه ، بر اساس مذهب اشاعره ، پيامبرى صاحب معجزه براى آنان اثبات مىشود ؟ گذشته از اين ، فرق عادت جايز است و واقع هم شده چنان كه در ذات معجزه همچنين است . پس با وجود تخلف عادت در معجزه ، چگونه مىتوان به عدم تخلف آن در نبوّت قطع پيدا كرد ؟ ! خلاصه اينكه اگر نه چيزى بر خداوند واجب است و نه چيزى از او قبيح و از نظر عقل هم ظهور معجزه به دست دروغگو را جايز بدانيم ، احراز عادت و علم به صدق احدى از پيامبران ممكن نخواهد بود تا چه رسد به تمام پيامبران ، خصوصا با زعم اشاعره كه مىگويند : تمام ضلالتها از خداى سبحان صادر مىشود . پس براى شما آشكار شد كه كدام يك از دو كلام نيرنگ آميز و خارج از معقول است ! ( كلام مصنّف يا كلام فضل ) ؟ !\r\n\r\n2 - عصمت پيامبران ( ع )\r\nمصنّف - اجزل الله ثوابه - مىگويد :\r\nاماميه عقيده دارند كه پيامبران ( ع ) از ارتكاب گناهان صغيره و كبيره ، پيش از نبوت و\r\n\r\n","description":"","footnote":"\r\n( 1 ) . زمر / 7 .\r\n","page_name":" 447 ","page_number":485},
  {"content":"\r\nپس از آن ، عمدى و سهوى و از هر گونه رذيلت و منقصت و هر آنچه كه دليل بر خسّت و پستى است ، منزه‌اند . تمام اهل سنت با اين عقيده مخالفت كرده ، ارتكاب معاصى را براى آنان جايز دانسته‌اند . حتى بعضى از آنان كفر پيامبران ( ع ) را پيش از نبوت و پس از آن جايز دانسته‌اند . سهو و اشتباه را بر آنان تجويز مىكنند و به رسول خدا ( ص ) نسبت سهو در قرآن داده‌اند ، چنان كه موجب كفر است . لذا گفته‌اند : روزى پيامبر نماز گزارد و در سورهء نجم به هنگام قرائت اين آيه : * ( « أَ فَرَأَيْتُمُ اللَّاتَ وَالْعُزَّى وَمَناةَ الثَّالِثَةَ الأُخْرى » ) * ( 1 ) گفت : « تلك الغرانيق العلا منها شفاعة ترتجى » اين گفته ، اعترافى است از رسول اكرم ( ص ) كه از بتان انتظار و اميد شفاعت مىرود . پناه بر خدا از اين گفتارى كه به رسول خدا ( ص ) نسبت داده شده و موجب شرك به خداى متعال است . پس چه عذرى نزد رسول خدا ( ص ) دارند كه با گروه زيادى از نزديكان و خويشانش به جهت بت پرستى جنگيد و در راه خدا از ملامت هيچ ملامتگرى باك نداشت . چنين عقيده اى كه موجب كفر و شرك است به او نسبت داده مىشود و حال اينكه وى در مقام ارشاد و هدايت جهان است . آيا اين گفتار جز بليغترين انواع ضلالت ، چيزى هست ؟ چگونه با اين آيهء مباركه جمع مىشود كه مىفرمايد : * ( « لِئَلَّا يَكُونَ لِلنَّاسِ عَلَى الله حُجَّةٌ بَعْدَ الرُّسُلِ » ) * ( 2 ) آيا بليغتر از اين حجت ، چيزى هست كه بنده به خدا بگويد : تو رسولى فرستادى كه به سوى شرك و كفر و تعظيم در مقابل بتان و پرستش آنها فرامىخواند ؟ ! بدون ترديد ، بر معتقدين به اين عقيده ، اين آيه مباركه صدق مىكند كه : * ( « وَما قَدَرُوا الله حَقَّ قَدْرِه » ، ( 3 ) .\r\nفضل مىگويد :\r\nتمامى اهل ملل و نحل اجماع دارند كه عصمت پيامبران از تعمّد كذب در آنچه كه معجزهء قطعى بر صدق آنان دلالت دارد ، واجب است . مثل دعوى رسالت در آنچه كه از خداوند متعال به خلايق ابلاغ مىكنند . زيرا اگر عقلا دروغگويى و افترا در اين مورد بر آنان جايز باشد ، به ابطال دلالت معجزه منجر خواهد شد و اين محال است . امّا در جواز صدور كذب از آنچه بيان شد ، بر سبيل سهو و نسيان ، اختلاف است . استاد ابو اسحاق ( اسفراينى ) و بسيارى از بزرگان پيشوايان ، به دليل دلالت معجزه بر صدق آنان در احكام ، آن را منع كرده‌اند . زيرا اگر خلاف آن در اين باره جايز باشد ، نقض دلالت معجزه خواهد بود و اين ممتنع است . اما ساير گناهان يا كفر است يا غير آن . اما كفر ؛ امت اجماع دارد كه\r\n\r\n","description":"","footnote":"\r\n( 1 ) . نجم / 20 .\r\n( 2 ) . نساء / 165 .\r\n( 3 ) . انعام / 91 - حج / 74 .\r\n","page_name":" 448 ","page_number":486},
  {"content":"\r\nپيامبران پيش از نبوت و پس از آن از كفر معصوم هستند و احدى در اين باره اختلاف ندارد . شيعه جايز دانسته‌اند كه پيامبران به هنگام خوف از هلاك ، از باب تقيه ، اظهار كفر نمايند . اين عقيده قطعا باطل است . زيرا به اخفاى كلى دعوت و ترك تبليغ رسالت منجر مىشود . چه بهترين وقت تقيه ، هنگام دعوت است . زيرا پيامبر در آن موقع ضعيف است و مخالفين وى فراوان . بنگر به اين متملَّقان كه اظهار كفر را به عنوان تقيه و حفظ جان و ترك حقوق خداوند بر پيامبران جايز مىدانند ، سپس اهل سنّت را به ناسزا مىگيرند كه سهو را بر پيامبران جايز مىدانند .\r\nاما گناهان كبيره و صغيره ، هر يك از اين گناهان ممكن است عمدى باشد يا سهوى .\r\nگناهان كبيره را جمهور محققين منع كرده‌اند و اكثرا برآنند كه بنابر نقل ، ممتنع است .\r\nقاضى و محققان اشاعره گفته‌اند : عصمت از نظر عقل در غير از تبليغ واجب نيست . زيرا معجزه بر آن دلالتى ندارد . پس امتناع صدور گناهان كبيره از پيامبران از نقل و اجماع امت پيش از ظهور مخالفان در اين باره ، استفاده مىشود . اما در صدور آن از پيامبران به طور سهوى يا بر سبيل اشتباه در تأويل ، اختلاف نظر است ، مختار ما عدم جواز است .\r\nگناهان صغيره به نحو عمدى را جمهور جايز دانسته‌اند اما صدور سهوى آن را به اتّفاق ، اصحاب ما و بيشتر معتزله ، جايز دانسته‌اند مگر گناهان پست مثل سرقت يك دانه يا يك لقمه كه فاعل آن به دنائت و خسّت و رذالت منسوب مىشود . در مقابل شيعه عقيده دارند كه ارتكاب گناهان صغيره و كبيره ، عمدى و سهوى و اشتباه در تأويل بر آنان جايز نيست و پيامبران كه پيش از وحى از آن مبرّا بوده‌اند ، چگونه پس از وحى مرتكب آن مىشوند ؟ ! دليل اشاعره بر وجوب عصمت پيامبران از ارتكاب گناهان كبيره به نحو عمد و سهو از چند وجه است ؛ ما در اينجا چند دليل از اين دلايل را ، نه براى احتجاج بر خصم - چه او هم در اين مسئله با ما موافق است - بلكه براى رفع افتراى وى بر اشاعره در تجويز ارتكاب گناهان كبيره پيامبران ، مىآوريم :\r\n1 - اگر گناهى از پيامبران صادر شود ، پيروى از آنان در آنچه از آنان صادر شده ، حرام خواهد بود و حال اينكه ارتكاب گناه حرام است و پيروى از آنان به دليل اجماع و آيهء قرآن كه مىفرمايد : * ( « إِنْ كُنْتُمْ تُحِبُّونَ الله فَاتَّبِعُونِي يُحْبِبْكُمُ الله » ) * ( 1 ) واجب است . اين دليلى است كه وجوب عصمت آنان را از ارتكاب گناهان صغيره و كبيره ايجاب\r\n\r\n","description":"","footnote":"\r\n( 1 ) . آل عمران / 31 .\r\n","page_name":" 449 ","page_number":487},
  {"content":"\r\nمىكند . آن را اشاعره ذكر كرده‌اند و شيعه هم با آنان در اين باره موافق هستند . پس معلوم شد كه اشاعره هم در وجوب عصمت پيامبران از گناهان صغيره و كبيره موافقند ليكن در ارتكاب گناهان صغيره ، بنا به دليل ديگرى كه در تحقيق عصمت خواهد آمد ، تجويز عقلى داريم .\r\n2 - اگر پيامبران گناه كنند ، شهادت آنان مردود خواهد بود . زيرا شهادت فاسق ، بالاجماع پذيرفته نمىشود و لازم باطل است به اجماع ، زيرا كسى كه شهادت او در متاع اندك و ناچيز دنيا پذيرفته نمىشود ، چگونه شهادتش دربارهء دينى كه تا روز قيامت جاودانه خواهد بود پذيرفته مىشود ؟ اين دليلى است كه بر وجوب عصمت پيامبران از ارتكاب گناهان كبيره و اصرار بر گناهان صغيره دلالت مىكند . زيرا اين كار است كه موجب ردّ شهادت آنان مىشود و نه نفس صدور گناه .\r\n3 - اگر از آنان گناهى سرزند ، به دليل عموم وجوب امر به معروف و نهى از منكر ، واجب است كه آنان را از آن بر حذر داشت و آزار و اذيت نمود . از سوى ديگر به اجماع امت ، آزار و اذيت آنان حرام است . از اين گذشته اگر مرتكب گناه شوند ، مشمول آيات قرآنى خواهند شد كه مىفرمايد : * ( « وَمَنْ يَعْصِ الله وَرَسُولَه فَإِنَّ لَه نارَ جَهَنَّمَ » ) * ( 1 ) ، * ( « أَلا لَعْنَةُ الله عَلَى الظَّالِمِينَ » ) * ( 2 ) ، * ( « لِمَ تَقُولُونَ ما لا تَفْعَلُونَ » ) * ( 3 ) ، * ( « أَ تَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ » ) * ( 4 ) ، و در نتيجه لازم مىآيد كه به عذاب جهنم وعده داده شده و ملعون و مذموم باشند و تمام اينها به اجماع امت باطل است . اين دليل نيز بر عصمت پيامبران از هر گونه گناهى دلالت مىكند . دلايل ديگرى نيز هست كه امام فخر رازى آورده است . غرض اينكه : آنچه كه اين مرد در لزوم ابطال حجت خدا به جهت گناهان پيامبران بيان كرد ، از مذهب اشاعره نيست . امّا تجويز گناهان صغيره اى كه بر خسّت دلالت نمىكند ، از اين جهت است كه گناه صغيرهء اندكى كه از روى عمد انجام مىشود ، از كسى كه از گناهان كبيره اجتناب مىكند ، بخشيده مىشود و از سوى ديگر پيامبر ، بشر است و وقوع اين گونه گناهان صغيره از انسان بعيد نيست .\r\nآگاه باش كه تحقيق اين بحث به تحقيق معنى عصمت برمىگردد . عصمت از نظر اشاعره ، چنان كه اصل آنان در استناد تمام چيزها از ابتدا به فاعل مختار ، اقتضا مىكند ،\r\n\r\n","description":"","footnote":"\r\n( 1 ) . جنّ / 23 .\r\n( 2 ) . هود / 18 .\r\n( 3 ) . صفّ / 2 .\r\n( 4 ) . بقره / 44 .\r\n","page_name":" 450 ","page_number":488},
  {"content":"\r\nعبارت است از اينكه خداوند در آنان گناهى خلق نكند . بنابراين پيامبران از كفر ، گناهان كبيره و گناهان صغيره دال بر خسّت و رذالت معصوم هستند ، امّا در ساير گناهان صغيره ، عصمت را واجب نمىدانند . زيرا به تأكيد قرآن مجيد ، اين گناهان از ترك كنندهء گناهان كبيره بخشيده شده است : * ( « الَّذِينَ يَجْتَنِبُونَ كَبائِرَ الإِثْمِ وَالْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ هُوَ أَعْلَمُ بِكُمْ إِذْ أَنْشَأَكُمْ مِنَ الأَرْضِ وَإِذْ أَنْتُمْ أَجِنَّةٌ فِي بُطُونِ أُمَّهاتِكُمْ فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى » ) * ( 1 ) اين آيه دلالت دارد كه گناهان صغيره اى كه از تارك گناهان كبيره و فاحشه ، سرمىزند ، برايش بخشيده مىشود . در اين آيه ، همچنين اشاره اى است به اين مطلب كه از آنجا كه انسان از خاك آفريده شده و از آن به وجود آمده ، از آلودگيهاى خاكى كه مقتضى گناه و غفلت است ، خالى نمىباشد ، لذا بعضى از گناهان به مقتضاى طبع از آنان سر مىزند ولى چون خلاف ملكهء عصمت نيست ، به جهت آن مؤاخذه نمىشوند .\r\nعصمت از نظر حكما ، ملكه اى است كه از فجور جلوگيرى مىكند و ابتدا با علم به آثار منفى معاصى و مناقب طاعات حاصل مىشود و در پيامبران با تتابع وحى با اوامرى كه به انجام كارهاى شايسته برمىانگيزد و نواهى كه از انجام كارهاى ناشايست منع مىكند ، اين ملكه عميق مىشود . بر گناهان صغيره اى كه از روى سهو و يا عمد - نزد كسانى كه عمد را جايز مىدانند - صادر مىشود و ترك اولى و افضل ، اعتراضى وارد نيست . زيرا از عصمت كه يك ملكه است ، مانع نمىشود . صفات انسانى در ابتداى حصول احوال ناميده مىشود و به تدريج ملكه مىشود . پيامبران به ترك گناهان مكلَّف مىباشند و در قبال آن به ثواب مىرسند ، اگر صدور گناه از آنان ممتنع بود ، نمىبايستى وضع چنين بود . زيرا تكليفى به ترك ممتنع و ثواب بر آن نيست . از اين گذشته آيهء شريفهء :\r\n* ( « إِنَّما أَنَا بَشَرٌ مِثْلُكُمْ يُوحى إِلَيَّ » ) * ( 2 ) بر مماثلت پيامبران با ساير مردمان در امورى دلالت دارد كه به انسان بودن برمىگردد . امتياز پيامبران با ساير مردمان در وحى است و بس .\r\nپس صدور گناه از آنان همچون ساير مردمان ممتنع نيست . اين حقيقت مذهب اشاعره است و هر كس در آن تأمل كند ، در مىيابد كه حق صريح و مطابق با عقل و نقل است .\r\nتمام مطالبى كه اين مرد براى ناسزاگويى بر آنان آورد - همانطور كه بطور مجمل ديديد و مفصل آن را خواهيد ديد - بر اشاعره وارد نيست .\r\n\r\n","description":"","footnote":"\r\n( 1 ) . نجم / 32 .\r\n( 2 ) . فصّلت / 6 .\r\n","page_name":" 451 ","page_number":489},
  {"content":"\r\nآنچه در مورد سورهء نجم و قرائت پيامبر ( ص ) - كه چيزى را خواند كه جزء قرآن نبود - آورد در صحاح ( كتب روايى معتبر اهل سنّت ) نيامده بلكه در بعضى از تفاسير بيان شده است . گفته‌اند كه : چون روى گردانى خويشان پيامبر از دين بر او سخت آمد ، آرزو كرد كه چيزى از سوى خداوند برايش بيايد كه وى را به آنان نزديك نمايد و قلب آنان را به وى متمايل گرداند . لذا خداوند سورهء نجم را بر وى نازل كرد و چون مشغول قرائت آن بود ، پس از اين آيه * ( « أَ فَرَأَيْتُمُ اللَّاتَ وَالْعُزَّى وَمَناةَ الثَّالِثَةَ الأُخْرى » ) * ( 1 ) ، خواند : « تلك الغرانيق العلا منها شفاعة ترتجى » ، چون قريش آن را شنيدند ، از آن مسرور شدند و گفتند : به بهترين بيان از خدايان ما ياد شد ، پس ، جبرئيل فرداى آن شب ، به نزد حضرت آمد و گفت : چيزى را تلاوت كردى كه من برايت تلاوت نكرده بودم . پيامبر به جهت آن شديدا اندوهگين شد و از خداوند به سختى ترسيد . اين آيه براى تسلاى دل پيامبر نازل شد كه :\r\n* ( « وَما أَرْسَلْنا مِنْ قَبْلِكَ » ) * ( 2 ) . اين مطلب را بعضى از مفسّران نقل كرده‌اند . كسانى كه ارتكاب گناه كبيره را براى پيامبران جايز مىدانند ، بدان استدلال كرده‌اند . اشاعره از اين بيان چنين پاسخ داده‌اند كه بنابر تقرير حمل تحنّى بر قرائت ، اين القاى شيطان بود ، يعنى شيطان اين آيه منقول را قرائت كرد و صدايش را با صداى پيامبر خلط كرد تا گمان برند كه پيامبر آن را قرائت كرده است . اشاعره گفته‌اند : اگر القاى شيطان نبوده بلكه پيامبر آن را خوانده مرتكب كفر شده است كه به اجماع امت جايز نيست . همچنين ممكن است كه آنچه ذكر شد ، قرآن بوده و غرانيق اشاره به ملائكه ، ليكن به جهت ايهام پيش آمده ، تلاوت آن نسخ شده است . هر كس سورهء نجم را بخواند و در تتابع آيات آن دقت و تأمل كند ، در مىيابد كه وقوع اين كلمات پس از ذكر اصنام و ياد در اثناى آن ، تناسب ندارد و نمىتوان گفت كه انسان بليغ به هنگام ذكر مذمت بتها ، آنها را مدح كند . البته آمدن آن به هنگام ذكر ملائكه ، تناسب دارد . آنجا كه مىگويد : * ( « وَكَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ الله لِمَنْ يَشاءُ وَيَرْضى . » ) * ( 3 ) در اينجا تناسب دارد كه خوانده شود : « تلك الغرانيق العلا و ان شفاعتهنّ لترتجى » ، پس معلوم شد كه اگر همچنين چيزى صحيح باشد ، وصف ملائكه است پس به جهت ايهام يا چيز ديگرى ، نسخ شده است . امّا خدا از همه آگاهتر است . اين پاسخهاى اشاعره است . بنابراين معلوم شد كه آنچه اين مرد گفته افترا و بهتان است . اهل مغرب ، صحت اين مطلب را از اصل رد\r\n\r\n","description":"","footnote":"\r\n( 1 ) . نجم / 21 - 19 .\r\n( 2 ) . حج / 52 .\r\n( 3 ) . نجم / 26 .\r\n","page_name":" 452 ","page_number":490},
  {"content":"\r\nمىكنند . شيخ امام قاضى ابو الفضل موسى بن عياض يحصيبى مغربى در كتاب الشفا بتعريف حقوق المصطفى گفته است كه اين از مفتريات ملحدان و بى اساس است . وى در اين باره بسيار مبالغه كرده است .\r\nمن مىگويم :\r\nآگاه باش ! آنچه كه در نقل اجماع و اقوال بيان كرد ، از مواقف و شرح آن است كه عينا آورده است ليكن بعضى از كلمات آن را چنان كه در اين بخش بيان خواهيم كرد ، چون به ضررش بوده ، حذف كرده است . در حقيقت بحث ما با صاحب مواقف و شارح آن است .\r\nما چند امر را بر آنان وارد مىدانيم :\r\nاوّل - آنچه گمان كرده‌اند در مورد اجماع اهل ملل بر عصمت پيامبران از تعمّد كذب در آنچه كه معجزه قطعى بر صدق آنان دلالت كرده مثل دعوى رسالت . . . از چند جهت اشتباه آشكار است :\r\n1 - اجماع مذكور ، ممنوع است . زيرا ابن حزم از بعضى از كراميه نقل كرده كه آنان كذب پيامبران را در تبليغ جايز مىدانند . اين را در كلام آتى وى - ان شاء الله تعالى - خواهيد ديد .\r\n2 - اگر منظورشان از كذب در ادعاى رسالت ، كذب در ادعاى آن در حين رسالت باشد ، اين نامعقول است . زيرا پس از فرض رسالت ، كذب در آن متصور نيست تا از آن ، معصوم باشند و اگر منظورشان كذب در دعوى رسالت پيش از رسالت است ، اين هم نادرست است . زيرا معجزهء لاحق ، بر عصمت آنان از كذب پيش از رسالت ، دلالت نمىكند . زيرا از وقوع كذب آنان در دعوى رسالت ، پيش از رسالت ، ابطال دلالت معجزه بر ثبوت رسالت در وقت آن ، لازم نمىآيد . مگر اينكه منظور عصمت در حين رسالت از كذب در دعوى عدم رسالت باشد كه در اين صورت بىدليل نيست ليكن اين برداشت ، خلاف ظاهر كلام آنان است .\r\n3 - دعوى اينكه معجزه ، از نظر عقل بر عصمت پيامبران از كذب در آنچه كه از سوى خداوند متعال تبليغ مىكنند ، دلالت دارد ، بر اساس مذهب خودشان ممنوع است .\r\nزيرا بنابر عقيدهء آنان كه مىگويند : « نه چيزى بر خدا واجب است و نه چيزى از او قبيح » ، از نظر عقل جايز است كه پيامبرى به افترا مبعوث كند . به علاوه عقلا امكان دارد كه خداوند معجزه را به دست كاذب در رسالت ظاهر كند . پس عقلا ، در ابطال\r\n","description":"","footnote":"","page_name":" 453 ","page_number":491},
  {"content":"\r\nدلالت معجزه بر رسالت ، محالى وجود ندارد . دعوى قطع عادى به عدم ظهور معجزه به دست دروغگو و نيز قطع عادى به عدم ارسال پيامبرى به افتراى بر خداوند متعال ، سودى ندارد . زيرا بحث در جواز عقلى است . گذشته از اين دانستيد كه اين عادت يك امر غيبى است كه نمىتوان بدان علم پيدا كرد . آگاه باش كه در جواز كذب سهوى پيامبران در ادعاى رسالت و تبليغ ، بين اشاعره اختلاف نظر است . قاضى ابو بكر باقلانى كه از اعاظم اشاعره است ، آن را جايز مىداند و صاحب مواقف صراحتا آن را به وى نسبت داده است ، ليكن خصم به منظور پوشش بر قوم خود ، آن را انداخته است .\r\nدوّم - گمان آنان در اجماع امّت بر عصمت پيامبران از كفر پيش از نبوّت و پس از آن ، اشتباه آشكار است . زيرا همانگونه كه خود اينان گفته‌اند ازارقه گناه را بر پيامبران جايز دانسته‌اند و از نظر آنان هر گناهى ، كفر است . شارح مىگويد : « از آنان حكايت شده كه گفته‌اند : بعثت پيامبرى كه خداوند مىداند پس از نبوّت كفر پيشه خواهد كرد ، جايز است » ، اگر فرض شود كه مراد آن دو از كفرى كه بر عصمت از آن دعوى اجماع امت كرده‌اند ، شرك و مانند آن است - نه كفرى كه شامل هر گناهى مىشود ، زيرا بعضى گناه را كفر مىدانند - باز بايد دانست كه بسيارى از اهل سنّت به عدم عصمت پيامبران از اين كفر خاص عقيده دارند . از آن جمله :\r\n1 - غزالى در المنحول فى الاصول در بحث افعال پيامبر ، چنان كه سيد سعيد - ره - از وى نقل كرده است . غزالى مىگويد :\r\nمختار ما بيان قاضى [ باقلانى 
  ] است : عصمت پيامبران عقلا واجب نيست . زيرا استحاله وقوع آن نه با ضرورت عقل معلوم مىشود و نه به نظر آن . اين ناقض مدلول معجزه نيست ، زيرا مدلول معجزه صدق لهجه است در آنچه كه پيامبر از خداوند متعال خبر مىدهد ، نه عمدى و نه سهوى . معنى تنفير هم باطل است .\r\nزيرا ما جايز مىدانيم كه خداوند متعال كافرى را به پيامبرى مبعوث دارد و او را با معجزه تأييد كند .\r\n2 - ابن تيميه ، چنان كه - ان شاء الله تعالى - در آيه هشتم از آياتى كه مصنّف با آن بر امامت امير المؤمنين ( ع ) استدلال كرده ، خواهيد ديد .\r\n","description":"","footnote":"","page_name":" 454 ","page_number":492},
  {"content":"\r\n3 - گروهى از حشويه ، كراميه ، ابن فورك ، باقلانى ، برغوث و سدى . ابن حزم در ابتداى جلد چهارم از كتاب الفصل فى الملل و الاهواء و النحل مىگويد :\r\nمردم اختلاف دارند كه آيا پيامبران معصيت مىكنند يا نه ؟ گروهى عقيده دارند كه پيامبران خدا در تمام گناهان كبيره و صغيره ، معصيت خدا مىكنند مگر دروغ در تبليغ . اين عقيدهء كراميه از مرجئه و ابو طيب باقلانى اشعرى مذهب و پيروان او و عقيده يهود و نصارا است . از كسى شنيدم كه حكايت مىكرد : بعضى از كراميه كذب در تبليغ را هم براى پيامبران جايز مىدانند . امّا در مورد اين باقلانى ، در كتاب يارش ، ابو جعفر سمنانى قاضى موصل ديديم كه مىگفت هر گناهى كوچك و بزرگ براى پيامبران جايز است مگر كذب در تبليغ . گفت : و جايز است كه كفر پيشه كنند . و گفت : اگر پيامبر از چيزى نهى كرد ، سپس خودش آن را انجام داد ، دلالت نمىكند كه آن نهى ، نسخ شده است . چرا كه ممكن است آن را در عصيان خداوند متعال انجام دهد . گفت : اصحاب پيامبر حق اعتراض بر او را ندارند . وى جايز دانسته كه در ميان امت محمد ( ص ) از اوّل بعثت تا زمان رحلت ، كسى افضل از محمد ( ص ) باشد .\r\nابن ابى الحديد گويد :\r\nگروهى از خوارج گفته‌اند : جايز است كه خداوند پيامبرى مبعوث دارد كه پيش از نبوّت كافر بوده است . اين عقيده ابن فورك از اشاعره هم هست ليكن گمان كرده كه اين امر جايز ، واقع نشده است . گروهى از حشويه گفته‌اند : محمد ( ص ) پيش از بعثت كافر بود . بر اين گفتهء خود به آيه * ( « وَوَجَدَكَ ضَالاًّ فَهَدى » ) * ( 1 ) استدلال كرده‌اند . بر غوث متكلم كه يكى از نجاديه است ، گفته : پيامبر ( ص ) پيش از بعثت به خداى متعال ايمان نداشت ، زيرا خداوند به او گفت : * ( « ما كُنْتَ تَدْرِي مَا الْكِتابُ وَلَا الإِيمانُ » ) * ( 2 ) از سدى درباره آيهء * ( « وَضَعْنا عَنْكَ وِزْرَكَ الَّذِي أَنْقَضَ ظَهْرَكَ » ) * ( 3 ) روايت شده كه گفت : وزر او ، شرك است . زيرا چهل سال بر دين قوم خود بود .\r\n\r\n","description":"","footnote":"\r\n( 1 ) . ضحى / 7 .\r\n( 2 ) . شورى / 52 .\r\n( 3 ) . انشراح / 3 - 2 .\r\n","page_name":" 455 ","page_number":493},
  {"content":"\r\nبعضى از كراميه دربارهء آيهء مباركه * ( « أَسْلَمْتُ » ) * ( 1 ) كه از زبان حضرت ابراهيم ( ع ) است ، گفته‌اند : ابراهيم در آن روز مسلمان شد امّا پيش از آن مسلمان نبود . يمان بن رباب متكلم خوارج هم مثل آن گفته است . ( 2 )\r\nظاهرا كسانى كه از نظر عقل و يا از نظر عقل و نقل ، به عدم عصمت پيامبران از گناهان كبيره عقيده دارند ، به عدم عصمت آنان از كفر هم قائل هستند . زيرا كفر از گناهان كبيره و بلكه ظاهرترين نوع گناه كبيره است . بر اين مطلب دو چيز گواهى مىدهد :\r\nالف - چنان كه خود صاحب مواقف و شارح آن در نقل كلام قاضى و محققين اشاعره آوردند ، تعبير قائل به عدم عصمت پيامبران از ارتكاب گناهان كبيره از لحاظ عقل كه گفت : عصمت در غير از تبليغ ، از نظر عقل واجب نيست .\r\nب - استدلال كسانى كه به عدم عصمت پيامبران از ارتكاب گناهان كبيره عقيده دارند ، به چيزى كه موجب كفر پيامبران است . مثل : روايت غرانيق ، داستان يونس ( ع ) كه گمان كرد خداوند بر او قادر نيست و شك در قدرت خداوند ، كفر است ، گفتار ابراهيم كه چون خورشيد و ماه را تابان ديد ، گفت : * ( « هذا رَبِّي ( 3 ) » ) * و نيز : * ( « رَبِّ أَرِنِي كَيْفَ تُحْيِ الْمَوْتى » ) * ( 4 ) ، زيرا در قدرت خداوند شك كرد ، بلكه بر تمامى جمهور اهل سنت اين عقيده لازم مىآيد كه پيامبران از كفر معصوم نيستند . زيرا در صحاح ( كتب روايى ) خود از پيامبر ( ص ) نقل كرده‌اند كه گفت : « لو كان نبى بعدى لكان عمر » ، اقتضاى اين روايت ، شايستگى عمر براى پيامبرى است و حال اينكه وى بيشتر عمرش را در كفر بسر برد . در روايت ديگر دارند : « لو لم ابعث فيكم لبعث فيكم عمر » .\r\nشگفت از صاحب مواقف و شارح آن كه به عصمت پيامبران از كفر پيش از نبوت و پس از آن ، قائل هستند ، چنين از استدلال به قول ابراهيم ( ع ) كه گفت : « هذا ربى » ، پاسخ داده‌اند : « اين سخن را پيش از آن گفته كه نظرش در مورد شناخت خداوند متعال كامل شود و بين اين زمان تا نبوت فاصله زيادى است . پس اشكالى وارد نيست . زيرا مختار اين است كه ابراهيم بدان معتقد نبود پس كذب صادر از او پيش از بعثت است . » اين كلام اقتضا دارد كه ابراهيم در پروردگار خود شك داشت . زيرا اين سخن را پيش از آن گفته\r\n\r\n","description":"","footnote":"\r\n( 1 ) . بقره / 131 .\r\n( 2 ) . شرح نهج البلاغه ، ج 2 ، ص 162 .\r\n( 3 ) . انعام / 77 .\r\n( 4 ) . بقره / 260 .\r\n","page_name":" 456 ","page_number":494},
  {"content":"\r\nاست كه نظرش كامل شود و معلوم است كه شك در خدا ، كفر است . اى كاش مىدانستم كه با اين وجود چگونه به عصمت پيامبران از كفر پيش از نبوّت معتقدند ؟ ! چگونه بر اين عصمت ادعاى اجماع دارند ؟ چنان كه خصم ( فضل ) را كه عينا كلام آنان را آورده است ، به دعوى اين اجماع مغرور ساخته‌اند . تمام اين مطالب دلالت دارند كه سخنان آنان از روى يقين در نقل و اعتقاد به حق صادر نشده است لذا در عصمت پيامبران از گناهان كبيره پس از نبوّت ، خويش را نقض كرده‌اند ، چه اوّل بدان معتقد شده ، سپس در مقام نفى اهليت ابو بكر براى خلافت كه فاطمه ( س ) را از ارث محروم كرد و حال اينكه آن بانوى گرامى كه معصوم است و پيامبر در موردش فرموده : « فاطمة بضعة منى » ، ادعاى ارث كرد ، آرى در اين مقام هر دو ( صاحب مواقف و شارح آن ) مىگويند : « آنچه كه بر عصمت پيامبر ( ص ) وارد است ، گذشت . »\r\nج - آنچه كه به شيعه نسبت داده‌اند مبنى بر جواز اظهار كفر به عنوان تقيه ، دروغ آشكار است . زيرا ما نشنيده‌ايم كه كسى چنين عقيده اى داشته باشد . كتابهاى شيعه در دسترس است . شايسته است كه آن را اصحاب آنان از يكى از اين كتابها نقل كنند .\r\nشايد هم ، آن را از عقيده شيعه به جواز تقيه براى پيروان انبيا گرفته و جواز اظهار كفر پيامبران براى تقيه ، را بر آن قياس كرده‌اند و حال اينكه چنين قياسى باطل است . بلى اين مذهب بعضى از اهل سنت است چنان كه ابن حزم به هنگام سخن از آيات منافى با عصمت ابراهيم ( ع ) بدان تصريح كرده است : « كذب در اظهار كفر براى تقيه را مباح مىدانم . بدون ترديد كسى كه خبر غرانيق را روايت مىكند ، با اين اعتقاد همراه است ، زيرا اظهار كفر براى تقيه ، آسانتر است از اظهار كفر براى خواستهء قومش . » ( 1 )\r\nهمينطور كسى كه ساير روايات كفر آميز را روايت مىكند و آيات را بر كفر حمل مىكند ، به اين عقيده بر حقتر است .\r\nآگاه باش كه آنچه نسبت به صدور عمدى كبائر از پيامبران گفته‌اند ، آنجا كه مىگويند :\r\n« جمهور محققين آن را منع كرده‌اند . » مخصوص به حال نبوّت است و لذا بعد از آن هر دو نفر گفته‌اند : « تمام اين مطلب پس از وحى و اتصاف به نبوت است . اما پيش از آن ، جمهور عقيده دارند كه صدور گناه كبيره از آنان ممتنع نيست » پس لازم است كه خصم آن را مقيّد سازد . همچنان صاحب مواقف و شارح آن در مورد صدور سهوى آن گفته‌اند :\r\n\r\n","description":"","footnote":"\r\n( 1 ) . الفصل فى الملل و النمل ، ج 4 ، ص 6 .\r\n","page_name":" 457 ","page_number":495},
  {"content":"\r\n« امّا صدور سهوى گناهان كبيره و يا صدور آن بر سبيل اشتباه در تأويل ، را اكثريت جايز دانسته‌اند . » شارح مىگويد : « مختار ما خلاف آن است . » اما خصم نسبت تجويز به اكثريت را به منظور مخفى نگهداشتن دروغ خود نياورد و گفت : « دليل اشاعره بر وجوب عصمت پيامبران از ارتكاب گناهان عمدى و سهوى . . . » و بتواند دروغ ادعاى موافقت با ما را زيبا جلوه دهد كه گفت : « نه براى احتجاج بر خصم . زيرا او هم در اين مسئله با ما موافق است . »\r\nآگاه باش كه گفتهء اين دو : « جمهور محققين آن را منع كرده‌اند . » و قول شارح كه : « پيش از ظهور مخالفان » بر اين دلالت دارد كه در ميان آنان كسى است كه به عدم عصمت پيامبران از ارتكاب عمدى گناهان كبيره در حال نبوت عقيده دارد . همچنان شارح مواقف صراحتا به حشويه نسبت خلاف داده و ابن حزم در كلامى كه از وى آورديم ، آن را به صراحت به كراميه ، باقلانى و پيروان او ، نسبت داده ، غزالى هم به پيروى از قاضى باقلانى آن را انتخاب كرده است . پس معلوم مىشود كه بسيارى از اهل سنّت به عدم عصمت پيامبران از ارتكاب عمدى گناهان كبيره در حال نبوت عقيده دارند ، تا چه رسد به ارتكاب سهوى و آنچه كه پيش از نبوت است . پس معنى ندارد كه خصم دلايلى را كه ذكر كرده بطور مطلق به اشاعره نسبت دهد و ادعا كند كه آنان بر وجوب عصمت پيامبران از ارتكاب عمدى و سهوى گناهان كبيره ، بدان استدلال كرده‌اند . خصوصا كه در كتاب مواقف و شرح آن نه دليل كامل آورده‌اند و شارح آن را به رازى نسبت مىدهد و سپس چنين بر وى ايراد كرده‌اند كه : « و تو مىدانى كه دلالت اين دلايل در محل نزاع يعنى عصمت پيامبران از ارتكاب سهوى گناهان كبيره و ارتكاب عمدى گناهان صغيره ، قوى نيست . » پس معلوم مىشود كه بين ما و اشاعره در عصمت پيامبران هيچ توافقى وجود ندارد . زيرا ما معتقديم كه پيامبران از ارتكاب مطلق گناهان صغيره و كبيره ، عمدى و سهوى ، پيش از نبوت و پس از آن ، معصوم هستند ولى جمهور اشاعره به عصمت پيامبران از مطلق گناهان پيش از نبوت و از گناهان صغيره مطلقا و از گناهان كبيره سهوى پس از نبوت ، عقيده ندارند . بعضى از آنان نيز به عصمت پيامبران از ارتكاب عمدى گناهان كبيره پس از نبوت ، عقيده ندارند . حتى دانستيد كه بعضى از آنان كفر حتى پس از نبوت را براى پيامبران جايز مىدانند . پس چگونه بين ما و آنان توافق وجود دارد ، خصوصا كه عده اى از آنان كه به عصمت پيامبران به نحو اجماع معتقدند ، دليل آن را نقل مىدانند نه عقل . چنان كه در كلامى كه خصم از كتاب مواقف و شرح آن نقل كرد ، ديديد .\r\n","description":"","footnote":"","page_name":" 458 ","page_number":496},
  {"content":"\r\nتحقيق اين دلايل به هنگام ذكر آنها توسط مصنّف - ان شاء الله تعالى - خواهد آمد . خصم اقرار دارد كه غير از دليل دوّم ، ساير دلايل مقتضى عصمت پيامبران از تمام گناهان حتى گناهان صغيره است ليكن قصد مطابقت مذهب خود را داشته ، لذا وجود دليل ديگرى را بر عدم عصمت پيامبران از گناهان صغيره ، گمان كرده است . آن دليل ، چنان كه از كلمات وى استفاده مىشود ، چند امر است : اوّل - عفو از گناه صغيره در صورت اجتناب از گناهان كبيره . دوّم - پيامبران بشرند و بشر به مقتضاى طبع خود از گناهان خالى نيستند .\r\nسوّم - گناهان صغيره با ملكهء عصمت مخالفت ندارد لذا به جهت ارتكاب گناهان صغيره مؤاخذه نمىشوند .\r\nبر دو امر اوّل اين ايراد وارد است كه هيچ كدام مستلزم تخصيص دلايل موجبهء عصمت پيامبران از تمام گناهان نيست :\r\nامر اوّل - زيرا عفو از صغيره ، آن را از گناه بودن خارج نمىكند و نهى از آن واجب است و پيروى از آن حرام . همچنين عفو از آن ، از دخول پيامبر در شموليت ملامت و مذمت مثل آيه * ( « لِمَ تَقُولُونَ ما لا تَفْعَلُونَ » ) * ( 1 ) جلوگيرى نمىكند .\r\nامر دوّم - وضع آن از وضع اوّلى آشكارتر است . زيرا بشر بودن مستلزم وقوع در گناه نيست تا تخصيص ادلهء عصمت لازم آيد . در غير اين صورت ، عصمت پيامبران از گناهان كبيره هم ناتمام است . اما اينكه گفت : « در اين آيه ، همچنين اشاره اى است به اين مطلب كه از آنجا كه انسان از خاك آفريده شده و از آن به وجود آمده » اگر منظورش اين است كه آفرينش انسان از خاك ، علت تامهء در صدور گناه است ، اين باطل است . زيرا احدى به وجوب عدم عصمت حتى از گناهان صغيره عقيده ندارد . از اين گذشته ، لازم مىآيد كه بين گناهان كبيره و گناهان صغيره فرقى وجود نداشته باشد و اگر منظورش اين است كه آفرينش انسان از خاك مقتضى صدور گناه از اوست ، گوييم : اگر اشاره آيه را بپذيريم باز براى تخصيص ادلهء وجوب عصمت پيامبران از مطلق گناهان صلاحيت نخواهد داشت و گرنه عصمت آنان حتى از گناهان كبيره هم منتفى خواهد شد .\r\nامر سوّم - فساد اين امر از دو امر ديگر ظاهرتر است . زيرا اگر دعوى عدم مخالفت گناه صغيره با ملكهء عصمت ناشى از جهت كوچكى گناه باشد ، اين امر دلالتى\r\n\r\n","description":"","footnote":"\r\n( 1 ) . صف / 2 .\r\n","page_name":" 459 ","page_number":497},
  {"content":"\r\nندارد . پس بايد عموم ادلهء مانع از صدور هر گونه گناهى حتى گناهان صغيره را معتبر دانست ، اما اگر از اين جهت ناشى شود كه گناهان صغيره كم واقع مىگردد ، بايد دانست كه از اين لحاظ گناهان كبيره هم با آن مساوى است . پس عصمت پيامبران از گناهان كبيره ، در صورتى كه كم اتفاق افتد ، نيز لازم نيست و گناه صغيره خصوصيتى ندارد .\r\nاين از يك سو ، از سوى ديگر چند امر را خصم خلط كرده است ؛ از جمله مىگويد :\r\n« غرض اينكه : آنچه كه اين مرد در مورد لزوم ابطال حجت خدا به جهت گناهان پيامبران ، بيان كرد ، . . . » بايد گفت : مصنّف ابطال حجت خداوند سبحان را بر گناهان پيامبران مترتّب نكرد ، بلكه آن را بر روايت غرانيق كه مستلزم شرك و دعوت به بت پرستى است ، مترتب ساخت . مگر اينكه : منظور خصم از گناهان پيامبران ، اعم باشد .\r\nاز آن جمله در ذيل كلام خود در معنى عصمت از نظر اشاعره گفت : « ولى چون خلاف ملكهء عصمت نيست ، به جهت آن مؤاخذه نمىشوند . » ، اين كلام ربطى به تفسير آنان از عصمت ندارد كه مىگويند : خداوند گناه را در آنان خلق نكند . زيرا اين تفسير در مقابل اعتقاد به ملكه قرار دارد .\r\nاز آن جمله است : « صفات نفسانى در ابتداى حصول ، احوال ناميده مىشود . » ظاهرا منظورش اين است كه صدور گناهان صغيره از پيامبران در زمانى است كه اين صفت حال است نه ملكه ، ولى اين خارج از كلام وى در مورد صدور گناه از آنان در هنگام ملكه است . از اين گذشته ، فرض اينكه صفات انبيا در اوّل حصول ، حال باشند با عقيده به ثبوت ملكهء عصمت از اوّل نبوت ، قابل جمع نيست . امّا كسى كه بايد به جهت اين خلط مؤاخذه شود صاحب مواقف و شارح آن است . زيرا خصم اين گفته اش را از آنان گرفته كه « عصمت از نظر حكما . . . تا اينكه مىگويد : صفات نفسانى . . . » كما اينكه اين سخن خود را هم از آنان گرفته است : « پيامبران به ترك گناهان مكلَّفند . . . تا اينكه مىگويد : پس صدور گناه از آنان همچون ساير مردمان ممتنع نيست . » اين دو ، از اينروى اين سخن را گفته‌اند كه ردّى باشد بر كسى كه گمان كرده عصمت خاصيتى است در نفس يا بدن شخص كه به سبب آن صدور گناه از آنان ممتنع است ليكن خصم اين كلام را از آن دو سرقت كرده ، در جايى غير از جاى خود قرار داده است . زيرا ما هم مدعى امتناع صدور گناه از پيامبران نيستيم بلكه مدعى هستيم كه آنان با اينكه قدرت بر گناه دارند ، اصلا گناه نمىكنند .\r\nاما اينكه گفت : داستان سورهء نجم در كتب صحاح نيامده است ، صدق وى در اين باره\r\n","description":"","footnote":"","page_name":" 460 ","page_number":498},
  {"content":"\r\nبعيد نمىنمايد لكن آنان در نقل اين داستان دو يا سه طريق صحيح دارند و طريق آنان در نقل اين به حد استفاضه رسيده است . عموم مفسرين و مورّخين آنان ، آن را نقل كرده ، بسيارى از دانشمندان آنان ، آن را معتبر دانسته‌اند . سيوطى در لباب المنقول در آيهء * ( « وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ ( 1 ) » ) * مىگويد : « ابن ابى حاتم و ابن جرير و ابن منذر از طريقى به سند صحيح از سعيد بن جبير نقل كرده‌اند كه گفت : پيامبر در مكَّه سوره نجم را قرائت كرد ، چون به اين آيه رسيد : * ( « أَ فَرَأَيْتُمُ اللَّاتَ وَالْعُزَّى وَمَناةَ الثَّالِثَةَ الأُخْرى » ) * ( 2 ) شيطان بر زبان پيامبر ، القا كرد : « تلك الغرانيق العلاوان شفاعتهن لترتجى » ، مشركان گفتند : تا به امروز خدايان ما به نيكى ياد نشدند . پيامبر سجده كرد و آنان هم سجده كردند . پس آيهء * ( « وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ » ) * ( 3 ) نازل شد اين روايت را بزار و ابن مردويه از وجه ديگرى از سعيد بن جبير ، از ابن عباس - آنگونه كه من گمان مىكنم - آورده‌اند . بزار مىگويد : تنها از اين طريق است كه روايات به نحو متصل نقل مىشود . تنها كسى كه به طريق متصل آورده ، امية بن خلاد است كه فرد ثقهء مشهورى است . بخارى آن را از ابن عباس به سندى كه واقدى و ابن مردويه از طريق كلبى از ابن ابى صالح از ابن عباس در آن قرار دارد ، آورده است . ابن اسحاق آن را در سيره خود از محمد بن كعب و موسى بن عقبه از ابن شهاب و ابن جرير از محمد بن كعب و محمد بن قيس و ابن ابى حاتم از سدى و همه آنان به يك معنى آورده‌اند و تمام آن ضعيف يا منقطع است مگر طريق اوّل سعيد بن جبير . ابن حجر حافظ گويد : ليكن كثرت طرق دلالت دارد كه اين قصه اصلى دارد ، با اينكه دو طريق صحيح مرسل دارد و ابن جرير يكى را از طريق زهرى از ابو بكر بن عبد الرحمن بن حارث بن هشام و ديگرى را از طريق داود بن هند از ابو العاليه آورده است . گفتهء ابن العربى و عياض كه مىگويند : « اين روايات باطل است و اصلى ندارد ، از نظر ما معتبر نيست . » سيد سعيد - ره - مانند آن را از شهاب الدين احمد بن محمد قسطلانى از كتاب وى بنام المواهب اللدنيه نقل كرده ، در آخر كلامش مىگويد :\r\nهر گاه راههاى نقل روايت زياد شد و مخارج آن متباين گشت ، همين دلالت مىكند كه اين روايت بىاساس نيست . بيان داشتيم كه سه تا از اين اسنادها ، بنابر شرط صحيح ، مرسل است و هر كس بر روايات مرسل احتجاج مىكند ، به مثل آن هم احتجاج مىكند و هر كس هم كه بدان احتجاج نمىكند ، بر اين روايت احتجاج مىكند . زيرا اين اسانيد\r\n\r\n","description":"","footnote":"\r\n( 1 ) . حج / 52 .\r\n( 2 ) . نجم / 20 .\r\n( 3 ) . حج / 52 .\r\n","page_name":" 461 ","page_number":499},
  {"content":"\r\nهمديگر را تقويت مىكنند . «\r\nاما پاسخى كه به اشاعره نسبت داده كه آن القاى شيطان است يا قرآن منسوخ و غرانيق اشاره به ملائكه ، از اوّل كلام تا آنجا كه مىگويد : و هر كس سورهء نجم را بخواند ؛ عينا عبارت كتاب مواقف و شرح آن است . بر احتمال اوّل اين ايراد وارد است كه با گفتار جبرئيل كه گفت : چيزى تلاوت كردى كه بر تو تلاوت نكرده بودم ، قابل جمع نيست و نيز با حزن و اندوه پيامبر ( ص ) و خوف عظيم آن حضرت ، مگر اينكه شيطان چنان صداى خود را با صداى پيامبر ( ص ) در هم آميخت كه نه خود پيامبر متوجه شد و نه جبرئيل و نه آن كه جبرئيل را به سوى پيامبر فرستاد ! انديشه كن كه حال اين قوم ، چقدر شگفت انگيز است . از اين گذشته ، اگر القاى شيطان و خلط صداى او با صداى پيامبر ( ص ) ممكن باشد ، شرايع فاسد شده ، بر آنان نيز صحيح نخواهد بود كه به آنچه از پيامبر ( ص ) در فضل اولياى خود روايت كرده‌اند ، احتجاج كنند . زيرا ممكن است از القاى شيطان باشد .\r\nبر احتمال دوّم اين ايراد وارد است كه اين هم با گفتار جبرئيل كه گفت : چيزى تلاوت كردى كه بر تو تلاوت نكرده بودم ، و نيز با حزن و اندوه پيامبر ( ص ) قابل جمع نيست .\r\nزيرا بر حسب فرض ، پيامبر ( ص ) جز قرآنى كه جبرئيل بر او تلاوت كرده بود ، چيزى نخواند .\r\nاما اينكه گفت : « هر كس سورهء نجم را بخواند و در تتابع آيات آن دقت و تأمل كند ، درمىيابد كه وقوع اين كلمات . . . » كلام موجّهى است ليكن دليل بر كذبى است كه واقع شده و راويان دروغگوى آن ، مردمان بى عقلى هستند .\r\nاما اينكه گفت : « ذكر آن به هنگام ذكر ملائكه تناسب دارد . آنجا كه آيه مىگويد : و كم من ملك . . . ، » اشتباه است . زيرا آيهء * ( « وَكَمْ مِنْ مَلَكٍ » ) * به معنى بسيار است پس مذّكر مىباشد و لذا فرمود : * ( « لا تُغْنِي شَفاعَتُهُمْ » ) * ( 1 ) . پس زيبندهء بلاغت نيست كه با ضمير مؤنث به آن اشاره شود و آن لفظ ( تلك ) است ، خصوصا پس از آنكه ضمير مذكر را به آن برگرداند ، از چيزى كه با بلاغت تناسب ندارد به چيزى فرار كرده كه آن هم با بلاغت تناسب ندارد ، اگر هم حسن اين اشاره براى تعبير از آن بسيار به غرانيق كه لفظ مؤنثى است ، مسلَّم گرفته شود ، باز حكم وى بر نسخ آيه به جهت ايهام ، بى معنى است . زيرا اگر پس از آيه مباركه * ( « كَمْ مِنْ مَلَكٍ » ) * واقع شود ، احتمال رجوع آن به مدح اصنام نخواهد\r\n\r\n","description":"","footnote":"\r\n( 1 ) . نجم / 26 .\r\n","page_name":" 462 ","page_number":500},
  {"content":"\r\nرفت . به دو دليل : اوّل - فاصلهء زياد بين آنها ، دوّم - عدم مناسبتى كه وى بيان كرده است .\r\nبنابراين از كجا اين ايهام موجب نسخ حاصل شده است . گذشته از اين ، آنچه روايت شده از نظر آنان ، اين است كه پيامبر ( ص ) آن عبارت را پس از آيهء * ( « أَ فَرَأَيْتُمُ اللَّاتَ وَالْعُزَّى وَمَناةَ الثَّالِثَةَ الأُخْرى » ) * ( 1 ) خواند و مدار سخن هم بر همان است . پس چگونه فرض وقوع آن پس از آيهء * ( « وَكَمْ مِنْ مَلَكٍ » ) * جايز است ؟ ! جالب است كه مىگويد : « بنابراين معلوم شد كه آنچه اين مرد گفته ، افترا و بهتان است . » ، چگونه بر آنان بهتان زده و حال اينكه اين روايت شوم را آنان روايت كرده‌اند و بيشترشان ، آن را معتبر دانسته‌اند و هر كس از آنان كه به عدم عصمت پيامبران از گناهان عقيده دارد ، بدان استدلال كرده است .\r\nمصنّف فقط از آنان سهو پيامبر ( ص ) در قرآن را در آنچه كه موجب كفر است ، نقل كرد و چيزى افزون بر آن نگفت ليكن ظاهر روايتى كه خصم ذكر كرده ، تعمّد پيامبر ( ص ) را مىرساند . زيرا پيامبر ( ص ) آن را پس از آرزوى نزول چيزى قرائت كرد كه موجب نزديكى او و خويشانش شود و اين البتّه كه نوعى مدح بتان است . پس پيامبر آرزوى كفر را داشته ، فاعل آن بوده است . اين بدترين حالت است . خداى روى آنان را زشت دارد كه چه نسبتى به سيّد پيامبران داده‌اند ! آنچه كه به قاضى عياض در كتاب شفا نسبت داده ، افترا است . زيرا قاضى عياض مىگويد : « راست گفت قاضى بكر بن علاء مالكى كه : مردم به بعضى از اهل اهواء و تفسير گرفتار شده‌اند و ملحدان بدان تعلق دارند . » اگر بپذيريم كه اين از افتراهاى ملحدين باشد و نه اهل سنت ، همين در نقص ، آنان را بس كه در اخبار خود از ملحدان پيروى كنند و دانشمندان آنان هم آن را معتبر شمارند .\r\nاين از يك سو ، از سوى ديگر جاى بسى شگفتى است كه در مورد پيامبر ( ص ) كه خداوند او را از زشتى و پليدى پاك و پاكيزه گردانده ، چنين چيزى روايت كرده و حال اينكه در فضيلت عمر از پيامبر ( ص ) نقل مىكنند كه حضرت فرمود : « و الذى نفسى بيده ما لقيك الشيطان سالكا فجا الاسلك فجا غير فجك » و « ان الشيطان يفر من حس عمر » ، « ان الشيطان يفرق من عمر » ، و بر حسب لفظ صواعق محرقه فرمود : « ان الشيطان لم يلق عمر منذ اسلم الَّا خرّ لوجهه » و غير ذلك . اى كاش مىدانستم آيا قسمتى از اين منزلت را\r\n\r\n","description":"","footnote":"\r\n( 1 ) . نجم / 20 .\r\n","page_name":" 463 ","page_number":501},
  {"content":"\r\nبراى سيّد پيامبران و بهترين برگزيدهء خدا از ميان تمام خلق ، قائل هستند ؟ !\r\nمصنّف - اعلى الله مقامه - مىگويد :\r\nآنان از پيامبر ( ص ) روايت كرده‌اند كه نماز ظهر را در دو ركعت به جاى آورد ، اصحاب گفتند : اى رسول خدا ! آيا نماز را شكسته خواندى يا اينكه فراموش كردى .\r\nگفت : چطور مگر ؟ گفتند : دو ركعت به جاى آوردى . دو نفر مرد را به شهادت گرفت .\r\nچون گواهى دادند ، حضرت برخاست و نماز را تمام كرد . در صحيح بخارى و صحيح مسلم روايت كرده‌اند كه نماز عصر را در دو ركعت به جماعت به جاى آورد و داخل حجرهء خود شد . سپس براى انجام كارى بيرون رفت . بعضى به يادش آوردند ، پس نماز را تمام كرد . چه نسبتى از اين ناقصتر و بليغتر در دنائت ؟ ! اين دلالت دارد كه پيامبر ( ص ) از عبادت پروردگار خود روى گردان بود ، در آن اهمال مىكرد و به چيزهاى ديگر مشغول مىشد و تكلم در نماز و جبران نكردن سهو - اگر از او سهوى سر زده باشد - دليل بر همين اهمال در عبادت پروردگار است . پناه بر خدا از اين آراى فاسد ؟ !\r\nفضل مىگويد :\r\nآنچه كه از رسول خدا ( ص ) در مورد نماز روايت كرده‌اند و اينكه : ذو اليدين به آن حضرت گفت : اى رسول خدا ! آيا نماز را قصر خواندى يا فراموش كردى ؟ و چون وقوع سهو را در نماز دانست ، آن را جبران كرد چه نقص و دنائتى در سهو است و حال اينكه خداوند متعال مىگويد : * ( « وَإِمَّا يُنْسِيَنَّكَ الشَّيْطانُ » ) * ( 1 ) ، اين آيهء مباركه تصريح به جواز سهو و نسيان دارد . حكمتش اين است كه حكم سهو در نماز تشريع گردد و كلام اندك مربوط به نماز ، ضرر نمىزند . همينطور است حركات مربوط به نماز . پس ممكن است كه خداوند متعال اين سهو را براى او به وجود آورده ، نماز را از يادش برده تا امورى را كه بيان كرديم ، تشريع كند . اين سهو كه فوايد آن را ذكر كرديم ، به عصمت ضرر نمىزند . پس چه نقص و دنائتى در آن وجود دارد ؟ ! زيرا خداوند متعال براى تشريع حكم سهو ، آن را از يادش برد ! خداوند متعال مىفرمايد : * ( « ما نَنْسَخْ مِنْ آيَةٍ أَوْ نُنْسِها » ) * ( 2 ) از ياد بردن در يكى از دو معنى خود عبارت است از ايقاع نسيان بر پيامبر . خداوند متعال در حق يوسف كه از پيامبر مرسل است مىفرمايد : * ( « فَأَنْساه الشَّيْطانُ ذِكْرَ رَبِّه » ) * ( 3 ) ، همانگونه كه شناخت خدا آنگونه كه بايد ، واجب است چه خداوند متعال فرموده است :\r\n\r\n","description":"","footnote":"\r\n( 1 ) . انعام / 67 .\r\n( 2 ) . بقره / 106 .\r\n( 3 ) . يوسف / 42 .\r\n","page_name":" 464 ","page_number":502},
  {"content":"\r\n* ( « وَما قَدَرُوا الله حَقَّ قَدْرِه إِذْ قالُوا ما أَنْزَلَ الله عَلى بَشَرٍ مِنْ شَيْءٍ » ) * ( 1 ) ، شناخت پيامبران هم آنگونه كه بايد ، واجب است . و بايد آنچه را كه بر آنان جايز است و آنچه را كه جايز نيست ، شناخت و دانست . خداوند متعال فرموده است : * ( « إِنَّما أَنَا بَشَرٌ مِثْلُكُمْ » ) * ( 2 ) خداوند كافران را به جهت مبالغه در تنزيه پيامبران از اوصاف انسانى چنين مورد سرزنش قرار داده * ( « وَقالُوا ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ » ) * ( 3 ) و * ( « سُبْحانَ رَبِّي هَلْ كُنْتُ إِلَّا بَشَراً رَسُولًا . » ) * ( 4 )\r\nمن مىگويم :\r\nبه چند دليل ، شكى در عصمت پيامبران از سهو در عبادت نداريم :\r\n1 - آيهء مباركهء * ( « فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ » ) * ( 5 ) ، خداوند سبحان سهو را صفت نقص و دخيل در استحقاق ويل قرار داده است بدون اينكه بين آنچه موجب ترك اصل نماز مىشود و آنچه موجب ترك اجزاى نماز است ، فرقى قرار داده باشد .\r\nزيرا هر دو با هم ناشى از سهو در نماز است . پس چگونه پيامبر ( ص ) از كسانى است كه در نماز سهو مىكنند ؟ و بلكه اگر پيامبر ( ص ) در نماز سهو كند ، سزاوارترين مردم به ويل خواهد بود ، مگر اينكه اين آيه به سهو از اصل نماز اختصاص يابد ، ليكن آنان سهو پيامبر ( ص ) از اصل نماز را هم - چنان كه خواهيد ديد - روايت كرده‌اند .\r\n2 - اگر پيامبر مرتكب سهو شود ، مشمول ملامت و سرزنش در آيات قرآن خواهد شد كه مىفرمايد : * ( « لِمَ تَقُولُونَ ما لا تَفْعَلُونَ » ) * ( 6 ) و * ( « أَ تَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ » ) * ( 7 ) ، و پيامبر ( ص ) است كه مىفرمايد : « ركعتان مقتصدتان خير من قيام ليلة و القلب ساه » ، « من توضأ فأسبغ الوضوء ثم قام يصلى صلاة يعلم ما يقول فيها حتى يفرغ من صلاته كان كهيئة يوم ولدته امه » ، « لا صلاة لمن لا يتخشع فى صلاته » ، « اذا صليت فصل صلاة مودع » ( 8 ) و « اياكم و ان يتلعب بكم الشيطان » ( 9 ) اين سخن را رسول خدا ( ص ) وقتى فرمود كه مردى به او عرض كرد : يا رسول خدا ! نماز به جاى آوردم امّا نمىدانم كه نماز شفع خواندم يا وتر . . . و ديگر رواياتى كه از آن حضرت ( ص ) نقل شده است . با اين حال چگونه ممكن است كه گروهى نماز جماعت را در حال سهو به جاى آوردند و از چهار ركعت آن ، دو ركعت كم كنند ؟ !\r\n\r\n","description":"","footnote":"\r\n( 1 ) . انعام / 91 .\r\n( 2 ) . فصّلت / 6 .\r\n( 3 ) . فرقان / 7 .\r\n( 4 ) . اسراء / 93 .\r\n( 5 ) . ماعون . 5 - 4 .\r\n( 6 ) . صفّ / 2 .\r\n( 7 ) . بقره / 44 .\r\n( 8 ) . ر . ك : كنز العمال ، ج 4 ، ص 230 و ص 112 به بعد .\r\n( 9 ) . مسند احمد ، ج 1 ، ص 63 .\r\n","page_name":" 465 ","page_number":503},
  {"content":"\r\n3 - روايات مستفيضى آمده كه چشمان پيامبر ( ص ) به خواب مىرفت ولى قلبش به خواب نمىرفت . تا جايى كه بخارى بابى در صحيح خود در كتاب « بدء الخلق » ، باز كرده ، در آن سه حديث آورده كه در يكى از آنها ، اين مطلب آمده كه : « و كذلك الانبياء تنام اعينهم و لا تنام قلوبهم » چگونه كسى كه قلبش در حالت خواب بيدار است ، در بيدارى از عبادت پروردگارش كه روح آن توجه به خداى متعال است ، غافل است ؟ ! 4 - وقوع سهو از پيامبران در عبادت با حكمت بعثت منافات دارد . حكمت بعثت ارشاد خلق است و نزديك ساختن آنان به چيزى كه نزد خداوند متعال محبوبتر است و براى مصلحت آنان مفيدتر . روشن است كه اقبال بر عبادت خداوند متعال محبوبترين چيزها نزد خداوند متعال و مفيدترين آنها براى مصلحت بندگان است .\r\nسهو با اين اقبال منافات دارد . هنگامى كه پيامبر بر عبادت خداوند خود اقبال نداشته باشد و سهو از او صادر شود ، امّت به سهو سزاوارتر و به مسامحه در عبادت بر حقتر خواهد بود . اين بيشترين منافات را با منصب دعوت به سوى خداوند متعال و قرب به درگاه رب العالمين دارد .\r\nاحتمالى كه خصم در مورد ايجاد سهو داده است ، خلاف ظاهر روايات آنان است كه بعضى را مصنّف - ره - در اينجا آورده ، بعضى هم بيان نشده است و بلكه خلاف صريح بعضى از آنها است . در كنز العمال دو روايت از روايات بحث ما را آورده است كه رسول اكرم ( ص ) در آن دو فرموده است : « انما انا بشر انسى كما تنسون » ، يكى از سنن بيهقى ، سنن نسائى ، سنن ابى داود و سنن ابن ماجه و ديگرى از سنن ابن ماجه و مسند احمد ( 1 ) همچنين حديث ديگرى از سنن ابى داود در كنز العمال آورده كه پيامبر ( ص ) در آن فرموده : « ان نسانى شيئا من صلاتى فليسبح القوم و لتصفق النساء » ( 2 ) و ديگر رواياتى كه نقل كرده‌اند . پس چگونه با اين وضع ، خصم احتمال ايجاد سهو مىدهد ؟ گذشته از اين ، ايجاد سهو به چيزى كه ظاهر آن سهو است ، محال است . زيرا پيامبر ( ص ) را در معرض شموليت آيهء مباركه قرار مىدهد كه مىفرمايد : * ( « فَوَيْلٌ لِلْمُصَلِّينَ » ) * ( 3 ) و نيز آن حضرت را در معرض ملامت و مذمت قرار مىدهد كه چيزى مىگويد كه خود انجام نمىدهد و مردم را به نيكى امر مىكند ولى خود آن را فراموش كرده است و نيز گفتار آن حضرت ( ع ) را در معرض تكذيب قرار مىدهد كه ادعا مىكند كه چشمانش مىخوابد ولى قلبش بيدار است . از سوى ديگر با\r\n\r\n","description":"","footnote":"\r\n( 1 ) . كنز العمال ، ج 4 ، ص 101 .\r\n( 2 ) . كنز العمال ، ج 4 ، ص 101 .\r\n( 3 ) . ماعون / 4 .\r\n","page_name":" 466 ","page_number":504},
  {"content":"\r\nحكمت بعثت پيامبر و با لطف خدا بر بندگانش منافات دارد . چه با ايجاد سهو در پيامبر ( ص ) كه مقتداى مردم است ، آنان را از قرب و نزديكى به پروردگار دور كرده است .\r\nاين مفاسد با حكمت تشريع كه با بيان لفظى هم ممكن است ، تلافى نمىشود . حتى بيان لفظى به حد استفاضه رسيده است ، چنان كه پيامبر ( ص ) هيچ موضوعى را براى حكمت تشريع باقى نگذاشته است . از سوى ديگر ما از كسانى كه به ايجاد سهو ، گمان برده‌اند ، مىپرسيم : چه چيزى با ايجاد سهو ، تشريع شده است ؟ آيا جواز سهو است يا حكمى است كه بر سهو مترتب مىشود مثل سجدهء سهو و مانند آن . اگر قسم دوّم است ، وقوع ايجاد سهو لغو خواهد بود . زيرا بيان دو سجدهء سهو و ركعات فراموش شده بر ايجاد سهو متوقف نيست . اگر قسم اوّل است وضع بسيار شنيعتر خواهد بود . زيرا ايجاد سهو غير ختيارى بنده است . پس حكمى ندارد . حال چگونه با آن جواز سهو كه از امور اختيارى بنده است - زيرا بنده مىتواند خود را از وقوع در سهو حفظ كند - تشريع مىشود . گذشته از اين ، اگر بپذيريم كه سهو غير اختيارى بنده است ، باز هم حكمى ندارد و تشريع چيزى كه حكم ندارد به چيزى كه آن هم حكم ندارد ، بىمعنى است . به علاوه ايجاد سهو فعل خداوند متعال است و حال اينكه سهو فعل مكلف است . پس چگونه حكم يكى با وقوع ديگرى تشريع مىشود ؟ همچنين در تشريع سهو و وقوع آن يك يا دو مرتبه كافى است ، پس چرا آن را بارها و بارها به پيامبر ( ص ) نسبت داده‌اند تا آنجا كه بخارى چندين باب متوالى براى آن باز كرده ، در آنها سهو پيامبر ( ص ) را آورده است ؟\r\nيك مرتبه به آن حضرت ( ص ) نسبت دادند كه از روى سهو جلوس نكرد . بارى ديگر نماز ظهر را پنج ركعت خواند ، نماز مغرب را دو ركعتى تمام كرد و ديگر رواياتى كه با بيان آن ، از مقام عظيم آن حضرت كاسته‌اند . چگونه آدم عاقل در اينكه چنين چيزى نقص است ، شك مىكند ، خصوصا اينكه پيامبر ( ص ) در بعضى از رواياتى كه بخارى آن را روايت كرده ، فرمود : « لم انس و لم اقصر » و در روايت مسلم آمده : « كذلك لم يكن » كه به فرض وقوع آن از پيامبر ( ص ) سهو در سهو و دروغ در غلط خواهد بود و در نتيجه نقص دو برابر مىشود كه با منصب نبوت و دعوت سازگارى ندارد . همين كلام - ان شاء الله تعالى - در بيان گمان خصم در مورد تشريع كلام و حركت مربوط به نماز ، خواهد آمد .\r\nاما آنچه كه خصم بدان بر وقوع سهو پيامبران ، استدلال كرده ، ربطى به موضوع مورد بحث ما كه سهو در عبادت است ، ندارد . گذشته از اين آيه * ( « وَإِمَّا يُنْسِيَنَّكَ الشَّيْطانُ فَلا\r\n","description":"","footnote":"","page_name":" 467 ","page_number":505},
  {"content":"\r\nتَقْعُدْ بَعْدَ الذِّكْرى مَعَ الْقَوْمِ الظَّالِمِينَ » ) * ( 1 ) ممكن است از قبيل اين گفته باشد كه » مهما نسيت شيئا فلا تقعد مع زيد ناسيا « و از جزاى آيه ، لفظ ( ناسيا ) حذف شده است . لذا معناى آيه اين خواهد بود ( خدا آگاه تر است ) : هر چند چيزى فراموش كردى ولى پس از آنكه حرمت آن را برايت برشمردم و آنها را برايت تبيين كردم عدم عقود با آنان را فراموش مكن . چنين جملاتى براى بيان اهميت جزا گفته مىشود بدون اينكه نظرى به وقوع طرفين يا جواز وقوع آن داشته باشد . لذا آيه بر وقوع نسيان از پيامبر ( ص ) حتى در غير نماز دلالت ندارد .\r\nاما مراد آيهء مباركه * ( « فَأَنْساه الشَّيْطانُ ذِكْرَ رَبِّه » ) * ( 2 ) ، پس از شنيدن تمام دانسته مىشود كه مىفرمايد : * ( « وَقالَ لِلَّذِي ظَنَّ أَنَّه ناجٍ مِنْهُمَا اذْكُرْنِي عِنْدَ رَبِّكَ فَأَنْساه الشَّيْطانُ ذِكْرَ رَبِّه » ، ) * بدون شك ، به مقتضاى ظاهر آيه ، مراد از ضمير در ( انساه ) ، فردى است كه يوسف گمان كرده بود ، نجات مىيابد ، نه يوسف ( ع ) و منظور از ربّ در هر دو جا ، صاحب خاص بنده است و لذا ربطى به مدعا ندارد .\r\nاما آيه * ( « ما نَنْسَخْ مِنْ آيَةٍ أَوْ نُنْسِها » ) * ( 3 ) ، مقصود از آن به فراموشى افكندن پيامبر ( ص ) نيست . چگونه چنين چيزى ممكن است و حال اينكه خداوند مىفرمايد : * ( « سَنُقْرِئُكَ فَلا تَنْسى » ) * ( 4 ) ، اين در صورتى است كه مراد از آيه ، آيه قرآن باشد ، اما اگر سائر معجزات و دلايل نبوت باشد ، معنى آيه چنين خواهد بود : هر گاه از يكى از دلايل نبوت اعراض كرديم يا آن را از ياد برديم ، دليلى بهتر و بزرگتر بر نبوت خواهيم آورد و اين بالضروره به امتهاى پيامبران مربوط مىشود .\r\nاما گمان وى كه پيامبران در انسان بودن با ساير مردم مساويند و به قرآن در اين باره استدلال كرد ، مىگوييم : مساوات در انسان بودن مقتضى مساوات در هر چيز نيست و الَّا جايز خواهد بود كه تمام معاصى حتى كفر هم از آنان صادر شود . و حال اينكه خود خصم هم بدان عقيده ندارد و منع رذايل و نقايص از آنان مثل سهو در عبادت و صدور معاصى از آنان ، زايد بر قدرشان نيست .\r\nاين از يك سو ، از سوى ديگر اين مطلب بر كذب نسبت سهو در عبادت ، به پيامبر ( ص ) گواهى مىدهد كه ابو هريره كه واقعه ذو اليدين را روايت كرده ، در سال فتح\r\n\r\n","description":"","footnote":"\r\n( 1 ) . انعام / 68 .\r\n( 2 ) . يوسف / 42 .\r\n( 3 ) . بقره / 106 .\r\n( 4 ) . اعلى / 6 .\r\n","page_name":" 468 ","page_number":506},
  {"content":"\r\nخيبر اسلام آورد و حال اينكه ذو اليدين كه همان ذو الشمالين ( عمير بن عبد عمرو ) است ، در واقعهء بدر يعنى سالها پيش از اسلام آوردن ابو هريره ، كشته شد . در كتاب استيعاب در شرح حال ذو الشمالين مىنويسد :\r\nنام او عمير بن عبد عمرو بن نضلة بن عمرو بن غبشان بن سليم است . ابن اسحاق گويد ، او خزاعى است و كنيه اش ابو محمد و هم پيمان قبيله بنى زهره ، پدرش عبد بن عمرو بن نضلة پيش از اين با عبد الحارث بن زهرة هم پيمان شد و او دخترش نعمى را به همسرى وى درآورد . نعمى ، عمير ذو الشمالين را به دنيا آورد .\r\nاو با دو دستش كار مىكرد . در روز بدر حضور داشت و در غزوهء بدر شهيد شد .\r\nاسامه جهمى او را به شهادت رسانيد .\r\nاز اين جهت گفتيم ذو اليدين همان ذو الشمالين است كه از امام صادق ( ع ) روايت شده كه ذو اليدين ، ذو الشمالين است و اخبار اين گروه هم بر آن دلالت دارد . احمد بن حنبل با سند رجال خود از رجال صحيح بخارى و صحيح مسلم در مسند روايت كرده كه :\r\nعبد الرزاق ما را حديث كرد كه معمر از زهرى ، از ابو سلمة بن عبد الرحمن و ابو بكر بن سليمان بن ابو خيثمه از ابو هريره حديث كرد كه گفت : رسول خدا ( ص ) نماز ظهر يا عصر را گزارد و در ركعت دوّم سلام گفت : ذو الشمالين بن عبد عمرو كه هم پيمان بنى زهره بود ، گفت : آيا نماز را شكسته خواندى يا فراموش كردى ؟\r\nپيامبر ( ص ) گفت : ذو اليدين چه مىگويد ؟ گفتند : راست مىگويد ، اى پيامبر خدا .\r\nپس حضرت دو ركعت نمازى را كه ناقص بجا آورده بود ، براى آنان به جا آورد . ( 1 )\r\nاين روايت كه از نظر آنان صحيح است ، بين دو لقب جمع كرده و تصريح دارد كه وى پسر عبد عمرو و نيز هم پيمان بنى زهره است و او كسى جز شهيد واقعه بدر نيست . در كنز العمال از عبد الرزاق مثل اين روايت آمده ليكن پيمان وى با بنى زهره را نياورده است . ( 2 ) روايت ديگرى از احمد هم بين اين دو لقب جمع كرده است ( 3 ) . همينطور روايت\r\n\r\n","description":"","footnote":"\r\n( 1 ) . مسند احمد ، ج 2 ، ص 271 .\r\n( 2 ) . كنز العمال ، ج 4 ، ص 215 .\r\n( 3 ) . مسند احمد ، ج 2 ، ص 284 .\r\n","page_name":" 469 ","page_number":507},
  {"content":"\r\nديگرى از عبد الرزاق و ابن ابى شيبه كه در كنز العمال آمده است ( 1 ) . مالك در موطأ روايتى نقل كرده كه فقط لقب ذو الشمالين را آورده است ( 2 ) . وى اين روايت را در بابى تحت عنوان « وظيفهء كسى كه از روى سهو در ركعت دوّم سلام داده » آورده است . اين روايت هم در دلالت بر يكى بودن ذو اليدين و ذو الشمالين همچون ساير روايات است .\r\nروايت عمران بن حصين كه دلالت مىكند ذواليدين ، خرباق است ، بر تعدد دلالت ندارد . زيرا احتمال مىرود كه خرباق لقب عمير بن عبد عمرو باشد . اين احتمال را اين مطلب نزديك مىگرداند كه آنان براى خرباق پدرى ذكر نكرده‌اند ، بلكه علماى رجال آنان مىگويند : خرباق سلمى و ديديد كه عمير هم به قبيله سليم منسوب است . چه همانطور كه در استيعاب آمده ، سليم يكى از اجداد وى است . خلاصه كلام اينكه اين روايت توان اثبات تعدد را در مقابل آن روايات ندارد . پس روشن شد كه صحيح آن است كه گفته شود : ذواليدين و ذو الشمالين يك نفر است . چنان كه زهرى هم همين نظر را دارد .\r\nدر كتاب استيعاب در شرح حال ذو اليدين آورده : « زهرى با علمى كه به مغازى ( جنگها ) داشت مىگفت : او ذو الشمالين است كه در بدر كشته شد و داستان ذو اليدين در صدد نماز پيش از بدر بود . پس از آن امور سر و سامان گرفت . » در ادامه در كتاب استيعاب مىگويد : « اين داستان نزد اكثر علما وهم است . » دليل وهم ، چنان كه از اوّل كلامش معلوم است ، اينست كه وى روايت صحيح از ابو هريره دارد كه ذو اليدين در مورد نماز به پيامبر ( ص ) مراجعه كرد . پس بايستى ذو اليدين غير از ذو الشمالين باشد . زيرا ابو هريره در سال خيبر اسلام آورد و حال اينكه ذو الشمالين در بدر كشته شد . با توجه به صراحت روايات بر يكى بودن ذو اليدين و ذو الشمالين ، چنان كه ديديد ، دليلى براى حكم بر تعدد باقى نمىماند ، نهايت امر اينكه از يكى بودن آن دو ، كذب روايت ابو هريره لازم مىآيد و اين چندان بعيد نمىنمايد .\r\nاگر اشكال شود كه ابو هريره مدعى حضور در واقعهء بدر نيست تا در حكايت خود دروغگو باشد ، چه بسا كه آن را از پيامبر ( ص ) يا يكى از صحابه كه در بدر حضور داشته ، روايت كرده است . گوييم : در بعضى از اخبارى كه اين داستان در آنها آمده ، ابو هريره تصريح دارد كه خودش در آن حضور داشته است . بخارى در باب سوّم از ابواب مربوط به سهو ، از ابو هريره نقل مىكند كه گفت : « پيامبر نماز ظهر يا عصر را براى ما ، اقامه كرد . »\r\n\r\n","description":"","footnote":"\r\n( 1 ) . كنز العمال ، ج 4 ، ص 214 .\r\n( 2 ) . موطأ ، ص 49 ( چاپ شده در حاشيه مصابيح بغوى ، ج اوّل ) .\r\n","page_name":" 470 ","page_number":508},
  {"content":"\r\nمانند اين روايت در صحيح مسلم ، در باب « سهو در نماز و سجدهء آن » آمده است . در اين باب مسلم روايتى آورده كه در اين باره صريحتر از آن است . مىگويد : « با رسول خدا ( ص ) نماز ظهر را مىگزاردم كه در ركعت دوّم سلام گفت . »\r\nمصنّف - رفع الله فى الجنة مقامه - مىگويد :\r\nاينان نقصهاى فراوانى به پيامبر ( ص ) نسبت داده‌اند . حميدى در الجمع بين الصحيحين از عايشه روايت كرده كه گفت : نزد پيامبر ( ص ) با عروسكهايم بازى مىكردم . دوستانى داشتم كه با من بازى مىكردند . هر گاه رسول خدا ( ص ) وارد مىشد ، از او خجالت مىكشيدند . حضرت به آنان اشاره مىكرد ، لذا آنان دوباره با من بازى مىكردند .\r\nهمينطور در روايت حميدى آمده است : در خانه اش با عروسكها بازى مىكردم .\r\nدر صورتى كه از آن حضرت ( ص ) احاديث صحيح روايت كرده‌اند كه : ملائكه به خانه اى كه در آن مجسمه و تصوير باشد وارد نمىشوند . به تواتر نقل شده كه حضرت ( ص ) از مجسمه سازى و تصوير منع مىكرد . پس چگونه جايز است كه به پيامبر ( ص ) و همسرش نسبت مىدهند كه مجسمه و تصوير در خانه اش بود ؟ خانه اى كه براى عبادت ساخته شده و محل نزول ملائكه و روح الامين در هر زمان است . چون پيامبر ( ص ) تصاوير را در كعبه ديد ، وارد نشد تا آن تصاوير را محو كردند ، با اينكه كعبه خانه خداوند متعال است .\r\nاگر از ورود به كعبه كه اين همه شرف و علو مرتبه دارد ، امتناع مىورزد ، پس چگونه تصاوير را در خانهء خودش كه مقامش از كعبه پايينتر است ، قرار مىداد و با اين وجود ، در آنجا سكونت داشت ؟ !\r\nفضل مىگويد :\r\nدر روايت صحيح آمده است كه عايشه با عروسك بازى مىكرد و اين از آن جهت بود كه دخترى كوچك بود و هنوز به سنّ تكليف نرسيده بود . همچنين در روايت صحيح آمده كه رسول خدا ( ص ) ، عايشه را در نه سالگى به همسرى گرفت . از سوى ديگر اين عروسكها تصوير انسان نداشت بلكه به صورت اسب بود . زيرا روايت شده پيامبر ( ص ) اسبانى نزد عايشه ديد كه چند بال داشت . به او گفت : اسب دو بال دارد ؟ ! عايشه گفت :\r\nمگر نشنيدى كه اسبهاى سليمان چند بال داشتند . رسول خدا ( ص ) تبسّم كرد . قيافه اسب ، صورت ناميده نمىشود . زيرا كودكان قادر به كشيدن صورت نيستند ، بلكه مشابه صورت است ، از اين گذشته در ساختن عروسك به شكل اسب حرمتى وجود ندارد\r\n","description":"","footnote":"","page_name":" 471 ","page_number":509},
  {"content":"\r\nبلكه حرمت در ساختن مجسمه انسان است ، گفته شده در انسان و ملائكه و حيواناتى كه پرستش شده‌اند ، حرام است . احتمال دارد كه اين كارهاى عايشه پيش از تحريم آن در اسلام باشد . زيرا تحريم تصاوير در سال فتح مكه - آنگونه كه در جاى خود ثابت شده - بود امّا عروسكهاى عايشه در اوايل هجرت . از همهء اينها گذشته ، تصاوير حرام ، چند شرط دارد كه در صورت وجود اين شرايط حرام مىشود . چه بسا كه هيچ كدام از اين شرايط در عروسكهاى عايشه نبوده است ! از آنجايى كه اين اخبار از نظر علما صحيح خوانده شده ، تأويل و جمع بين احاديث واجب است و اخبار صحاح سته ( كتب روايى اهل سنت ) مثل اخبار رافضيان نيست بلكه امت بر صحّت تمام آنها اجماع دارد .\r\nمن مىگويم :\r\nچه استدلال شگفتى ! استدلال مىكند كه عايشه صغير بود و هنوز به سن تكليف نرسيده بود كه عروسك بازى مىكرد . نه ساله بود كه پيامبر ( ص ) با او ازدواج كرد . ازدواج پيامبر ( ص ) با عايشه كه به گمان آنها در نه سالگى بود ، مقتضى اينكه عروسك بازى عايشه در اوايل ازدواج باشد ، نيست ، بلكه اخبار اهل سنت دلالت دارد كه عايشه در اواخر عمر پيامبر ( ص ) عروسك بازى مىكرد . در كتاب المصابيح بغوى ، از حسان در باب « عشرة النساء » از كتاب « النكاح » ، به نقل از عايشه آورده كه گفت :\r\nرسول خدا ( ص ) از غزوهء تبوك يا حنين برگشت . روى گهواره پرده اى بود . بادى وزيد و پرده كنار رفت . عروسكهاى عايشه كه در پشت پرده بود و با آن بازى مىكرد ، عيان گشت . ( پيامبر ) گفت : عايشه ! اين چيست ؟ عايشه گفت :\r\nعروسكهايم . پيامبر ( ص ) در ميان آنها اسبى ديد كه دو بال از پارچه اى رنگارنگ داشت . گفت : اين كه در ميان آنها مىبينم ، چيست ؟ گفت : اسب . گفت : اين چيست كه بر او قرار دارد ؟ گفت : دو بال . گفت : اسب دو بال دارد . گفت : مگر نشنيده اى كه اسبهاى سليمان چند بال داشت . عايشه گويد : پيامبر چنان خنديد كه دندانهاى نواجذ او را ديدم .\r\nاين روايت تصريح دارد كه عروسكهاى عايشه پس از غزوهء تبوك يا حنين بوده كه هر دو پس از فتح مكه به وقوع پيوسته است . از همين جريان ، ميزان صحت اين گفتهء خصم معلوم مىشود كه گفت : عروسكهاى عايشه در اوايل هجرت بود . اگر اين را هم\r\n","description":"","footnote":"","page_name":" 472 ","page_number":510},
  {"content":"\r\nبپذيريم ، باز اشكال اين است كه دختر نه ساله اى كه صلاحيت ازدواج و احكام آن را دارد ، بنابر قول احق ، مكلَّف است . اگر مسلَّم گيريم كه وى مكلَّف نبوده ، باز اشكال مصنّف - ره - در عروسك بازى عايشه نيست كه پاسخ داده شود او مكلف نبود ، بلكه اشكال در اين است كه پيامبر ( ص ) عروسكها را در خانه اش - كه محل نزول ملائكه است و ملائكه در خانه اى كه در آن مجسمه وجود دارد ، وارد نمىشوند - نگه داشت و عايشه را از اين كار منع نكرد با اينكه روايات متواترى از آن حضرت وارد شده كه از اين عمل نهى كرده است .\r\nاينكه گفت : « اين عروسكها تصوير انسان نداشت . » با روايات فراوان اهل سنّت كه مىگويد : عايشه با عروسكهايى به شكل دختر ، بازى مىكرد . از سوى ديگر روايت بغوى را آورديم كه بين عروسك و اسب جمع كرده و ظاهرا خصم همين روايت را نقل كرده است ليكن وى لفظ عروسك را از آن حذف كرده تا مطلب خود را تا حدودى پيش برد .\r\nاينكه گفت : « قيافهء اسب ، صورت ناميده نمىشود . زيرا كودكان قادر به كشيدن صورت نيستند . » ، آنگونه كه در قاموس اللغه آمده است : صورت عبارت است از شكل ، پس قيافه هم صورت خواهد بود . از اين گذشته ، تعليل وى بى معنى است . زيرا عايشه در آن موقع كودك نبود ، بلكه از نظر آنان ، در آن هنگام حدودا هفده سال سن داشت . زيرا همانطور كه گذشت روايت بغوى تصريح دارد كه اين جريان پس از يكى از دو جنگ تبوك و حنين بود . اگر اين را بپذيريم ، باز اين توهين در حق عايشه خواهد بود كه به او نسبت ناتوانى در ساخت تصوير داده شود . زيرا به گمان آنان وى در غايت تيزهوشى بود . از سوى ديگر كسى كه در بزرگى مىتواند فرماندهى جنگ بزرگى را بر عهده گيرد ، مطمئنا از تصوير سازى در كودكى ناتوان نخواهد بود . اگر هم ناتوانى وى از اين عمل در كودكى مسلم باشد ، باز اقتضا نمىكند كه تصوير ساخته شده چنان باشد كه اصلا به قيافه اسب شبيه نباشد . زيرا ممكن است كس ديگرى آن را برايش ساخته باشد . ظرافت تسميه عايشه از سوى خصم به كودك آن هم در زمانى كه ازدواج كرده و به سن زنان رسيده بود ، بر كسى پوشيده نيست .\r\nاينكه گفت : « در ساختن عروسك به شكل اسب حرمتى وجود ندارد . » باطل است .\r\nزيرا رواياتى مستفيض در حرمت تصوير حيوانات داراى روح نقل كرده‌اند كه بطور مطلق آمده است . بخارى اين روايات را در جاهاى مختلفى آورده است . از جمله در آخر صحيح\r\n","description":"","footnote":"","page_name":" 473 ","page_number":511},
  {"content":"\r\nخود و در اواخر كتاب « البيع » كه در بعضى از آنها پيامبر ( ص ) فرموده : « من صور صورة فان الله معذبه بها حتى ينفخ فيها الروح و ليس بنا فخ فيها ابدا » ، در بعضى ديگر فرموده : « ان اصحاب هذه الصور يعذبون يوم القيامة و يقال لهم احيواما خلقتم . » مسلم هم بعضى از آنها را در صحيح خود ، در كتاب « اللباس و الزينه » ، در بابى تحت عنوان « ملائكه به خانه اى كه در آن سگ و صورت است ، وارد نمىشوند . » آورده است . بعضى از اين روايات در تصوير اسب بالدار صراحت دارد . از عايشه روايت كرده كه گفت : « رسول خدا ( ص ) از سفرى برگشت ، بر درب حجره‌ام پرده اى كشيدم كه داراى تصوير اسبهاى بالدار بود . رسول خدا مرا امر كرد كه آن پرده را برداشتم . » به نظر شما ، آيا رسول خدا ( ص ) به تصوير اسب بر روى پرده راضى نمىشود ولى به مجسمه اسب رضايت داد و آن را در خانه اش نگه مىدارد ؟ !\r\nاينكه گفت : « احتمال دارد كه اين كارهاى عايشه پيش از تحريم آن در اسلام ، باشد . زيرا تحريم تصاوير در سال فتح مكه - آنگونه كه ثابت شده بود - و عروسكهاى عايشه در اوايل هجرت » ، روايت بغوى كه پيش از اين آورديم ، صراحت دارد كه عروسك بازى عايشه پس از فتح مكه بوده است . پس احتمال خصم نادرست است . من نمىدانم كه از كجا برايش ثابت شده كه تحريم تصاوير پس از فتح مكه بوده است ، ظاهرا مستند وى هواى نفس و يارى مذهب بوده است !\r\nاينكه گفت : « تصاوير حرام چند شرط دارد كه در صورت وجود اين حرام مىشود . » ، اگر منظورش اين است كه براى تحريم تصاوير شرايطى است ، اين باطل است . زيرا همانطور كه اخبارى كه آورديم و ديگر اخبار دلالت دارد ، بيشتر از صدق تصوير حيوان ، چيز ديگرى در آن معتبر نيست . و اگر منظورش اين است كه تحريم بازى با تصاوير ، شرايطى دارد . اين گفته حتى بر اساس مذهب خود وى نيز باطل است . وى در آخر كتاب ، دربارهء قضا و توابع آن از شافعى نقل كرده كه عدم حرمت شطرنج بازى مشروط به چهار شرط است . شرط چهارم اين است كه مهره‌هاى آن داراى تصوير حيوانات نباشد .\r\nمىبينيد كه تصاوير نه مشروط به شروطى آمده و نه مقيد به قيدى است . خصم در همانجا آورده كه امير المؤمنين ( ع ) از كنار گروهى گذشت كه شطرنج بازى مىكردند .\r\nفرمود : « ما هذه التماثيل التى انتم لها عاكفون » ، همين روايت را در آنجا مصنّف از پيامبر ( ص ) نقل مىكند . اين روايت دلالت دارد كه بازى با تصاوير اسب همچون پرستش بتان است و لذا حرام مىباشد . پس چگونه عايشه با آن بازى مىكند ولى پيامبر ( ص ) او را\r\n","description":"","footnote":"","page_name":" 474 ","page_number":512},
  {"content":"\r\nمنع نمىكند يا لا اقل كراهت خود را آشكار نمىكند تا ديگران را از آن باز دارد ؟\r\nپوشيده نيست كه هيچ يك از پاسخهاى خصم نمىتواند پاسخ ايرادهاى مصنف - ره - باشد كه گفت : « پيامبر ( ص ) تصاوير را در خانه خود نگه داشت و حال اينكه ملائكه به خانه اى كه در آن مجسمه وجود دارد ، وارد نمىشوند » مگر گمان خصم در عجز كودكان از كشيدن تصوير ( ساختن مجسمه ) كه شايد بتوان آن را پاسخ ناميد ، ليكن اشكال آن را ديديد .\r\nاينكه گفت : « اخبار صحاح سته همچون اخبار رافضيان نيست » راست گفت ، همينطور است . زيرا كسى كه باطل را رد مىكند ، مثل چنين مزخرفاتى را روايت نمىكند و به روايت كسانى كه قسمتى از احوال آنان را ديديد اعتماد نمىكند .\r\nمصنّف - اسبغ الله عليه رحمته - مىگويد :\r\nحميدى در الجمع بين الصحيحين روايت كرده كه عايشه گفت : « پيامبر را ديدم كه مرا با رداى خود پوشاند و من به گروهى از سياهان مىنگريستم كه در مسجد بازى مىكردند .\r\nعمر آنها را از بازى ، باز داشت . « حميدى از عايشه روايت كرده كه گفت :\r\nرسول خدا ( ص ) بر من وارد شد ، دو كنيز آوازه خوان نزد من بودند كه ترانه مىخواندند . پيامبر روى فرش به پشت خوابيد و رويش را گرداند . ابو بكر داخل شد و بر سرم فرياد كشيد و گفت : آواز شيطان نزد رسول خدا ( ص ) ؟ ! پيامبر ( ص ) رو به سوى او كرد و گفت : رهايش كن . چون چشمانشان را بستند ، آن دو كنيز خارج شدند .\r\nچگونه براى پيامبر ( ص ) جايز است كه بر اين عمل صبر كند و حال اينكه خودش بر تحريم لعب و لهو تأكيد كرده و قرآن از آن پر است ، خصوصا كه با همسرش بود ؟ ! آيا حميّت و غيرت او را وادار نكرد كه اقدامى كند ، با اينكه آن حضرت ( ص ) با غيرتترين مردمان بود ؟ چگونه پيامبر ( ص ) ، ابو بكر و عمر را كه از اين كار منع كردند بازداشت ؟ ! آيا آن دو از پيامبر ( ص ) فضيلت بيشترى داشتند ؟ ! از پيامبر ( ص ) روايت كرده‌اند كه چون از مسافرتى به مدينه برگشت ، زنان مدينه براى استقبال حضرت از شهر خارج شدند و از سرور و خوشحالى از ورود پيامبر ( ص ) دف مىزدند و آن حضرت نيز مىرقصيد . آيا رئيس يك قوم يا كسى كه اندك وقارى دارد ، چنين كارى مىكند ؟ ! پناه بر خدا از اين\r\n","description":"","footnote":"","page_name":" 475 ","page_number":513},
  {"content":"\r\nلغزشها ! اگر به احدى از اينان چنين اعمالى نسبت داده شود ، با سبّ و شتم به مقابله برمىخيزند و از آن دورى مىجويند . پس چگونه جايز است كه مثل اين چيزهايى كه خود از آن دورى مىجويند ، به پيامبر ( ص ) نسبت داده شود ؟ !\r\nفضل مىگويد :\r\nدف زدن و نيز لهو - آنگونه كه در جاى خود بيان شده - بطور مطلق حرام نيست .\r\nاينكه بيان شده دو كنيز نزد عايشه دف مىزدند ، روز عيد بوده است . علما اتفاق نظر دارند كه لهو و دف زدن در ايّام شادى مثل اعياد ، ختنه سوران و عروسيها جايز است . اما اينكه چرا ابو بكر از آن جلوگيرى كرد ، از اين جهت بود كه از جايز بودن آن در ايّام عيد ، آگاه نبود . زيرا تتمه حديث مىگويد : پيامبر ( ص ) به ابو بكر گفت : آنان را رها كن . زيرا ايّام ، ايام عيد است . پس براى اين بود كه ابو بكر آنان را منع كرد و پيامبر ( ص ) به او ياد داد كه دف زدن و غناى در ايّام عيد حرام نيست .\r\nاما بيرون آمدن زنان مدينه براى استقبال از پيامبر ( ص ) كه از سفرى بازگشته بود ، از خصلتهاى زنان مدينه بود و رسول خدا ( ص ) هم آنان را از اين جهت كه هنوز حجاب نازل نشده بود ، منع نكرد و نيز آنان در استقبال از رسول خدا ( ص ) اظهار سرور و شادى مىكردند كه عبادت است . از سوى ديگر ، ترك مروت در چنين امورى كه موجب الفت و موافقت و طيب خاطر و تشريع مسائل است ، جايز مىباشد . چه شعر زيبايى سروده‌اند كه :\r\n\r\nو عين الرضا عن كل عيب كليلة\r\nو لكن عين السخط تبدى المساويا\r\n\r\nمن مىگويم :\r\nآنچه كه در اباحه لهو بدان استدلال كرده‌اند ، از چند جهت نمىتواند آن را ثابت كند :\r\n1 - بيشتر آنها بر حرمت ، دلالت بيشترى دارد تا اباحه . مثل روايت غزالى كه مصنف آن را خواهد آورد و روايت احمد كه پس از روايت غزالى - ان شاء اللَّه تعالى - خواهيم آورد . هر دوى اين روايات بر لعب و غنا ، باطل اطلاق كرده‌اند . و نيز روايت ترمذى كه در مناقب عمر از عايشه نقل مىكند كه گفت :\r\nرسول خدا ( ص ) در مسجد نشسته بود كه هياهو و صداى كودكانى را شنيديم .\r\nرسول خدا ( ص ) برخاست ديد گروهى از زنان سياه به صورت دسته جمعى با هم حركت و شادى مىكنند و كودكان اطراف آنان را گرفته‌اند . فرمود : عايشه ! بيا و تماشا كن . آمدم و صورتم را بر شانهء پيامبر ( ص ) گذاشتم و از فاصلهء بين شانه تا\r\n","description":"","footnote":"","page_name":" 476 ","page_number":514},
  {"content":"\r\nسر آن حضرت ، به آن نظاره مىكردم . گفت : آيا سير نشدى . خواستم بگويم : نه تا ببينم كه چقدر نزد او منزلت دارم كه عمر ظاهر شد و مردم را از دور آنان پراكنده كرد . رسول خدا ( ص ) گفت : به شياطين جن و انس نظاره مىكنم كه از عمر بن خطاب فرار مىكنند .\r\nتعبير پيامبر ( ص ) از آنان به شياطين دليل بر تحريم كار زنان و تماشاگران است و اينكه آن لهو مجمع شياطين است و لذا حرام . و نيز روايت ديگر ترمذى از بريده كه مانند روايت اوّل او و بغوى در مصابيح آن را صحيح دانسته‌اند . بريده گفت :\r\nرسول خدا ( ص ) براى يكى از جنگها از شهر خارج شد . چون برگشت ، كنيزكى سياه پوست به خدمت حضرت آمد و گفت ، اى رسول خدا ( ص ) من نذر كردم كه اگر خداوند تو را سالم برگرداند ، نزد تو دف بزنم و ترانه بخوانم . رسول خدا ( ص ) به دو گفت : اگر نذر كردى ، بزن و گرنه ، نمىخواهد . شروع به زدن دف كرد . دف كه مىزد ، ابو بكر وارد شد . سپس على وارد شد و او همچنان دف مىزد . پس از او عثمان وارد شد و او هنوز دف مىزد . سپس عمر وارد شد ، كنيزك دف را زيرش انداخت و بر روى آن نشست . رسول خدا ( ص ) گفت : عمر ، شيطان از تو مىترسد . من نشسته بودم كه دف مىزد . ابو بكر داخل شد و او دف مىزد . على آمد و او هنوز دف مىزد . پس از آن عثمان داخل شد و او همچنان دف مىزد .\r\nچون تو داخل شدى ، دف را اندخت .\r\nتعبير رسول خدا ( ص ) از كنيزك به شيطان ، دليل بر حرمت كار او است و اگر مباح يا طاعت بود ، نمىبايست مذمت وى و زشت خواندن عملش صحيح باشد خصوصا كه وفاى به نذر بود . همچنان اگر دف زدن مباح بود - بنابر فرض اينكه نذر نكرده باشد - نهى وى بدون قرينه بر ارادهء اباحه از نهى نادرست است . زيرا نهى ظهور در حرمت دارد و قرينه هم در وقت نياز و عمل است .\r\n2 - بعضى از اخبار حليّت لهو مشتمل است بر درخواست پيامبر ( ص ) از عايشه كه به لعب و اهل آن نظاره كند و بر اينكه پيامبر ( ص ) عايشه را كه به سياهان نگاه مىكرد ، مىپوشانيد . اين دروغ آشكار است . زيرا با سنّت رسول خدا ( ص ) منافات دارد .\r\n","description":"","footnote":"","page_name":" 477 ","page_number":515},
  {"content":"\r\nبغوى در مصابيح به نقل از حسان در باب « نگاه به دخترى كه به عقد كسى درآمده و آنچه كه بايد از نگاه كردن به آن اجتناب كرد . » از كتاب « النكاح » به نقل از ام سلمه آورده است كه :\r\nاو و ميمونه نزد رسول خدا ( ص ) بودند كه ابن مكتوم آمد و داخل شد . حضرت ( ص ) گفت : از او خود را بپوشانيد . گفتم : اى رسول خدا ( ص ) ! مگر او كور نيست و ما را نمىبيند . حضرت ( ص ) گفت : او كور است ، امّا شما كه او را مىبينيد .\r\nمانند اين روايت در مسند احمد ( 1 ) هم آمده است . پس اگر پيامبر ( ص ) از نگاه زنانش به آدم نابينا جلوگيرى مىكند ، چگونه راضى مىشود كه عايشه به اهل لهو در حالت لعب و هرزگى نظاره كند ؟ ! 3 - اين اخبار با اخبار ديگر و حيا منافات دارد و بلكه بعضى از آنها مشتمل است بر تهتك كه جز از افراد فرومايه ، پست ، بى حيا و بى غيرت ، از كسى سر نمىزند . مثل روايت بخارى در باب دوّم از كتاب « العيدين » و در باب « الدرق » از كتاب « الجهاد و السير » به نقل از عايشه كه گفت :\r\nروز عيد بود ، سياهان با سپر و نيزه بازى مىكردند . چون از رسول خدا ( ص ) پرسيدم ، گفت : آيا ميل دارى كه نظاره كنى ؟ گفتم : آرى . مرا پشت سرش ايستاده نگه داشت و صورتم بر صورت او بود . مىگفت : اى بنى ارفده . . . ، تا اينكه خسته شدم . گفت : كافى است . گفتم : بلى . گفت : برو .\r\nاى كاش مىدانستم چگونه است وضع كسى كه خود و همسرش را در منظر اهل فساد و لهو قرار دهد و آنان را بر لعب تشويق و تحريك نمايد كه به او و همسرش كه گونه هايشان را به هم چسبانده‌اند و گونهء همسرش بر گونه او است ، نظاره كنند ؟ ! آيا هرزگى بالاتر از اين سراغ داريد ؟ به خداى سوگند ! احدى پيدا نمىشود كه به خدا و رسول خدا ( ص ) ايمان آورده باشد و راضى شود كه چنين نسبتى به سيّد پيامبران كه از\r\n\r\n","description":"","footnote":"\r\n( 1 ) . ج 6 ، ص 296 .\r\n","page_name":" 478 ","page_number":516},
  {"content":"\r\nدوشيزگان پرده نشين حياى بيشترى داشت ، داده شود و فرمود : « الحياء من الايمان » و با غيرتترين و با مروتترين مردم بود و فرمود : « من لا مروة له لا ايمان له » و با وقارترين مردمان بود تا آنجا كه خنده اش تبسّم بود . پس چگونه از هواى نفس عايشه پيروى مىكند و به پيامدهاى آن كه نقص و رسوايى است ، توجه نمىكند ؟ شگفتا ! اين تهتك عايشه با آنچه كه احمد از وى روايت كرده ، چگونه جمع مىشود كه گفت : « به خانه‌ام كه رسول خدا ( ص ) و پدرم در آن دفن شده‌اند ، وارد مىشدم و لباس از تن مىكندم و با خود مىگفتم او همسرم است و اين پدرم . اما از آن روزى كه عمر با آنان دفن شد ، به خداى سوگند كه به جهت حياى از عمر وارد آن خانه نشدم مگر اينكه ، لباسم را به تن محكم مىكردم ( 1 ) . نمىدانم كه اين حياى از مردگان ، روز جمل كجا رفت كه با هزاران هزار مرد زنده درهم آميخت ؟ ! 4 - لهو و فرياد زدن با حرمت مساجد و بناى آن منافات دارد . چگونه پيامبر ( ص ) راضى مىشود و اجازه مىدهد كه اهل لهو و لعب در مسجد به رقص و آوازخوانى بپردازند و حال اينكه خداوند متعال مىفرمايد : * ( « إِنَّما يَعْمُرُ مَساجِدَ الله مَنْ آمَنَ بِالله وَالْيَوْمِ الآخِرِ » ) * ( 2 ) ، مگر لعب و غنا ، عمران و آبادى مسجد است ؟ ! همين افراد در صحاح خود روايت كرده‌اند كه پيامبر فرمود : « هر كس شنيد كه كسى در مسجد به دنبال گم شده اش مىگردد و فرياد مىزند ، بر او است كه بگويد : « خداوند آن را به تو برنگرداند . مساجد براى اين كار ساخته نشده است . » و نيز آن حضرت ( ص ) از خواندن اشعار در مسجد نهى كرد و نيز از اقامهء حدود و بلند كردن صدا در آن جلوگيرى كرد . پس چگونه به اعلان لهو و غنا در مسجد اعظم رضايت مىدهد ؟\r\nشگفت اينجا است كه آنان روايت مىكنند كه حضرت ( ص ) بر لهو در مسجد تشويق و ترغيب مىكرد . بخارى در باب « رفع الصوت فى المساجد » از كتاب « الصلاة » ، به نقل از سائب آورده است كه گفت :\r\nدر مسجد النبى ايستاده بودم كه مردى با سنگريزه اى به من زد . متوجه شدم كه عمر بن خطاب است . به من گفت : برو و آن دو نفر را نزدم آور . از آن دو پرسيد :\r\nشما كه هستيد يا از كجا هستيد ؟ گفتند : از طايف . گفت : اگر از مردم اينجا بوديد\r\n\r\n","description":"","footnote":"\r\n( 1 ) . مسند احمد ، ج 6 ، ص 202 .\r\n( 2 ) . توبه / 18 .\r\n","page_name":" 479 ","page_number":517},
  {"content":"\r\nآنقدر شما را مىزدم كه ديگر صدايتان را در مسجد پيامبر ( ص ) بلند نكنيد .\r\nليكن اين گفته از آنان جاى شگفتى ندارد ، چه آن هرزگى زشت را به برگزيده خدا از ميان خلق ، نسبت مىدهند و گمان مىبرند كه عمر در نهايت غيرت و مردانگى بود ؛ حتى پيامبر ( ص ) در خواب وارد قصر عمر در بهشت نشد چه به جهت غيرت عمر ، پيامبر حق او را نگاه مىداشت و احترامش مىكرد . تمام اين مطالب وضع مردان و رجال آنان و روايات و اخبارشان را روشن مىسازد . پس بنگريد و آگاه شويد .\r\n5 - راوى اخبارى كه گمان كرده‌اند بر اباحه لهو دلالت دارد ، عايشه است و جز چند روايت كه ديگران روايت كرده‌اند . واضح است كه عايشه به اظهار محبت پيامبر ( ص ) در حق خود و افتخار و بيان فضيلت پدر و دوست پدرش « عمر » چنان كه از لابلاى روايات آشكار است ، متهم مىباشد . وى بدان هم بسنده نكرد بلكه مردم را تشويق كرد كه دختران خود را در امر لهو و لعب آزاد گذارند و آن را مختص به وقت خاصى نكرد . چنان كه در بسيارى از روايات بخارى و ديگران آمده ، گفت : « قدر و منزلت كنيزك جوان حريص بر لهو را ارج نهيد . » شايد اين تتمه گواهى دهد كه آن اخبار را دروغگويانى جعل كرده‌اند كه مىخواستند به پادشاه جاهل و فاسد اموى و عباسى و امراى آن تقرّب جويند .\r\nحال كه اين امور را دانستيد ، درمىيابيد كه انسان عاقل و ديندار استدلال به اين اخبار را بر اباحهء لهو در هيچ وقت ، مباح نمىداند خصوصا كه قرآن حرمت لهو را بيان كرده است ؟ كدام عاقل است كه در صحت اين رواياتى كه از قدر و منزلت رسول خدا ( ص ) مىكاهد ، شك داشته باشد ؟ ! حال روشن شد كسانى كه خصم به استناد به اين اخبار به آنان نسبت داد كه بر اباحهء لهو اتفاق نظر دارند ، چه وضعى دارند ؟\r\nتتمه اى كه خصم براى حديث بيان داشت ، از اضافات خود او است . به علاوه با توجه به امورى كه بيان شد ، به حال وى سودى ندارد . كسانى كه ميل دارند از كذب خصم در مورد اين اضافه يعنى « آنها را رها كن . زيرا ايام ، ايام عيد است » ، اطلاع يابند به باب دوّم از كتاب العيدين صحيح بخارى و آخر كتاب العيدين صحيح مسلم مراجعه كنند .\r\nاما اينكه گفت : « خصلت زنان مدينه بود ، » جاى تأمل دارد . وى آن را از روايت عايشه استفاده كرده كه وضع روايات او مشخص شد . اينكه گفت : آنان اظهار سرور و خوشحالى مىكردند و اظهار سرور عبادت است ؛ گوييم : در صورتى اظهار سرور عبادت\r\n","description":"","footnote":"","page_name":" 480 ","page_number":518},
  {"content":"\r\nاست كه همراه لهو نباشد و آنگاه كه با لهو همراه شد ، حرام است ، همانگونه كه اگر باشد با شرب و خمر و مانند آن همراه شود . اما پاسخى كه از رقص پيامبر ( ص ) داد ، حاشا كه پيامبر ( ص ) برقصد . اين سخن زشتى است . چه رقص ، سفاهت آشكار است و هرزگى ظاهر و بزرگترين نقص رئيس قوم و بدترين كار منافى با حيا و مروت در آن روزگار و شديدترين امور مباين با رسالت در ارشاد خلق و تهذيب آنان از سفاهت و نقايص و تذكَّر آنان به امورى كه انسان را به آخرت نزديك مىكند ، خصوصا در ملأ عام و در حضور منتقدان و دشمنان . پس امكان ندارد كه براى الفت و طيب خاطر بدان ملتزم شود . زيرا حفظ شرف رسالت و عظمت آن و دفع نقد ناقدان و شكَّاكان از آن مهمتر است ، بلكه كوچكترين امور منافى مروت بدين منظور پسنديده نيست تا چه رسد به مثل رقص با زنان .\r\nتشريع هم نمىتواند انگيزهء فعل منافى مروّت باشد ، خصوصا كه امكان بيان لفظى هست . همينطور ارادهء ايمان مردم هم نمىتواند انگيزهء آن باشد . زيرا انجام كار منافى مروت ، حتى اگر موجب الفت هم شود باز انسان را از ايمان دور مىكند و نه اينكه بدان نزديك كند . زيرا نمىتواند موجب اعتقاد شود ، اگر هم بپذيريم كه اجمالا الفت موجب اعتقاد است ، خطر منافات با مروت بيشتر است .\r\nاما استشهاد خصم به بيت شعر بجا است . زيرا ما از اخبار آنان به جهت كذب راويان و اشتمال بر منكرات و ضلالتها ، خشمگين هستيم و لذا بعضى از بديهاى آن را آشكار كرديم . ليكن آنان به فاش شدن آن رضايت دادند و چشم دلهاى آنان از عيوب آن كور شد ، اگر چه به مقام نبوت و حتى مقام ربوبيت - چنان كه ، ان شاء الله تعالى ، به زودى خواهيد ديد - توهين روا دارد .\r\nمصنّف - اعلى الله مقامه - مىگويد :\r\nدر صحيح مسلم و صحيح بخارى آمده : آنگاه كه ملك الموت براى قبض روح موسى آمد ، چنان موسى بر او سيلى نواخت كه نابينا شد . پس چگونه جايز است كه آدم عاقل و خردمند ، چنين كراهتى به موسى ( ع ) با آن عظمت و منزلت شريف نسبت دهد كه خواهان قرب به خداوند متعال و فوز بودن در جوار عالم قدس است ؟ ! چگونه جايز است كه موسى ( ع ) با ملك الموت كه از جانب خداوند متعال مأموريت دارد ، اين گونه برخورد كند ؟ !\r\n","description":"","footnote":"","page_name":" 481 ","page_number":519},
  {"content":"\r\nفضل مىگويد :\r\nمرگ طبعا براى انسان مكروه است . چنان كه در اخبار و آثار آمده است ، موسى مرد تندى بود . ليكن از آنجايى كه حديث ، صحيح خوانده شده بايستى آن را بر كراهت موسى از مرگ حمل كرد و گفت : تندى موسى او را وادار كرد تا بر ملك الموت سيلى بزند ، چنان كه لوحه‌ها را انداخت و در حالى كه سر برادرش را گرفته بود ، او را به طرف خود مىكشيد . اين اعتراض بر زدن هارون و شكستن لوحه‌هاى تورات كه خداوند آنها را براى هدايت و رحمت به او عطا كرده بود ، وارد است و مىتوان گفت : چگونه جايز است كه انداختن لوحه‌ها به موسى نسبت داده شود و حال اينكه انداختن كتاب خدا و شكستن لوح او ، اهانت به كتاب خدا است ؟ چگونه جايز است كه هارون را بزند و حال اينكه هارون پيامبر مرسل است ؟ تمام اين اعتراضات از نظر اهل حق بر صفات انسانى حمل مىشود كه بر بشر عارض مىگردد و ضررى به عصمت پيامبران نمىرساند . اما از نظر ابن مطهر ، بر گناهان پيامبران حمل مىشود و اگر قرآن متواتر نبود و اين خبر را براى ابن مطهر نقل مىكردند كه موسى لوحه‌ها را انداخت و سر برادرش را در حالى كه او را به طرف خودش مىكشيد ، گرفته بود ، اين را هم انكار مىكرد و چنين اعتراضاتى بر آن هم وارد مىكرد . اگر وى اندكى با خود انصاف ورزد ، خواهد ديد كه آنچه دربارهء تعصب وى مىگوييم ، حق است .\r\nمن مىگويم :\r\nموسى ( ع ) در راه خداوند متعال ، به شدّت غضبناك مىشد و چنان تند نبود كه موجب خشم خداوند بر او شود .\r\nاينكه گفت : « از آنجايى كه حديث ، صحيح خوانده شده » باطل است . زيرا چگونه ممكن است روايتى كه آن را دروغگويان از ابو هريره خرافى كذّاب نقل كرده‌اند و مطالبى دارد كه عقل را متحيّر مىگرداند ، صحيح باشد ؟ ! پيامبران ( ع ) ، به اقرار خصم از گناهان ، خصوصا از گناهان كبيره معصوم هستند . پس چگونه ممكن است كه چنين جنايت بزرگى بر يكى از بزرگان ملائكه و فرستادهء خداوند كه به فرمان خدا انجام وظيفه مىكند ، روا داشته شود ؟ آيا عقلا صحيح است كه بر يكى از ملائكه روحانى چنين جنايتى صورت گيرد ؟ اگر وقوع چنين گناه كبيره اى از پيامبران جايز دانسته شود ، باز كدام عاقل براى موسى با آن عظمت و منزلت جايز مىداند كه از انتقال به عالم كرامت و رحمت كراهت داشته باشد و حال اينكه موسى ( ع ) هدايتگر مردم و دعوت كنندهء آنان به سوى آن جهان\r\n","description":"","footnote":"","page_name":" 482 ","page_number":520},
  {"content":"\r\nاست و از آنچه خداوند در آن جهان براى اولياى خود آماده كرده ، آگاه مىباشد . اگر خوف موسى از مرگ و كراهت وى از آن را بپذيريم ، باز كدام عاقل جايز مىداند كه چشم ملك الموت با روحانيت و شفافيتى كه دارد با سيلى بشر نابينا شود ؟ ! باز اگر بپذيريم كه ملك الموت به صورت شخصى براى موسى ظاهر شد كه سيلى در او اثر مىكند ، باز چگونه موسى كه در شرف مرگ است ، مىتواند بر او سيلى بزند و حال اينكه ملك الموت داراى آن قدرت عظيم و مؤيد بر قدرت ربانى است كه با آن بدون هيچ زحمت و مقاومتى بر نفوس جهانيان مسلط مىشود ؟ ! شگفتا ! چگونه خداوند حق فرشتهء مرسل خود را ضايع كرد و از موسى قصاص نكرد و حال اينكه قصاص حقى است كه در قرآن و تورات ثابت شده است بلكه او را اصلا عقوبت نكرد و بر عكس او را بين مرگ و زندگى مخيّر گذاشت ؟ آيا اين نزد خداوند رفق و مدارا است يا اينكه حكم خدا دربارهء خلق او فرق مىكند ؟ ! اين از يك سو ، از سوى ديگر ، بعضى از اين روايت را به دفاع موسى از خود حمل كرده‌اند و مدعى شده‌اند كه ملك الموت به صورت انسان متجاوز كه مىخواهد او را بدون معصيت ، هلاك كند ، بر موسى ( ع ) ظاهر شد . اين ادعا با آنچه كه در حديث كامل آمده ، تناسب ندارد . در ادامهء حديث آمده : تو مرا به سوى بنده اى فرستادى كه خواهان مرگ نيست . چشم مرا كور كرد . اين گفته دلالت دارد كه ملك الموت از موسى ( ع ) شكايت مىكند و از اينكه خواهان مرگ نيست ، به او گوشه و كنايه مىزند . اگر موسى ( ع ) از خود دفاع مىكرد ، به دليل وجوب دفاع از نفس ولو با دوست داشتن مرگ ، نبايستى اين شكايت درست باشد ، به علاوه تصور ملك الموت به صورت فرد متجاوز موجّه نيست بلكه ناشى از حماقت و جهالت است و دعوى امتحان هم دليلى ندارد . زيرا اگر منظورش امتحان موسى است كه آيا مرگ را دوست دارد يا نه ، اين با ظاهر شدن به صورت فرد متجاوزى كه بايستى او را دفع كرد ، مناسبت ندارد و اگر امتحان وى در مخالفت با واجب يعنى دفاع از خويشتن ، است ، اين هم با عقيدهء به عصمت پيامبران قابل جمع نيست ، بلكه اصلا اين امتحان بى معنى است . زيرا هر انسانى به مقتضاى طبع تا جايى كه بتواند از خويش دفاع مىكند ، اگر چه دفاع بر او واجب نباشد . گذشته از اين ، تعبير به كراهت مرگ ، در صورتى كه حديث را كامل ببينيد ، بىتناسب است .\r\nآنچه بر شناخت موسى از ملك الموت دلالت مىكند ، يكى از دو روايتى است كه مسلم از ابو هريره نقل كرده ، لذا حمل مذكور نادرست است . روايت اين است :\r\n","description":"","footnote":"","page_name":" 483 ","page_number":521},
  {"content":"\r\nملك الموت به سراغ موسى آمد و گفت : پروردگارت را پاسخ بده . موسى چنان بر او سيلى زد كه چشمش كور شد . ملك الموت به سوى خداى عز و جل برگشت و گفت : مرا به سوى بنده اى فرستادى كه نمىخواهد بميرد و چشمم را كور كرد .\r\nخدا چشمش را به او برگرداند و گفت : به سوى بنده‌ام برگرد و به او بگو : آيا زندگى را مىخواهى ؟ اگر خواهان زندگى هستى ، دستت را بر گاو نر بگذار ، هر چند موى كه به دستت آمد ، به ازاى هر كدام يك سال زنده اى . گفت : اندكى مهلت بده . و سپس مرگ را انتخاب كرد و گفت : پروردگارا ! الآن مرگ نزديك است . ( 1 )\r\nاينكه گفت : پروردگارت را پاسخ بده ، دليل بر شناخت موسى نسبت به ملك الموت و متجاوز نبودن او است . صريحتر از اين روايتى است كه احمد از ابو هريره نقل كرده كه گفت :\r\nملك الموت آشكارا به سراغ مردم مىآمد ، به سراغ موسى آمد . موسى چشمش را كور كرد . ملك الموت به نزد خدا رفت و گفت : پروردگارا ! بنده ات موسى ، چشمم را كور كرد و اگر كرامت وى نزد تو نبود ، همانا كه او را به زور وادار مىكردم . ( 2 )\r\nاينان در توجيه حديث امورى را مطرح كرده‌اند كه به خرافه مىماند . از آن جمله :\r\nموسى خواست نزد ملائكه اظهار وجاهت كند . فعل حرام با دعوى وجاهت نزد خداوند متعال منافات دارد . اظهار وجاهت با اين فعل زشت ، شايسته است كه از افراد احمق و پست سر زند نه از پيامبران مرسل . از آن جمله گفته‌اند : اين عمل ناخواسته بود و در اثر سكرات مرگ . گويا اين توجيهى است از گفتهء عمر كه بر بالين پيامبر ( ص ) گفت : اين مرد هذيان مىگويد . اين توجيه چگونه با تمام حديث سازگار است كه مىگويد : ملك الموت از موسى به نزد خدا شكايت برد . آيا اين توجيه كننده ، از ملك الموت به حال موسى آشناتر است ؟ ! از جمله در توجيه حديث گفته‌اند : منظور اين است كه با حجت او را شكست داد و چشمش را درآورد . من نمىدانم چه مباحثه اى بين آن دو درگرفت كه\r\n\r\n","description":"","footnote":"\r\n( 1 ) . مسند احمد ، ج 2 ، ص 229 و 315 و 351 .\r\n( 2 ) . مسند احمد ، ص 533 .\r\n","page_name":" 484 ","page_number":522},
  {"content":"\r\nملك الموت در آن گمراه شد ؟ چگونه اين توجيه با اين گفته كه ( خداوند چشمش را به او برگرداند ) قابل جمع است ؟ ! نقض فضل با ذكر انداختن لوحه‌ها ، بر خود او وارد است . زيرا انداختن و شكستن لوحه‌ها براى اهانت به كتاب خداوند ، كفر است و حال اينكه خود خصم همچنين عقيده اى ندارد و اگر هم مرادش اهانت به كتاب خداوند نباشد ، گناه كبيره اى چون زدن پيامبر خدا خواهد بود كه باز خود خصم به عصمت پيامبران از گناهان كبيره عقيده دارد .\r\nامّا حمل وى ، اگر منظورش چيزى است كه بدون آگاهى از شعور بر انسان وارد مىشود ، بايد بداند كه اين بزرگترين نقص است و تجويز آن بر پيامبران ، اعتماد بدانان را از بين مىبرد . آيا چيزى غير از ذم خداوند بر كافران است كه گفته بودند ، تو ديوانه اى .\r\nزيرا سلب شعور ، اگر جنون نباشد ، دست كم به منزلهء آن است و اگر اين جايز باشد ، جنون بر پيامبران جايز خواهد بود . زيرا جنون هم بر بشر عارض مىشود و اگر منظورش چيزى باشد كه شعور را سلب نمىكند ، گناه كبيره است و پيامبران از آن معصومند ، بلكه هر گاه انداختن لوحه‌ها از باب اهانت باشد ، كفر است .\r\nشگفت از خصم كه آنگونه كه از ظاهر كلام وى به دست مىآيد ، حمل را از نظر اصحاب خود بدان اختصاص داده و على رغم اينكه در تمام مباحثى كه گذشت جيره خوار كتاب مواقف و شرح آن بود ، با اين وجود هر دو ، اين حمل را ذكر نكرده‌اند بلكه وجوه ديگرى از حمل بيان داشته‌اند كه از آن جمله است :\r\n1 - آنچه موسى با برادرش هارون انجام داد ، از باب آزار رساندن نبود بلكه مىخواست او را به خود نزديك گرداند تا حقيقت مطلب را از او تحقيق كند . هارون ترسيد كه بنى اسرائيل به خلاف آن معتقد شوند لذا گفت : ريشم را مگير . اين حمل را كه صاحب مواقف اختيار كرده ، از سيد مرتضى نقل شده و رازى آن را پسنديده است .\r\n2 - چون موسى جزع و اضطراب برادرش را از قوم خود ديد ، او را گرفت تا از اضطرابش بكاهد .\r\n3 - چون بر موسى اندوه غلبه كرد ، سر برادرش را گرفت ، ليكن نه به عنوان آزار رساندن بلكه چنان كه انسان با خود انجام مىدهد و دست و لبش را مىگزد و ريشش را در دست مىگيرد ، منتهى موسى برادرش را به منزلهء خود فرض كرد چه هارون شريك خير و شر موسى بود . شارح مواقف در ادامه مىگويد : « آمدى گفته است : بعيد بودن اين تأويلات و خروج آن از مذاق عقل بر كسى پوشيده نيست . » امّا شارح از\r\n","description":"","footnote":"","page_name":" 485 ","page_number":523},
  {"content":"\r\nخودش چيزى بيان نكرده ، گويا با آمدى موافق بوده است كه حرف بجايى گفته است .\r\nچرا كه اين وجوه گذشته از اينكه اشكال انداختن لوحه‌ها را حل نمىكند ، بسيار بعيد مىنمايد .\r\nبهتر آن است كه در پاسخ گفته شود : چون بنى اسرائيل كفر پيشه كردند و گوساله پرست شدند ، موسى خواست كه جرم بزرگ آنان و شدّت خشم و ناخشنودى خود را به آنان بفهماند ، لذا لوحه‌ها را در اظهار انزجار از كارشان ، انداخت و سر برادرش را در حالى كه كه او را به سوى خود مىكشيد ، گرفت ، با اينكه مىدانست ساحت مقدس هارون از آن برى است ليكن مىخواست عمل آنان را نابود كند و به آنان بفهماند كه كار بدى مرتكب شده‌اند و چنين كارى از آنان زشت است . اين از باب ( به در مىزنم تا ديوار بشنود ) است . از اين گونه موارد در قرآن فراوان است ؛ از جمله * ( « لَئِنْ أَشْرَكْتَ لَيَحْبَطَنَّ عَمَلُكَ » ) * ( 1 ) با اينكه خداى سبحان مىداند كه پيامبر از شرك معصوم است و * ( « وَلَوْ تَقَوَّلَ عَلَيْنا بَعْضَ الأَقاوِيلِ » ) * ( 2 ) ، بنابراين كار موسى ( ع ) به منظور بر حذر داشتن آنان از شرك بود تا آنجا كه شايسته است از آنان جدا شود و از او پيروى كند . زيرا اقدامى كه كرده‌اند ، كار بسيار بدى است . پس اقدام موسى راجح است و نه حرام . بر خلاف كور كردن چشم ملك الموت كه اصلا مصلحتى در آن وجود ندارد . آگاه باش كه در آيهء كريمه نيامده كه موسى لوحه‌ها را شكست و برادرش را زد ، چنان كه خصم ، چنين ادعايى كرده ليكن حمل وى بر آن براى درهم كوبيدن حق و ايجاد وحشت در افراد غافل است .\r\nاينكه گفت : « اما از نظر ابن مطهر بر گناهان پيامبران حمل مىشود . » پاسخ وى آن است كه طاهر بن مطهر ، فقط منكر چيزى است كه صريحا گناه و جهل است . مثل روايت كور كردن چشم ملك الموت نه آنچه كه قابل توجيه است و حمل در آن آشكار مىشود .\r\nمثل آيهء مباركه . پس انديشه كنيد و راه حق در پيش گيريد .\r\nمصنّف - رفع الله درجته - مىگويد :\r\nدر الجمع بين الصحيحين آمده : رسول خدا ( ص ) دربارهء وضع مردم در روز قيامت فرموده است :\r\nآنان نزد آدم مىآيند و از او درخواست شفاعت مىكنند . آدم از آنان\r\n\r\n","description":"","footnote":"\r\n( 1 ) . زمر / 65 .\r\n( 2 ) . حاقه / 44 .\r\n","page_name":" 486 ","page_number":524},
  {"content":"\r\nمعذرت خواهى مىكند . به سراغ نوح مىآيند و او هم عذر خواهى مىكند . پس به سراغ ابراهيم مىآيند و عرضه مىدارند : تو پيامبر خدايى و خليل او ، نزد خدايت از ما شفاعت كن ، مگر وضع ما را نمىبينى ؟ ابراهيم به آنان مىگويد :\r\nخدايم چنان خشمگين است كه پيش از اين چنين خشم نكرده و بعد از اين هم نكند . خود من هم ، آرى خود من ، سه بار دروغ گفته‌ام . به سراغ كسى غير از من برويد .\r\nدر همين كتاب آمده كه رسول خدا ( ص ) فرمود : « ابراهيم پيامبر دروغ نگفت مگر سه بار » . چگونه رواست كه اينان به پيامبران نسبت دروغ دهند ؟ ! چگونه مىتوان به شرايع پيامبران وثوق و اطمينان داشت و حال اينكه خودشان به تعمد كذب اعتراض كرده‌اند ؟ !\r\nفضل مىگويد :\r\nپيش از اين دانستيد كه بر وجوب عصمت پيامبران از كذب ، اجماع داريم . اما دروغهاى منسوب به ابراهيم ، از آنجا كه حديث صحيح است ، بناچار مراد از آن ، صورت دروغ است نه حقيقت آن . چنان كه گفت : * ( « بَلْ فَعَلَه كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ » ) * ( 1 ) و حال اينكه منظورش الزام خصم بود و از اين جهت گفت : بزرگشان اين كار را كرده كه تبرى كه با آن بتان را شكسته بود ، بر گردن بت بزرگ قرار داده بود . پس آنجا كه تأويل ظاهر باشد ، كذب مؤوّل ، در حقيقت كذب نيست بلكه صورت كذب است و اين گونه دروغ ، آنجا كه ضرورت ايجاب كند ، اشكالى ندارد .\r\nمن مىگويم :\r\nپيش از اين گذشت كه اكثر آنان صدور گناهان كبيره را از پيامبران پيش از نبوت بطور عمد و سهو و پس از آن بطور سهو و بعضى از آنان نيز صدور عمدى گناهان كبيره را پس از نبوت از آن جمله كذب در غير تبليغ ، جايز دانسته‌اند ؛ حتى بعضى از آنان جايز دانسته‌اند كه پيامبران ، كفر پيشه كنند . خصم در آنجا بعضى از گفته‌ها را نقل كرد . پس چگونه در اينجا گمان مىبرد كه امت در عصمت پيامبران از كذب ، اجماع دارند ؟ ! اينكه مىگويد : منظور صورت كذب است ، با ظاهر حديث نمىسازد . ما حديث را در اينجا مىآوريم تا وضع روشن شود . بخارى در تفسير القرآن در تفسير سورهء بنى اسرائيل\r\n\r\n","description":"","footnote":"\r\n( 1 ) . انبياء / 63 .\r\n","page_name":" 487 ","page_number":525},
  {"content":"\r\nبه نقل از ابو هريره حديثى نقل كرده كه خلاصهء آن چنين است :\r\nپيامبر ( ص ) گفت : من سرور مردم در روز قيامت هستم . آيا مىدانيد كه چرا خداوند مردم را از اوّلين تا آخرين در يك محل جمع مىكند ، خورشيد به مردم نزديك مىشود ، آنقدر غم و اندوه به مردم مىرسد كه نمىتوانند تحمل كنند .\r\nمردم مىگويند : آيا نمىبينيد كه چه به حال شما رسيده است ؟ آيا كسى را شفيع نزد پروردگارتان قرار نمىدهيد ؟ بعضى از مردم به بعضى ديگر مىگويند : به سراغ آدم رويد . پس نزد آدم مىآيند . او از آنان عذر خواسته ، مىگويد كه خداوند او را از نزديك شدن به درخت نهى كرد ولى او معصيت خدا كرد . به فرمان آدم ، سراغ نوح مىآيند . او عذر مىآورد كه دعوتى از او بر عهدهء قومش است . به امر نوح به سراغ ابراهيم مىآيند . ابراهيم عذر مىآورد كه سه مرتبه دروغ گفته است .\r\nبه فرمان ابراهيم به سراغ موسى مىروند و او عذر مىآورد كه كسى را كشته كه مأمور قتل او نبوده است . به امر موسى به سراغ عيسى مىروند . او عذر مىآورد .\r\nسپس گفت : و ذكرى از گناه نكرد .\r\nاين حديث صراحت دارد كه آن امور واقعه از پيامبران بزرگ ، گناه و بعضى مثل دروغ و قتل نفس ، گناه كبيره است . روشن است كه صورت كذب ، البته جايى كه ضرورت دين اقتضا كند ، نه تنها گناه نيست بلكه طاعت بزرگى است . روايت ديگرى كه بخارى از انس در اواخر كتاب « الرقاق » نقل كرده و روايتى كه از او در كتاب « التوحيد » ، در مورد اين آيهء شريفه : * ( « وُجُوه يَوْمَئِذٍ ناضِرَةٌ إِلى رَبِّها ناظِرَةٌ » ) * ( 1 ) آورده ، به گناه ابراهيم ( ع ) تصريح دارد .\r\nما حصل آنچه كه در اين دو روايت آمده چنين است :\r\nروز قيامت ، خداوند مردم را جمع مىكند . مردم مىگويند : اى كاش كسى را نزد پروردگارمان شفيع قرار مىداديم . به سراغ آدم مىآيند . سپس نزد نوح مىروند .\r\nسپس ابراهيم و پس از آن نزد موسى . هر كدام مىگويد كه اهل آن نيست و گناه خود را ذكر مىكند .\r\n\r\n","description":"","footnote":"\r\n( 1 ) . قيامت / 22 .\r\n","page_name":" 488 ","page_number":526},
  {"content":"\r\nنمىدانم چگونه از نوح در دعايى كه كرد ، گناهى متصور است . در حالى كه او دعا كرد كه خداوند كافران را به جهت آنكه جز فرزند كافر و فاجر نمىزايند ، نابود كند . و دعوى اينكه گناه نوح اين بود كه به دروغ چنين نسبتى به آنان داد ، باطل است . زيرا اگر عدم اضلال آنان و اينكه فرزند مؤمن به دنيا مىآورند ، را بپذيريم ، باز اگر چنين نسبتى به اشتباه به آنان داده شده ، گناه نيست و اگر عمدا بوده دو گناه است : يكى دروغ و ديگرى دعاى بر چيزى كه مستحق آن نيستند و نه يك گناه ، آنگونه كه از اخبار آنان به دست مىآيد .\r\nچند مطلب غير قابل پذيرش از نظر عقل :\r\n1 - اعراض مردم مسلمان از طلب شفاعت از پيامبر خود ، در حالى كه اعتقاد دارند كه وى سرور پيامبران است و عدول پيامبران غير از عيسى از پيامبر اسلام و حال اينكه آنان مىدانند كه پيامبر اسلام از آنان به شفاعت سزاوارتر است .\r\n2 - مخاطبهء مردم با هم و رايزنى با يكديگر و حال اينكه در حالت شدّت و سختى بسر مىبرند و خورشيد سوزان هم به آنان نزديك شده است . خداوند مىفرمايد :\r\n* ( « يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذاتِ حَمْلٍ حَمْلَها وَتَرَى النَّاسَ سُكارى وَما هُمْ بِسُكارى وَلكِنَّ عَذابَ الله شَدِيدٌ . » ) * ( 1 ) همچنين در دو روايت انس ، به رسول اكرم ( ص ) نسبت داده كه خدا رؤيت مىشود و حال اينكه بطلان رؤيت خدا را پيش از اين ديديد . همچنين در حديث انس كه در كتاب « التوحيد » آمده ، به پيامبر ( ص ) نسبت داده كه گفت : خداوند در خانه اش از من اجازه ورود خواست . در اينجا براى خدا مكان اثبات كرده كه موجب امكان است .\r\nبدان كه ما عقيده داريم كه ابراهيم ( ع ) اصلا دروغ نگفت حتى آنجا كه گفت : * ( « بَلْ فَعَلَه كَبِيرُهُمْ » ) * ( 2 ) ، يا از اين جهت كه از باب اخبار حقيقى نيست بلكه از باب سرزنش و الزام آنان بر بطلان مذهبشان و پرستش چيزى كه حتى نمىتواند براى خودش جلب منفعت و يا از خود دفع مضرت كند ، چنان كه بر اين مطلب اين آيه مباركه گواهى مىدهد كه : * ( « فَسْئَلُوهُمْ إِنْ كانُوا يَنْطِقُونَ » ) * ( 3 ) يا از اين جهت كه آن خير را به * ( « إِنْ كانُوا يَنْطِقُونَ » ) * مشروط كرده ، چنين گفته است . زيرا دلالت دارد كه خبر دادن ابراهيم بدان مقيد است ، البته بنابر اينكه شرط * ( « بَلْ فَعَلَه كَبِيرُهُمْ » ) * باشد . امّا بحث در اين است كه احاديث اينان بر كذب حقيقى از\r\n\r\n","description":"","footnote":"\r\n( 1 ) . حج / 2 .\r\n( 2 ) . انبياء / 63 .\r\n( 3 ) . انبياء / 63 .\r\n","page_name":" 489 ","page_number":527},
  {"content":"\r\nابراهيم ( ع ) و اينكه گناه او مانع از شفاعت وى است ، دلالت مىكند . بلى بخارى در كتاب « بدء الخلق » و مسلم در باب « فضائل ابراهيم » ، روايتى دارند كه مىگويد : دو كذب از سه كذب ابراهيم حقيقى است ليكن دربارهء ذات خداوند است و كذب سوّم در ظاهر كذب و براى مصلحت شرعى است . اين روايت نمىتواند روايات شفاعت را از ظاهر آنها كه دلالت بر گناه ( خطيئه ) دارد ، منصرف كند بلكه با آن در منافات و تضاد است و الَّا اگر كذب ابراهيم در ذات خداوند بود يا اينكه صورى و براى مصلحت شرعى ، معنا نداشت كه ابراهيم از شفاعت ، عذر آورد كه كذب يا خطيئه از من سر زده است .\r\nمصنّف - طاب ثراه - مىگويد :\r\nدر الجمع بين الصحيحين آمده : « پيامبر ( ص ) گفت : ما از ابراهيم ( ع ) به شك سزاوارتر هستيم كه گفت : * ( « رَبِّ أَرِنِي كَيْفَ تُحْيِ الْمَوْتى . قالَ أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي » ) * ( 1 ) . خداوند لوط را رحمت كناد كه از شر قومش به ركن محكمى پناه برد و اگر آنقدر كه يوسف در زندان بود ، من در زندان مىماندم همانا كه دعوت دعوت كننده را اجابت مىكردم . » چگونه جايز است كه اين گونه جسارت كرده ، پيامبر ( ص ) را به شك در عقيده متهم سازند ؟ !\r\nفضل مىگويد :\r\nپيامبر ( ص ) عادت داشت كه در مقابل پيامبران تواضع كند . چنان كه فرمود : « مرا بر يونس بن متى برترى ندهيد . » و گفت : « مرا بر موسى برترى ندهيد . » در اين حديث هم فضايل پيامبران ( ع ) و ثبات ايمان ابراهيم ( ع ) را بيان نموده است . منظور حديث اين است كه ابراهيم با آن ثبات ايمان و كمال استقامت در اثبات صانع ، اطمينان مىخواست و مىگفت : * ( « وَلكِنْ لِيَطْمَئِنَّ قَلْبِي » ) * و ديگران از او به اين ترديدى كه موجب اطمينان است ، سزاوارترند . اما درخواست رحمت براى لوط ، امر واقعى است . زيرا لوط از شر قومش به ركن محكمى پناه مىبرد چنان كه خود مىگفت : * ( « آوِي إِلى رُكْنٍ شَدِيدٍ » ) * ( 2 ) بنابراين ترحّم رسول خدا ( ص ) بر لوط به جهت ضعف لوط بود و دلالتى ندارد كه در پناه بردن لوط به ركن محكم ، او را سرزنش كرده باشد . اما اينكه گفت : اگر به اندازه يوسف در زندان مىماندم ، دعوت دعوت كننده را اجابت مىكردم ؛ در اين سخن يوسف را به صبر و ثبات در امور وصف كرده ، مىگويد : آنقدر با طولانى بودن مدت زندان صبر كرد تا اينكه امر\r\n\r\n","description":"","footnote":"\r\n( 1 ) . بقره / 260 .\r\n( 2 ) . هود / 80 .\r\n","page_name":" 490 ","page_number":528},
  {"content":"\r\nروشن شد . اى خوانندگان صاحب نظر ! بنگريد كه : آيا در اين امور ، عيب و نقصى بر انبيا وارد است ؟ از اين گذشته ، با اينكه حديث ، صحيح تشخيص داده شده ، وى به گفتار پيامبر ( ص ) ايراد مىگيرد ! پناه بر خدا از رأى فاسد او .\r\nمن مىگويم :\r\nشكى در تواضع پيامبر ( ص ) با مؤمنان نيست تا چه رسد در مقابل پيامبران . امّا اين تواضع ادعايى در مقابل ابراهيم و يوسف بى معنى است . زيرا تواضع شخص در مقابل ديگرى با اثبات امرى قبيح در خود ، نادرست است . آيا صحيح است كه كسى بگويد : من آدم فاسقى هستم ؟ ! اينكه پيامبر ( ص ) گفت : ما به شك از ابراهيم سزاوارتريم ، از اين قبيل است . زيرا شك در مورد صانع و روز قيامت از لحاظ نقص بزرگترين امور بوده با بودن پيامبر در جايگاه دعوت به اقرار به صانع و روز قيامت ، منافات دارد . نزديك به همين معنى است ، آنجا كه مىفرمايد : اگر به اندازهء يوسف در زندان مىماندم ، دعوت دعوت كننده را اجابت مىكردم . اين گفتار بر كمى صبر و حكمت پيامبر ( ص ) نسبت به يوسف دلالت دارد و با دعوت پيامبر به كرامتهاى اخلاقى ، صبر كامل و تسليم محض در مقابل خداوند ناسازگار است . از سوى ديگر پيامبر ( ص ) خود را از لحاظ ميزان تحمل و صبر از يوسف كه به جهت غفلت براى آزادى از زندان به مخلوق متوسل شد و گفت :\r\n* ( « اذْكُرْنِي عِنْدَ رَبِّكَ » ) * ( 1 ) ، پايينتر آورده است و اين بار درخواست پيامبر ( ص ) از مردم كه از آنان مىخواست در هر چيزى به دنبال صبر كامل و تسليم اوامر خداوندگار باشند و در هر كارى از خداوند متعال استعانت بخواهند و نه از غير ، منافات دارد . تواضعى كه خصم براى پيامبر ( ص ) در مقابل موسى و يونس بيان كرده ، دروغ است و گرنه گفتار پيامبر ( ص ) متناقض مىشود . زيرا در جاهاى ديگر فرموده است : « انا سيد ولد آدم » ( 2 ) ، « اذا كان يوم القيامة كنت امام النبيين و خطيبهم و صاحب شفاعتهم غير فخر » ( 3 ) ، « انا سيد الناس يوم القيامة » ( 4 ) ، همينطور است حديث سابق كه عذر پيامبران بزرگ از شفاعت را آورده‌اند . اين است تواضعى كه خصم براى پيامبر ( ص ) در مقابل موسى ( ع ) گمان كرده است ؛ اينان آن را در داستانى كه كذب آن آشكار است ، نقل كرده‌اند . زيرا گمان برده‌اند كه پيامبر ( ص ) كسى را كه آن حضرت ( ص ) را بر موسى فضليت داد ، تكذيب كرد و در مقابل يهودى ،\r\n\r\n","description":"","footnote":"\r\n( 1 ) . يوسف / 42 .\r\n( 2 ) . صحيح مسلم ، كتاب الفضائل باب فضائل نبينا .\r\n( 3 ) . مسند احمد ، ج 5 ، ص 38 - 37 .\r\n( 4 ) . همان منبع ، ص 388 .\r\n","page_name":" 491 ","page_number":529},
  {"content":"\r\nدر فضيلت خود بر موسى اظهار شك نمود با استناد به اين كه او در صور مىدمد و اوّلين كسى است كه بر انگيخته مىشود و زمانى كه موسى عرش را گرفته است ، پيامبر ( ص ) نمىداند كه آيا موسى آنجا كه در كوه طور بىهوش افتاد يا مورد محاسبه قرار گرفت . . . يا پيش از آن ، برانگيخته شده است . اين تحريك يهودى بر جهل است كه مدعى بود خداوند موسى را بر بشر برگزيده است . لذا امكان ندارد كه چنين مطلبى را پيامبر ( ص ) بيان كرده باشد . مسلم اين روايت را در باب « فضائل موسى » و بخارى آن را در ابتداى « ابواب » الخصومات ، بعد از كتاب « المساقات » و در تفسير سوره اعراف و در كتاب « بدء الخلق » آورده است .\r\nاينكه گفت : « در اين حديث فضايل پيامبران و ثبات ايمان ابراهيم ذكر شده است . » ما در اين روايت فضيلتى نمىشناسيم كه براى پيامبران ابراهيم و لوط نقل شده باشد . اما براى ابراهيم فضيلتى ذكر نشده از اين بابت كه آنچه در اين روايت آمده چيزى جز اثبات شك در حشر نيست و حداقل دلالت دارد كه يقين ابراهيم ضعيف بود و اين با نبوت و پيامبرى ناسازگار بوده ، با آيات * ( « وَلَقَدْ آتَيْنا إِبْراهِيمَ رُشْدَه مِنْ قَبْلُ » ) * ( 1 ) و * ( « وَكَذلِكَ نُرِي إِبْراهِيمَ مَلَكُوتَ السَّماواتِ وَالأَرْضِ وَلِيَكُونَ مِنَ الْمُوقِنِينَ » ) * ( 2 ) منافات دارد . در حقيقت ابراهيم خواهان اطمينان به حشر شد بلكه مىخواست اطمينان به چيز ديگرى پيدا كند و يا لا اقل براى قومش خواهان اطمينان شد . بدين ترتيب كه خطاب ابراهيم با خداوند مماشات با آنان باشد كه خواهان اطمينان به حشر بودند . چنان كه موسى ( ع ) گفت : * ( « رَبِّ أَرِنِي أَنْظُرْ إِلَيْكَ » ) * ( 3 ) . اما اينكه مشتمل بر فضيلتى براى لوط نيست . زيرا سخن پيامبر ( ص ) كه فرمود : « خداوند لوط را رحمت كند كه از شر قومش به ركن محكم پناه مىبرد . »\r\nظاهرا تعريض به لوط است . زيرا گفته بود : * ( « لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ . » ) * ( 4 )\r\nاين سخن لوط مىرساند كه وى به ركن محكم پناه نبرد . زيرا لفظ ( لو ) آورده است ، لذا پيامبر ( ص ) به او كنايه زد كه وى يا دروغ گفته است ، زيرا پناه برد . يا ضعيف القلب است كه ركن محكم را ركن محكم نمىداند و هر دو مذمت است نه فضيلت . خنده دار اينكه خصم بر پناه بردن به ركن محكم چنين استدلال كرد ، كه در آيه آمده است : * ( « آوِي إِلى رُكْنٍ شَدِيدٍ . » ) * و حال اينكه معناى آن اين است كه ( لو آوى ) ، چه عيبى خصم مىخواهد در\r\n\r\n","description":"","footnote":"\r\n( 1 ) . انبياء / 51 .\r\n( 2 ) . انعام / 75 .\r\n( 3 ) . اعراف / 143 .\r\n( 4 ) . هود / 80 .\r\n","page_name":" 492 ","page_number":530},
  {"content":"\r\nاين حديث بيابد كه از اين ضعفى كه گمان برده ، بزرگتر باشد ، اين ضعف با امامت منافات دارد تا چه رسد به نبوت . حتى خود خصم هم در بحث امامت شرط كرده كه در امام شرط است كه شجاع و قوى باشد . پس چگونه اثبات ضعف براى پيامبر جايز است و چگونه حديث دالّ بر ضعف ، صحيح است ؟ ! در حقيقت آن سخن لوط ( ع ) از روى ضعف وى نبود و از اين جهت گفت كه نظر مردم به نيرويى است كه آن را مىبينند نه خداى متعال . لذا با آنان به اندازهء فهم خودشان سخن گفت يا اينكه مىخواست با آن سخن ، قومش را تحريك كند و از آنان براى يارى حق كمك بگيرد .\r\nمصنّف - قدّس الله روحه - مىگويد :\r\nدر صحيح مسلم و صحيح بخارى آمده : « در حالى كه سياهان با نيزه در حضور پيامبر ( ص ) بازى مىكردند ، عمر داخل شد و به طرف سنگريزه اى رفت و آن را برداشته ، آنان را زد .\r\nرسول خدا ( ص ) به او گفت : عمر ! رهايشان كن . « غزالى در احياء علوم الدين روايت كرده :\r\nپيامبر ( ص ) نشسته بود و كنيزكانى در حضورش ترانه مىخواندند و بازى مىكردند . عمر آمد ، اجازهء ورود خواست . پيامبر ( ص ) به كنيزكان گفت : ساكت شويد . آنان ساكت شدند . عمر داخل شد و كارش را انجام داد و رفت .\r\nپيامبر ( ص ) به آنان گفت : شروع كنيد . آنان دوباره به غنا پرداختند و گفتند : اى رسول خدا ! اين كيست كه چون داخل مىشود ، مىگويى : ساكت شويد و چون بيرون مىرود ، مىگويى : از سر گيريد . گفت : اين مرد شنيدن باطل را دوست ندارد .\r\nچگونه روا است كه اينان چنين چيزى در مورد پيامبر ( ص ) روايت كنند ؟ آيا عمر را از پيامبر ( ص ) برتر مىدانند كه مىگويند : عمر شنيدن باطل را دوست ندارد ولى پيامبر ( ص ) آن را دوست دارد ؟ !\r\nفضل مىگويد :\r\nبازى سياهان با نيزه ، در روز عيد بود و گفتيم كه لهو در روز عيد جايز است و از اين جواز همگان اتفاق نظر دارند . ممكن است جواز اين بازى ، به جهت نيزه باشد . زيرا نيزه در جنگ مفيد است و بازى با آن مهارت جنگجو و چگونگى يادگيرى پرتاب نيزه و استفاده از آن در جنگ را به همراه دارد . و هر آنچه كه مربوط به امر جنگ مىشود ،\r\n","description":"","footnote":"","page_name":" 493 ","page_number":531},
  {"content":"\r\nاشكالى ندارد . احتمال دارد كه عمر جواز آن را نمىدانسته و پيامبر ( ص ) به او ياد داده است . روايت غزالى هم اگر صحيح باشد ، احتمال حمل آن بر جواز مطلق لعب يا فقط در ايّام عيد مىرود و ممكن است كه پيامبر ( ص ) براى ضرورت تشريع بدان گوش فرا مىداد تا بر مردم معلوم شود كه لهو حرام نيست و شايد عمر از شنيدن آن امتناع مىكرد ، و پيامبر ( ص ) هم او را بر شنيدن آن اجبار نكرده است تا معلوم شود كه اولى در لهو ترك آن است ولى پيامبر ( ص ) براى ضرورت تشريع بدان گوش مىداد . آيا از اين لازم مىآيد كه عمر از پيامبر ( ص ) برتر باشد و حال اينكه عمر از افراد امت پيامبر ( ص ) و از كسانى است كه شريعت را از او فرا گرفته‌اند ؟ !\r\nمن مىگويم :\r\nدعوى خصم كه اين كار در روز عيد بود ، غيب گويى است و تير در تاريكى . صرف ورود بعضى از اخبار آنان در وقوع لعب در روز عيد مقتضى آن نيست كه اين لعب هم در روز عيد بوده است . كسى كه به روايات فراوان آنان در مورد وقوع لعب در حضور پيامبر ( ص ) بدون تعيين وقت بنگرد ، درمىيابد كه لعب مختص به زمان خاصى نيست . به علاوه پيش از اين اشكال وارد بر استدلال آنان در مورد حليّت لهو در روز عيد را شناختيد . اما تعليل خصم بر حليت لعب و بازى با نيزه به جهت نفع آن در جنگ و اينكه هر چيزى كه به جنگ مربوط مىشود ، اشكالى ندارد ، ادعاى بىدليل است .\r\nعذرى كه براى عمر آورد و گفت : وى جواز آن را نمىدانست ، مستلزم اين است كه عمر با زدن سنگريزه به سياهان در حضور پيامبر ( ص ) ، از خداوند و رسول خدا ( ص ) پيشى گرفته باشد و حال اينكه خداوند از آن نهى فرموده مىگويد : * ( « لا تُقَدِّمُوا بَيْنَ يَدَيِ الله وَرَسُولِه » ) * ( 1 ) از نكات جالب توجه اينكه : هر گاه روايتى مىآيد كه متضمن چنين مطلبى است ، خصم آن را بر جهل عمر حمل مىكند و مىگويد : پيامبر ( ص ) به عمر تعليم داد .\r\nآيا عمر از همان دفعهء اوّل ، جواز لهو در روز عيد را نياموخت كه ديگر به تعليم آن نياز نداشته باشد ؟\r\nامّا پاسخ خصم از روايت غزالى كه گفت : مىتوان آن را به جواز مطلق لعب حمل كرد ، نادرست است . زيرا تعارض سنت با كتاب خدا به نحو تباين جايز نيست . پس چگونه\r\n\r\n","description":"","footnote":"\r\n( 1 ) . حجرات / 1 .\r\n","page_name":" 494 ","page_number":532},
  {"content":"\r\nسنّت ، لهو را بطور مطلق حلال دانسته ، در حالى كه كتاب خدا آن را بطور مطلق حرام كرده است ؟ ! اما دعوى شنيدن براى ضرورت تشريع ، دانستيد كه ما ضرورت را قبول نداريم . زيرا راه تشريع منحصر به شنيدن نيست . چگونه پيامبر ( ص ) بدان گوش فرا مىدهد و حال اينكه به اقرار خصم سزاوار است آن را ترك كنند . آيا احتمال مىدهد كه عمر از شنيدن آن امتناع مىورزد و پيامبر ( ص ) هم او را بر شنيدن آن الزام نمىكرد و نفس پاكيزه خودش از شنيدن آن امتناع نمىورزيد و حال اينكه شيوه گسترده تشريع قولى را در اختيار داشت . از اين گذشته ، اگر تشريع جواز مكروهات بر فعل پيامبر ( ص ) متوقف باشد ، لازم مىآيد كه تمام آنها را پيامبر ( ص ) انجام دهد كما اينكه لازم مىآيد هر فعل حرامى كه به جهت ضرورت مباح شده ، پيامبر ( ص ) انجام دهد ، چنان كه خداوند سبحان او را به شرب خمر مضطر كند و او براى تشريع آن شراب بنوشد ! ! و حال اينكه هيچ مسلمانى چنين عقيده اى ندارد . اگر بپذيريم كه نياز است پيامبر ( ص ) براى تشريع بدان گوش فرا دهد ، يك دفعه شنيدن كافى بود . پس چرا ، وقتى كه عمر خارج شد ، گفت : دوباره از سرگيريد ؟ ! چرا آنگونه كه از اخبار آنان برمىآيد ، اين وقايع بارها تكرار شده است ؟ ! از اين گذشته پيامبر ( ص ) از آن به باطل تعبير كرده و اين دليل بر حرمت آن است و نه كراهت . زيرا مكروه باطل ناميده نمىشود . پس لازم مىآيد كه از نظر آنان پيامبر مرتكب باطل و حرام شده ولى عمر از ارتكاب آن سرباز زده است ، حتى از نظر خود عمر همچنين بوده است . بنابراين از پيامبر ( ص ) برتر است . با اين حال بايد فاتحه اسلام را خواند .\r\nنزديك به روايت غزالى ، روايتى است كه احمد بن حنبل آن را از اسود بن سريع روايت كرده است . وى مىگويد :\r\nخدمت پيامبر ( ص ) رسيدم ، عرض كردم : يا رسول خدا ! خدايم را با حمد و ثنا و ترا مدح كردم . گفت : آنچه كه پروردگارت را با آن ستايش كرده اى ، بازگو . شروع كردم و برايش سرودم . در همين حين مردى سياه آمد و اجازه ورود خواست .\r\nپيامبر ( ص ) گفت : مگو . گفت : لحظه اى با پيامبر ( ص ) سخن گفت و سپس خارج شد . شروع كردم به سرودن آن . سپس همان مرد آمد . پيامبر ( ص ) گفت : مگو مگو و آن را دو يا سه بار تكرار كرد . گفتم : اى رسول خدا ! اين كه بود كه مرا به خاطر او\r\n","description":"","footnote":"","page_name":" 495 ","page_number":533},
  {"content":"\r\nخاموش كردى . گفت : عمر بن خطاب بود . اين مردى است كه باطل را دوست ندارد . ( 1 )\r\nمصنّف - رفع الله درجته - مىگويد :\r\nدر الجمع بين الصحيحين از ابو هريره نقل شده كه گفت :\r\nنماز اقامه شد و پيش از آنكه پيامبر ( ص ) براى اقامه نماز از حجره اش خارج شود ، نمازگزاران صفوف نماز را در حال ايستاده تشكيل دادند . پيامبر ( ص ) آمد و چون در جايگاه خود ايستاد ، بيادش آمد كه جنب است . به ما گفت : در جاى خود باشيد . ما همانگونه ايستاده مانديم تا پيامبر ( ص ) غسل كرد و سپس به سوى ما آمد . آب از سرش مىچكيد كه تكبير گفت و نماز را به جاى آورديم .\r\nشايسته است كه انسان عاقل و خردمند بينديشد كه آيا پسنديده است كه كوچكترين مردمان را چنين توصيف كنند كه براى اقامه نماز حاضر شد و در صف نماز ايستاد ولى جنب بود ؟ ! آيا اين چيزى جز اين مطلب را مىرساند كه وى پيامبر ( ص ) در عبادت پروردگارش كوتاهى كرده و با اينكه خداى متعال فرموده : * ( « وَسارِعُوا إِلى مَغْفِرَةٍ مِنْ رَبِّكُمْ » ) * ( 2 ) و * ( « فَاسْتَبِقُوا الْخَيْراتِ » ) * ( 3 ) ، از پيشى گرفتن بدان تعلل ورزيده است ؟ ! كدام مكلف است كه در پذيرش اين دستور قرآن ، از پيامبر ( ص ) شايسته تر باشد ؟ در الجمع بين الصحيحين از ابو هريره نقل كرده كه گفت :\r\nرسول خدا ( ص ) يكى از دو نماز عشا را - ولى بيشتر ظن من آن است كه نماز عصر بود - براى ما دو ركعت اقامه كرد و سلام گفت . سپس حركت كرد و به سوى چوبى كه در جلوى مسجد قرار داشت ، رفت و دستش را بر آن قرار داد .\r\nابو بكر و عمر هم در ميان آنان بودند و از هيبت پيامبر ( ص ) ترسيدند و از تذكر آن خوددارى كردند . مردم به سرعت خارج شدند و ضجه به راه انداختند كه نماز را قصر خواندى . مردى كه ذواليدين ناميده مىشد ، گفت : اى پيامبر خدا ! آيا\r\n\r\n","description":"","footnote":"\r\n( 1 ) . مسند احمد ، ج 3 ، ص 435 .\r\n( 2 ) . آل عمران / 133 .\r\n( 3 ) . بقره / 148 .\r\n","page_name":" 496 ","page_number":534},
  {"content":"\r\nفراموش كردى يا نماز را قصر خواندى ؟ گفت : نه فراموش كردم و نه قصر به جا آوردم . گفت : چرا ، فراموش كردى . گفت : ذواليدين راست گفت . پس ايستاد و دو ركعت باقى مانده را خواند و سلام گفت .\r\nجا دارد كه عاقل خردمند بينديشد كه آيا جايز است اين عمل را به رسول خدا ( ص ) نسبت دهد ؟ ! چگونه جايز است كه بگويد : فراموش نكردم ، اين سهو در سهو است . چه كسى مىداند كه ابو بكر و عمر ، آنچه را كه پيامبر ( ص ) فراموش كرد ، به ياد داشتند ، با اينكه آن دو ، به ياد پيامبر ( ص ) نياوردند ؟ !\r\nفضل مىگويد :\r\nپيش از اين جواز لهو و نسيان پيامبران گذشت ؛ زيرا آنان نيز بشرند خصوصا كه اگر سهو به منظور تشريع باشد . زيرا تشريع در كارهاى عملى از اقوال مؤكدتر و مثبتتر است . روايتى كه در آن جنابت آمده ، از باب نسيان است و تشريع عمل بعد از نسيان آنگاه كه به ياد آورد از اين جهت است كه بخارى عنوان بابى را كه اين حديث را در آن آورده : « باب من تذكرانه جنب رجع فاغتسل » گذاشته است . از اين عمل ، نقص لازم نمىآيد . آنچه هم كه از سهو پيامبر ( ص ) در نماز بيان شده ، سهوى است كه متضمن تشريع مىباشد . زيرا با آن نسيان ، جواز وقوع فعل مربوط به نماز ، در اثناى نماز را تشريع كرده است . كلام قليل هم همينطور است . شگفت از او كه گفته : چگونه جايز است كه ابو بكر و عمر چيزى را كه پيامبر ( ص ) فراموش كرد ، به ياد داشتند . جاى شگفتى ندارد .\r\nزيرا بسيار مىشود كه امام جماعت دچار سهوى شود ولى نمازگزاران دچار سهو نمىشوند و از اين لازم نمىآيد كه مأموم بر امام فضيلت داشته باشد . آيا اين كلمات چيزى جز ترهّات و اباطيل هست ؟ !\r\nمن مىگويم :\r\nدر آنچه گذشت ، امتناع وقوع سهو از پيامبر در عبادت و نيز بطلان تشريع به افعالى كه موجب نقص پيامبر است ثابت گرديد . چنان كه در موضوع مورد بحث ما است . زيرا سهو از غسل تا آنجا كه در شرف دخول در نماز قرار گيرد يا در حال نماز باشد ، نقص آشكار است . زيرا بر خلاف محافظت بر عبادت و پيشى گرفتن به كارهاى خير است و با آنچه كه بر كثرت تلاوت قرآن تشويق مىكند ، منافات دارد . زيرا قرائت قرآن با جنابت مكروه و حتى در سوره‌هاى سجده دار حرام است و از اين گذشته ، پيامبر در معرض نزول ملائكه\r\n","description":"","footnote":"","page_name":" 497 ","page_number":535},
  {"content":"\r\nاست و ملائكه به خانه اى كه در آن فرد جنبى باشد ، وارد نمىشوند . اخبار آنان در اين زمينه به حد استفاضه رسيده است . پس چگونه آنقدر غسل خود را به تأخير مىاندازد كه حتى آن را فراموش مىكند ؟ همانطور كه گذشت اخبار فراوانى داريم كه مىگويد :\r\nچشمان پيامبر ( ص ) مىخوابيد ولى قلبش بيدار بود . پس چگونه در حال بيدارى از عبادت پروردگارش غافل است ؟ امكان ندارد كه خداوند براى تشريع ، وى را دچار سهو كرده باشد . زيرا پيامبر نزد خدا والاتر از آن است كه او را در معرض نقص و محل انتقاد قرار دهد و حال اينكه راه تشريع گسترده اى بنام گفتار در اختيار دارد . دعوى اينكه تشريع در كارهاى عملى از اقوال مؤكدتر و مثبتتر است ، موجه نمىباشد ، بلكه بر عكس ، در فعل احتمال خصوصيت پيامبر مىرود بر خلاف گفتار عمومى كه چنين احتمالى در آن نمىرود . اگر از تمام اينها دست برداريم باز نيازى براى تشريع در امر غسل نمىبينيم .\r\nزيرا واجب موقت كه هنوز وقت آن نگذشته يا واجب غير موقّت به تشريع بعد از نسيان نيازى ندارد و همان امر اوّل در انجام آن كافى است .\r\nاين از يك سو ، از سوى ديگر پوشيده نماند كه حديث جنابت كه مصنّف - ره - آن را آورده ، بيان نمىكند كه پيامبر ( ص ) در حال جنابت وارد نماز شد ليك حديثى كه احمد بن حنبل از ابو هريره نقل كرده ، بدان تصريح دارد . او مىگويد :\r\nپيامبر ( ص ) براى نماز خارج شد . چون تكبير گفت ، از ادامهء نماز خوددارى كرد و به نمازگزاران اشاره كرد كه همانطور كه هستند بمانند . بيرون رفت و غسل كرد .\r\nسپس در حالى كه از سرش آب مىچكيد ، آمد . نماز را براى نمازگزاران اقامه كرد .\r\nچون نماز تمام شد ، گفت : جنب بودم . فراموش كرده بودم كه غسل كنم . ( 1 )\r\nاحمد روايت ديگرى از على ( ع ) دارد كه مىگويد :\r\n« روزى پيامبر ( ص ) براى ما نماز را اقامه كرد . در اثناى نماز ، از ادامه خوددارى كرد و خارج شد . سپس در جايى كه از سرش آب مىچكيد ، آمد و نماز را ادامه داد .\r\nسپس گفت : من ابتدا در حال جنابت نماز را براى شما شروع كردم . پس هر كسى كه چنين وضعى برايش پيش آيد ، چنان كند كه من كردم . . . » ( 2 )\r\n\r\n","description":"","footnote":"\r\n( 1 ) . مسند احمد ، ج 2 ، ص 488 .\r\n( 2 ) . مسند احمد ، ج 1 ، ص 99 .\r\n","page_name":" 498 ","page_number":536},
  {"content":"\r\nمانند اين روايت در كنز العمال هم به نقل از طبرانى آمده است . ( 1 ) همينطور در كنز العمال از ابن عساكر از ابى بكرة روايت كرده كه : « پيامبر ( ص ) براى نماز صبح تكبير گفت . سپس به آنان اشاره كرد . آنگاه رفت و غسل كرد و در حالى كه از سرش آب مىچكيد ، آمد . » ( 2 )\r\nمانند آن در كتاب موطأ مالك تحت عنوان « اعادة الجنب الصلاة و غسله اذا صلى و لم يذكر » آمده است . اخبار ديگرى نيز نقل كرده‌اند كه بطلان آن آشكار است . زيرا همگى مىرساند كه نماز خود را نشكستند و آن را با پيامبر ( ص ) ، پس از اينكه غسل كرد و نماز گزارد ، تمام كردند . قطعا چنين كارى باطل است . زيرا بين نماز فاصلهء زيادى افتاده است .\r\nاز اين گذشته ، با پيشى گرفتن مأمومين از امام جماعت در تكبيرة الاحرام ، جماعت منعقد نمىشود . بدين ترتيب احاديثى كه نسيان پيامبر ( ص ) را براى غسل كردن ، بيان مىدارد ، اشكال روى اشكال است . پس معلوم مىشود كه اين روايات دروغ بر سيّد پيامبران است . روايتى هم در كنز العمال آمده كه دروغ بر سيّد اوصياى الهى است . روايت اين است : « امير المؤمنين ( ع ) در حالى كه جنب بود ، نماز مردم را اقامه كرد . پس از نماز آنان را به اعاده نماز دستور داد . » ( 3 ) چگونه اين روايت دروغ نباشد و حال اينكه در مذهب اهل بيت ( ع ) ، در صورت جنابت امام ، اعادهء نماز بر مأمومين لازم نيست . شايد انگيزه اى كه اينان را وادار كرده تا بر پيامبر ( ص ) و وصى او ( ع ) دروغ ببندند ، فقط شئون بزرگان خودشان بوده است . در كنز العمال اندكى پيش از اين ، حديث ديگرى آمده است : « عمر نماز صبح را در حالت جنابت براى مردم اقامه كرد و دو ركعت نماز را بدون طهارت به جاى آورد . » همچنين روايت شده : « عثمان در حالت جنابت نماز را براى مردم اقامه كرد . » ليكن عثمان گمان كرده بود كه از جنابت خبر نداشته است .\r\nاز آنچه در اينجا و پيش از اين بيان كرديم ، در مىيابيد كه پاسخ خصم از حديث سهو پيامبر ( ص ) و سهو در سهو ، چگونه است ؟ براى ارتكاب اين دروغ بر پيامبر ( ص ) هم انگيزه اى جز دفع نقص از اولياى خود نداشتند كه بارها و بارها از آنان چنين سهوهايى سر زده بود . حتى در كنز العمال روايت شده كه :\r\nعمر نماز مغرب را براى مردم اقامه كرد و چيزى قرائت نكرد تا سلام گفت . چون از نماز فراغت يافت ، جريان را به او گفتند . چنين عذر آورد كه در نماز شترى را\r\n\r\n","description":"","footnote":"\r\n( 1 ) . كنز العمال ، ج 4 ، ص 223 .\r\n( 2 ) . همان منبع .\r\n( 3 ) . همان منبع .\r\n","page_name":" 499 ","page_number":537},
  {"content":"\r\nجهاز كردم تا به شام بروم . پس حركت كردم و منزل به منزل رفتم تا اينكه به شام رسيدم و شتر ، جهاز ، پلاس و بارش را فروختم . ( 1 )\r\nاى كاش مىدانستم اين چه عبادتى است و چه اقبالى به سوى خداوند متعال ؛ اين همه آرزوها و وسوسه‌هاى شيطانى ؟ ! در كنز العمال پس از اين حديث ، آورده :\r\nعمر نماز عشا را براى مردم اقامه كرد ولى چيزى قرائت نكرد . عذر آورد كه مرتكب سهو شدم . در اثناى نماز شترى را از شام جهاز كردم تا به مدينه رسيدم .\r\nسپس دستور داد كه مؤذن اذان و اقامه گفت . برگشت و نماز عشا را براى مردم اعاده كرد .\r\nاين از جهل ناشى است چه نسيان قرائت ، موجب اعادهء نماز نمىشود . روايات و اخبار فراوان ديگرى هم در مورد سهو و اعراض بزرگان خود از نماز آورده‌اند تا آنجا كه بخارى در باب « يفكر الرجل الشيىء فى الصلاة » از عمر آورده كه گفت : من سپاهم را در حال نماز آماده و تجهيز مىكنم .\r\nاينكه گفت : « با آن نسيان ، جواز وقوع فعل مربوط به نماز ، در اثناى نماز را تشريع كرده است . » مگر رفتن به سوى آن چوب هم مربوط به نماز است ، همينطور است داخل شدن در حجره و خروج از آن - آنگونه كه در حديث مسلم آمده است - بلكه بر عكس ، دخول و خروج از حجره مستلزم انحراف از قبله است و لو اينكه به سمت مغرب يا مشرق بوده باشد . زيرا خانهء پيامبر ( ص ) در سمت راست مسجد بود و چنين انحرافى ، اگر چه سهوا انجام شود ، نماز را باطل مىكند . گذشته از اين ، همانطور كه سيد سعيد - ره - از كتاب نيابيع و شرح آن نقل كرده ، اين افعال عرفا كثير بوده و فعل كثير از نظر جمهور اهل سنت مبطل نماز است . همچنين از اين دو كتاب نقل كرده كه برداشتن سه قدم پى در پى فعل كثير مىباشد . به علاوه آنگونه كه بخارى در اواخر كتاب « الاذان » در باب « مكث الامام فى مصلاه بعد الصلاة » ، آورده ، پيامبر ( ص ) عادت داشت كه بعد از نماز مدتى مكث مىكرد تا زنان بروند و داخل خانه‌هاى خود شوند و اين موجب فاصلهء بسيار زياد\r\n\r\n","description":"","footnote":"\r\n( 1 ) . كنز العمال ، ج 4 ، ص 213 .\r\n","page_name":" 500 ","page_number":538},
  {"content":"\r\nبين اجزاى نماز است ، اين جداى از فاصلهء حاصل از سخن گفتن با افراد و دخول و خروج و ديگر حركات است . لذا هيئت نماز تغيير كرده ، نماز باطل مىشود .\r\nاما گمان وى كه پيامبر ( ص ) كلام قليل در اثناى نماز را تشريع كرده ، نادرست است .\r\nزيرا سلامى كه در پاسخ دو ركعت گفت و كلام مكررى كه پيامبر ( ص ) بر زبان آورد ، عرفا فعل كثير محسوب مىگردد و اگر چه سهوا باشد ، نماز باطل مىشود . گذشته از اين بعضى از سخنانى كه از آن حضرت ( ص ) روايت كرده‌اند ، عمدى بوده ، باز نماز باطل است ، اگر چه اندك باشد . حاكم نقل مىكند : « پيامبر ( ص ) در نماز مغرب مرتكب سهو شد و در آخر ركعت دوّم سلام گفت . پس از سلام به بلال دستور داد كه اقامه گفت . سپس آن ركعت باقى مانده را تمام كرد . » ( 1 ) مانند اين روايت در كنز العمال به نقل از ابن ابى شيبه آمده است . ( 2 ) اين دستور پيامبر ( ص ) به بلال ، پس از آنكه برايش روشن شد كه مرتكب سهو شده ، كلام عمدى است . اندكى پيش از اين حديث ، در كنز العمال روايتى از عبد الرزاق و دار قطنى نقل شده كه مىگويد : « پيامبر ( ص ) پس از آنكه گفت : ذو اليدين راست گفت و مردم گفتند : بلى ، گفت : حى على الفلاح ، حى على الفلاح ، قد قامت الصلاة و سپس نماز را براى آنان تمام كرد . » ، اينكه پيامبر ( ص ) پس از انكشاف سهو ، اقامه گفت ، كلام عمدى است و به دليل سنت و اجماع ، مبطل نماز . كما اينكه بر اساس اخبار آنان ، مردم هم در پايان ركعت دوّم سلام گفتند و اقوال و افعال عمدى فراوانى از آنان سرزد .\r\nبنابراين لازم بود كه ، نماز را صرفا به جهت سلام گفتن اعاده كنند تا چه رسد به كارهاى ديگرى كه كردند . همچنين بر پيامبر ( ص ) لازم بود كه آنان را برايشان بيان كند و حال اينكه چيزى در اين مورد نقل نشده بلكه در بعضى از اخبار اهل سنّت آمده كه پيامبر ( ص ) فقط باقيماندهء نماز را براى آنان تمام كرد ، حتى نقل نكرده‌اند كه پيامبر ( ص ) آنان را به سجدهء سهو فرمان داده باشد يا كسى از آنان مانند او ، سجده كرده باشد . اين يكى از شواهد كذب اين روايات است و مىرساند كه قصد روات صرف نسبت دادن سهو به پيامبر ( ص ) بود تا ايرادات وارد بر خود و اولياى خويش را دفع و رضايت خاطر امامان خود را جلب نمايند . اين مطلب را هر كس كه احوال آنان را مطالعه كند ، به دست مىآورد .\r\nاينكه گفت : « شگفت از او كه گفته : چگونه جايز است كه ابوبكر و عمر چيزى را كه\r\n\r\n","description":"","footnote":"\r\n( 1 ) . مستدرك ، ج 1 ، ص 261 .\r\n( 2 ) . ج 4 ، ص 215 .\r\n","page_name":" 501 ","page_number":539},
  {"content":"\r\nپيامبر ( ص ) فراموش كرده ، به ياد داشته باشند . « بايد بداند كه مصنف ، منكر به ياد داشتن آنان نيست بلكه راوى را مورد سؤال قرار مىدهد كه چگونه شد آنان به ياد داشتند ولى آن را به پيامبر ( ص ) تذكر ندادند ؟ زيرا اينكه راوى گفت : به خاطر متانت و ابهت پيامبر ( ص ) از سخن گفتن با او خوددارى كردند ، مىرساند كه آنان چيزى را كه پيامبر ( ص ) فراموش كرده بود ، به ياد داشتند ولى هيبت پيامبر ( ص ) مانع از آن شد كه به او تذكر دهند . همين امر است كه ضرورت بر كذب آن گواهى مىدهد . زيرا چگونه عمر آن را به ياد داشت ولى با توجه به ميانهء او و پيامبر ( ص ) و جرأت و جسارتى كه از وى در برابر پيامبر ( ص ) نقل مىكنند ، به حضرت ( ص ) نگفت ؟ همين در جرأت و جسارت عمر در برابر رسول خدا ( ص ) بس كه سياهان را در مقابل پيامبر با سنگريزه زد و در نماز بر ابن ابى ابىّ با آن حضرت به معارضه پرداخت و در صلح حديبيه - آنگونه كه مشهور است - اعتراض كرد و در مقابل پيامبر ( ص ) كه در بستر مرگ بود ، گفت : اين مرد هذيان مىگويد . پس چگونه كسى كه اين گونه با پيامبر ( ص ) برخورد مىكند ، در اثر هيبت و متانت آن حضرت ( ص ) از بيان سهو او خوددارى مىكند ؟ ! همينطور است ابوبكر . او نيز دربارهء اميرى اقرع بن حابس جنان با عمر داد و فرياد كرد كه در حضور پيامبر ( ص ) فريادشان بلند شد . آنان گمان كرده‌اند : ابوبكر در روز بدر كه پيامبر ( ص ) از خداوند طلب نصرت مىكرد ، دست پيامبر ( ص ) را گرفت و گفت : كافى است . خدايت را به ستوه آوردى . به جانم سوگند ، اگر داستان سهو پيامبر ( ص ) اصلى داشت ، ابوبكر و عمر اوّلين كسانى بودند كه به سراغ حضرت مىرفتند . هر آدم منصفى كه در احوال اين دو بنگرد ، به اين مطلب خواهد رسيد و آن را كاملا آشكارا خواهد يافت .\r\nمصنّف - اعلى الله مقامه - مىگويد :\r\nدر صحيح مسلم و صحيح بخارى از عبد الله بن عمر روايت شده كه در مورد رسول خدا ( ص ) مىگفت :\r\nپيش از آن كه بر رسول خدا ( ص ) وحى نازل شود ، حضرت ( ص ) زيد بن عمرو بن نفيل را دعوت كرد . رسول خدا ( ص ) سفره اى برايش پهن كرد كه در آن گوشت بود . زيد از خوردن سر باز زد . سپس گفت : من از چيزى كه براى بتان خود ذبح كرده‌ايد ، نمىخورم . من چيزى را كه نام خدا بر آن برده نشده نمىخورم .\r\n","description":"","footnote":"","page_name":" 502 ","page_number":540},
  {"content":"\r\nپس شايسته است كه آدم عاقل با خود بينديشد كه آيا جايز است كه به پيامبرش نسبت بت پرستى دهد و بگويد كه بر بتان قربانى كرده ، از آن مىخورد و زيد بن عمرو بن نفيل از رسول خدا ( ص ) نسبت به خدا آگاهتر و در رعايت جانب خداوند متعال از پيامبر ( ص ) دقت و حفظ كاملترى داشت ؟ ! پناه بر خدا از اين اعتقادات فاسد .\r\nفضل مىگويد :\r\nيكى از شگفتيهايى كه مىتوان بر ترك امانت اين مرد و عدم اعتماد و وثوق بر نقل وى ، بدان استدلال كرد ، روايت همين حديث است . وى قسمتى از حديث را آورده تا بر مطلوب خود كه ايراد بر روايت صحاح است ، استدلال كند و حديث را بطور كامل نياورده است . ادامهء حديث اين است :\r\nچون زيد بن عمرو بن نفيل آن سخن را گفت ، رسول خدا ( ص ) گفت : من هم از قربانى آنها و چيزى كه نام خدا بر آن برده نشده ، نمىخورم . پس با هم آن غذا را خوردند .\r\nاين مرد تتمهء حديث را نياورد تا بتواند بر روايت ايراد وارد كند . از خداوند ، عصمت از تعصب را كه بد چيزى است ، مسئلت داريم .\r\nمن مىگويم :\r\nما به صحيح بخارى مراجعه كرديم و آن را در ابواب « مناقب » و در باب « ما ذبح على النصب و الاصنام » از كتاب « الذبائح » يافتيم و اثرى از اين تتمه نديديم . احمد آن را در مسند ( 1 ) خود آورده ولى اضافه خصم را نياورده است . اين اولين كلمه اى نيست كه وى اضافه كرده ، بلكه در باب سهو هم از اين دستكاريها داشت و در آينده هم امثال آن خواهد آمد . جاى تعجب ندارد . زيرا اين سنّت آنان در بيشتر روايات و در اصل همين حديث است . ليكن شگفتى من از رعد و برقى است كه به پا كرده و از خداوند ، عصمت از تعصب را مسئلت مىكند و بر مصنّف عدم امانت نسبت مىدهد . گويا با آن مىخواهد از قومش دعوت كند كه اين تتمه را اضافه كنند .\r\n\r\n","description":"","footnote":"\r\n( 1 ) . ج 2 ، ص 69 ، 89 و 127 .\r\n","page_name":" 503 ","page_number":541},
  {"content":"\r\nمصنّف - قدس الله روحه - مىگويد :\r\nدر صحيح بخارى و صحيح مسلم از حذيفة بن يمان روايت شده كه گفت :\r\nدر سفرى همراه پيامبر ( ص ) بودم كه به خرابهء قومى رسيديم كه در آن آشغال مىريختند . پيامبر ( ص ) ايستاده بول كرد . تنحنح كردم . گفت : نزديك شو . نزديك شدم تا پشت سرش ايستادم . پيامبر ( ص ) وضو گرفت و بر روى كفشهايش مسح كشيد .\r\nچگونه جايز است كه به رسول خدا ( ص ) نسبت داده شود كه ايستاده بول كرد و حال اينكه پستترين مردم ، اگر چنين نسبتى به او داده شود ، از آن دورى مىكند ؟ از اين گذشته چگونه پيامبر ( ص ) بر روى كفشهايش مسح كشيد و حال اينكه خداوند مىفرمايد : * ( « وَأَرْجُلَكُمْ » ) * ( 1 ) ؟ آيا چنين نسبتهاى ناروايى بر پيامبر ( ص ) ، جايز است ؟ ! بنگريد به اين آقايان كه چگونه خطا و اشتباه را براى پيامبران جايز دانسته‌اند و چگونه جايز مىدانند كه پيامبر ( ص ) يك درهم سرقت كند و در كمترين و حقيرترين چيزها دروغ بگويد ؟ ! !\r\nفضل مىگويد :\r\nدر جواز ايستاده بول كردن ، اختلاف نظر است . كسانى كه آن را جايز مىدانند به اين حديث استدلال كرده‌اند كه پزشكان گفته‌اند : بول كردن در حالت ايستاده براى كليه و مجارى ادرار مفيد است . پيامبر ( ص ) هم از اين جهت ايستاده بول كرد كه جواز آن را تشريع كند . مگر چه نقصى از ايستاده بول كردن متصور است . خصوصا آنجا كه در برگيرندهء تشريع باشد ؟ ! و اينكه از حذيفه خواست نزديك شود ، شايد براى تشريع جواز ايستاده بول كردن در نزديكى مردم بود ، بر خلاف غايط كه به جهت غلظت آن جايز نيست . لذا براى مدفوع كردن از مردم دور مىشد . امّا مسح بر كفش ، چنان كه در مباحث فقه خواهد آمد ، به اجماع اهل سنّت جايز است . و الله اعلم . آنچه كه گفت : خطا و اشتباه را براى پيامبران و سرقت يك درهم را براى پيامبر ( ص ) جايز مىدانند ، پيش از اين گفتيم كه كذب و افتراى محض است و تنزيه پيامبران از گناهان صغيره اى كه دالّ بر پستى است ،\r\n\r\n","description":"","footnote":"\r\n( 1 ) . مائده / 6 .\r\n","page_name":" 504 ","page_number":542},
  {"content":"\r\nواجب مىباشد .\r\nمن مىگويم :\r\nچند مطلب بر كذب اين روايت دلالت دارد :\r\n1 - روايتى كه احمد از عايشه نقل كرده كه گفت : « هر كس كه به تو بگويد پيامبر ( ص ) ايستاده بول كرده ، او را تصديق مكن . زيرا از روزى كه قرآن بر او نازل شد ، ابدا ايستاده بول نكرد . » ( 1 ) مانند اين روايت را حاكم در كتاب « الطهارة » مستدرك ( 2 ) آورده و ذهبى در تلخيص و حاكم آن را به شرط بخارى و مسلم صحيح دانسته‌اند .\r\n2 - روايتى كه بغوى در باب « الخلاء » از كتاب مصابيح خود به نقل از حسان آورده كه عمر گفت : « پيامبر ( ص ) مرا ديد كه ايستاده بول مىكنم . گفت : اى عمر ! ايستاده بول مكن . »\r\n3 - ايستاده بول كردن بر حسب عادت مستلزم رسيدن بول به بول كننده است ، خصوصا در اواخر كار كه ادرار در حال قطع شدن است . بدون شك پيامبر ( ص ) از همگان به اجتناب از موارد احتمال رسيدن بول به بدن سزاوارتر است تا چه رسد به جايى كه قطع عادى به اصابت بول وجود دارد . چگونه چنين چيزى امكان ندارد و حال اينكه مسلم در آخر كتاب « الطهارة » روايت كرده كه : « پيامبر ( ص ) از دو قبر گذشت . فرمود : هر دوى آنها در عذاب هستند اما نه به جهت ارتكاب كبيره . اوّلى خبر چينى مىكرد و دوّمى از ترشح بول دورى نمىكرد . » مانند اين روايت در موارد بسيارى از صحيح بخارى آمده است . بغوى در باب « ادب الخلاء » از حسان روايت كرده كه گفت : « پيامبر ( ص ) خواست بول كند . پاى ديوارى رفت و بول كرد . سپس فرمود ، هر كس از شما خواست بول كند ، از بول خود دورى كند . » با وجود اين اخبار و چند برابر آن از اخبار ما ، چگونه مىتوانيم آنان را تصديق كنيم كه پيامبر ( ص ) ايستاده بول مىكرد ، خصوصا كه از حذيفه خواست تا به او نزديك شود كه با حيا و سنت رسول خدا ( ص ) منافات دارد . آن حضرت ( ص ) از جاى رفت و آمد مردم دور مىشد و ابدا در حال بول و غايط ديده نشد . بطلان دعوى تشريع هم واضح است . اباحهء بول ايستاده در نزديكى مردم به آن اندازه از اهميت نبود كه نياز به تشريع فعلى داشته باشد ، در حالى كه تشريع قولى امكان داشت و در بيان حكم آشكارتر بود . از اين گذشته ، بول ايستاده از غايط ايستاده و خارج كردن باد توسط كسى كه در ميان مردم\r\n\r\n","description":"","footnote":"\r\n( 1 ) . مسند احمد ، ج 6 ، ص 136 .\r\n( 2 ) . ج 1 ، ص 181 .\r\n","page_name":" 505 ","page_number":543},
  {"content":"\r\nنشسته كمتر نيست ، آيا به نظر شما تشريع عملى اين دو عمل پسنديده است تا بول ايستاده جايز باشد ؟ ! اينكه گفت : « چه منقصتى از بول ايستاده متصور است » مكابره ضرورت است . ليكن حق دارد كه منقصت حاصل از آن را نفى كند . زيرا امام آنها عمر - همانطور كه ديديد - و نيز پسرش عبد الله بطور مرتب ايستاده بول مىكردند . مالك در موطأ تحت عنوان « ما جاء فى البول قائما » به نقل از عبد الله بن دينار روايت كرده كه گفت : « عبد الله بن عمر را ديدم كه ايستاده بول مىكند . » و به نقل از نووى كه گفت : « عمر مىگفت : ايستاده بول كردن براى نشيمنگاه مفيدتر است . » شايد براى همين حكمت بود كه خود و اصحابش چنان مىكردند .\r\nاما اينكه تجويز اشتباه و خطا افتراى بر آنان است ، مكابره آشكار است . زيرا خود وى پيش از اين اختلاف بين اهل سنّت را در مورد عصمت پيامبران از كذب سهوى در تبليغ از سوى خداوند متعال ، بيان داشت . پس اگر اشتباه در تبليغ جايز باشد ، در عمل به طريق اولى جايز است . لذا سهو پيامبر در نماز را جايز مىدانند ، چنان كه از نظر آنان جايز است كه پيامبر ( ص ) نماز ظهر را سهوا دو ركعتى به جاى آورد . پس جايز است كه در مسح بر كفش هم اشتباه كند و حال اينكه مسح بر پا مطلوب است .\r\nانكار تجويز سرقت يك درهم براى پيامبران ، مبتنى بر اين عقيده است كه از گناهان صغيرهء دالّ بر پستى است . اين مبنا از محدثات بعضى از متأخران اشاعره مثل صاحب مواقف است و با اينكه بر خلاف قواعد آنان است در فرار از بعضى از شفاعتهايى كه بر آنان وارد است ، بدان معتقد شده‌اند .\r\n\r\nاحاديث ساختگى در توهين به پيامبران و خداوند\r\n\r\nالف - احاديث ساختگى در توهين به پيامبران :\r\nاين قسمت مشتمل است بر اخبار معتبرى از اهل سنّت كه در آن امورى به پيامبران ( ع ) نسبت داده‌اند كه شايسته مقام والاى آنان نيست . از آن جمله است :\r\n1 - روايتى كه بخارى آن را در اوّل صحيح خود و مسلم در باب آغاز وحى ( بدء الوحى ) از كتاب « الايمان » ، به نقل از عايشه آورده كه در اثناى روايت خود گفت :\r\n","description":"","footnote":"","page_name":" 506 ","page_number":544},
  {"content":"\r\nتا اينكه با وحى مواجه شد و آن موقع در غار حراء بود . پس فرشته نزد آن حضرت آمده و گفت : بخوان . فرمود : خواندن نمىدانم . گويد : آن فرشته مرا گرفت و به سختى فشارم داد تا آنجا كه طاقتم تمام شد . سپس رهايم كرد و گفت :\r\nبخوان . گفتم : نمىتوانم . دوباره مرا گرفت و براى بار دوّم فشارم داد به حدى كه طاقتم تمام شد . آنگاه رهايم كرد و گفت : بخوان ! گفتم : خواندن نمىدانم . براى سوّمين بار مرا گرفت و به سختى فشارم داد تا آنجا كه طاقتم را از دست دادم . سپس مرا رها كرد و گفت : * ( « اقْرَأْ بِاسْمِ رَبِّكَ الَّذِي خَلَقَ . خَلَقَ الإِنْسانَ مِنْ عَلَقٍ . اقْرَأْ وَرَبُّكَ الأَكْرَمُ » ) * ( 1 ) .\r\nپس رسول خدا بازگشت در حالى كه دلش مىلرزيد . به همان حال نزد خديجه آمد و گفت : مرا بپوشانيد ! مرا بپوشانيد ! پس آن حضرت را پوشانيدند تا اضطراب و ترس از او دور شد . رسول خدا ( ص ) شرح حال خود را براى خديجه بيان داشت و فرمود : بر خويشتن ترسيدم . خديجه گفت : هرگز ! به خدا سوگند كه خداوند تو را خوار نخواهد كرد . زيرا تو صلهء رحم و مهماننوازى مىكنى و سختيها را تحمل مىكنى و ناداران را دارا مىكنى و بر پيشآمدهاى حق كمك مىكنى . سپس خديجه آن حضرت را به نزد ورقة بن نوفل بن اسد بن عبد العزى كه پسر عموى خديجه بود ، آورد . ورقه در زمان جاهليت به دين نصرانيت در آمده بود و به كتابت كتابهاى عبرانى اشتغال داشت . پيرمرد بزرگ و كورى بود . خديجه به دو گفت : عموزاده از برادرزاده ات بشنو ! ورقه گفت : عموزاده چه مىبينى ؟\r\nرسول خدا ( ص ) آنچه را ديده بود به او گفت . ورقه گفت : اين همان ناموسى است كه بر موسى نازل مىشد .\r\nاين روايت را بخارى در باب « التعبير » پس از ابواب كتاب « الجبل » هم آورده و در آن افزوده :\r\nپس از آن وحى براى مدتى قطع شد . چنان كه رسول خدا ( ص ) به سختى غمگين گرديد تا بدانجا كه بارها خواست خود را از بالاى ارتفاع كوهها پرت كند و هر بار كه به بالاى كوهى مىرفت تا خود را پرت كند ، جبرئيل در برابر او ظاهر مىشد\r\n\r\n","description":"","footnote":"\r\n( 1 ) . علق / 3 - 1 .\r\n","page_name":" 507 ","page_number":545},
  {"content":"\r\nو مىگفت : اى محمّد ! تو به حق رسول خدا هستى . همين سبب مىشد تا دلش آرام گيرد و جانش استقرار يابد و چون فترت وحى طول مىكشيد ، دوباره به همان فكر مىافتاد و چون به بالاى كوه مىرفت ، جبرئيل در برابرش ظاهر مىشد و همان سخنان را به او مىگفت .\r\nاحمد بن حنبل اين روايت را در مسند خود در چند جا آورده ، در بعضى از آنها آمده كه پيامبر ( ص ) به خديجه گفت : « ترسيدم كه ديوانه شده باشم . » ابن اثير هم در الكامل ( 1 ) چنين داستانى نقل كرده و در آن افزوده :\r\nخديجه مطالبى به او گفت كه به او آرامش بخشيد . چيزهايى دربارهء كرامتى كه خداوند به او كرده و او را به پيامبرى برانگيخته است . از جمله گفت : آيا مىتوانى هر گاه اين كسى كه مىگويى نزدت مىآيد ، به سراغت آمد مرا خبر كنى ؟ گفت :\r\nبلى . چون جبرئيل آمد ، رسول خدا ( ص ) به خديجه خبر داد . خديجه گفت :\r\nبرخيز و روى زانوى چپ من بنشين . رسول خدا ( ص ) برخاست و روى زانوى چپ خديجه نشست . خديجه گفت : آيا او را مىبينى ؟ گفت : آرى . خديجه گفت :\r\nبرخيز و روى زانوى راست من بنشين . رسول خدا ( ص ) برخاست و روى زانوى راست خديجه نشست . خديجه گفت : آيا او را مىبينى ؟ گفت : آرى ، خديجه روسرىاش را كند و چادرش را انداخت و در حالى كه رسول خدا ( ص ) در دامانش نشسته بود ، گفت : آيا او را مىبينى ؟ گفت : نه . خديجه گفت : اى عموزاده ! ثابت قدم باش و تو را مژده كه به خدا سوگند ! فرشته است و شيطان نيست .\r\nاين روايت را طبرى هم در تاريخ خود با مطالب بيهودهء زيادى و صاحب استيعاب هم آن را در شرح حال خديجه ( س ) آورده است .\r\nاين حديث جاى آن دارد كه بازيچه و مسخرهء مردمان باشد تا روايتى كه آن را راويان نقل كنند . به چند دليل :\r\n\r\n","description":"","footnote":"\r\n( 1 ) . ج 2 ، ص 21 .\r\n","page_name":" 508 ","page_number":546},
  {"content":"\r\nالف - چگونه چند بار پيامبر ( ص ) مىگويد : نمىتوانم بخوانم و خود را به مشقّت مىاندازد و حال اينكه مىتوانست از همان اوّل از جبرئيل بپرسد كه چه چيزى را بخواند ، آيا كتاب يا چيز ديگرى است ؟ شايد براى هر كدام از آن وجوه عذرى بوده و يا از آن آگاهى مىداشت . چگونه بر جبرئيل روا است كه پيامبر خدا ( ص ) را مورد آزار و اذيت قرار دهد و حال اينكه او را از بر آوردن خواستهء خود عاجز مىبيند ؟ آيا براى اذيت آمده يا براى تعليم ؟ ! اى كاش مىدانستم كه چرا بارها در مقابل جبرئيل تسليم شد ولى دلش مىلرزيد ؟ آيا از نظر اين افراد ، پيامبر شجاعت موسى را نداشت تا چنان كه او ملك الموت را سيلى زد وى هم جبرئيل را سيلى زند ؟ ! ب - امكان ندارد كه پيامبر ( ص ) از اينكه رسول خدا ( ص ) است بىخبر باشد و حال اينكه مدتها پيش از بعثت راهبان و كاهنان به او خبر داده بودند و اگر پيامبر ( ص ) بدان جهل داشت ، ديگران به جهل بدان سزاوارتر بودند . در اين حالت رسالت چنين فردى لغو است . آيا جايز است كه خداوند فردى را به رسالت برانگيزد كه از رسالت خود خبر نداشته باشد و نداند كه چيست ؟ در حالى كه خداوند عيسى را در گهواره به رسالت بر انگيخت و به او فهماند كه پيامبر است و او را به رسالتش ناطق گرداند .\r\nنمىدانم چه رسالتى دارد كسى كه از فرستادهء خدا به سوى خود مىترسد و رسالت خود را با گفتهء يك نصرانى محقق مىسازد و با گفته يك زن مىشناسد ، تا آنجا كه با آن شيوهء غلط و نامأنوس به او ثابت مىكند كه فرشته بوده ، نه شيطان ؟ ! به جانم سوگند كه زنى كه پيامبرى را بر رسالت او ثابت قدم مىگرداند و او را از آن آگاه مىكند ، به نبوت بر حقتر است تا آن پيامبر ! بر اين اساس ورقه و خديجه اوّلين كسانى هستند كه ايمان آورده‌اند و حتى از رسول خدا ( ص ) هم پيشى دارند . اين مطلب به خرافات و كفر شبيه تر است .\r\nج - چگونه پيامبر ( ص ) مىخواهد خود را از ارتفاع كوهها پرت كند و حال اينكه اين كار از افراد بىعقل سر مىزند و خداوند آن را در كتاب و سنّت حرام كرده است ؛ حتى احمد از ابو هريره از پيامبر ( ص ) روايت مىكند كه گفت : « هر كس به كوه برود و موجبات قتل خويش را فراهم آورد ، در آتش جهنم ، جاودان خواهد ماند » ( 1 ) افسوس بر سيّد پيامبران ( ص ) و دريغ و اندوه بر او كه يك بار هذيان در قول و بار ديگر هذيان\r\n\r\n","description":"","footnote":"\r\n( 1 ) . مسند احمد ، ج 2 ، ص 254 و 435 و 478 و 488 .\r\n","page_name":" 509 ","page_number":547},
  {"content":"\r\nدر عمل به او نسبت مىدهند ! به خدا سوگند ! اينان كه بىجهت نام مسلمانى بر خود نهاده‌اند ما را نزد اقوام و ملل خارجى رسوا كرده‌اند . اگر فردى از اين ملل خارجى بيايد و كتابى را كه به زعم جمهور آنانى كه خود را مسلمان مىخوانند ، صحيحترين كتاب پس از قرآن است ، بگشايد و به اوّلين صفحه آن نظر كند و اين خرافه و افسانهء زشت را در آن ببيند ، چه خواهد گفت ؟ ! اسلام چگونه در ذهنش جلوه خواهد كرد ؟ ! و از نظر او پيامبر پاك و پاكيزه چه رتبه اى از صدق و معرفت و عقل خواهد داشت ؟ ! آنچه كه اين حديث را تكذيب مىكند ، روايتى است كه بخارى آن را از ابو سلمه در تفسير سورهء مدّثر آورده است . مىگويد :\r\nاز جابر بن عبد الله پرسيدم كدام قسمت از قرآن اوّلين بار نازل شد ؟ گفت : * ( « يا أَيُّهَا الْمُدَّثِّرُ » ) * ( 1 ) . گفتم : آيا فكر نمىكنى كه * ( « اقْرَأْ بِاسْمِ رَبِّكَ الَّذِي خَلَقَ » ) * ( 2 ) باشد . گفت :\r\nمن جز به آنچه رسول خدا ( ص ) گفته ، تو را خبر نمىدهم . رسول خدا ( ص ) گفت :\r\nدر غار حراء بودم . چون مدت اقامتم در آنجا تمام شد ، فرود آمدم . در دامنه كوه كه بودم ندايى شنيدم . به جلو ، عقب ، راست و چپ خود ، نگاهى كردم ، ديدم كه بين آسمان و زمين بر روى صندلى نشسته است . نزد خديجه آمدم و گفتم : مرا بپوشانيد و آبى خنك به رويم بريزيد . در اين حال آيهء * ( « يا أَيُّهَا الْمُدَّثِّرُ ، قُمْ فَأَنْذِرْ وَرَبَّكَ فَكَبِّرْ » ) * نازل شد .\r\nاين روايت صراحتا مىگويد كه روايت سابق كه مىگفت اوّلين آيه اى كه نازل شد :\r\n* ( « اقْرَأْ بِاسْمِ رَبِّكَ الَّذِي خَلَقَ » ) * بود ، دروغ است . ممكن است گفته شود كه هر دو حديث يكديگر را تكذيب مىكنند ، لذا رها مىشوند و از اين لحاظ كه هر دو رها مىشوند به هم شبيه‌اند .\r\n2 - روايتى كه مسلم آن را در كتاب « الفضايل » باب « وجوب امتثال ما قاله شرعا دون ما ذكره من معائش الدنيا على سبيل الرأى » و احمد آن را از عايشه ، نقل كرده‌اند كه گفت :\r\n\r\n","description":"","footnote":"\r\n( 1 ) . مدّثر / 1 .\r\n( 2 ) . علق / 1 .\r\n","page_name":" 510 ","page_number":548},
  {"content":"\r\nپيامبر ( ص ) صداهايى شنيد . پرسيد : اين صداها چيست ؟ گفتند : نخل است كه آن را تلقيح مىكنند . گفت : اگر اين كار را نمىكردند ، اصلاح مىشد . در روايت ديگر آمده : اگر اين كار را نمىكردند ، بهتر بود . لذا در آن سال تلقيح نكردند و در نتيجه نخل بارور نشد . جريان را به پيامبر ( ص ) گفتند . فرمود : هر گاه كارى به امور دنيوى شما مربوط مىشود ، به خودتان و هر گاه مربوط به امور دين شما است به من مراجعه كنيد . ( 1 )\r\nاى كاش مىدانستم كه چگونه رسول خدا ( ص ) نمىدانست كه اگر نخل را تلقيح نكنند ، بارور نمىشود و حال اينكه در آن موقع در شهر نخلها بود و سابقا هم با آن سرو كار داشت و شصت سال و يا متجاوز از آن ، با نخل بسر برده بود ؟ ! اگر فرض شود كه آن حضرت ( ص ) در اين باره چيزى نمىدانست ، چگونه فرمود كه اگر تلقيح نمىكردند اصلاح مىشد يا بهتر بود ، پس بدون تخصص - حاشا - دروغ مىگويد و بدون مهارت سخن مىگويد ؟ ! آيا پس از اين كسى به او وثوق خواهد داشت يا در امور عمومى و كارهاى مربوط به زعامت از آن حضرت نظر خواهى و مشورت خواهند كرد ؟ ! اگر به كسى چنين نسبتى داده شود ، هر كس آن را بشنود او را مسخره خواهد كرد و براى انديشمندان موجب شگفتى و تعجب خواهد بود ، پس چگونه مىتوان به سيّد پيامبران و آگاه از اسرار نهان ، آموزش ديدهء پروردگار زمين و آسمان ، كسى كه سخن نمىگويد مگر از وحى و به احدى مانند او كلمات جامع و پر مغز داده نشده ، چنين نسبتى داد ؟ ! 3 - روايتى كه بخارى آن را در كتاب « الدعوات » در باب آيهء * ( « وَصَلِّ عَلَيْهِمْ » ) * ( 2 ) به نقل از عايشه آورده است : « پيامبر ( ص ) شنيد كه مردى در مسجد قرآن مىخواند . گفت :\r\nخداوند او را رحمت كند كه به يادم آورد كه آيهء چنين و چنان را از سورهء چنان و چنين انداخته‌ام . » مسلم هم آن را با همين لفظ و در باب « الامر بتعهد القرآن » از ابواب « فضائل القرآن » ، با لفظ فراموش كرده‌ام به جاى انداخته‌ام ، آورده است . ابو داود آن را در اوّل كتاب « الحروف و القداءة » در سنن خود آورده است . او از عايشه چنين نقل كرده كه ( كأين من آية اذكر فيها الليلة كنت قد اسقطتها ) ، اين از دروغترين احاديث است . زيرا خداوند مىفرمايد : * ( « سَنُقْرِئُكَ فَلا تَنْسى » ) * ( 3 ) و نيز اين بزرگترين نقص براى\r\n\r\n","description":"","footnote":"\r\n( 1 ) . مسند احمد ، ج 6 ، ص 123 .\r\n( 2 ) . اعلى / 6 .\r\n( 3 ) . اعلى / 6 .\r\n","page_name":" 511 ","page_number":549},
  {"content":"\r\nپيامبر ( ص ) است كه آيات قرآن را فراموش كند . زيرا كسى كه آنچه را كه بدان مبعوث شده و معجزه او است ، فراموش كند ، ديگر محل اطمينان و وثوق در تبليغ نخواهد بود . پس شايستگى لازم را براى رسالت ندارد . در همين باب ، مسلم روايت كرده كه :\r\n« بدا به حال كسى كه بگويد : آيه چنين و چنان را فراموش كردم » و گفت : « بدا به حال مردى كه بگويد : سورهء چنين و چنان و آيه چنين و چنان را فراموش كردم . » پس چگونه آنجا كه بدان متصّف است ، ديگران را مذمت مىكند ؟ ! 4 - روايات فراوانى كه مسلم در آخر كتاب « المساجد » باب « قضاء الصلاة » آورده ، مىگويد كه پيامبر ( ص ) صبح خواب مىماند و نماز صبح را به جاى نمىآورد تا اينكه گرماى خورشيد او و اصحابش را بيدار مىكرد . در بعضى از اين روايات دارد كه اوّلين كسى كه بيدار مىشد ، ابو بكر بود ، سپس عمر ، نزد پيامبر خدا ( ص ) ايستاد و با صداى بلند تكبير گفت تا اينكه رسول خدا ( ص ) بيدار شد . بخارى در كتاب « التيمم » باب « الصعيد الطيب وضوء المسلم » و در كتاب « الصلاة » باب « الاذان بعد ذهاب الوقت » مانند آن روايت كرده است . نمىدانم آيا خواب پيامبر ( ص ) از عبادت واجب پروردگارش را تصديق كنم و حال اينكه چشمانش مىخوابيد ولى قلبش بيدار بود ، يا سنگينى خواب آن حضرت را تصديق كنم كه آنقدر سنگين بود كه مىبايست عمر صدايش را در تكبير آنقدر بلند كند كه بيدار شود يا خواب يك سپاه را بدون نگهبان تصديق كنم كه هرگز اتفاق نمىافتد ؟ ! بخارى در اثناى ابواب « التقصير » در باب « اذانام و لم يصل بال الشيطان فى اذنه » و در كتاب « بدء الخلق » باب « صفة ابليس و جنوده » آورده است كه نزد پيامبر ( ص ) از مردى ياد شد كه شب را تا صبح مىخوابد .\r\nحضرت ( ص ) فرمود : « آن مردى است كه شيطان در گوشش بول كرده است . » مسلم آن را در باب « الحث على صلاة الوقت » از كتاب « صلاة المسافرين » آورده است . آيا از نظر اينان جايز است كه آن عمل را شيطان با پيامبر اينان انجام دهد ؟ ! خداوند آراء و عقايدشان را زشت گرداند .\r\n5 - روايتى كه بخارى آن را در دو باب در آخر كتاب « المواقيت » و در باب « قول الرجل ما صلينا » از كتاب « الاذان » و در اواخر كتاب « الجمعه » آورده است . مىگويد :\r\nعمر بن خطاب در روز خندق ، پس از غروب خورشيد آمد و شروع به سبّ كافران قريش كرد . گفت : اى رسول خدا نماز عصر را به جاى نياوردم تا اينكه\r\n","description":"","footnote":"","page_name":" 512 ","page_number":550},
  {"content":"\r\nخورشيد مىخواست غروب كند . پيامبر ( ص ) گفت : من هم آن را به جاى نياورده‌ام . پس حركت كرديم و به سوى ضجنان ( 1 ) رفتيم و وضو ساخت . آنگاه پس از اينكه خورشيد غروب كرده بود ، نماز عصر را و سپس نماز مغرب را به جاى آورد .\r\nمسلم آن را در باب « الدليل لمن قال الصلاة الوسطى هى صلاة العصر » از كتاب « المساجد » آورده است . اين حديث از حديث قبلى بدتر است . زيرا ترك نماز در بيدارى بدتر است از ترك نماز به جهت خواب . اگر صدق اين حديث فرض شود ، در اين صورت پيامبر ( ص ) مصداق آيه * ( « فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ » ) * ( 2 ) خواهد بود ، همينطور ساير مسلمانان مگر عمر . از سوى ديگر پيامبر ( ص ) مخالف با امر خداوند ، در پيشى گرفتن در كارهاى خير و سرعت گرفتن در مغفرت و بخشش خداوند و نيز مخالف با چيزى خواهد بود كه خودش بدان ترغيب كرده است يعنى نماز در اوّل وقت . اى كاش مىدانستم چگونه پيامبر ( ص ) در روز خندق كه جنگى هم نبود ، نماز را فراموش كرد اما در ساير جنگها كه صفوف سپاهيان به هم مىخورد و جنگ شمشير بود ، فراموش نكرد ؟ ! نمىدانم چگونه تمام مسلمانان نماز عصر را فراموش كردند مگر عمر ؟ شكى نداريم كه استثناى عمر انگيزهء اصلى وضع اين حديث و توهين به مقام رفيع نبوت و رسالت است . همچنان در حديث قبلى هم ذكر نوعى فضيلت براى او و يارش ، انگيزهء جعل آن بوده است .\r\n6 - روايتى كه مسلم آن را در كتاب « البرو الصلة و الآداب » در باب « من لعنت النبى اوسبه او دعا عليه و ليس هواهلا لذلك كان له زكات و اجرا و رحمة » از ابو هريره نقل كرده كه گفت : « رسول خدا ( ص ) گفت : خداوندا ! من هم بشرم . پس به هر فردى از مسلمانان كه دشنام دادم ، لعنت كردم يا تازيانه زدم ، آن را برايش زكات و رحمت قرار ده » در يك روايت ديگر گفت : « خداوندا ! من محمّد ، بشر هستم ، خشم و غضب مىگيرم ، چنان كه بشر خشمگين مىشود . » مانند آن را از عايشه و ديگران نيز روايت كرده‌اند . بخارى هم در باب « قول النبى ( ص ) من آذيته فاجعل ذلك له قربة اليك » از\r\n\r\n","description":"","footnote":"\r\n( 1 ) . نام مكان يا كوهى بين مكه و مدينه ( النهايه فى غريب الحديث ، ج 3 ، ص 74 . )\r\n( 2 ) . ماعون / 4 .\r\n","page_name":" 513 ","page_number":551},
  {"content":"\r\nكتاب « الدعوات » آورده و احمد آن را در مسند ( 1 ) نقل كرده است . اين روايت ، كذب صريح و نقص بزرگى براى پيامبر ( ص ) مىباشد . زيرا مستلزم فسق - حاشا - پيامبر ( ص ) است . چرا كه بخارى و مسلم در كتاب « الايمان » آورده‌اند كه پيامبر ( ص ) فرمود : « دشنام مسلمان ، فسق و قتال با او كفر است . » چگونه پيامبر ( ص ) فرد مسلمان را لعن مىكند و حال اينكه خود فرموده : « لعن المؤمن كقتله » ، اين روايت را مسلم در باب « غلظ تحريم قتل الانسان نفسه » از كتاب « الايمان » آورده كه مىگويد : « در روز قيامت لعنت كنندگان نه شفيع هستند و نه شهيد . » و « شايسته نيست كه دوست ، بسيار لعن كننده باشد . » مسلم اين دو روايت را از پيامبر ( ص ) ، در باب « النهى عن لعن الدواب » از كتاب « البرو الصلة » آورده است . مسلم در اين باب روايتى از ابو هريره آورده كه مىگويد : « گفتند اى رسول خدا ( ص ) ! مشركان را نفرين كن . فرمود : من لعنت كننده ، مبعوث نشده‌ام بلكه براى رحمت برانگيخته شده‌ام . » همچنين روايت كرده كه : « پيامبر ( ص ) در يكى از مسافرتهايش شنيد كه زنى ، شترش را نفرين مىكند . فرمود : آنچه كه بر آن شتر است برداريد و رهايش سازيد كه او مورد لعن قرار گرفته است . » در روايت ديگرى فرمود : « شترى را كه لعنت شده با ما همراه مكن . » با اينكه از اخلاق آن حضرت ( ص ) چنين نبود . خداوند آن حضرت را چنين توصيف كرده است : * ( « إِنَّكَ لَعَلى خُلُقٍ عَظِيمٍ » ) * ( 2 ) ، پس چگونه بد اخلاق و لعنت كننده است ؟ ! بخارى در كتاب « الآداب » در باب « لم يكن النبى فاحشا و لا متفحشا » به نقل از انس آورده كه گفت : « پيامبر ( ص ) ناسزاگوى ، دشنام دهنده و لعنت كننده نبود . وقتى مىخواست يكى از ما را ملامت كند ، مىگفت : او را چه شده كه جبينش خاكى است . در همين باب از عايشه روايت كرده كه :\r\nگروهى از يهوديان نزد رسول خدا ( ص ) آمدند و گفتند : السام عليكم . عايشه در پاسخ گفت : عليكم و لعنت و غضب خدا هم بر شما باد . فرمود : عايشه ، آهسته ! بر تو باد رفق و مدارا و بپرهيز از عنف و فحش .\r\nپس چگونه كوچكترين افراد بشر ، مؤمنان را دشنام مىدهد ؟ ! يا چگونه كسى را از\r\n\r\n","description":"","footnote":"\r\n( 1 ) . ج 2 ، ص 243 .\r\n( 2 ) . قلم / 4 .\r\n","page_name":" 514 ","page_number":552},
  {"content":"\r\nروى ستم تازيانه مىزند ؟ ! و حال اينكه مىگويد : « مسلمان كسى است كه مردم از دست و زبانش در امان باشند . » اين روايت در اوايل صحيح بخارى آمده است . بلى ، شايد بعضى از منافقان و فراعنه امّت را ، آنانى كه چون بوزينگانى بر منبر پيامبر ( ص ) حمله مىبردند ، را لعنت كند تا حقيقت امر بر مردم روشن شود ، زيرا مىدانست كه امّت گرفتار آنان خواهد شد . مثل بنى اميه كه در قرآن شجرهء ملعونه خوانده شده‌اند ، ليكن پيروان آنان حديثى را كه در آن لعنت را زكات قرار داده‌اند ، وضع كرده‌اند تا امر آنان را بر مردم عمومى گردانند و لعن پيامبر ( ص ) بر آنان را لغو ، و نفرين معاويه از سوى آن حضرت ( ص ) را كه فرمود : خداوند شكم معاويه را سير نكند ، باطل سازند . خداوند جزاى اعمال زشت آنان را چنان كه بايد بدهد ! 7 - روايتى كه احمد از عايشه نقل مىكند كه گفت :\r\nيك زن يهودى به عايشه گفت : خداوند تو را از عذاب قبر نجات دهد . گويد : در همين حين رسول خدا ( ص ) بر من وارد شد . گفتم : آيا قبر پيش از روز قيامت ، عذابى دارد . گفت : نه ، چرا چنين پرسشى كردى . گفتم : اين زن يهودى گفت :\r\nخداوند تو را از عذاب قبر نجات دهد . فرمود : يهود دروغ مىگويند و بر خدا دروغ مىبندند . پيش از قيامت عذابى وجود ندارد . سپس آنقدر كه خداوند مىخواست مكث فرمود . روزى ، در وسط روز ، در حالى كه جامه اش را به خود پيچيده بود با چشمانى سرخ ، از خانه بيرون رفت و با صداى بلند فرياد زد : اى مردم ! از عذاب قبر به خداوند پناه بريد ، كه عذاب قبر حق است . ( 1 )\r\nهمچنين از عايشه روايت كرده كه :\r\nيك زن يهودى از او چيزى خواست . عايشه خواستهء آن زن يهودى را برآورده كرد . زن يهودى در حق او دعا كرد و گفت : خداوند تو را از عذاب قبر پناه دهد .\r\nعايشه آن را انكار كرد . چون پيامبر ( ص ) را ديد ، در اين باره از او سؤال كرد ، پيامبر ( ص ) گفت : نه . عايشه گويد : مدتى پس از آن رسول خدا ( ص ) به ما گفت :\r\nبه من وحى شده كه در قبر مورد امتحان و آزمايش قرار مىگيريد . ( 2 )\r\n\r\n","description":"","footnote":"\r\n( 1 ) . مسند احمد ، ج 2 ، ص 81 .\r\n( 2 ) . مسند احمد ، ص 238 .\r\n","page_name":" 515 ","page_number":553},
  {"content":"\r\nاگر اين حديث راست باشد ، اقتضاى آن اين است كه رسول خدا ( ص ) به دروغ عذاب قبر را نفى و بدون علم مطلبى را بيان كرده باشد و حتى بر خداوند هم دروغ بسته باشد . زيرا آن حضرت ، به عنوان پيامبر خدا ( ص ) خبر مىدهد و خداوند سبحان مىفرمايد : * ( « وَلَوْ تَقَوَّلَ عَلَيْنا بَعْضَ الأَقاوِيلِ لأَخَذْنا مِنْه بِالْيَمِينِ ثُمَّ لَقَطَعْنا مِنْه الْوَتِينَ » ) * ( 1 ) همينطور اقتضا خواهد كرد كه آنجا كه فرمود : يهود دروغ مىگويند ، در حق يهود ظالم و ستمگر بوده ، هواى نفس او را بدان وادار ساخته است و حال اينكه خداوند مىفرمايد :\r\n* ( « وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى » ) * ( 2 ) پس چگونه براى اين افراد جايز است كه چنين مطلبى را به سيّد رسولان نسبت دهند ؟ ! 8 - احمد روايتى از عايشه نقل كرده كه مىگويد :\r\nزنان پيامبر ( ص ) ، فاطمه را نزد حضرت فرستادند . فاطمه اجازهء ورود خواست ، در حالى كه پيامبر در بستر عايشه بود ، به او اجازهء ورود داد . فاطمه وارد شد و گفت : اى رسول خدا ! زنانت مرا فرستاده‌اند كه دربارهء دختر ابى قحافه رعايت عدل و انصاف نمايى . پيامبر ( ص ) گفت : اى دخترم ! مگر چيزى را كه من دوست دارم ، دوست ندارى ؟ فاطمه گفت : چرا . پيامبر گفت : پس آن را براى عايشه هم دوست بدار . فاطمه برخاست و خارج شد . به نزد زنان پيامبر رفت و آنچه را كه گفته بود و پيامبر فرموده بود ، براى آنان بيان كرد . گفتند : براى ما كارى نكردى .\r\nپس برگرد و به نزد پيامبر ( ص ) رو . فاطمه گفت : به خدا سوگند ! ابدا در اين باره حتى يك كلمه به او نخواهم گفت . لذا زنان پيامبر زينب دختر جحش را نزد پيامبر ( ص ) فرستادند . او اجازه ورود خواست . پيامبر اجازهء ورود داد . زينب داخل شد و گفت : اى رسول خدا ! زنانت مرا نزد تو فرستاده‌اند تا از تو بخواهم كه درباره دختر ابى قحافه عدل و انصاف را رعايت كنى . عايشه گفت : سپس زينب بر من حمله كرد . ( 3 )\r\nمسلم نيز اين روايت را در باب « فضل عايشه » آورده است . اين حديث دلالت دارد كه\r\n\r\n","description":"","footnote":"\r\n( 1 ) . الحاقه / 46 - 44 .\r\n( 2 ) . نجم / 4 .\r\n( 3 ) . مسند احمد ، ج 6 ، ص 88 و ص 150 .\r\n","page_name":" 516 ","page_number":554},
  {"content":"\r\nپيامبر ( ص ) بين همسرانش رعايت عدل نمىكرد و عايشه را به جهت محبتى كه به او داشت ، بر آنان مقدم مىداشت . اين بر خلاف دستورى است كه خداوند متعال بدان امر فرموده است ، با اينكه احمد از ابو هريره نقل مىكند كه پيامبر ( ص ) فرمود : « هر كس دو زن داشته باشد و يكى را بر ديگرى برترى دهد ، روز قيامت در حالى محشور مىشود كه يكى از دو پارهء تنش را كم دارد . » ( 1 ) مانند آن را در جاى ديگر آورده است . ( 2 ) ابو داود هم مثل آن را در باب « القسم بين النساء » كتاب « النكاح » آورده است . ( 3 ) بغوى در كتاب خود مصابيح در باب « القسم » كتاب « النكاح » از حسان روايت كرده كه گفت : « پيامبر ( ص ) گفت :\r\nاگر مردى دو زن داشته باشد و بين آن دو به عدالت رفتار نكند ، روز قيامت در حالى مىآيد كه يك پارهء تنش را كم دارد . « اى كاش مىدانستم اگر پيامبر عدل از رعايت مساوات بين زنانش به جهت پيروى از هواى نفس در محبت و عشق به عايشه ناتوان است ، پس چگونه بين مردم كه انگيزه‌هاى بزرگ و فراوانى در عدم رعايت مساوات بين آنان وجود دارد ، رعايت عدل خواهد كرد ؟ و چه پاسخى دارد كه امر خداوند متعال را اطاعت نكرده كه مىفرمايد : * ( « فَإِنْ خِفْتُمْ أَلَّا تَعْدِلُوا فَواحِدَةً » ) * ( 4 ) ، پس نبايد غير از عايشه ، زن ديگرى اختيار كند و يا سايرين را طلاق دهد و با عايشه در بسترش اقامت كند ! ! شگفتى من از عايشه نيست كه اين روايت و امثال آن را نقل مىكند چه او پروايى از نقص پيامبر ( ص ) در اظهار محبت او نسبت به خود ، ندارد ، ليكن شگفتى من از كسانى است كه چنين رواياتى را از او نقل مىكنند و احترام سيّد رسولان را مراعات نمىكنند ! چقدر از اين خرافات بسيار كه از او نقل نكرده‌اند ! مثل روايت احمد از عايشه كه گفت :\r\nام سلمه نزد ما بود كه پيامبر ( ص ) شب هنگام آمد . گفت : - چيزى را كه پيامبر ( ص ) خود انجام داده بود بيان كرد - پيامبر متوجه حضور ام سلمه نشد . با اشاره به او فهماندم و او متوجه ام سلمه گرديد . ام سلمه گفت : آيا اين گونه بايد باشد ؟ ! آيا آنگونه كه مىبينيم ، جز به دلربايى نزد تو جايى نداريم . عايشه را هم دشنام و ناسزا گفت : پيامبر ( ص ) او را نهى كرد ولى او سرپيچى كرد . پيامبر گفت :\r\nاو را ناسزا بگو . من هم او را ناسزا گفتم . ام سلمه به خانهء على و فاطمه رفت و\r\n\r\n","description":"","footnote":"\r\n( 1 ) . مسند احمد ، ج 2 ، ص 347 .\r\n( 2 ) . همان منبع ، ص 471 .\r\n( 3 ) . سنن ابى داود .\r\n( 4 ) . نساء / 3 .\r\n","page_name":" 517 ","page_number":555},
  {"content":"\r\nگفت كه عايشه او را ناسزا گفته ، در مورد شما همچنين و چنان گفت . على به فاطمه گفت : برو و بگو كه عايشه در مورد ما چنين و چنان گفت . آن را برايش گفتم . پيامبر ( ص ) به او گفت : به خداى كعبه ، عايشه تمام محبت من است .\r\nفاطمه نزد على برگشت و آنچه را كه پيامبر ( ص ) گفته بود ، به على باز گفت . پس گفت : آيا تو را همين بس نيست كه در مورد ما عايشه چنين و چنان گفت . تا اينكه فاطمه نزد تو آمد و به او گفتى كه بخداى كعبه سوگند كه عايشه محبوبهء پدرت است . ( 1 )\r\nملاحظه مىكنيد كه چگونه وى ، امّ سلمهء پاكيزه را متهم مىكند كه از روى ستم او را ناسزا گفته و با اينكه پيامبر ( ص ) او را نهى كرد ، از اين عمل ناشايست دست بر نداشت و حرمت رسول خدا ( ص ) را مراعات نكرد و بر آن بود تا بين امير المؤمنين و زهرا ( ع ) و او فتنه به پا كند و پيامبر ( ص ) جواب پارهء تنش ( حضرت زهرا ) را نداد جز اينكه گفت :\r\nعايشه محبوبهء او است . اگر امّ سلمه در آنچه كه در مورد امير المؤمنين و زهرا ( ع ) به عايشه نسبت داد ، صادق بود ، پس چرا داد برادر و پاره تنش را از عايشه نگرفت و اگر هم ام سلمه دروغ گفته ، چرا با تكذيب ام سلمه موجبات طيب خاطر آنان را فراهم نياورد ؟\r\nآيا عشق به عايشه موجبات غفلت حضرت را باعث شد ، چنان كه موجب گرديد تا پيامبر ( ص ) بين زنانش رعايت عدل و انصاف ننمايد و فرمان خداى متعال را اطاعت نكند و كارى انجام دهد كه در شأن و منزلت حضرت نبود . اين خبر چيزى نيست مگر ساختهء ذهن بيمار قصه پردازان مخنّث - انا لله و انا اليه راجعون .\r\nبخارى در باب « قبول الهدية » كتاب « الهبة » از عايشه نقل مىكند كه : « مردم در زادروز عايشه ، با تقديم هدايايى در صدد كسب رضايت رسول خدا ( ص ) بودند . » مسلم هم روايت را از عايشه در باب « فضل عايشه » آورده است . اين روايت به خرافات شبيه تر است . زيرا چگونه رسول خدا ( ص ) بر خود مىپسندد كه به پيروى از هواى نفس رعايت انصاف را در ميان همسرانش ترك كند تا آنجا كه آن را براى مردم هم عيان نمايد و تودهء مردم از آن خبردار شوند و لذا در صدد كسب رضايت آن حضرت برآيند و جانب عايشه را بگيرند تا بتوانند خشنودى رسول خدا ( ص ) را به دست آورند . بدين ترتيب آن\r\n\r\n","description":"","footnote":"\r\n( 1 ) . مسند احمد ، ج 6 ، ص 130 .\r\n","page_name":" 518 ","page_number":556},
  {"content":"\r\nحضرت شبيه به عاشقان دلباخته است نه رسولان خداوند رب العالمين . . كسانى را كه چنين اباطيل دروغ به آن حضرت نسبت مىدهند ، خداى كافى است .\r\nاحمد از عايشه نقل مىكند كه گفت :\r\nرسول خدا ( ص ) از شهر خارج شد . از آنجا كه در ميان گرماى آفتاب بوديم ، سوار بر شتر بازگشتيم ، اين آخرين ديدار بود . صداى پيامبر ( ص ) را مىشنيدم كه آن شب در كنار من بود و مىگفت : و اعروساه ( 1 ) .\r\nهمچنين از او روايت كرده كه گفت :\r\nدر يكى از سفرها با پيامبر ( ص ) خارج شدم . بانويى لاغر اندام بودم كه هنوز گوشت در نياورده بودم . پيامبر ( ص ) به مردم گفت : پيش رويد . آنان جلو افتادند .\r\nبه من گفت : بيا تا با تو مسابقه دهم . با هم مسابقه داديم و من از او بردم . ساكت شد و چيزى نگفت . تا اينكه گوشت درآوردم و چاق شدم و آن روز را از ياد بردم .\r\nدر يكى از مسافرتها با او بيرون رفتم . به مردم گفت : پيش رويد . آنان جلو افتادند .\r\nسپس به من گفت : بيا تا مسابقه دهيم . مسابقه داديم و او از من برد . خنديد و گفت : اين به جاى آن . ( 2 )\r\nشگفتا چگونه پيامبر ( ص ) چنين كارى مىكند و حال اينكه آنقدر با وقار و متانت بود كه خنده اش تبسم بود و آنقدر شرم داشت كه حتى از دوشيزگان پرده نشين نيز با حياتر بود . آيا حيا بر او غالب نيامد و آيا نترسيد كه مردم او را كوچك شمارند و تحقير كنند . او امير كاروان بود ، چگونه آنان را دستور مىداد كه جلو افتند و خود با همسرش عقب مىافتاد و با او مسابقه مىداد . آيا نمىترسيد كه بيننده اى او را ببيند ؟ ! بدتر از اين روايتى است كه احمد از عايشه نقل مىكند . عايشه در مورد داستان ازدواج خود با رسول خدا ( ص ) مىگويد :\r\n\r\n","description":"","footnote":"\r\n( 1 ) . مسند احمد ، ج 6 ، ص 248 .\r\n( 2 ) . همان منبع ، ج 2 ، ص 264 .\r\n","page_name":" 519 ","page_number":557},
  {"content":"\r\nپس مادرم مرا وارد خانه كرد . رسول خدا ( ص ) بر روى تختى كه در خانهء ما بود ، نشسته بود و مردان و زنانى از انصار هم نزدش نشسته بودند . مرا در دامان خود نشاند . زنان و مردان برخاستند و مرا به خانه برد . ( 1 )\r\nاين از شگفتترين و زشتترين احاديث و روايات است . چگونه پيامبر ( ص ) اين عمل ناشايست و عجيب را انكار نكرد و غيرت او را وادار نكرد تا از انجام آن خوددارى كند ؟ ! به جان سيّد رسولان خدا سوگند كه اگر پيامبر ( ص ) نزد اينان اندك احترامى داشت هيچ گاه حاضر نمىشدند اين امور نادرست را از عايشه بشنوند و آن را سينه به سينه و زبان به زبان و با قلمهاى خويش نقل كنند . اين بحث گنجايش تمام اين دروغها و گفته‌هاى شنيع را ندارد . شايد بخشى از آن را در مباحث آتى - ان شاء الله تعالى - ملاحظه كنيد .\r\n9 - روايتى كه بخارى در باب « من اغتسل عريانا وحده » از كتاب « الغسل » به نقل از ابو هريره آورده كه پيامبر ( ص ) گفت :\r\nبنى اسرائيل عريان غسل مىكردند و همديگر را مىديدند . موسى به تنهايى غسل مىكرد . گفتند : بخداى سوگند هيچ چيزى موسى را از غسل با ما منع نمىكند جز اينكه او مبتلا به بيمارى فتق است . روزى موسى براى غسل رفت .\r\nلباسش را بر روى سنگى گذاشت . سنگ لباسش را با خود برد . موسى به دنبال سنگ بيرون آمد و فرياد مىزد . اى سنگ ! لباسم . اى سنگ ! لباسم . تا اينكه بنى اسرائيل او را ديدند و گفتند : به خداى سوگند ، موسى هيچ عيبى ندارد .\r\nلباسش را برداشت و سنگ را زد .\r\nابو هريره گفت : « به خداى سوگند كه او شش يا هفت ضربه با سنگ بر سنگ زد . » مثل آن را در كتاب « بدء الخلق » پس از داستان خضر با موسى ، نقل كرده است . مسلم هم مانند آن را در « فضائل موسى » و در باب « تحريم النظر الى العورات » آورده است و در آن گفته : « تا اينكه بنى اسرائيل به شرمگاه موسى نظر كردند . » نمىدانم از چه چيز به شگفت آيم : آيا از اينكه خداوند ، پيامبر مقرب خود را هتك حرمت و اذيّت كرد تا توهم جاهلين را در\r\n\r\n","description":"","footnote":"\r\n( 1 ) . مسند احمد ، ج 6 ، ص 210 .\r\n","page_name":" 520 ","page_number":558},
  {"content":"\r\nآنچه كه ندانستنش زيانى ندارد ، دفع كند يا از منحصر بودن راههاى تبرئه خدا در اينكه موسى را عريان و لخت به ميان مردم فرستد يا از خروج موسى به سوى قومش با عورت عريان و ارتكاب حرام يا از تأديب چيزى كه عقل ندارد يا از عدم تصور موسى كه دويدن سنگ به فرمان خدا و فعل او بوده و لذا مستحق زدن نمىباشد . ؟ ! خوب دقت كنيد و بينديشيد . اين خرافات را از اختصاصات ابو هريره نشماريد بلكه هر كس آنها را روايت و تصديق نموده ، با وى شريك است .\r\n10 - روايتى كه بخارى در باب « طلب الولد للجهاد » از كتاب « الجهاد و السير » از ابو هريره نقل مىكند كه رسول خدا ( ص ) فرمود :\r\nسليمان بن داود گفت : امشب به دور صد يا نودو نه زن خواهم گشت و هر كدام سواره اى مجاهد در راه خداوند خواهد آورد . يارش به او گفت : بگو : ان شاء الله .\r\nامّا او نگفت . لذا هيچ يك از زنان باردار نشد مگر يك زن كه او هم يك مرد نيم تنه به دنيا آورد .\r\nمانند اين روايت را در آخرين برگ از كتاب « النكاح » و در كتاب « بدء الخلق » در باب « قول الله و وهبنا لداود سليمان نعم العبد انه اواب » و در كتاب « الأيمان و النذور » در باب « الاستثناء فى الايمان » و مانند آن را مسلم در باب « الاستثناء » از كتاب « النذور » و احمد در مسند ( 1 ) آورده‌اند . اين داستان از زشتترين حكايتها است . كسى كه چنين سخنى مىگويد ، شايسته است كه كثرت فرزند او را مغرور كرده باشد و پيش از آن هزاران پسر برايش به دنيا آمده باشد . امّا اين غير واقعى است ! چگونه پيامبر خدا بر فعل خدا كه فقط خود خدا انجام مىدهد ، سوگند ياد مىكند يا از گفتن ان شاء الله كوتاهى مىكند ، خصوصا كه يارش به او تذكر داد . در بعضى از اين احاديث از او به ( فرشته ) تعبير شده است . در حالى كه سليمان در قرآن چنين توصيف شده است : * ( « نِعْمَ الْعَبْدُ ، إِنَّه أَوَّابٌ » ) * ( 2 ) و از بزرگترين داعيان الى الله است . چگونه يك نفر انسان مىتواند در يك شب با صد يا نود و نه يا هفتاد و نه زن همبستر شود ؟ ( اين اختلاف مربوط به نقل ابو هريره يا راويانى است كه از او نقل كرده‌اند . )\r\n\r\n","description":"","footnote":"\r\n( 1 ) . ج 2 ، ص 229 و 270 .\r\n( 2 ) . ص / 30 .\r\n","page_name":" 521 ","page_number":559},
  {"content":"\r\n11 - روايتى كه بخارى در اواخر كتاب « الجهاد » از ابو هريره آورده كه گفت :\r\nاز رسول خدا ( ص ) شنيدم كه مىگويد : مورچه اى يكى از پيامبران را گاز گرفت .\r\nآن پيامبر فرمان حمله به لانهء مورچه را صادر كرد . لانه را آتش زدند . خداوند به او وحى كرد كه واى بر تو ! آيا براى اينكه مورچه اى تو را گاز گرفت ، امّتى را كه خداى را تسبيح مىگفت ، آتش زدى ؟ ! اين روايت و مانند آن را مسلم در باب « النهى عين قتل النمل » از كتاب « قتل الحيات » آورده است . اى كاش مىدانستم چگونه چيزى به يكى از پيامبران خدا نسبت داده مىشود ؟ ! اخبار فراوان ديگرى از اينان نقل شده كه از نظرشان معتبر است و به پيامبران چيزهايى نسبت داده‌اند كه شايستهء مقام نبوت نيست ؟\r\n\r\nب - احاديث ساختگى در توهين به خداوند\r\nاى كاش به همين بسنده مىكردند و ساحت قدس ربوبى را با اين خرافات خود لكه دار نمىكردند . چند مورد از اين روايات را مىآوريم :\r\n1 - آنچه كه بخارى در تفسير سوره ( ق ) از ابو هريره نقل مىكند : « به جهنم گفته مىشود : آيا پر شدى ؟ مىگويد : آيا باز هم هست ؟ خداوند تبارك و تعالى قدمش را بر آن مىگذارد . جهنم مىگويد : كافى است . كافى است . در روايت ديگرى : « آتش جهنم پر نمىشود تا اينكه خداوند پايش را بر آن مىگذارد . آتش مىگويد : به عزت و كرمت سوگند كه بس است . در اينجا است كه جهنم پر مىشود و به هم مىرسد . خداوند بر احدى از بندگان خود ظلم روا نمىدارد . » مانند اين روايت از انس در كتاب « توحيد » در باب « قول الله تعالى و هو العزيز الحكيم سبحان ربك رب العزة عى يصفون » نقل كرده كه مىگويد : « تا اينكه پروردگار جهانيان قدمش را بر آن مىگذارد . بعضى از آن به بعضى ديگر مىرسد . سپس جهنّم مىگويد : بس است ، بس است ، بس است . » مانند آن در باب « ما جاء فى قول الله تعالى ان رحمة ربك قريب من المحسنين » همان كتاب ، از ابو هريره روايتى آورده كه مىگويد : جهنم مىگويد ، آيا بيشتر هم هست . اين جمله را سه مرتبه مىگويد . تا اينكه خداوند قدمش را بر آن مىگذارد . پس پر مىشود\r\n","description":"","footnote":"","page_name":" 522 ","page_number":560},
  {"content":"\r\nو بعضى از آن به سوى بعضى ديگر مىرود و مىگويد : بس است ، بس است ، بس است » مانند اين روايت را از انس هم در باب « الحلف بعزة الله و صفاته » از كتاب « الأيمان و لنذور » روايت كرده كه مىگويد : « همچنان جهنم مىگويد : آيا باز هم هست تا اينكه خداوند عزّت قدمش را به آن مىگذارد . جهنم مىگويد : به عزتت سوگند ، بس است ، بس است . » مسلم از اين قبيل ، روايات بسيارى در باب « النار يدخلها الجبارون و الجنة يدخلها الضعفاء » از كتاب « الجنة وصفة نعيمها و اهلها » آورده است . همانگونه كه مىبينيد ، كفر آشكار است . زيرا از يك طرف مقتضى جسميت و حلول خدا در مكان است و از سوى ديگر تكذيب پروردگار سبحان است كه مىفرمايد : * ( « اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لأَمْلأَنَّ جَهَنَّمَ مِنْكُمْ أَجْمَعِينَ » ) * ( 1 ) و * ( « لأَمْلأَنَّ جَهَنَّمَ مِنْكَ وَمِمَّنْ تَبِعَكَ » ) * ( 2 ) و * ( « وَلكِنْ حَقَّ الْقَوْلُ مِنِّي لأَمْلأَنَّ جَهَنَّمَ مِنَ الْجِنَّةِ وَالنَّاسِ أَجْمَعِينَ » ) * ( 3 ) . اين آيات شريفه صراحت دارد كه جهنم از شيطان و پيروانش پر مىشود . پس چگونه گفته مىشود : « جهنم پر نمىشود تا اينكه خداوند قدمش را بر آن مىگذارد » شايد چيزى كه ابو هريره و انس يا رواتى را كه از آن دو نقل كرده‌اند به اين پندار وادار كرده ، اين آيهء كريمه است كه مىفرمايد : * ( « يَوْمَ نَقُولُ لِجَهَنَّمَ هَلِ امْتَلأْتِ وَتَقُولُ هَلْ مِنْ مَزِيدٍ . » ) * ( 4 ) آنان خيال كرده‌اند كه جهنم همواره مىگويد : هل من مزيد و اصلا از معصيتكاران پر نشده است نه آن موقع كه خداوند متعال از او مىپرسد ؛ امّا از آيات فوق غفلت ورزيده و روايتى خيالى ساخته و آنگونه كه اقتضاى عقل آنان بوده ، دروغ گفته‌اند ، و خرافه پرستان و قصه سرايان هم بدون معرفت ، آن را از آنان گرفته‌اند .\r\nپوشيده نيست كه اين گفتهء ابو هريره كه : خداوند بر احدى از بندگان خود ظلم نمىكند ، دلالت مىكند كه اگر خداوند سبحان غير از كسانى كه در جهنم هستند ، كسى را به جهنم درافكند ، در حق او ظلم كرده است و اين بر خلاف مذهب اشاعره است . پستى اين گفته هم بر كسى پوشيده نيست . زيرا بدين معنى است كه خداوند سبحان خودش را در پاسخ به خواستهء آتش جهنم به عذاب مىاندازد و بر احدى از خلق خدا ظلم نمىكند .\r\nنمىدانم آيا مدعى ، پاى خدايشان را مىسوزاند و از آن بيشتر مىطلبد يا اينكه پايش در\r\n\r\n","description":"","footnote":"\r\n( 1 ) . اعراف / 18 .\r\n( 2 ) . ص / 85 .\r\n( 3 ) . سجده / 13 .\r\n( 4 ) . ق / 30 .\r\n","page_name":" 523 ","page_number":561},
  {"content":"\r\nزير آتش جاودانه مىماند ؟ ! 2 - روايتى كه مسلم در باب « النهى عن ضرب الوجه » از كتاب « البرو الصلة و الآداب » از ابو هريره نقل مىكند كه گفت : « رسول خدا ( ص ) گفت : هر كس كه با برادرش قتال كند ، از صورتش دورى كند كه خداوند آدم را به صورت خودش آفريده است . »\r\nاحمد بن حنبل هم مانند آن را در مسند خود آورده است . ( 1 ) در همين كتاب به نقل از ابو هريره آورده كه گفت : « رسول خدا ( ص ) گفت : هرگاه كسى از شما ديگرى را زد ، از زدن بر صورتش اجتناب كند و نگويد : خداوند صورت تو و صورت كسى را كه شبيه تو است زشت گرداند . زيرا خداوند ، آدم را به صورت خودش خلق كرد » . ( 2 ) اين اخبار براى خداوند صورتى مثل صورت انسان اثبات و او را شبيه به خلقش مىگرداند . اين تجسيم است و كفر به خداى متعال و راهى براى تأويل آن نداريم . پس خداوند زشت گرداند چهره كسانى را كه اين روايات ساختگى را جعل كردند . از اين دست روايت در كتب آنان فراوان آمده است . بخارى در تفسير سورهء قلم روايت كرده كه :\r\n« پيامبر ( ص ) گفت : پروردگار ما ، پايش را نشان مىدهد و هر زن و مرد مؤمن در مقابل آن سجده مىكنند . » در تفسير سوره زمر هم روايت كرده كه :\r\nيكى از دانشمندان يهود نزد رسول خدا ( ص ) آمد و گفت : اى محمد ما مىگوييم كه : خداوند آسمانها را بر يك انگشت و زمين را بر انگشت ديگر و درخت و آب را بر انگشت سوّم و ساير خلايق را بر انگشت پنجم قرار مىدهد و مىگويد :\r\nمالك ، من هستم . پيامبر ( ص ) چنان در تأييد دانشمند يهودى خنديد كه دندانهاى نواجذش ديده شد . سپس اين آيه را تلاوت كرد كه : * ( « وَما قَدَرُوا الله حَقَّ قَدْرِه . » ،\r\nمانند اين روايت را در آخر صحيح خود در باب « قوله ان الله يمسك السموات و الارض ان نزولا » از كتاب « التوحيد » و در باب « كلام الرب يوم القيمة مع الانبياء و غيرهم » از همين كتاب آورده است . مسلم هم مانند آن را در باب « صفة القيمة و الجنة و النار » از كتاب « صفات المنافقين و احكامهم » آورده است . در آن روايت آمده : « پيامبر ( ص ) گفت :\r\n\r\n","description":"","footnote":"\r\n( 1 ) . مسند احمد ، ج 2 ، ص 264 و 263 .\r\n( 2 ) . همان منبع ، ج 2 ، ص 251 و 434 .\r\n","page_name":" 524 ","page_number":562},
  {"content":"\r\nخداوند آسمانها و زمين را به دست خود مىگيرد و مىگويد : أنا اللَّه ، انگشتانش را باز و بسته مىكند و مىگويد : أنا الملك » .\r\nبخارى در باب « قول اللَّه وجوه يومئذ ناضرة الى ربها ناظرة » از كتاب « التوحيد » در حديثى طولانى از ابو هريره روايت كرده كه پيامبر ( ص ) فرمود :\r\nو اين امت مىماند . خداوند به صورتى كه او را مىشناسند ، به نزد آنان مىآيد و مىگويد : من خداى شما هستم . آنان مىگويند : تو خداى ما هستى و از او پيروى مىكنند . . . . سپس خداوند از قضاوت بين بندگان فارغ مىشود . مردى مىماند كه رويش به سوى جهنم است و آخرين فردى است از اهل آتش كه وارد بهشت مىشود . مىگويد : پروردگارا ، صورتم را از آتش برگردان . به آنچه كه مىخواهد دعا كند ، دعا مىكند . سپس خدا مىگويد : آيا اگر آن را به تو عطا كنم ، چيزى از من نخواهى خواست ؟ مىگويد : نه به عزّتت سوگند كه غير از آن ، چيزى از تو نخواهم خواست و عهد و ميثاقهايى كه مىخواهد ، با خدايش مىبندد . خداوند هم صورتش را از آتش برمىگرداند . . . . آن مرد ، نزديكى به بهشت را هم مىطلبد .\r\nخداوند مىگويد : چقدر نيرنگ بازى ! باز از خداوند مىخواهد و به خدا قول مىدهد كه غير از آن ، چيزى از خدا نخواهد . خداوند او را به نزديك درب بهشت مىبرد . سپس مىگويد : اين پروردگار من ، مرا وارد بهشت كن . خداوند مىگويد :\r\nآيا عهد و پيمان نبستى كه غير از آنچه به تو دارم ، چيزى نخواهى ؟ و مىگويد : اى آدمىزاده چقدر نيرنگ بازى ! همچنان از خداوند درخواست ورود به بهشت مىكند تا اينكه خداوند به خنده مىآيد . پس از آنكه به او خنديد ، مىگويد : وارد بهشت شو .\r\nمسلم هم مانند آن را در باب « رؤية المؤمنين فى الآخرة لربهم » از كتاب « الايمان » آورده و مىگويد :\r\nخداوند در صورتى غير از صورتى كه مىشناسند ، نزد آنان مىآيد و مىگويد : من خداى شما هستم . مىگويند : از تو به خدا پناه مىبريم . اينجا مكان ما است ، مىمانيم تا خداى ما بيايد . هرگاه خداى ما بيايد ، او را مىشناسيم . پس خدا به\r\n","description":"","footnote":"","page_name":" 525 ","page_number":563},
  {"content":"\r\nصورتى كه او را مىشناسند در مىآيد .\r\nو ديگر خرافاتى كه قلم از نشر آن ابا دارد و اگر نبود تنبّه و تذكر بر لغزشهاى آنان و نيز انتساب اين خرافات به پيامبر ( ص ) ، روايت آن خرافات توسط آنها هيچ زيانى براى ما نداشت . ما بيقين مىدانيم كه خرافه پرستان و قصه سرايانى مثل ابو هريره و امثال او ، روايت خلق آدم به صورت خدا و ديگر داستانهاى مضحك را از يهود و نصارا گرفته‌اند و اگر آن را به پيامبر ( ص ) نسبت نمىدادند ، مسئله آسان بود .\r\n\r\nلزوم چند محال از انكار عصمت پيامبران\r\nمصنّف - طيّب الله ثراه - مىگويد :\r\nاز اين عقيدهء آنان چند امر محال لازم مىآيد :\r\n1 - جواز ايراد بر شرايع و عدم وثوق و اطمينان به آنها . زيرا اگر بر مبلغ ، دروغ و ساير معصيتها را جايز بدانند ، جايز خواهد بود كه از روى عمد يا سهو دروغ بگويد يا چيزى را از آنچه كه به او وحى شده ، ترك كند يا به چيزى از پيش خود امر كند .\r\nبنابراين چه اعتمادى بر گفته‌هاى او باقى مىماند ؟ !\r\nفضل مىگويد :\r\nپيش از اين مذهب اشاعره را دانستيد و ديديد كه آنان كذب عمدى و سهوى را بر آنان جايز نمىدانند . اين مذهب آنان است امّا سهو در غير از كذب را جايز مىدانند و اشكالى در آن نمىبينند . زيرا اين خداوند است كه پيامبر را دچار سهو مىكند تا آن را سبب تشريع گرداند .\r\nمن مىگويم :\r\nانكار تجويز كذب سهوى بر پيامبران ناموجّه است . زيرا خود خصم پيشتر از آنان نقل كرد كه در تجويز كذب سهوى در تبليغ ، با هم اختلاف نظر دارند . ما هم از مواقف نقل كرديم كه بيشتر اشاعره صدور سهوى گناهان كبيره و از آن جمله كذب در غير تبليغ را از پيامبران جايز مىدانند . در لزوم اين محال همين بس كه كذب سهوى در تبليغ و غير آن را جايز مىدانند تا چه رسد به كذب عمدى . پس جايز است كه پيامبر سهوا دروغ بگويد يا از پيش خود امر كند و حتى سهوا بخشى از آنچه را كه به او وحى شده ترك كند . زيرا از موارد عصمت نمىباشد و مذهب آنان هم مقتضى عصمت در اين موارد نيست . لذا\r\n","description":"","footnote":"","page_name":" 526 ","page_number":564},
  {"content":"\r\nروايت كرده‌اند كه پيامبر ( ص ) بعضى از آيات قرآن را فراموش كرد و حتى ديديد كه بسيارى از آنان به عدم عصمت پيامبران از ارتكاب عمدى گناهان كبيره عقيده دارند . پس جايز است كه عمدا آنچه را كه به او وحى شده ترك كند و از روى عمد و قصد در غير تبليغ دروغ بگويد . اين اقتضاى روايت غرانيق است و حتى اين روايت مقتضى كفر عمدى پيامبران هم هست . روايت شك ابراهيم ( ع ) هم مؤيد اين مطلب است و نيز روايات ديگرى كه اينان دارند . اگر كسى به دلايلى بنگرد كه بعضى از اينان بر گناهان پيامبران استدلال كرده‌اند - چنان كه در مواقف آمده است - در خواهد يافت كه آنان هر گونه گناهى را براى پيامبران جايز دانسته‌اند و رواياتى كه مصنف ( ره ) آورده و ديگر روايات آنان ، بر اين مطلب دلالت و اقتضا دارد . پس با اين وضع كه حداقل احتمال سهو و نسيان در آنان مىرود ، چگونه مىتوان به پيامبران اعتماد ورزيد ؟ ! در مورد تشريع هم پيش از اين مطالبى آورديم و ميزان صحت اين ادعا را ديديد !\r\nمصنّف - ضاعف الله اجره - مىگويد :\r\n2 - اجتماع ضدين و يا انتفاى فايدهء بعثت پيامبران . زيرا اگر پيامبر مرتكب معصيت شد ، يا پيروى از وى در ارتكاب معصيت بر ما واجب است يا نه . اگر واجب باشد ، لازم مىآيد كه انجام چيزى بر ما واجب باشد كه ترك آن بر ما واجب است و بدين ترتيب اجتماع ضدين پيش مىآيد و اگر هم پيروى از پيامبر در ارتكاب معصيت واجب نباشد ، بعثت پيامبران بيهوده و خالى از فايده خواهد بود .\r\nفضل مىگويد :\r\nاين دليل را پيش از اين ، از طرف اشاعره آورديم و بر كسانى حجت است كه معاصى را براى پيامبران جايز مىدانند و حال اينكه اشاعره چنين عقيده اى ندارند . از سوى ديگر ارتكاب گناهان صغيره را كه تجويز كرده‌اند ، بسيار نادر اتفاق مىافتد و همانطور كه گذشت ، زيانى به ملكهء عصمت وارد نمىكند و واجب است در حالى واقع شود كه معلوم شود وقوع آن بر سبيل ندرت است و پيامبر بيان كند كه از اين كار نبايد پيروى كنند . پيش از اين بيان كرديم كه بر اساس اين دليل ، تجويز معصيت براى پيامبران مطلقا محل تأمل است . و الله اعلم .\r\nمن مىگويم :\r\nاين دليل در گناهان كبيره و صغيره بدون فرق بين آن دو ، جارى است . لذا تفصيل بين صغيره و كبيره بىدليل است ؛ هر چند گناه صغيره بندرت اتفاق افتد . همچنان فرقى در\r\n","description":"","footnote":"","page_name":" 527 ","page_number":565},
  {"content":"\r\nجريان اين دليل در عمدى و سهوى بودن گناه وجود ندارد . ليكن همانطور كه گذشت ، اشاعره ارتكاب گناهان كبيره را بطور سهو و بعضى از آنان ارتكاب عمدى آن را براى پيامبران جايز دانسته‌اند . همچنين وقوع صغيره را مقيد به ندرت نكرده‌اند . بيان اينكه براى پيروى نيست ، گذشته از اينكه جور و ستم است ، نفعى ندارد . زيرا اگر پيامبر بيان كند كه عمل من را نبايد شما مرتكب شويد ، ديگر كسى بر او اعتماد نخواهد كرد . زيرا معصيت و اقرار بدان است . لذا فايدهء بعثت پيامبران منتفى خواهد شد . از اين گذشته چه بسا كه در همين بيان هم سهو كرده يا دچار وهم شده باشد كه اين هم از نظر اشاعره محال نيست . اگر هم مسلَّم باشد ، باز مصحح وقوع كبيره هم هست و حال اينكه خود خصم هم بدان عقيده ندارد .\r\nقوشجى از اين دليل چنين پاسخ داده است كه پيروى واجب نيست مگر در امور مربوط به شريعت و تبليغ احكام و نه در امورى كه از طبع و سرشت انسانى صادر مىشود . اشكال وارد بر پاسخ قوشجى اين است كه تمام افعال پيامبر به شريعت مربوط مىشود و لذا فعل پيامبر را هم مانند گفتار و تقرير او سنّت ناميده‌اند . از اين گذشته ، اگر پيروى از فعل پيامبر واجب نباشد ، استدلال به اخبارى كه از فعل او نقل نشده ، صحيح نخواهد بود و اين خلاف ضرورت است و نيز هر عاقلى كه ببيند صاحب شريعت چيزى را انجام مىدهد ، بر جواز آن استدلال خواهد كرد و خواهد گفت كه خودش هم انجام داد . پس معلوم شد كه بيان اين دليل توسط آنان ، گفتارى است كه نمىتوان آن را ثابت كرد و حتى در گناهان كبيرهء سهوى و مطلق گناهان صغيره ، اصلا گفتارى نيست تا بتوان آن را ثابت كرد . اين دليل را بعضى از اشاعره به پيروى از اماميه آورده‌اند و به لوازم آن ملتزم نشده‌اند .\r\nمصنّف - رفع الله درجته - مىگويد :\r\n3 - وجوب آزار رساندن به پيامبران و دورى گزيدن از آنان . زيرا اگر جايز باشد كه پيامبران مرتكب معاصى شوند ، از باب امر به معروف و نهى از منكر واجب خواهد بود كه مردم آنان را مورد آزار و اذيت قرار داده و از آنان دورى جويند . ليكن خداوند بر تحريم آزار پيامبران تصريح فرموده ، مىگويد : * ( « إِنَّ الَّذِينَ يُؤْذُونَ الله وَرَسُولَه لَعَنَهُمُ الله فِي الدُّنْيا وَالآخِرَةِ » ) * ( 1 )\r\n\r\n","description":"","footnote":"\r\n( 1 ) . احزاب / 57 .\r\n","page_name":" 528 ","page_number":566},
  {"content":"\r\nفضل مىگويد :\r\nاين دليل را از اشاعره آورديم و گفتيم كه بر كسانى حجت است كه ارتكاب گناهان كبيره را جايز مىدانند . امّا گناهان صغيرهء كسانى كه مرتكب گناهان كبيره نمىشوند ، بخشيده مىشود . پس نه سرزنش و نكوهشى است و نه آزار و اذيتى .\r\nمن مىگويم :\r\nدلايل نهى از منكر عامّ است و شامل گناهان كبيره و صغيره مىشود و صرف عفو از گناهان صغيره در صورت اجتناب از گناهان كبيره ، آن را از منكر بودن خارج نمىكند و در حكم مباح قرار نمىدهد . همانگونه كه نهى فاعل گناه كبيره واجب است - اگر چه بدانيم توبه خواهد كرد - نهى فاعل صغيره هم واجب است .\r\nاگر اشكال شود كه پيامبر به چيزى كه مربوط به نهى از منكر است ، اذيت نمىشود .\r\nگوييم : چگونه بدان اذيت نمىشود ، در حالى كه از چيزى منع شده كه بدان رغبت دارد .\r\nخصوصا كه اجبارا از انجام آن منع شده است ، اگر چه ممكن است بعدا اذيت از بين برود و مرتفع شود ليكن پس از آنكه نهى كننده مرتكب آزار و اذيت شد ، فايده اى ندارد .\r\nاز اين گذشته ، آنان ارتكاب سهوى گناهان كبيره را جايز مىدانند و اين دليل آن را باطل مىكند . زيرا منكرات چيزهايى است كه وقوع آنها ولو سهوا مطلوب نيست . نهايت امر اينكه فاعل سهوى در آخرت عقوبت نخواهد شد . امّا اين امر ديگرى است و با اين حال غالبا سهو معلوم نمىشود تا اينكه فاعل عذر آورد كه عمدى نبوده است .\r\nمصنّف - اعلى الله مقامه - مىگويد :\r\n4 - سقوط مقام و موقعيت پيامبر نزد تودهء مردم كه موجب عدم اطاعت از پيامبر مىشود در نتيجه بعثت بيهوده خواهد بود .\r\n5 - لازم مىآيد كه پيامبران از آحاد امت ، موقعيت پايينترى داشته باشند . زيرا درجات پيامبران در نهايت شرف است و هر كس كه چنين رتبه اى داشته باشد ، صدور گناه از وى زشتتر است . همانطور كه قرآن مىفرمايد : * ( « يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ » ) * ( 1 ) كما اينكه محصن سنگسار مىشود و ديگران حد مىخورند ، حدّ بنده ، نصف حد آزاد است . در اين باره اصل اين است كه علم آنان به خدا بيشتر و كاملتر است و آنان محيط وحى خدا و محل نزول فرشتگان الهىاند و\r\n\r\n","description":"","footnote":"\r\n( 1 ) . احزاب / 30 .\r\n","page_name":" 529 ","page_number":567},
  {"content":"\r\nروشن است كه كمال علم مستلزم شناخت بيشتر و خضوع و خشوع مىباشد و با صدور گناه منافات دارد . ليكن اجماع دلالت دارد كه جايز نيست كه پيامبر از آحاد امت موقعيت پايينترى داشته باشد .\r\n6 - شهادت پيامبر پذيرفته نشود . زيرا خداوند متعال مىفرمايد : * ( « إِنْ جاءَكُمْ فاسِقٌ بِنَبَإٍ فَتَبَيَّنُوا » ) * ( 1 ) پس چگونه شهادت وى در مورد وحى پذيرفته خواهد شد . همينطور لازم مىآيد كه از افراد عادل امّت پايينتر باشد ، در حالى كه اين گفته به اجماع امت باطل است .\r\n7 - اجتماع وجوب و حرمت . زيرا اگر صدور گناه از پيامبر جايز باشد ، اقتداى به او واجب است . چه خداوند مىفرمايد : * ( « أَطِيعُوا الله وَأَطِيعُوا الرَّسُولَ » ) * ( 2 ) و * ( « لَقَدْ كانَ لَكُمْ فِي رَسُولِ الله أُسْوَةٌ حَسَنَةٌ » ) * ( 3 ) و * ( « فَاتَّبِعُونِي » ) * ( 4 ) ، تالى ( مقدمه دوّم ) باطل است به اجماع امت .\r\nدر غير اين صورت اجتماع وجوب و حرمت پيش مىآيد كه آن هم باطل است .\r\nفضل مىگويد :\r\nپيش از اين گذشت كه اين دلايل بر كسانى حجت است كه به جواز صدور گناهان كبيره از پيامبران و كثرت ارتكاب گناهان صغيره عقيده دارند ، چنان كه موجب پايين آمدن مقام و منزلت آنان نزد مردم و موجب آزار و اذيت و برترى امت بر آنان گردد . اما صدور گناهان صغيره كه خداوند براى آنها بخشيده ، اگر بندرت اتفاق افتد ، ممتنع نيست و معجزه بر وجوب انتفاى چيزى از آنها دلالت ندارد . تمام اين دلايل را پيش از اين بيان كرديم و گفتيم كه اشاعره آنها را به عنوان استدلال عليه كسانى كه به جواز صدور گناهان كبيره عقيده دارند ، آورده‌اند و همانجا گفتيم كه بعضى از اين دلايل بر وجوب نفى مطلق گناه از پيامبران دلالت دارد . و الله اعلم .\r\nمن مىگويم :\r\nبدون شك دليل چهارم ، عصمت پيامبران را از گناهان كبيره و صغيره ، در حال نبوت و پيش از آن ، عمدى و سهوى ثابت مىكند . زيرا گناه هر اندازه كم و كوچك باشد ، اجمالا موقعيت گناهكار را از بين مىبرد و مانع وثوق كامل و اطاعت و فرمانبردارى تمام از او مىشود ، حتى با علم به اينكه سهوا مرتكب شده است . زيرا اغلب اوقات سهو از\r\n\r\n","description":"","footnote":"\r\n( 1 ) . حجرات / 6 .\r\n( 2 ) . نساء / 59 و . . . .\r\n( 3 ) . احزاب / 21 .\r\n( 4 ) . آل عمران / 31 .\r\n","page_name":" 530 ","page_number":568},
  {"content":"\r\nسهل انگارى ناشى مىشود و مردم سبب آن را نمىدانند و در نتيجه فايده بعثت پيامبران از بين مىرود . خلاصه اينكه : پيامبر منار دعوت بسوى خداوند متعال و باب طاعت پروردگار است . پس واجب است كه از هر گونه عيبى كه با مقام نبوت سازگارى ندارد ، برى و از هر گونه درشتى و خشونتى كه راه طاعت را هموار نمىكند پاكيزه باشد . به همين جهت اصلا جايز نيست كه او گناهى مرتكب شود .\r\nدليل پنجم هم عصمت پيامبران را از هر گونه گناهى بطور مطلق حتى پيش از نبوت اثبات مىكند . زيرا گناه افراد بزرگ ، بزرگتر است . پس اگر گناهى انجام دهند از پايينترين افراد امت خواهند بود . زيرا كوچكترين گناهان اگر از بلند مرتبه ترين مكلَّفين صادر شود همچون بزرگترين گناهان كبيره اى است كه از پايينترين مكلَّفين صادر شود ، حتى اگر سهو كرده باشند . زيرا تمييز به جهت معرفت مستدعى محافظت كمال و تمام است و بدون چنين محافظتى و او بطور اجمال ، پايينترين افراد دون مرتبه خواهد بود . و اين خلاف ضرورت عقل و امت اسلام است .\r\nدليل ششم هم عصمت پيامبران را از آنچه كه با عدالت در حال نبوت و پيش از آن ، عمدى و سهوى در صورت عدم علم به سهوى بودن آن ، منافات دارد ، ثابت مىكند . زيرا صدور اين گناهان از پيامبر ، دليل بر فسق او است و شهادت آدم فاسق ، مردود است . پس چگونه شهادت وى در مورد وحى قبول مىشود ؟ و نيز لازم مىآيد كه در صورت ارتكاب عمدى گناه ، از افراد عادل امت پايينتر باشد . دليل هفتم عصمت پيامبران را از ارتكاب گناهان كبيره و صغيره ، چه عمدى و چه سهوى ليكن در حال نبوت ، اثبات مىكند . از اين جهت مصنّف - ره - آن را يك دليل مستقل قرار داده ، با اينكه يكى از دو قسم دليل سابق است كه گفت : « اگر پيامبر مرتكب معصيتى شد ، يا پيروى از وى در ارتكاب معصيت بر ما واجب است يا نه . » و قرآن اقتضاى تعيين دارد . لذا از اين بابت آن را بطور معيّن بيان كرد ، ليكن در سابق ( دليل دوّم ) آن را به صورت ترديد بيان كرد . زيرا در آنجا مراد ، بيان وجوه احتمال بود .\r\nپس ، از دلايل مذكور ، عصمت پيامبران از گناهان بطور مطلق و در جميع احوال حتى پيش از نبوت ثابت شد اگر چه بعضى از دلايل به بعضى از گناهان اختصاص دارد .\r\nدر نتيجه آنچه اشاعره گمان كرده‌اند ، باطل است كه مىگويند : صدور گناهان صغيره و كبيره ، عمدى و سهوى ، در حال نبوت و پيش از نبوت ، غير از كذب در دعوى نبوت و\r\n","description":"","footnote":"","page_name":" 531 ","page_number":569},
  {"content":"\r\nكذب در تبليغ ، عقلا جايز است . نهايت امر اينكه آنگونه كه در مواقف ادعا شده ، اشاعره به عدم جواز ارتكاب عمدى گناهان كبيره ، فقط در حال نبوّت ، آن هم به دليل نقل ( شنيدن ) عقيده دارند ، اگر چه عقلا آن را هم جايز مىدانند . اين از يك سو ، از سوى ديگر اين نكته را هم بيان مىكنيم كه پس از دلالت اين دلايل بر مطلوب ما ، نيازى به دلالت معجزه نداريم تا خصم بگويد كه معجزه دلالتى بر وجوب انتفاى چيزى از آنها ( گناهان ) ندارد . امّا اينكه گفت : « اشاعره آنها را به عنوان استدلال عليه كسانى . . .\r\nآورده‌اند « مسلَّم است كه بعضى از اين دلايل را ، به پيروى از ديگران آورده‌اند ، ليكن چه فايده اى براى آنان دارد كه از دلالت آن بر وجوب عصمت پيامبران از مطلق گناهان پيروى نكرده‌اند . ظاهرا منشأ آن از يك جهت عدم تدبّر است . زيرا به پيروى از ديگران آن را ذكر كرده‌اند و از جهت ديگر تعصب نسبت به مذهب اسلاف . چنان كه اقرار خصم بر دلالت بعضى از دلايل بر عصمت از مطلق گناهان و مخالفت وى با آن در ساير گفته‌ها ، گواهى مىدهد . از اين گذشته بر مطلوب ما ، امور ديگرى نيز دلالت مىكند كه همين اندازه در اينجا كافى است و با بيان آن كلام را به درازا نمىكشيم . بعضى از اين امور در بحث عصمت امام - ان شاء الله - خواهد آمد . از آن جمله است آيهء مباركه * ( « لا يَنالُ عَهْدِي الظَّالِمِينَ » ) * ( 1 ) و آيهء مباركه * ( « أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ » ) * ( 2 ) .\r\n\r\n3 - نزاهت پيامبران از دنائت پدران و زناكارى مادران\r\nمصنّف - قدّس الله نفسه - مىگويد :\r\nاماميه عقيده دارند كه واجب است پيامبر از دنائت پدران و زناكارى مادران منزّه و از رذايل و افعال دالّ بر پستى مثل كارهايى كه موجب استهزا ، تمسخر و خندهء مردمان است ، به دور باشد . زيرا اين گونه اعمال او را از دلها مىاندازد و مردمان را از پيروى و اطاعت از او متنفر مىگرداند . اين عقيده بالضروره معلوم و شك و شبهه اى در آن وارد نيست . اهل سنّت با اين عقيده مخالفت كرده‌اند . اشاعره به اعتبار نفى حسن و قبح عقلى با آن مخالفت كرده‌اند . لذا بر آنان لازم مىآيد كه جايز باشد خداوند پيامبرى زنازاده\r\n\r\n","description":"","footnote":"\r\n( 1 ) . بقره / 124 .\r\n( 2 ) . نساء / 59 .\r\n","page_name":" 532 ","page_number":570},
  {"content":"\r\nمبعوث كند و همگان از آن خبر داشته باشند ، پدرش مرتكب جميع انواع زشتيها و بليغترين انواع شرك باشد . چنين فردى را مردمان مسخره كرده ، بر او خواهند خنديد و در بازارها بر پس گردن او خواهند زد و او را مورد استهزا قرار خواهند داد . همواره به خانوادهء خود منسوب خواهد شد كه در آن قوّادى وجود داشته است ، مادرش در نهايت زناكارى و قوادى بوده ، آشكارا بدان خواهد پرداخت و مردان زناكار را از خود نخواهد راند . خود پيامبر هم در نهايت دنائت و فرومايگى از كسانى خواهد بود كه در طول عمر خود ، در حال نبوت و پيش از نبوت ، بدانها منسوب بوده است و در بازارها بر پس گردن او خواهند زد و از روى عمد مرتكب منكرات شده ، قوّاد و بصاص خواهد بود . آرى از اين جهت چنين عقيده اى بر آنان لازم مىآيد كه حسن و قبح عقلى را نفى كرده‌اند و گفته‌اند كه چنين چيزى ممكن است . پس وقوع آن از خداوند متعال جايز است . اين عقيده از عقيده اى كه مىگويند : خداوند بنده اى را كه مستحق عذاب نيست و بلكه مستحق ثواب است ، براى هميشه عذاب مىكند ، قبيحتر نيست .\r\nفضل مىگويد :\r\nپناه بر خدا از خرافات و هذيان گويىها و بيان فواحش و زشتيها به هنگام ذكر پيامبران و دخول در زمرهء كسانى كه خداوند دربارهء آنان مىفرمايد : * ( « إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ فِي الدُّنْيا وَالآخِرَةِ » ) * ( 1 ) .\r\nدر اسائه ادب براى وى همين بس كه هنگام بيان پيامبران امثال اين ترهات و اباطيل را مىآورد و آنگاه بر مشايخ اهل سنّت و دانشمندان اسلام چيزهايى افترا مىزند كه هيچ كدام ، از عقايد آنان لازم نمىآيد . دانستيد كه حسن و قبح به سه معنى مىآيد :\r\nاوّل - وصف نقص و كمال است . دوّم - علائمت و منافرت است و همين دو معنى است كه بدون شك عقلى است . حال اگر مذهب اشاعره اين باشد كه حسن و قبح بدين معنى عقلى است ، پس چه نقصى بالاتر از اين است كه صاحب دعوت موصوف به كارهاى قبيحى باشد كه اين مرد بد فحّاش بيان كرده است . گويى وى گمان كرده كه پيامبران هم مانند او از ولگردان حلَّه‌اند كه به چيزهايى كه بيان كرده ، مشغول فساد باشند . پناه بر خدا از تعصّب كه او را به آتش در انداخته است .\r\n\r\n","description":"","footnote":"\r\n( 1 ) . نور / 11 .\r\n","page_name":" 533 ","page_number":571},
  {"content":"\r\nمن مىگويم :\r\nپوشيده نيست كه عقلى بودن معنى اوّل ارتباطى به موضوع مورد بحث ما ندارد . زيرا بحث در جواز بعثت صاحب اين صفات به پيامبرى توسط خداوند سبحان است و بعثت از افعال خداوند متعال است نه از صفات او تا وصف نقص يا كمال باشد . از سوى ديگر نقص بودن آن امور در صاحب دعوت هم مسلَّم است جز اينكه بحث در اين است كه آيا جايز است كه خداوند چنين فرد ناقصى را مبعوث دارد ؟ اين بعث از افعال خداوند متعال است كه از نظر آنان اصلا متصف به قبح نمىشود ، همچون ساير كارهاى قبيح و فواحش كه خلق و آفريده خدا است ! اما معناى دوّم هم اگر چه در افعال ثابت است ، ليكن از نظر آنان ، افعال خداوند متعال معطَّل به اغراض نيست . پس در آنها نه مناسبت است و نه منافرت ، با وجود اينكه ديديد اين معنى هم عقلى است . پيش از اين در اين باره بحث كرده‌ايم ، بدانجا رجوع شود .\r\nخلاصه اينكه : اگر عقيدهء آنان به حسن و قبح عقلى بدين دو معنى مسلَّم شود ، باز لازم نمىآيد كه بعثت صاحب اوصاف مذكور از سوى خداوند متعال به پيامبرى جايز نباشد ، بلكه از نظر اشاعره جايز است كه خداوند متعال فردى مانند او را به پيامبرى برانگيزد .\r\nزيرا از نظر آنان هيچ چيز از خداوند سبحان قبيح نيست و خداوند هر آنچه بخواهد ، انجام مىدهد و هر آنچه اراده كند ، حكم مىنمايد . گذشت كه آنان بعضى از معاصى را به اين دليل كه معجزه بر امتناع آن دلالت نمىكند ، از پيامبران جايز مىدانند . اين جواز در همين اوصاف مذكور هم مىآيد . آنچه كه بر جواز بعثت صاحب اوصاف مذكور از نظر آنان دلالت دارد ، مطلبى است كه صاحب كتاب مواقف و شارح آن گفته‌اند :\r\nدر ارسال پيامبران هيچ شرطى از قبيل اغراض و احوال اكتسابى از راه رياضتها و مجاهدتهاى فرد در خلوتها و گوشه گيريها و نيز استعداد ذاتى و صفاى جوهرى و ذكاى فطرت - چنان كه بعضى از حكما گمان برده‌اند - شرط نيست . بلكه خداوند هر كس از بندگان خود را بخواهد به رحمت خود اختصاص مىدهد .\r\nپس نبوّت ، رحمت و موهبتى است كه فقط به مشيت خداوند مربوط است .\r\nاين سخن آنان كه مىگويند : « بلكه خداوند هر كس از بندگان خود را بخواهد به رحمت خود اختصاص مىدهد . . . » بر جواز بعثت هر كس كه شد ، دلالت دارد . پس اگر\r\n","description":"","footnote":"","page_name":" 534 ","page_number":572},
  {"content":"\r\nمشيت خداوند تعلق گيرد ، جايز است كه پيامبر آنگونه باشد كه مصنّف - ره - توصيف كرده است . از امور شگفت استدلال صاحب مواقف بر عدم اشتراط هيچ شرطى در ارسال رسولان به اين آيهء مباركه است كه مىفرمايد : * ( « الله أَعْلَمُ حَيْثُ يَجْعَلُ رِسالَتَه » ) * ( 1 ) .\r\nزيرا دلالت آيه مباركه ظاهر و يا صريح است كه صاحب دعوت فى نفسه اهليت رسالت را دارد و لذا خداوند متعال او را مبعوث مىكند . زيرا مىداند كه او اهليت لازم را دارد و ذاتا مستعد رسالت است . از همين لحاظ است كه شارح چنين بر او ايراد مىگيرد كه : « در دلالت اين آيه بر مطلوب مصنف ، نوعى پوشيدگى وجود دارد . » همچنين سخنى كه اين دو تن در باب عصمت پيامبران دارند بر جواز ارسال صاحب اوصاف مذكور از نظر آنان ، دلالت مىكند . آن دو مىگويند :\r\nامّا پيش از آن يعنى پيش از وحى ، جمهور يعنى اكثر اصحاب ما و گروهى از معتزله ، صدور گناه كبيره را از آنان ممتنع نمىدانند . زيرا معجزه بر آن دلالت ندارد و عقل هم به امتناع آن حكم نمىكند و دلالت نقلى هم بر آن وجود ندارد .\r\nبيشتر معتزله صدور گناه كبيره را ممتنع مىدانند ، اگر چه از آن توبه كنند . زيرا صدور گناه كبيره موجب نفرت است كه خود از پيروى مردم از آنان ممانعت مىكند و لذا مصلحت بعثت از بين مىرود . بعضى از آنان از هر آنچه كه موجب تنفر است بطور مطلق منع كرده‌اند يعنى خواه گناه نباشد مثل زناكارى مادران و ارتكاب فجور از سوى پدران و دنائت و رذالت آنان . . . .\r\nاين كلام دلالت دارد كه منع اوصاف مورد نفرت مذكور به بعضى از معتزله اختصاص دارد و لذا اشاعره و بعضى از معتزله آن را جايز مىدانند . بدين ترتيب معلوم مىشود كه آنچه مصنّف به آنان نسبت داده حق و صدق است . و اينان در حب اشاعهء فحشا بين اهل ايمان سزاوارترند زيرا جايز مىدانند كه پيامبر آنگونه باشد كه مصنّف - ره - بيان كرد و حتى كارهاى زشت به آنان نسبت داده ، آن را در طول تاريخ در كتابهاى خود اشاعه داده‌اند . مثل : رقص پيامبر ( ص ) و حضور آن حضرت در مجالس زنان و مردان خواننده و دف زدن ، گفتار حضرت در مدح بتان كه گفت : تلك الغرانيق العلا و . . . .\r\n\r\n","description":"","footnote":"\r\n( 1 ) . انعام / 124 .\r\n","page_name":" 535 ","page_number":573},
  {"content":"\r\nمنظور مصنّف - قدس سره - از بيان اين اوصاف زشت و قبيح چيزى جز انكار آن بر اشاعره و رسوا ساختن آراى فاسد و باطل آنان نيست تا صاحبدلان را از آن بر حذر دارد و ناقل كفر ، كافر نيست . اسائه ادب نسبت به پيامبران از سوى كسى است كه جايز مىداند كه پيامبران چنين اوصاف زشتى داشته باشند نه از سوى كسى كه درصدد آن است كه از چنين عقايد باطلى جلوگيرى به عمل آورد ، ليكن خصم به دلايل عجز و سرگردانى خود به چنين اتهامى پناه برده و مصنّف - ره - را اين گونه متهم كرده است ، بر اين حيلهء وى در تنزه مصنوعى در اجلال مقام پيامبران سخن پيشين وى گواهى مىدهد .\r\nسخنى كه در حق خداوند سبحان آورد و شنيعتر و قبيحتر از اين گفتار است . آنجا كه در تعبير از عقيده اماميه كه خداوند متعال را از انجام كارهاى قبيح و عقوبت افراد بىگناه - اگر چه بر آن قدرت دارد - منزه مىدانند ، گفت : دست خداوند بسته است .\r\nمصنّف - طيّب الله رمسه - مىگويد :\r\nامّا معتزله از اين جهت با آن مخالفت كرده‌اند كه صدور گناه از پيامبران را جايز دانسته‌اند و لذا اعتقاد به جواز اين اوصاف هم بر آنان لازم آمده است و بر وقوع گناهان كبيره از آنان اتفاق نظر دارند ، چنان كه در قصهء برادران يوسف است .\r\nپس شايسته است كه عاقل خردمند با ديدهء انصاف بنگرد كه آيا پذيرش چنين گفتارهاى فاسد و آراى پست جايز است ؟ آيا مكلفى باقى مىماند كه حاضر باشد از گفتار فردى پيروى كند كه در تمام طول عمر تا وقت نبوت اعمال زشت انجام مىداده و پس از نبوّت هم بر پس گردن او مىزنند و او را به استهزا مىگيرند ؟ ! و آيا با گفتار چنين فردى حجتى بر خلق ثابت مىشود ؟ ! آگاه باش كه بحث با اشاعره در اين باب بيهوده است و اگر در اين مورد به بحث پرداخته‌اند ، سخنان ياوه و نامربوط گفته‌اند . زيرا آنان تعذيب مكلَّف را به جهت عدم انجام آنچه كه خداوند متعال امر كرده بدون اينكه مكلف از آن امر ، آگاه باشد يا پيامبرى به سوى او فرستاده باشد ، جايز مىدانند و حتى بر امتثال امر خداوند هم جايز مىدانند كه او را عذاب كند و عقيده دارند كه تمامى كارهاى قبيح از خداوند متعال است و هر آنچه در هستى به وقوع پيوسته است ، فعل خداوند متعال است و حسن هم هست . زيرا حسن آن است كه واقع شده و قبيح آن است كه به وقوع نپيوسته است . لذا اين صفات زشت در پيامبر و والدين وى حسن است زيرا از خداوند متعال است . پس چه مانعى دارد كه پيامبرى با اين خصوصيات و صفات مبعوث شود ؟\r\nبر اين اساس چگونه اشاعره مىتوانند كفر پيامبر را منع كنند و حال اينكه كفر ، فعل\r\n","description":"","footnote":"","page_name":" 536 ","page_number":574},
  {"content":"\r\nخداوند متعال است و هر آنچه او انجام مىدهد ، حسن است ؟ ! همينطور است انواع معاصى . چگونه مىتوانند با اعتقاد به چنين مذهبى پيامبران را - پناه بر خدا - از مذهبى منزّه بدارند كه به تحسين كفر و تقبيح ايمان و جواز بعثت كسى كه تمامى رذايل و مفاسد در او جمع شده است ، منجر مىگردد ؟ ! با اين بيان دانستيد كه اشاعره در اين باب ضروريات را انكار كرده‌اند .\r\nفضل مىگويد :\r\nاستدلال معتزله بر وقوع گناهان كبيره از پيامبران پيش از بعثت به داستان برادران يوسف ، استدلال قوىاى است . زيرا اجماع داريم كه برادران يوسف پس از آنكه يوسف را در چاه انداختند و گناهان ديگرى مرتكب شدند كه شكى در كبيره بودن آنها نيست ، به پيامبرى رسيدند . اين مرد پاسخ اين استدلال را نداده بلكه همچون مردمان فرومايه و بىخردان ولگرد به فحاشى و بيان افسانه و كلمات گزنده پرداخته است . معتزله وقوع آن را اثبات مىكنند ولى او نمىتواند آن را دفع كند و در جواز با آنان به بحث مىپردازد . اين از ويژگىهاى شگفت وى در بحث است . اما اينكه گفت : بحث با اشاعره در اين باب بيهوده است ، زيرا آنان تعذيب مكلف را به جهت عدم انجام آنچه كه خداوند متعال امر كرده بدون اينكه مكلف از آن امر آگاه باشد يا پيامبرى به سوى او فرستاده باشد ، جايز مىدانند ، . . . ، اين اباطيل وى را پيش از اين پاسخ داديم و گفتيم كه حسن و قبح در يك معنى شرعى است و در دو معنى عقلى و ديديد كه آنچه وى بيان كرده ، از مذهب اشاعره نيست و هيچ كدام از اشكالات بر آنان وارد نمىباشد و با ضرورت عقل هم مخالفت نكرده‌اند .\r\nمن مىگويم :\r\nاز آنجايى كه استدلال بر صدور گناهان كبيره از پيامبران پيش از بعثت به داستان برادران يوسف كاملا ساقط است ، مصنّف - ره - در پاسخ آن به اثبات محال بودن صدور گناه از پيامبران بسنده كرده است و متعرض سخنان قائلين به پيامبرى برادران يوسف و دليل آنان نشده است . زيرا كسى بدان عقيده ندارد مگر افرادى كه رأى آنان بىاعتبار است و خود نيز قابل اعتنا نيستند ، ليكن خصم بر اساس عادت خود و اصحابش در تسامح و سهلانگارى در ادعاى اجماع ، اينجا هم مدعى اجماع شده و گفته : بر نبوت آنان اجماع واقع شده است . سخنان ابن حزم بر عدم اجماع گواهى مىدهد . او مىگويد :\r\n","description":"","footnote":"","page_name":" 537 ","page_number":575},
  {"content":"\r\n« برادران يوسف پيامبر نبودند و هيچ خبرى هم كه دلالت كند آنان پيامبر بودند ، به دست ما نرسيده است ، نه نص قرآنى و نه سنّت صحيح و نه اجماع و نه گفتار احدى از صحابه » ( 1 ) .\r\nقاضى عياض در شفاء مىگويد : « از داستان يوسف و برادرانش ، هيچ پيگردى بر يوسف وارد نيست و نبوت برادرانش هم ثابت نشده است » .\r\nابن ابى الحديد از معتزله نقل كرده كه مىگويند :\r\n« واجب است كه پيامبر پيش از بعثت از كفر و فسق منزّه باشد . . . . ابو محمد بن متويه در كفايه گفت : اهل عدل ، همگى از تجويز بعثت كسى كه پيش از نبوت فاسق بوده ، منع كرده‌اند . گروهى از اشاعره و اهل ظاهر و ارباب حديث گفته‌اند كه بعثت چنين كسى به پيامبرى جايز بوده واقع شده است و بر گفته خود به داستان برادران يوسف استدلال كرده‌اند . مانعين ، نبوت برادران يوسف را منع كرده‌اند » ( 2 ) .\r\nبر اين مطلب كلام پيشين صاحب مواقف گواهى مىدهد كه در آن نقل كرد كه بيشتر معتزله صدور گناهان كبيره را پيش از وحى بر پيامبران ممتنع مىدانند . قوشجى هم آن را از بيشتر آنان نقل كرد و اين عقيده مستلزم عقيده بر عدم نبوت برادران يوسف است . پس كجاست اين اجماعى كه خصم ادعا كرد ، گذشته از اين ، بزرگان امت و پيشوايان آنان كه مأمور شده‌ايم به آنان تمسك جوييم و نيز پيروان آنان پيامبرى برادران يوسف ( ع ) را انكار كرده‌اند .\r\nآگاه باش كه ظاهر كلام پيشين صاحب مواقف مىرساند كه بعضى از معتزله زناكارى مادران پيامبران و فجور و دنائت پدران آنان را جايز مىدانند و شاهدى است بر گفتار -\r\n\r\n","description":"","footnote":"\r\n( 1 ) . الفصل فى الملل و الاهواء و النحل ، ج 4 ، ص 9 .\r\n( 2 ) . شرح نهج البلاغه ، ج 2 ، ص 162 .\r\n","page_name":" 538 ","page_number":576},
  {"content":"\r\nمصنّف - ره - كه گفت معتزله آن را جايز مىدانند .\r\nاين از يك سو ، از سوى ديگر بعضى از آنان بر نبوت برادران يوسف ( ع ) به آيهء مباركه استدلال كرده‌اند كه مىفرمايد : * ( « وَكَذلِكَ يَجْتَبِيكَ رَبُّكَ وَيُعَلِّمُكَ مِنْ تَأْوِيلِ الأَحادِيثِ وَيُتِمُّ نِعْمَتَه عَلَيْكَ وَعَلى آلِ يَعْقُوبَ كَما أَتَمَّها عَلى أَبَوَيْكَ مِنْ قَبْلُ إِبْراهِيمَ وَإِسْحاقَ » ) * ( 1 ) .\r\nفخر رازى در تفسير اين آيه مىگويد :\r\nدر معناى اجتباء ( برگزيدن ) بين مفسران اختلاف نظر است . حسن آن را چنين تفسير كرده كه خداوند تو را به نبوت برگزيد . ديگران گفته‌اند : مراد اعلاى مرتبه و تعظيم رتبه است . . . بدان كه چون آيه را به نبوت تفسير كرديم لازم مىآيد كه حكم كنيم تمام فرزندان يعقوب پيامبر باشند . زيرا آيه مىفرمايد : * ( « وَيُتِمُّ نِعْمَتَه عَلَيْكَ وَعَلى آلِ يَعْقُوبَ » ) * و اين مقتضى حصول تمام نعمت براى آل يعقوب است و چون مراد از تمام نعمت ، نبوّت است ، حصول نبوت براى آل يعقوب و ترك عمل در مورد ديگران لازم مىآيد . پس واجب است كه در حق فرزندان يعقوب معمول به باقى بماند .\r\nبه هر حال اشكال بر اين وارد است ، حتى اگر منظور از اجتباء ، برگزيدن براى نبوت باشد - كما اينكه اقرب هم همين است - زيرا عطف « يتم نعمته » بر « يجتبيك » دليل بر اين است كه بين آن دو مغايرت وجود دارد و لذا يوسف ( ع ) را به اجتباء و عموى وى و آل يعقوب را به اتمام نعمت اختصاص داده است . گذشته از اين ، اگر مراد از اتمام نعمت ، نبوّت باشد ، بايستى اتمام آن به لحاظ ثبوت نبوت براى بعضى از آنان باشد و نه براى مطلق آل يعقوب و گرنه خروج اكثر لازم مىآيد كه در زبان عرب نادرست است . پس چگونه با اين آيه ، نبوت برادران يوسف ( ع ) ثابت مىشود ؟ ! اين از يك سو ، از سوى ديگر آنچه كه خصم اشاره كرد و گفت پيش از اين ، پاسخ مصنّف را داده است ، ديديد كه اصلا استحقاق نام پاسخ ندارد و نيز ملاحظه كرديد كه هر آنچه مصنّف - ره - به آنان نسبت داده ، بدون شك حق است و اعتقاد به حسن و قبح\r\n\r\n","description":"","footnote":"\r\n( 1 ) . يوسف / 6 .\r\n","page_name":" 539 ","page_number":577},
  {"content":"\r\nعقلى به دو معناى مذكور توسط وى ، نفعى در منع بعثت صاحب اوصاف قبيح مذكور به پيامبرى ندارد . بدقت ملاحظه كنيد و در راه حق استقامت ورزيده و راه راست را در پيش گيريد كه خداوند توفيق مىدهد و حمد دائمى سرمدى او راست و از درگاه احديت او عصمت از هر گونه خلل در گفتار و كردار را مسئلت داريم كه اوست بخشنده ترين سؤال شدگان و سخاوتمندترين عطا كنندگان . درود و سلام بر محمد و خاندان معصوم او .\r\n\r\n","description":"","footnote":"","page_name":" 540 ","page_number":578}
  ]