[
  {"content":"\r\n\r\n11\r\nهدايتگران راه نور\r\nزندگانى جواد الائمه\r\nحضرت محمد بن على عليه السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ نهم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nزندگانى جواد الائمه امام محمدتقى عليه السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n80 ص - ( هدايتگران راه نور ؛ ج 11 )\r\n3 - 79 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : الامام الجواد قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ نهم : 1391 .\r\n1 . چهارده معصوم - سرگذشتنامه . 2 . محمد بن على 7 ، امام نهم ، 195 - 220 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n9582 / 297\r\nج . 11\r\n1379\r\nكتابخانه ملى ايران\r\n27310 - 78 م\r\nانتشارات محبان الحسين\r\nهدايتگران راه نور ( 11 )\r\nزندگانى جواد الائمه امام محمد تقى عليه السلام\r\nآية الله العظمى حاج سيد محمد تقى مدرسى\r\nناشر : انتشارات محبان الحسين عليه السلام\r\nچاپ نهم : بهار 1391 - 5000 نسخه\r\nقيمت : 16000 ريال\r\nآدرس : تهران - خيابان 15 خرداد - كوچهء امامزاده يحيى\r\nكوچهء شهيد تين نژاد - پلاك 42 تلفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 همراه 09125446513\r\nشابك : 2 - 79 - 5648 - 964 - 978 2 - 79 - 5648 - 964 : isbn\r\nليتوگرافى و چاپ : نينوا - قم 7232501\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدّمه ناشر\r\nبسم الله الرحمن الرحيم\r\nسخن گفتن پيرامون ائمه اطهار عليهم السلام سخت است .\r\nدر گذر تاريخ انسانهاى فراوانى مىيابيم كه بر آستانه راه اين انوار الهى ايستاده‌اند و مىخواهند بگونه‌اى به آنها نزديك شوند تا از سرچشمه معرفت آنها بهره‌مند گردند .\r\nهيچ جاى شگفتى نيست ، زيرا ائمه معصومين عليهم السلام افسانه يا اسطوره‌هاى تاريخى نمىباشند بلكه ، آنها راه روشنى هستند كه رودى را در دل امت جارى ساخته‌اند كه با گذشت قرنها از شهادت و رحلت اين بزرگواران ، پيروان‌شان آنها را از ياد نبرده‌اند .\r\nپس ياد اين بزرگواران سخنى است كه هرگز از آن خسته نمىشويم و مدرسه‌اى است كه هرگز نمىتوان آن را ترك نمود .\r\nاز اين رو مرجع عاليقدر حضرت آيت اللَّه العظمى مدرّسى ( حفظه اللَّه ) سال‌ها قبل مبادرت به نگارش يك سلسله 14 جلدى تحت عنوان ( قدوة واسوة ) نمودند كه كتاب حاضر ( زندگانى جواد الائمّه امام محمّد تقى عليه السلام ) يازدهمين شماره از سلسله فوق مىباشد كه بارها به زبان عربى چاپ گرديده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا توجه به سبك نگارش وسليس بودن آن ، اين مجموعه توسط ناشرين مختلف از جمله انصار الحسين عليه السلام ، بقيع ، و محبان الحسين عليه السلام تحت عنوان ( هدايتگران راه نور ) ترجمه و چاپ گرديده است . انتشارات محبان الحسين عليه السلام به خود مىبالد كه اولين چاپ اين مجموعه را در سال 1379 و چاپ نهم يازدهمين شماره از سلسله فوق را در بهار سال 1391 به باراز كتاب عرضه مىدارد .\r\nاز خداوند متعال مىخواهيم كه ما را در راه نشر معارف اسلامى موفقمان بدارد .\r\nواحد فرهنگى انتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمد للَّه ، و صلى اللَّه على محمّد و آله الطاهرين .\r\nپروردگارم را سپاس كه به بندگانش توفيق طاعت ارزانى فرمود و خير و نيكى را در عبادت خويش براى آنان منظور داشت . و درود بر محور سر سلسله پيامبران و رسولان محمد مصطفى صلى الله عليه و آله و بر خاندان پاكش .\r\nفرصتى دست داد تا اين كمترين ، در درياى شجاعت و كمال زندگى امام جواد عليه السلام ، نهمين پيشواى معصوم شيعه ، كه در آن شجاعت با استقامت و پايدارى ، و طهارت و پاكى با شكوه و شرف به هم آميخته است به شناورى بپردازم .\r\nامام محمّدالجواد كه اينك به بررسى كوتاهى از زندگى مباركش مفتخر مىشوم ، از تمام ائمه عليهم السلام كم سن و سال‌تر بود . آن حضرت در سال 195 هجرى به دنيا آمد ، در سال 220 هجرى چشم از جهان فروبست و با اين حساب فقط 25 سال در اين جهان زيست .\r\nاز اين جهت مىباشد كه زندگى اين امام از اهميت خاصى برخودار است\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو همين امر ما را به پژوهش و تحقيق بيشترى در زندگى ايشان وامى دارد چرا كه برخى از افراد ساده لوح پيشوايى جوانى را كد در سن هفت سالگى به منصب امامت رسيده بود ، بعيد و شگفت آور مىپنداشتند .\r\nاز سوى ديگر روزگار امام جواد عليه السلام يكى از دورانهاى پر حادثه و جريان خيز به شمار مىرفت و همين نكته نيز ما را به تحليل و بررسى دقيقترى از اين دوران فرا مىخواند .\r\nدر اين كتاب ما به هنگام بررسى زندگى امام جواد به برخى از اين رويدادهاى تاريخى كه مصادف با عصر آن امام يعنى بين سالهاى 195 تا 220 هجرى ، بوده است نيز اشاره‌اى خواهيم داشت .\r\nو من اللَّه التّوفيق\r\nمحمّدتقى مدرّسى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : محمّد\r\nپدر و مادر : حضرت رضا و سبيكه\r\nشهرت : جواد ، تقى\r\nكنيه : ابو جعفر\r\nزمان و محلّ تولّد : 10 رجب يا 10 رمضان سال 195 در مدينه .\r\nزمان و محلّ شهادت : آخر ذيقعدهء سال 220 ه . ق در سنّ 25 سالگى بر اثر زهرى كه به دستور معتصم عبّاسى ، توسّط امّ الفضل ، همسر آن‌حضرت ( دختر مأمون ) به او خورانده شد ، در بغداد ، به شهادت رسيد .\r\nمرقد شريف : شهر كاظمين ، نزديك بغداد .\r\nدوران زندگى : دوران امامت ( 17 سال ) مصادف با حكومت دو طاغوت ، مأمون و معتصم ( هفتمين و هشتمين خليفهء عبّاسى ) بود ، آن‌حضرت در سنّ 7 سالگى به ، امامت رسيد و در سنّ 25 سالگى شهيد شد ، بنابراين ، او در نوجوانى به امامت نايل شد ، وجوانترين امام است ، كه شهيد گرديد .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبنياد پاك و ميلاد فرخنده\r\n- پدر آن بزرگوار ، امام على بن موسى بن جعفر بن محمّد بن على بن الحسين بن على بن ابىطالب عليهم السلام بود .\r\nعلى بن موسى ، انسان برجسته‌اى بود كه آوازهء فضل و دانش او در همه آفاق جهان اسلام طنين‌انداز بود تا آنجا كه حتّى مخالفان آن‌حضرت ، چونان شيعيان و هواخواهان ، به يكسان ، زبان به ستايش او مىگشودند .\r\nاو « رضا » بود . چرا كه هم خالق به « امامت » و « حجيت » او رضايت داشت و هم مردم او را به عنوان سالار و پيشواى خود پذيرفته بودند .\r\n- مادر آن امام ، سبيكهء نوبيه نام داشت كه به همراه گروهى ، از افريقا به مدينه آمده و در آنجا با سلالهء پيامبر ، وصلت كرده بود كه ثمرهء اين پيوند امام جواد عليه السلام بود .\r\nدر برخى از روايات آمده است كه اين زن از قوم ماريهء قبطى ، همسر پيامبر اسلام صلى الله عليه و آله ، بوده است امّا اين نكته بعيد به نظر مىرسد .\r\n- بنابه عقيدهء ما ، امامى كه خداوند او را برمىگزيند تا نمونه‌اى شايسته براى خير و صلاح گردد بايد از همه نظر كامل باشد . زيرا وجود\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nهر گونه نقص يا عيبى در فكر يا جسم او مبيّن آن است كه اين فرد ، امام نيست .\r\nامام رضا عليه السلام 55 سال داشت امّا هنوز صاحب فرزند نشده بود . از همين رو شايعاتى از سوى سران و مبلّغان فرقه واقفيه كه معتقد به غيبت امام موسى كاظم بودند و مىگفتند كه او پس از خود به امامت هيچ امامى وصيّت نكرده است ، نشر مىيافت مبنى بر اينكه امام رضا عقيم است و او را فرزندى نيست و اين عيبى آشكار در رهبرى دينى به شمار مىآيد . بنابر چنين انديشه‌اى امام رضا عليه السلام واقعاً امام نبود . حتّى يكى از اين افراد نامه‌اى به امام نگاشت و در آن گفت :\r\nتو چگونه امام هستى در حالى كه فرزندى ندارى ؟ !\r\nامام رضا در پاسخ به اين شخص فرمود : تو از كجا مىدانى كه من فرزندى ندارم ؟ به خدا قسم روزها و شبها سپرى نمىشود تا آنكه خداوند مرا فرزند ذكورى عنايت فرمايد كه حق و باطل را از هم جدا مىسازد . « 1 »\r\nهمچنين يكى از ياران وى به آن‌حضرت عرض كرد : امام پس از تو كيست ؟ آن‌حضرت فرمود : فرزندم . سپس گفت : آيا كسى كه فرزند ندارد جرأت آن را دارد كه بگويد فرزندم ؟\r\nراوى اين حديث گويد : چند روزى سپرى نشده بود كه امام جواد ، به دنيا آمد . « 2 »\r\nهمچنين ابن قيام واسطى ، كه جزو فرقهء واقفيه بود و امامت حضرت\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 22 .\r\n( 2 ) - بحارالانوار ، ج 50 ، ص 22 .\r\n","page_name":" 10 ","page_number":10},
  {"content":"\r\n\r\nرضا را قبول نداشت ، نزد آن‌حضرت آمد و به قصد عيبجويى از آن‌حضرت گفت : آيا مىشود كه دو امام ( در يك مقطع زمانى ) با هم باشند ؟\r\nآن‌حضرت فرمود : نه مگر آنكه يكى از آن دو صامت ( خاموش ) باشد .\r\nابن قيام گفت : پس چطور براى تو صامتى نيست ؟\r\nامام فرمود : چرا ، به خدا قسم خداوند براى من ( فرزندى ) قرار ميدهد كه حقّ و اهل آن را به دو استوار مىبخشد ، و باطل و باطل خواهان را نيست و نابود مىكند . در آن هنگام حضرت رضا فرزندى نداشت امّا يك سال بعد از اين ماجرا امام جواد به دنيا آمد . « 1 »\r\nسال 195 هجرى و ماه رجب بود . « 2 » شيعيان وفادار ، مشتاقانه در انتظار ولادت فرزند امام رضا عليه السلام بودند . احاديث نيز آنان را از مقدم مبارك اين كودك خبر داده بود . آنها از رسول خدا صلى الله عليه و آله روايت مىكردند كه فرمود : « پدرم به قربان بهترين كنيزان اهل نوبه »\r\nاين حديث به مادر امام جواد اشاره داشت .\r\nشيعيان مىخواستند برهان فرقهء واقفيه را كه شايعات و تبليغات بسيارى بر ضدّ امام رضا به راه انداخته بودند ، درهم بكوبند .\r\nآن شب مصادف با شب نوزدهم ماه مبارك رمضان بود كه از افق حقّ ماهى كه از خورشيد تابانتر و پرشكوهتر و والاتر بود ، درخشيدن گرفت .\r\nآرى او امام جواد عليه السلام بود .\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 22 .\r\n( 2 ) - در اصول كافى تاريخ ولادت امام جواد عليه السلام دهم ماه رمضان 195 ه آمده است .\r\n","page_name":" 11 ","page_number":11},
  {"content":"\r\n\r\nراويان حديث از زبان پدر بزرگوار اين نوزاد نقل كرده‌اند كه فرمود :\r\nاين مولودى است كه در اسلام پر بركت‌تر از او زاده نشده است .\r\nبلى ، امام جواد در زمانى پا به عرصهء هستى نهاد كه شيعيان با يكديگر به اختلاف برخاسته بودند و تبليغات برخى از مخالفان به دلهاى بعضى از مردم ساده لوح نفوذ كرده بود . در اين برهه تولّد فرزند موعود امام رضا عليه السلام نشانهء صدق آن‌حضرت و بطلان عقيدهء واقفيه شد .\r\nچون امام جواد به دنيا آمد تبليغات و شايعات واقفيه به سرعت رنگ باختند و آنها چونان نمك در ميان موجى خروشان ذوب شدند . تولّد امام جواد سببى شد براى پيروزى حق و اتحاد شيعه و پيروى از حق ، پس از اختلافات و تفرقه‌هايى كه پيش آمده بود .\r\nبعلاوه امام رضا همواره مىفرمود : فرزندم جانشين من بر شماست .\r\nحال آنكه مردم مىديدند كه آن‌حضرت فرزندى ندارد چون او به دورهء كهولت رسيد و دل برخى از هواداران و دوستان ساده انديش او دچار شكّ و ترديد شد ، امام جواد به دنيا آمد . بنابر اين ولادت او فرخنده و خجسته بود و شيعيان چون احاديث خود را راست و حق ديدند ، بانگ شادمانى سردادند و خداى را سپاس و ستايش گفتند .\r\n\r\nدوران كودكى\r\nاين‌كودك بزرگوار ، چونان گلى كه در دست نسيم پرورش مىيابد و مىشكفد ، تحت رسيدگى و تربيت پدر بزرگوارش قرار گرفت .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nپدرش معارف و آداب الهى را به دو آموخت . بدين‌سان پايه‌هاى حسب با شرف گوهر جمع آمدند وموهبتها چونان سپيدهء تابان صبح ، در وى درخشيدن گرفتند .\r\nمشيّت خداوند بر اين تعلّق گرفته بود كه اين كودك در سنين طفوليّت به مقام سيادت و امامت برسد .\r\n سبق الدهر كلّه فى صباه * ومشى الدهر خادماً من ورائه « 1 » \r\nپنج سال از عمر او سپرى شده بود كه فرستادگان مأمون عبّاسى به مدينه آمدند و پدر بزرگوارش امام رضا را ، تشويق كردند كه به پايتخت جديد كشور اسلامى يعنى خراسان ، هجرت كند و ولى عهد مأمون شود .\r\nاين دعوت پس از حادثهء كشته شدن امين به دست برادرش مأمون صورت گرفت حال آنكه شرايط حاكم بر آن برهه ، چندان مساعد نبود كه امام مدينه را ترك گويد و به سمت پايتخت جديد مسلمانان خراسان روانه شود . زيرا جنگى كه ميان دو برادر عبّاسى ، امين و مأمون برپا شد نيروى مسلمانان را فرسوده كرد . حتّى انقلاب خراسان بر دوش شيعيان آنجا قرار داشت كه در آغاز و در انقلاب نخست عبّاسيها بر ضدّ نظام اموى به كار گرفته شدند . امّا در مرحلهء بعد و با انحراف رهبران ، انقلاب آنها نيز به سرقت رفت و تمام تلاشها و كوششهايشان بى نتيجه ماند .\r\n\r\n\r\n","description":"","footnote":"\r\n( 1 ) - در زمان طفوليّت خويش از تمام روزگار پيشى گرفت و روزگار در حالى كه خدمتكار او بود از پىاش روان شد .\r\n","page_name":" 13 ","page_number":13},
  {"content":"\r\n\r\nاين دوّمين انقلابى بود كه در واقع به عنوان عكس العملى نيرومند در برابر انحراف حكومت از خط اهل بيت پيامبر صلى الله عليه و آله و ياران واقعى او ، به شمار مىآمد .\r\nمأمون از كسانى بود كه ظاهراً خود را شيعه جلوه مىداد و در آغاز كار خويش نيز صراحتاً دم از اصول و ارزشهاى شيعى مىزد . از اين رو حضرت رضا براى سفر به خراسان چندان تمايل نشان نمىداد . زيرا نمىخواست انديشهء شيعى بودن مأمون را در دلهاى هواداران تحكيم ببخشد و آنگاه مأمون هر كار كه خواست ( در پناه اين انديشه ) به انجام رساند .\r\nامام رضا عليه السلام آمادهء سفر شد امّا به يقين ، بدانچه كه پس از سفر برايش روى مىداد آگاه بود . تمام جوانب اين سفر آشكار و نمايان بود . امّا تن دادن به اين سفر نقشه‌اى بود كه امام مىبايست مطابق با شرايط و نيز بر طبق تعاليم ظاهرى دين اسلام ، به آن عمل كند . آن‌حضرت مىبايست هشدار دهد تا عذر و بهانه‌اى نباشد . و تا آنجا كه در توان داشت براى دادن آگاهى راستين به مسلمانان مىكوشيد . هر چند كه اين امر در آينده به زندگى شريفش خاتمه مىداد .\r\nامام رضا با آمدن فرستادگان مأمون و شنيدن پيغام آنها ، با خانوادهء خويش خداحافظى كرد و فرزند خود جواد را كه تنها پنج سال داشت ، به جانشينى خويش بر آنان گمارد . زيرا از مراتب صلاحيّت و شايستگىِ خدا دادىِ پسرش به نيكى آگاه بود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nامام رضا در راه رسيدن به خراسان ، جايى كه توده‌هاى مؤمن به پيشوازش مىآمدند و او را ولى عهد خود مىكردند و خلافت پس از مأمون به دو انتقال مىيافت ، كوه و دشت را در نور ديد .\r\nنامه‌هايى كه اين پدر و پسر در امور خاص يا عام براى يكديگر مىنگاشتند ، آنها را به هم ارتباط مىداد .\r\nدر مورد امام عليه السلام بايد گفت كه وى به پسر خويش بسيار مباهات مىكرد . هرگاه نامه‌اى از امام جواد به آن‌حضرت مىرسيد و وى مىخواست دوستداران و شيعيانش را از اين امر مطّلع سازد ، مىفرمود :\r\nابو جعفر نامه‌اى برايم نگاشته است و يا مىفرمود : من نامه‌اى به ابوجعفر نوشتم . آن‌حضرت هيچگاه نمىفرمود : پسرم و يا حتّى نام او را بر زبان نمىآورد . بلكه به خاطر بزرگداشت و احترام وى همواره كنيهء آن‌حضرت را ياد مىكرد .\r\nدر مورد فرزند امام رضا ، امام جواد در مدينه ، نيز بايد گفت كه شيعيان همچنان كه نزد پدرش رفت و آمد مىكردند ، نزد آن‌حضرت نيز شرفياب مىشدند . زيرا آنها مىدانستند كه امام جواد پيشواى آيندهء آنها ، و بنابه تعبير خودشان « امام ساكت » ايشان است .\r\nروزى در حالى كه شيعيان در محضر امام جواد حضور داشتند ناگهان حال آن‌حضرت دگرگون شد ، و گريستن را آغاز كرد . چون خادم آمد امام عليه السلام به او فرمود مجلس سوگوارى بر پاى دارد .\r\n- سوگ چه كسى ؟ فدايت شوم !\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n- سوگ ابو الحسن الرضا عليه السلام . او همين ساعت در خراسان شهيد شد !\r\n- پدر و مادرم به فدايت ! خراسان هزاران مايل از مدينه فاصله دارد و بين اين دو كوهها و دشتهاى بسيارى است !\r\n- آرى ! امّا اكنون دل شكسته‌اى از جانب خداى عز و جل بر من رسيد كه پيش از اين نظير نداشته از اينجا دانستم كه پدرم جان سپرده است . « 1 »\r\nامام جواد را با كنيهء ابو جعفر مىخواندند تا ياد آور كنيهء جدّش امام باقر عليه السلام ، باشد و گرنه آن‌حضرت فرزندى به نام جعفر نداشت . همچنين آن‌حضرت القاب گوناگونى داشت كه برخى از آنها عبارتند از : جواد ، تقى ، مرتضى ، منتجب و قانع . امّا از اين ميان تنها يك لقب بيش از القاب ديگر از شهرت بيشترى برخوردار بوده و آن لقب « ابن الرضا » است .\r\nاز آنجا كه آوازه فضل و بزرگوارى امام رضا در تمام آفاق پيچيده بود .\r\nمردم فرزندان او را نيز به اسم مبارك حضرتش مىشناختند . به همين دليل مردم امامان نهم و دهم و يازدهم را به « ابن الرضا » مىشناختند .\r\n\r\n\r\n","description":"","footnote":"\r\n( 1 ) - بحار الانوار ، ج 50 ، ص 63 .\r\n","page_name":" 16 ","page_number":16},
  {"content":"\r\n\r\n\r\nزندگى و رهبرى جواد الأئمّه\r\n\r\nكودكى بر كُرسى امامت\r\nامامت در باور شيعه و كسانى كه به آن عقيده دارند ، با منطق ديگران متفاوت است . اين واژه در نزد شيعيان به معنى جانشينى مطلقِ امام از شخص پيامبر و علوم و معارف و تواناييها و شايستگيها و مسئوليّتهاى اوست . به تعبير ديگر امام تصوير كاملى از نبوّت است با يك تفاوت و آن اينكه به امام وحى نمىشود . امّا به پيامبر وحى مىشود . بنابر اين پيامبرى نمىتوان يافت كه به دو وحى نشده باشد در حالى كه وحى از براى امام منتفى است .\r\nنبوّت در منطق اسلام ، در نوع خود شايستگى بى نظير و متمايز از ديگر صلاحيّتها و شايستگيهاى بشرى است . اين شايستگى ، موهبتى است الهى كه به وسيلهء خدا به هر فردى كه خود برمىگزيند و وى را واسطهء ميان خود و مردم قرار مىدهد تا وحى را از او دريافت كند و در ميان قومش منتشر سازد ، عطا مىشود .\r\nاين نظريه و بينش را كه در مورد پيامبران درست و صحيج مىباشد ،\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمىتوان با همين معيار و با همين استدلال آن را در مورد امام نيز صادق دانست . بنابر اين چنانچه اين سخن درست باشد كه طفل و نوزادى كه در گاهواره است و هنوز شير مىخورد مىتواند به پيامبرى مبعوث شود ، بايد عين همين سخن را در بارهء امام هم درست دانست .\r\nسن اگر چه در اغلب امور در نزد مردم به عنوان مقياس در نظر گرفته مىشود امّا در نزد خداوند ، ملاك معتبرى به‌شمار نمىآيد . هميشه كسانى كه سنّ و سال بيشترى دارند ، در پيشگاه خدا بزرگ تر و بلند مرتبه‌تر از ديگران نيستند . چه بسا پير فرتوتى كه در نزد پروردگار مطرود است و چه بسا جوان يا كودكى در پيشگاه خداوند محبوب و عزيز است .\r\nدر واقع اين عمل صالح و نيّت پاك و موهبتهاى الهى و امثال اينهاست كه به فرد ارج و ارزش مىبخشد و اين عوامل در اسلام و منطق قرآن نخستين مقياس به شمار مىآيند .\r\nبعلاوه اعتقاد به نبوّت و امامت ممكن نيست . مگر پس از ايمان كامل به قدرت خداى متعال بر اينكه مىتواند يك فرد را مجمع فضايل و مرجع معارف گرداند و او را پيشوا و نمونهء مردم قرار دهد . بنابر اين ، اعتقاد به نبوّت انسان را وا مى دارد كه به معجزه ( امرى كه از محدودهء توان انسانى بيرون است ) ايمان آورد . پس پيامبران در سنجش با ساير افراد بشر از امتيازات ويژه‌اى برخوردارند و همين امتيازات موجب مىشود كه به راهنمايى مردم همّت گمارند و خود را بيم دهنده‌اى از جانب خدا معرفى كنند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاز آنجا كه معجزه به معنى پديده‌اى خارج از مرزهاى زندگى عادى مردمان است ، پس ديگر فرقى ميان بزرگى و كوچكى و يا تهيدستى و توانگرى فردى كه معجزه در او تجلّى يافته است ، وجود ندارد .\r\nچه بسيار از امّتها و مردمان گذشته بودند كه گمان مىكردند پيامبر مىبايست مال و ثروت بسيارى داشته باشد و مهتر قوم خود و فرمانروايى پر شكوه باشد . امّا پيامبرانى كه به سوى ايشان مبعوث شدند ، اين نكته را به آنها تفهيم كردند كه اگر خداوند بخواهد رحمتش را بر كسى فرود آورد و او را به پيامبرى مبعوث كند ، وجود چنين شرايطى در او لازم نيست .\r\nآيا در اين باره اشكال و ايرادى است ؟ خداوند تعالى در قرآن كريم مىفرمايد :\r\n( أَهُمْ يَقْسِمُونَ رَحْمَتَ رَبِّكَ نَحْنُ قَسَمْنَا بَيْنَهُم مَعِيشَتَهُمْ ) « 1 » .\r\n« آيااينان رحمت پروردگار تو را تقسيم مىكنند ؟ ما روزى ايشان را ميانشان تقسيم كرديم . »\r\nو چه بسيار مردمان بودند كه چون مىديدند خداوند كودكى را به پيامبرى به سوى آنان برانگيخته است ، در شگفت مىشدند . امّا خداوند به آنها نشان داد كه اين كار عمدى بوده و براى آن است كه مردم معنى نبوّت را دريابند و بدانند كه نبوّت موهبتى عادى و معمولى نيست كه تنها در يك فرد و در اثر شرايط محيطى و تربيتى به ظهور برسد . بلكه نبوّت امرى ما فوق عادات مردم و بر خلاف سنن جارى طبيعت و هستى است\r\n\r\n\r\n","description":"","footnote":"\r\n( 1 ) - سورهء زخرف ، آيهء 32 .\r\n","page_name":" 19 ","page_number":19},
  {"content":"\r\n\r\nو نداى جديدى است كه نداى مخلوقات ديگر با آن مشابهت ندارد . اين ندا عبارت از اين است كه خداوند بر هر كارى تواناست و بازگشت همه چيزها به سوى اوست .\r\nعلى بن اسباط در حديثى كه در بارهء امامت نقل كرده است ، مىگويد :\r\nامام جواد را ديدم كه به سوى من بيرون آمد . من به ايشان و سر و پاى ايشان خيره شدم تا قامتش را براى يارانمان در مصر توصيف كنم . سپس او به سجده در افتاد و فرمود : خداوند در امامت همانگونه احتجاج كرده كه در نبوّت . خداوند مىفرمايد :\r\n( وَآتَيْنَاهُ الْحُكْمَ صَبِيّاً ) « 1 » .\r\n« در كودكى حكم ( و رسالت ) را به دو داديم . »\r\nو نيز فرموده است :\r\n( وَلَمَّا بَلَغَ أَشُدَّهُ ) « 2 » .\r\n« چون به رشد خود برسيد . . . »\r\nو در ( جاى ديگر ) فرموده است :\r\n( وَبَلَغَ أَرْبَعِينَ سَنَةً ) « 3 » .\r\n« و به چهل سالگى رسيد . »\r\n\r\n\r\n","description":"","footnote":"\r\n( 1 ) - سورهء مريم ، آيهء 12 .\r\n( 2 ) - سورهء يوسف ، آيهء 22 .\r\n( 3 ) - توضيح اينكه آيه‌اى به اين صورت در قرآن نيست بلكه مشابه آن در سورهء احقاف آيهء 15 آمده كه به مسأله نبوّت ربطى ندارد و شايد در اينجا امام به چهل سال رسيدن را به عنوان تفسير به آيه‌اى كه از سوره يوسف ذكر شده ملحق كرده است .\r\n","page_name":" 20 ","page_number":20},
  {"content":"\r\n\r\nبنابر اين ممكن است در كودكى كسى را حكمت دهند چنان كه ممكن است در 40 سالگى به فرد ديگر حكمت دهند . « 1 »\r\nآرى ، اگر نبوّت معجزهء خداوند يا نشانهء آفرينش و خلقت او باشد در كوچك و بزرگ يكسان است .\r\nيكى از راويان گويد : نزد امام رضا در خراسان ايستاده بودم . يكى پرسيد : سرورم . . . اگر حادثه‌اى روى داد به چه كسى رجوع كنيم ؟\r\n( مقصود پُرسنده اين بود كه اگر شما از دنيا رفتيد جانشين شما كيست ؟ )\r\nامام رضا فرمود : به ابو جعفر رجوع كنيد .\r\nگويا شخصى كه سؤال كرده بود سنّ ابو جعفر را كوچك شمرد ، از اين رو امام رضا به او فرمود : خداوند سبحان حضرت عيسى را كه صاحب آيينى تازه بود ، در كمتر از اين سن به نبوّت مبعوث كرد . « 2 »\r\nبلى ، براى آنچه كه خدا مىخواهد و مىكند هيچ مانعى وجود ندارد .\r\nچرا كه عيسى را در همان نوزادى به پيامبرى برانگيخت و امام جواد را نيز در همان طفوليّت به امامت منصوب كرد .\r\nامام صادق عليه السلام فرزندى به نام على داشت كه در نزد شيعيان اماميّه بسيار شخص بزرگوار و محترمى محسوب مىشد . مردم نزد او مىآمدند و از علومى كه وى مستقيماً از پدر و برادرش موسى بن جعفر عليه السلام فراگرفته بود ، بهره‌مند مىشدند . يكى از محدثان روايت مىكند :\r\n\r\n\r\n","description":"","footnote":"\r\n( 1 ) - بحار الانوار ، ج 50 ، ص 24 - 25 .\r\n( 2 ) - همان مأخذ ، ص 24 - 37 .\r\n","page_name":" 21 ","page_number":21},
  {"content":"\r\n\r\nدو سال بود كه در نزد على بن جعفر اقامت كرده بودم و آنچه را كه وى از برادرش يعنى موسى بن جعفر شنيده بود ، مىنوشتم . روزى در مدينه نزد وى نشسته بودم كه امام جواد وارد مسجد رسول خدا صلى الله عليه و آله شد .\r\nبا ورود او ناگهان على بن جعفر بدون ردا و بدون كفش از جاى برخاست . دست ابو جعفر را بوسيد و او را احترام كرد . ابو جعفر به او فرمود : اى عمو بنشين خدايت رحمتت كند !\r\nعلى بن جعفر گفت : سرورم چگونه بنشينم در حالى كه شما ايستاده‌ايد .\r\nچون على بن جعفر به جايگاه خويش بازگشت ، اصحابش به نكوهش او زبان گشوده و به وى گفتند : تو عموى پدر ابو جعفر هستى ! اين چه كارى بود كه كردى ؟ !\r\nعلى بن جعفر گفت : خاموش باشيد ! - آنگاه محاسنش را در دست گرفت و ادامه داد : چنانچه خداوند عزّ و جل بخواهد اين پير را صلاحيّت نمىدهد و آن جوان را شايستگى مىبخشد و او را در مقامى كه اكنون منصوب داشته ، قرار مىدهد . حال آيا من فضل و برترى او را منكر شوم ؟ ! به خدا پناه مىبريم از آنچه كه شما مىگوييد . بلكه من غلام اويم . « 1 »\r\n\r\nامام پس از شهادت پدر\r\nامام رضا عليه السلام در خراسان با زهر به شهادت رسيد . پس از شهادت امام\r\n\r\n\r\n","description":"","footnote":"\r\n( 1 ) - كافى ، ج 1 ، ص 322 .\r\n","page_name":" 22 ","page_number":22},
  {"content":"\r\n\r\nرضا امّت اسلامى به اختلاف و تفرقه دچار گشته و مردم مسلمان ، نشانه‌هايى را كه در زمان حيات امام هشتم آنها را از ديگران متمايز كرده بود ، از دست دادند . خلافت دوباره به بغداد بازگشت و مأمون عبّاسى هر كسى را كه خود مىخواست ، به دربار خويش نزديك كرد و با كسانى كه روزى او را در برابر برادرش امين يارى كرده و حكومت را از چنگ او بيرون آورده بودند راه جفا و جنايت پيش گرفت و نشان خود را كه براى انقلاب خويش برگزيده بود ، تغيير داد و دوباره جامهء سياه در بر كرد .\r\nبدين ترتيب حكومت براى بار ديگر ، حكومت عبّاسيّان شد !\r\nروزى امام در خيابانهاى شلوغ پايتخت ، بغداد ، راه مىرفت و مردم در برابر آن‌حضرت صف كشيده بودند و گردن مىكشيدند تا توفيق ديدن امام را به دست آورند . . . يكى از كسانى كه در آن روز جزو همين تماشاگران بوده است ، مردى است زيدى مذهب كه چنين روايت مىكند :\r\nبه طرف بغداد بيرون شدم همين كه به آنجا رسيدم ، مردم را ديدم كه بر يكديگر سبقت مىگيرند و از كسى تشرف مىجويند و مىايستند .\r\nپرسيدم : اين شخص كيست ؟ گفتند : فرزند امام رضا است . گفتم : به خدا بايد به او بنگرم . آن‌حضرت سوار بر استر نر يا ماده‌اى بود . گفتم : خدا اصحاب امامت را لعنت كند كه مىگويند خداوند طاعت اين ( بچه ) را واجب كرده است !\r\nدر اين هنگام امام جواد راه خود را به طرف من كج كرد و گفت : اى قاسم بن عبد الرحمن :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n( فَقَالُوا أَبَشَراً مِنَّا وَاحِداً نَتَّبِعُهُ إِنَّا إِذاً لَفِي ضَلَالٍ وَسُعُرٍ ) « 1 » .\r\n« آيا بشرى را از ميان خويش پيروى كنيم ، در اين صورت ما در گمراهى و آتشهايى هستيم . »\r\nبا خود گفتم : به خدا او ساحر است .\r\nدوباره او به من روى كرد و گفت :\r\n( أَءُلْقِيَ الذِّكْرُ عَلَيْهِ مِن بَيْنِنَا بَلْ هُوَ كَذَّابٌ أَشِرٌ ) « 2 » .\r\n« آيا از ميان ما ، كتاب بر او نازل شد بلكه او دروغ پرداز و برترى جوست . »\r\nراوى اين ماجرا گويد : من از اعتقاد باطل خود بازگشتم و به امامت ايمان آوردم و شهادت دادم كه او حجّت خداوند بر مردم است و به او اعتقاد پيدا كردم . . .\r\nشگفتى و تعجّبى كه قلب اين مرد را به خاطر كم سنّ و سالى امام جواد فرا گرفته بود به روشنى در اين دو آيه پاسخ گفته شده بود .\r\nامام جواد در مدينه سكونت داشت . او جوان و كم سال بود و با اين وجود نزد خدا و خلق از ارج و احترامى خاص برخوردار بود .\r\nشيعه نيز در آن روزگار كه داراى جمعيّت و كثرت قابل اعتنايى بود ، زمام امور خويش را در دست امام جواد قرار داد و او با تدبير خويش امور شيعه را به بهترين شكل اداره مىكرد تا آنجا كه گروهى از ياران پدر و جدّش گرد او را گرفتند .\r\n\r\n\r\n","description":"","footnote":"\r\n( 1 ) - سورهء قمر ، آيهء 24 .\r\n( 2 ) - سورهء قمر ، آيهء 25 .\r\n","page_name":" 24 ","page_number":24},
  {"content":"\r\n\r\n\r\nدر مدينه\r\nامام جواد عليه السلام پس از آغاز دوران امامت خود حدود 8 سال در مدينه اقامت كرد . در طول اين مدّت مورد احترام خاصّ و عام و پناهگاه غريبه‌ها ونزديكان بود . مردم مسائل مشكل و دشوار خود را از آن‌حضرت مىپرسيدند و او در كوتاه‌ترين زمان ، مسائل ومشكلات كلات را حل مىكرد .\r\nيكى از راويان نقل مىكند : زمانى كه امام رضا از دنيا رفت ، به حج رفتيم و بر امام جواد وارد شديم . شيعيان از هر شهر و ديارى آمده بودند تا امام را ببينند . در اين هنگام ، عبداللَّه بن موسى كه پير مردى دانا و فاضل بود ، در حالى كه جامه‌اى خشن در برداشت و نشان سجده روى پيشانىاش نقش بسته بود داخل شد و نشست .\r\nابو جعفر عليه السلام از اتاق بيرون رفت . آن‌حضرت جامه و ردايى از كتان در بر و نعلينى سپيد بافته شده از برگ درخت خرما در پا داشت . عبداللَّه ، عموى امام از جاى برخاست و به پيشواز آن‌حضرت رفت ، پيشانىاش را بوسيد . شيعيان نيز از جاى خود برخاستند . امام جواد بر كرسى نشست و مردم كه از خردسالى آن‌حضرت به شگفت افتاده بودند ، به يكديگر مىنگريستند .\r\nمردى از حاضران جلو آمد و از عموى آن‌حضرت پرسيد : خداوند حال تو را اصلاح كند ! چه مىگويى در بارهء مردى كه با چهارپايى مباشرت\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nكرده است ؟\r\nعبداللَّه پاسخ داد : دست او را قطع و به روى حد جارى مىكنند .\r\nامام از شنيدن اين پاسخ در خشم شد و فرمود : عمو ! از خدا بترس ، از خدا بترس ! كار بس دشوارى است كه در روز قيامت به خاطر فتوا در بارهء امورى كه از آنها نا آگاه بوده‌اى در پيشگاه خداى عزّ و جل بايستى .\r\nعمويش گفت : سرورم ! مگر پدرت چنين نفرموده بود ؟ امام پاسخ داد : از پدرم در بارهء مردى كه قبر زنى را نبش و با او زنا كرده بود سؤال شد و او پاسخ فرمود : به خاطر آنكه قبر را نبش كرده دستش را قطع مىكنند و بر او حد زنا جارى مىكنند . زيرا احترام مرده همچون احترام زنده است . عبداللَّه گفت : درست گفتى سرورم ! من از خدا طلب آمرزش مىكنم . مردم متعجّب شدند و از امام جواد پرسيدند : اى سرور ! آيا اجازه مىدهى پرسشهاى خود را از شما بپرسيم ؟\r\nامام عليه السلام فرمود : آرى .\r\nدر يك مجلس‌از آن‌حضرت سى هزار مسأله پرسيدند واو همه را پاسخ گفت . اين در حالى بود كه امام جواد در آن هنگام تنها 9 سال داشت . « 1 »\r\n\r\n\r\n","description":"","footnote":"\r\n( 1 ) - احتمال ديگر آن است كه آن‌حضرت در آن هنگام 8 ساله بوده است ، چنان كه در برخى از احاديث بدين نكته اشاره شده و از اين حديث نيز معلوم مىشود كه شيعيان ، پس از وفات امام رضا عليه السلام در ايام حج در مدينه گرد آمده بودند . امام جواد عليه السلام به هنگام وفات پدرش هفت سال داشت و چون هفت ماه از اين تاريخ سپرى مىشود ، ماه رمضان فرا مىرسد و امام جواد وارد هشتمين سال زندگى خود مىشود و اين مجلس پرسش و پاسخ در اين سن و سال برگزار شده است . از ل لا طرفى ممكن است پرسشهايى كه از امام مىكردند درروزهاى متعدّد ، با وجود وحدت مجلس ، بوده باشد در اين صورت مجلس آن‌حضرت به كنفرانسهايى شبيه است كه چند روز پى درپى ادامه مىيابد و تنها به هنگام غذا خوردن واستراحت كردن ، تعطيل مىشود . ( مؤلف )\r\n","page_name":" 26 ","page_number":26},
  {"content":"\r\n\r\nاين داستان بيانگر اهمّيّت جايگاه امام‌جواد در چشم شيعيان و از طرفى نشانگر علم سرشار و دانش گستردهء آن‌حضرت است كه خداوند در آن علم و معرفت خويش را دميده و بر مراتب تقوا و خشيّت او افزوده بود .\r\n\r\nبه سوى بغداد\r\nچون مأمون عبّاسى به بغداد رخت بركشيد ، همواره ميان او و آل عبّاس به خاطر اعطاى مقام ولايت عهدى از سوى او به امام رضا ستيز و نزاع برقرار بود . آنان به وى يادآورى مىكردند كه بنى فاطمه مخالفانى هستند كه بايد بيشتر از هر مخالف ديگرى از آنها بيمناك بود . زيرا آنان در شرق و غرب كشور داراى ياران و هوادارانى هستند .\r\nمأمون نيز در توجيه كار خود و دادن منصب ولايت عهدى به امام رضا فضايل او را كه زبان وى و ديگران از بر شمردن آنها عاجز بود ، بيان مىكرد و مىگفت : اين خاندان علم و دانش را از پدران خويش به ميراث برده‌اند چنان كه مكارم و اخلاقِ و الا را از آنها به ارث گرفته‌اند !\r\nشيعيان در آن هنگام بواسطهء وجود امام رضا از شوكت و قدرت بسيارى بر خوردار شدند و مبلغان فداكارى در هر گوشه‌اى از كشور اسلامى داشتند و مردم نيز به خاطر فضايل و كمالاتى كه در صحنه سياسى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاز حضرت رضا ديده بودند ، به شيعيان تمايل نشان مىدادند .\r\nاز طرفى دعوت آنان به امامت فرزندان فاطمه بيش از هر زمان ديگر انتشار يافته بود ، زيرا بسيارى از شيعيان پستها و موقعيّتهاى حساسى در حكومت به دست آورده بودند و به خاطر اختلافاتى كه ميان عبّاسيّان روى داده بود به تحرّكات مثبت و مستّمرى دست مىزدند .\r\nدستگاه حكومت پى برده بود كه گروههاى بسيارى از عبّاسيّان با حكومت راه نيرنگ و فريب را پيش گرفته‌اند و قدرت را براى خود مىخواهند . از اين رو مجبور شده بود گروهى مخالف با آنان را از شيعيان روى كار آورد .\r\nاز طرف ديگر موجى از نا خشنودى عمومى به خاطر كشته شدن امام رضا عليه السلام به دست مأمون ، جهان اسلام را فرا گرفته بود . مأمون براى سرپوش نهادن بر خيانت خود در حقّ امام رضا و براى رويارويى با خواصّ عبّاسيّان و نيز به خاطر دلجويى از عموم مردم ، فرستاده‌اى را به مدينه روانه كرد و طى يك دعوت رسمى امام جواد را به سوى خود طلبيد .\r\nاين واقعه در سال 211 هجرى و در زمانى كه تنها 16 سال از عمر امام جواد سپرى مىشد ، اتفاق افتاد .\r\nچنان كه از تاريخ به دست مىآيد ، ورود امام به بغداد آكنده از نوازشها و احترامات شاهانه‌اى بود كه مأمون آن را براى ورود مقدّم ميهمان مبارك خويش تدارك ديده بود .\r\nمردم آمدن امام جواد را كه مدّتها به ديدار و زيارتش مشتاق بودند ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبه يكديگر نويد مىدادند .\r\nمأمون استقبال پرشكوهى از آن‌حضرت به عمل آورد و تصميم گرفت دخترش ام الفضل را به همسرى او دهد چنان كه پيش از اين دختر ديگرش ام حبيب را به همسرى امام رضا در آورده بود .\r\nعبّاسيان به خاطر اين عمل ، مأمون را شديداً مورد اعتراض قرار دادند .\r\nزيرا مىترسيدند خلافت به دست فرزندان فاطمه افتد . از اين رو خويشان نزد مأمون رفته اظهار داشتند : تو را به خدا سوگند مىدهيم كه از دادن دخترت به امام جواد عليه السلام خوددارى كنى زيرا ، بيم آن داريم كه سلطنتى كه خداوند عزّ و جل ما را مالك آن گردانيده ، از دست برود و جامه‌اى را كه خداوند بر ما پوشانيده از تن ما بيرون آيد و تو خود بر آنچه كه در گذشته تا كنون ميان ما و اين قوم روى داده ، آگاهى . ما از كارى كه تو با امام رضا انجام دادى ( اشاره به ولايت عهدى آن‌حضرت ) همواره بيمناك بوديم امّا خداوند ما را در آن مهم يارى فرمود . پس تو را به خدا ما را به اندوه و انديشه‌اى كه از ما دور شد ، مجدداً وارد مگردان .\r\nمأمون در پاسخ به آنها گفت : آنچه ميان ما و خاندان ابو طالب گذشت ، مسبّب آن شما بوديد . اگر شما در بارهء آنها رعايت انصاف را مىكرديد آنان از شما سزاوارتر بودند . و آنچه ( خليفه ) پيش از من در حقّ آنها مرتكب شد ، در حقيقت قطع رحم بود و من از اين بابت به خدا پناه مىبرم . به خدا قسم من از اينكه رضا را جانشين خود گردانيدم احساس پشيمانى ندارم . . . من از او خواستم كه خود زمام خلافت را به\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدست گيرد و مرا از آن معاف دارد امّا او خوددارى ورزيد و امر خداوند چنان مقدر شده بود ! !\r\nامّا امام جواد را به اين خاطر برگزيدم كه با وجود سنّ و سال اندكش بر تمام اهل فضل از نظر علم و دانش برتر است و اميدوارم آنچه را كه من در بارهء او مىدانم براى ديگر مردمان نيز آشكار گردد كه در اين صورت خواهند دانست كه نظر من در باره او صواب بوده است .\r\nخويشانش گفتند : اگر چه خوى و سيرت اين جوان خوشايند تو افتاده ، امّا بچّه است و از دانش و فقه بى بهره . پس او را مهلت ده تا به ادب آراسته گردد آنگاه هر تدبيرى را كه در بارهء او انديشيده‌اى ، عملى كن .\r\nمأمون پاسخ داد : واى بر شما ! من به اين جوان از شما داناترم . اهل اين خانه ( خاندان رسول خدا صلى الله عليه و آله ) ، علمشان از سوى خداى تعالى است .\r\nپدرانش همواره در دين و ادب از عامهء مردم ، بى نياز بودند . پس اگر مىخواهيد امام‌جواد را بدانچه كه جايگاه ومرتبهء اواست براىشمااثبات كند ، اورا بيازماييد .\r\nخويشانش گفتند : ما به اين آزمون رضايت داريم پس ما را با او واگذار تا كسى را قرار دهيم كه در پيشگاه تو پرسشهايى در مسائل فقهى از او بپرسد . اگر او پاسخ صواب داد ، ما اعتراضى نخواهيم داشت و راى استوار اميرالمؤمنين در مورد او براى خاصّ و عام آشكار خواهد شد و چنانچه او از پاسخ به سؤالات در ماند مانع دامادى او مىشويم . مأمون به اين قرار راضى شد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمخالفان قرار گذاشتند يحيى بن اكثم را براى مناظره با امام جواد و پرسش از مسائل پيچيدهء فقهى برگزينند . يحيى در آن هنگام قاضى القضات ديار اسلامى بود .\r\nموعد مقرّر فرا رسيد . امام جواد آمد و يحيى بن اكثم نيز حاضر شد و رو به روى امام نشست . مأمون در كنار امام نشسته بود و بر مجلس اشراف داشت . ابن اكثم به خليفه نگريست و گفت :\r\nآيا اميرالمؤمنين اجازه ميفرمايد پرسشى كنم ؟ مأمون به او رخصت داد . يحيى به امام روى كرد و گفت : فدايت شوم آيا اجازه مىدهى سؤالى كنم ؟ ابو جعفر عليه السلام فرمود : هر چه مىخواهى بپرس .\r\nيحيى پرسيد : فدايت شوم ، چه مىفرمايى در بارهء شخصى كه در حال احرام شكارى كشته است ؟\r\nامام پرسيد :\r\nآيا اين شخص ، شكار را در حل كشته يا در حرم ؟\r\nعالم بوده يا جاهل ؟\r\nعمداً آن را كشته يا به خطا ؟\r\nآن شخص آزاد بوده يابنده ؟\r\nصغير بوده يا كبير ؟\r\nنخستين صيد او بوده يا صيد كردن تكرارى ؟\r\nآن صيد از دستهء پرندگان بوده يا غير آن ؟\r\nاز پرنده‌هاى كوچك بوده يا بزرگ ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nشخص محرم باز مصرّ بر صيد است يا پشيمان ؟\r\nدر شب شكار كرده يا در روز ؟\r\nمحرم براى حج بوده يا عمره ؟ « 1 »\r\nيحيى بن اكثم شگفت زده شد و آثار درماندگى و عجز در چهره‌اش نمايان گشت و چنان به لكنت افتاد كه حاضران حيرت و واماندگى او را در جواب دريافتند . مأمون گفت : سپاس خدا را بر اين نعمت و توفيقى كه در رأى و نظرم ارزانى فرمود . آنگاه رو به خويشانش كرد و پرسيد : حال آنچه را كه انكار مىكرديد ، دانستيد ؟ ! سپس به امام جواد نگريست و گفت : اى ابو جعفر آيا خواستگارى مىكنى ؟ امام فرمود : آرى . مأمون گفت : فدايت شوم براى خود خواستگارى كن كه من تو را براى خويش پسنديدم و دخترم ام الفضل را بر خلاف ميل عده‌اى ، به همسرى تو در مىآورم .\r\nابو جعفر عليه السلام فرمود : سپاس خداى را به عنوان اقرار به نعمتى كه ارزانى فرموده و جز خدا معبودى شايسته نيست به عنوان اخلاص براى\r\n\r\n\r\n","description":"","footnote":"\r\n( 1 ) - در قسمتهاى زير مىتوان عمق توانايى و قدرت امام جواد را در تجزيه سؤال مشاهده كرد . در گذشته مىگفتند : تجزيه ( تشقيق ) سؤال نيمى از جواب است . بعلاوه اين عمل نشانگر بداهت خاطر و ذكاوت كم نظير آن‌حضرت است كه تمام جوانب مسأله را در خود فرا مىگيرد . بدين ترتيب هر سؤال دو قسمتى امام در سؤال قبل و بعد خود ضرب مىشود زيرا مثلًا وقتى امام عليه السلام مىپرسد : اگر قتل در حل واقع شده باشد ، دو حالت دارد يا محرم عالم بوده و يا جاهل . همچنين قتلى كه در حرم اتفاق افتاده به نوبه خود به دو قسمت بخش مىشود : يا محرم عالم بوده و يا جاهل .\r\n","page_name":" 32 ","page_number":32},
  {"content":"\r\n\r\nيكتايىاش . و درود خدا بر محمّد سرور آدميان و برگزيدگان از عترتش .\r\nامّا بعد : از جمله نعمتهاى خداوند بر مردم آن است كه آنها را با حلال از حرام بى نياز كرده و فرموده است :\r\n( وَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 1 » .\r\n« زنان بى شوهر از خويش و نيز بندگان و كنيزكان شايسته خود را به همسرى گيريد اگر تهيدست باشند ، خداوند از فضل خود بى نيازشان خواهد ساخت و خدا گشايشگر و داناست . »\r\nهمانا كه محمّد فرزند على فرزند موسى ، ام الفضل دختر عبداللَّه مأمون را خواستگارى مىكند و مَهر او را مَهر جدّه‌اش فاطمه دختر محمّد صلى الله عليه و آله كه پانصد درهم است ، قرار مىدهد . پس اى اميرالمؤمنين آيا او را با اين مهر به همسرى من مىدهى ؟\r\nمأمون پاسخ داد : آرى او را با اين مَهر به ازدواج تو درمىآوردم . آيا اين نكاح را مىپذيرى ؟\r\nامام نهم محمّد الجواد فرمود : آرى آن را پذيرفته بدان راضى هستم .\r\n\r\nجشن ازدواج\r\nراوى اين حديث گويد : ديرى نپاييد كه صداهايى شبيه به صداهايى كه دريانوردان در گفتگوهايشان به كار مىبرند ، شنيديم . ناگهان پيشكارانى\r\n\r\n\r\n","description":"","footnote":"\r\n( 1 ) - سورهء نور ، آيهء 32 .\r\n","page_name":" 33 ","page_number":33},
  {"content":"\r\n\r\nرا ديديم كه قايقى ساخته شده از نقره را كه با ريسمانهايى ابريشمين بسته شده بود ، بر چرخى آكنده از غاليه ( نوعى عطر ) مىكشيدند و مىآوردند .\r\nمأمون دستور داد محاسن خواص را با اين عطر خوشبو سازند . سپس آن قايق را به مكانى كه عوّام در آن بودند ، بردند و آنها نيز خود را با آن غاليه ، معطّر ساختند . سفره‌هاى غذا گسترده شد و مردم به خوردن مشغول شدند و به هر قومى بنابر ارج و اعتبارشان هدايايى داده شد . چون جشن به پايان رسيد و مردم پراكنده شدند و تنها گروهى از خواص مانده بودند مأمون به امام جواد عرض كرد : فدايت شوم اگر صلاح مىدانى در بارهء احكام فقهى وجوهى كه در قتل شكار تفصيل دادى ، براى ما سخن بگويى ، ابو جعفر عليه السلام فرمود :\r\nآرى ، اگر شخص محرم شكارى از پرنده‌هاى بزرگ را در خارج از حرم بكشد ، بايد به عنوان كفّاره يك گوسفند بدهد ، اگر در حرم مرتكب چنين كارى شود كفّارهء او دو چندان است . اگر جوجه‌اى را در خارج حرم كشت ، كفّارهءاش برّه‌اى از شير گرفته است و اگر در حرم چنين كارى كرده بود بايد علاوه بر آن برّه ، بهاى جوجه را هم بپردازد . و اگر صيدى كه كشته بود از وحوش باشد ، در گورخر وحشى بايد يك گاو به عنوان كفّاره بدهد و اگر شترمرغ باشد بايد يك شتر كفّاره دهد . و اگر آهويى كشته باشد بايد يك گوسفند كفّاره دهد و اگر چنين حيواناتى را در حرم كشت كفّاره‌اش دو برابر است و بايد آن را به كعبه رساند و قربانى كند و اگر محرم كارى كند كه قربانى بر او واجب گردد و احرامش براى حج باشد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبايد شترى در منى به عنوان كفّاره قربانى كند و اگر احرامش براى عمره باشد بايد شترى در مكّه نحر كند و كفّارهء صيد بر عالم و جاهل يكسان است و آن كه عمداً مرتكب چنين كارى شود ، گناه كرده است و اگر كسى به خطا ، صيدى شكار كند كفّاره بر او واجب نيست . و اگر شخص آزاد به شكار صيد مبادرت ورزد ، دادن كفّاره بر خود او واجب است و چنانچه بنده اين كار را بكند آقايش بايد كفّارهء او را بپردازد . شخص صغير كفّاره‌اى بر او نيست ولى دادن كفّاره بر كبير واجب است و آن كه از چنين كارى ندامت حاصل كرده كيفر آخرت از او ساقط مىشود ، آن كه بر اين كار مصرّ است و بر آن مداومت ورزد ، كيفر آخرت بر او واجب مىگردد .\r\nمأمون گفت : نكو گفتى اى ابو جعفر كه خدايت نكويى دهد ! اگر صلاح مىدانى همچنان كه يحيى پرسشى از شما كرد ، شما نيز از او پرسشى كنيد . ابو جعفر عليه السلام از يحيى پرسيد : آيا بپرسم ؟ يحيى پاسخ داد : فدايت شوم بپرس اگر پاسخ سؤال شما را دانستم جواب مىگويم و گرنه از شما استفاده مىكنم .\r\nامام از او پرسيد : مرا از مردى خبر ده كه در آغاز روز به زنى مىنگرد در حالى كه نگاهش به آن زن حرام است و چون روز برآمد نگاهش حلال مىشود و به وقت زوال آفتاب آن زن بر او حرام گردد و چون عصر فرامىرسد براو حلال مىشود به وقت غروب خورشيد بر او حرام ميگردد و به وقت شب بر او حلال مىشود و در نيمه شب بر او حرام مىگردد و چون سپيده مىدمد بر او حلال مىشود ؟ حكم اين زن چيست ؟ و چگونه\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nپيوسته بر او حلال يا حرام مىگردد ؟\r\nيحيى پاسخ داد : به خدا سوگند جواب اين سؤال را نمىدانم اگر صلاح مىدانيد خود پاسخ آن را بيان فرماييد .\r\nامام جواد فرمود : اين كنيزى است كه متعلّق به مردى است كه در آغاز روز به دو مىنگرد و نگاهش بر او حرام است و چون روز بر مىآيد او را از آقايش مىخرد و بر او حلال مىشود و به هنگام ظهر او را آزاد مىكند و به روى حرام مىگردد و به هنگام عصر او را به همسرى مىگيرد و براى او حلال مىشود و به هنگام مغرب ظهارش مىكند و بر او حرام مىگردد و به هنگام شب كفّارهء ظهارش را مىدهد و براى او حلال مىشود و به هنگام نيمه شب او را يك طلاق مىگويد بر او حرام مىشود و به هنگام سپيده به او رجوع مىكند و براى وى حلال ميگردد !\r\nمأمون با شنيدن اين پاسخ رو به خويشان حاضر در جمع كرده وپرسيد :\r\nآيا در شما كسى هست كه به اين سؤال چنين پاسخى بدهد يا جواب سؤال پيشين را بداند ؟\r\nحاضران گفتند : نه به خدا . . اميرالمؤمنين خود داناتر است .\r\nآنگاه مأمون گفت : واى بر شما ! اين خاندان به فضلى كه خود نظاره‌گر آن هستيد از ساير مردم متمايز شدند و كم‌سالى آنها ، از كمال بازشان نمىدارد . آيا مگر نمىدانيد كه رسول خدا صلى الله عليه و آله رسالتش را با دعوت اميرالمؤمنين على بن ابى طالب كه در آن هنگام 10 سال داشت آغاز كرد و على اسلام را پذيرا شد و براى او به اسلام حكم كرد و كودكى جز على را\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبه اسلام فرا نخواند و با حسن و حسين عليهما السلام كه در آن هنگام كمتر از 6 سال داشتند بيعت كرد و با كودكى جز آن دو دست بيعت نداد ؟ آيا از آنچه خداوند ويژهء اين قوم كرد آگاه نيستيد ؟ آيا نمىدانيد كه اينان از نژاد يكديگرند و حكم آخر آنها حكم اوّل آنهاست ؟\r\nحاضران گفتند : راست گفتى اى اميرالمؤمنين . آنگاه برخاستند و رفتند .\r\n\r\nهدايا . . و جشن شادباش\r\nروز بعد ، مردم حاضر شدند و امام جواد نيز حاضر شد . لشكريان و نگهبانان و خواص و كارگزاران براى عرض شادباش پيش مأمون و امام جواد آمدند . سه سينى نقره‌اى كه در آن گلوله‌هائى آميخته از مشك و زعفران بود آوردند . در ميان هر گلوله برگه ( كاغذى كوچك ) نهاده و بر روى آنها رقم اموال فراوان و نام هداياى گرانبها و زمينهاى بخششى نگاشته شده بود . مأمون دستور داد اين گلوله‌ها را در مجلس خواص پرتاب كنند . هر يك از اين گلوله‌ها كه به دست كسى مىافتاد ، مالك آن چيزى مىشد كه درون آن نوشته بودند . آنگاه كيسه‌هاى زر را به ميان آوردند و محتويات آنها را بر لشكريان و ( كارگزاران بلند مرتبه ) نثار كردند .\r\nپس از پايان اين مراسم ، مردم در حالى كه هدايا و عطاياى بسيارى به دست آورده بودند راه بازگشت پيش گرفتند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمأمون به ميمنت اين پيوند به تمام مساكين صدقه داد . او همواره امام جواد را مورد اكرام خود قرار مىداد و در طول حيات خويش در بزرگداشت آن‌حضرت مىكوشيد و او را بر فرزندان و بستگانش مقدّم مىداشت . « 1 »\r\nچون امام جواد عليه السلام با دختر مأمون ازدواج كرد ، مدّت تقريباً زيادى در رفاه و نعمت در بغداد زيست . در اين مدّت مسلمانان با وى رفت و آمد مىكردند ، از درياى فيض او سيراب مىشدند و از باران علم و دانش حضرتش عطش خود را فرومىنشاندند .\r\nامّا آن‌حضرت اينكه در كاخهاى عبّاسيّان به آسودگى و رفاه زندگى كند و امور دينى شيعيان و مسلمانان را به فراموشى سپارد ، چندان خوشدل و راضى نبود و چنين به نظر مىرسد كه اگر شرايط براى ترك اقامت در بغداد نا مساعد نمىبود ، آن‌حضرت در آن شهر مدّت درازى اقامت نمىكرد .\r\nيكى از يارانش در اين باره نقل مىكند كه در بغداد بر امام جواد عليه السلام وارد شدم و به آسودگى و رفاهى كه در آن به سر مىبردانديشيدم و با خود گفتم : اين مرد هرگز به وطن خويش باز نمىگردد ! امام سر به زير افكند و آنگاه در حالى كه رنگ رخسارش زرد شده بود ، سر بلند كرد و فرمود :\r\nاى حسين ! ( خوردن ) نان جوين و نمك نيمكوب در حرم رسول خدا صلى الله عليه و آله\r\n\r\n\r\n","description":"","footnote":"\r\n( 1 ) - احتجاج ، ص 227 - 229 . بحار الانوار ، ج 50 ، ص 73 - 77 .\r\n","page_name":" 38 ","page_number":38},
  {"content":"\r\n\r\nبراى من خوشتر از اين رفاهى است كه اكنون مرا در آن مىبينى ! « 1 »\r\n\r\nبازگشت مجدّد به مدينه\r\nامام جواد از راه كوفه به مدينه رفت . چون به كوفه وارد شد شيعيان به گرد او جمع شدند و استقبالى پرشكوه از وى به عمل آوردند . سپس آن‌حضرت با آنان وداع كرد و به سوى مدينهء جدّش رهسپار شد تا باقى روزهاى حيات خويش را در آن شهر سپرى كند و به مسئوليّتهاى خطير خود كه از جملهء آنها پديد آوردن مكتب فكرى جامعى بود ، بپردازد .\r\nامام جواد عليه السلام در مدينه بود تا آنكه مأمون عبّاسى از دنيا رفت .\r\n\r\nپس از مأمون\r\nمأمون به برادرش معتصم عبّاسى وصيّت كرد و خود در قريه‌اى از نواحى طرسوس . « 2 » چشم از جهان فروبست . طرسوس از نواحى مرزى ميان سرزمين اسلام و كشور روم بود كه در آن هنگام امواج درگيرى و كشمكش در آن بالا گرفته بود و مأمون براى فرونشاندن اين درگيريها شخصاً بدانجا رهسپار شده بود تا آنكه سرانجام مسلمانان پيروز شدند .\r\nمأمون ، خصوصاً در مورد علويها به برادرش معتصم سفارشها كرد و به او گفت : اينان پسران عموى تو از نسل اميرالمؤمنين على هستند . با آنها\r\n\r\n\r\n","description":"","footnote":"\r\n( 1 ) - مختار الخرائج و الجرائح ، ص 208 .\r\n( 2 ) - قريه‌اى در تركيه و جزو استان انطاكيه در آسياى صغير است .\r\n","page_name":" 39 ","page_number":39},
  {"content":"\r\n\r\nخوش‌رفتار باش و از گنهكارشان بگذر و به آنان توجّه كن و در هر سال صله‌هاى آنها را قطع مكن كه حقوق اينان از چند جهت واجب مىشود .\r\nدر اواخر تابستان و در شب دوازدهم ماه رجب از سال 218 ه مأمون عبّاسى جهان را بدرود گفت و در ناحيهء طرسوس به خاك سپرده شد و معتصم زمام حكومت را به دست گرفت . او كه از هر وسيله ممكن در جهت تثبيت پايه‌هاى حكومت خويش استفاده مىكرد ، در اين انديشه افتاد كه امام جواد داماد خليفهء سابق و سرور شيعيان است و شيعه نيز در ميان مردم از قدرت بسيارى بهره‌مند است . بنابر اين شايد از ناحيهء او خطرى متوجّه حكومت شود . در پى اين انديشه ، معتصم امام جواد را از مدينه به بغداد آورد . تنها به اين علّت كه آن‌حضرت تحت مراقبت شخصى وى قرار گيرد .\r\nبدين ترتيب امام براى بار دوّم به بغداد آمد و به دور از سياست و كاخ و پادشاهى به رتق و فتق امور مردم همّت گماشت .\r\nاين اقامت امام جواد عليه السلام در بغداد از تاريخ 28 محرم سال 220 ه آغاز شد و تا تاريخ 29 ذى القعدهء همان سال ادامه يافت . در اين تاريخ بواسطهء زهرى كه به اشاره معتصم باللَّه ، خليفه عبّاسى ، به آن‌حضرت خورانيده شد امام به شهادت رسيد .\r\nداستان اين حادثه بنابر آنچه كه نويسنده توانا ، عيّاشى از « ونان » پيشكار و محرم اسرار ابن ابى داوود ، قاضى مشهور بغداد نقل كرده ، چنين است :\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nروزى ابن ابى داوود ، غمگين از نزد معتصم بازگشت . علّت اندوه را جويا شدم و او پاسخ داد : از آنچه امروز از اين سياه ( اشاره به امام جواد كرد ) در پيشگاه اميرالمؤمنين بر من رسيد ، اندوهگينم . پرسيدم : مگر چه پيش آمده است ؟ گفت : دزدى را آنجا آوردند كه به دزدى خود اقرار كرده بود و خليفه خواست بر او حد جارى كند . لذا فقها را گردآورد و امام جواد را نيز حاضر كرد و از ما پرسيد كه دست دزد را از چه ناحيه‌اى بايد قطع كرد ؟ من گفتم : بايد از بند دست قطع كرد . پرسيد : چه دليلى براى اين سخن دارى ؟ گفتم : چون دست از انگشت است تا كف و خداوند در آيهء تيمّم فرموده است :\r\n( فَامْسَحُوا بِوُجُوهِكُمْ وَأَيْدِيكُم مِنْهُ ) « 1 » .\r\n« پس از آن ( خاك ) بر رويها و دستهاى خود بماليد . »\r\nعدّه‌اى از حاضران نيز با من هم عقيده شدند . برخى ديگر از فقها گفتند : بايد دست دزد را از آرنج قطع كرد . چون خداوند در آيه وضو مىفرمايد :\r\n( وَأَيْدِيَكُمْ إِلَى الْمَرَافِقِ ) « 2 » .\r\n« . . ودستهاى خويش را تا آرنجها بشوييد . »\r\nاين آيه دلالت مىكند كه دست تا آرنج است . در اين لحظه معتصم به امام جواد رو كرد و پرسيد : اى ابو جعفر . شما چه مىگوييد ؟ آن‌حضرت گفت : حاضران در اين باره سخن گفتند . معتصم گفت : من با سخن آنها كار\r\n\r\n\r\n","description":"","footnote":"\r\n( 1 ) - سورهء مائده ، آيهء 6 .\r\n( 2 ) - سورهء مائده ، آيهء 6 .\r\n","page_name":" 41 ","page_number":41},
  {"content":"\r\n\r\nندارم ، شما چه مىگوييد ؟ امام جواد فرمود : مرا از پاسخ به اين پرسش معذور بدار . معتصم گفت : تو را به خداى تعالى سوگند مىدهم كه آنچه را كه در اين باره مىدانى بگويى .\r\nامام جواد فرمود : حال كه مرا به خدا سوگند دادى بايد بگويم كه حاضران در بارهء كيفر اين دزد ، راه سنّت را خطا رفتند . در اجراى حدّ دزد بايد مفصل انتهاى انگشتان او را قطع كنند و كف را باقى گذارند . معتصم پرسيد : دليل اين سخن چيست ؟\r\nآن‌حضرت پاسخ داد : فرمايش رسول خدا صلى اللَّه عليه و آله كه گفت : در سجده بايد هفت عضو بر زمين باشد : صورت ، دو دست ، دو زانو و دو پا . بنابر اين اگر دست دزد : از مچ يا آرنج جدا شود ، ديگر دستى ندارد تا هنگام سجده آن را بر زمين گذارد . از طرفى خداوند فرموده است : ( وَأَنَّ الْمَسَاجِدَ للَّهِ ) « 1 » .\r\n« و اينكه سجده گاهها از آن خداست . »\r\nمقصود از مساجد همين اعضاى هفت گانه است كه در هنگام سجده بر زمين قرار مىگيرند و آنچه براى خداست ، قطع نمىشود .\r\nمعتصم از اين پاسخ در شگفت شد و فرمان داد فقط انگشتان دزد را قطع كنند .\r\nابن ابى داوود در دنبالهء اين سخنان مىگويد : در اين هنگام حالتى بر من رفت كه گويى قيامت من بر پا شد و آرزو كردم كه اى كاش مرده بودم\r\n\r\n\r\n","description":"","footnote":"\r\n( 1 ) - سورهء جنّ ، آيهء 18 .\r\n","page_name":" 42 ","page_number":42},
  {"content":"\r\n\r\nو چنين روزى را نمىديدم .\r\nآنگاه پس از سه روز نزد معتصم رفته به او عرض كردم ، نصيحت اميرالمؤمنين واجب است و من سخنى به او مىگويم كه مىدانم بواسطهء آن وارد آتش مىشوم . معتصم پرسيد : كدام سخن ؟ گفتم : وقتى اميرالمؤمنين در مجلس خويش فقها و علماى مردم را براى يكى از امور دينى جمع مىكند و از آنها حكم مسأله‌اى را مىپرسد و آنان وى را پاسخ مىدهند ، در حالى كه لشكريان و وزيران و دبيران در مجلس حضور دارند و تمام گفتگوها را از پس در مىشنوند . آنگاه نظر آنها را نمىپذيرد و تنها سخن مردى را قبول مىكند كه نيمى از اين امّت به امامت و پيشوايى او اعتقاد دارند و ادعا مىكنند كه او از خليفه بدين مقام سزاوارتر است اين كار پسنديده‌اى نيست ! !\r\nدر اين هنگام رنگ سيماى خليفه دگرگون شد و تنبّهى براى او حاصل گرديد و گفت : خدا تو را پاداش دهد كه مرا نصيحت خوبى كردى آنگاه در روز چهارم فلانى را ( نام شخصى را مىبرد كه برخى از مؤلفان يا راويان اسم او را حذف كردند ) كه از نويسندگانش بود امر كرد كه امام جواد را به منزل خويش به ميهمانى دعوت كند . آن شخص امام را به منزل خويش دعوت كرد امّا آن‌حضرت‌از اجابت دعوتش پوزش خواست وگفت :\r\nمىدانى كه من در مجلس شما حاضر نمىشوم . امّا او در دعوت خويش اصرار ورزيد و گفت : من شما را براى خوردن غذا دعوت مىكنم ودوست دارم كه بر روى لباسهايم پاى گذارى تا متبرك شود . زيرا فلان بن فلان كه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاز وزيران خليفه است ، مايل به ديدار شماست . لاجرم آن‌حضرت دعوت وى را پذيرفت و به خانه‌اش رفت . در غذاى آن‌حضرت زهر ريختند . چون امام از آن غذا خورد احساس كرد كه آغشته به زهر است از اين رو اسب خويش را خواست . ميزبان از آن‌حضرت خواست كه بماند ولى امام به او پاسخ داد : اگر در خانهء تو نباشم براى تو بهتر است . آن‌حضرت در آن روز و شب رنجور و نالان بود تا آنكه زهر در بدنش پراكنده شد و جان داد .\r\nاى امام به حق بنگر كه پس از اين همه ، پاداش تو را چنين دادند ! حال آنكه تو فقط خير ايشان را مىخواستى ولى آنان فقط شرّ و بدى براى تو مىخواستند ! !\r\nبه خدا در حقّ تو خيانت و نيرنگ روا داشتند و تو را كه هنوز بهار زندگانىات سپرى نشده بود ، زهر خورانيدند . امّا عجب نيست كه پدران و اجداد تو همواره نمونهء خوبيها بودند و پدران و اجداد اينان پيوسته نمونه‌هاى گناه و تبهكارى ! پس درود بر تو و نفرين و عذاب بر ايشان باد !\r\nآرى ، آن مشعل تابان به خاموشى گراييد و امّت اسلامى بار ديگر حسرت زده و گريان ، همچون زمين كه پس از غروب خورشيد بانگ آه و ناله سر مىدهد ، در سوگ او شيون و فغان سردادند .\r\nامام جواد به هنگام عهده دارى منصب امامت ، كم سال‌تر از تمام ائمه عليهم السلام به جز امام زمان ( عج ) بود . زيرا زمام خلافت معنوى در آخر ماه صفر سال 202 ه ، زمانى كه وى تنها هفت سال داشت ، به او منتقل گرديد . از طرفىهنگامى كه آن‌حضرت به شهادت رسيد ( ذيقعده 220 ه ) .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nوى در حالى كه فقط 25 بهار از عمرش سپرى مىشد و پس از آنكه 18 سال زمام امامت شيعيان را در دست داشت ، چشم از جهان فروبست .\r\nشهر بغداد به خاطر وفات ابن الرضا يكسره غرق شيون و ماتم شد .\r\nترديدهايى پيرامون قصر حكومتى ، در مورد وفات امام جواد دور مىزد تا آنجا كه نزديك بود آتش انقلابى نيرومند ، عليه حكومت ستمكارهء عبّاسى شعله‌ور گردد !\r\nمعتصم و ولى عهد او ، الواثق باللَّه ، بر آن‌حضرت نماز گزاردند ، همچنين فرزند بزرگوار آن امام ، حضرت امام على النقى عليه السلام بر پيكر آن‌حضرت نماز گزارد . و سپس او را در آرامگاهش در كاظميه به خاك سپردند كه تا به امروز نيز مشتاقانش به زيارت او نايل مىشوند . ( درود و سلام بر محمّد بن على عليه السلام ) .\r\nدر برخى از احاديثى كه در بارهء علّت وفات امام جواد وارد شده ، آمده است : معتصم برخى از وزيران خويش را فراخواند و به آنها دستور داد كه عليه محمّد بن على شهادت دهند كه مىخواسته به همراه پيروان خود از شيعيان اماميّه ، انقلابى بر ضدّ حكومت به راه‌اندازد . معتصم قصد داشت بدين وسيله براحتى بر امام دست‌يابد و او را روانهء زندان كند و يا به قتل برساند .\r\nچون امام جواد را حاضر كردند معتصم به او نگريست و گفت : تو مىخواستى بر من خروج كنى ؟ امام پاسخ داد : به خدا قسم من چنين كارى نكردم . معتصم گفت : فلانى و فلانى بر اين امر گواهى داده‌اند . شاهدان را\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nحاضر كردند و آنها پاسخ دادند : بلى تو قصد خروج داشته‌اى و اين نامه‌هايى است كه از برخى از غلامانت گرفته‌ايم !\r\nامام جواد كه در ايوان كاخ نشسته بود ، دست خود را بالا برد گفت :\r\nخدايا اگر اينان بر من دروغ مىبندند ، به كيفرشان برسان .\r\nراوى حديث گويد : ناگهان ما به ايوان نگريستيم كه چگونه مىلرزيد مىرفت و مىآمد و هر كس بر مىخاست ، دوباره به زمين مىافتاد .\r\nمعتصم با ديدن اين صحنه گفت : اى فرزند رسول خدا من از آنچه كردم توبه ميكنم . پس از پروردگارت بخواه كه اين لرزه را آرام كند .\r\nآنگاه امام جواد گفت : خداوندا اين لرزه را آرام گردان تو خود مىدانى كه اينان دشمنان تو و دشمنان منند .\r\nچون سخن امام پايان يافت ، ايوان از لرزش باز ايستاد . « 1 »\r\n\r\n\r\n","description":"","footnote":"\r\n( 1 ) - مختار الخرائج و الجرائح ، ص 237 .\r\n","page_name":" 46 ","page_number":46},
  {"content":"\r\n\r\n\r\nدوران زندگى . . و امامت « 1 »\r\nامام جواد عليه السلام با دو تن از خلفاى عبّاسى هم دوران بود . در دوران خلافت مأمون ، جواد الأئمّه در شرايطى آرام زندگى را سپرى كرد .\r\nمىدانيم كه مأمون در صدد بر آمد تا خود را به علويها و سرور آنان امام رضا نزديك كند . چرا كه در اين بُرهه حكومت عبّاسى با فشارهايى كه از جانب توده‌هاى مردم اعمال مىشد ، رو به رو بود . در حقيقت وجود زنجيرهائى از قيامها و انقلابها در نقاط مختلف سرزمين اسلامى ، يكى از ويژگيهاى عصر خلافت مأمون به شمار مىرفت .\r\nبرخى از تاريخ نگاران مىنويسند : مأمون عبّاسى شيعه و معتقد به حقانيّت فرزندان على عليه السلام بود و به امامت على اعتقاد داشت . امّا به عقيدهء ما مأمون فاقد چنين اعتقادى بود . زيرا شيعه بودن مقامى است كه يك خليفهء غاصب سزاوار برخوردارى از آن نيست .\r\nنكته‌اى كه باقى مىماند اين است كه پس از شهادت امام رضا به دست\r\n\r\n\r\n","description":"","footnote":"\r\n( 1 ) - اين فصل از كتاب التاريخ الاسلامى تأليف نگارنده صفحه 343 و صفحات 348 تا 300 اقتباس شده است .\r\n","page_name":" 47 ","page_number":47},
  {"content":"\r\n\r\nمأمون ، محمّد بن على الجواد در واقع به عنوان امام و پيشواى قانونى افراد مكتبى در آمد . و مىدانيم كه مأمون عبّاسى آن‌حضرت را به دامادى خود برگزيد .\r\n\r\nچرا امام دامادى مأمون را پذيرفت ؟\r\nممكن است كه بپرسيم چرا امام جواد عليه السلام قبول كرد با دختر مأمون ازدواج كند ؟ براى پى بردن به جواب اين سؤال بايد به جنبش مكتبىاى كه ائمه عليهم السلام آن را رهبرى مىكردند و نيز به مرحله‌اى كه اين جنبش در روزگار امام رضا و فرزندش امام جواد رسيده بود ، نگاهى بيفكنيم .\r\nدر دوران خلافت مأمون ، جنبش مكتبى به نهضتى مبدّل شده بود كه مىتوانست خود را در حكومت وارد كند و با قرار گرفتن در زير چتر حكومت از آن بهره‌بردارى نمايد و حتّى حكومتى ايجاد كند كه امروزه بدان حكومت ائتلافى گفته مىشود . ائمه عليهم السلام بدون آنكه رسالت خود را به فراموشى بسپارند ، هر گونه حمايتى را از جانب حكومت مىپذيرفتند .\r\nپيشوايان معصوم ما دست از حركت خويش برنمىداشتند . به تعبير ديگر ، آنان خلافت را نمىپذيرفتند و با آن همكارى نمىكردند . گواه ما بر اين ادعا موضع امام رضا در قبال مسأله ولايت عهدى بود كه آن‌حضرت آن را به شرط عدم دخالت در امور حكومتى پذيرفت .\r\nامّا حضرت جواد هنگامى كه از دختر مأمون خواستگارى كرد و او را به همسرى خويش گرفت ، داماد خليفه شد و از اين فرصت براى انجام\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nرسالت خويش بهره‌بردارى كرد . براستى داماد خليفه شدن چه معنايى مىتوانست داشته باشد ؟\r\nهر كس كه قدم به كاخ حكومتى مىگذارد ممكن است والى يك منطقه يا حكمران يك شهر و يا دست كم به مقام قاضى القضات دست يابد . لكن امام جواد در پى هيچ يك از اين مشاغل نبود و تنها كارى كه كرد آن بود كه دست همسرش را گرفت و به مدينه رفت و تا هنگام مرگ مأمون در منطقه‌اى به نام رقّه ، در مدينه ماند .\r\nبنابر اين امام جواد از رهگذر اين پيمان خويشى ، به چه دستاوردهايى نايل شد ؟\r\nدر حقيقت آن‌حضرت از اين رهگذر به دو مقصد رسيد :\r\nاوّلًا : با پذيرفتن ازدواج با دختر مأمون ، وى را از انديشهء قتل خود منصرف كرد .\r\nثانياً : دست دستگاه خلافت ومأموران آن را از رساندن هرگونه گزندى به رهبران واعضاى نهضت مكتبى ( شيعه ) با اين ازدواج بست .\r\nاين شيوه در بسيارى از دورانهاى ائمه عليهم السلام نيز به اجرا گذارده شد .\r\nبهترين نمونه براى اثبات اين سخن ، ماجراى على بن يقطين بغدادى است كه در آغاز مشاور مهدى خليفه عبّاسى بود و سپس تا وزارت هارون الرشيد ارتقاى مقام يافت .\r\nاو هنگامى كه به اين مقام رسيد ، با توجّه به گرايش‌هاى مكتبى خود نزد امام كاظم آمد و عرض كرد : « اى فرزند رسول خدا من ياور اين\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nستمگر شده‌ام » . و خواست از مقام خود استعفا دهد . حال آنكه اگر كسى مىتوانست در آن روزگار به چنين مقامى برسد ، در حقيقت بر تمام امور بزرگترين حكومت جهان تسلط مىيافت .\r\nبا اين وجود امام كاظم از وى خواست كه در مقام خود همچنان باقى بماند و وظايف خويش را پيگيرى كند . على بن يقطين در قصر هارون به وظيفهء خود مشغول مىشود . امّا دوباره از امام عليه السلام تقاضا مىكند كه به او اجازهء كناره‌گيرى از امور حكومتى را بدهد . باز هم آن‌حضرت چنين اجازه‌اى به او نمىدهد . كارهايى كه على بن يقطين در ارتباط با جنبش انجام داد بسيار بزرگ بود تا آنجا كه امام موسى كاظم در روز ( عيد قربان ) هنگامى كه داوود رقى بر آن‌حضرت وارد شد ، در بارهء على بن يقطين فرمود :\r\n« در حالى كه در عرفات بودم هيچ كس جز على بن يقطين در قلب من خطور نكرد . او همواره با من بود و از من جدا نشد تا آنكه به مشعر رفتم . » « 1 »\r\n\r\nدورهء خلافت معتصم\r\nامام جواد همچنين با خليفهء ديگرى كه تأثير مستقيمى در زوال حكومت عبّاسى داشت ، معاصر بود . اين خليفه معتصم باللَّه نام داشت .\r\nمعتصم فرزند كنيزى ترك بود . و همين امر موجب شد كه وى به\r\n\r\n\r\n","description":"","footnote":"\r\n( 1 ) - جامع الرواة - اردبيلى ، ج 1 ، ص 609 .\r\n","page_name":" 50 ","page_number":50},
  {"content":"\r\n\r\nبستگان مادرش گرايش بيشترى پيدا كند . او تمايل شديدى به جمع كردن تركها و خريد آنها از صاحبانشان داشت . نتيجهء اين اقدامات آن شد كه چهار هزار ترك در دربار او گردآيند . وى لباسهاى فاخر و كمربندهاى زرين به آنها مىپوشانيد . و آنها را با زر و زيورها مىآراست و از ساير سپاهيان ممتازشان مىكرد . « 1 »\r\nاو همچنين مناصب و مشاغل فرماندهى در سپاه را به تركها اختصاص مىداد تا آنجا كه اين امر موجب تحريك احساسات نظاميان عرب شد .\r\nبر همين اساس « عجيف » ( يكى از نظاميان عرب ) كوشيد تا به حكومت معتصم پايان دهد و عبّاس بن مأمون را بر سر كار آورد . امّا اين حركت سركوب شد و معتصم او را كشت .\r\nزمانى كه پاى تركها به ديار اسلام باز شد ، كوشيدند آرام آرام حكومت را به دست گيرند و خلفا را از قدرت كنار بزنند . آنها به اصطلاح امروز در صدد ايجاد كودتاهاى نظامى بودند .\r\nكار اينان تا بدانجا بالا گرفته بود كه اگر يكى از خلفاى عبّاسى ، آنها را ناديده مىانگاشت او را بناگهان مىكشتند و كسى ديگر از خاندان عبّاسى را بر جاى او مىنشاندند . بسيارى از خلفاى عبّاسى از متوكّل گرفته تا مستعين و مهتدى و بالاخره مقتدر ، از جمله كسانى بودند كه به دست همين رهبران نظامى تركها از پاى در آمدند .\r\nآنها هر خليفه‌اى را كه با تمنيّات و خواسته‌هاى خود هماهنگ\r\n\r\n\r\n","description":"","footnote":"\r\n( 1 ) - مروج الذهب - مسعودى ، ج 3 ، ص 465 .\r\n","page_name":" 51 ","page_number":51},
  {"content":"\r\n\r\nنمىديدند يا از كار بر كنار مىكردند و يا مىكشتند . اين مسأله را البته نمىتوان به سرشت نژادى مربوط دانست بلكه اين امر ثمرهء حالت سقوطى است كه جامعهء اسلامى به خاطر از هم گسيختگى و فساد گسترده اخلاقى بدان گرفتار شده بود .\r\nامام جواد عليه السلام با بهره بردارى از اين اوضاع در تغذيه جنبشهاى مكتبى كه شالودهء آنها براى آينده پى ريزى مىشد ، اقدامات مهمى انجام داد . در همين هنگام قيامى كه توسط محمّد بن قاسم بن على الطالبى ، بر پا شد دستگاه حكومت را با ترس و نگرانى رو به رو كرد .\r\n\r\nنمونه‌اى از انقلاب علوى\r\nقيام محمّد بن قاسم بن على بن عمر بن زين العابدين على بن الحسين عليه السلام بارزترين قيام در دوران امام جواد بود . با خواندن خاطرات روزهاى جهاد او ، مىتوان به جلالت قدر اين مرد پى برد .\r\nتوده مردم از محمّد بن قاسم ، بالقب « صوفى » ياد مىكردند زيرا همواره جامه پشمى سپيدى مىپوشيد . او مردى دانشمند ، فقيه ، ديندار و زاهد بود .\r\nمحمّد پس از آنكه از كوفه بيرون شد به سمت « مرو » در استان خراسان روانه گرديد . وى قبل از اين به سوى ناحيه « رقّه » خروج كرده بود . گروهى مردان سرشناس از فرقهء زيديّه ، همچون يحيى بن حسن بن فرات و عبّاد بن يعقوب رواجنى در ركاب وى بودند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nزيّديه در آن روزگار عامل بسيارى از قيامها و انقلابها بودند . اگر چه معمولًا اين قيامها و انقلابها به دست افراد ديگرى كه از فرقهء زيديّه نبودند ، رهبرى مىشدند .\r\nابراهيم بن عبد العطّار گويد :\r\nما ( در مرو ) با محمّد بن قاسم بوديم در آنجا به ميان مردم پراكنده شديم و آنان را به محمّد بن قاسم فرا مىخوانديم . ديرى نگذشت كه چهل هزار نفر به نداى او پاسخ گفتند . ما از آنها بيعت گرفتيم و محمّد را در يكى از روستاهاى مرو كه مردم آن همگى شيعه بودند مستقر كرديم . آنها هم محمّد را در قلعه‌اى در كوهى بلند كه هيچ پرنده‌اى ياراى رسيدن به آن را نداشت ، جاى دادند . « 1 »\r\nروزى صداى گريه‌اى در مرو شنيده شد . محمّد يكى از يارانش را فرستاد كه علّت اين امر را تحقيق كند . مرد رفت و خبر آورد كه يكى از كسانى كه با وى بيعت كرده ، از كسى مالى را به زور گرفته است . محمّد ميان اين دو مرد ، سازش برقرار كرده و آنگاه به همراه خود ابراهيم بن عطّار گفت : اى ابراهيم ! آيا با چنين كسانى مىتوان دين خدا را يارى كرد ؟ ! سپس گفت : مردم را از گرد من پراكنده كنيد تا خود تدبيرى بينديشم .\r\nآنگاه عدّه‌اى از ياران خوب و فداكار خويش را دست چين كرد و به همراه آنان در حركت شد .\r\n\r\n\r\n","description":"","footnote":"\r\n( 1 ) - مروج الذهب .\r\n","page_name":" 53 ","page_number":53},
  {"content":"\r\n\r\nاين نمونه‌اى از سرشت انقلابهاى مكتبى است كه در آن هدف وسيله را توجيه نمىكند ، بلكه چون هدف اقامهء حكومت خداست بايستى وسيله هم مورد پسند خداوند باشد .\r\nاين الگويى است كه جامعه را بر عشق ايده آل و و الا و اصول و ارزشهاى متعالى مىپروراند !\r\nمحمّد بن قاسم پس از آنكه ياران خود را غربال مىكند راهى طالقان مىشود . ابراهيم بن عطّار ، يار و همراه او روايت مىكند :\r\nمحمّد بن قاسم در همان وقت به سمت طالقان كه چهل فرسنگ با مرو فاصله داشت ، عازم شد و در آن شهر منزل گرفت . ما در بين مردم پراكنده شديم و آنها را به متابعت از او خوانديم . گروه زيادى از مردم به گرد او جمع شدند . ما به سوى او بازگشته گفتيم : اگر واقعاً قصد مبارزه و قيام دارى چنانچه اكنون قيام كنى و به جنگ دشمنانت به روى ، اميد آن هست كه خدايت نصرت دهد . پس چون پيروز شدى آنگاه هر يك از سپاهيانت را كه خواستى برگزين ولى اگر كارى را كه در مرو كردى ( انتخاب سپاهيان خوب و فداكار ) بخواهى در اينجا همان كار را بكنى بدان كه عبداللَّه بن طاهر تو را دستگير مىكند .\r\nمقصود ابراهيم از اين سخن آن بود كه محمّد بن قاسم را از طرد سپاهيانى كه چندان پاى بند و خوب نبودند ، جلوگيرى كند امّا محمّد پيشنهاد او را نپذيرفت . محمّد بن قاسم چندين بار بالشگر عبداللَّه بن طاهر روبرو شد وشكست سختى به وى وارد آورد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nيك بار كه جوش و خروش جنگ كاستى گرفته بود ، عبداللَّه بن طاهر هر يك از لشكرهاى سپاه خود را ، بر طبق نقشه‌اى بسيار فريبنده و حساب شده ، در دستجات مختلف به سوى سپاهيان محمّد روانه كرد .\r\nعبداللَّه به فرماندهء سپاه خويش گفت :\r\n« من هزار سوار از افراد ورزيدهء لشكرم را جدا كرده و دستور داده‌ام صد هزار درهم به تو بدهند تا در مواردى كه نياز دارى صرف كنى . اينك سه اسب از اسبان مخصوص مرا به عنوان يدك با خود ببر و راهنمايى را كه براى همراهى تو قرار داده‌ام ، با خود همراه كن و هزار درهم به او بپرداز و يكى از آن سه اسب را به او بده و بگذار كه او پيشاپيش تو بتازد .\r\nپس چون به يك فرسنگى شهر « نسا » ( جايى كه محمّد بن قاسم در آنجا مأوى گرفته بود ) رسيدى مهر اين نامه را بشكن و آن را بخوان و هر دستورى كه در آن گفته شده بدون آنكه يك حرف از آن را فروگذارى ، اطاعت كن . با آنچه براى تو نگاشته‌ام مخالفت مكن و بدان كه من جاسوسى بر تو گمارده‌ام كه تمام كارهاى تو و حتّى نفسهايت را به من گزارش مىدهد . پس كاملًا مراقب باش كه خود داناترى » .\r\nاين سخنان عمق ترس عبداللَّه را از اينكه مبادا فرماندهء لشكرش متمايل به صف محمّد بن قاسم بشود ، بيان مىكند .\r\nاين ترس ، يك مسأله‌اى طبيعى بود . زيرا دل مردم با جنبش انقلابى بود . امّا قدرتها يك بار با تهديد و بار ديگر با فريب و تشويق و بار ديگر با افساد و بارها و بارها با شيوه‌هاى گوناگون در جذب و رام ساختن مردم\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبراى كوبيدن جنبش مكتبى تلاش مىورزند ، تا آنجا كه ابن طاهر به فرماندهء لشكرش مىگويد : من بر تو جاسوسانى گمارده‌ام كه حتّى نفسهاى تو را زير نظر مىگيرند !\r\nفرماندهء لشكر عبداللَّه روانه « نسا » مىشود تا به يك فرسنگى اين شهر مىرسد و در آنجا نامهء عبداللَّه ابن طاهر را مىگشايد و با نقشهء كامل او و مشخصات خانه‌اى كه محمّد بن قاسم و يكى از يارانش به نام ابو تراب در آن بودند ، رو به رو مىشود . عبداللَّه به فرماندهء خود دستور داده بود كه محمّد را با زنجير محكم ببندد و چون او را دستگير كرد ، جهت اطمينان ، پيش از هر اقدامى انگشترى خودش را به همراه انگشترى محمّد بن قاسم براى او بفرستد و كسى كه اين انگشتريها را براى ابن طاهر مىبرد بايد بتاخت و سريع اين مأموريت را به انجام رساند . و آنگاه شرح ماجرا را براى او بنويسد .\r\nعبداللَّه درپايان اين‌نامه نوشته بود : در كار محمّد بن‌قاسم بسيار هوشيار و مراقب و بيدار باش تا او و يارش ، ابو تراب ، را به محضر من آورى .\r\nنقشهء عبداللَّه با موفقيّت اجرا شد و محمّد بن قاسم و يارش ، ابو تراب ، را به طرف نيشابور به سوى عبداللَّه بن طاهر بردند . عبداللَّه آمد كه آن دو را ببيند و همين كه چشمش به آنها افتاد به فرماندهء لشكرش گفت :\r\nواى بر تو اى ابراهيم آيا در اين كار از خداى نترسيدى ؟ ( مقصود عبداللَّه زنجيرهاى سنگينى بود كه ابراهيم بر دست و پاى محمّد و ابو تراب زده بود ) ، آيا اين مرد صالح را با چنين زنجيرهاى گران بستى ؟ !\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nابراهيم به او پاسخ داد :\r\nاى امير ترس از تو ترس از خدا را از يادم برد و تهديدهايت عقل مرا از توجّه به امور ديگر ، باز داشت !\r\nعبداللَّه گفت : اين زنجير را از او بردار و زنجير سبك‌ترى بر پايش ببند كه در حلقه‌اش يك رطل آهن باشد « 1 » و ميلهء آن نيز بلند و حلقه‌هايش فراخ باشد كه به خوبى بتواند با آن زنجير راه برود .\r\nمحمّد بن قاسم در زمانى كه در بند بود ، قرآنى براى خواندن طلبيد .\r\nعبداللَّه بن طاهر دستور داد چند قاطر از اصطبلش بيرون آورند و بر آنها هودج بگذارند و از شهر بيرون ببرند تا مردم خيال كنند كه او را از شهر بيرون برده‌اند و چون مقدارى از شهر بيرون رفتند ، دستور بازگشت آنها را داد و بدين وسيله او را در نيشابور پنهان نگاه داشتند و چندى بعد همراه با ابراهيم او را راهى رى كرد .\r\nعبداللَّه به او دستور داده بود كه در طول راه همان كارى را بكند كه او خود در نيشابور انجام داد يعنى هر سه شب قاطرى را با هودجى سرپوشيده بيرون آورند و با لشكرى تا يك فرسنگى رى روانه سازد و سپس بازگردند و محمّد را مخفيانه ببرند .\r\nاين دستور براى آن بود كه آنها از حملهء افراد بسيارى كه در رى با محمّد بن قاسم بيعت كرده بودند ، مىترسيدند . بدين وسيله او را از رى بيرون بردند . و هيچ كس از وجود او مطّلع نشد و از آنجا او را نزد معتصم\r\n\r\n\r\n","description":"","footnote":"\r\n( 1 ) - رطل نيشابورى معادل 200 درهم بوده است .\r\n","page_name":" 57 ","page_number":57},
  {"content":"\r\n\r\nدر بغداد بردند ، معتصم كه از حركت محمّد به بغداد آگاه شده بود ، به ابراهيم نامه نوشت كه عمامه از سر او بردارند و وى را سربرهنه بياورند و روپوش هودج را نيز برگيرند و قاطر را هم برهنه كنند و سپس محمّد را به بغداد داخل نمايند .\r\nمعتصم با اين كار مىخواست محمّد را تحت شكنجهء روحى قرار دهد و از شأن و منزلت او بكاهد . وقتى محمّد را وارد شهر بغداد مىكردند ، مردم در خيابانها براى تماشاى او ازدحام كرده بودند . سپس وى را بر معتصم كه در مجلس تفريح و باده‌گسارى نشسته بود ، وارد كردند .\r\nدر اين حال محمّد بن قاسم تسبيح مىگفت و استغفار مىكرد و زير لب دعا مىخواند و بر آنها نفرين مىفرستاد . معتصم نشسته بود و شراب مىخورد و محمّد ايستاده بود تا آنكه معتصم از تفريح و بازى خويش فراغت يافت . آنگاه دستور داد محمّد بن قاسم را به زندان برند .\r\nمحمّد بن قاسم به زندان افتاد . او فوراً در پى طرح نقشه‌اى هوشمندانه از زندان‌گريخت و خودرا در بغداد پنهان كرد و از آنجا به‌منطقه‌اى به‌نام‌واسط رفت .\r\nوى پس از گريز از زندان تا پايان روزگار حكومت معتصم و سپس واثق و قسمتى از دوران حكومت متوكل مخفيانه زندگى مىكرد . بنابر روايتى متوكّل او را دستگير و روانهء زندانش كرد و او تا هنگام مرگ در زندان به سر برد .\r\nدر طى مدّت نه چندان كوتاهى كه محمّد بن قاسم از ديده‌ها پنهان بود ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nچه كارهايى انجام داد ؟ پاسخ اين سؤال ، قيامهاى فراوانى است كه پس از فرار محمّد بن قاسم ، در روزگار متوكّل و مستعين و خلفاى بعد از آن دو به وقوع پيوست . اين قيامها موجب شده بودند كه نگذارند خليفه به آسودگى به تفريح و خوشى مشغول شود .\r\nدر شهر واسط محمّد در خانهء مادر پسر عمويش ، على بن حسن بن على بن عمر بن زين العابدين عليه السلام كه زنى فرتوت و زمين گير بود ، سكونت گزيد همين كه چشم اين پير زن به محمّد افتاد بسيار خوشحال شد و گفت :\r\n« اى محمّد ! جان من و خانواده‌ام به قربانت خداى را سپاس كه تو سلامتى » . آنگاه بر پاى ايستاد حال آنكه سالها نتوانسته بود ، بر پاى خويش بايستد .\r\nابراهيم ، فرماندهء سپاهيان عبداللَّه بن طاهر در توصيف محمّد چنين گويد : من هرگز كسى را از او در عبادت كوشاتر و خويشتن دارتر و گوياتر به ذكر خداى نديدم . با وجود آن همه دشواريها و مشكلاتى كه براى او پيش آمد هيچ گاه دچار شكست و تسليم نشد . هرگز او را شوخ و بذله‌گو و خندان نيافتم مگر يك بار كه چون از گردنه‌اى به نام حلوان سرازير شدند محمّد خواست سوار شود كه در اين هنگام يكى از ياران ابراهيم جلو آمد و خم شد تا وى پا بر پشت او گذارد و سوار شود . وقتى محمّد سوار شد و در هودج قرار يافت به شوخى به كسى كه براى او پشت خم كرده بود گفت :\r\nآيا از بنى عبّاس حقوق مىگيرى و به فرزندان على بن ابىطالب خدمت\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمىكنى ؟ ! سپس تبسّمى كرد .\r\nابراهيم گويد : اشياى گرانبهايى از پول و جواهر و غير آن بر محمّد بن قاسم عرضه كردند . امّا وى آنها را نپذيرفت و تنها مصحف جامعى را كه از آن عبداللَّه بود قبول كرد . عبداللَّه از اين امر بسيار خوشحال شد . محمّد ابن قاسم اين قرآن را هم بدين خاطر پذيرفت كه مىخواست آن را بخواند .\r\nوجود شخصيّتى انقلابى همچون محمّد و انقلابى همانند انقلاب او دليلى است بر وجود جنبشى مكتبى كه حتّى يك‌روز هم‌از حركت خويش باز نايستاد ، و نيز بر اين دلالت مىكند كه اين جنبش هيچ‌گاه ممكن نبود از راه راست منحرف شود . اين دو خصيصه در طول انقلابهايى كه توسط جنبش مكتبى ايجاد مىشد ، به چشم مىخورند .\r\nدر كنار اوضاع بحرانى دستگاه حاكم و از دوران امام جواد جنبشى با كيفيتى مخصوص براى ايجاد انقلاب پديد آمد . جنبش مكتبى در روزگار امام جواد به شرايط خوبى دست يافته بود . بدان گونه كه مىتوان گفت اگر جنبش مكتبى در دوران امام موسى بن جعفر سخت‌ترين شرايط خود را مىگذراند ، در عوض در روزگار جواد الأئمّه بهترين اوقات خود را سپرى مىكرده و شايد به همين دليل در حديثى از ابن اسباط ، و عبّاد بن اسماعيل آمده است :\r\n« ما در منى نزد امام رضا بوديم كه ( امام جواد ) را آوردند . پرسيديم :\r\nآيا اين همان مولود مبارك است ؟ فرمود : آرى اين مولودى است كه در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاسلام كسى پر بركت تر از او به دنيا نيامده است » . « 1 »\r\nهمچنين ابو يحيى صنعانى روايت مىكند كه نزد امام رضا بودم كه پسرش امام جواد را كه هنوز كوچك بود ، به نزدش آوردند . آن‌حضرت فرمود :\r\n« اين مولودى است كه مولودى پر بركت‌تر از او براى شيعيان ما متولّد نشده است » .\r\nبركتى كه از رهگذر ولادت امام جواد عليه السلام براى جنبش مكتبى حاصل شد تنها در رفع جوّ وحشت و اختناق سياسى از آنها نبود بلكه مهم تر از اين ، ريشه‌دار كردن مكتب از نظر عقيدتى ، فكرى ، سياسى و فقهى بود .\r\n\r\n\r\n","description":"","footnote":"\r\n( 1 ) - بحار الانوار ، ج 50 ، ص 23 .\r\n","page_name":" 61 ","page_number":61},
  {"content":"\r\n\r\n\r\nگوشه‌هايى از اخلاق و فضايل امام\r\n\r\nالف - ( بخشنده ) و بزرگوار\r\nنهمين پيشواى ما را به خاطر دست بخشنده و آوازه‌اش در جود و كرم ، جواد مىخواندند . در اين باره داستانهاى فراوانى نقل شده كه گوشه‌اى از آنها را براى شما نقل مىكنيم :\r\nبرنامهء عملى آن‌حضرت ، نامه‌اى بود كه از جانب پدر بزرگوارش از خراسان ، براى او فرستاده شده بود . وى در آن هنگام 6 سال داشت .\r\nمضمون اين نامه چنين بود :\r\nمن به حقّى كه بر تو دارم از تو مىخواهم كه ورود و خروجت جز از در بزرگ نباشد . و چون سوار شدى بايد طلا و نقره ( دينار و درهم ) با تو باشد و هر كس كه از تو چيزى درخواست كرد ، به او ببخشى . هر كه از عموهايت كه از تو خواست به او نيكويى كنى كمتر از پنجاه دينار به وى مده و چنانچه خواستى بيشتر از اين مقدار به او بدهى ، اختيار با خود توست و هر كه از عمّه‌هايت از تو چيزى خواست كمتر از 25 دينار به او مده و بيش از اين مربوط به خود توست . من مىخواهم كه خداوند تو را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nرفعت و بلندى دهد پس انفاق كن و از خداى عرش بيم مدار كه فقيرت كند .\r\nروايت شده كه بار جنس بزازى آن‌حضرت را كه قيمتى هم بود مىآورند . امّا در بين راه آن را دزديدند . كسى كه اين بار را مىآورد اين ماجرا را بانامه به اطلاع امام رساند . آن‌حضرت در پاسخ نامهء او به خطّ خويش نوشت : جانها و اموال ما از مواهب گواراى خداست و عاريه‌هايى است كه به دست ما به امانت سپرده است . پس تا وقتى كه از آنها استفاده شود ، موجب سُرور و شادكامى است و آنچه كه از آنها گرفته شود اجر و پاداش در پى دارد . پس هر كس كه بى تابىاش بر صبرش چيره شود ، اجرش تباه مىگردد و ما از اين امر به خدا پناه ميبريم . « 1 »\r\nيكى از ياران امام عليه السلام كه به آن‌حضرت بدهكار بود نزد وى آمد و عرض كرد : فدايت شوم ! مرا در مورد آن ده هزار درهم حلال كن كه انفاقش كردم . امام به او فرمود : تو را حلال كردم . . . « 2 »\r\n\r\nب - پارسا و پرهيزكار\r\nيكى از راويان نقل مىكند كه در روزگار زندگى امام جواد حج گزاردم و به سوى او در مدينه رفتم و داخل خانه شدم ، ناگهان امام عليه السلام را ديدم كه بر سكّويى ايستاده و جايى را كه بر آن مىنشيند فرش نكرده‌اند . غلامى\r\n\r\n\r\n","description":"","footnote":"\r\n( 1 ) - تحف العقول ، ص 339 .\r\n( 2 ) - بحار الانوار ، ج 50 ، ص 105 .\r\n","page_name":" 63 ","page_number":63},
  {"content":"\r\n\r\nبا سجاده آمد و آن را براى امام پهن كرد و آن‌حضرت روى آن نشست .\r\nچون به او نگريستم هيبت زده و مدهوش شدم و خواستم از غير پلكان به طرف سكّو بالا بروم كه امام به جايگاه پلكان اشاره فرمود . بالا رفتم و سلام دادم و آن‌حضرت پاسخ سلام مرا داد . آنگاه دستش را به سوى من دراز كرد . دست او را گرفتم و بوسيدم و روى صورتم گذاردم . آن‌حضرت مرا با دست خويش نشاند . به خاطر حيرت و دهشتى كه بر من راه يافته بود ، دست او را گرفتم و آن‌حضرت هم دست خويش را در دست من نهاده بود و چون آرام يافتم دستش را رها كردم .\r\nدر ايّام حج براى بزرگداشت آن‌حضرت ، مجلسى ترتيب دادند . در اين مجلس گروه بسيارى از فقهاى مصر و عراق و حجاز حضور يافتند . با اين وجود آن‌حضرت با دو جامه و عمامه‌اى كه دو سويش رها بود و يك جفت نعلين در ميان آن جمع پُر شكوه ظاهر شد .\r\nاز ابو هاشم روايت كرده‌اند كه گفت : امام جواد يك بار 300 دينار به من داد و فرمود كه آن را براى يكى از پسر عموهايش ببرم و گفت : بدان كه او به تو خواهد گفت مرا به كسى راهنمايى كن تا با اين پولها از او متاعى بخرم . در اين صورت تو او را راهنمايى كن .\r\nابو هاشم گفت : من دينارها را نزد پسر عموى امام بردم و او به من گفت : اى ابو هاشم مرا به سوداگرى كه با اين پولها متاعى بخرم ، راهنمايى كن . من نيز اطاعت كردم . « 1 »\r\n\r\n\r\n","description":"","footnote":"\r\n( 1 ) - بحار الانوار ، ج 50 ، ص 41 .\r\n","page_name":" 64 ","page_number":64},
  {"content":"\r\n\r\nاز ابن حديد ، يكى از ياران آن امام روايت شده است كه گفت : همراه با جمعى به سفر حج رفتيم ، در ميان راه ، راهزنان به ما حمله كردند .\r\nچون به مدينه داخل شدم ، در راه با امام جواد برخورد كردم . آنگاه با ايشان به خانه‌اش رفته او را از حادثه‌اى كه روى داده بود مطّلع كردم . او فرمود : جامه‌اى به من دهند و دينارهايى نيز داد و گفت : اين دينارها را به اندازهء آنچه كه از همراهانت برده‌اند ، ميان آنها تقسيم كن .\r\nابن حديد گويد : دينارها را ميان همراهان تقسيم كردم ، درست به اندازه مالى بود كه از آنها برده بودند ، نه كمتر و نه بيشتر ! !\r\nيكى از راويان مىگويد : روز عيد ، نزد امام جواد عليه السلام رفتم و از تنگدستى زبان به شكايت گشودم . وى با شنيدن سخنان من ، سجاده را بالا زد و از خاك ، شمشى طلا بيرون آورد و به من داد . چون آن را ( براى فروش ) به بازار بردم ، 16 مثقال بود . « 1 »\r\nعمر بن ريان گويد : مأمون دربارهء جواد الأئمّه به هر حيله‌اى دست زد ( براى آنكه آن‌حضرت را به ورطهء فساد اندازد و از كرامت و هيبت او در چشم و دل مردم بكاهد ) امّا نتوانست كارى كند . هنگامى كه وى خواست دخترش را براى حضرت زفاف كند صد كنيزك بسيار زيبا فراهم كرد و به هر يك جامى كه در آن گوهرى بود داد تا چون امام در مسند دامادى مىنشيند رو به روى او بايستند . ولى آن‌حضرت ( بر خلاف انتظار مأمون ) اصلًا به كنيزكان نگاه نكرد . مردى بود به نام مخارق كه خوش\r\n\r\n\r\n","description":"","footnote":"\r\n( 1 ) - بحار الانوار ، ج 50 ، ص 49 .\r\n","page_name":" 65 ","page_number":65},
  {"content":"\r\n\r\nآواز و نوازنده بود و ريش بلندى داشت . مأمون وى را خواست ، مخارق گفت : اگر مشكل تو در مورد ميل دادن او به امور دنيوى است ، من اين مهم را براى توبه عهده مىگيرم . آنگاه وى رو به روى امام جواد نشست و بانگ برداشت . همه أهل خانه بر او گرد آمدند و مخارق همچنان عود مىنواخت و آواز مىخواند . ساعتى چنين كرد و ابو جعفر نه به او نگريست و نه به راست و چپش . آنگاه سر خود را بالا آورد و فرمود : اى ريش بلند از خدا بترس ! ناگهان مخارق با شنيدن اين سخن زخمه و عود از دستش افتاد و تا پايان عمر نتوانست از دست خود استفاده كند . « 1 »\r\nامام جواد عليه السلام در دوران خرد سالى بود كه يكى از ياران پدرش كه اسباب بازى بچّگانه‌اى در دست داشت آمد . وى مىگويد : چون نزد امام آمدم ، سلام دادم امّا او به من رخصت نشستن نفرمود . آنگاه اسباب بازى را كه در دست داشتم ، به طرف امام انداختم . آن‌حضرت خشمگين شد و فرمود : ما براى اين ( بازى و سرگرمى ) آفريده نشده‌ايم .\r\n\r\nج - عالم ودانشمند\r\nپيش از اين در بارهء علم جانشينان پيامبر ، در شرح زندگانى امام جعفر الصادق عليه السلام ، ناشر علوم اهل بيت در شرق و غرب جهان ، سخن را نديم و در بارهء چگونگى علم آنان به امور غيبى ، توضيحاتى داديم . بنابر اين به تكرار آن مطالب در مورد علم و دانش سرشار امام جواد كه از قلبى ملهم\r\n\r\n\r\n","description":"","footnote":"\r\n( 1 ) - مناقب آل ابىطالب ، ج 4 ، ص 296 .\r\n","page_name":" 66 ","page_number":66},
  {"content":"\r\n\r\nو آگاه سر چشمه مىگرفته ، نيازى نمىبينم و تنها به اين نكته بسنده مىكنم كه در بسيارى از احاديث آمده است كه آن‌حضرت از آنچه در درون ضماير مردم مىگذشته و يا رويدادهايى كه در آينده براى آنها پيش مىآمده ، مطّلع بوده و آنها را خبر مىداده است . اين احاديث رسانندهء اين مفهوم نيستند كه امامان عليهم السلام غيب مىدانستند بلكه نشانگر آن هستند كه اين بزرگواران از راه الهام يا به وسيلهء پيامبر صلى الله عليه و آله به خداى سبحان مرتبط بوده‌اند و از اين طريق ، به گونهء مستقيم ، از منبع علم و معرفت سيراب مىشدند در حالى كه ساير مردم مثلًا از راه حواس و تجارب به علم و دانش نايل مىآيند .\r\nاگر تجربه‌هاى جديد ، وجود حسّ ششم را در نزد برخى افراد به اثبات رسانده ، بر ما بسيار ساده است كه باور آوريم اين حس با خواست خداوند در نزد برخى افراد يافت مىشود . افزون بر اين ، ايمان به قدرت خدا و توان او براى انجام دادن هر كارى ، موجب مىگردد كه فرد ، در صورتى كه خداوند اراده كرده باشد ، هر گونه امر ممكنى را دارا گردد .\r\nوالى مكّه و مدينه مردى به نام ( فرج الرغجى ) بود . وى كه از مخالفان اهل بيت عليهم السلام بود ، روزى در حالى كه هر دو در كنار رود دجله ايستاده بودند به امام جواد گفت : پيروان تو ادعا مىكنند كه تو مىدانى در دجله چقدر آب است ، و وزن آن را نيز مىدانى !\r\nامام به او فرمود : آيا خداوند مىتواند اين علم را به پشّه‌اى از مخلوقاتش عطا كند يا نه ؟ فرج گفت : آرى مىتواند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nامام فرمود : من از يك پشّه و از بيشتر مخلوقات خداوند ، در پيشگاه حضرتش عزيزترم .\r\nآرى ، شگفتى حاصل از شك در قدرت خدا به مراتب از شك در روشنى و نور خورشيد ، سُست تر و بى پايه‌تر است البته در بارهء مردى كه مدّعى اين مقام بزرگ است ، شك جا دارد و انسان تنها پس از تحقيق و تفحّص از صحت اين ادعا ، مىتواند آن را بپذيرد ، ولى در مورد خاندان پيامبر صلى الله عليه و آله ، آن هم پس از مطالعه احاديث متواترى كه از زبان پيامبر و در بارهء آنها وارد شده و گفته است كه اينان رهبران و پيشوايان مردمند ، شكّ و ترديد بيهوده است به علاوه ما مىدانيم كه هر امام ، از زمانى كه خلافت معنوى به دو منتقل مىشود ، از ساير مردمان همعصر خويش داناتر و آگاه‌تر است . پيامبر صلى الله عليه و آله اين گونه بود و جانشينان او از حضرت على گرفته تا حضرت حجّت نيز اين گونه‌اند .\r\nدر بارهء علم و دانش امام جواد عليه السلام همين بس كه گفتيم آن‌حضرت در يك مجلس به 30 هزار پرسش ، پاسخ داده در حالى كه در آن روز بيش از 8 يا 9 سال نداشته است .\r\nهمچنين نقل كرديم كه آن‌حضرت در 16 سالگى در مجلس مأمون حاضر مىشود و با قاضى القضات كشور ( يحيى بن اكثم ) به مناظره مىپردازد و او را با دليل و برهان خاموش و مغلوب مىسازد . اگر ما بدانيم كه مأمون ، بنابر نقل تاريخ ، داناترين خلفاى عبّاسى و آگاه‌ترين آنان به علوم عصر خويش بوده و سپس با اين همه در برابر امام جواد عليه السلام ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدر جلساتى كه گوشه‌اى از آنها را ذكر كرديم ، به كرنش مىافتد . آنگاه مىتوانيم به درك معنى علم الهى و نوعيّت آن ، پىببريم .\r\nاينك به بخشى از رواياتى كه ما را با گوشه‌اى از علم و دانش امام جواد آشنا مىسازند ، اشاره مىكنيم :\r\n1 - از امية بن على نقل شده است كه گفت : در سالى كه امام رضا حج گزارد و از آنجا به خراسان رفت ، من نيز در مكّه بودم . امام جواد نيز در آن سفر پدر را همراهى مىكرد . امام رضا با كعبه وداع مىگفت و چون از طواف فراغ يافت به طرف مقام رفت و در آنجا نماز گزارد . امام جواد بر دوش موفق سوار شد و با او طواف مىكرد . و چون به حجر الاسود رسيد ، نشست ، و مدّتى دراز گذشت . موفق به او عرض كرد :\r\nفدايت شوم برخيز .\r\nامام جواد عليه السلام فرمود : نمىخواهم از اينجا حركت كنم مگر آنكه خدا بخواهد . و در چهره‌اش آثار اندوه پديدار شد . موفق نزد امام رضا رفت و گفت :\r\nفدايت شوم ابو جعفر در كنار حجر الاسود نشسته و نمىخواهد برخيزد . امام رضا برخاست و نزد فرزندش رفت و به او فرمود :\r\nعزيزم برخيز . امام جواد گفت . نمىخواهم از اينجا برخيزم .\r\nامام رضا پرسيد : چرا ؟ گفت : چگونه برخيزم كه تو همانند كسى كه ديگر به سوى كعبه باز نمىگردد ، با آن وداع گفتى .\r\nامام رضا فرمود : برخيز عزيزم . آنگاه امام جواد برخاست .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n2 - يحيى بن اكثم قاضى القضات مأمون بود و برخى از مورّخان عقيده دارند كه وى سر انجام به شيعه گراييد يا اصلًا شيعى بود . به هر حال از وى نقل شده است كه گفت :\r\nدر حال طواف به دور آرامگاه رسول خدا صلى الله عليه و آله بودم كه ديدم محمّد بن على هم به زيارت قبر رسول خدا مشغول است . با وى در بارهء سؤالاتى كه داشتم به بحث پرداختم و او پاسخم داد . به او عرض كردم :\r\nبه خدا قسم من مىخواهم از شما يك مسأله بپرسم امّا خجالت مىكشم . او گفت : پيش از آنكه بپرسى من به تو پاسخ مىدهم . تو مىخواستى در بارهء امام سؤال كنى . گفتم : به خدا همين طور است .\r\nفرمود : بنابر اين همين است . گفتم : نشانى ؟ در دستش عصايى بود .\r\nناگهان عصا به سخن در آمد و گفت : او امام جواد عليه السلام مولاى من است ، او امام اين زمان و حجّت است . « 1 »\r\n3 - يكى از راويان نقل كرده است كه مأمون به تعدادى كودك كه امام جواد هم در ميان آنها بود ، برخورد . همه گريختند جز آن‌حضرت . مأمون گفت : او را به نزد من آوريد . سپس از او پرسيد : چرا با ساير كودكان نگريختى ؟ آن‌حضرت پاسخ داد : من خطايى نكرده بودم كه بگريزم و راه هم آنقدر تنگ نبود كه كنار بروم تا راه تو باز شود . از هر طرف كه مىخواستى مىتوانستى به روى .\r\nمأمون پرسيد : تو كيستى ؟ آن‌حضرت پاسخ داد : من محمّد فرزند على\r\n\r\n\r\n","description":"","footnote":"\r\n( 1 ) - كافى ، ج 1 ، ص 353 .\r\n","page_name":" 70 ","page_number":70},
  {"content":"\r\n\r\nفرزند موسى فرزند جعفر فرزند محمد فرزند على فرزند حسين فرزند على بن ابى طالبم . مأمون پرسيد : از دانش چه بهره‌اى دارى ؟ امام پاسخ داد : از من دربارهء اخبار آسمانها بپرس .\r\nمأمون او را رها كرد و به راه خود ادامه داد . آن روز وى قصد شكار داشت . از اين رو باز سپيدش را روى دست گرفته بود و مىخواست با آن شكار كند . چون از امام دور شد ، باز از دستش پريد و به راست و چپ نگريست و چون هيچ شكارى نديد دوباره روى دست مأمون نشست .\r\nمأمون باز را دوباره رها كرد و باز به طرف افق پرواز كرد آن چنان كه ساعتى از ديده‌ها نا پديد شد و پس از مدّتى در حالى كه مارى را صيد كرده بود ، بازگشت . مار را به آشپزخانه بردند .\r\nمأمون به اطرافيانش گفت : هنگام مرگ اين كودك امروز به دست من فرا رسيده است . سپس فرزند امام رضا را كه در بين شمارى از كودكان بود طلبيد و از او پرسيد : تو از اخبار آسمانها چه مىدانى ؟\r\nامام جواد گفت : من از پدرم از پدرانم از پيامبر صلى الله عليه و آله از جبرائيل از پروردگار جهانيان شنيدم كه فرمود : ميان آسمان و زمين دريايى است .\r\nغبارناك و پر موج كه در آن مارهائى است كه شكمهايشان سبز و پشتهايشان نقطه‌هاى سياه است . پادشاهان آنها را با بازهاى سپيدشان شكار مىكنند تا دانشمندان را بدانها بيازمايند .\r\nمأمون با شنيدن اين پاسخ گفت : تو و پدرانت و جدّت و پروردگارت همه راست گفتيد آنگاه او را سوار كرد و دخترش ام الفضل را به همسرى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاو در آورد . « 1 »\r\n4 - از رگزنى كه امام جواد عليه السلام در عهد مأمون او را طلبيد ، روايت كرده‌اند كه گفت : آن‌حضرت به من فرمود : رگ زاهر مرا بزن .\r\nرگزن گفت : من چنين رگى نمىشناسم و اسم آن را هم نشنيده‌ام .\r\nامام آن رگ را به وى نشان داد . چون رگزن ، رگ آن‌حضرت را زد خون زردى جارى شد و تشت پرگشت .\r\nسپس آن‌حضرت فرمود : رگ را بگير و انگاه فرمود تشت را خالى كند . سپس دستور داد رگ را رها كند . آنگاه خون ديگرى بيرون آمد .\r\nامام فرمود : حالا آن را ببند . چون دست امام را بست فرمود صد دينار به او بدهند . مرد پولها را گرفت و نزد يوحنا پسر بختشيوع آمد و سخن امام عليه السلام را براى او بازگو كرد .\r\nيوحنا گفت : به خدا سوگند من نام اين رگ را در طب نشنيده‌ام امّا فلان اسقف هست كه سال بسيارى بر او گذشته ، بگذار نزد او برويم شايد كه او بداند . و گرنه ما كسى را نداريم كه از اين امر مطّلع باشد . هر دو نزد آن اسقف رفته ماجرا را براى او نقل كردند .\r\nاسقف مدّتى سر به زير افكند و آنگاه گفت : بعيد نيست كه اين مرد پيامبر و يا از نسل پيامبرى باشد .\r\nبدين‌سان راويان احاديث از ائمه عليهم السلام امور شگفتى را نقل مىكنند امّا از كار خدا چه شگفت كه هرگاه بخواهد مىتواند علم و معرفت و قدرت\r\n\r\n\r\n","description":"","footnote":"\r\n( 1 ) - بحار الانوار ، ج 50 ، ص 56 .\r\n","page_name":" 72 ","page_number":72},
  {"content":"\r\n\r\nو نيروى خويش را در انسانى كه قلبش را آزموده و او را پاك ساخته است به وديعه بگذارد .\r\n\r\nد - پرتوى از بلاغت امام\r\n« الثقة باللَّه تعالى ثمن لكل غال و سُلّم لكل عال » .\r\n« اعتماد به خداوند تعالى بهاى هر چيز گران و نردبانى است براى رسيدن به هر امر و الا » .\r\n« من اصغى الى ناطق فقد عبده ، فان كان الناطق عن اللَّه فقد عبد اللَّه ، وإن كان الناطق ينطق عن لسان إبليس فقد عبد إبليس » .\r\n« هر كس به گوينده‌اى گوش فرا داد ، او را پرستيده است . پس اگر گوينده از جانب خدا سخن مىگويد ، خدا را پرستيده و اگر گوينده از زبان ابليس سخن گويد ، ابليس را پرستيده است . »\r\n« المؤمن يحتاج إلى توفيق من اللَّه وواعظ من نفسه وقبول من ينصحه »\r\n. « مؤمن نياز دارد به توفيق از طرف خدا و به پند گويى از نفس خود كه پيوسته او را موعظه كند . و به پذيرش از هر كسى كه اندرزش دهد » .\r\n« كفى بالمرء خيانةً ان يكون أميناً للخونة » .\r\n« براى خيانتكارى انسان همين بس كه امين خيانتكاران باشد . »\r\n« من شهد أمراً فكرهه كان كمن‌غاب‌عنه ، ومن‌غاب عن‌أمر فرضيه كان كمن شهده » .\r\n« هر كس شاهد كارى باشد و آن را ناخوش دارد همچون كسى است كه شاهد آن كار نبوده و هر كس در كارى حاضر نباشد ولى بدان خرسند گردد همانند كسى است كه شاهد آن بوده است . »\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n« توسد الصبر ، واعتنق الفقر ، وارفض الشهوات ، وخالف الهوى ، و اعلم أنّك لن تخلو من عين اللَّه فانظر كيف تكون » .\r\n« بر صبر تكيه كن و فقر را در آغوش گير و شهوتها را دور كن و با هواى نفس به ستيز برخيز و بدان كه در برابر ديدهء خداوندى و بنگر كه چگونه‌اى ؟ » « 1 »\r\n\r\nه - منم محمّد . . .\r\nروايت شده است كه امام جواد را پس از شهادت پدر بزرگوارش به مسجد رسول خدا صلى الله عليه و آله آوردند . او كه در آن هنگام هنوز در سنين طفوليّت به سر مىبرد ، به سوى منبر رو كرد و يك پله از آن بالا رفت و آنگاه به سخن در آمد و گفت : « منم محمّد پسر رضا ! منم جواد ! منم دانا به نسبهاى مردم در صلبها ! من به ضماير و ظواهر شما و آنچه به سوى آن روانه ايد آگاهم ! علمى كه پيش از آنكه خداوند مخلوقات را بيافريند به ما ارزانى داشته و تا پس از فناى آسمانها و زمينها نيز باقى است . اگر غلبه اهل باطل و حكومت گمراهان و هجوم اهل شك نبود ، هر آينه سخنى مىگفتم كه پيشينيان و آيندگان از آن به شگفت مىآمدند » ! آنگاه دست شريف خويش را بر دهانش گذارد و گفت : « اى محمّد خاموش شو همچنان كه پدرانت پيش از اين خاموشى گزيدند » .\r\n\r\n\r\n","description":"","footnote":"\r\n( 1 ) - تمام روايات اين قسمت از تحف العقول اقتباس و نقل شده است .\r\n","page_name":" 74 ","page_number":74},
  {"content":"\r\n . \r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n . \r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n . \r\n","description":"","footnote":"","page_name":" 79 ","page_number":79},
  {"content":"\r\n\r\nفهرستى از تأليفات منتشر شده ( به زبان فارسى )\r\nحضرت آيت الله العظمى حاج سيد محمدتقى مدرسى\r\n1 - مباحثى پيرامون معارف قرآن كريم\r\n2 - دعاء معراج مؤمنين و راه زندگى\r\n3 - معراج روح در مكتب اهل بيت عليهم السلام\r\n4 - احكام عبادات ( رساله عمليه )\r\n5 - اصول وپايه هاى تمدن اسلامى\r\n6 - اصول حكمت و انگاره هاى فلسفى\r\n7 - منطق اسلامى\r\n8 - ارزشهاى والاى خلقت وفلسفه تطبيقى حقوق\r\n9 - هدايتگران ره نور ( زندگينامه چهارده معصوم عليهم السلام ) 14 جلد\r\n10 - نمونه هاى ايثار ( 1 ) حضرت ابوالفضل العباس عليه السلام\r\n11 - نمونه هاى ايثار ( 2 ) حضرت زينب عليها السلام\r\n12 - نمونه هاى ايثار ( 3 ) حضرت على اكبر عليه السلام\r\n13 - نمونه هاى ايثار ( 4 ) حضرت مسلم عليه السلام\r\n14 - نمونه هاى ايثار ( 5 ) فرزندان امام حسن عليه السلام در كربلا\r\n15 - امام على عليه السلام پيشواى صديقين\r\n16 - امام حسين عليه السلام تجلى حقيقت\r\n17 - امام زمان ( عح ) آروزى بشريت\r\n18 - احكام جهاد\r\n19 - احكام حج\r\n20 - احكام خانواده وآداب ازدواج\r\n21 - احكام خمس\r\n22 - احكام پاكيزگى وآداب آراستگى\r\n23 - آداب بيمارى احكام وفات\r\n24 - احكام مقدمات نماز\r\n25 - احكام نماز\r\n26 - احكام ويژه بانوان\r\n27 - احكام مطهرات ونجاسات\r\n28 - احكام زكات و فقه صدقات\r\n29 - مناسك حج\r\n30 - آزادى و مسؤوليت زن\r\n31 - ملاقات محبوب\r\n\r\n\r\n","description":"","footnote":"","page_name":" 80 ","page_number":80}
  ]