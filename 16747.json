[
  {"content":"\r\n\r\n\r\nجلد هشتم\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد هشتم\r\nبنام خداوند بخشاينده مهربان\r\n\r\nابواب حيوان : اصناف ، احوال و احكام آن\r\n\r\nباب يكم كليات احوال حيوان و اصنافش\r\n\r\nآيات قرآن مجيد :\r\n1 - الانعام - 6 - نيست هيچ جنبنده در زمين و نه پرنده با دو بالش جز امتانى چون شماها ، نكاستيم در كتاب هيچ چيز را وانگه بسوى پروردگارشان فراهم شوند ، 38 .\r\n2 - النحل - 6 - و براى خدا سجده كند آنچه در آسمانها و آنچه در زمين جنبنده باشند . 49 و فرموده : آيا نبينند آن پرنده‌ها كه زير فرمانند در فضاى آسمان و نگهدارشان نيست جز خدا راستى در اين نشانه‌ها است براى مردم باور كن 79 3 - الأنبياء - 21 - زير فرمان آورديم براى داود كوهها را كه تسبيح ميكردند با او و پرنده‌ها را او بوديم ما انجام دهنده 79\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n4 - النور - 24 - آيا نبينى كه خدا را تسبيح گويند هر كه در آسمانها و زمين است و پرنده‌ها در صف هر كدام ميدانند نماز و تسبيح خود را و خدا دانا است بدان چه ميكنند 41 و فرموده 45 - و خدا آفريده هر جنبنده را از آب برخى به شكم راه روند و برخى به دو پا و برخى به چهار پا آفريند خدا هر چه خواهد ، راستى خدا بر همه چيز توانا است .\r\n5 - النمل - 37 - و گفت اى مردم آموخته شديم زبان پرنده را و بما دادند از همه چيز ، راستى اين فضيلت روشنى است 16 و محشور شدند براى سليمان و سپاههاش از پرى و آدمى و پرنده و آنان در صف ميشدند 17 تا آمد بدشت مورچه‌ها مورچه‌اى گفت أيا مورچه‌ها بسوراخهاى خود درآئيد تا نكوبد شما را سليمان و سپاههاش و آنان شعور ندارند - تا فرموده - 20 - و مفقود شد پرنده‌اى و گفت :\r\nمرا چه شده كه هدهد را نبينم يا اينكه غائب شده 21 البته او را شكنجه سختى كنم يا او را سر برم يا بايد دليل و عذر روشنى بياورد 22 و درنگى نشد كه هدهد گفت فرا گرفتم آنچه را تو فرا ندارى و آوردمت از سبا گزارشى درست - تا فرمايد - 27 - البته بنگريم راستگوئى يا از دروغگويانى 28 - ببر اين نامه‌ام را و بدانها افكن آن را وانگه برگرد از برشان و بنگر تا چه پاسخى برگردانند .\r\n6 - العنكبوت - 29 - و بسيار جانور با خود نبرد روزيش را خدا روزيش دهد بهمراه شما و اوست شنوا دانا ، 60 7 - لقمان - 31 - و پراكند در آن هر جانور را 10 8 - ص - 38 - پرنده‌ها محشورند و همه به دو رو آورند ، 19 9 - الزخرف - 43 - وانگه آفريد همه جفت‌ها را 10 - الجاثيه - 44 - در آفرينش شما و آنچه پراكنده از جنبنده‌ها نشانه‌ها است براى مردم باور كن ، 4 11 - الملك - 67 - آيا ننگرند بالاى سرشان بپرنده‌ها هموار پرواز و بالزن نيست نگهدارشان جز رحمان كه او بهر چه بينا است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n112 - التكوير - 81 - و چون وحوش محشور شوند .\r\n13 - فيل - 105 - آيا نديدى چه كرد پروردگارت با اصحاب فيل تا آخر سوره .\r\n\r\nتفسير\r\n: طبرسى - قد - 4 : 297 مجمع - در قول خدا  وَ ما مِنْ دَابَّةٍ فِي الْأَرْضِ  گفته نه هر جانورى كه بر زمين راه رود « و نه پرنده‌اى كه پرواز كند با دو بالش » با اين دو لفظ همه جانوران را گرد كرده زيرا يا پرواز ميكنند يا ميجنبند و دو بال را آورده براى تاكيد يا رفع اشتباه چون پريدن را در شتاب استعمال كنند و هم در شناى ماهى در آب و ماهى پرنده نيست چون جانور دريائى است و همانا مقصود خدا همه آنچه است كه در زمين است و يا در هوا ، و من گويم : گفتند ماهيان دريا را هم فراگيرد زيرا جنبنده در آب و يا پرنده‌اند و هر دو بعيد است .\r\nرازى - 12 : 213 - 215 تفسيرش - در قول خدا  إِلَّا أُمَمٌ أَمْثالُكُمْ  گفته :\r\nفرّاء گفته هر دسته از بهائم امتى باشند ، و در حديث است « اگر سگها امتى نبودند تسبيح گو ، فرمان كشتن آنها را ميدادم » سگها را امتى ناميده ، چون چنين است گويم ، همه جنبنده و پرنده‌ها مانند ما شمرده شدند ، و در آيه شرح نداده اين همانندى در چه وضعى است ، و نميشود گفت از همه جهت است و گر نه بايد آنها در صورت و وصف و آفرينش چون ما باشند و اين نادرست است و مردم در تفسير وجه مانندى ميان آدمى و دواب و طيور كه خدا فرموده اختلاف دارند و در آن چند قول است :\r\n1 - واحدى از ابن عباس آورده كه مقصود اينست كه : مرا ميشناسند و يگانه ميدانند و تسبيح ميگويند و سپاس ميكنند ، و گروه بزرگى از مفسران بر اين قولند ، گفتند : اين حيوانات خداشناس سپاسگزار و تسبيح خوانند ، و دليل آوردند بقول خدا « نيست چيزى جز اينكه تسبيح گو است بسپاسش ، 44 - الاسراء » و بفرموده او در وصف جانوران « همه آنها دانسته‌اند نياز بوى و تسبيح او را » بعلاوه خداوند بمورچه و هدهد خطاب كرده ، و از ابى درداء است كه خرد بهائم در همه چيز\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسته و نارسا است جز در چهار چيز ، خداشناسى ، روزيخواهى ، شناخت نر و ماده خود و آماده شدن هر كدام براى جفت خود و از پيغمبر صلى اللَّه عليه و إله روايت است كه هر كه گنجشكى را بيهوده بكشد روز قيامت شيون كند به خدا تعالى گويد : پروردگارا اين مرا بيهوده كشت و از من سودى نبرد و مرا نگذاشت از حشرات زمين بخورم .\r\n2 - جانوران مانند شمايند در اينكه امت و گروه دارند و در آفرينش بهم مانند و هم دم يك ديگرند و از هم زايند ، ولى جاى اين اعتراض هست كه اين معنا براى آيه سود معتبرى ندارد و توضيح واضح است .\r\n3 - مقصود اينست كه مانند شمايند در اينكه در سرپرستى خدايند و آفريده او و روزيخور او و اين هم نزديك بقول دوم است .\r\n4 - مقصود اين است كه خدا براى جانوران در كتاب خود آمارگيرى دارد در عمر و روزى و مرگ و سعادت و شقاوت مانند بشر و دليلش اين است كه فرموده :\r\n« كم نگذارديم در كتاب چيزى را » .\r\n5 - اينكه مانند بشر در قيامت محشور شوند و به حق خود رسند چنانچه از پيغمبر صلى اللَّه عليه و إله روايت است كه براى بىشاخ از شاخدار قصاص شود .\r\n6 - آنچه خطابى از سفيان بن عيينه آورده كه چون اين آيه را خواند گفت در زمين هيچ آدمى نيست جز اينكه مانند يك جانورى است يكى چون شير يورش برد ، يكى چون گرگ به درد ، يكى چون سگ بانگ كند و يكى چون طاوس زيور نمائى كند .\r\nيكى چون خنزير است كه پاك و حلال را وانهد و دنبال پليد و حرام رود چنانچه خوراك پاك براى خود افكنند و چون كسى از سر فضله‌اش برخيزد در آن زبان كشد ، و همچنين آدمى باشد كه اگر 50 سخن حكمت شنود يكى را حفظ نكند و اگر يك بار خطاء كردى آن را حفظ كند و جايى ننشيند جز آن را واگويد .\r\nسپس گفته : اى برادر بدان كه با بهائم و درنده‌ها معاشرت دارى و تا توانى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاز آنها خود را نگهدار .\r\nو آنگه گفته : معتقدان به تناسخ گويند اگر جان آدمى سعيد و فرمانبر خدا و شناساى حق و داراى اخلاق پاك باشد پس از مردن بكالبد پادشاهان درآيد و بسا گويند بجهان فرشته‌ها برآيد و اگر شقى و نادان و نافرمان است بتن جانورى گرايد ، و هر چه بدتر باشد و شكنجه بيشتر ، بايد بتن جاندار پست‌تر و رنجكش‌تر و بدبخت‌تر درآيد ، و اين آيه را دليل قول خود ساخته .\r\nو گفتند صريح است كه هيچ جنبنده و پرنده نيست جز امتى مانند ماها و مانندى بايد در همه اوصاف ذاتيه باشد و اوصاف عرضيه در مانندى اعتبار ندارند ، و بدين گفته خود افزودند كه جان همهء جانداران خداشناس و آينده شناسند كه خوشند يا ناخوش ، و خدا بهر جنسى از آنها رسولى فرستاده از خودشان براى اينكه به اين آيه ثابت شود كه جنبنده‌ها و پرنده‌ها امت هستند .\r\nسپس خداى تعالى فرموده هيچ امتى نباشد جز آنكه در او بيم دهى گذشته ، و اين صريح است كه هر گروه از اين جانداران رسولى دارند كه خدا بدانها فرستاده و آنگه آن را با داستان هدهد و مورچهء سليمان و داستانهاى ديگر قرآن تأييد كرده‌اند .\r\nو بدان كه ما عقيده تناسخ را با دليل‌هاى خوبى در اصول نادرست نموديم و پاسخ آنها در اين آيه همان است كه گفتيم همانندى در برخى امور نامبرده بس است و نيازى به اثبات عقيده آنها نيست - پايان - طبرسى - ره - ( 4 : 297 مجمع گفته : « إلا أمم » يعنى اصناف معين كه بنام خود شناخته شوند و هر صنفى شماره بسيارى دارند - از مجاهد - « امثالكم » يعنى مانند شما در اينكه آفريده خدايند و دليل اينكه صانعى دارند ، گفتند :\r\nهمانندى آنان با مردم از نظر نياز بسرپرست است براى آماده كردن خوراك و جامه و خواب و بيدارى و راهنمائى در راههاى زندگى كه در هر حال بايد و صلاح باشد و آنها بىشمارند و در اينكه بميرند و محشور شوند ، و بدين جمله بيان كرده\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nكه نبايد كسى بدانها ستم كند كه خدا آفريننده و انتقامكش است .\r\nسپس در «  إِلى رَبِّهِمْ يُحْشَرُونَ  » گفته : يعنى پس از مرگ نزد پروردگارشان محشور شوند چنانچه بنده‌ها ، و خدا پاداشى كه آنها را سزد بدهد و نسبت به همديگرشان انتقام كشد ، و در آنچه از ابى هريره روايت كردند آمده است كه خدا روز رستاخيز بهائم و جنبنده‌ها و پرنده‌ها را محشور سازد ، و هر چيز را و عدالت خدا بدان جا رسد در آن روز كه براى جانور بيشاخ از شاخدار حق ستاند . سپس فرمايد : خاك باشيد ، و از اين رو كافر هم گويد : « اى كاش بودم خاك » 40 - انبياء » و از ابى ذر است كه من نزد رسول خدا بودم و دو نر بهم شاخ زدند ، پيغمبر فرمود ميدانيد براى چه بهم شاخ زنند ؟ گفتند : ندانيم ، فرمود : ولى خدا داند و ميان آنها قضاوت كند البته بنا بر اين مانند ما باشند در حشر و قصاص و جمعى از معتقدان به تناسخ اين آيه را دليل دانستند بر اينكه بهايم و پرنده‌ها مكلفند كه فرموده « امتهايند چون شما » و اين درست نيست زيرا ما بيان كرديم مانندى آنها از چه راه است و اگر بايد در همه چيز باشد بايستى در شكل و ژست و آفرينش و اخلاق هم مانند ما باشند ، و چگونه تكليف به بهائم توان كرد و خردى ندارند و تكليف بىخرد كامل درست نباشد - پايان - رازى در ( 12 : 218 تفسيرش ) گفته : فضلاء را در تفسيرش دو قول است .\r\n1 - خدا بهائم و پرنده‌ها را محشور كند تا بدانها عوض دهد و اين عقيده معتزله است براى اينكه دردمند كردن آنها بىجنايت آنها نيكو نيست جز براى عوض و چون دادن عوض بدانها واجب است خدا زنده‌شان كند تا عوضشان دهد .\r\n2 - اصحاب ما گويند كه ايجاب بر خدا نشدنيست بلكه خدا بخواست خود آنها را زنده كند و چند دليل آوردند كه عوض بر خدا واجب نيست ، يكم : وجوب در آنجا\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاست كه تركش نكوهش آرد و نكوهش در باره خدا نشدنيست زيرا او در ذات خود كامل است و براى آنچه بيرون از او است نكوهش پذير نيست زيرا هر چه در برون رخ دهد لازم ذات را از ميان نبرد ، دوّم : اگر زيانزدن به ديگرى براى عوض نيكو باشد بايد از ما پسند باشد كه به ديگرى زيان رسانيم و عوض بدهيم و اين نادرست است و ثابت شود كه قول بعوض نادرست است چون اين را دانستى برخى فروعى كه قاضى در اين باب گفته ياد آور شويم .\r\n1 - هر جانورى كه عوضش از خدا بايد كه در دنيا درد كشيده و عوضش را نديده ، بر خداست كه در ديگر سرايش زنده كند و عوض به دو پردازد ، و هر جانور كه چنين نباشد زنده كردنش در خرد بايست نيست جز اينكه خدا تعالى خبر داده همه جانوران را زنده كند و از دليل شرع دانسته شده و گفتيم جانورى باشد كه عوضى نخواهد چون جاندارى كه در زندگى دردى نچشيده و خدايش بىدرد ميرانده چون دليلى نيست كه هر مرگى دردناك باشد و بنا بر اين عوضى نخواهد .\r\n2 - هر جاندارى كه خدا اجازه سر بريدنش را داده عوض اين سر بريدنش بر خدا است و چند بخشند مانند آنكه براى خوردنش كشند و مانند آنكه براى آزارش كشند چون درنده‌ها و گزنده‌ها ، و مانند آنكه به بيمارى آزار ديده ، و مانند آنچه خدايش باركش ساخته و كار كش كارهاى دشوار ، ولى اگر مردم بجاندار ستم كنند و آزارش دهند عوض بر ستمكار است و اگر هم خود بهم ستم كنند عوض بر ستمكار است ، اگر گويند : جاندارى كه بنا مشروع سرش برند عوض بر كيست ؟ جواب اينكه بر سربر و از اين رو پيغمبر صلى اللَّه عليه و إله از سر بريدن جاندار نه براى خوردنش غدقن كرده .\r\n3 - عوض سود بسياريست كه اگر جاندار خرد داشته باشد براى آن جانبازى كند اينست عوضى كه در اينجا بايد .\r\n4 - عقيده قاضى و بيشتر معتزليان بصره اينست كه عوض پايان پذيرد و قاضى گفته اين قول اكثر مفسران است زيرا چون خدا عوض را بجانور پرداخت او را\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nخاك نمايد و آنگه كافر گويد : كاش من خاك بودم ابو القاسم گفته : بايد عوض بىپايان و جاويد باشد ، قاضى براى خود دليل آورده كه براى ما نيكو است كه كار دشوارى را براى سود پايان پذير انجام دهيم ، و دانستيم كه درد دادن به ديگرى مشروط به مزد بىپايان نيست ، بلخى دليل آورده كه پايان دادن بعوض بىجان گرفتن از جاندار نشود و جانگرفتن از او خود دردى باشد و عوضى خواهد و همچنين تا بىپايان بكشد .\r\nو جوابش اينست كه دليلى نيست كه جان گرفتن هميشه دردناك است .\r\n5 - اگر جانورى از ديگرى عوض خواهد و جانور ديگر ستمكار از خدا عوضى خواهد آن را بدان ستمكش پردازد و اگر نه چنين است خدا عوض او را كامل گرداند اين مختصريست از احكام عوض بعقيده معتزله - پايان - و در تفسير قول خدا  وَ لِلَّهِ يَسْجُدُ  در ( 20 : 42 تفسيرش ) گفته : البته ما گفتيم سجده دو نوع است يكى سجده عبادت چون سجده مسلمانان براى خدا ، و ديگرى سجده انقياد و زبونى بدين معنى كه همه اينها ممكن الوجود هستند و از خود چيزى ندارند و هر چه دارند از خداست .\r\nو برخى گويند مقصود همين معنا است چون جانور را جز همان نسزد و برخى گويند مقصود معنى نخست است كه فرشته‌ها را سزد و ديگرى گفته هر دو معنا مقصود است چون رواست لفظ مشترك براى دو معنا آيد و آن سست است .\r\nو در قول خدا  أَ لَمْ يَرَوْا إِلَى الطَّيْرِ  در « 20 : 90 تفسيرش » گفته : اين ديگر دليل است بر نيرو و توانائى خدا تعالى و حكمتش كه پرنده‌ها را پرواز كن آفريده و فضا را پرواز پذير چون بپرنده بالى داده كه باز و بسته گردد چنانچه شناگر در آب كند ، و هوا را نازك آفريده كه به آسانى دريده شود و نفوذ پذيرد و گر نه پرواز نميشد «  ما يُمْسِكُهُنَّ إِلَّا اللَّهُ  » چون تن پرنده سنگين است و خود به خود در فضا آويزان نماند و نگهدارى خواهد و آن جز خدا نباشد ، قاضى گفته : همانا\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخدا آن را به خود بسته براى آنكه ابزار ماندن در فضا را او بپرنده داده - پايان - اينكه فرمود « و الطير » يعنى پرنده هم تسبيح كرد و گذشت كه تسبيحش يا بمعنى حقيقى است چون فهمش را دارد و يا در آن وقت بمعجزه داود فهمش را يابد ، يا مقصود زبان حال است چنانچه در تسبيح جمادات گذشت يا مقصود شناى آنها است در فضا .\r\nرازى در ( 32 : 300 تفسيرش ) گفته : مانعى ندارد كه پرنده سخن گويد ولى همه امت گويند مكلف تنها پرى و آدمى و فرشته است و پرنده‌ها نشود بدرجه از خرد رسند كه شايان تكليف است بلكه چون كودك خردسال دستور پذير بودند و همين معجزه داود عليه السّلام بود كه در فهم به اندازه كودك فرمانپذير رسيدند .\r\nطبرسى - ره - در ( 7 : 58 مجمع ) گفته : خود مسخر كردن پرنده براى داود تسبيح بود و دليل بود كه مسخر كن آنها توانا است و درمانده نيست چون بنده‌ها از جبّائى و على بن عيسى ، و گفتند : پرنده‌ها در بام و شام با او تسبيح ميخواندند و اين معجزه او بود ، از وهب قول خدا «  أَ لَمْ تَرَ  » رازى در ( 24 : 10 - 11 تفسيرش ) گفته : يعنى آيا ندانيد و بايد بدانيد . و مقصود از تسبيح دلالت اين چيزها است بر اينكه خدا از كاستى بر كنار است و اوصاف جلال دارد ، يا در بارهء برخى همين است و در باره ديگران گفتار با زبانست و معنى عمومى نخست نزديكتر است و اما اينكه گفته شود يك لفظ در معنى حقيقى و مجازى هر دو استعمال شده جائز نيست و همان معنى نخست ميماند .\r\nاگر گويند تسبيح بدين معنا از هر آفريده باشد و چرا به همان خردمندان مخصوص كرده است ؟\r\nگوئيم چون آفريدن خردمندان بهتر رهنما ببود صانع است سبحانه چون شگفتيها در او بيش است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو چون ياد آورد كه اهل آسمانها و زمين تسبيح گويند فرمود : آنها هم كه در هوايند چون پرنده‌ها تسبيح گويند ، زيرا دادن نيرو بتن سنگين تا در هوا بماند و صف بندد و پر گشايد و بندد از اعظم دلائل است بر توانائى صانع مدبّر سبحانه و پرش آنها را سجده آنها نموده براى خدا و اين تاييد آنچه را كه ما گفتيم از اينكه مقصود از تسبيح دلالت اين امور است بر تنزيه نه گفتار به زبان «  كُلٌّ قَدْ عَلِمَ  » يعنى خدا ميداند و دليلش «  وَ اللَّهُ عَلِيمٌ بِما يَفْعَلُونَ  » باشد و آن اختيار جمهور متكلمين است .\r\n2 - يعنى همه آفريده‌ها نماز و تسبيح كه فريضه آنها است ميدانند 3 - يعنى همه ميدانند نماز و تسبيح بر خدا را كه بدان مكلفند و بنا بر اين دو «  وَ اللَّهُ عَلِيمٌ  » جملهء جدا نيست ، و از ابى ثابت روايت است كه نزد ابى جعفر باقر عليه السّلام نشسته بودم و فرمود به من : ميدانى اين گنجشكها نزد برآمدن خورشيد و پس از آن چه گويند ؟ فرمود : پروردگار خود را تقديس كنند و از او خوراك روز خود را خواهند و متكلمين اين را دور از باور دانستند .\r\nگفتند اگر پرنده خداشناس بود چون خردمندان بود كه سخن و اشاره ما را ميفهميد ولى چنين نيست چون ببديهه ميدانيم از كودكى كه چيز فهم نيست كم فهم‌تر است و سزاوارتر است كه اين گونه دريافت در او نباشد و چون ثابت شد خداشناس نيست ، نشود كه گفتارش تسبيح خدا باشد و تسبيح ندارد جز با زبانحال .\r\nسپس بسيارى از چاره‌جوئيها و نازك‌كاريهاى جانداران را چنانچه بيايد يادآورى كرده و آنها را دليل آورده كه فهم و خرد دارند و آنگه گفته : خردمندان زيرك از اين گونه كارها و چاره‌ها در مانند و چرا نبايد گفت : خدا شناخت و ستايش خود را بدانها الهام مىكند و گرچه بامور ديگرى كه آدمى داند آشنا نباشند ، و چه خوب گفته شهاب سمعانى كه گفته : خدا والاتر از آنست كه با ترازوى اعتزال سنجيده شود .\r\nو در قول خدا  وَ اللَّهُ خَلَقَ كُلَّ دَابَّةٍ مِنْ ماءٍ  در ( 24 : 16 - 19 تفسيرش ) گفته\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدر اين آيه پرسشها است .\r\n1 - خدا فرموده هر جنبنده را از آب آفريده با اينكه بسيارى از جنبنده‌هايند كه از آب آفريده نيستند چون فرشته‌ها كه از همهء آفريده‌ها در شمار بيشند از نور آفريده شدند ، پريان هم كه از آتش آفريده شدند ، آدم هم از خاك آفريده شده و عيسى از باد كه فرموده « دميديم در آن از روح خود ، 12 - التحريم » و نيز بسيارى از جانورانند كه از نطفه بر نيايند ، و جواب از چند راه است : يكم كه بهتر از همه است قفال گفته : و آن اينست كه «  مِنْ ماءٍ  » قيد دابه است نه صله « خلق » و مقصود اينست كه هر جانورى از آب پديد شود آفريده خدا است .\r\nدوم : اينكه مايه آفرينش همه آفريده‌ها آب است كه روايت است نخست چيزى كه خدا تعالى آفريد گوهرى بود و بدان نگريست و از هيبت خدا آب شد و از آن آب آتش و هواء و روشنى آفريد ، و چون مقصود از اين آيه بيان اصل آفرينش است و مايه آن آب بوده چنين تعبير كرده .\r\nسوّم مقصود از دابه جنبنده بر زمين است كه مسكن او است و فرشته و پرى را نگيرد ، و چون بيشتر اين جانوران از آب‌اند چون يا از نطفه‌اند يا در آب زنده‌اند ، از اين رو همه را از آب تعبير كرد .\r\n2 - كشش شكم را بر زمين چگونه راه رفتن ناميده ؟\r\nو جوابش اينست كه بر سبيل استعاره چنانچه گويند كار فلانى به راه نيفتاده و بر روش مشاكله است .\r\n3 - اين سه بخش همه را فرا ندارد زيرا جاندارانى باشند كه بر بيش از چهار پا روند چون عنكبوت و كژدم و هزار پا با 44 پا راه رود .\r\nجواب اينست كه اينها كميابند و نابود بشمارند ، بعلاوه فلاسفه گويند جاندارى كه بيش از چهار پا دارد روى همان چهار تكيه دارد در راه رفتن و جمله «  يَخْلُقُ اللَّهُ ما يَشاءُ  » آگهى است بوجوه اختلافهاى ديگر در جانداران جز اختلاف در وضع راه رفتن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nكه در اينجا ببرخى از آنها پردازيم بخش پذيرى يكم : جانوران بسا در اندامى مانندند چون آدمى و اسب در گوشت و پى و استخوان يا از هم جدايند در اصل عضو يا وصفش و در اصل عضو هم يا ماده آن مشترك است يا نه يكم چون دم اسب كه در آدمى نيست ولى مايه آن كه استخوان و پى و گوشت است مشترك است و دومى چون صدفى كه پوست سنگ پشت است و فلسى كه بر پشت ماهى است و خارى كه بر تن خارپشت است و آدمى هيچ كدام را ندارد .\r\nو اختلاف در وصف عضو يا در اندازه است چون چشم جغد كه درشت است و چشم عقاب كه خرد است يا در شمار است چون پاى پاره‌اى عنكبوتان كه شش است و پاره‌اى ديگر كه 8 يا 10 است و يا در چگونگى مانند رنگ ، شكل ، سفتى ، نرمى يا در وضع چون پستان فيل كه نزديك سينه او است و پستان اسب كه نزد ناف است و يا در كار است چون گوش فيل كه مگس پرانست بخلاف آدمى و بينى او كه با آن چيزها را بگيرد بخلاف جانداران ديگر و يا در پذيرش مانند چشم شب پره كه زود از روشنى خيره شود و چشم خطاف برعكس آنست تقسيم دوم : جاندار يا آبى است و در آن زنده است يا زمينى يا نخست آبيست و آنگه زمينى شود جانداران آبى چند حال مخصوص دارند يا جا ، خوراك و نفس آنها در آبست و بجاى تنفس بهواء آب را بدرون خود كشند و برون آرند و اگر از آب جدا شوند زنده نمانند و همه ماهيها چنين باشند ، يا جايش آبست و غذايش آب ولى تنفس ندارد چون برخى رسته‌هاى صدف كه هوا نبيند و آب بدرون نكشد ، دوم : جاى برخى جانوران آبى نهر است و برخى آبهاى ايستاده چون قورباغه و برخى دريا سوم برخى در ژرفا باشند ، برخى در كناره ، برخى در گل و برخى در سنگ چهارم : جانورانى كه در آب رفت و آمد دارند برخى با سر فرو روند و با بال شنا كنند چون ماهى ، و يا بر پاها شنا كنند چون قورباغه ، برخى در ته\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآب راه روند چون خرچنگ و برخى بخزند چون كرم .\r\nجانوران خشكى هم از دو نظر حال آنها سنجيده شود .\r\nيكم برخى از راه دهان يا بينى نفس كشند و برخى چنين نفس نكشند مانند زنبور و مگس عسل دوم : برخى جانوران زمين جايگاه مشخصى دارند ، و برخى هر شبى جايى بسر برند جز اينكه بچه آرند و براى پرستاريش بر سر آن بمانند ، و آنها كه جا دارند برخى بر قله تپه‌هايند و برخى روى زمين .\r\nسوم : جانور خشكى پرنده به دو بال با دو پا راه رود و راه رفتن برخى دشوار باشد بر او چون خطاف بزرگ و شب پره و اما آنكه بالش پوست يا پرده است پا ندارد چون نوعى مار پرنده در حبشه چهارم - پرنده‌ها مختلفند برخى با هم زندگى كنند مانند كراكى و برخى تنها مانند عقاب و همه پرنده‌هاى شكارى كه بر سر طعمه ستيزه دارند و براى شكار كوشايند ، برخى جفت هم زندگى كنند چون قطا ، برخى گاهى با هم و گاهى تنها ، سپس آنكه تنها است بسا شهريست و بسا بيابانى و بسا در باغها زندگى كند ميان همه جانداران تنها آدمى است كه نميتواند تنها زندگى كند ، زيرا وسيله زندگى و معاشش بشركت در مدينه است و زنبور عسل و برخى پروانه‌ها هم در اجتماعى بودن چون آدميند ولى حدا و كراكى پيرو يك رئيس باشند و مورچه اجتماعى است و رئيس ندارند .\r\nپنجم : پرنده‌ها گوشت خوار دارند و دانه چين و گياه خوار و برخى چون مگس عسل تنها از گل تغذيه كند و عنكبوت تنها از مگس و برخى با هم يك خوراك دارند .\r\nو اما بخش سوم جانوريست كه يك بار آبيست و يك بار در خشكى و گويند جانوريست كه در دريا زندگى كند و آنگه به خشكى رود و در آن بماند .\r\nتقسيم سوم : برخى جانوران بطبع خود مأنوسند با هم ( چون آدمى و برخى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبزايش مأنوس شوند چون گربه و اسب ، و بعضى بفشار مأنوس شوند چون يوز ، برخى مأنوس نگردند چون ببر ، از نسخه اصل ) و برخى زود مأنوس شوند و مأنوس بمانند چون فيل ، و برخى دير مأنوس شوند چون شير ، و بسا كه از هر نوعى دسته‌اى مأنوس باشند و دسته‌اى وحشى تا برسد بآدمى تقسيم چهارم : برخى جانداران آواز دارند و برخى خاموشند ، و آواز دارها موقع شهوت و جماع بيشتر آواز كنند تا برسد به خود آدمى هم ، برخى پيوسته شهوت جماع دارند چون خروس و برخى در وقت معين بركنارند .\r\nتقسيم پنجم : برخى جانوران منش آرامى دارند و كم خشمند چون گاو برخى تند و عصبانى چون خوك بيابانى برخى بردبار و باركش چون شتر ، برخى تند جنبش چون مار ، برخى نيرومند ، دلير راد و بزرگ طبع مانند شير ، برخى نيرومند و نيرنگ باز و وحشى چون گرگ ، برخى حيله گر و مكار و پر حركت چون روباه برخى خشم دار و سفيه ولى تملق گو و زود آشنا چون سگ ، برخى پر نرمش و مأنوس چون فيل و ميمون برخى حسود و جمال فروش چون طاوس ؟ برخى پر حافظه چون خر و اشتر كه راهى را كه رفته‌اند از ياد نبرند .\r\nتقسيم ششم : برخى نژاد از زائيدن جانورى آرند و برخى ماده‌شان كرمى آرند و جانور شود ( مانند زنبور عسل و عنكبوت كه كرم زايند و سپس اندام آرند و برخى ماده‌شان تخم گزارد و جوجه آرد . از پاورقى ص 18 ) نيشابورى گفته : برخى زايند و برخى تخم نهند ، هر گوش دارى زاينده است و هر بىگوشى جز خفاش تخم نهند ، و در قول خدا  إِنَّ اللَّهَ عَلى كُلِّ شَيْءٍ قَدِيرٌ  گفته :\r\nاشاره است باينكه اختصاص هر جاندار بدين خواص و مانند آنها نشود مگر از توانا ، مختار ، قهار ( 3 : 21 - تفسير نيشابورى ) بيضاوى ( 2 : 194 تفسيرش ) گفته : در قول خدا تعالى  عُلِّمْنا مَنْطِقَ الطَّيْرِ  كه گفتار نزد متعارف هر واژه است كه نمايشگر از آنچه باشد كه در نهاد است تك باشد يا مركّب ، و بسا بر هر آوازى از راه تشبيه و متابعت اطلاق شود ، گويند\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكبوتر سخن گفته و ناطق و صامت براى جاندار و جماد از اين باب است ، زيرا آواز جانداران چون دنبال خيالهاى آنها است مانند عباراتند و بويژه كه براى هر مقصودى آواز مخصوصى دارند كه هم جنس آنها آن را بفهمد ، و شايد سليمان چون آواز هر جانورى را ميشنيد به نيروى قدسى خود خيال و هدف او را ميفهميد چنانچه حكايت است كه بر بلبلى گذشت كه ميخواند ، فرمود : ميگويد : چون نيم خرما خوردم ديگر تف بر همه جهان ، فاخته‌اى آواز داد و فرمود : ميگويد :\r\nكاش اين خلق آفريده نشده بودند .\r\nو بسا آواز بلبل از شادى و آرامش دل بوده و آواز فاخته از سختى رنج و درد دل ، و لشكر سليمان نگهبانى ميشدند تا همه فراهم گردند و چون بدشت مورچه‌ها كه دشت بزرگى است در شام وارد شدند يك مورچه كه از آنها گريزان شده بود فرياد زد بمورچه‌ها و آنها را بدنبال خود كشاند چنانچه خردمندان با هم گفتگو كنند و مانعى ندارد كه خدا در آنها خرد و گفتار آفريده باشد .\r\nو نيشابورى گفته : مفسران گفتند خدا تعالى پرنده‌ها را در زمان سليمان خردمند ساخته بود و در زمان ما چنين نباشند و گر چه نكته‌ها كه در زندگى بدان نيازمندند خدا بدانها الهام مىكند ، حكايت است كه بر بلبلى گذشت بر درختى و بيارانش فرمود : راستش او ميگويد نيمى از خرما خوردم و خاك بر سر دنيا ، و فاخته‌اى آواز داد و بمردم گزارش داد كه ميگويد : كاش اين خلق آفريده نبودند طاوس آواز داد و فرمود : ميگويد : چنانچه بدهى بستانى ، و فرمود : هدهد ميگويد : اى گنهكاران از خدا آمرزش خواهيد ، خطاف ميگويد نيكى كنيد تا آن را دريابيد و رخمة گويد : سبحان ربى الاعلى ملء سمائه و ارضه ، قمرى گويد :\r\nسبحان ربى الاعلى .\r\nقطاة گويد : هر كه خموش است سالم است ، طوطى گويد : واى بر كسى كه همت او دنياست ، خروس گويد : اى بيخردان ياد خدا باشيد ، كركس گويد : اى آدميزاده هر چه خواهى زنده باش كه پايانت مرگ است ، و عقاب گويد : در دورى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاز مردم آرامش است و آسودگى طبرسى در ( 7 : 214 مجمع ) گفته : اهل عربيت گويند ، نطق بر جز آدميزاده به كار نرود ، و همانا صوت گفته شود ، زيرا نطق سخن است و براى پرنده سخنى نيست ولى چون سليمان معنى صوت پرنده‌ها را ميفهميد آن را بطور مجاز منطق ناميده ، و گفتند مقصود حقيقت سخنگوئيست ، زيرا برخى پرنده‌ها سخنى دارند كه حروف دارد مانند طوطى ، مبرد گفته هر چه راز دلش پديد آرد گويا نامند و سخنگو علي بن عيسى گفته : پرنده‌ها با سليمان سخن ميگفتند و اين معجزه او بوده چنانچه از هدهد گزارش شده و سخن پرنده آوازيست كه با يك صيغه مقاصدشان را ميفهمانند بخلاف سخن گفتگوى مردم كه صيغه‌هاى جدا جدا دارد و از اين رو ما سخن آنها را با طول همدمى نفهميم و آنها هم چيزى از ما نفهمند زيرا فهم ما به همان امور مخصوصه خود رسد و چون سليمان ميفهميد گفتار آنها را داناى منطق آنها بود .\r\nو هم او ره گفته : در باره اينكه سليمان بجستجوى هدهد برآمد ميان پرنده‌ها اختلاف است ، گفته‌اند : در سفرش نيازمند او شد تا به آتش رهنمايد چون گفتند هدهد آب را در درون زمين مىديده چنانچه ما آن را در شيشه بينيم ، از ابن عباس است .\r\nو عياشى بسند خود از ابى حنيفه آورده كه به امام ششم عليه السّلام گفت : چرا سليمان در ميان پرنده‌ها از هدهد جستجو كرد ؟ فرمود : چون هدهد آب را در درون زمين بيند چنانچه يكى از شماها در ميان شيشه ، ابو حنيفه بياران خود نگاه كرد و خنديد ، فرمودش چه تو را خندانيد ؟ گفت بر تو پيروز شدم قربانت ، فرمود :\r\nچگونه ؟ گفت : آنكه آب را درون زمين بيند دام را زير خاك نبيند ، فرمود : اى نعمان ندانى كه چون قدر فرو آيد ديده نابينا گردد .\r\nسپس ره در قول خدا ( لاعذبنّه ) گفته : چنانچه سخن گفتن پرنده و تكليفش\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر زمان او به حساب معجزه او درست است رواست از تقصير او گله كند و از غيبت او كيفر نمايد .\r\nو در ( 7 : 218 مجمع ) گفته : «  وَ زَيَّنَ لَهُمُ الشَّيْطانُ  الخ » كه جبائى گفته :\r\nهدهد خداشناس نبود و اين گزارش كودكانه داد چون جز فرشته و آدمى و پرى تكليف ندارد ، و چنانچه كودكان كه پرستش ما را بينند جز آن را بيهوده شمارند » هدهد هم كار مخالف سليمان را بيهوده شمرد ، و اين گفته او خلاف ظاهر قرآنست ، زيرا امتياز ميان سجده حق براى خدا و سجده باطل براى خورشيد در اينكه يكى نيك است و ديگرى زشت جز از خداشناس برنيايد كه ميفهمد يكى روا است و ديگرى ناروا ، بعلاوه آرايش دارائى و روگردانى از راه حق را بشيطان وابست و اين گفتار شناساى عدالت و آگاه بر اينست كه زشت كارى بر خدا تعالى نسزد .\r\nو در ( ج 7 : 261 ) در «  كَأَيِّنْ مِنْ دَابَّةٍ لا تَحْمِلُ رِزْقَهَا  » از سوره عنكبوت :\r\nگفته : چه بسا جنبنده كه خوراكش پس انداز و آماده نيست ، از حسن ، يا نتواند آن را بردارد از ناتوانى خود و با دهن خوراك كند از مجاهد ، و گفتند : همه جانداران كه بر زمين جنبند خوراك فرداى خود را آماده نسازد جز آدميزاده و مورچه و موش بلكه همان اندازه كه بس باشد از آن بخورند ، از ابن عباس ، «  اللَّهُ يَرْزُقُها  » يعنى خدا روزى دهد اين جنبنده ناتوان را كه نتواند روزى خود را بردارد و شما را هم روزى دهد و براى غم روزى ترك هجرت نكنيد .\r\nاز ابن عمر است كه بهمراه رسول خدا صلى اللَّه عليه و إله بيرون شديم تا بنخلستانى از انصار درآمد و خرما برميگرفت و مىخورد و فرمود : اى عمر زاده چرا تو نميخورى ؟\r\nگفتم : يا رسول اللَّه نميخواهم ، فرمود : ولى من ميخواهم ، اين بامداد چهارمين است كه چيزى نچشيدم و اگر خواستم از پروردگارم خواهش كردم مانند ملك خسرو و قيصر را به من ارزانى دارد ، و چگونه باشى اى پسر عمر كه بمانى با مردمى كه روزى يك سال خود را ذخيره كنند براى اينكه يقين آنها سست است . به خدا از\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nآنجا نگذشتيم تا اين آيه فرود آمد ، . . .\r\nو گفته : ره در ( 8 : 496 ) در « و الطّير » يعنى مسخر كرديم پرنده را براى داود كه گرد او آمدند و خدا را با او تسبيح گفتند و همه پرنده و كوهها پر بازگشت بودند به دو و فرمانبر او بودند ، جبائى گفته : مانعى ندارد كه خدا معرفت فرمانبرى داود را بدانها دهد و گرچه خرد تكليف ندارند .\r\nرازى در ( 26 : 186 ) تفسيرش گفته : اگر گويند چگونه پرنده بيخرد تسبيح تواند ؟ توان گفت كه خدا بدانها خردى داده بود كه در آن زمان خداشناس و تسبيح خوان بودند و اين همه معجزه داود عليه السّلام بود .\r\n خَلَقَ الْأَزْواجَ كُلَّها  گفتند : يعنى ازواج همه جانداران را از نر و ماده و گفتند : همه اشكال را و يا اصناف را ، و گفتند : هر ممكنى زوج تركيبى است و يگانه به حق و تنهاى مطلق همان خدا تعالى است «  وَ ما يَبُثُّ مِنْ دابَّةٍ  » يعنى « آفرينش هر چه در زمين پراكنده است از جاندار با هر جنس و سود و هدفى كه دارند نشانه‌هاى روشنى است بر وجود خدا و دانش و نيرو و حكمت و لطفش . . .\r\nقوله سبحانه « صافات » گفتند : يعنى در پرواز خود بال گشايند زيرا چون پر گشايند ، پاها را بر هم نهند « و يقبضن » يعنى براى كمك بپرواز پياپى بالها را به خود چسبانند و خداى رحمانست كه آنها را در جوّ نگهدارد بر خلاف طبع آنها كه رحمتش هر چه را فرا دارد و بهر شكل مناسب پرواز آنها را آفريده . . .\r\nو من گويم : در سوره فيل و داستان آن دليلى است كه جانداران شعور دارند و فرمانبر خدايند ، زيرا ظاهر اينست كه آن پرنده‌ها از جانوران بودند نه از فرشته‌ها گرچه احتمال دارد ، و همچنان خود فيل كه از رفتن بحرم خوددارى كرد و سخن عبد المطلب را فهميد و براى او سر بر خاك نهاد چنانچه در داستان مفصل آن گذشت ، آرى ممكن است اين شعور را خداوند در آن هنگام بدانها داده باشد براى كرامت خانه كعبه و عبد المطلب و زمينه چينى براى نبوت پيغمبر ما صلى اللَّه عليه و آله و سلم\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nاخبار باب\r\n1 - در تفسير على بن ابراهيم ( 459 ) : بسندى از امام ششم عليه السّلام كه هيچ پرنده در خشكى و دريا و هيچ جاندار وحشى شكار نشود جز براى اينكه از تسبيح خدا غافل شده ، عياشى هم از اسحاق مانندش را آورده .\r\n2 - در تفسير : (  وَ اللَّهُ خَلَقَ كُلَّ دَابَّةٍ مِنْ ماءٍ  ) يعنى از آب منى (  فَمِنْهُمْ مَنْ يَمْشِي عَلى بَطْنِهِ  تا آخر آيه ) يعنى مردم بر دو پا و مارها بر شكم و بهائم بر چهار پا راه روند ، امام ششم عليه السّلام فرمود : برخى هم بر بيشتر از چهار پا راه روند .\r\nبيان : دميرى ( حياة الحيوان 206 - در واژه الحيوان ) از قول جاحظ گفته جانور 4 بخش است .\r\nيكى راه ميرود ، يكى ميپرد ، ديگرى شنا مىكند و چهارمى در زمين ميخزد آن كه راه ميرود سه رسته دارد ، آدمى بهائم ، درنده‌ها ، و پرنده همه سه‌اند ، درنده و بهيمه و همج ، و خشاش آنانند كه جرمى لطيف و تنى خرد دارند و چنگال و منقار ندارند ، همج و پشه‌ها از پرنده‌ها نباشند ولى پرواز دارند و آنها در پرنده‌ها چون حشراتند در رده رونده‌ها ، پرنده‌هاى درنده آنانند كه تنها گوشت خورند و بهيمه آنها كه تنها دانه خورند و دو رگه مانند گنجشك كه چنگال و منقار ندارند ولى دانه برچيند و هم مورچه شكار كند و در پروازش ملخ شكار كند و گوشت بخورد ، و مانند كبوتر خوراك به دهان جوجه‌اش نريزد و طبع دوگانه دارد و مانند آن در دوگانه طبعى فراوانند .\r\nو هر چه با دو بال پرد پرنده نيست چه بسا چسنه‌ها پرند و هم مگسها و زنبور و ملخ و مورچه و پشه و پروانه و موريانه و مگس عسل و آنها را پرنده نخوانند و هم فرشته‌ها كه بال دارند و پرواز كنند پرنده نباشند همچنان جعفر بن ابى طالب كه دو بال دارد و در بهشت با آنها پرواز كند پرنده نيست .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n3 - در قرب الاسناد - 55 - : بسندش تا رسول خدا صلى اللَّه عليه و إله كه پرنده‌اى شكار نشود جز بغفلت از تسبيح خدا .\r\n4 - در علل - 1 : 5 - بسندش از امام ششم عليه السّلام كه وحش و پرنده و درنده و همه چيز كه خدا عز و جلّ آفريده اندر هم بودند تا پسر آدم برادرش را كشت و نفرت گرفتند و بهراس افتادند و هر كدام بهم شكل خود پيوستند .\r\n5 - و از همان - 270 - : بسندش تا امام يكم عليه السّلام كه چون عوعو سگ و عرعر خر شنويد به خدا پناه بريد از شيطان رجيم ، زيرا آنها بينند آنچه شما نبينيد پس انجام دهيد آنچه فرمان داريد - الخبر - 6 - از مجالس ابن الشيخ : بسندى تا رسول خدا كه گذر كرد بماده آهوئى بسته بطنابهاى چادرى و چون رسول خدا صلى اللَّه عليه و إله را ديد خدا عزّ و جلّ زبانش را گشود و برسول خدا گفت : يا رسول اللَّه من دو نوزاد دارم تشنه و اين دو پستانم پر از شيرند ، مرا رها كن بروم و آنها را شير بدهم و برگردم و مرا ببندى چنانچه بودم ، فرمودش چگونه مىشود با اينكه تو بسته مردمى و شكار آنهائى ؟ گفت :\r\nآرى يا رسول اللَّه من مىآيم و مرا چنانچه بودم بدست خود مىبندى و از او پيمانى خدائى گرفت و رهاش كرد و اندكى نشد كه برگشت و شيرى در پستانش نمانده بود و پيغمبر خدا او را بست چنانچه بود .\r\nو آنكه پرسيد اين شكار از كيست ؟ گفتند : يا رسول اللَّه اين از بنى فلانست و آنكه شكارش كرده بود منافقى بود ، و از آن برگشت و خوش عقيده شد پيغمبر با او براى خريد آهو در گفتگو شد گفت : بلكه من آن را رها كنم پدر و مادرم قربانت اى پيغمبر خدا ، رسول خدا صلى اللَّه عليه و إله فرمود : اگر بهائم ميدانستند از مردن آنچه شما ميدانيد ، فربهى از آنها نميخورديد .\r\nبيان : ميدانستند از مردن : يعنى بدان يقين داشتند يا سختى آن را و كيفرهاى پس از آن را و هراسهاى مردن را ميفهميدند و اين معنى دوم روشنتر است ( امالى ابن الشيخ 2 : 48 ) .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n7 - در محاسن - 106 - : بسندش تا امام ششم عليه السّلام كه يعقوب بپسرش گفت پسر جانم زنا مكن كه اگر پرنده زنا كند پرش بريزد .\r\n8 - در خرائج روايت است كه از امام سوم عليه السّلام در خرد ساليش پرسيدند از آواز جانوران چون شرط امام اينست كه همه زبانها را بداند تا برسد بآواز جانوران و طبق روايت محمّد بن ابراهيم بن حارث تميمى كه فرموده كركس در آوازش گويد :\r\nاى آدميزاده زنده باش هر چه خواهى كه پايانش مرگ است .\r\nباز گويد : يا عالم الخفيات و يا كاشف البليات ، طاوس ميگويد : بخودم ستم كردم و بزيورم باليدم مرا بيامرز ، درّاج گويد :  الرَّحْمنُ عَلَى الْعَرْشِ اسْتَوى  خروس گويد : هر كه خدا را شناخت از يادش نبرد ، و چون مرغ خانگى قت قت كند گويد : اى معبود بر حق توئى حق و گفتارت حق است اى خداى بر حق ، واشه گويد : ايمان دارم به خدا و روز جزا ، حداء گويد : بر خدا توكل كن ، روزى يا بى .\r\nعقاب گويد : هر كه فرمان خدا برد بدبخت نشود ، شاهين گويد : سبحان اللَّه حقا حقا ، جغد گويد : دورى از مردم آسودگى است ، كلاغ گويد : اى روزى بخش از حلال ، كركى گويد : بار خدايا از دشمنم نگهدار ، لك‌لك گويد : هر كه از مردم كنار است از آزارشان رها است ، مرغابى گويد : آمرزشت اى خدا ، هدهد گويد :\r\nوه چه بدبخت است كسى كه نافرمانى كند خدا را ، قمرى گويد : يا عالم السّر و النجوى يا اللَّه ، كبوتر دشتى گويد : توئى خدا شايسته پرستشى جز تو نيست اى خدا عقعق گويد : سبحان من لا يخفى عليه خافيه .\r\nطوطى گويد : هر كه پروردگارش ياد است گناهش آمرزد ، گنجشك گويد :\r\nآمرزش خواهم از آنچه مايه خشم خدا است ، بلبل گويد :  لا إِلهَ إِلَّا اللَّهُ  حقا حقا ، كبك گويد : نزديكى حق نزديكى است ، سمانات گويد : اى آدميزاده چه تو را از مردن غافل كرده ؟ سوزنيق ( چون زنجبيل ، صقر و شاهين ) گويد :  لا إِلهَ إِلَّا اللَّهُ  محمّد و آله خيرة اللَّه فاخته گويد : يا واحد يا احد يا فرد يا صمد ، شقراق گويد : مولايم\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاز دوزخ آزادم كن .\r\nقبّره گويد : مولايم گناه همه گناهكاران را بيامرز ، قمرى گويد : اگر گناهم را نيامرزى بدبختم . شفتين ( يك نوع كبوتر ) گويد :  لا قُوَّةَ إِلَّا بِاللَّهِ  العلى العظيم شتر مرغ گويد : معبودى جز خدا نيست ، شب‌پره سوره حمد خواند و گويد :\r\nاى پذيراى توبه پشيمانان اى خدا سپاس از تو است ، ( شتر گاو پلنگ ) گويد :  لا إِلهَ إِلَّا اللَّهُ  وحده ، برّه گويد : بس است پند ده مرگ ، بزغاله گويد : اى مرگم بشتاب كه گناهم سنگين شد و فزود ، شير گويد : فرمان خدا مهم است مهم ، گاو گويد : آرام اى آدميزاده تو در برابر كسى هستى كه بيند و ديده نشود و او خداست .\r\nفيل گويد : هيچ نيرو و نيرنگ جلو مردن را نگيرد . يوز گويد : يا عزيز يا جبّار يا متكبّر يا اللَّه ، شتر گويد : منزّه است خوار كن زورمندان منزه ، اسب در شيهه خود گويد : سبحان اللَّه ، گرگ گويد : آنچه را خدا نگهدارد هرگز ضايع نشود شغال گويد : واى واى بر گنهكار با اصرار ، سگ گويد : بس است گناه براى خوارى خرگوش گويد : نابودم مكن اى خدا از آن تو است سپاس ، روباه گويد : دنيا خانه فريب است ، آهو گويد : رهايم كن از آزار ، كرگدن گويد : بفريادرس و گر نه نابود شوم اى مولايم ، شتر گويد : حسبى اللَّه و نعم الوكيل حسبى اللَّه .\r\nپلنگ گويد : منزه است آنكه بتوانائى نيرو گيرد منزه است ، و چون مار تسبيح گويد بگويد : چه بدبخت است كسى كه نافرمانيت كند يا رحمان ، كژدم در تسبيح خود گويد : بدى چيز وحشتناكى است سپس فرمود : خدا چيزى نيافريده جز كه تسبيحى در سپاس خدايش دارد ، وانگه اين آيه را خواند « نيست چيزى جز تسبيح گويد بسپاس او ولى شما نفهميد تسبيحش را ، 45 - اسرى » ( اين حديث را در خرائج چاپى نيافتيم و آنچه از چند جاى بحار برآيد اينست كه نسخه چاپى مختصر نسخه مصنف است ، از پاورقى ص 29 ) بيان : دميرى گفته : كركس كدخداى پرنده‌ها است و در آوازش گويد :\r\nآدميزاده زنده باش تا خواهى كه مرگت رسد چنين فرموده حسن بن على رضى اللَّه عنهما\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nگفته : اين با عمر دراز كركس مناسب است و گفتند عمرش از همهء پرنده‌ها درازتر است و هزار سال ميماند و در كتاب نغمات الازهار از على بن ابى طالب عليه السّلام روايت است كه از دوستم رسول خدا صلى اللَّه عليه و إله شنيدم ميفرمود : « جبرئيل بر من فرو شد و گفت : اى محمّد هر چه را آقائيست ، آقاى بشر آدم است ، آقاى فرزندان آدم توئى آقاى روم صهيب است ، آقاى فارس سلمان است ، آقاى حبش بلال است ، آقاى درختان سدر است ، آقاى پرنده‌ها كركس است ، آقاى ماهها ماه رمضانست ، آقاى روزها جمعه ، آقاى زبانها عربيست آقاى عربيّت قرآن و آقاى قرآن سورهء بقره است حياة الحيوان ، 251 - و از عجائب المخلوقات آورده كه بازها همه ماده‌اند و نر آنها از نوعى ديگر است چون حداء و شاهين و از اين رو شكل آنها گوناگون است ( حياة الحيوان ، 77 ) و در طاوس گفته : منش او پارسائى و خود نمائى است با پرهايش و چتر زدن با دمش بويژه كه ماده‌اش به دو نگران باشد تا آخر آنچه بيايد ( حياة الحيوان 2 : 59 .\r\nدر باره درّاج گفته : او گويا است كه « شكر نعمت نعمت آور است » و آوازش بدين كلمات تقطيع شود .\r\nدميرى گفته : عقاب گويد : دورى از مردم آسودگى است ( حياة الحيوان ، 2 : 87 ) و در بارهء كركى گفته : جانداريست كه بىسرور نزيد و منش او يارى با همدگر است ، و گروهش جدا پروازند و در صف شوند و سرورى جلو آنها باشد كه مدتى دنبال آنند وانگه ديگرى بجاى او رود و او بدنبال آيد تا پس از همه افتد ( 2 : 194 ) و گفته : عقعق چون ثعلب كندش نام دارد و پرنده‌ايست به اندازه كبوتر و به شكل كلاغ و دو بالش بزرگتر از كبوتر است و دو رنگ دارد سفيد و سياه ، دمش\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدراز است ، زير سقف و سايه جا نكند ، خيانت و زنا منش او است و دزدى و پليدى وصف او ( 2 : 112 ) .\r\nو در طوطى گفته : سخن پذير است و پادشاهان و اكابر او را نگهدارند تا خبرگزار باشد و با پا خوراك بدهن نهد چنانچه آدمى بادست ( 1 : 80 ) دميرى گفته : فاخته با خ كسره دار و نقطه دار از طوق‌دارانست ، در كفايه گفته : پنداشتند كه مارها از آوازش گريزند . كه خوشخوان و همدم آدمى است و در خانه‌ها زندگى كند و عربش دروغگو خوانند چون هنوز خرما گل نكرده كه فرياد زند : اين اوان رطب است .\r\nدميرى گفته : شقراق با ضم و يا كسر شين است و بسا شرقراق گويند ، پرنده ايست خرد بنام اخيل و عرب بدان فال بد زند و آن سبز و با نمك است و به اندازه كبوتر ، سبزى سيرى دارد و پرهاى سياه ييلاق و قشلاق كند و خط سرخ و سبز و سياه دارد ( 2 : 38 ) ( و به فارسى آن را سبزه قبا گويند - از مترجم ) دميرى در بارهء ورشان گفته : ساق حراست و قمرى نر است گفتند از فاخته و كبوتر برآيد ، و فرزند دوست است تا جايى كه خود را بكشد اگر فرزند را در دست شكارچى بيند ، عطاء گفته : ميگويد : بزائيد تا بميرد و بسازيد تا ويران گردد .\r\n( 2 : 284 ) در شفتين گفته : از دو نوع مأكول پديد گردد و جاحظ آن را نوعى كبوتر دانسته و گفتند عامهء آن را يمام گويند و آواز خوشى دارد كه اندوه بار است و چون درهم خوانند نيكو باشد و خويش اينست كه چون ماده‌اش نابود شد پيوسته آواره باشد تا بميرد و ماده‌اش همچنين است ( 2 : 36 ) .\r\nگفته : ثعلبى گويد : چون آدم از بهشت بدر شد از تنهائى شكوه كرد و خدا او را با پرستو همدم نمود و او را خانه‌نشين ساخت كه از آدميزاده جدا نشود براى همدمى با آنان ، گفته : چهار آيه از قرآن با او است  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  تا آخر سوره الحشر 20 - 24 » و آوازش را\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر «  الْعَزِيزُ الْحَكِيمُ  » بكشد ( 1 : 213 ) گفته : شتر گاو پلنگ : خوشخويست و دو دستش بلند و دو پايش كوتاه ، و دو دست و دو پايش هم پنج‌مترند و شكل دست و پا و سمش چون گاو است و دمش چون دم آهو ، در پاهاش زانو ندارد و زانوهايش در دستهاى او است ، و چون راه رود پاى چپ را پيش نهد و دست راست را بخلاف چهارپايان ديگر كه دست چپ را پيش نهند و پاى راست ، منش او دوستى و همدمى است و چون خدا دانست كه خوراكش از درخت است ، دو دستش را از دو پايش درازتر آفريده تا بتواند از درخت چرا كند ، گفتند : از سه جانور زائيده شود ، شتر وحشى و گاو وحشى و كفتار .\r\nگويم : سخن كامل در اين باره آيد ان شاء اللَّه . . .\r\n9 - در مناقب - 3 : 223 - از تفسير ثعلبى كه امام صادق از حسين بن علي عليهم السّلام آورده است ، چون كركس بنك كند گويد : آدميزاده زنده‌باش هر چه خواهى پايانش مرگ است .\r\nكلاغ در قارقارش گويد : راستى دورى از مردم آسودگى دارد .\r\nقنبره در بنگش گويد : بار خدايا لعنت كن دشمنان خاندان محمّد صلى اللَّه عليه و إله را و پرستو سوره حمد خواند و مد و لا الضالين را مانند قارى بكشد .\r\n10 - در كافى 2 : 505 - : بسندش از سالم مولا ابان كه شنيدم امام ششم ميفرمود : هيچ پرنده شكار نشود جز براى غفلت از تسبيح ، و مالى آفت نبيند جز براى نپرداختن زكات .\r\n11 - و از همان - 3 - : 415 - : بسندش از امام پنجم يا ششم عليهما السّلام كه خورشيدى به روزى نتابد بهتر از روز جمعه و سخن پرنده‌ها در آن هنگام برخورد بهم ، سلام ، سلام روز خوش است ، باشد .\r\n12 - در اختصاص - 136 - از ابن عباس كه در مجلس امير المؤمنين عليه السّلام بوديم و ناگاه شماره از عجمها آمدند و به دو درود گفتند و سپس گفتند آمديم\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nشش خصلت از تو بپرسيم و اگر بما گزارش دادى ايمان آريم و باور داريم و گر نه دروغ شماريم و انكار كنيم ، على عليه السّلام فرمود : بپرسيد براى فهميدن نه براى آزار دادن ، گفتند بگو بما كه چه گويد اسب در شيهه خود و خر در عرعرش و درّاج در بانگش و قنبره در سوتش و خروس در آوازش و قورباغه در قرقرش ؟\r\nعلى عليه السّلام فرمود : چون دو گروه بهم برخورند ، و مردان شمشير بهم كشند اسب سر برآورد و گويد : سبحان الملك القدوس ، خر در بنگش گويد : بار خدايا گمركچيان را لعنت كن و خروس در خواندن سحرهايش گويد : خدا را ياد كنيد اى بىخبران ، قورباغه در قروقرش گويد : سبحان المعبود في لجج البحار ، منزهست خدا كه در تك درياها پرستيده شود ، درّاج گويد :  الرَّحْمنُ عَلَى الْعَرْشِ اسْتَوى  و قنبره در سوتش گويد ، بار خدايا لعن كن دشمنان آل محمّد را صلى اللَّه عليه و إله گويد : گفتند :\r\nايمان آورديم و باور كرديم در روى زمين از تو داناترى نيست .\r\nفرمود : بشما افاده نكنم ؟ گفتند : چرا يا امير المؤمنين ، فرمود : راستى براى اسب در هر روز سه دعوت برآورده است : در آغاز روزش گويد : بار خدايا روزى آقايم را فراوان كن ، ميان روز گويد : بار خدايا مرا نزد آقايم از خاندانش و مالش دوست‌تر ساز ، و در پايان روز گويد : بار خدايا به آقاى من بر پشت من شهادت روزى كن 13 - در اختصاص - 294 - : بسندى از امام ششم عليه السّلام كه يكى از انصار شتر آبكشى داشت و چون سالخورده شد يكى از خاندانش گفت : كاش آن را نحر ميكرديد و آن شتر نزد رسول خدا آمد و بنگ ميكرد ، رسول خدا صاحبش را خواست و فرمود : اين شتر پندارد از جوانى تا كنون بشما خدمت كرده و اكنون كه پير شده ميخواهيد بكشيدش گفت راست گفته فرمود : او را نكشيد وانهيد .\r\n14 - و از همان : بسندش از ابى خالد كه با امام چهارم به مكه بيرون شدم و چون بابواء رسيديم بر مركب خود سوار بود و من پياده ميرفتم و برمه گوسفندى رسيد و ناگاه يك ميش كه از رمه پس مانده بود به سختى بع بع ميكرد و ماده بره‌اى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدنبالش بع بع ميكرد و چون ايستاد آن ميش بنگى زد و آن بره بدنبالش آمد و امام عليه السّلام فرمود : اى عبد العزيز ميدانى آن ميش چه گفت ؟ گفتم : نه ، به خدا نميدانم ، فرمود : گفت برس برمه زيرا خواهرت سال گذشته در اينجا پس ماند و گرگش خورد .\r\n15 - در اختصاص - 595 - : بسندش از امام ششم عليه السّلام كه گرگها آمدند نزد رسول خدا صلى اللَّه عليه و إله و روزى خواستند و آن حضرت باصحابش فرمود : اگر خواهيد تا آنها سازش كنيد به چيزى كه بدانها بدهيد و آفتى باموال شما نرسانند و اگر آنها را وانهيد بر شما يورش برند و بايد مال خود نگهداريد ، گفتند آنها را وانهيم با هر چه توانستند از مال ما ببرند و تا توانستيم جلو آنها را بگيريم .\r\n16 - و از همان - 297 - : بسندى از حمران كه امام چهارم عليه السّلام با گروهى از يارانش نشسته بود كه ماده آهوئى نزد او آمد و دم جنبانيد و دستها بر زمين زد فرمود : ميدانيد اين ماده آهو چه ميگويد ، گفتند : نه ، فرمود : او پندارد كه فلان بن فلان - مردى از قريش - امروز بچه او را شكار كرده ، و همانا آمده تا من از او بخواهم بچه‌اش را پيش او نهد تا شيرش دهد .\r\nو آنگاه آن حضرت بيارانش فرمود : برخيزيد و همه برخاستند و نزد آن شكارچى آمدند و او بيرون شد و به امام عليه السّلام گفت : پدر و مادرم قربانت براى چه آمدى ، فرمود : به حق خودم بر تو از تو خواهش دارم بچه آهوئى كه امروز شكار كردى درآورى ، آن را برآورد و نزد مادرش گذاشت و آن را شير داد و امام فرمود : فلانى از تو خواهش دارم كه بچه آهو را بما ببخشى ، گفت به چشم و آن را با مادرش رها كرد ، و او پوز به زمين نهاد و دم جنبانيد و ميرفت امام عليه السّلام فرمود : ميدانيد چه گفت ؟ گفتند : نه ، فرمود : گفت : خدا هر غائبى را بشما برگرداند و علي بن الحسين را بيامرزد چنانچه بچه‌ام را به من برگرداند .\r\n17 - در نوادر راوندى - 15 - بسندش از امام ششم عليه السّلام از پدرانش عليهم السّلام كه يك روز اسب ابى ذر غفارى به خاك غلطيد و حمحمه كرد ، ابو ذر به او گفت : هم\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاكنون تو را بس كه از تو پذيرفته شد مردم استرجاع كردند و گفتند : ابو ذر ديوانه شده ، و او بمردم گفت : شما را چه شده ؟ گفتند با بهيمه‌اى سخن ميگوئى ؟ فرمود من از رسول خدا صلى اللَّه عليه و إله شنيدم ميفرمود : چون اسب به خاك غلطد و دعا كند كه مستجابند برايش ميگويد : بار خدايا مرا دوسترين مال او گردان نزد او و دعاى دوم اينكه بار خدايا او را بر پشتم شهادت روزى كن و هر دو مستجابند .\r\n18 - و به همين سند كه رسول خدا صلى اللَّه عليه و إله فرمود : روز جمعه پرنده پرنده‌ها را فرياد زنند و وحوش وحوش را درنده‌ها درنده‌ها را كه درود بر شما اين روز خوشى است .\r\n19 - در نهج البلاغه - 1 : 353 - از سخنرانى امير المؤمنين عليه السّلام در وصف آفرينش شگفت چند دسته جانداران : و اگر انديشند در توانش بزرگ و نعمت سترك به راه آيند و از شكنجه دوزخ بهراسند ولى دلها بيمارند و بينشها تيره ، آيا ننگرند در آفريده‌هاى خرد كه چگونه آفرينشى استوار و تركيبى شايان دارند و گوش و چشم براشان بر آورده و استخوان و پيكر آنها را درست و متناسب درآورده همين مورچه را ببين كه با پيكره‌اى ريز و هيئتى لطف انگيز كه بسا نه چشمگير است و نه در انديشه گنجد چگونه بر زمينش بلغزد و بر روزيش دريغ دارد ، دانه بلانه كشد و آن را در جايگاهش آماده سازد ، در گرما براى سرما گرد آرد و در هنگام برآمدن براى دوران بازگشت ، تأمين روزى دارد و روزيخور نرمش خود است .\r\nحضرت منانش ناديده نگرفته و حضرت ديانش نوميد نساخته گر چه بر روى سنگ خشكيده باشد و بر خاره پكيده در بالا و پائين جهاز هاضمه‌اش و در پرده‌هاى درونش و در چشم و گوش سرش بشگفتى در آفرينش او برخورى كه از وصفش در رنج افتى ، برتر است آنكه او را بر پاهايش ايست داده او بر ستون‌هاى پيكره‌اش ساختمان كرده ، و هيچ آفريننده با او در آفرينش همكار نبوده و در آن همكارى به او كمك نكرده .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو اگر دنباله انديشه را بگيرى تا بپايانش رسى تو را ره ننمايد جز بر اينكه آفريننده يك مورچه همان آفريننده نخله خرما است . براى دقت در تفصيل آفرينش هر چيز و راز سر بسته چگونگى آفرينش هر زنده ، نيست انبوه و نازك و نه سنگين و سبك و نه نيرومند و ناتوان جز اينكه در صفت آفرينش برابرند همچنين آسمان و هوا ، بادها و آب ، بنگر بخورشيد و ماه ، گياه و درخت آب و سنگ و رفت و آمد شب و روز و جوشش اين درياها و فزونى اين كوهها و بلندى اين قلّه‌ها ، و پراكندگى زبانها و گفته‌هاى گوناگون واى بر كسى كه مقدّر را نپذيرد و مدبّر را منكر شود ، پندارند همه اينها چون گياه بيابان زارع ندارند و گوناگونى صورشان خود به خود است ، و در دعوى خود دليلى ندارند ، و بر آنچه در دل دارند بررسى نكرده‌اند ، آيا ساختمانى بىسازنده مىشود و جنايتى بىجنايتكار ؟\r\nو اگر خواهى ملخ را بگو كه دو چشم سرخ آفريده دارد و دو حدقه ماهوار چون دو چراغ برايش افروخته شده و گوشى نهان دارد و دهانى ساخته و عيان و حسّى نيرومند و دو نيش كه با آنها ببرد و دو داس كه با آنها گرد آورد كشت‌كاران در كشت خود از آن هراسانند و راندن آنها نتوانند و گر همه فراهم شوند ، تا در رسيدن كشت بر آن درآيد ، و دلخواه خود از آن بردارد با اينكه همه پيكره او به اندازه انگشت باريكى نباشد .\r\nمبارك باد خدائى كه در سجده او است هر كه در آسمانها و زمين است خواهى نخواهى و گونه و رو برايش به خاك سايد و توانا و ناتوان فرمانش برد و از ترس و هراس زمامش به او وانهد ، پرنده در فرمان او است ، و پرها و نفسش را شماره كند و پاهاش برتر و خشك وادارد ، خوراكشان را اندازه كرده و اجناس آنها را آماده گرفته .\r\nاين كلاغ است و اين عقاب و اين كبوتر و اين هم شتر مرغ ، هر پرنده را\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبنامش خوانده و روزيش را بر خود گرفته ، ابرهاى سنگين برآورده تا باران فراوان ريزند و بخشهايشان را شمرده و زمين خشك را آبيارى كرده و گياه نبودهء آن را رويانده .\r\nتبيين : جنبش مورچه را بر زمين يادآور كرده چون وابسته بپاها و بندها و نيروهاى ريزند كه با نهايت خردى با هم پيوند شدند بروشى كه جنبشهاى تند و پياپى او را فراهم كردند و اين خود نمود توانائى و ريزه‌كاريست در هنر آفرينش و گرد كردن و دريغ او رهنمون دانش او است باينكه نياز به روزى دارد و هم خوش كارى او در آماده كردن و نگهدارى آن ، و در آمد و بازگشت او نشانه اينست كه در هنگام توانائى از جنبش براى روز ناتوانى خود پس انداز مىكند ، چون در تابستان پديدار شود و در زمستان نهان ماند براى ناتوانى در برابر سرما .\r\nبالا و پائين او را - برخى شارحان گفتند بالا سر تا كمر او است و منظور سخن رفع توهم اينست كه آفرينش خرد آسانتر از آفرينش درشت است و بيان اينكه توانش آفرينش در همه برابر است و اينكه بنگر در خورشيد و ماه يعنى بينديش در هنرمندى و حكمتى كه در آنها است و گفتند استدلالى است بامكان عرض بر وجود صانع زيرا همه اجسام در پذيرش اعراض برابرند پس اختلاف آنها در اعراض نياز به مخصص دارد كه همان صانع حكيم است - پايان - و گوناگونى صور را ياد آورده چون دليل روشنى است بوجود صانع و اينكه فرموده در سنجش مستندى ندارند براى اينست كه سنجش آنها بيهوده و سست است چنانچه عزّ و جلّ فرموده « آن را ندانند و جز اين نيست كه گمانى دارند 24 الجاثيه » چون از علوم ضروريه استفاده نكردند و آنها را مرتب ننمودند از راه درست كه نتيجه درست بدهد .\r\nو غرض اينست كه نياز بصانع و كاركن در هر اثرى بديهى است نه اينكه قياس باشد ، ديده نهان بملت داده يعنى چشم بيننده‌ها آن را در نيابد ، و گفتند :\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nيعنى گوشش راز نهان را شنود و آن مناسبتر است با عبارت دنبالش كه حس قوى دارد ، و گفتند منظور از آن نيروى واهمه او است كه در راه زندگى و تدبير آن بوسيله الهام استاد است و گفتند منظور از دو داس ملخ دو پاى او است كه مانند داس كج هستند .\r\nو منظور از سجده معنى حقيقى آنست كه فرشته‌ها و مؤمنان در حال سختى و آسايش انجام دهند و كافران در حال ضرورت و يا بمعنى خضوع و خواريست در برابر عظمت و قدرت خدا و نياز به او از نظر امكان كه بارها گذشته ، و چهره به خاك سائيدن در آسمانيها كنايه از نهايت زبونيست « و قد دعا كلّ طائر باسمه » گفتند مقصود از دعوت فرمان هستى است كه بهر نوعى داده و اين فرمان برميگردد به نيروى آفرينش چنانچه خدا فرموده : گفت : « براى آسمان و براى زمين بيائيد - تا آخر آيه . 11 - فصّلت » و بسا مقصود از اسم همان نشانه است زيرا هر نوع پرنده نشانى مخصوص به خود دارد كه در ديگرى نيست و مقصود اينست كه هر كدام را بنشانى آن كه در علم الهى و لوح محفوظ بوده آفريد ، و برخى گفتند منظور نام هر جنسى است در زبان مردم چون خدا آن را پيش از وضع بشر در لوح محفوظ ثبت كرده بود و نامبرده را هم ثبت كرده بود ، و چون خواست آنها را بيافريند بنام هر كدام را خواند و اجابت كردند . . .\r\n20 - در شهاب : رسول خدا صلى اللَّه عليه و إله و سلم فرمود : اگر بهائم مرگ را چون آدميزاده ميفهميدند فربهى نميخورديد .\r\nضوء : در حديث هوشيارى بيشترى از آدميزاده خواسته و آگهى داده كه اگر بهائم خرد داشتند از آنها با انضباطتر بودند ، چون با اينكه تكليف ندارند اگر مرگ را ميفهميدند نميخوردند و نمىنوشيدند و لاغر ميشدند و آدميزاده مىخورد و ميپوشد و ميداند كه فردا خواهد مرد ، و سرزنش دارد كه از بهائم كمترند در اين عبرت پذيرى ، اى خردمند از خواب غفلت بيدار شو كه با تو گفتند\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nفائده حديث اينست كه بهائم بىزبان اگر مرگ را ميفهميدند گوشت نميگرفتند با چريدن در چراگاه .\r\n21 - در كتاب جعفر بن محمّد بن شريح است از امام ششم عليه السّلام كه شكار نشود از پرنده‌ها جز آنكه تسبيح نگفته .\r\n22 - در يك اصل قديمى بخطّ تلعكبرى : بسندى تا امام ششم عليه السّلام از پدرانش كه يك يهودى برسول خدا صلى اللَّه عليه و إله گفت : اى محمّد به من خبر ده كه الاغ در عرعر خود چه گويد ؟ و اسب در شيهه خود چه گويد ؟ و درّاج و قبّره در آواز خود چه گويند و قورباغه در قرقرش چه گويد ؟ و هدهد در بنگش ؟\r\nرسول خدا صلى اللَّه عليه و إله سر فرو كرد و آنگه گفتش اى يهودى دوباره بگو و باز گفت ، و رسول خدا صلى اللَّه عليه و إله فرمود : الاغ گمركچى را لعن كند ، اسب گويد : الملك  لِلَّهِ الْواحِدِ الْقَهَّارِ  ، درّاج گويد :  الرَّحْمنُ عَلَى الْعَرْشِ اسْتَوى  ، خروس گويد : سبوح قدّوس رب الملائكة و الرّوح ، قورباغه گويد : ياد خدا كنيد اى غافلان ، هدهد گويد : رحمك اللَّه يا داود ، مقصودش سليمان بن داود است ، قبره گويد لعنت خدا بر دشمن خاندان رسول صلى اللَّه عليه و إله .\r\n23 - در علل محمّد بن ابراهيم : همانا وحش را وحش گفتند چون هراس گرفت از آدم در روز فرود آمدن آدم عليه السّلام 24 - در مناقب ابن شهر آشوب - 2 : 141 - : بسندى از امير المؤمنين عليه السّلام در قول خدا تعالى  إِنَّا عَرَضْنَا الْأَمانَةَ  كه خدا امانت مرا ( كه امامت او است ) بر آسمانها همه پيشنهاد كرد به شرط ثواب در پذيرش و عقاب در نپذيرفتن گفتند : پروردگارا ما به شرط ثواب و عقاب آن را تحمل نكنيم ولى بىثواب و عقابش تحمل داريم ، و خدا امانت ولايت مرا بر پرنده پيشنهاد كرد و نخست مؤمن بدان بازهاى سفيد و قنبره‌هايند و نخست منكرش جغد و سيمرغ ، جغد روز نتواند آشكار شود چون برخى پرنده‌ها با او دشمنند ، و سيمرغ در درياها نهان است و ديده نشود ، و خدا ولايت مرا بر زمينها پيشنهاد كرد و هر تيكه پذيرفت خوش\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو پاك شد ، و گياه و ميوه‌اش شيرين و خوشگوار است و آبش زلال و هر تيكه‌اى منكر اقامت و ولايت من شد نمك‌زار شد و گياهش تلخ و ميوه‌اش عوسج و هندوانه ابو جهل و آبش شور و تلخ .\r\nسپس فرمود : و تحمل كرد آن را آدمى يعنى امت تو اى محمّد ولايت امير المؤمنين و امامتش را بدان چه در آنست از ثواب و عقاب و راستش او ستمكار است و دغل است .\r\nبيان - اگر گوئى چون نخست آن را نپذيرفتند پس چگونه برخى پرنده‌ها و زمينها آن را پذيرفتند گويم : در آغاز خبر نام زمينها نيست و در پايانش پيشنهاد بر آسمانها و منافاتى وجود ندارد ولى اين اعتراض هست كه خبر تفسير آيه است و در آن آسمانها و زمين و كوهها همه ناپذيرند و نام آسمانها در آغاز خبر براى نمونه است و اكتفاء بذكر برخى از ديگران و بايد يا پيشنهاد نخست بر مجموع آسمانها و زمين و كوهها باشد بطور اجمال و پيشنهاد دوم بر هر جاندار و تيكه‌اى از زمين باشد بر وجه تفصيل .\r\nيا گفته شود در آغاز خبر تنها از پذيرش با ثواب و عقاب خوددارى كردند و اين منافات ندارد كه پذيرش و ردّ برخى بىثواب و عقاب شده باشد و اينكه فرموده ما آن را بىثواب و عقاب پذيريم گفته برخى باشد يا گفته همه باعتبار برخى از آنها يا نخست حمل بر ظاهر شود و دوم بر قلبى و اللَّه يعلم .\r\n25 - در در منثور - 4 : 321 - از پيغمبر صلى اللَّه عليه و إله و سلم كه چون ابراهيم را در آتش افكندند در زمين جانورى نبود جز آنكه آتش را از او خاموش كرد جز وزغ كه او آتش را بر وى ميدميد و رسول خدا فرمان داد او را بكشند ، و از ام شريك است از پيغمبر صلى اللَّه عليه و إله كه فرمان داد بكشتن وزغها و فرمود ميدميدند در آتش ابراهيم عليه السّلام و از قتاده بسندى از پيغمبر صلى اللَّه عليه و إله كه قورباغه آتش را بر ابراهيم خاموش كرد و وزغ در آن دميد و از كشتن اين غدقن شد و بكشتن وزغ فرمان رسيد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو از انس است كه رسول خدا صلى اللَّه عليه و إله فرمود : دشنام ندهيد بقورباغه كه آوازش تسبيح و تقديس و تكبير است و راستى همه بهائم از پروردگارشان اجازه خواستند كه آتش را بر ابراهيم عليه السّلام خاموش كنند و بقورباغه‌ها اجازه داد و بر هم آمدند براى آن و خدا بجاى سوز آتش آب بدانها داد .\r\nو از ابن مسعود ( در منثور ، 5 : 102 ) كه كعب الحبر گفت : نرّه جغدى نزد سليمان آمد و گفت : السلام عليك يا نبى اللَّه پاسخش داد و عليك السلام اى نرّه جغد ، چرا از زرع نميخورى ؟ گفت براى اينكه آدم بدان نافرمانى خدا كرد و از اين رو من از آن نخورم ، فرمود : چرا آب ننوشى ؟ گفت يا نبى اللَّه براى آنكه خدا با آب قوم نوح را غرق كرد و از اين رو نوشيدنش را وانهادم ، فرمود : چرا در آبادانى نشيمن ندارى و ويرانه‌نشينى ؟ گفت : چون ويرانه ميراث خداست و من در ميراث خدا ساكن شوم و خدا آن را در قرآنش ياد كرده كه فرموده « و چه بسيار آبادانى كه ويران كرديم براى آنكه در زندگى خود اسراف كار و خوشگذران شدند - تا فرموده - و بوديم ما وارث آنان ، 58 - القصص » و از ابى الصديق ناجى كه سليمان بن داود براى طلب باران بيرون شد و بمورچه‌اى گذر كرد كه به پشت افتاده و دست و پا به آسمان برداشته و ميگفت :\r\nبار خدايا ما از آفريده‌هاى توايم و بىنياز از روزى تو نيستيم يا ما را سيراب كن يا نابود كن سليمان بمردم فرمود : برگرديد كه بدعاى ديگرى سيراب شديد .\r\nو از ابى درداء كه داود عليه السّلام يك روز ميان بهائم قضاوت ميكرد و يك روز ميان مردم ، و گاوى آمد و شاخ بحلقه در زد و مانند مادرى بر فرزندش ناليد و گفت : جوان بودم و از من بهره ميگرفتند و مرا به كار ميداشتند و سپس پير شدم و ميخواهند سرم را ببرند ، داود فرمود : با او نيكى كنيد سرش را نبريد ، سپس خواند « آموخته شديم گفتار پرنده‌ها را و بما دادند همه چيز را ، 16 - النّمل » و از نوف است و حكيم كه گفتند : مورچه در زمان سليمان به اندازه مگس بود و از ابن عبّاس پرسيدند چگونه سليمان از ميان پرنده‌ها هدهد را جستجو\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nكرد و نيافت ؟ گفت سليمان در منزلى فرود آمد و ندانست آب چه اندازه دور است ، و هدهد آب‌ياب سليمان بود و خواست از او بپرسد و او را نيافت ، گفتند اين چگونه مىشود با اينكه هدهد بدام زير خاك گرفتار مىشود ، و بچه‌ها برايش دام گسترند و او را شكار كنند ؟ گفت چون قضا آيد بينائى برود .\r\n26 - در كتاب عبد الملك بن حكيم كه امام ششم عليه السّلام فرمود : يك شب داود بيدار ماند و زبور ميخواند و بعبادت خود خوشبين شد ، يك قورباغه به او فرياد زد اى داود ، از بيدارى يك شب خودبين شوى با اينكه من در زير اين سنگ ، چهل سال است كه زبانم از ذكر خدا عزّ و جلّ باز نمانده .\r\n27 - در خصال - 260 چاپ غفارى - : بسندش از امام چهارم عليه السّلام كه ميفرمود :\r\nاز هر چه بر بهائم نهانست چهار چيز نهان نيست ، شناخت پروردگار تبارك و تعالى شناخت مرگ ، شناسائى نر از ماده ، شناسائى چراگاه خوب ، در كافى : 6 : 549 چاپ آخوندى : بسندش مانند آن آمده .\r\nدر فقيه - 2 ، 188 چاپ آخوندى - آن را آورده و آنگه - ره - گفته خبرى كه از امام صادق ( ع ) روايت شده كه اگر بهائم از مرگ ميدانستند آنچه را شما دانيد هرگز فربهى از آنها نميخورديد مخالف اين خبر نيست زيرا مرگ را ميفهمند ولى نه چنانچه آدميزاده ميفهمد .\r\n28 - در مجالس شيخ - 26 ط 1 - ( حديث شماره 27 را با اختلاف در ترتيب و تعبير آورده ) 29 - در كافى - 6 : 539 ( حديث را از امام صادق با اختلاف در تعبير آورده ) 30 - در علل - 1 : 70 چاپ قم - : بسندش از امام ششم عليه السّلام كه شياطين از موريانه قدردانى كردند كه عصاى سليمان را خوردند تا افتاد و گفتند : تو ويران كن و آب و گل كه خواهى به گردن ما و موريانه در جايى نبينى جز اينكه بسا آب و گل در آنجا است 31 - در مناقب ابن شهر آشوب - 3 : 281 كه در حديث ابى حمزه ثمالى است كه عبد اللَّه بن عمر به امام چهارم عليه السّلام وارد شد و گفت يا ابن الحسين تو گوئى يونس بن\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمتى در شكم ماهى زندانى شد براى اينكه ولايت جدّم على بر او عرضه شد و در آن توقف كرد ؟ فرمود : آرى مادرت بعزايت نشيند گفت : نشانى آن را به من بنما اگر از راستگويانى ، فرمود : دو چشمش را با دستمالى بستند و هم دو چشم مرا ، سپس از ساعتى فرمود چشم ما را گشودند و ناگاه ما در كناره درياى متلاطمى بوديم و ابن عمر گفت :\r\nاى آقايم خونم به گردن تو است اللَّه اللَّه در جان من ، فرمود : آرى به تو نمايم آن را اگر از راستگويانم .\r\nسپس فرمود : أيا ماهى و او سر از آب برآورد بمانند كوهى بزرگ و ميگفت لبيك ، لبيك يا ولى اللَّه فرمود : تو كيستى ؟ گفت : ماهى يونس اى آقايم ، فرمود بما گزارش بده گفت اى آقايم راستى خدا تعالى مبعوث نكرده پيغمبرى را از آدم تا برسد بجدّ شما محمّد صلى اللَّه عليه و إله جز اينكه ولايت شما خانواده را بر آنها عرضه كرده ، برخى پيغمبران پذيرفتند و رها شدند ، برخى از آن خوددارى كردند و گرفتار شدند آدم گرفتار گناه شد ، نوح گرفتار غرق گشت ، ابراهيم دچار آتش شد ، يوسف دچار چاه ، و ايوب بلا ديد ، و داود خطا كشيد تا خدا يونس را فرستاد و به دو وحى كرد كه اى يونس دوستدار امير المؤمنين على عليه السّلام و امامان رهبر از پشت او باش .\r\nگفت - چگونه دوستدار باشم كسى را كه نديدم و نشناختم ، و خشمناك رفت و خدا به من وحى كرد كه يونس را بكام گيرم و استخوانى از او نشكنم ، و در شكم من 40 روز ماند و با من در درياها و درون سه تاريكى ميگرديد و فرياد ميزد «  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  » من پذيرفتم ولايت امير المؤمنين على بن ابى طالب و امامان رهبر از فرزندانش را ، و چون بولايت شما گرويد پروردگارم مرا فرمود تا او را بكناره دريا افكندم ، و زين العابدينش فرمود : اى ماهى برگرد بآشيانه‌ات و آب آرام شد .\r\nگويم : شرح اين خبر و تاويلش در معجزه‌هاى امام چهارم عليه السّلام و در باب احوال يونس گذشت .\r\n32 - در توحيد مفضل : امام صادق عليه السّلام فرمود : اى مفضّل بينديش در اين\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nسه دسته از جانداران و آفرينشى كه دارند و در آنست بهى هر كدامشان ، و چون آدمى بايد هوشمند باشد و هنر ساختمان و درودگرى و صنعت و دوخت داشته باشد و جز آنها را ، مشتهاى بزرگ با انگشتان كلفت به او دادند تا بتواند هر چيز را در مشت گيرد و به كار صنعت پردازد ، جانوران گوشت خوار كه بايد زندگى آنها از شكار بگذرد پنجه‌هاى نازك و چنگال دار دارند و منقارهاى تيز كه بتوانند شكار گيرند و هنر را نشايند ، و گياهخواران كه نه هنر دارند و نه شكارچى باشند ، برخى سم دارند تا از سختى زمين نگهشان دارد هنگام چرا و برخى سم شكافته دارند چون كف پا كه بر زمين استوار گردد و آماده باشند براى سوارى و باربرى .\r\nبينديش در آفرينش گوشتخواران كه دندانهاى تيز و چنگال سخت دارند و آرواره‌هاى پهن كه براى گوشتخوارى سزد و ابزار شكار آنها باشد ، همچنان پرنده‌هاى درنده نوكها و چنگالهاى آماده كارشان دارند و اگر بوحوش نوك داده بودند نيازى بدان نداشتند زيرا نه شكار كنند و نه گوشت خورند ، و اگر درنده‌ها سم داشتند از ابزارى كه بدان نياز دارند براى شكار و زندگى بر كنار بودند آيا نبينى بهر دو دسته داده شده آنچه سازگار با زندگى رسته او است بلكه بازيست و بهى او .\r\nبنگر به چهار پايان كه خود به خود دنبال مادرانشان روانند و نيازى بدوش گرفتن و پرورش ندارند مانند نوزادان آدمى و براى آنكه مادرانشان چون مادران آدمى نرمش و علم پرورش و نيروى برگرفتن با مشت و انگشت ندارند به آنها نيروى خيز و خودكارى دادند .\r\nو همچنان بسيارى از پرنده‌ها را چون مرغ و دراج و كبك بينى كه تا از پوست درآمدند دانه برچينند ، و آنچه از آنها كه ناتوانست مانند جوجه كبوتر و يمام مادرى مهربان دارند كه خوراك آنها را در چينه‌دان خود بياورد و بكام آنها نهد و پيوسته بدانها خوراند تا خودكار شوند و خود خوار ، از اين رو بكبوتر فرزندان بسيار مانند مرغ خانگى روزى نشده تا بتواند جوجه خود را بپرورد\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو تباه نگردد و نميرد ، و بهر كدام بهره‌اى به اندازه از تدبير حكيم لطيف داده‌اند ببين پاهاى جانور چگونه دوگانه است تا آماده راه رفتن باشد و اگر تك بود شايان آن نبود . زيرا راه رو بايد بيكپا پيش رود و پاى ديگر را بر جا دارد و دو پا يكى را جلو دهد و يكى را برجا دارد و چهار پا دو تا را پيش دارد و دو تا را برجا دارد كه بر خلاف همند زيرا اگر چهار پا دو تا يكسو و جلو مينهاد و بر دو تاى سوى ديگر تكيه ميكرد بر زمين استوار نميماند چنانچه تخت و مانند آن نمانند و پاى راست را از پيش و چپ را از پس پيش نهد و آنگه دو تاى ديگر را از راست و چپ و بر زمين بماند و در راه رفتن نيفتد .\r\nنبينى كه خر چگونه براى آسيا كردن و بار بردن رام است و بيند كه اسب بسته و در نعمت است شتر كه اگر نافرمان گردد چندين مرد تاب او را ندارند چگونه براى كودكى فرمانبر است و نرّه گاو نيرومند چگونه در فرمان صاحب خود است تا يوغ بگردنش نهد و با او شخم زند ، و اسب اصيل برابر شمشير و نيزه با سوار خود همكار است ، و رمه گوسفند را يك شبان ميچراند با اينكه اگر هر كدام بسوئى پراكنده شوند بدانها نرسد .\r\nو همچنين همه دسته‌ها كه مسخر آدميند ، براى چه چنينند ؟ براى اينكه خرد ندارند و اگر خرد و انديشه داشتند در كارها سزاوار بودند كه برابر آدمى بايستند در بسيارى از نيازهاى او تا شتر بر جلودارش دريغ كند و نره گاو بر صاحبش بشورد و رمه گوسفند از شبان پراكنده شوند و مانند آن .\r\nو همچنين اين درنده‌ها اگر خرد و انديشه داشتند و در برابر مردم همدست ميشدند بسا بر آنها غلبه ميكردند و آنها را ريشه كن مينمودند ، چه كسى بود بايستد در برابر شيرها و گرگها و پلنگها و خرسها اگر هم يار و همدست ميشدند در برابر آدمى .\r\nآيا ننگرى چگونه از آن در بند شدند و بجاى آنچه دارند از پيشامدن در هراسند و از كشتار خود ترسان و از نشيمن مردمان ميترسند و از آن رو بر -\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nگردانند و براى خوراك خود جز در شب با ديد نشوند و با همه صولت خود چون ترسنده و تهمت زده‌اند بىآنكه سركوبى و جلوگيرى از آدميان شده باشند و اگر نه چنين بود با آنها در خانه‌شان ميجنگيدند و بر آنها تنگ ميگرفتند .\r\nسپس سگ را از ميان اين درنده‌ها بر صاحبش مهربان ساخته و پاسبان او كرده تا شب براى پاسبانى صاحبش بر ديوارها و بامها برآيد ، و از يورش بر او جلوگيرد ، و تا آنجا به صاحبش مهر ورزد كه خود را فداى او و رمه و مالش كند و با او الفت گيرد تا بگرسنگى و جفايش بردبار است .\r\nچرا چنين الفتى در طبع سگ نهاده جز براى اينكه پاسبان باشد براى آدمى ، چشمى خيره دارد و نيشى برنده و چنگالى درنده و بنگى هراسناك تا دزد از او بترسد و از آنجا كه نگهبانى كند و هست كناره كند .\r\nاى مفضّل برخ جاندار بينديش چگونه است ؟ بينى دو چشمش جلوش بر آمده‌اند تا آنچه برابر او است بيند مبادا بديوارى برخورد يا در گودى افتد و بينى دهانش شكافى است زير نرمه بينى و اگر شكافى روى زنخ مانند آدمى بود نميتوانست با آن چيزى از زمين برگيرد ، آيا نبينى آدمى خوراك بدهن برندارد و با دست خورد كه ارجمند باشد بر خورنده‌هاى ديگر ، و چون جانداران ديگر دست خوراك بردار ندارند بينى او را از زير ، شكاف دهن داد تا علف را با آن بگيرد و بجاود و با لبان بلندش از دور و نزديك آن را برگيرد .\r\nعبرت گير از دمش و سودى كه دارد برايش ، زيرا سرپوشى است بر دبر و كس او كه هر دو را نهان سازد و بپوشاند و سود ديگرش اينكه ميان دبر و پرده‌هاى شكم او چركينى باشد كه مگس و پشه بر آن نشيند و دم بادبزنيست كه آنها را براند و سود ديگر اينكه جاندار با چرخاندنش براست و چپ از آن آسايشى دارد ، و سودهاى ديگر دارد كه در وهم نايند و هنگام نياز بدانها پديد شوند يكى اينكه بسا جاندار در لجن فرو افتد و بهترين وسيله براى رهائيش گرفتن دم او است\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو در موى دم سود بسياريست كه آدمى در مقاصد خود از آن بهره برد ، و پشتش را هموار و افكنده بر روى چهارپايش ساخته تا بشود سوارش شد ، و فرجش را در پشتش پديد كرده تا نر بر او جهد ، و اگر مانند زن زير دلش بود نميشد نبينى كه نتواند روبرو به دو در آيد چنانچه مرد بزن .\r\nبينديش در خرطوم فيل و لطف تدبيرش كه بجاى دست با آن علف و آب برگيرد و فرو دهد بدرونش و اگر نه چنين بود نميتوانست چيزى از زمين بر دارد چون مانند چهار پايان ديگر گردنى ندارد كه بكشد و چون بىگردنست بجايش خرطوم بلند دارد تا بيندازد و نياز خود را با آن برآرد كيست كه بجاى اندام نبوده جايگزينى به او داده ؟ جز مهربانى كه او را آفريده ، چگونه بىخدا چنين چيزى شود كه ستمگران گويند .\r\nاگر كسى گويد چرا مانند چهارپايان ديگر گردن ندارد .\r\nگفته شود سر و گوش فيل بار سنگينى باشند و گردن سطبرى را خرد كنند و از اين رو سرش بتنش چسبيده تا آن به دو نرسد كه گفتيم و بجاى گردن خرطومى بلند داده شده تا خوراكش را بدان بردارد و با بىگردنى بنياز خود دست يافته .\r\nببين چگونه فرج ماده فيل زير شكم است و چون نر آمد برآيد و پديد شود تا نر بر آن زند ، و عبرت گير كه چگونه فرج ماده فيل جدا از چهارپايان ديگر است و اين صفت را به او دادند تا نسل او بماند و بپايد ، در آفرينش شترگاوپلنگ بينديش و گوناگونى اندامش كه چون اندام چند برسته جانور است ، سرش بسر اسب ماند و گردنش بشتر و سمش بسم گاو و پوستش به پوست پلنگ ، برخى خدا نشناسها پندارند از چند نر پديد گردد از جانداران بيابان كه بر سر آب بهم پرند و چنين جانور چند جورى آورند .\r\nو اين گفته از نادانى و خدا نشناسى است ، زيرا هر رسته جانور رسته ديگرى را آبستن نكند ، نه اسب شتر را و نه شتر گاو را آبستنى ميان دو جانور\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nهم شكل باشد چون اسب و الاغ كه استر آرند و گرگ و كفتار كه يوز زايند با اينكه نتاج آنها از هر كدام عضوى ندارد چنانچه شتر گاو پلنگ عضوى از شتر دارد و يكى از اسب و سمهاى گاو بلكه نتاج از دو جانور ميانه آنها است و در آميخته‌اى از آنها چون استر كه سر و گوش و كفل و دمش و سمش ميانجى اندام اسب و الاغ است و بنگش آميخته از شيهه اسب و عرعر خر است .\r\nو اين دليل است كه شتر گاو پلنگ از چند جانور نيست چنانچه نادانها پندارند بلكه آفريده شگفتى است از خدا براى دلالت بر توانائيش كه از هيچ چيز درمانده نيست و براى اينكه دانسته شود او آفريننده رسته‌هاى جانورانست همه و اندام هر كدام را خواهد در هر كدام فراهم آرد يا نيارد هر چه خواهد در آفرينش فزايد و هر چه خواهد كاهد و از آن درنماند و بلندى گردنش براى اينست كه پديد گاه و چراگاهش جنگلهاى انبوهند كه درختهاى بلند دارند و به گردن بلند نياز دارد ، از آنها بچرد و ميوه آنها را بخورد .\r\nاى مفضل ميمون را به پا كه در بسيارى از اندامش چون آدمى است يعنى سر و رو و شانه و سينه و همچنين تو دلش مانند تو دل آدمى است ، و با اين همانندى هوشى دارد كه از پرورنده خود به اشاره همه چيز را بفهمد و بسيارى از آنچه ديده از آدمى با كارش حكايت كند تا شمائل او بآدمى نزديك باشد و وسيله عبرت او است ، و دانسته شود كه آن از سرشت بهائم و ماده آنها است زيرا بآفرينش آنها پر نزديك است و اگر نه برتر بود در هوش و گفتار و خرد يك جانور بود .\r\nبعلاوه در ميمون فزونيها است از نظر ديگر كه او را از آدمى جدا سازد مانند بينى تو رفته و دم آويزان و موى تن پوشان ، و اينها مانع نبودند كه همچون در شمار آدمى باشد اگر ذهن و خرد و گفتار آدمى را داشت .\r\nبنگر اى مفضل بلطف خدا جلّ اسمه نسبت به بهائم كه چگونه تنشان را از مو و كرك و پشم پوشانده تا سرما نخورند و آفت نگيرند و سمهاى گوناگون بدانها داده تا پا برهنه نباشند و تا هستند باشد و نياز بتازه كردن و عوض كردن نداشته\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nباشند ولى آدمى چاره جو است و مشتى آماده براى كار دارد ميبافد و ميريسد و براى خود جامه ميسازد و آن را در هر حال مناسب عوض مىكند و در اين باره براى او از چند راه بهى است ، مانند اينكه با پرداختن بجامه سازى از بيهوده كارى بر كنار ماند و اين كار او را بس باشد ، و اينكه با كندن جامه آسايش يابد و هر گاه خواهدش بپوشد ، و اينكه جامه‌هاى چند فراهم كند كه زيبائى و خوشنمائى دارند و از پوشيدن آنها لذت برد .\r\nو همچنين با هنر فن چند جور كفش سازد و به پا كند ، و در اين هنرها زندگى باشد براى استادان آن و درآمدى باشد براى زندگى آنان و خوراك نانخورانشان از آن آماده گردد و مو و كرك و پشم براى بهائم جامه است و سمهاى گوناگون بجاى كفش و پاپوش اى مفضل بينديش در آفرينش شگفت بهائم كه چون بميرند خود را زير خاك كنند مانند مرده‌هاى آدمى و گر نه مردار اين وحوش و درنده‌ها كجايند ؟\r\nكه از آنها ديده نشود ، و كم نباشند كه به چشم نيايند ، بلكه اگر كسى گويد از آدميان بيشند راست گفته :\r\nاز اين عبرت گير در بيابانها و كوهها دسته‌هاى آهو ، بز كوهى ، گورخر و گاو كوهى و گوزن و جز آن از وحوش چون شير و گفتار و گرگ و پلنگ و جز آن و انواع هوام و حشرات و جنبنده‌هاى زمين و دسته‌هاى پرنده از كلاغ و قطا و مرغابى و كراكى ( پرنده بزرگ و خاكى رنگ و گردن و پا دراز و بىدم ) و كبوتر و پرنده‌هاى شكارى و گوشتخوار همه و از هيچ كدام مردارى ديده نشود جز يكى كه شكار شده يا درنده‌اى آن را ربوده همه اينها چون احساس مردن كنند در جاهاى نهانى كمين گيرند و بميرند ، و گر نه بيابانها از آنها پر ميشد تا هوا گند ميزد و بيمارى پديد ميشد و و با مىآمد .\r\nبنگر به همين كه مردم خود را از آن رها كنند بنمونه‌اى كه از نخست بدانها داده شد چگونه در منش بهائم و جز آنها است تا مردم از زيان بيماريها كه از آن پديد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nشود سالم مانند .\r\nبينديش اى مفضل در هوشى كه در بهائم نهاده شده براى بهى آنها بطبع و آفرينش از لطف خدا عزّ و جلّ تا از نعمتهاى او هيچ آفريده تهى نماند و گر چه خرد و انديشه ندارد ، زيرا گوزن مارها را بخورد و سخت تشنه شود و آب ننوشد تا مبادا زهر در تنش بخزد و او را بكشد و بر سر گودال آب بماند و رنج تشنگى كشد و بنالد و از آن ننوشد و اگر بنوشد همان گاه بميرد ، بنگر در منش اين جاندار كه چه تاب تشنگى دارد از ترس مردن و زيان آب نوشيدن و آن چيزيست كه بسا يك آدم خردمند تاب آن نيارد .\r\nو روباه چون گرسنه شود خود را به مردن زند و شكمش را باد كند تا پرنده‌ها او را مرده پندارند ، و چون بر او نشينند تا بدرندش بر آنها جهد و از آنها بگيرد كى روباه بىخرد و بىانديشه را بدين چاره‌جوئى كمك داده است جز كسى كه براى روزى به دو توكل دارد از اين راه و مانند آن ، زيرا چون روباه ناتوانست از بسيارى آنچه درنده‌ها بدان توانايند براى شكار به هوش و حيله‌ورزى كمك شده و دلفين ( جانورى دريائى مانند مشك پر باد كه بنجات غريق كمك كند ) شكار پرنده جويد بدين حيله كه آن را بكشد و ريش ريش كند تا روى آب پهن شود و زير آن كمين كند و آب را بشوراند تا ديده نشود و چون پرنده آيد كه ماهى روى آب را ببرد بجهد و او را شكار كند ، ببين چگونه اين حيله را به اين جانور دادند براى مصلحتى .\r\nمفضل گفت : اى آقايم به من از مار تنّين و ابر گزارش بده فرمود : عليه السّلام كه ابر چون گماشته بر او ربايدش هر جا يابدش مانند آهن ربا و آن از ترس ابر سر از زمين برنياورد جز در تابستان كمبار كه آسمان پاك است و يك تيكه ابر هم ندارد گفتم : چرا ابر گماشته بر او است كه آن را ربايد چونش يابد ؟ فرمود : براى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاينكه زيانش را از مردم بگرداند .\r\nمفضّل گويد : گفتم : اى مولايم در باره بهائم شرح داديد كه عبرت گير را بس است اكنون از مورچه خرده و مورچه پرنده بفرمائيد ، فرمود : اى مفضل بنگر به چهره مورچه خرده آيا از آنچه بهساز او است كم دارد ؟ از كجا است اين اندازه‌گيرى درست در مورچه خرده جز از تدبير آفريننده خرد و درشت .\r\nببين مورچه را كه گرد هم آيند براى جمع قوت و آماده كردن آن گروهى از آنها كه دانه كشند به خانه چون گروهى از مردم باشند كه گندم يا جز آن را نقل كنند بلكه مورچه در اين كار خود از آدمى كوشاتر است و چون مردم با يك ديگر همكارى كنند و دانه را ببرند تا سبز نكند و تباه شود ، و اگر تر شود آن را برآرند و پهن كنند ، تا خشك شود ، و مورچه لانه خود را جز در زمين بلند نسازد تا سيل نگيردش و غرق شود ، همه اينها را بىخرد و بىانديشه كند و در طبع او آفريده شده از لطف خدا عزّ و جلّ همين شير مگس را ببين كه چه نيرنگى دارد براى روزى خود كه چون مگسى در نزديكش دريابد خود را بمردگى زند و مگس را غافلگير كند و بر او جهد و آن را بگيرد و روى آن افتد و فشار دهد تا ناتوان شود و آن را به درد و بخورد ولى عنكبوت تار خود را دام مگس سازد و در درون آن كمين كند و چون مگس بدان دچار شود از آن بمكد و زندگى كند ، و شكار سگها و يوزها و دامها چنين نقل شده .\r\nببين اين جانورك ناتوان چه در طبع خود دارد كه آدمى جز با چاره‌جوئى و ابزار بدان دست ندارد و چيزى كه عبرت بخش است آشكارا خوارش مگير زيرا بسا در چيز خرد معناى نفيسى است مانند اينكه اشرفى طلا خوار نباشد كه برابر يكمثقال آهن است .\r\nاى مفضل در تن پرنده و آفرينشش بينديش كه چون بايد در فضا پرد تنش سبك باشد و در هم و به دو پا آفريده شده و 4 انگشت و يك سوراخ براى فضله و شاش\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو سينه تيزى دارد تا نتواند به آسانى هوا را بشكافد مانند پوزه كشتى براى شكافتن آب دريا و در بالها و دمش پرهاى بلند و سفت است براى پريدن و همه پيكرش پر دارد تا هوا در آن درآيد و سبكش كند .\r\nو چون مقدرش شده دانه و گوشت خوراكش باشد و آنها را يكباره ببلعد دندان ندارد و نوك سخت و برنده دارد تا خوراك برگيرد و گلوگير نشود ، و چون بىدندانست و دانه درست بلعد و گوشت خام حرارت فزونى در درون دارد كه آنها را هضم مىكند و نياز به جويدن نداشته باشد .\r\nو از اينجا عبرت بگير كه هسته خرما و جز آن از درون آدمى درست برون آيند ولى در درون پرنده هضم شوند و اثرى از آنها ديده نشود ، و بچه از تخم آرد و نزايد تا بواسطه فرزند شكمى از پرش نماند ، و همه وضع آفرينش او مناسب وضع زندگى او است ، وانگه اين پرنده گردان در فضا يك هفته و دو هفته و بسا سه هفته روى تخم خود بخوابد تا جوجه‌اش درآيد وانگه باد در دهانش دمد تا چينه دانش براى خوراك وسعت يابد وانگه آن را بپرورد و خوراك دهد تا به خود زندگى كند .\r\nچه كسى او را واداشته دانه برچيند وانگه آن را از چينه دانش در آورد و بجوجه خود خوراند ، براى چه اين رنج را ميكشد و انديشه‌اى ندارد و در جوجه‌اش آن آرزو را كه آدمى در فرزند خود دارد ندارد كه عزت و كمك و ماندن نام باشد و اين يك علت خود ناآگاه دارد و آن بجا ماندن نژاد است كه خود لطفى است از خدا تعالى ذكره .\r\nمرغ خانگى را نگر كه چگونه براى جوجه آوردن در هيجان آيد با اينكه نه تخم فراهمى دارد و نه لانه‌اى آماده بدين نشان كه انگيخته شود و باد كند و قزقز كند و چيزى نخورد تا تخم برايش فراهم كنند و روى آن بخوابد و جوجه كند .\r\nو اين جز براى ماندن نژاد نباشد ، كيست كه بىانديشه در او ويرا بدان واداشته جز طبع آفرينش او .\r\nعبرت گير از آفرينش تخم كه زردى بسته دارد و سفيدى رقيق كه برخى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاز آن جوجه برآرد و برخى خوراكش گردد تا پوسته از او بشكافد و چه تدبيرى در آن به كار رفته زيرا چون نشو و نماى جوجه ميان پوسته محكم است و چيزى در آن راه ندارد تا غذاى جوجه باشد ، براى او خوراكى در آن فراهم است تا او را بس گردد تا هنگام بيرون آمدن از پوسته تخم ، چون كسى كه در زندانى در بسته زندانى است كه دسترسى به او نيست و برايش خوراكى نهند تا وقت بيرون شدن از آن اى مفضّل بينديش در چينه‌دان پرنده و راه ورود خوراك در آن كه تنگ است و بايد خرده خرده از آن گذرد و اگر پرنده نميتوانست دانه دوم را برگيرد تا دانه اول بمعده‌اش رسد دانه خوردنش دراز ميشد و چگونه ميتوانست همه خوراك خود را كه بسا دزدانه است برگيرد چون ترس دارد و از اين رو حوصله‌اى چون توبره آويزان در برابرش براى او آفريده شده تا هر چه شتابانه برگيرد در آن جا دهد و بفرصت آن را بمعده خود كشد و در حوصله خاصيت ديگر هم هست زيرا برخى پرنده‌ها بايد دانه را بجوجه خود برگردانند و آن از حوصله آسانتر است مفضّل گويد : گفتم : برخى بىاعتقادها به خدا پندارند رنگارنگى و گوناگونى اشكال پرنده‌ها اثر آميزش اخلاط و اندازه آنها است و نابرابرى و پريشانى آنها .\r\nفرمود : اى مفضّل اين نگارى كه در پرهاى طاوس و دراج و تدرجها است ( پرنده‌اى خوش آواز و رنگارنگ و دم دراز ) مانند نگاريست كه با خامه كشند و چگونه از امتزاج و اهمال برآيد و اگر چنين بود يك نواخت و برابر نبودند .\r\nبينديش پر پرنده چگونه است ؟ مانند پارچه جامه است كه از رشته نازك بافته شود و مو بمو بهم پيوند شوند و كش دارند و از هم نگسلند و باد ميان آنها افتد و پرنده را در پرواز نگهدارد و در ميانه پر ستون كلفت و استواريست كه رشته‌هاى موئين بر آن بافته شدند تا به سختى خود آنها را نگهدارد ، و آن نى ميان پرها است كه ميان تهى است تا سبك باشد و جلو پرواز را نگيرد آيا اى مفضّل اين پرنده كه ساقهاى دراز دارد ديدى ، و سود درازى ساقش را فهميدى ؟ كه چون بيشتر در حوضچه‌هاى آب است و با ساقش بلندش آن را چون\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nديده‌بانى روى برج بينى ، و او بنگرد جانور درون آب را و چون چيزى بيند كه خوراك او است به نرمى چند گام بردارد و او را برگيرد ، و اگر پاهاش كوتاه بودند چون بسوى شكارش ميرفت شكمش به آب مىخورد و ميشوريد و شكارش ميترسيد و ميگريخت ، و اين دو عمود را برايش آفريدند تا بنياز خود رسد و شكارش از دست نرود .\r\nبينديش در تدبير آفرينش پرنده‌ها كه هر كدام ساق دراز دارند يا بى كه گردن دراز دارند تا بتوانند خوراك خود را از زمين برگيرند ، و اگر با ساق دراز گردنش كوتاه بود نميتوانست چيزى از زمين بردارد ، و بسا با درازى گردن بدرازى نوك هم كمك شده تا برايش آسانتر باشد ، آيا نبينى هر چه از آفرينش بازرسى ، در نهايت درستى و حكمتش يا بى بنگر بگنجشكها كه در روز خوراك خود را جويند نه ناياب باشد و نه فراهم و آماده و بجنبش و جويش بدان رسند ، و همه آفريده‌ها چنينند ، منزه است آنكه روزى به اندازه فراهم كرده نه سراسر ناياب است و نه آماده و حاضر كه به آسانى بخشند چون در آن صلاح نيست چون اگر آماده بود بهائم ميخوردند تا مىمردند و مردم هم بخوشگزرانى و سرمستى مىافتادند تا بتباهى و هرزگى ميكشيد .\r\nآيا ميدانى پرنده‌ها كه جز شب بيرون نشوند مانند جغد و هام و شب پره چه ميخورند ؟ گفتم نه مولايم ، فرمود : خوراكشان چند جور جاندار است كه در هوا پراكنده‌اند چون پشه و پروانه و مانند ملخ و زنبورها چون اينها در هوا پراكنده‌اند و همه جا هستند ، عبرت گير از چراغى كه شب روى بام نهى يا در صحن خانه كه بسيارى از آنها گردش آيند ، و جز از راه نزديكى نيايند .\r\nاگر كسى گويد : از بيابانها آيند ، به او گويند چگونه بدين تندى در رسند و چگونه از اين راه دور چراغى كه درون خانه‌ها است بينند و بسويش آيند ، با اينكه از نزديك گرد چراغ ديده شوند و اين دليل است كه در هر جاى فضا پراكنده‌اند ، و اين دسته از پرنده چون برآيند آنها را جويند و از آنها بخورند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nببين چگونه روزى اين پرنده‌ها را كه جز شب بيرون نيايند از اينان فراهم كرده ، و بفهم سود آفرينش اين جانوران پراكنده را كه بسا كسى گمان برد فزونند و بىسود .\r\nشب پره در ميان پرنده‌ها و چهارپايان آفرينش شگفتى دارد و به چهار پايان نزديكتر است ، زيرا دو گوش برآمده دارد و دندان و كرك دارد و ميزايد و شير ميدهد و ميشاشد و با چهارپا راه ميرود و همه اينها بر خلاف پرنده است سپس در شب بيرون آيد و از پراكنده‌هاى شب چون پروانه و مانندش خوراك گيرد . و بسا گفته‌اند كه شب پره خوراك ندارد و تنها از نسيم هوا غذا گيرد و اين گفته از دو راه نادرست است .\r\n1 - فضله و شاش دارد و آنها جز از خوراك نباشند 2 - دندان دارد و بىخوراك سودى ندارد و در آفرينش چيز بىسود نباشد ، و منافع آن معروفند تا اينكه فضله‌اش كار آمد است « 1 » و بزرگترين سودش شگفتى آفرينش او است كه دليل بر توانائى خالق جل ثنائه مىباشد و تصرف مصلحت آميز او هر گونه خواهد .\r\nو پرنده‌ايست ريز بنام ابن تمره كه بسا بر درختى آشيانه كند و بيند مار بزرگى دهن گشوده به آشيانه او آيد تا او را بلعد ، و با پريشانى و تلاش بچاره پردازد و پى كلكى جويد و آن را در دهان مار اندازد و آن به خود پيچد و زير و رو شود تا بميرد ، ببين اگر منت گزارش آن را به تو ندادم هرگز بخاطر تو ميرسيد ؟ يا بخاطر ديگرى كه پيكلك چنين سود كلانى دارد ، و پرنده خرد يا درشتى چنين چاره‌جوئى كند .\r\nاز اين عبرت گير و از بسيارى چيزها كه سودها دارند و فهميده نشوند\r\n\r\n\r\n","description":"","footnote":"\r\n( 1 ) دميرى گفته فضله او را به كزاز مالند آن را از بن بر كنند و براى تيكه‌هاى ديگرش خواص بسيار گفته مانند اينكه چون سرش را در ظرفى يا در آهنى پزند با روغن زنبق و پيوسته آن را در آن فرو برند تا برشته شود روغنش را بردارند و آن روغن را بدچار نقرس يا فلج كهنه و رعشه دار و عضوى كه ورم كرده بمالند سودمند است و بهبود سازد ( از پاورقى صفحه 69 )\r\n","page_name":" 49 ","page_number":49},
  {"content":"\r\n\r\nجز پديدهء رخ دهد يا گزارشى شنيده شود بنگر بزنبور عسل و فراهم شدن آنها در عسل سازى و آماده كردن خانه‌هاى شش گوش و ريزه‌كارى هنرمندى در آن ، زيرا چون كار را بينى شگفت آور و ريزه‌كاريست ، چون كار شده را بينى ارجمند و نزد مردم گرامى است و چون كارگر را بينى نفهم و خود نشناس است تا برسد بجز آن ، اين خود دليل روشنى است كه درستكارى و حكمت اين هنر از زنبور عسل نيست بلكه از آنست كه آن را ابزار اين كار كرده و بر آن واداشته براى سود بردن مردم .\r\nببين اين ملخ چه ناتوانست و چه توانا زيرا در پيكر او نگرى ناتوانتر چيز است و چون لشكرهاش بسرزمينى رو كنند نتوانند جلو آنها را بگيرند ، نبينى اگر پادشاهاى همه قشونش را آماده كند تا كشورش را از يورش ملخ نگهدارد نتواند ، اين دليل نيست بر توانائى آفريدگار كه ناتوانتر آفريده‌اش را بتواناتر آن گسيل دارد و او نتواند رفعش كند ؟\r\nببين چگونه بر سراسر روى زمين روانه شود مانند سيل و دشت و كوه و بيابان و آبادانى را پر كند تا پرتو خورشيد را بپوشاند ، و اگر دست ساخته بود تا كى اين شماره ساخته ميشدند و در چند سال بر مىآمدند ، دليل بر توانائى شگرفى كه چيزى بر آن گران و بيش نيست .\r\nبينديش در آفرينش ماهى و هم آهنگيش با آنچه برايش آفريده شده كه پا ندارد چون جايش آبست و نيازى به راه رفتن ندارد ، و شش ندارد چون در تك آب دم زدن ندارد و نتواند ، و بجاى پا بالى سخت دارد كه از دو سو بزند مانند كشتيران كه پارو مىزند در دو سوى كشتى ، و بر تنش قشرى زره وار است كه او را از آفات نگهدارند ، بوكش تندى دارد چون چشمش ناتوانست و آب پرده آنست ، و بوى خوراك را از دور يابد و بدان شتابد ، و بدان كه از دهانش به دو سوى كاسه سرش سوراخ‌ها است كه آب را بلعد و از آنها بدر كند و نفس تازه كند چنانچه جاندار با نسيم هوا .\r\nاكنون بينديش در فراوانى نژادش و ويژه‌گيهايش ، در درون يك ماهى تخم\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبيشماريست و فراوانيش براى اينست كه جانوران بسيارى از آن ميخورند تا آنجا كه درنده‌هاى كناره آبگيرها هم بر سر آب بمانند بكمين ماهى و چون بدانها گذرد شكارش كنند و چون ماهى خوراك درنده‌ها ، پرنده‌ها و خود ماهىها و مردم است بايد فراوان باشد .\r\nو چون خواهى وسعت حكمت خالق و كوتهى دانش آفريده‌ها را بدانى بنگر بدان چه در درياها است از اقسام ماهى ، جانوران آبى و انواع بيشمار صدف كه سود آنها خرده خرده بفهم مردم رسند در پيشامدها مانند رنگ آميزى با قرمز كه مردم آن را فهميدند از اينكه سگى كناره دريا پرسه ميزد و جانورى بنام حلزون گرفت و خورد و بينى آن با خونش رنگين ماند و مردم آن را زيبا ديدند و از آن حلزون رنگى بر گفتند و مانند اينها كه مردم بتدريج آن را در هر زمانى ميفهمند ( مصنف آن را بتفصيل در كتاب توحيد آورده به ج 3 : 92 - 110 رجوع كن از پاورقى ص 71 ) توضيح : ململم : با دو لام فتحه دار يعنى گرد شده و مدوّر و ميان پر ، يمام يعنى كبوتر بيابانى ، اصمعى گفته كبوتر وحشى است و كسائى گفته : كبوتر خانگى است ، حمر بحاء ضمه دار و ميم با تشديد يك نوع پرنده است چون گنجشك و ابو داود طيالسى و حاكم با سند صحيح از ابن مسعود روايت كردند كه ما نزد پيغمبر صلى اللَّه عليه و آله و سلم بوديم كه مردى بنيزارى رفت و تخم حمرهء از آن برآورد و حمره آمد و بر رسول خدا صلى اللَّه عليه و إله و يارانش پرواز ميكرد ، فرمود : كدامتان اين را داغ بدل كرديد ؟ مردى گفت يا رسول اللَّه من تخم او را برداشتم - در روايت حاكم جوجه او را - فرمود : برش گردانيد ، برش گردانيد و به او رحم كنيد - پايان - دميرى از قول قزوينى گفته كه فرج ماده فيل زير بغل او است و هنگام آمدن برآيد تا شود كه در آن درآيد ، فسبحان من لا يعجزه شىء ، من گويم احوال فيل در باب مسوخ آيد ان شاء اللَّه دميرى پس از شرح پيكر و وصف زرّافه گويد : ابن خلكان در شرح حال\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمحمّد بن عبد اللَّه عتبى بصرى اخبارى شاعر آورده كه ميگفت زرافه با زاء ضمه دار يا فتحه دار جانور معروفى است و از سه جانور پديد شود ، شتر وحشى ، گاو وحشى و كفتار كه بر شتر افتد و از آن فرزندى آيد ميان شتر و كفتار و اگر نر باشد بگاو ماده افتد و زرّافه آورد و اين در بلاد حبشه است و زرافه بمعنى جماعت است كه نام او شده چون از جماعتى زاده و عجم او را شتر گاو پلنگ نامند .\r\nو جمعى گويند زائيده جانورانيست از وحوش كه تابستان بر سر آب گرد آيند و بهم پرند : و برخى آبستن شوند و برخى نشوند ، و بسا بر يك جانور ماده نرهاى بسيارى پرند و منى آنها با هم در آميزد و جانوران چند شكل و چند رنگ بزايند و جاحظ اين گفته را نپسنديده و ميگويد نادانى سختى است كه جزاز بىتحصيلى نشايد ، زيرا خدا تعالى آفريند هر چه خواهد و آن يكنوع جاندار مستقل است مانند اسب و الاغ بدليل آنكه مانند خود را زايد كه ديده شده ( حياة الحيوان 2 : 4 ) دميرى در باره ميمون گفته : كنيه‌اش ابو خالد ، ابو حبيب ، ابو زنه و ابو قشه است ، جانوريست زشت نمكين و هوشمند و تند فهم و هنر آموز ، پادشاه نوبه ميمونى بمتوكل هديه كرد كه خياط بود و ديگرى كه زرگر بود ، اهل يمن به ميمون خدمتكارى آموزند تا اينكه بقال و قصاب او را پاسبان دكان كنند تا صاحبش برگردد ، به او دزدى آموزند و بدزدد ، شيخان از قاضى حسين نقل كرده‌اند كه اگر به ميمون ياد دهند بخانه‌اى رود و كالا آورد و خانه را سوراخ كرد و ميمون را فرستاد و كالا آورد سزاست كه دستش را ببرند چون جانور اختيار دار است .\r\nو از احمد بن طاهر روايت است كه در رمله ميمون زرگرى ديدم كه چون ميخواست بدمد به مردى اشاره ميكرد در كوره بدمد ، احوال ديگر او در باب مسوخ آيد .\r\nدميرى گويد : گفتند « مها » نوعى گاو وحشى است كه چون ماده‌اش آبستن شود از گاو گريزد شهوت باره است و نرش بر نر پرد و ببز خانگى ماند و شاخ بسيار\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nسختى دارد كه مخش براى قولنج بسيار سود بخش است .\r\nهر كه تيكه‌اى از شاخ آن را با خود دارد درنده‌ها از او نفرت كنند و اگر شاخ يا پوست يا ناخنش را دود كنند در خانه مارها از آن كناره كنند و خاكستر شاخش بدندان كرم زده ريزند دردش آرام شود ، مويش را در اطاق دود كنند موش و چسنه از آن كناره كنند ، اگر شاخش را بسوزند و در خوراك دچار تب نوبه ريزند آن تب را ببرد ، و اگر با هر نوشابه بنوشند باه را فزايد و پى را نيرو دهد ، و نعوظ را فزايد و اگر در بينى خون دماغ بدمند خون قطع شود .\r\nو چون دو شاخش را بسوزند تا خاكستر شوند و با سركه در آميزند و برابر خورشيد به پيسى بمالند نابود شود ، و اگر مثقالى از آن را كف كند با هر كه ستيزد بر او پيروز شود .\r\nدميرى گفته : وعل با واو فتحه دار و عين كسره دار بز كوهى است و در جاهاى سخت و هراسناك بطور دسته جمعى زندگى كنند ، و هنگام زايش جدا شوند و چون شير در پستان ماده آنها فراهم شود آن را بمكد ، و نرش چون از پريدن بر ماده درماند بلوط خورد تا شهوتش نيرو گيرد ، و چون ماده نيابد منى خود را بمكد هنگام شهوت ، و چون زخمى به دو رسد از سبزى كه بر سنگ است بمكد و به زخم خود نهد و به شود ، و چون احساس شكارچى كند و در جاى بلندى باشد به پشت خوابد و خود را بفرود بدره غلطاند ، و دو شاخ سرش تا دنباله‌اش كشيده‌اند و او را از سنگها نگهدارند و چون نرمند به زودى از سنگها درگذرانند .\r\nو نر آن را گوزن خوانند در فارسى و دميرى گفته : در بيشتر احوال بگاو وحشى ماند ، و چون از شكارچى بترسد خود را از سر كوه پرت كند و زيان نبيند شماره سالهاى عمرش همان شماره گرههاى شاخ او است و چون مارش گزد خرچنگ بخورد .\r\nو ماهى را دوست دارد براى ديدنش بكناره دريا آيد ، و ماهى هم نزديك خشكى آيد تا او را بيند ، صيادان اين را دانند و پوست گوزن پوشند تا ماهى بدانها\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنزديك شود و او را شكار كنند .\r\nپر حريص است به خوردن مار و هر جا باشد دنبالش رود ، و بسا كه مارها او را بگزند و اشك از چشمانش روان شود و هر دو گودى زير پلكش بخشكد مانند شمع و آن را براى ترياق زهر مار برگيرند ، و اين پادزهر حيوانيست ، و بهترش زرد آنست و جاهاش بلاد هند و سند و ايرانست و چون از آن برجاى گزيدن مار و كژدم نهند سود دارد ، و اگر كسى كه زهر نوشيده آن را در دهن نگهدارد نافع است و در دفع سم خاصيّت عجيبى دارد .\r\nبراى اين حيوان شاخ نرويد جز پس از دو سالگى كه راستا برويند چون ميخ و در سال سوم تيره تيره شود و همچنين تا سال ششم و بمانند دو درخت گردند در سر او و پس از آن در هر سال دو شاخش بيفتد و بجاى آنها برويد ، و چون برويند آنها را برابر خورشيد دارد تا محكم شوند ، و گوزن ترسو است و هميشه در هراس است و مارها را به سختى مىخورد و آنها را از دم مىخورد تا بسر و هر سال شاخ اندازد ، و اين الهامى است از خدا تعالى براى سود مردم ، زيرا مردم با شاخ او هر جانور بدى را برانند و سختى زايش را آسان كنند و براى زنهاى آبستن سود بخش است و سوخته آن با عسل كرم شكم را برآورد .\r\nارسطو گفته : او را با سوت و آوازه‌خوانى شكار كنند چون تا آن را بشنود بخوابد ، و شكارچيان او را بدان وادارند و از دنبالش آيند و چون ديدند گوشهاش شل شد او را بگيرند ، آلتش همان پى است نه گوشت دارد ، نه استخوان و شاخش تو پر است و سوراخى ندارد .\r\nو بسيار فربه شود و چون فربه شود در گريز باشد از ترس اينكه شكار شود و گوزنها در تابستان افعى خورند و چون از گرمى آن داغ شوند بدنبال آب روند و چون بدان رسند ننوشند و آن را بو كنند چون اگر بنوشند در آن حالت و آب بزهرى رسد كه در شكم آنها است نابود شود ، تشنه مانند زمانى دراز تا زهر درون\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nآنها هضم شود و آنگه آب نوشند .\r\nو چون شاخش دود شود ، جانوران و هر جانور زهر دارى را براند ، و چون شاخش را بسوزانند و با آن مسواك كنند زردى و سوراخهاى دندان را ببرد و بيخ آنها را سخت كند و هر كه تيكهء از آن با خود دارد خوابش نگيرد و اگر آلتش را خشك كنند و با شربت بنوشند باه را برخيزاند و نوشيدن خونش سنگ مثانه را آب كند - پايان - ( حياة الحيوان ، 1 : 76 ) مقصود از نمونه همانست كه خدا تعالى در داستان هابيل ياد كرده فيروزآبادى گفته : دلفين با ضمه جانور دريائى است كه غرق شده را نجات دهد ، دميرى گويد : در باب سين : دخس مانند صرد بضبط جوهرى همان دلفين است بضمه دال و جانور دريا است كه غرق شده را نجات دهد و او را بر پشت خود گيرد تا بتواند شنا كند ، و برخى گفتند : خوك دريائى است كه غرقى را نجات دهد و در پايان نيل مصر كه بسوى درياى شور است فراوانست ، چون دريا آن را به نيل اندازد و چون مشك باد كرده‌ايست و سر ريزى دارد .\r\nو در جانوران دريا جز او داراى شش نباشد و از اين رو آواز باد و نفس دهد و چون بغرقى رسد نيرومندتر وسيله نجات او گردد ، زيرا پيوسته او را به خشكى هل دهد تا رها شود ، و به كسى آزار نرساند و جز ماهى نخورد ، و بسا مانند مرده بر روى آب پديد گردد ، و بزايد و شير دهد و فرزندانش هر جا رود دنبال او باشند و جز در تابستان نزايد .\r\nو در طبعش همدمى است بويژه با كودكان ، و چون شكار شود بسيارى از همنوعانش براى نبرد با شكارچى آيند و چون در ژرفا زمانى بماند نفسش تنگ شود و مانند تير شتابانه برآيد تا نفس كشد ، و اگر بكشتى برخورد خود را بجهاند و از كشتى بلندتر برآيد ، و نر آن هميشه با ماده است ( حياة الحيوان ، 1 :\r\n245 - ) فيروزآبادى گفته : تنّين چون سكين ماريست بزرگ ، دميرى گفته بزرگترين\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمار است كه مىشود باشد قزوينى در عجائب المخلوقات گفته بدتر از كوسه است و در دهانش دندانها است چون سر نيزه ، دراز است چون نخل خرما دو چشم سرخ دارد چون خون ، دهانى گشاده و شكمى گشاد دارد و چشمانش برق زنند و بسيارى جانوران را ببلعد و جانوران خشكى و دريا از او بترسند ، و چون بجنبد دريا را بموج اندازد از نيروى سخت خود در نخست ماريست سركش كه جانوران خشكى را بخورد هر چه بيند و چون بسيار تباهى كند فرشته‌اى آن را بردارد و به دريا افكند و در آن همچنين كند و تنش بزرگ شود ، و خدا فرشته‌اى فرستد تا او را نزد يأجوج و مأجوج افكند ، و يكى روايت كرده كه تنين ديده بدرازاى دو فرسنگ ، رنگش مانند پلنگ است و چون ماهى فلس دارد و دو بال بزرگ و سرش چون سر آدمى است به اندازه تپه بزرگى و دو گوش دراز و دو چشم گرد بزرگ دارد - پايان - ( حياة الحيوان ، 1 : 13 ) گويم : در سخن آنها نديدم كه ابر تنين را ربايد .\r\nدميرى گفته : عنكبوت جانوركى است كه در هوا تار تند پاهاى خردى دارد و چشمان درشتى هر كدام هشت پا و شش چشم است و چون خواهد مگس را بگيرد به زمين چسبد و اطرافش را آرام كند و نفس نكشد و بمگس پرد و بخطا نرود ، افلاطون گفته : حريص‌ترين چيزها مگس است و قانع‌ترين آنها عنكبوت و خدا حريص‌تر چيزى را روزى قانعتر چيزى ساخته ، فسبحان اللطيف الخبير . و اين نوع را ذباب نامند و نوعى هم دارد كه بسرخى زند و كرك دارد و چهار نيش در سر كه با آنها بگزد و تار نتند بلكه در زمين لانه كند و چون خزنده‌ها شب برآيد و از آنها است رتيل ، جاحظ گفته : رتيل نوعى عنكبوت است و آن را كژدم مارها نامند ، زيرا مار و افعى را ميكشد ، گفتند شش بلكه هشت نوع است و همه از دسته عنكبوتند .\r\nجاحظ گفته : فرزند عنكبوت شگفت‌ترين جوجه است كه در دنيا برآيد كاسب و جامه بر تن زيرا از ساعت ولادت تار تند بىنياز بتلقين و آموزش و تخم نهد و بر سرش بخوابد و نخست كه زاده شود كرمهاى خرديست كه در سه روز دگرگون\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nگردد و عنكبوت شود و بتباهى پردازد ، و چون نر ميل ماده كند رشته‌اى از ميان تارها كشد و ماده هم چنان كند و پيوسته چنين كنند تا شكم نر برابر شكم ماده شود و اين نوع عنكبوت حكمت دار است و از حكمت او است كه نخست تار كشد و آنگه پود سازد و از ميانه آغاز كند و جاى شكار خود را مانند انبار آماده سازد و چون چيزى در آن افتد و بجنبد بسويش رود و بر او بتند تا ناتوانش كند و چون ناتوانش كرد بانبارش كشد و اگر شكار ، تارى را پاره كرد برگردد و آن را بسازد و تارى كه تند از شكمش بر نياورد بلكه از برون پوستش باشد ، و دهانش بدرازا شكاف دارد ، و اين نوع خانه‌اش را هميشه سه گوش سازد و گشادى خانه‌اش باندازه‌ايست كه جاى او باشد ، ( حياة الحيوان 1 : 266 و 2 : 114 ) در قاموس گفته : قرمز رنگ ارمنى است و از فشرده كرمى است كه در نيزارهاى آنها است ، و گفته حلزون با حركت لام جانوريست در چراگاه شتران .\r\nگويم : از خبر برآيد كه قرمز و حلزون يكى هستند و بسا مقصود اينست كه از رنگ حلزون پى بردند به كار زدن قرمز براى رنگ آميزى چون بهم مانند ، دميرى گفته : حلزون كرمى است درون لوله‌اى سنگ وش در كناره‌هاى درياها و نهرها يافت شود و تا نيمى از تنش را از لوله برآرد و براست و چپ رود و بجستجوى مايه خوراكش و چون ترى و نرمى يابد بر آن خوابد و اگر بزبرى و سختى برخورد خود را بدرون لوله كشد كه صدفى است براى حذر از آزاركننده تنش و چون خود را بكشد خانه خود را با خود برد - پايان ( حياة الحيوان ، 1 : 171 ) گويم همه خبر را با شرحش بوجه ديگر در كتاب توحيد آورديم .\r\n\r\nدنباله‌ايست كه سود بزرگى دارد :\r\nبدان كه از چند جاى اين خبر روشن است كه كارهاى جانوران زبان بسته از روى فهم و شعور نيستند و همان منش آنها است و از ظاهر بسيارى آيات و اخبار برآيد كه شعور و شناسائى دارند ، زيرا وظائفى دارند كه به ترك برخى از آنها كيفر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشوند در دنيا و به ترك برخى در ديگر سرا ولى نه هميشه بلكه باندازه‌اى كه حق ستمديده از ستم‌كننده دريافت شود ، و حكماء و متكلمين خاصه و عامه در اين باره اختلاف دارند .\r\nحكماء گفتند نفس ناطقه آدمى مجرّد است و دريافت كلى جز از مجرد نيست ، و از اين رو ادراكش را مخصوص آدمى دانند و جانوران ديگر بوسيله نيروهاى تن امور جزئيه را دريابند چون گوسفند كه از گرگ چيزى دريابد كه از او نفرت گيرد ، و بيشتر متكلمين هم فهم و شعور و خرد را از جانوران نفى كنند كه مدار تكليف است ، و آيات و اخبار وارده در اين باره را تاويل كنند چنانچه پيش دانستى و از اين پس بيايد .\r\nو درست اينست كه دليل قطعى بر نبودن خرد و تكليف در آنها نيست بطور مطلق و جز اين نيست كه دلالت دارند كه آنان در ادراك معانى دقيقه و در تكاليف عظيمه بپايه آدمى نرسند و نويد نعمت دائم يا كيفر جاويد ندارند و بسا برخى امور كليه كه بماندن نوع و خوراك و نموّ آنها رسا است بفهمند و شناخت خدا و فرمانبرى از امام زمان را بالهام دريابند و هم امور وارده در اخبار معتبره را و اين نشدنى نباشد و بايست نشود كه مانند متكلمين ديگر عهده دار همه تكاليف باشند و به ترك آنها كيفر شوند .\r\nو نيز تكليف نداشتن دليل خرد نداشتن و بىشعورى بطور مطلق نيست ، زيرا بچه‌هاى در آستان بلوغ تكليف ندارند و بسا داراى علوم و تحقيق مطالب باشند كه بسيارى از مكلفين ندارند .\r\nبعلاوه ممكن است برخى آيات و اخبار حمل شوند بر اينكه خداوند براى معجزه پيغمبرى يا كرامت وصى و ولى در وقت معينى بجانورى خرد و شعور داده كه گفتار و كردار خردمندان از او سر زده چنانچه گذشت يا سخنى و كارى در او آفريده گر چه خود او نفهميده گرچه دور از باور است ، ولى اگر گفته شود كه كارهاى محكم و هنرهاى دقيق او به صرف طبع است بىفهم و شعور بدان و سود آن\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدر نهايت بعد است .\r\nو ممكن است عبارات حديث مفضل كه موهم اين معنا است تعبير شود باينكه خدا تعالى در موقع مقتضى به دو الهام مىكند بىآنكه آن را از استادى فرا گيرد يا از آزمايش و خواندن كتاب چون افراد آدم كه خردمند باشند ، چنانچه بنوزاد خواستن خوراك و گريه در طلب آن القاء شود و مكيدن پستان و مانند آن الهام گردد چنانچه شرح و تفصيلش گذشت .\r\nو در اينجا برخى از سخنان اصحاب خود و ديگران را در اين باره يادآور شويم چون پاسخى كه سيد مرتضى - رضي الله عنه - در كتاب غرر بدين پرسش داده كه چه بايد گفت :\r\nدر اخبار وارده در عمده كتب اصول و فروع بستايش اجناسى از پرنده‌ها و چهار پايان و خوردنيها و زمينها و نكوهش اجناس ديگرى ، چون مدح كبوتر ، بلبل ، قنبره ، حجل و دراج و مانند آنها از پرنده‌هاى شيوا و نكوهش فاخته‌ها و لاشخورها .\r\nو آنچه حكايت است كه هر كدام از اين اجناس ستوده ستايشگر خدا تعالايند و اوليائش و دعاگوى آنان و نفرين بر دشمنانشان و هر جنس نكوهيده گويا بر خلاف آنست چون ذم اولياء عليه السّلام ، و مانند نكوهش از جرى و ماهيان مانند او و گفتار اينكه جرّى براى انكار ولايت مسخ شده و اخبارى كه براى همين سبب حرام شده و چون نكوهش از خرس و ميمون و فيل و مسوخات ديگر كه حرامند ، و چون نكوهش خربزه‌اى كه امير المؤمنين عليه السّلام آن را شكست و يك بار بدان برخورد و فرمود از دوزخ است تا بدوزخ و آن را از دستش انداخت و از جايى كه افتاد دودى برخاست .\r\nو چون نكوهش از زمين شوره‌زار كه ولايت را منكر است ، و در اين معنا آمده آنچه شرحش طولانيست و ظاهرش منافات دارد با خرد كه اينها را نتوان تكليف كرد و امر و نهى را نشايند ، و در اين اخبار كه اشاره كرديم آمده كه برخى از اينها به حق معتقدند و بدان متدين .\r\nو برخى مخالف آنند و اينها هم مخالف ظاهر عقيده خردمندانست و برخى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاز آنها گواهند كه اين جانوران را زبانى گويا است و واژه‌ها كه مقصود را بفهمانند و بمنزله زبان عجمى باشند از عربى كه زبان هم را نفهمند .\r\nو گواهش فرموده خداست در حكايت از سليمان عليه السّلام « ايا مردم زبان پرنده را آموخته شديم و بما دادند از هر چيز ، راستى كه اين خود فضل روشنى است ، 16 - النمل » و خدا سخن مورچه را هم نقل كرده و هم سخن هدهد و احتجاج او را .\r\nپاسخ و اين مسائل را بما منت نهد بدان چه در اين باره دارد كه ثواب برد ان شاء اللَّه و باللَّه التوفيق و سيد - ره - پاسخ گفته كه ميزان اعتقاد ما در نفى و اثبات دليل قطعى است و بايد ظاهر اخبارى كه خلاف آنست بدان برگردانيم و با آن بسنجيم و از يك راهى با آن هم آهنگ سازيم چنانچه ظاهر قرآن كه صحت آن قطعى است عمل ميكنيم تا چه رسد باخبار آحاد كه مايه يقين نيستند و هر خبرى را بايد به ميزان دليل قطعى سنجيد و با آن موافق كرد و اگر نشود آن را ترك كرد ، و همين جمله براى انديشمند بس است .\r\nو رواست كه منظور از نكوهش اين گونه پرنده‌ها از اينكه بر خلاف ستايش خدا گويايند و اولياء او را نكوهش كنند و كم شمارند ، نكوهش كسانى باشد كه آنها را بدست آرند و با آنها پيوندند و آنانند كه با مهرورزى و سرگرمى به اين جانوران بر خلاف ستايش خدا گويايند و اولياء و دوستان خدا را نكوهش كنند و گفته آنها را به اين جانوران بسته براى مجاورت و نزديكى بدانها و بر سبيل مجاز و استعاره .\r\nچنانچه خدا در قرآن پرستش را بقريه وابسته و جز اين نيست كه منظور اهل قريه است و چنانچه فرموده « و چه بسيار قريه و آبادى كه از فرمان پروردگارش و رسولان او سرپيچى كرد و ما به سختى بحسابش رسيديم و او را شكنجه‌اى منكر داديم و چشيد و بال كار خود را و سرانجامش زيان گرديد ، 8 و 9 - الطلاق » و در همه اين جمله‌ها كلمه‌اى محذوف است و در ظاهر فعل را به چيزى نسبت داده كه در حقيقت از آن جز او است ، و وصف برخى پرنده بمدح و ستايش\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبر خدا و مدح اولياء خدا به همين روش است .\r\nاگر گويند وابستگى به اين جانوران چه مدحى دارد و يا وابستگى جانوران ديگر چه نكوهشى دارد ؟\r\nگوئيم ما خود وابستگى را مايه مدح و ذم ندانستيم بلكه گفتيم ممكن است شيوه مؤمنان دوستدار اولياء خدا و معاندان دشمن خدا اين باشد كه پر با پرنده‌هائى پيوندند و هم شيوه دشمنان خدا اين باشد كه با پرنده ديگر مأنوس باشند و يكى ممدوح باشد نه براى وابستگى بدان پرنده بلكه براى درست بودن وابستگى به دو و مدح و ثناى او را بدين پرنده نسبت داده كه از وابسته به دو است بطور مجاز و همچنين در ذم مقابل مدح .\r\nاگر گويند پس چرا اتخاذ برخى از اين جانوران مذمت شده در صورتى كه نكوهشى ندارد و نكوهش از آن برگيرنده او است براى كفر و گمراهيش ؟\r\nگوئيم : رواست كه اتخاذ اين گونه جانوران مفسده‌اى داشته باشد كه از آن نهى شده ولى آفرينش آن زشت نباشد چون سودهاى ديگر دارد جز ارتباط آدمى با آن و اتخاذ آن براهى كه مفسده بار نباشد و رواست كه برگرفتن جانورها كه غدقن شده براى شومى و بدفالى باشد كه شيوه‌هاى عرب بوده ، و اين غدقن بعقيده كسى هم كه بدفالى را بىپايه داند درست است ، زيرا خود بد دلى گر چه اثر واقعى ندارد ولى مايه نگرانى و پريشانى خاطر است و بايد از آن دورى كرد ، و بدين معنى است كه فرموده عليه السّلام « دردمند نزد تندرست نرود » .\r\nو اما حرمت مار ماهى و مانندش ممكن است براى زيانى باشد در خوردن آن چنانچه در حرامهاى ديگر .\r\nگوئيم ، و اما اينكه گفته‌اند مار ماهى مسخ شده است براى اينكه منكر ولايت شده خنده آور است و بايد از گوينده‌اش تعجب كرد و از كسى كه آن را بپذيرد و حرمت گوشت خرس و ميمون و فيل چون محرمات ديگر شريعت است و سبب تحريم يكى است ، و قول باينكه مسخ شدند اگر به زور بپذيريم تفسيرش كنيم باينكه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nزيبا و دل انگيز بودند و سپس بدين صورت نفرت انگيز در آمدند تا بيشتر از آنها دورى شود و سود برده نشود ، زيرا نميشود زنده‌اى جز خودش باشد ، جدائى زنده‌ها از هم بالبداهه معلوم است ، و چگونه مىشود زنده‌اى چون آدمى زنده ديگرى گردد چون خرس و اگر مقصود از مسخ جز تغيير شكل باشد نادرست است و اگر منظور ديگرى باشد بايد در آن انديشه كنيم .\r\nدر باره خربزه رواست كه امير المؤمنين عليه السّلام آن را چشيده و بد مزه بودند و براى كراهت از آن فرموده براى مردم دوزخ خوب است چنانچه يكى از ماها در باره آنچه بد شماريم گوئيم ، و بسا كه برخاستن دود از آن كه دورش افكند براى تصديق آن حضرت باشد و معجزه او باشد .\r\nو اما ذم زمين شوره‌زار جز همان ذم اهلش مانند «  وَ كَأَيِّنْ مِنْ قَرْيَةٍ  » الخ معناى معقولى ندارد و مانند همان «  وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها  رسله - 80 - الطلاق » مىباشد .\r\nو اما نسبت اعتقاد حق ببرخى جانوران و عقيده باطل و كفر ببرخى ديگر مخالف خرد و ضرورتست زيرا جانوران بيخردند و كامل و مكلف نيستند و چگونه عقيده حق و ناحق يابند ؟ و چون در ظاهر روايتى چيزى از اين نشدنيها باشد بايد آن را بدور انداخت يا تفسير درستى كرد كه ما راه آن را نشان داديم .\r\nو اما اينكه خدا از سليمان حكايت كرده كه « اى مردم ما آموختيم زبان پرنده را و بما دادند از هر چيزى و راستى كه اين خود فضل روشنى است 16 - النحل » مقصود اينست كه از آواز آنها مقصود آنها را ميفهميده بر سبيل معجزه و اما اينكه از مورچه حكايت كرده كه گفت « اى مورچه‌ها بلانه‌هاى خود درآئيد تا پامال سليمان نشويد ، 18 - النحل » رواست كه نشانه اين گفتار از او پديد شده و بديگر مورچه‌ها هشدار داده و آنها را از ماندن در جاى خود ترسانده باشد ، و نجات را در گريز بلانه‌ها فهمانده باشد ، و بطور مجاز و استعاره سخن را به دو نسبت داده چنانچه شاعرى گفته :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو شكا اليه بعبرة و تحمحم . . . آن دابه با اشك ريختن و حمحمه به او شكايت كرد .\r\nو ديگرى گفته : و قالت له العينان سمعا و طاعة - دو ديده به او گفتند به چشم فرمان‌برداريم .\r\nو رواست كه مورچه مانند آدميان سخن بدين معنا گفته باشد و اين معجزه سليمان عليه السّلام باشد چنانچه فهم معانى آواز جانوران را به او داد تا معجزه او باشد ، و اين نشدنى نيست ، زيرا سخن گفتن آدمى از كسى كه مكلف و خردمند نباشد رواست چون ديوانه و كودك خردسال كه تكليف و خرد كامل ندارند و سخن در باره هدهد هم بيكى از اين دو راه است كه در مورچه گفتيم و نيازى بباز گوئى ندارند .\r\nو اما حكايت از اينكه سليمان گفته : البته او را عذابى سخت كنم يا سرش را ببرم يا اينكه عذر روشنى بر آيم آورد ، 21 - النحل » و چگونه كيفر هدهد كه تكليف ندارد رواست پاسخش اينست كه عذاب زيان وارده است گر چه سزا و كيفر بدكارى نباشد .\r\nو رواست مقصود از عذاب همان آزار باشد و خدا آزارش را براى او مباح كرده باشد چنانچه سر بريدن او رواست بنا بر مصلحت ، چنانچه پرنده‌ها را به زير فرمانش آورده بود كه در منافع و اغراض خود به كار ميبردشان ، و همه اينها براى پيغمبرى مرسل كه خرق عادت كند و معجزه نمايد مورد انكار نباشد و همانا مايه شبهه شود براى مردمى كه گمان برند اين حكايات بايستند كه مورچه و هدهد مكلف باشند و ما روشن كرديم كه مطلب بر خلاف آنست .\r\nو در پاسخ پرسشهاى طرابلس - قد - گفته : استبعاد از اينكه مورچه‌اى ديگران را بيم دهد تا از آنجا رو برگردانند و شگفت از فهميدن مورچه‌هاى ديگر و از آنچه قرآن گزارش داده كه گفته « اى مورچه‌ها بلانه‌هاى خود درآئيد » الآية بى جا است زيرا جانور از آواز جانور ديگر يا كارش بسيارى مقاصد را دريابد ، و از اين رو مىبينيم پرنده‌ها و بسيارى جانوران نر و ماده خود را بآواز ويژه بخوانند كه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nجز آوازهاى ديگر آنها است و تفاهم ميان جانوران بآواز يا كارى كه كنند روشنتر از آنست كه نهان باشد و ناديده گرفتن آن مكابره است .\r\nو چه جاى انكار است كه مورچه‌ها از بيم دادن آن مورچه كه از او حكايت شده بيم و هراس دريافته باشند ، البته ما بارها ديديم مورچه بسوئى روانست و چون برابر ديگرى رسد و به او برخورد از آن سو برگردد .\r\nو نبايد اين حكايت رسا و دراز گفتار مورچه باشد و همانا چون او مورچه‌ها را از زيانى بيم داده رواست حكايت حال او باشد به اين گفتار شيوا و منظم چون اگر سخنگو بود به اين عبارت بيم ميداد ، و بسا عربى از يك پارسى زبان سخن مرتب و پيراسته حكايت كند كه آن را نگفته است ولى معنايش را فهمانده ، و تعجب از هر دو جا برخاست .\r\nو چه چيز زيباتر و رساتر و گوياتر است در نيروى بلاغت و سخنورى شيوا از اينكه اشعار بيم‌گذار مورچه‌اى از سليمان و قشونش به همان تفاهم ميان مورچه‌ها با اين جمله‌هاى منظم و شيوا و دلبر و درست تعبير شود ، و همانا آفت فهم اين امور حرص بر اعتراض است از كسى كه سخن فهم نيست و روش سخنورى نداند .\r\nشارح مقاصد گفته : بيشتر فلاسفه معتقدند جاندارى جز آدمى نفس مجرد كلى فهم ندارد و برخى هم ترديد كردند براى اينكه دليلى در دست نيست ، و توهم اينكه اگر نفس مجرد داشتند بايد آدم باشند ، چون حقيقت آدمى جانست و تن نه چيز ديگر درست نيست چون ممكن است دو روح مجرد در ذات خود از هم جدا باشند و بفصلى ناشناخته از هم ممتاز باشند .\r\nو جمعى انديشمندان گفتند جانوران ديگر هم نفس مجرد كلى فهم دارند بدليل عقل و نقل اما از نظر عقل ما بينيم كه كارهائى كنند كه دليل است دريافت خردمندانه دارند چون زنبور عسل در ساختن خانه‌اى شش گوش و فرمانبرى از سرور خود ، و مورچه در فراهم كردن پس انداز ، و شتر و استر و اسب و خر در راهجوئى در شب تار ، و پيل در حالات غريبه‌اش و بسيارى از پرنده‌ها و حشرات\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر درمان بيماريهاى خود و جز آن از چاره‌جوئيهاى شگفت آورى كه بسيارى خردمندان از آن درمانند .\r\nو از نظر نقل چون قول خدا « و پرنده‌هاى رسته بند - الآية - 41 - النور » و قول خدا تعالى « وحى كرد پروردگارت به زنبور عسل - الآية - 68 - النحل » و قول خدا تعالى « اى كوهها بازگرديد با او و پرنده‌ها ، 10 السبأ » و قول خدا تعالى حكايت از هدهد « فرا يافتم بدان چه تو فرا نگرفتى ، 22 - النحل » و در حكايت از مورچه « اى مورچه‌ها در لانه‌هاتان درآئيد - الآية ، 18 - النحل » رازى در المطالب العاليه ضمن گفتگو در نفوس جانوران ديگر گفته : اما فلاسفه متأخر اتفاق دارند كه نيروهاى جسمانى دارند و نشود كه نفس مجرّد داشته باشند ، و در اثبات آن نه دليلى آوردند و نه شبهه‌اى و كسى را نرسد كه گويد :\r\nاگر نفس مجرد داشتند بايد در همه ذات خود با آدمى برابر باشند ، و دانش و اخلاق آنها چون آدمى باشد و اين نشود ، زيرا گوئيم برابرى در تجرد برابرى در وصف سلبى است و برابرى در تمام مهيت را بايست نيست ، و مردم ديگر اختلاف دارند در اينكه نفس مجرّد دارند يا نه ؟ گروهى از اهل نظر و اثر آن را ثابت دانند بدليل عقل و نقل ، اما از عقل گفتند كارها از آنها سر زند كه جز از خردمندان فاضل سر نزند و اين دليل است كه اندازه‌اى خردمندند و آن را به چند وجه شرح دادند .\r\n1 - موش دم ميان شيشه روغن كند و آن را بليسد ، و اين كار دانستن چند مقدمه را خواهد يكم : نياز بروغن دارد دوم سرش ميان شيشه نرود ، 3 - دمش در آن رود چهارم از اين راه به مقصود رسد و بايدش اقدام كرد .\r\n2 - زنبور عسل خانه‌هاى شش گوش سازد و اين شكل دو سود منحصر به خود دارد بدين تقرير كه اشكال دو جورند يكى آنكه چون بهم پيوست شوند عرصه را پر كنند ولى گوشه‌هاى تنگى از آنها بيرون و بيكار ماند و دوم آنكه چنين نباشند بخش نخست چون مثلثها و چهار گوشهايند كه گرچه همه عرصه‌اى را فراگيرند\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nولى گوشه‌هاى تنگى از آنها ماند ، و مسبع و مثمن و جز آنها زاويه‌هاى گشاد دارند ولى عرصه را پر نكنند و مقدارى فضا ميان آنها بماند ، و شكلى كه هر دو سو را دارد تنها شش گوش است كه چون بهم پيوند شوند جاى خالى در عرصه نماند .\r\nو چون شش گوش چنين است زنبور عسل براى خانه سازى از آن استفاده كرده و اگر خدا تعالى به دو الهام نميكرد و هوش نميداد بدين امر پى نمىبرد ، و شگفت ديگرش اينست كه آدمى شش گوش را جز با خط كش و پرگار نتواند و زنبور عسل خانه‌هاى خود را بىابزار ميسازد .\r\nو بدان كه شگفتيهاى حالات ملكهء زنبور عسل در كار سرپرستى حالات رعايايش و در خدمت رعايا بدان سرور بسيار است و در كتاب احوال جانوران ياد شدند .\r\n3 - مورچه براى آماده كردن پس انداز خود تلاش كند ، و جز براى اين نيست كه بسا در آينده بدان نياز دارد ، و نتواند روزى بدست آرد و بايد در اين هنگامش فراهم كند كه تواند ، و سه حالت او شگفتند : يكم چون دريابد جاى او تر شده دانه‌ها را دو نيم كند چه داند كه اگر درست مانند و تر شوند سبز كنند و تباه شوند ولى دو نيم كه باشند سبز نكنند دوّم : چون تر شوند و خورشيد بتابد آنها را از سوراخش درآورد و خشك كند سوّم : چون مورچه دانه خود را بدرون سوراخ برد بيم دهد كه باران آيد و باد وزد ، و اينها رهنمايند كه اين جانور هوش شايانى دارد .\r\n4 - عنكبوت خانه‌هاى خود را شگفت آور سازد ، زيرا تار نتابد تا انديشد چگونه آن را نهد كه تواند پشه و مگس را شكار كند ، و اين انديشه‌ها كمتر از انديشه آدمى نيستند .\r\n5 - چون شتر و خر در شب تاريك راهى روند ، دربار دوم بتوانند از آن راه رفت بىرهنما و آموزش ، تا آنجا كه چون مردم در باره آن راه اختلاف كنند شتر\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nرا جلو اندازند و بدنبالش روند و راه درست يابند و نيز آدمى نتواند از شهرى بشهرى رود جز از نشانه‌هاى ويژه رهنمائى گيرد كه از زمين باشند مانند كوهها و بادها يا از آسمان چون خورشيد و ماه ، ولى پرنده قطا بىرهنما درست و بىكژى از شهرى بشهرى پرواز كند و هم كراكى از اين سوى جهان بسوى ديگر روند براى هواى سازگار بىكژى و نادرستى ، اين كاريست كه برترين آدمى نتواند و جاندار تواند .\r\n6 - خرس چون خواهد گاو را شكار كند داند كه آشكارا نتواند ، گفتند در گذرگاه نره گاو به پشت خوابد و چون نزديكش آيد و خواهد شاخش زند دو شاخش را با دو بازو چسبد و ميان آنها را دندان گيرد تا او را در اندازد و نيز چوب گيرد و بآدمى زند تا پندارد مرده و او را وانهد و بسا برگردد و نفس او را بو كند و بررسى كند و نيز بسبكى بالاى درخت گردو رود و دو تا گردو به دو مشت گيرد و بر هم بكوبد و در آن پف كند تا پوستهايش برود و مغزش را بخورد .\r\n7 - چون مگس يا پشه بسيار بر روباه نشيند يك تيكه پوست جانور مرده بدم گيرد و دست و پا را در آن نهد ، و خرده خرده در آن فرو رود و چون مگسها و پشه‌ها آب يابند بالا آيند تا روباه تمام تن را در آب فرو كند و همه در سرش فراهم شوند و آنگه سر را هم كم كم زير آب كند تا همه روى آن پوست روند و آنگه آن پوست را در آب اندازد و سالم از آب بدر آيد بىآزار آن جانوران و بىترديد حيله عجيبى است در راندن موذيها 8 - گويند از ويژگيهاى اسب است كه هر كدام آواز اسب پيكارگر با او را شناسد ، سگها با گياه معروفى خود را درمان كنند ، چون به يوز داروى خفه كن دهند فضلهء آدمى جويد و خورد ، نهنگ دهان براى پرنده ويژه‌اى گشايد تا در آن آيد و دندانهايش را پاك كند و بر سر آن پرنده چون خارى باشد كه هر گاه نهنگ خواهد دهن بر هم نهد از آن آزار بيند و آن را گشايد تا پرنده\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبرود ، لاك پشت پس از خوردن مار گياه صعتر كوهى خورد و برگردد و اين ديده شده .\r\nبرخى موثقين شكار دوست گفتند جبارى را ديده كه با افعى ميجنگيده و از بر او ميگريخته روى يك سبزه دشتى و از آن ميخورده و برميگشته و پيوسته چنين ميكرده ، و آن شكارچى در يك پناه گاه گودى بمانند شكارچيان نشسته بوده و آن سبزى نزديك او بوده ، و چون حبارى به كار افعى پرداخته آن سبزى را از بن كنده و چون حبارى بجايش برگشته پى در پى پريده تا به زمين افتاده و مرده و آن مرد دانسته كه او خود را با خوردن از آن گياه از زهر افعى درمان ميكرده و آن گياه كاهوى دشتى است و ابن عرس در نبرد با مار از خوردن ترپ كمك گيرد زيرا افعى از بوى ترپ گريزانست ، و چون شكم سگ كرم گزارد از سنبل مار خورد و چون لكلك‌ها هم را زخم زنند با صعتر كوهى درمان كنند ، بينديش كه اين درمان و پزشكى از كجا بهره جانوران شده 9 - خارپشت پيش از وزش باد جنوبى يا شمالى آن را دريابد و سوراخ خود را بگرداند ، حكايت است كه در قسطنطنيه ( اسلامبول ) مردى بود و پول فراوانى گرد آورده براى خبرگزارى از بادها پيش از وزيدن آنها و مردم از آن بهره ميبردند براى آنكه خارپشتى در خانه‌اش لانه داشت و چنين ميكرد .\r\n10 - پرستو استاد خانه‌سازى است و آشيانه‌اى كه از گل براى خود آماده مىكند با تيكه‌هاى چوب ، و چون گل كم دارد خود را از آب تر كند و به خاك غلطد تا در پرهايش گل ببرد ، و چون جوجه نهد در پرستارى آنها خوب وارسى كند و فضله آنها را با نوكش از آشيانه بدور اندازد و به او آموزد كه پشت بلانه كند و فضله اندازد .\r\n11 - چون شكارچى نزديك جوجه قبجه رسد خود را به او نزديك كند و بنمايد كه در اختيار او است تا بدنبال او رود و سپس بسوى ديگر پرد تا شكارچى را\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاز جوجه‌اش دور كند .\r\n12 - درخت سوراخ كن كمتر به زمين نشيند بلكه بر درخت نشيند و آنجا كه كرم دارد سوراخ كند .\r\n13 - غرنبق ( بغين ضمه دار و نون با فتحه پرنده سفيد دراز گردن آبى يا نر پرنده آبى ) چون دسته جمعى به هوا بالا روند و غبار يا مه و ابر آنها را گيرد و از هم نهان كند با پر آوازى برآرند كه بشنوند و گرد هم باشند و پراكنده نشوند . و چون بخوابند روى يك پا ايستند و سر زير بال نهند جز رهبر آنها كه سر باز باشد و چون كسى را يا آوازى را دريافت بنگ كند تا ديگران بيدار شوند و بگريزند 14 - چون براى شتر مرغ 20 - 30 تخم گرد آمد آنها را سه بخش كند يك بخش را زير خاك كند و يك بخش را در آفتاب نهد و روى يك بخش بخوابد ، و چون جوجه‌هايش درآمدند آنها كه در آفتاب آب شدند بشكند و خوراك آنها كند و چون نيرو گرفتند آنها را كه زير خاكند برآورد و پر از مورچه و مگس و كرم شدند و حشرات و آنان را خوراك جوجه‌ها كند و چون بپايان رسند جوجه‌ها بچريدن و خوراك جستن توانا شدند و ترديد ندارد كه اين خود چاره‌جوئى عجيبى است در پرورش فرزندان .\r\nو بايد به همين اندازه در اين باره بس كنيم زيرا همه آنها در كتاب الحيوان گرد آمدند ، و از اينها برآيد كه اين جانوران كارها كنند كه بسيارى مردم هوشمند از آن در مانند ، و اگر خردمند و با فهم نبودند ، هيچ از اين كارها نتوانستند ، اينست دليل عقل و اما از نقل در اثبات عقيده بآياتى تمسّك دارند :\r\n1 - قول خدا تعالى حكايت از سليمان عليه السّلام « ايا مردم بما آموختند زبان پرنده‌ها و دادند از هر چيز و راستى كه اين فضل روشنى است ، 16 - النمل » ، 2 - قول خدا تعالى « تا چون بوادى مورچه‌ها آمدند مورچه‌اى گفت اى مورچه‌ها در لانه‌هاى خود درآئيد ، 18 - النمل » 3 - « و جستجو كرد از پرنده‌ها و گفت چرا هدهد را نبينم » و اين تهديد جز\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبا خردمند نسزد ، 20 - النمل .\r\n4 - در حكايت از هدهد فرموده « فرا گرفتم بر آنچه تو فرا ندارى - الآية - 22 - النمل .\r\n5 - فرموده او « و پرنده‌ها در رسته‌اند و هر كدام نماز و تسبيح خود را دانند : 41 - النور » گفتند يعنى هر پرنده نماز و تسبيح خود را داند .\r\nيكى گفته : نزد ابى جعفر باقر عليه السّلام نشسته بودم و به من گفت : ميدانى اين گنجشكها چه گويند ؟ هنگام بر آمدن خورشيد و پس از آن ؟ گفتم : نه ، فرمود :\r\nپروردگار خود را تسبيح گويند و خوراك روز خود را خواهند .\r\nگويم : در كتابى ديدم كه سالى قحطى شد و بىباران و تابستان بسيار گرم شد و مردم براى استسقاء بيرون شدند و چون درمانده شدند من بكوهى رفتم و ديدم ماده آهوئى بر سر آبگاهى كه پيشتر آب داشت آمد و گويا آبگاه او بوده و چون رسيد و آبى در آن نديد و سخت تشنه بود ايستاد و سر به آسمان جنبانيد و ابرى آمد سراسر و باران بسيارى باريد .\r\nو ياوران اين عقيده گفتند چون بدليل بيان كرديم كه اين جانوران به چاره‌جوئيهاى لطيف راه برند چه دور باورى دارد كه گفته شود اينها ميدانند پروردگار و سرپرست و آفريننده دارند ، اين همهء گفتار است در باره عقيده اين گروه و منكران خرد و معرفت آنها دليل آوردند كه اگر خرد داشتند بايد آثارش در آنها روشن باشد ، زيرا خرد بىاثر بيهوده است و بحكيم نسزد و اثر خرد در آنها نباشد براى آنكه از كارهاى زشت خوددارى نكنند ، و ميان زيان و سود خود جدائى نتوانند و بايد دانست كه خردمند نيستند .\r\nو مىشود پاسخ داد كه دانش و معرفت را پايه‌هاى بسيار است و بسا نفوس در ماهيت خود از هم جدا باشند و شايد هر نفسى ويژهء درجه‌اى از خرد باشد و بخشى از معرفت ، و اگر مقصود از عقل همه معارف آدمى باشد حق اينست كه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nجانوران آن را ندارند و اگر مقصود نوعى از معارف باشد روشن است كه آن را دارند ، و خلاصه حكم باينكه خرد دارند يا ندارند حكم بغيب است و غيب را جز خدا نداند ، بايد اين پايان سخن ما باشد در نفوس جانوران و اللَّه اعلم - پايان سخن او - دميرى : در غرنبق گويد كه نهايه گفته نر پرنده آبى است و از قزوينى نقل كرده كه از پرنده‌هاى راه بر است و چون دريابد كه روزگار دگرگون شده ببلاد خود برگردد و در اين هنگام رهبر پاسبانى از خود برگيرند و با هم از جا برخيزند و چون پرواز كنند بالا روند كه درنده‌اى بدانها برنخورد و چون ابر آيد يا شب شود براى خوراك به زمين نشينند بنگ ندهند تا دشمن آنها را نيابد ، و چون بخوابند سر زير بال كنند چون دانند پر آسيب پذيرتر است از سر كه چشم دارد و آن برترين عضو است و مخ دارد كه مايه زندگى است و هر كدام سر يك پا خوابند تا خوابشان سنگين نباشد ، و پيشواى پاسبان آنها نخوابد و سر زير بال نكند و به همه سو نگرد و چون كسى را دريابد بنگ بلندترى كند - پايان - ( حياة الحيوان 2 :\r\n125 و 126 )\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nباب دوم احوال چهارپايان و سود و زيانشان و داشتن آنها\r\n\r\nآيات قرآن مجيد\r\n: 1 - المائده - 5 - حلال شده براى شما زبان بسته چهار پايان .\r\n2 - الانعام - 136 - و نهادند براى خدا از آنچه او آفريد بهره‌اى از كشت و از چهار پايان - تا فرمود - بد است آنچه قضاوت كنند 138 - گفتند اينها چهارپايانيند تا فرموده نبودند به راه راست ، 142 - و از چهارپايان باربر است و فرش - تا آخر آيه .\r\n2 - النحل - 5 - و چهارپايان را آفريد كه بشما گرمى و سود دهند و از آنها بخوريد 6 - و از آنها در منزل و سفر زيور يابيد 7 - و بارهاى شما را تا شهرى رسانند كه بدان نرسيد جز برنج دادن خود راستى پروردگار شما البته مهرورز و مهربانست 8 - و اسب و استر و خر براى سوارى و زيورند و آفريند آنچه ندانيد 80 - و ساخت براتان از پوست چهارپايان خانه‌هاى سبك در روز كوچ و روز ماندن شما و از پشم و كرك و موى آنها اثاث و كالا تا زمانى .\r\n3 - الحج - 22 - و نام برند خدا را در روزهاى معين بر آنچه روزى آنها كرده از چهارپايان زبان بسته پس بخوريد از آنها و به بيچاره بينوا هم بدهيد - تا فرمايد و حلال شده براى شما چهارپايان بيزبان جز آنچه بر شما خوانده شود - تا فرمايد - شتر قربانى را براى شما از شعائر خدا ساختيم ، براى شما خوبى دارد - تا فرمايد - چنين براتان فرمانگزارشان كرديم شايد شما هم شكر كنيد ( 28 - 36 ) 4 - المؤمنون - 21 - راستى براى شما در چهارپايان عبرتى است بنوشانيم بشما از درونشان و براى شما در آنها سود بسيار است و از آنها بخوريد 22 - و بر آنها\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nو بر كشتى بار شويد .\r\n5 - فاطر - 38 - و از مردم و جنبنده‌ها و چهارپايان رنگارنگند همچنين 6 - يس - 70 - و آفريديم براشان از مانندش آنچه سوار شوند 71 - آيا نبينند كه آفريديم براشان بكردار دست خود چهارپايانى پس دارنده آنها شدند 72 - و رامشان كرديم براشان و از آنها سوارى گيرند و از آنها بخورند 73 و سودها از آنها دارند و نوشها آيا شكر نكنند ؟ 7 - الزمر - 4 - و فرود آورديم براى شما از چهارپايان هشت جفت 8 - المؤمنون - 79 - خداست كه ساخت براتان چهارپايان تا سوار شويد بدانها و از آنها بخوريد 80 - و سودها در آنها داريد و بدلخواه خود بر دوش آنها برسيد و بر آنها و بر كشتى بار شويد 9 - حمعسق 11 - ساخت براتان از خودتان همسر و از چهارپايان جفتها ، و شما را در آن پراكند و فزون كرد 10 - الزخرف 12 - و ساخت براتان از كشتى و چهارپايان وسيله سوارى .\r\n11 - الغاشيه 17 - ننگرند بشتر كه چگونه آفريده شده ؟\r\n\r\nتفسير\r\n: بهيمة الانعام بيشتر مفسران آن را به چهارپاى زبان بسته تفسير كردند و از بيشتر اخبار برآيد كه مقصود از آن بچه‌هاى شكمى است و در كافى ( 6 : 234 فروع ) بسندى از يكى از دو امام است كه پرسش شده از قول خدا عزّ و جلّ « و حلال است براى شما بهيمه انعام » فرمود يعنى بچه شكمى مادر كه مو برآورده و كرك كرده و به همان سر بريدن مادرش حلال است و اينست كه خدا عز و جل قصد كرده و ممكن است منظور خبر اين باشد كه بچه شكمى هم در آيه وارد است و فرد نهان را بيان كرده و يا اينكه حد نامگذارى بهيمه را توضيح داده كه از آن وقت است و حلال است و منافات با عموم ندارد طبرسى - ره - در ( ج 3 ص 152 ) مجمع گفته :\r\nدر تاويل اين آيه چند قول است :\r\n1 - مقصود همان چهارپا است و واژه بهيمه براى تاكيد است يعنى حلال\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاست براتان چهار پا : شتر گاو و گوسفند .\r\n2 - مقصود بچه‌هاى شكمى چهارپايانست كه در درون مادران باشند هر گاه مو برآوردند و مادرشان را سر بريدند و آنها مرده‌اند همان ذكاة آنها است و اين از امام پنجم و ششم عليه السّلام روايت است .\r\n3 - مقصود از بهيمهء انعام چهارپايان وحشى است و گاو كوهى و گوره‌خر و بهتر اينست كه همه منظور باشند - پايان - و آيه دليل است بر حلال بودن گوشت بهائم بلكه همه اجزاء آنها و بلكه هر سودى از آنها جز آنچه دليل بيرون كرده « و جعلوا » يعنى مشركان عرب براى خداوند از آنچه آفريده از زراعت و چهارپا بهره‌اى را نهادند و گفتند اين از آن خدا است بپندار آنها بىفرمان از خدا و اين از آن بتها است « پس آنچه از آن بتها است به خدا نرسد و آنچه از آن خدا است به بتها رسد » روايت است كه بهره‌اى از زراعت و نتاج را براى خدا ميداشتند و در پذيرائى مهمان و مستمندان به كار ميزدند و بهره‌اى براى بتها ميداشتند و بنگهبانان آنها ميدادند و براى آنها قربانى ميكردند و آنگه آنچه براى خدا بود اگر بهتر ميشد با بهره بتها عوض ميكردند و اگر مىديدند بهره بتهاشان بهتر است بدانها وامينهادند براى مهرورزى بدانها ، و عذر مىآوردند كه خدا بىنيازتر است .\r\nدر مجمع از ائمه ما روايت كرده كه اگر بهره بتها ببهره خدا قاتى ميشد برش ميگرداندند و اگر بهره خدا به بهره بتها قاتى ميشد آن را وامينهادند و ميگفتند خدا بىنيازتر است ، و اگر آب بهره خدا ببهره اصنام واميشد آن را نمىبستند و اگر برعكس ميشد جلوش را مىبستند و ميگفتند : خدا بىنيازتر است و چه بد قضاوت ميكردند .\r\n« و ميگفتند : اين چهارپايان و زراعت غدقن است و نخورانيم جز به كسى كه خواهيم » مقصودشان خدمتكار بتان و مردان بود نه زنان . اين پندار آنها بود بىدليل\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n« و چهار پايانى كه پشت آنها غدقن ميشد مانند بحيره و سائبه و حاميه و چهار - پايانى كه بىنام خدا و بنام بتها ميكشتند ، و گفتند براى حج سوار آنها نميشدند و به خدا دروغ مىبستند و او سزاى دروغشان را ميدهد .\r\nو ميگفتند آنچه در شكم اين چهارپايانست كه بچه‌هاى شكمى بحيره و سائبه بودند ويژه مردان ما است و بر زنهامان حرام است اگر زنده زايند و اگر مرده آيند همه در آن شريكند چه مرد و چه زن ، البته سزاى اين شرح و حكم ناحق آنها را ميدهد كه از دروغ حلال و حرام به خدا بستند « زيرا او حكيم است و پر دانا » زيان بردند آنان كه فرزندان دختر خود را از كم خردى بنادانى كشتند ، و آنچه خدا روزيشان كرده بود بنام بحيره و مانندش بر خود حرام كردند بدروغ بستن بر خدا ، البته گمراه بودند و به راه حق نبودند .\r\nو آفريده چهار پايانى براى بار برى و فرش در تفسيرش چند وجه است .\r\n1 - بار بر شتران بزرگند و فرش خرد آنها كه به زمين نزديكند مانند فرش گسترده 2 - بار بر شتر و گاو است و فرش گوسفند 3 - بار بر هر باركشى است از شتر و گاو و يابو و استر و خر و فرش گوسفند است ، اين از ابن عباس روايت شده و گويا معتقد شده كه سم داران هم بتبع در انعام واردند .\r\n4 - مقصود انتفاع بباربرى است و خواباندن بر زمين براى سربرى و منظور از فرش كردن خواباندن براى ذبح است .\r\n5 - مقصود از فرش آن فرشها است كه از پشم و موى آنها آماده شوند يعنى برخى چهار پايان باربرند و از برخى آنها كرك و پشم گيرند و فرش سازند و گفتند : فرش بافته از مو و پشم و كرك است ، و دليل است بر جواز بار كردن هر كدام باربرند و ذبح هر كدام خوردنى هستند يا فرش سازى از پشم و كرك و مويشان ( مجمع البيان 4 : 376 ) «  كُلُوا مِمَّا رَزَقَكُمُ اللَّهُ  » طبرسى - ره - در ( ج 4 ص 377 ) مجمع گفته : يعنى حلال شماريد خوردن هر آنچه خدا بشما داده و از آنها غدقن نكنيد چون مردم جاهليت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nدر باره كشت و انعام ، بنا بر اين فرمانيست و بسا مقصود فرمان به همان خوردنست و بمعنى اباحه است .\r\n« پيروى از گامهاى شيطان نكنيد » بيضاوى در ( 1 : 406 ) تفسيرش گفته :\r\nيعنى از پيش خود حلال و حرام نسازيد زيرا شيطان دشمن آشكار شما است « ثمانيه ازواج » بيان حموله و فرش است يا مفعول « كلوا » است و جمله « لا تتبعوا » مستقل است در اين ميانه يا بيانيست براى روش خوردن روزى خدا و يا حال است از واژه ( ما ) كه كنايه از گوناگون يا شماره دار است « زوج » همراه هم جنس خود است و يا هر دو آنها و منظور معنى نخست است .\r\n« از ميش دوتا و از بز دو تا » طبرسى - قد - در ( 4 ص 377 ) مجمع گفته :\r\nيعنى هشت فرد كه هر كدام همتا ناميده شوند ، نر همتاى ماده است و ماده همتاى نر و گفتند : يعنى هشت صنف « از ميش دو تا » يعنى نر و ماده « از بز دو تا » يعنى نر و ماده ميش گوسفند پشم دار است و بز گوسفند مو دار ، مفرد ضأن ضائن و مؤنثش ضائنه يك بز ماعز است ، و گفتند منظور از دوتا اهلى و وحشى است از ميش و بز و گاو و مراد از شتر دو تا عربى و بخاتى است و اين از امام ششم عليه السّلام روايت است اى محمّد بگو به بت‌پرستانى كه حلال خدا را حرام كردند « آيا دو نر » از ميش و بز را « حرام كرده » خدا « و يا دو ماده » از آنها را « يا بچه‌هاى شكمى آن دو را » چه ماده ميش و چه بز .\r\nو خدا اين را براى حجت بر آنها آورده كه دروغ آنها را روشن كند كه مدعى بودند بچه‌هاى شكمى آنها بمردان حلال است و بزنان حرام و جز آن گفته‌شان از غدقنهاى ديگر زيرا اگر ميگفتند نر را حرام كرده بايد هر نرى حرام باشد .\r\nو اگر ميگفتند ماده را حرام كرده بايد هر ماده حرام باشد و اگر ميگفتند بچه شكمى را حرام كرده از ميش و از بز بايد بر نر و ماده هر دو حرام باشند زيرا بچه شكمى نر دارد و ماده دارد و بايد اين جنس بپندار آنها از خرد و درشت و\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنر و ماده حرام باشند و چنين نميكردند بلكه برخى را حرام ميدانستند نه برخى ديگر و اين حجت آنها را ميگرفت كه فرمود « دانسته به من گزارش دهيد » از آنچه حلال شماريد و حرام « اگر راستگويانيد » « و از شتر دو تا و از گاو دو تا » بگو اى محمّد « آيا دو نر را خدا حرام كرده » از آنها « يا دو ماده را يا بچه شكمى آنها را يا شما خود حاضر بوديد كه خدا چنين سفارشى بشما كرد » و چنين فرمانى داد و آن را بر شما حرام كرد يا بوى بنديد .\r\nو اين را گفته براى اينكه راه دانستن يا دريافت همه با خردمندانست و توافق خردها يا مشاهده كه ويژه برخى از آنها است و چون هيچ كدام در ميان نيست عقيده ساقط است « كيست ستمكارتر » بر خود « از آنكه دروغ بر خدا بندد » و حلال و حرام را بى جا بندد « تا مردم را ندانسته گمراه كند » و آنها را براهى كه نداند بخواند كه بسا نابود شوند گر چه او نخواهد گمراه باشند « راستى خدا رهنمائى نكند مردم ستمكار را » به ثواب زيرا آنها سزاوار كيفرند هميشه براى كفر و گمراهيشان .\r\nگويم : البته تفسير اين آيات در ابواب آينده هم بيايد .\r\n«  وَ الْأَنْعامَ خَلَقَها  » طبرسى - قد - در ( ج 6 ص 350 ) مجمع گويد : يعنى چهارپايان را هم براى شما از آب آفريده مانند خود شما چون خدا فرموده « و خدا آفريده هر جنبنده را از آب ، 45 - النور » واژه انعام بيشتر شتر را فرا گيرد و هم گاو گوسفند را و در لغت آنهايند كه سم شكافته نرم و سم بسته دارند چون شتر و آنها كه سم سخت دارند چون خر و اسب فرا نگيرد .\r\n« براى شما گرمى دارند » يعنى جامه از ابن عباس و جز او و گفتند : هر چه از آن گرمى خواهند و از پشم و كرك و مو سازند و عبا و لحاف و جامه و فرش و جز آن را هم فرا گيرد . زجاج گفته : خداى سبحان گزارش داده كه در انعام گرم كن ماهست و نفرموده در آنها براى شما جلوگير از سرما است . زيرا هر چه از گرما پوشش باشد از سرما هم پوشش است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو در جاى ديگر فرموده است « پيراهنها كه نگهدارند شما را از گرما 81 - النحل » و دانسته شد كه نگهدار از سرما هم باشند و در اينجا همچنين است و منافع ديگر هم دارند از باربرى و سوارى و شخم زدن زمين و شير دادن ( و كشت كردن خ ب ) و نژاد آوردن و از آنها بخوريد ، يعنى از گوشتشان و زيور شمايند هنگامى كه از چراگاه بخوابگاه آيند و چون روز باز بچراگاه روند و زيباتر ديدن آنها همان بخوابگاه آمدنست كه پستان پر شير و شكم سير و كوهان افراشته دارند و هم چون بچراگاه روند و سر برافرازند و مردم گويند : اين جمال فلان و رمه او است .\r\n« و برند بارهاى سنگين شما را » از هر كالا بشهرهاى دور كه خودتان جز با رنج فراوان بدان نتوانيد رسيد چه رسد بر دوش خود بارها را بدان كشيد اگر خدا اين چهار پايان را زير فرمان شما نياورده بود تا بار شما را بهر جا خواهيد برسانند ، و گفتند يعنى نيمى از نيروى شما ميرفت تا خود را پياده بدان جاها رسانيد ، و گفتند : يعنى بارهاى شما را به شهر مكه رسانند كه مركز بيابانها است ، از ابن عباس و عكرمه . . .\r\nو اسب را براى شما آفريد و استران و خران تا سوار شويد بدانها براى نيازهاى خود و زيور شما باشند و اين منتى است كه خدا بخلقش داده و جانورى آفريده تا وسيله سوارى و زيورش باشد ، و اين دليلى نشود كه گوشت آنها حرام باشد « و آفريند آنچه ندانيد » از بخشهاى جانور و گياه ، و جماد براى منافع شما ( اين اشاره دارد بوسائل سوارى كه در آن زمان نبوده چون اتومبيل و هواپيما و آنچه پس از اين آيد و بايد . ) « و از پوست چهار پايان ساخت براتان » زيرانداز « و خانه‌هاى سبك » يعنى چادر و خيمه كه بردن آنها در سفر آسان باشد « در روز كوچ شما از جايى به جائى « و روز ايست شما » در اردوگاه « و از پشم آنها » كه از ميش است و از كرك شتر و موهاى بز اثاث و انواع كالاى خانه از فرش و پشتى و جامه و عبا براى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nزندگى و بازرگانى تا روز قيامت يا هنگام مردن ، و بسا مقصود تا مرگ خود و يا چهار پا است .\r\nو گفته‌اند تا هنگام كهنه شدن و نابودى آن كالا و اشاره بفنا پذيريست كه نبايد خردمند بدان دلبندد و آن را بنعمت آخرت برگزيند .\r\n عَلى ما رَزَقَهُمْ مِنْ بَهِيمَةِ الْأَنْعامِ  دلالت دارد بر حلال بودن شتر و گاو و گوسفند و نام خدا بردن در ذبح آنها بنا بر وجهى « جز آنچه بر شما خوانده شود » از حرمت مردار و خفه شده و كوفته شده و ذبيحه بىنام خدا و حرامهاى ديگر كه بيايند .\r\nطبرسى - ره ، در ( ج 7 ص 85 ) مجمع گفته : و بدن شترهاى فربه است و گفتند تنومندان و گفتند : گاو و شترى كه توان قربانى كرد و « از شعائر خدايند » و اعلام دين و اعلام مناسك حج « براى شما در آنها نيكى است » و سود دنيا و آخرت و گفتند خير همان ثواب آخرت است ، چنين آنها را در فرمان شما آورديم و رام شما كرديم تا تن دهند به نحر و ذبح بخلاف درنده‌هاى سر پيچ و تا سود بريد از سوارى و باربرى و نتاجشان و بسا بدين نعمت شكر كنيد . » و راستى براى شما در چهار پايان عبرتيست و دليلى بر توانائى خدا بنوشيم بشما از آنها شير درونشان را و در آنها منافع بسيارى داريد در پشتشان و شيرشان و فرزندانشان و پشم و مويشان و از آنها ميخوريد از گوشت و نتاج و كسب با آنها و بر شتر و كشتى سوار شويد چنانچه فرمود : « و بار كرديم آنها را در خشكى و دريا 70 - الاسراء » در خشكى بر شتر و در دريا بر كشتيها .\r\nو از مردمان و جانوران كه در روى زمين جنبند و چهار پايان چون شتر و گوسفند و گاو رنگارنگند همچنان كه ميوه‌ها و كوهها ، و آفريديم براشان مانند كشتى نوح كشتيها كه بر آن سوار شوند . و گفتند منظور از آن كشتى خشكى است كه شتر است ، از مجاهد است ، و گفتند مانند كشتى شتر و گاو و الاغ است از جبائيست .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nآيا نبينند كه براشان آفريديم و برآورديم بدست خود بىكمك ديگرى و دست در لغت چند معنا دارد يكى عضو مخصوص ، يكى نعمت ، يكى توانائى و يكى وابستن ( و براى هر معنا گواهى آورده و گفته ) دست در آيه بمعنى اخير است يعنى خود ساختم نه ديگرى و انعام شتر و گاو گوسفند است كه آنها را دارند و نگهدارند وحشى و رم كن نيستند كه نتوانند آنها را نگهدارند . . .\r\n وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ  در تفسيرش چند وجه است .\r\n1 - فرو آورديم يعنى آفريديم چون  قَدْ أَنْزَلْنا عَلَيْكُمْ لِباساً  ، 26 - الاعراف و جامه فرو نياورده ولى آب فرو آورده كه مايه پنبه و پشم است و جامه از آنها است و چهارپا هم از گياه است و گياه از آب .\r\n2 - آنها را فرو آورده پس از آفريدن در بهشت از جبائيست ، گفته : و در خبر است كه گوسفند از جانوران بهشت است و شتر از جانوران بهشت است .\r\n3 - آنها را پذيرائى و روزى شما ساخته و آن هشت شتر ، گاو ، ميش و بزند كه هر كدام دو نر و ماده‌اند كه جفتند ( 8 : 490 مجمع ) گويم : بيضاوى در ( 2 : 353 ) تفسيرش گفته :  أَنْزَلَ لَكُمْ  يعنى مقدر كرد و قسمت نمود براى شما ، چون مقدر خدا فرود آمدن دارد زيرا در لوح محفوظ نوشته است يا بوسيله‌هائى كه فرود آيند آنها را پديد كرده چون پرتو اختران و باران .\r\n« خدا كه ساخت براى شما چهار پايان » از شتر و گاو و گوسفند تا سوارشان شويد و از آنها بخوريد ، يعنى برخى براى سوارى و خوردن چون شتر و گاو و برخى براى خوردن چون گوسفند ، و گفتند مقصود از انعام در اينجا خصوص شتر است چون آنست كه بيشتر بر آن سوار شوند كه هدف از آن سواريست ، و چون كه خداى تعالى اين چهار پايان را آفريده هم خواسته خلقش از آنها سود برند از روى قربت بوى و فرمانبرى او .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n« و براى شما در آنها سودها است » از شير و پشم و كرك و موى آنها ، « و تا برسيد بوسيله آنها به خواهش دل خود » و نيازهاى خود را برآوريد و بر آنها كه خصوص شتر است و بر كشتيها سوار شويد » يعنى بشتر در خشكى و بكشتى در دريا سفر كنيد .\r\n« ساخت براتان از خودتان جفتها » بيضاوى در ( 2 : 394 ) تفسيرش گفته :\r\nيعنى از همجنس شما همسرانى كه زنند و براى انعام هم جفتها از جنس خودشان آفريده » مقصود اينست كه براى شما اصنافى از آدم آفريده يا نر و ماده آفريده تا در اين نعمت شما را فراوان كند « آيا ننگريد بشتر كه چگونه آفريده شده ؟ » طبرسى - ره - گفته شتر بهترين وسيله زندگى آنها بوده و ميفرمايد نينديشيد كه خدا از پستانشان و از ميان سرگين و خون برايتان شير پاك برآورد و همچنين از اهل بهشت پذيرائى كند . گفتند : يعنى آيا در تركيب و پيكره شتر ننگرند كه با همه تنومندى و نيرو براى بچه‌اى رام است كه مهارش را ميكشد و خدايش زير فرمان بنده‌هاش آورده سوارش شوند و بارش نهند و برخيزد ، و چهار پايان ديگر را جز ايستاده كه باشند بار ننهند .\r\nو خدا اين نشانى را در آن نهاد تا از آن بر يگانگى او دليل آورند و از حسن اين آيه را پرسيدند و به او گفتند فيل كه در تنومندى شگفت‌تر از شتر است گفت عرب با فيل بعيد العهد بودند وانگه آن چون خوك است سوارى ندارد و گوشتش خوردنى نيست و شيرده نيست .\r\nو شتر عزيزتر مال عرب و نفيس‌تر آن بوده . هسته و گياه خشك ميخورده و شير ميداده و يك بچه مهارش را تا هر جا ميخواسته ميكشيده با همه بزرگيش ، و حكايت است كه موشى مهارش را گرفت و كشيد و بدنبالش رفت تا بسوراخش خزيد و مهار شتر را كشيد و شتر خوابيد و باز كشيد و شتر دهانش را نزديك سوراخ موش برد - پايان - رازى در ( ج 31 ص 156 ) تفسيرش گفته : شتر را ويژگيها است\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n1 - براى نيازهاى چند آن را نگهدارند يك بار براى خوردن گوشتش و يك بار براى نوشيدن شيرش و يك بار براى سفر كردن با آن و يك بار براى باركشى از شهرى بشهرى و يك بار براى زيور و همه اين سودها در هيچ جاندار نباشند 2 - در هر كدام از اين سودها از جانداران ديگر سر است چون بيشتر از آنها شير ميدهد و گوشت خوردنى بيشتر دارد و راه بيشتر و تندتر ميرود چون نيرومند و بردبار است به راه رفتن و بتشنگى شكيبا است و خوراكى خورد كه جانداران ديگر را بس نباشد و بارهاى سنگين برد كه جاندار ديگر نتواند .\r\n3 - در دل عرب از همه جانوران بيشتر جا گرفته بود از اين رو آن را ديه كشتن ساخته بودند و پادشاهان آنها چون ميخواستند جائزه كلانى بشاعر دور مكانى بدهند صد شتر به او ميدادند كه چشمگيرتر بود از جز آن . از اين رو فرمود : « در آنست زيور شما - الآية - 4 - النحل » 4 - من با گروهى براهى ميرفتيم و راه را گم كرديم و شترى را پيش داشتند و او از تپه‌اى به تپه‌اى و از سوئى بسوئى ميرفت و همه دنبالش بودند تا پس از زمانى دراز به راه رسيد ، و نيروى خيال اين جانور تا آنجا است كه با گذر يك بار همه اين تپه‌ها را و پيچ‌ها را در حفظ خود دارد ، و در آنچه گروهى از خردمندان در آن ماندند كه راه جويند شتر راه را جست .\r\n5 - با اينكه بسيار نيرومند است از همه جانوران فرمانبرتر است و دنبال كودكى ميرود و بر خلاف چهار پايان ديگر او را خوابيده بار نهند و آنگه برخيزد و اين اوصاف ويژه بسيار او است كه خردمند را بايد در آفرينش و تركيبش بينديشد و آن را رهنماى بودن آفريننده حكمت مدار شناسد ، و آنگه تازيان شناساتر مردم بودند بتندرستى و بيمارى و سود و زيان شتر و از اين رو برازنده بود بر خدا تعالى كه مردم را بانديشه در آفرينش او وادارد .\r\nگويم : دميرى در حياة الحيوان ( 9 - 11 ) گفته : ابل نام جنس شتر است و ابن\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nماجه روايت كرده كه پيغمبر صلى اللَّه عليه و إله فرمود : « شتر عزّت دارنده آنست و گوسفند بركت است و نيكى به پيشانى اسب بسته است تا روز رستاخيز » شتر شگفت جانداريست گر چه شگفتى آن از ديد مردم افتاده براى آنكه بسيارش ديدند ، چون جانوريست تنومند و بسيار فرمانبر .\r\nبار سنگين را بلند كند و با آن بخوابد و موش مهارش را گيرد و تا هر جا خواهد برد ، بر پشتش خانه‌اى بار شود كه آدمى در آن نشيند با خوراك و نوشابه و جامه و ظروف و بستر خواب چنانچه در اتاقش و سقف بر آن بندد و او همه اينها را بكشد و از اين رو خدا تعالى فرموده « آيا ننگرند بشتر كه چگونه آفريده شده » و از يكى از حكماء است كه در شتر و تنومنديش باز ميگفت و هنوز شتر را نديده بود و انديشيد وانگه گفت : بايد گردنش دراز باشد ، و چون خدايش كشتى خشكى ساخته بتشنگى بردبار است و تا ده روز تشنه بماند ، و از هر گياه در بيابانها و درّه‌ها است بچرد كه بهائم ديگر آنها را نخورند ، و در حديث است كه :\r\n« بد نگوئيد بشتر كه خون را بندد و مهر دوشيزه‌هاى ارجمند شود » يعنى آن را ديه دهند و خونريزى بسته گردد و كشنده را نكشند ، و متكلّمان گفتند هيچ جانورى مانند نرّه شتر نباشد در حال شهوت زيرا بد رفتار شود و دهنش كف كند و اگر سه برابر بار بر او نهند بكشد و خوراكش كم شود .\r\nو از پيغمبر صلى اللَّه عليه و إله و سلم پرسيدند از نماز خواندن در خوابگاه شتران ، فرمود : در خوابگاه شتران نماز نخوانيد كه از آن شياطينند ، و از نماز در آغل گوسفندان پرسيدند ، فرمود : در آنها نماز كنيد كه آنها بركتند .\r\nو در مسند احمد و حاكم از عبد اللَّه بن جعفر است كه پيغمبر صلى اللَّه عليه و إله و سلم بنخلستان يك انصارى درآمد و ناگاه در آن شترى بود ، و چون چشمش به پيغمبر صلى اللَّه عليه و إله افتاد اشك ريخت و او دست بكوهانش كشيد و آرام شد ، وانگه فرمود : صاحب اين شتر كيست ؟ جوانى انصارى نزدش آمد و گفت : از آن من است يا رسول اللَّه فرمود :\r\nآيا در باره اين زبان بسته از خدا نترسى كه آن را به تو داده ؟ او شكوه دارد كه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nگرسنه‌اش ميدارى و آبش ميكنى .\r\nو طبرانى از جابر روايت كرده كه بهمراه رسول خدا صلى اللَّه عليه و إله بنبرد ذات الرقاع رفتيم و چون به حرّه واقم رسيديم « 1 » نره شترى پيش آمد و ميدويد تا نزديك رسول خدا صلى اللَّه عليه و إله رسيد و كف بر سرش ميپاشيد و او فرمود : اين شتر از صاحبش به من شكايت كند و پندارد چند سال است با او كشت كرده تا او را كچل كرده ( درمانده كرده خ ب ) و لاغر كرده و پير شده و ميخواهد او را بكشد اى جابر برو صاحبش را بياور .\r\nگفت : او را نشناسم ، فرمود : تو را رهنمائى كند ، گفت جلوم بيرون شد گردنكشان تا مرا بمجلس بنى حطمه ( خطمه خ ب ) برد و واداشت ، گفتم : صاحب اين شتر كجاست ؟ گفتند : اين از فلان بن فلان است » نزدش آمدم و گفتم :\r\nرسول خدا را اجابت كن ، همراه من آمد تا نزد رسول خدا صلى اللَّه عليه و إله و به او فرمود :\r\nاين شترت پندارد كه تو زمانى با او كشت كردى تا كچلش كردى و لاغرش كردى و پير شده و ميخواهى او را بكشى ، گفت سوگند بدان كه تو را براستى فرستاده چنين است كه گفته فرمود : پاداش مال خوب چنين نيست ، سپس فرمود :\r\nآن را به من به فروش گفت به چشم ، و او را فروخت و پيغمبرش در چراگاه رها كرد تا فربه شد ، و چون شتر آبكش يكى از مهاجر و يا انصار بيمار ميشد به او ميدادش و سالها چنين زنده بود ( حياة الحيوان : 1 ص 145 ) و گفته : گاو جانوريست نيرومند و پر سود ، و خدايش رام آفريده بىابزارى كه درنده‌ها دارند چون زير سرپرستى آدمى است و وى او را نگهدارى كند و اگر ابزار درندگى داشت نگهداريش براى آدمى دشوار بود ، و گاو بىشاخ ميداند ابزارش سر او است و آن را بجاى شاخ به كار مىزند چون گوساله‌ها كه هنوز شاخ بر نياورده دانند كه با سر شاخ زنند و چند دسته است چون گاو ميش كه پرشيرتر و تنومندتر همه است و چون عراب كه كم مو و دو رنگند و دسته ديگر را دربانه گويند\r\n\r\n\r\n","description":"","footnote":"\r\n( 1 ) سنگستان مشرق مدينه .\r\n","page_name":" 84 ","page_number":84},
  {"content":"\r\n\r\n( كه بار برند و كوهان دارند - از پاورقى ص 112 ) و چون نرّه گاو يك ساله شد بماده گاو جهد در بيشتر و پر منى باشد ، همه جانوران ماده آواز نرمترى از نرشان دارند جز گاو كه ماده‌اش بنگش كلفت‌تر و رساتر است ، گاو دندانهاى پيشين بالا ندارد و علف را با دندانهاى زيرين ميبرد مؤلف ترغيب و ترهيب و هم بيهقى در الشعب از ابن عباس آوردند كه يك پادشاهى در نهانى از مردم در كشورش به شكار رفت ، و به مردى كه ماده گاوى داشت مهمان شد و آن ماده گاو شب از چراگاه آمد و به اندازه 30 گاو شير داد ، پادشاه در دل گرفت كه آن را بستاند ، و چون فردا آن گاو از چراگاه برگشت نيمى از آن شير را داشت پادشاه به صاحبش گفت چرا شير گاوت كم شد مگر در چراگاه ديروز نبود ؟ گفت چرا ولى بنظرم پادشاه رفتار بدى با يكى از رعايا در دل گرفته و شيرش كم شده ، زيرا چون پادشاه ستم كند يا آهنگ آن كند بركت برود .\r\nگفت : پادشاه با خود پيمان بست كه آن گاو را نستاند و به كسى ستم نكند گفت : فردا رفت آن گاو و شب آمد و شير روز نخست را داشت و پادشاه از آن عبرت گرفت و داد و دهش كرد ، گفت : چون پادشاه ستم كند يا قصد آن كند بركت برود و از اين رو بايد من عادل باشم و بهترين وضع را داشته باشم ( حياة الحيوان ، 1 : 105 ) و گفته : در باره گوسفند كه ابى سعيد خدرى گويد شتر داران و گوسفند داران نزد رسول خدا صلى اللَّه عليه و إله بهم باليدند و آن حضرت فرمود : سنگينى و آرامش در گوسفنددارانست ، و باليدن و سربزرگى در اسب سواران . شتردار ، و آن در دو صحيح با الفاظ گوناگون آمده چون « السكينة في اهل الغنم و الفخر و الرياء في الفدّادين اهل الخيل و الوبر » و بلفظ ديگر چنين است « الفخر و الخيلاء في اصحاب الابل و السكينة و الوقار في اصحاب الشاة » سكينه آرامش است و وقار فروتنى ، فخر باليدن به بسيارى مال و جاه و جز آن از وسائل دنيوى ، خيلاء تكبر و سر بزرگى و از اين معنا است قول خدا تعالى « راستى خدا دوست ندارد هر مختال فخور را ، 18 - لقمان » و مقصود از اهل و بر شتردارانند\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nزيرا و بر پشم شتر است چون پشم ميش و موى بز و از اين رو خدا تعالى فرموده  وَ مِنْ أَصْوافِها وَ أَوْبارِها وَ أَشْعارِها أَثاثاً وَ مَتاعاً إِلى حِينٍ  ، 80 - النحل و اين بيان حال غالب گوسفند داران و شتردارانست ، و گفتند : منظورش از گوسفند داران مردم يمن است زيرا بيشترشان گوسفند دارند بر خلاف ربيعه و مضر كه شتر دارند .\r\nگوسفند ميش است و بز جاحظ گفته : اتفاق دارند كه ميش به از بز است و چند دليل آورند .\r\n1 - خدا تعالى در قرآن نام ميش را پيش داشته كه فرموده  مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ  ، 143 - الانعام 2 - فرموده : راستى اين برادرم 99 ماده ميش دارد و من يكى ، و نفرموده 99 نه ماده بز و من يكى ، 23 - ص .\r\n3 - فرموده : قربان او كرديم ذبحى بزرگ ( و چنانچه جاحظ گويد كه آن بره نرى بوده ، 107 - الصافات » 4 - ميش سالى يك بار زايد و يكى زايد و بز دو بار زايد و دو تا سه بچه آرد و بركت ميش بيشتر است .\r\n5 - چراگاه ميش دوباره برويد چون گياه را ريشه كن نكند و چراگاه بز نرويد چون ريشه كن كند و ديگر نرويد .\r\n6 - پشم ميش به از موى بز است و ارزش بيشترى دارد .\r\n7 - چون كسى را ستايند گويند همانا كبش است و قوچ و در نكوهش گويند جز نره بز نيست .\r\n8 - در خوارى نره بز كه خدايش داده همين بس كه پيش و پسش باز است بخلاف قوچ و از اين رو رسول خدا صلى اللَّه عليه و إله محلل را به نرّه بز عاريه مانند كرده .\r\n9 - سر ميش خوشبوتر و بهتر از سر بز است و هم گوشتش بهتر است چون گوشت بز خلط سوداء را برآرد و بلغم آرد و فراموشى فزايد و خون را تباه كند و گوشت ميش عكس آنست ( در اينجا نامهاى عربى بزغاله و بره را از نوزادى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nتا سال پنج و شش از قول ابو زيد و جاحظ نقل كرده كه چندان سودى ندارد ) و آنگه گويد : و ابن ماجه بسند صحيح از ام هانى روايت كرده كه پيغمبر صلى اللَّه عليه و إله به او فرمود :\r\nگوسفند بگير كه بركت دارد .\r\nو زنى به آن حضرت شكايت كرد كه گوسفندش فزون نشود ، فرمود : چه رنگند ؟\r\nگفت : سياه ، فرمود : با سفيد عوض كن كه بركت دارد .\r\nدر حديث است كه در جايگاه گوسفند نماز كنيد و آب بينى آنها را با دست پاك كنيد .\r\nو ابو داود روايت كرده كه پيغمبر صد گوسفند داشت و نميخواست فزون شوند و چون يكى ميزادند يكى را سر ميبريد و مالك ، ابو داود ، بخاري ، نسائى و ابن ماجه همه از ابى سعيد خدرى روايت كردند كه رسول خدا صلى اللَّه عليه و إله فرمود :\r\nبسا كه بهترين دارائى مسلمان گوسفند باشد كه دنبالش بسر كوهها و جاهاى باران رود و دينش را از فتنه بگريزاند .\r\nابو الزناد گفته گوسفند را از ميان چيزهاى ديگر نام برد براى واداشتن بفروتنى و آگهى ببر گزيدن گمنامى و ترك سر فرازى و خود نمائى و پيغمبران و نيكان آن را چراندند و فرموده صلى اللَّه عليه و إله و سلم خدا پيغمبرى نفرستاده جز شبان بوده و خبر داده صلى اللَّه عليه و إله كه آرامش در گوسفنددارانست و در حديث است كه پيغمبرى نبوده جز گوسفند چرانيده گفتند يا رسول اللَّه تو هم ؟ فرمود : و من هم .\r\nگفتند : حكمتش اينست كه شبانى كنند تا بتوانند شبان مردم شوند و امتهاشان را در سرپرستى خود گيرند و حاكم در مستدرك از ابن عمر آورده كه رسول خدا صلى اللَّه عليه و إله و سلم در خواب گوسفندان سياهى را ديد كه گوسفندان فراوان سفيدى در ميان آنها درآمدند و گفتند يا رسول اللَّه آن را به چه تعبير كردى ؟ فرمود به عجم كه در دين شما شريك شوند و در نژاد شما گفتند يا رسول اللَّه عجم ؟ فرمود : اگر ايمان در ثريا آويخته باشد مردانى از عجم بدان رسند و در عجائب المخلوقات است كه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nموسى بن عمران عليه السّلام به چشمه آبى كه در دامنه كوهى بود گذشت و از آن وضوء ساخت و بكوه برآمد تا نماز بخواند .\r\nناگاه سوارى رسيد و از آن چشمه نوشيد و كيسه پولى از نقره و طلا در آن نهاد و گذشت و پس از او شبان گوسفندانى آمد و آن كيسه را ديد و برگرفت و رفت و بجاى او پيره مرد تنگدستى سر چشمه آمد كه بسته هيزمى بر سر داشت و آن را در آنجا نهاد و به پشت خوابيد تا آسايشى كند و اندكى نشد كه آن سوار برگشت و كيسه را جست و نيافت و از آن پيره مرد درخواستش كرد و او منكر شد پيوسته در ستيز شدند و او را زده تا كشت .\r\nموسى گفت : پروردگارا اين كارها چه عدالتى دارند ؟ خدا به دو وحى كرد اين پيره مرد پدر اين سوار را كشته بود و پدرش به پدر شبان به اندازه آنچه در كيسه بود بدهكار بود و ميان آنها قصاص شد و وام پرداخته شد و من به عدالت قضاوت كنم ( حياة الحيوان ، 2 ص 130 - طبع غفارى ) .\r\n\r\nاخبار باب\r\n1 - در خصال ( 2 : 130 چاپ غفارى ) : بسندش تا رسول خدا صلى اللَّه عليه و إله كه بركت 10 جز است 9 دهم در بازرگانى است و يك دهم در جلود ، صدوق - رضى - گفته :\r\nمقصود از جلود گوسفند است بگواه آنچه از پيغمبر صلى اللَّه عليه و إله و سلم روايت شده كه نه دهم روزى در بازرگانيست و يك دهم در سابيا يعنى گوسفند و آن را بسندش تا پيغمبر صلى اللَّه عليه و إله آورده .\r\nبيان : در نهايه پس از ذكر اين خبر در واژه سابياء گفته : منظور نتاج مواشى و فزونى آنها است ، گويند آل فلان سابيا دارند يعنى مواشى بسيار و سابياء در اصل پرده‌ايست كه بچه در آن زايد و گفتند : مشيمه است ( نهايه 2 ص 157 ) گويم : شايد مقصود از جلود در روايت نخست جانوران پوست دار است ، در\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nقاموس گفته : جلد با حركت گوسفندست كه نوزادش بميرد ، و جلدة بمعنى شتران سالمند است كه خرد سال در آنها نباشد و گوسفند و شترى كه نه بچه دارند و نه شير و جلاد چون كتاب شتران پر شيرند چون محاليب ، يا شترى كه شتر و بچه ندارد ، جلد : آلت مرديست « و گويند به جلود خود چرا بر عليه ما گواه شديد 21 - فصلت يعنى به فروج خود گويند .\r\n2 - در فقيه : امير المؤمنين فرمود : از خدا بترسيد در باره آنچه بشما داده و در بيزبان از دارائى خود به او گفتند دارائى بيزبان چيست ؟ فرمود : گوسفند ، گاو و كبوتر ( 3 : 230 ) 3 - در تفسير على بن ابراهيم ( 357 ) ابو الجارود در قول خدا  وَ الْأَنْعامَ خَلَقَها لَكُمْ فِيها دِفْءٌ وَ مَنافِعُ  ، 5 - النحل گفت دفء حواشى شتر است ، و گويند بلكه گرم شدن از خانه‌ها و جامه‌ها است .\r\nو على بن ابراهيم در دفء گفته : گرمشدن از اثاثى است كه از پشم و كرك آنها گرفته شود ، و در فرمودهء او «  وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ  » يعنى چون از چراگاه برگردند و چون برآيند براى چراگاه ، و « بار شما را ببرند تا شهرى كه بدان نرسيد مگر برنج دادن خود » گفت تا مكه و مدينه و تا هر شهرى سپس فرمود : اسب و استران و خران براى آنكه سوارشان شويد ، و خدا عزّ و جلّ نفرمود : براى آنكه سوار شويد و بخوريدشان چنانچه در انعام فرمود « و آفريند آنچه ندانيد » گفت عجائبى كه خدا در خشكى و دريا آفريده .\r\nبيان : حواشى شتر يعنى بچه‌هاى خردشان و اين جز تفسيرهاى مشهور است ولى موافق لغت است فيروزآبادى در « حشو » گفته : حشو خردسالان شتر است چون حاشيه ، و گفته دفء بكسر در برابر سرماى سخت است ، و ابل مدفئه يعنى شتر پر كرك و پيه و دفء بكسر بچه شتر و كرك آن و سود بردن از آنست ( و از راغب هم مانند تفسير قاموس را براى دفء آورده ) و آيه را گواه آورده .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو اينكه فرموده « من البيوت » يعنى چادرهاى مو و پشم ، و اينكه گفته نگفت تا سوار شويد و هم بخوريد گويا غرضش اين باشد كه آماده براى خوردن نيستند و تشويق به خوردن آنها نشده ، نه اينكه حرامند ولى دليل بر كراهت آنها است چنانچه مشهور است .\r\n4 - در خصال - 1 : 35 چاپ غفارى - : بسندش تا رسول خدا صلى اللَّه عليه و إله كه فرمود : گوسفند و زراعت را باشيد كه شب خوبند و بامداد خوب گفته شد يا رسول اللَّه پس شتر كجا است ؟ فرمود : از نواحى شيطان و خيرش از چپ آيد كه شوم است ( چون از آن سو سوارش شوند و آن را بدوشند ) گفته شد يا رسول اللَّه اگر مردم اين را بشنوند شتر را رها كنند ، فرمود : اشقياء فاجر آن را از دست ندهند .\r\nبيان : در نهايه است كه پرسش شد از شتر فرمود : اعناق شياطين است يعنى نواحى آنها است چون پر آفت است و در خو و منش چون ديوانست در حديث ديگر است كه در خوابگاه شتران نماز نخوانيد چون از اعناق ديوان آفريده شدند .\r\n5 - صدوق بسندى در خصال ( ج 1 ص 246 ) تا امام يكم عليه السّلام كه از رسول خدا صلى اللَّه عليه و إله پرسيدند كدام مال بهتر است ؟ فرمود : زراعتى كه صاحبش بكارد و بپرورد و حقش را در روز درو بدهد ، گفته شد پس از زرع چه مالى بهتر است ؟ فرمود :\r\nمرديكه بر سر رمه گوسفندش باشد و آنها را بدنبال چراگاهها كه باران بارد برد و نماز بخواند و زكات بدهد ، گفته شد پس از گوسفند چه مالى بهتر است ؟\r\nفرمود : گاو كه بامداد خير دارد و شام هم خير دارد ، گفته شد پس از گاو چه مالى بهتر است ؟\r\nفرمود : نخلها كه در لجن لنگر دارند و در تنگسالى خوراك دهند ، چه خوب چيزيست نخل خرما ، هر كس آن را بفروشد بهايش چون خاكستريست بر سر كوه در روزى كه گرد باد وزد جز اينكه بجايش بخرد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nگفته شد يا رسول اللَّه پس از نخل چه مالى خوبست و او خاموش ماند و مردى گفت : پس شتر كجا است فرمود : در آن بدبختى و دل سختى و رنج و آواره‌گى است ، بامداد پشت برفتن دارد و شام پشت برفتن دارد و خيرش نيايد جز از سمت چپ ، هلا كه اشقياء فاجر آن را از دست ندهند .\r\nدر معانى الاخبار ( 197 ) و در كافى مانند آن آمده .\r\nبيان : « بامداد خير دارد » يعنى شير ميدهد در شام و بام ، خير هر آنچه است كه بدان رو كنند و سود دارد ، راغب گفته : خير و شر به دو وجه آيند يكى اسم باشند مانند فرموده خدا « بايد باشد از شما امتى كه به خوبى خوانند ، 104 - آل عمران » دوم اينكه وصف باشند بمعنى بهتر از اين يا بدتر از اين چون فرمودهء خدا « بياوريم بهترى را از آن ، 106 - البقره » و نخل خرما را نام برد چون از درختان ديگر بيشتر تاب تشنگى دارد ، اينكه فرمود چون خاكستر دم باد است همانا از قول خدا تعالى گرفته شده « نمونه آنها كه بپروردگارشان كافرند كردارشان چون خاكستريست كه تند باد در روزى بدان سخت بتازد ، و دسترسى ندارند بدان چه كسب كردند و اندوختند به هيچ وجه ، 18 - ابراهيم » شقاوت سختى و دشوارى و ضد سعادت و جفا دورى و ترك صله رحم و سختى طبع و اكثر اين معانى در اينجا مناسبند زيرا شتر سخت طبع است و هر كه بهمراه آن زندگى كند چنين شود چنانچه در اعراب و شتر داران ديده شود و صاحبش را براى چرا از شهر و خانه دور كند و او را برنج و گرانى اندازد چون در آمدش كم است ، بامداد پشت دهد زيرا بدنبال علف ميرود .\r\nو اينكه فرمود اشقياء فاجرش از دست ندهند زيرا براى شوكت و رفعت آن را بپرورند و اين گفتهء من آنها را به رها كردن آن واندارد و آنچه از شيخ بهائى است كه مقصود اينست كه بيشتر مردمان بد با آنها هستند كه همان شتر بانانند گر چه در اين خبر محتمل است ولى اخبار ديگر صريحند در معنى نخست .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n6 - در معانى الاخبار - 321 - : بسندى تا رسول خدا صلى اللَّه عليه و إله و سلم كه گوسفند چون رو كند رو كرده و چون پشت كند رو كرده ، گاو چون رو كند رو كرده و چون پشت كند پشت كرده ، و شتر اعناق ديوانست چون رو كند پشت كرده و چون پشت كند پشت كرده و خيرى ندهد جز از سوى چپش ، گفته شد يا رسول اللَّه پس چه كسى پس از اين آن را برگيرد و بدارد ؟ فرمود : پس اشقياء فاجر كجايند .\r\nصالح ( يكى از راويان خبر ) گفت : اسماعيل بن مهران ( راوى ديگر ) اين شعر را خواند :\r\n مال همانست گر كه كسر نميشد * هر كه بخواهد بسازدش ور نه‌اش بفروشد \r\nدر معانى بسندى از ابو عبيد روايت كرده كه در شرح قولش « اعناق الشياطين » گفته : يعنى نواحى شياطين و از ابى عمرو و جز او هم اين معنا نقل شده و اگر لفظ اعناق درست باشد مقصودش اينست كه شتر از نواحى ديوانست يعنى خوى و منش آنها را دارد ، و اينكه فرموده پيش آمدنش پس رفتن است و پس رفتنش هم پس رفتن است ضرب المثلى است براى پر آفتى و زود نابود شدن آن ، اينكه فرموده خيرش جز از سوى اشأم نيايد ، يعنى از سمت چپ آن ، شيرش را بدوشند و سوارش شوند و اشأم بمعنى چپ است و از اين معنا است فرموده خدا عزّ و جلّ  وَ أَصْحابُ الْمَشْئَمَةِ ،  9 - الواقعه يعنى اصحاب شمال و جانب چپ بگفته اصمعى وحشى ناميده شود چون چپ است گفته : سمت راست انسى است .\r\nو برخى برعكس گفتند سمت انسى آنست كه مردم براى دوشيدن شير و سوار شدن از آن درآيند كه سمت چپ حيوانست و وحشى سمت راست آنست زيرا از سمت راستش نيايند ابو عبيده گفته : عقيده من همين است و سمت وحشى همان سمت راست حيوانست زيرا ترسان از آنجا كه ترس است بجاى امن گريزد و آن سمت راست آنست .\r\nتوضيح : ( در ضمن آن حديث را از فائق زمخشرى با شرحى كه گذشت نقل كرده ) تا گويد : جاحظ گفته : برخى مردم پندارند چون شتر پرآفت است پيش\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nآمدنش را پس رفتن بدنبال است و چون پس رود به نيستى كشد و سودش كه سوارى و شير دادنست همان از جانب چپ است كه عرب آن را شوم دانند و از اين رو شمال را شؤمى خوانند ( و مصراعى شعر عربى گواه آورده ) و آنست كه معرض فتنه است و جولانگاه شياطين كه شتر داران را بناسپاسى نعمت وادارد ، و چون در پى ناسپاسى نعمت آنها را بگيرد شياطين آنها را از آنچه بر آنها بايد كه شكيبائى شايانست بر زيان و مصيبت آن غافل سازند و بدل آنها اندازند كه نعمت سوارى و شير دادن از جانب شوم است با آنكه آن در حقيقت با ميمنت و با بركت است .\r\nو نيز گفته : پرسيدند از رسول خدا صلى اللَّه عليه و إله و سلم كه كدام دارائى ما برتر است ؟\r\nفرمود : كشت و كار ، گفتند : يا رسول اللَّه پس شتر ؟ فرمود : آنها پاكشهاى شياطينند ، و از اين معنا است فرموده او : راستى بر بالاى هر شترى شيطانى است ، در نهايه گفته « لا يأتي خيرها الّا من جانبها الاشأم » يعنى از سمت چپ چنانچه دست چپ را شؤمى خوانند كه مؤنث اشأم است ، مقصود اينست كه از سمت چپ شيرش را دوشند و سوارش شوند - پايان - ( نهايه 3 ص 217 ) جوهرى گفته : وحشى سمت راست است از هر چيزى اين گفته ابى زيد و ابى عمره است ( و شعرى از عنتره و از راعى گواه آورده ) و گفته : گويند هر چه هراسد بسوى چپش گرايد زيرا جاندار از سوى راستش به دو دست اندازى نشود و براى دوشيدن و سوارى از سوى چپش آيند و هراسش از آنست و از جاى هراس بجاى امن گريزند ( و اختلاف لغويان را در تفسير جانب وحشى حيوان نقل كرده و گفته ) گويم : در خبر اعتراضى است و آن اينست كه دوشيدن و سوار شدن از سوى چپ ويژه شتر نيست و در جانداران ديگر هم هست پس چرا مايه نكوهش خصوص شتر شده و توجيه جاحظ زشت و ركيك است جز اينكه گفته شود در انعام سه‌گانه سوارى مخصوص به شتر است و گاو و گوسفند را سوار نشوند و دوشيدن گر چه در هر سه هست ولى گوسفند و گاو را از پس آنها هم ميدوشند و بعلاوه آسانى و بركت\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاين دو بر شومى آن غلبه دارد .\r\nو بسا گفته شود كه مقصود از اشأم در حديث شومى است و كنايه است از اينكه سودش آميخته با زيان بزرگى است چون ميمنت را براست بندند و شومى را به چپ و يا اشأم بمعنى شوم‌تر است و منظور مرگ و نابودى شتر است يعنى خوبى آن در نبودن آنست و اين كنايه است از اينكه نبودنش سودمندتر است از بودنش .\r\n7 - در خصال ضمن حديث اربعمائة امير المؤمنين عليه السّلام فرمود : بهتر چيزى كه كسى در منزل نگهدارد گوسفند است ، هر كه يك گوسفند دارد فرشته‌ها روزى يك بارش تقديس كنند و هر كه دو تا دارد روزى دو بار و همچنين در سه تا گويد :\r\nمبارك باد بر شما ( ج 2 ص 617 ) 8 - در علل - 2 ص 181 چاپ قم : بسندش از حماد بن عثمان كه به امام ششم عليه السّلام گفتم : راستى كه ما درون دستهاى جانوران دو لكه بينيم چون دو داغ آن از چيست فرمود : جاى دو سوراخ بينى آنست در شكم مادرش و آدمى زاده در شكم مادرش بر پا ايستاده است كه آنست فرموده خدا عزّ و جلّ « و آفريديم آدمى را در رنج ، 4 - البلد » و جز آدمى سرش بدبرش باشد و دو دستش برابرش در فقيه 2 : 189 چاپ آخوندى بسندش تا حماد مانند آن آمده تا آنجا كه :\r\nجاى دو سوراخ بينى او است در شكم مادرش .\r\n9 - در ثواب الاعمال - 93 - : بسندش از محمّد بن مارد كه شنيدم امام ششم عليه السّلام ميفرمود : مؤمنى نيست كه در خانه بز شير دهى دارد جز اهل آن خانه تقديس شوند و بركت يابند و اگر دو تا باشد هر روزى دو بار تقديس شوند و بركت يابند ، يكى از راويان ، گفت : چگونه تقديس شوند ؟ فرمود : فرشته‌اى در بام و شام بر آنها ايستد و گويد : مقدّس باشيد ، بركت يابيد ، پاكيد و پاك است نانخورش شما گفتم : معنى مقدس باشيد چيست ؟ فرمود : پاكيزه باشيد .\r\nدر محاسن از ابن محبوب مانندش آمده در كافى : بسندش از ابن محبوب مانندش آمده .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n10 - در محاسن - 304 - بسندش از محمّد بن مسلم كه در منى نزد امام ششم عليه السّلام بودم ناگاه ابى حنيفه سوار الاغى آمد و اجازه گرفت و امام عليه السّلام به او اجازه داد و آمد و چون نشست به آن حضرت گفت : راستش ميخواهم با تو قياس گوئى كنم ، امام عليه السّلام فرمود : در دين خدا قياس نيست ، ولى من از تو از كار خرت پرسم كه چگونه است ؟ گفت : از كدام كارش پرسى ؟ فرمود : به من بگو : از اين دو داغى كه ميان دو دست او است چه باشند ؟\r\nابو حنيفه گفت خدا آنها را در جانوران آفريده مانند دو گوش و بينى در سر تو ، امام عليه السّلام فرمود : خدا دو گوش مرا آفريده تا بدانها بشنوم ، و دو چشمم را آفريده تا بدانها بنگرم و بينى مرا آفريده تا بدان بوى خوش و بد را يابم و اين دو داغ را براى چه آفريده ؟ و چگونه مو بر همه تن آن خر روئيده جز بر اينجا ، ابو حنيفه گفت : سبحان اللَّه ، من تو را از دين خدا پرسم و تو از من پرسشهاى كودكانه كنى برخاست و بيرون شد .\r\nمحمّد بن مسلم گفته : من به آن حضرت گفتم : قربانت از او چيزى پرسيدى كه ميخواهم آن را بدانم ، فرمود : اى محمّد خدا تبارك و تعالى ميفرمايد در كتابش « البته آدمى را آفريديم در سختى 4 - البلد » يعنى در شكم مادرش سر پا ايستاده و جلو او بجلو مادر چسبيده و پسش در طرف پائين تنه مادر است ، خوراكش از خوراك مادر است و نوشابه‌اش از نوشابه‌اى كه مادرش نوشد و او را مادرش بطورى نفس ميدهد و پيمانى كه خدا از او گرفته ميان دو چشم او است .\r\nو چون زايشش نزديك شود يك فرشته آيد بنام زاجر ( راننده ) و او را براند و برگردد و بالا تنه‌اش بسوى پائين تنه مادرش آيد و پائين تنه‌اش بسوى بالا تنه مادر بر آيند تا خدا كار را بر زن و زاينده آسان كند و همه مردم را اين رسد مگر نوزادى كور و سركش و نافرمان باشد كه چونش نهيب زند برگردد و يكباره گريه كنان به زمين افتد از نهيب فرشته زاجر و پيمان را فراموش كند ، و راستش خدا همه بهائم را در درون مادرشان وارو آفريده بالا تنه آنها به پائين مادر است و پائين تنه آنها به بالاى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمادر ، و اينها در زهدان وارو بمانند و سرشان ميان دو دست و دو پاى آنها است و خوراك از مادر گيرند و چون زايش آنها رسد يكباره كنده شوند و از شكم مادرشان بيرون جهند .\r\nو اين دو داغى كه ميان دستهاى آنها است همه جاى دو چشم آنها است در شكم مادرشان و آنچه در پاشنه آنها است جاى سوراخهاى بينى آنها است كه مو در آنها نروئيده و در همه جانوران هست جز در شتر كه گردنش دراز است و سرش از ميان دست و پايش در شكم مادر بيرون كشد .\r\nبيان : « تنسّمه تنسيما » يعنى اثر نفس مادر به او رسد « مگر كور و سركش باشد » يعنى نابينا يا كور دل و مخالف و در برخى نسخه‌هاى « عانى » با نونست يعنى جز آنكه خدا مقدر كرده باشد كه خود و مادرش براى زايش در سختى و رنج افتند و روشنتر اينست كه در اصل يتنا بوده بتقديم ياء دو نقطه در زير بر تاء دو نقطه در بالا و پس از آن نون ، در قاموس گفته : يتن اينست كه دو پاى نوزاد پيش از دو دستش بدر آيند . .\r\nدر نهايه گفته : يتن نوزاديست كه پاهايش پيش از سرش از شكم مادرش برآيد در قاموس گفته : « مرق السهم » يعنى از سوى ديگر جهيد و زنى جنگنده بود و آبستن شد و بآواز جنگ گفتند : گفت : جنگ را بگذاريد تا فرزند بدر آيد .\r\nو بدان كه اين خبر اشاره دارد كه سر پا بودن در رحم كه كار آدمى است سخت‌تر و دشوارتر است از وضع جز او و از اين رو آيه را بدان تفسير كرده امام عليه السّلام - 11 - در محاسن - 640 - : بسندى كه رسول خدا صلى اللَّه عليه و إله فرمود : گوسفند را باشيد چه خوب مالى خوبى است گوسفند .\r\nبيان : در كافى همين است كه : چه خوب مالى است گوسفند .\r\n12 - در محاسن - بسندى از اسحاق بن جعفر كه امام ششم عليه السّلام به من فرمود :\r\nپسرم گوسفند برگير و شتر مگير\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n13 - و از همان - 640 - : بسندى تا رسول خدا صلى اللَّه عليه و إله كه چون در خاندانى گوسفند است فرشته‌ها آنها را تقديس كنند .\r\n14 - و از همان : بسندى از امام ششم عليه السّلام كه چون خاندانى گوسفند بگيرند فرشته‌ها هر روز يك بار آنها را تقديس كنند ( عبد اللَّه بن سنان راوى حديث گويد ) گفتم : چه ميگويند ؟ فرمود : ميگويند مقدس باشيد ، مقدس باشيد .\r\n15 - در حديث ديگر است كه چون خاندانى سه گوسفند بگيرند .\r\n16 - و از همان : بسندى كه رسول خدا صلى اللَّه عليه و إله فرمود : كه هر كه در خانه‌اش يك گوسفند باشد فرشته‌ها آنها را تقديس كنند ، و فقر يك مرحله از آنها دور شود ، و هر كه دو گوسفند دارد فرشته‌ها دو بار آنها را تقديس كنند و فقر دو مرحله از آنها دور باشد ، و اگر سه گوسفند باشد فرشته‌ها سه بار آنها را تقديس كنند و فقر آنها يكباره برود .\r\n17 - در محاسن - 641 - : بسندش تا پيغمبر صلى اللَّه عليه و إله كه بعمه‌اش فرمود : چه بازت دارد از اينكه بركت براى خانه‌ات بگيرى ؟ گفت : يا رسول اللَّه بركت چيست ؟\r\nفرمود : گوسفند دوشينه كه هر كس در خانه او گوسفند شير ده يا ميش يا ماده گاو است همه بركتند و گفته : بسندى هم از امام پنجم عليه السّلام روايت است در كافى مانندش را بسند نخست تمامى آورده ( و گاو شير ده قيد كرده ) 18 - در محاسن : بسندش از امام ششم عليه السّلام كه رسول خدا صلى اللَّه عليه و إله بام ايمن وارد شد و فرمود : چرا من در خانه‌ات بركت نبينم ؟ گفت : مگر خانه‌ام بركت ندارد ؟ فرمود : مقصودم اين نيست ، مقصود اينست كه گوسفندى داشته باشى تا فرزندانت از شير آن برخوردار باشند و از روغنش بخورى و در آغلش نماز بخوانى .\r\n19 - در محاسن : بسندى از ام راشد آزاد كردهء ام هانى كه امير المؤمنين عليه السّلام بر امّ هانى وارد شد و فرمود : ام هانى كه خوراكى براى ابو الحسن بياورم ، و آنچه در خانه بود آوردم و آن حضرت فرمود : چرا نزد شما بركت نيست ، ام هانى به او\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nگفت : مگر اين بركت نيست ؟ فرمود مقصودم اين نبود ، همانا قصدم گوسفند بود گفت : ما گوسفند نداريم كه از روغنش بخورانيم و از شيرش بنوشانيم .\r\n20 - در محاسن - 641 - : بسندش از امام ششم عليه السّلام كه چون خاندانى يك گوسفند دارند خدا روزى آن را بدهد و در روزى آنها هم بيفزايد و فقر از آنها برود تا يك مرحله ، و چون دو تا دارند خدا بدانها روزى دهد و به روزى خودشان هم افزايد و فقر دو مرحله از آنها برود ، و اگر سه تا دارند روزى هر سه را بدهد ، و به روزى خودشان هم بيفزايد ، و فقر يكباره از آنها بكوچد .\r\nدر كافى ( 6 : 544 فروع - مانندش آمده .\r\n21 - در محاسن - 642 - بسندى از امام سوم عليه السّلام كه خاندانى نباشد داراى 30 گوسفند جز پيوسته فرشته‌ها تا بامداد آنها را پاسبانى كنند .\r\n22 - و از همان : بسندى از امام ششم عليه السّلام كه در خانه هر كس يك گوسفند عيدى باشد فقر از آن يك مرحله بكوچد ، و اگر دو تا باشد دو مرحله و اگر سه تا باشد خدا فقر را از آنها ببرد .\r\nبيان : در نسخه‌اى عيد بياء است و مقصود اصلمند است و فيروزآبادى گفته عيد بكسر درختى است كوهى و فحلى معروف از نجائب وعيديه منسوب به عيد بن ندعى يا عاد بن عاد يا بنى عيد بن آمرى ، و در نسخه‌اى بباء يك نقطه و در قاموس گفته بنى عبيد خاندانيند و عبدى بدانها منسوب است و گويا گوسفندانشان بهتر و پرشيرتر بودند 23 - در محاسن : بسندى تا رسول خدا صلى اللَّه عليه و إله كه بر شما باد بگوسفند دارى و زراعت كه بام و شام خير دارند .\r\nبيان : هر بام و شام كنايه از دوام است و گر نه بسيارى روزها خير ندارند خصوص كشت و كار .\r\n24 - در محاسن - 643 - : بسندى از امام يكم عليه السّلام كه هر كه در خانه يك گوسفند دارد فرشته‌هايش روزى يك بار تقديس كنند و كسى كه دو تا دارد روزى دو بار و كسى كه سه تا دارد همچنين ، و خدا ميفرمايد : مبارك باد بر شما .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n25 - و از همان : بسندش تا محمّد بن عجلان كه شنيدم امام پنجم عليه السّلام ميفرمود :\r\nهر خاندانى يك گوسفند شيرده دارند روزى دو بار تقديس شوند گفتم : به آنها چه گويند : فرمود : گويند : مبارك ، مبارك .\r\nدر كافى ( 6 : 544 فروع ) مانندش آمده با سندى .\r\n26 - در محاسن : بسندش از امام پنجم كه رسول خدا صلى اللَّه عليه و إله وارد شد بر ام سلمه و فرمود : در خانه‌ات بركت نبينم گفت : چرا يا رسول اللَّه به حمد اللَّه بركت در خانه من است فرمود : خدا بركت در سه چيز فرو آورده : آب ، آتش و گوسفند .\r\nدر كافى بسندى مانندش را آورده - 6 : 545 .\r\nبيان : بركت در خانه من است يعنى بوجود تو ، در قاموس گفته : بركت نمو است و فزونى و سعادت و بركت بده بمحمد و آلش : ادامه بده شرافت و كرامتش را بركه بكسر يك گوسفند شير ده است و دو بركه : دو تا و جمع بركات است ، بركت در آتش پختن غذاست با آن كه مايه بركت است .\r\n27 - در محاسن - 653 - بسندى تا رسول خدا صلى اللَّه عليه و إله كه شتر عزت شتردار است 28 - و از همان - 658 : بسندش تا امام يكم كه پرسش شد از رسول خدا صلى اللَّه عليه و إله از شتر فرمود : مهار شياطينند و خيرشان از سمت چپ است ، گفتند اگر مردم اين را بشنوند آن را وانهند ، فرمود : اشقياء فاجر از آن دست نكشند .\r\n29 - و از همان - 639 - : بسندش از صفوان شتردار كه امام ششم به من فرمود :\r\nبرايم يك شترى بخر و بايد سياه باشد كه عمرش از همه چيز درازتر است ، سپس فرمود : اگر مردم ميدانستند كه نيروى باربرى كه خدا بناتوان دهد بهاى بهيمه را گران نميكردند .\r\n30 - در حديث ديگر گفته : امام ششم به من فرمود : سياه زشت بخر كه عمرش درازتر است .\r\nدر كافى - 6 : 542 فروع - بسندش مانند آن را آورده تا فرموده : زشت آن را بگير كه عمرش درازتر است و من شترى برايش خريدم به 80 درهم و نزد\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاو آوردم و در حديث ديگر الخ .\r\n31 - در محاسن - 639 - : بسندى از حسين بن عمر بن يزيد كه در مدينه بودم و شترانى خريدم كه بسيار خوشم آمد و نزد امام ششم عليه السّلام رفتم و به او گفتم ، فرمود : تو را چه بشتر ؟ ندانستى كه گرفتارى فراوان دارند ؟ گفت از بس خوشم آمد آنها را كرايه دادم و با غلامانم بكوفه فرستادم و همه در راه افتادند و از ميان رفتند و نزد آن حضرت رفتم و گزارش دادم فرمود « بايد بترسند آنان كه مخالفت كنند از فرمانش از اينكه برسد بدانها فتنه‌اى يا عذابى دردناك » .\r\nدر كافى 6 : 543 فروع مانندش را بسندى از ابن محبوب آورده كه پدرم گفت شترى خريدم - تا گفته - نزد امام هفتم رفتم و به او گفتم - تا گفته - آنها را با غلامانم بكوفه فرستادم .\r\nبيان : گواه آوردن از آيه بنا بر اينست كه گفته او گفته خداست و خلاف امرش خلاف امر خدا .\r\n32 - در محاسن بىسند رسيده كه رسول خدا نهى كرد از گام زدن ميان قطار شتر ، گفته شد يا رسول اللَّه چرا ؟ فرمود : قطار شترى نيست جز اينكه ميان شترى تا شترى شيطانيست .\r\n33 - و از همان : بسندى از امام ششم عليه السّلام كه علي بن الحسين شتر سوارى را به صد دينار طلا ميخريد و خود را بدان ارجمند ميداشت ، در كافى 6 : 542 آن را بسندش آورده ، و دلالت دارد به استحباب سوار شدن پاكش خوب و خريدش با بهاى گران براى احترام در بر مردمان .\r\n34 - در بصائر - 101 - و در اختصاص - 299 - بسندى از جابر بن عبد اللَّه كه چون رسول خدا صلى اللَّه عليه و إله از نبرد ذات الرقاع كه بنى ثعلبه غطفان بود برگشت تا نزديك مدينه رسيد ناگاه شترى از خانه‌اى پيش آمد تا برسول خدا صلى اللَّه عليه و إله رسيد تا پوز بر زمين نهاد و بنگ داد ، پيغمبر صلى اللَّه عليه و إله فرمود : ميدانيد اين شتر چه ميگويد ؟\r\nگفتند خدا و رسولش داناترند فرمود : به من گزارش ميدهد كه صاحبش با او كار\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nكرده تا او را سالخورده كرده و زخمين كرده و لاغر كرده و خواسته او را بكشد و گوشتش را بفروشد .\r\nوانگه رسول خدا صلى اللَّه عليه و إله فرمود : اى جابر آن را نزد صاحبش بر و او را نزد من آور ، گفتم : صاحبش را نشناسم ، فرمود : آن تو را رهنمايد بر او ، گويد با او رفتم تا رسيدم به بنى واقف و در كوچه‌اى درآمد و در آن مجلسى بود ، گفتند اى جابر چگونه رسول خدا صلى اللَّه عليه و إله را ترك كردى ، و مسلمانان را ترك گفتى ؟ گفتم : همه خوبند ، ولى كدام صاحب اين شتريد ؟ يكى گفت : من ، گفتم : اجابت كن رسول خدا صلى اللَّه عليه و إله و سلم را گفت مرا چه شده ؟ گفتم : شترت از تو شكايت كرده ، و من و شتر و صاحبش نزد رسول خدا آمديم .\r\nفرمود : شترت به من گزارش داده كه با او كار كردى تا پيرش كردى و زخمى كردى و لاغرش كردى و اكنون ميخواهى او را بكشى و گوشتش را بفروشى گفت اين بوده است يا رسول اللَّه ، فرمود : آن را به من به فروش ، گفت : از آن تو باشد يا رسول اللَّه ، فرمود : بلكه بمنش به فروش و رسول خدا آن را از وى خريد و رها كرد و در اطراف مدينه ميچريد ، و چون مردى از ما خواستى شب يا بامداد برود جايى رسول خدا آن را بما ميداد ، جابر گفت پس از آن ديدمش كه زخمش رفته و خوب شده .\r\n35 - در اختصاص : بسندش تا امام پنجم عليه السّلام كه چون امام چهارم درگذشت شترى داشت كه از چراگاه برگشت و پوز بر گورش ميزد و به خاك آن ميغلطيد ، شترى بود كه پدرم با آن به حج و عمره ميرفت و هرگز تازيانه به او نزده بود .\r\n36 - در يك اصلى از اصحاب ما است : بسندى از پيغمبر صلى اللَّه عليه و إله كه گوسفند بچه بده بركت است .\r\n37 - در كافى 283 - روضه - : بسندى تا امام ششم عليه السّلام كه نوح آن 8 زوج را كه خدا فرموده «  ثَمانِيَةَ أَزْواجٍ  - تا آخر آيه - 143 - الانعام - از ميش دوتا بود يك جفت اهلى كه مردم آن را پرورش ميدادند و يك جفت ديگر كوهستانى و وحشى كه شكارشان روا بود و از بز هم دو تا يك اهلى و يك آهو از بيابان ، و از شتر دو تا بختى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو عراب ، و از گاو دوتا يك جفت اهلى و يك جفت گاو وحشى و هر پرنده خوب وحشى و اهلى سپس همه زمين غرق شد .\r\n38 - در كافى - بسندى از ابن ابى يعفور كه شنيدم امام پنجم عليه السّلام ميفرمود :\r\nمبادا شتر سرخ بگيريد كه از همه كم‌عمرتر است .\r\nدر مكارم هم بىسند آن را از امام صادق عليه السّلام آورده .\r\n39 - در كافى - 6 : 542 فروع - : بسندى تا امام ششم عليه السّلام كه اگر مردم ميدانستند كنه نيروى باربرى را كه خدا بناتوان داده بهيمه را گران نميكردند .\r\nبيان : در نهايه ( 4 : 38 ) گفته : كنه امر : حقيقت آنست و گفته‌اند : وقت و اندازه آن ، و گفتند هدف آنست .\r\nابو موسى گفت : يارانم مرا نزد رسول خدا صلى اللَّه عليه و إله و سلم فرستادند كه از او وسيله حمل بخواهم براى اينكه او را فرستادند تا وسيله سوارى بخواهد برايشان ، و تمام حديث اينست كه پيغمبر صلى اللَّه عليه و إله و سلم فرمود : من شما را سوار نكردم ولى خدا شما را سوار كرد . يعنى تنها خدا اين نعمت را بدانها داده ، و گفتند چون خدا هنگام نياز اين شتران را براشان فراهم كرد پس او بوده كه آنها را سوار كرده .\r\nو گفتند : فراموش كرده بود كه سوگند ياد كرده آنها را سوار نكند ، و چون فرمان داد به آنها شتر بدهند فرمود : من شما را سوار نكردم ولى خدا شما را سوار كرد چنانچه بروزه‌دار كه از فراموشى افطار كرده بود فرمود : خدا تو را خورانيده و سيراب كرده ( نهايه 1 : 295 ) و خلاصه چون خدا تعالى نيرو دهد بناتوان براى بردن بار سنگين بار بردن را به دو نسبت داده .\r\n40 - در كافى - 4 : 542 - فروع - : بسندى تا رسول خدا صلى اللَّه عليه و إله كه بر كوهان هر شترى شيطانيست او را براى خود زبون و رام كنيد و نام خدا را ببريد همانا خدا است كه بار را ميبرد .\r\n41 - در كافى - 542 - فروع - : بسندى تا امام ششم عليه السّلام كه : اگر حج‌كننده ميدانست چه دارد بر باربرى كسى شتر را گران نميكرد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n42 - از همان - 6 : 544 فروع - : بسندى از عبد اللَّه بن سنان كه شنيدم امام ششم عليه السّلام ميفرمود : راستى خدا عزّ و جلّ از هر چيزى چيزى را برگزيده ، از شتر ماده شتر برگزيده و از گوسفند ميش ماده .\r\n43 - در تفسير على بن ابراهيم ( 75 : مصنف از ميان و پايان حديث جمله‌هائى را انداخته از پاورقى 140 ) : بسندى تا امير المؤمنين عليه السّلام كه در وصف حاملان كرسى فرموده :\r\nيكى از آنها در صورت نرّه گاو است كه سيد بهائم است و در ميان آن صورتها زيباتر از نرّه گاو نبوده و نه ايستاده‌تر تا بزرگان بنى اسرائيل گوساله پرست شدند و چون گرد او را گرفتند و او را در برابر خدا پرستيدند ، فرشته‌اى كه به صورت نره گاو بود از شرم خدا سر به زير شد كه در برابر خدا هم شكلش را پرستيدند و ترسيد مبادا عذاب به دو فرو آيد - الخبر .\r\n44 - در علل - 2 : 180 چاپ قم - : بسندى تا رسول خدا صلى اللَّه عليه و إله كه گاو را گرامى داريد چون سيّد بهائم است و ديده به آسمان بر نياورده از شرم برابر خدا عز و جل از آنگاه كه گوساله را پرستيدند .\r\n45 - در عيون الاخبار - 134 - و در علل : بسندش از امام رضا عليه السّلام از پدرانش كه مردى شامى از امير المؤمنين عليه السّلام پرسيد چرا نره گاو چشم به زير دارد و به آسمان برنيارد سرش را ؟ فرمود از شرم خدا عز و جل چون كه قوم موسى گوساله را پرستيدند سر به زير شد ، و پرسيد چرا بز دمش كج و بالا است و عورتش پيدا است ؟ فرمود :\r\nچون بز نافرمان نوح عليه السّلام شد چون بكشتى درآمد و نوح او را كشيد و دمش شكست و ميش عورت پوشيده دارد زيرا زود بكشتى درآمد و نوح دست بدنبال و دمش كشيد و دنبه بر آن استوار شد .\r\nبيان : اين اخبار دلالت دارند كه نره گاو پيش از آنكه بنى اسرائيل گوساله پرستند بدين خلقت نبوده ، و دور از باور نيست ، و بسا گفته شود چون خدا ميدانست كه پرستش مىشود چنينش آفريد ، و همين است سخن در باره بز و ماده ميش\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nولى دور است از باور .\r\n46 - در مجازات النبويه - 290 چاپ قاهره - رسول خدا صلى اللَّه عليه و إله و سلم در پاسخ پرسش از شتر فرمود : اعنان شياطينند رو نكنند جز پس رونده و پشت نكنند جز پس رونده و سودشان نيايد جز از سمت اشأم .\r\nسيد رضى - رضي الله عنه - گفته : اعيان شياطين مجاز است چون اعنان بمعنى نواحى است و برخى گفتند عنان نواحى است نخست عقيده بصريانست و دوم از كوفيان و بهر دو گفته : منظور مبالغه در توصيف شتر است ببد خوئى و نافرمانى تا گويا شيطان فرمانده او است و مؤيد آنست قول آن حضرت صلى اللَّه عليه و إله و سلم : شتر از شيطان آفريده شده و فرموده او : بر كوهان هر شترى شيطانيست ، وانگه نزديك بدان چه از زمخشرى گذشت بيان كرده .\r\n47 - در مجازات النبويه - 327 - فرمود صلى اللَّه عليه و إله دشنام ندهيد شتر را كه بند آرنده خونست : و همانا مقصود اينست كه چون براى ديه داده شود سبب قطع خونريزى گردد و خونخواهى نشود ، و اين حال را برگ پيوسته خونريزى مانند كرده كه چون وانهاده شود پياپى خون ريزد و چون درمان شود خون بند آيد . .\r\n48 - در در منثور ( 3 : 329 ) از زيد بن ثابت كه بز نخواست بكشتى نوح درآيد و نوح دمش را گرفت و او را كشيد بكشتى و از اين رو دمش شكست و برگشت و عورتش پيدا شد ، و ميش رفت و بكشتى در آمد و دست بدمش كشيد و عورتش را پوشيد .\r\n49 - در دلائل طبرى ( 88 دلائل الامامه ) : بسندى از ابى بصير كه با امام چهارم عليه السّلام به مكه رفتم و چون به ابواء رسيديم رمه‌اى گوسفند بود و ماده ميشى از رمه پس افتاده بود و سخت بع بع ميكرد و ببره‌اش رو ميكرد و به سختى او را ميخواست ، و چون بره ميايستاد مادرش بنگ ميكرد و بره بدنبالش ميرفت و امام فرمود : اى ابى بصير ميدانى اين ميش ببرره‌اش چه ميگويد ؟ گفتم : نه به خدا نميدانم ، فرمود : ميگويد برمه برس زيرا خواهرت سال گذشته در اينجا پس افتاد و گرگ او را خورد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nباب سوم : بحيره و همگنانش\r\n\r\nآيات قرآن مجيد :\r\nالمائده - 103 - مقرر نداشته خدا بحيره را و نه سائبه را و نه وصيله و نه حام ولى آنان كه كافرند ببندند بر خدا دروغ و بيشترشان نمىفهمند .\r\n\r\nتفسير\r\n: طبرسى در ( 3 : 252 ) مجمع گفته : يعنى خدا آن را حرام نكرده چنانچه مردم جاهليت حرام كردند و بدان فرمانى نداده ، بحيره شتريست كه پنج شكم آورده و پايانشان نر بوده كه گوشش را شكاف ميدادند و از سوارى و كشتن آن دريغ داشتند و براى آب و چرا آزاد بود و اگر خسته او را ميديد سوارش نميشد - از زجاج است .\r\nو گفتند : چون پنج شكم ميزائيد نگاه ميكردند اگر پنجم نر بود او را ميكشتند و زن و مرد همه از گوشتش ميخوردند و اگر ماده بود گوشش را ميشكافتند و بحيره ميشد و ديگر پشمش را نمىچيدند و در كشتن او نام خدا نميبردند و بارش نميكردند و بر زنها غدقن بود از شيرش بنوشند و از آن بهره برند و شير و بهره‌اش از آن مردها بود نه زنها تا بميرد و چون ميمرد مرد و زن در خوردن آن شريك بودند - از ابن عباس از محمّد بن اسحاق كه بحيره دختر سائبه بوده و آن شترى بوده كه براى برگشت از سفر يا بهبودى از بيمارى و مانند آنها نذر ميكردند ، ميگفت ماده شترم سائبه است . و چون بحيره ميشد كه از او سودى نبرند و از آب و چرا دريغش نكنند - از زجاج و علقمه و از ابن عباس و ابن مسعود است كه سائبه نذر بتها بوده كه بخادمان بتخانه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nميدادند تا از شيرش برهگذران و مانند آنها بدهند .\r\nو از محمّد بن اسحاق است كه سائبه ماده شترى بوده كه ده شكم دنبال هم ماده ميزائيده بىكره نر و ديگر سوارش نميشدند و پشمش را نمىچيدند و شيرش را جز بمهمان نميدادند ، و هر كره ماده‌اى كه پس از آن مىآورد گوشش را شكاف ميدادند و با مادرش رها ميكردند و آن بحيره بود .\r\nوصيله گوسفندى بود كه اگر ماده ميزائيد از آنها بود و اگر نر از آن معبودانشان ميكردند و اگر نر و ماده با هم ميزائيد ميگفتند ببرادرش پيوسته و براى بتها آن نر را نميكشتند - از زجاج - و گفتند چون گوسفندى هفت شكم ميزائيد اگر هفتم نر بود سرش را براى بتها ميبريدند و گوشتش از آن مردها بود نه زنان و اگر ماده بود زنده‌اش ميداشتند و جزء رمه ميشد و اگر شكم هفتم نر و ماده هر دو بود ، ميگفتند خواهر ببرادر چسبيده و بر ما حرام شده و هر دو را حرام ميدانستند و بهره و شيرش از آن مردها بود نه زنها - از ابن مسعود و مقاتل .\r\nو از محمّد بن اسحاق است كه چون گوسفندى ده ماده مىآورد در پنج شكم كه در آنها نرى نبود آن را وصيله مينمودند و ميگفتند بهم پيوسته و هر چه پس از آن ميزائيد از مردان بود نه از زنان .\r\n« و نه حام » و آن نرّه شترى بود كه ده شكم از صلب او بچه آمده بود و گفتند پشت خود را غرق كرده نه بارش ميكردند و نه از آب و چراگاه بازش ميداشتند از ابن عباس و ابن مسعود و ديگران و گفتند : چون نرّه شتر نوه خود را آبستن ميكرد حامى شده و بر او سوار نميشدند - از فراء .\r\nبدان كه خدا هيچ كدام اينها را حرام نكرده بود ، مفسران از ابن عباس آوردند كه پيغمبر صلى اللَّه عليه و إله فرمود : عمرو بن لحىّ بن قمعة بن خندف پادشاه مكه شد و نخست كسى بود كه دين اسماعيل را دگرگون كرد و بت‌پرستى پيش گرفت و بحيره و سائبه و وصيله و حام بدعت نهاد ، و رسول خدا صلى اللَّه عليه و إله فرمود او را در دوزخ ديدم كه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاهل دوزخش از گند ناى او در آزار بودند و روايت است كه نايش در دوزخ كشيده ميشد .\r\n« ولى آنان كه كافرند ميبندند بر خدا دروغ » يعنى دروغ بندند كه اينها را خدا حرام كرده است نفهمى را ويژه بيشتر آورد كه پيرو سران بودند كه نميفهميدند دروغ است مانند خود سران ، و گفتند : يعنى بيشترشان حرام و حلال را تميز ندهند و كمترشان معاندند .\r\n\r\nاخبار باب\r\n1 - در معانى الاخبار - 148 : بسندى از امام ششم در قول خدا عزّ و جلّ  ما جَعَلَ اللَّهُ مِنْ بَحِيرَةٍ  تا آخر فرمود : مردم جاهليت چون شترشان دو قلو ميزائيد ميگفتند بهم پيوسته و كشتن و خوردنش را روا نميداشتند و چون ده تا ميزائيد آن را سائبه ميدانستند و سوارى و باربرى و شيرش را حلال نميدانستند و حام فحل شتران بود كه حلالش ندانستند و خدا عزّ و جلّ فرو فرستاد كه او هيچ كدام اينها را حرام نكرده ، عياشى در ( 1 : 347 تفسيرش ) مانند آن را آورده .\r\n2 - در معانى الاخبار : 148 - روايت است كه بحيره شتريست كه پنج شكم زائيده و اگر پنجم نر بوده آن را ميكشتند و مرد و زن ميخوردند و اگر ماده بوده گوشش را شكاف ميدادند و بر زن و مرد گوشت و شيرش حرام بوده و چون ميمرده بر زنها حلال بوده و سائبه شترى بود نذر براى بهبودى از بيمارى و رسيدن به خانه ، وصيله گوسفندى كه هفت شكم آورده اگر هفتم نر بوده سرش را ميبريدند و مرد و زن از آن ميخوردند و اگر ماده بوده در رمه رها ميشده و اگر نر و ماده هر دو بوده گفتند ببرادرش پيوسته و آن را نميكشتند ولى گوشتش بر زنها حرام بوده جز اينكه بميرد و آنگه بر مرد و زن حلال شود ، حام فحلى كه به پشت نبيره‌اش بر آمده و گفتند پشت خود را غرق كرده است و سوارش نميشدند و در\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nآب و چرا آزاد بود .\r\n3 - عياشى - 1 : 348 - : بسندى كه امام ششم فرمود : بحيره آن بود كه فرزند فرزندش ميزاييد و بحيره ميشد .\r\n4 - در تفسير على بن ابراهيم در قول خدا  ما جَعَلَ اللَّهُ مِنْ بَحِيرَةٍ  تا آخر بحيره گوسفندى كه پنج شكم زائيده و در ششم عرب گفتند بحيره است و آن را نذر بت كردند و در آب و چرا آزاد نمودند ، وصيله بگوسفندى كه پنج شكم آورده و ششمى نر و ماده دو قلو بوده و ماده را نذر بت ميكردند و گفتند ببرادرش پيوسته و گوشتش بر زنها حرام بوده ، حام جدّ جدّ شتر بوده كه ميگفتند : پشت خود را غرق كرده و حام نام ميگرفته و سوارش نميشدند و در آب و چرا آزاد بوده و بارش نميكردند و خدا همه آنها را رد كرد و فرمود :  ما جَعَلَ اللَّهُ مِنْ بَحِيرَةٍ  تا  أَكْثَرُهُمْ لا يَعْقِلُونَ  .\r\n\r\nباب چهارم نادر است و در سوار شدن شترهاى باردار نجاست خوار است\r\n1 - در مكارم - 138 - رسول خدا صلى اللَّه عليه و إله نهى كرد از خوردن گوشت و شير شتر نجاست خوار و بار كردن پوست بر آن ، و از اينكه مردم سوارش شوند تا 40 شب به آن علوفه پاك دهند .\r\nبيان : حكم خوردن گوشت و نوشيدن شير حيوانات نجاستخوار بيايد ، و نهى از سوارى و باربرى آنها گويا از روى كراهت باشد ، اصحاب حج رفتن با شتر نجاستخوار را مكروه شمردند ، در منتهى گفته : حج و عمره بر شتر نجاستخوار مكروه است و آن شترى است كه تنها عذره آدمى خورد كه حرامست و حج بر آن مكروه است و دليل آن كه شيخ بسند خود از على عليه السّلام آورده كه مكروه است حج و عمره بر شترهاى نجاستخوار - در تهذيب ( ج 1 ص 572 ) .\r\n2 - در معانى الاخبار - 223 - چاپ غفارى : بسندش از امام ششم عليه السّلام كه هر\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nكه سوار شتر باردار شود و از آن بيفتد و بميرد و بدوزخ رود . در فقيه 2 ص 309 بسندش از محمّد بن سنان مانندش آمده .\r\nصدوق - ره - در هر دو گفته : مقصود اينست كه مردم روى بار شتر سوار ميشدند و بىدست گرفتن بجهاز شتر پائين مىافتادند و آن غدقن شده تا عمداً نيفتد و بميرد و خودكشى كرده باشد و سزاوار دوزخ گردد و اين حديث نهى از سوار شدن بر شتر باردار نيست و همانا نهى از فرو افتادن از آنست بىدستگيره و حديثى هم كه گفته : هر كه سوار شتر باردار شود بايد وصيت كند نهى از آن نيست بلكه امر به وصيت است چنانچه گفتند : هر كه به حج يا جهاد رود بايد وصيت كند كه نهى از حج و جهاد نباشد ، و مردم جز بر شتر باردار سوار نميشدند و همانا كجاوه‌ها تازه پيدا شدند و در گذشته معروف نبودند - پايان - بيان : در نهايه گفته : زامله شتريست كه گندم و كالا بار دارد .\r\nو والد - قده - گفته است ظاهر اينست كه سوارى آن با دسترسى بجز آن مكروه است چون در معرض ضرر است و شايع است كمتر كسى سوار آن شود و نيفتد ، و يكى گفته سبب نهى اينست كه آن را براى باربرى اجاره كند و روا نيست بىاجازهء مكارى بر آن سوار شود . ولى خبر دوم آن را نپذيرد ، و ظاهراً مقصود شتران سركشى باشند كه هنوز رام نشدند ، و اينكه فرموده كجاوه‌ها تازه پيدا شدند بسا منظورش شيوع آنها باشد و اگر چه آن هم جاى گفتگو است زيرا ذكر كجاوه در اخبار بسيار شده .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nباب پنجم آداب شير دوختن و چراندن و در آن نوادرى است\r\n1 - در معانى الاخبار - 284 - بسندى كه مردى شترى را نزد پيغمبر صلى اللَّه عليه و إله دوشيد و او فرمودش كمى در آن بگذار كه شيرآور باشد . ميفرمايد همه شير پستان را مدوش و اندكى در آن بنه كه شير بالا را بكشد و اگر پستان تهى گردد آمدن شير در آن پس افتد .\r\nبيان : در نهايه ( 2 : 25 ) گفته : آن حضرت ضرار بن ازور را فرمود تا شترش را بدوشد و به او فرمود : شير كمى در پستانش بگذار و همه را ندوش ، و مانند آن را گفته .\r\nو در مجازات النبويه ( 250 چاپ قاهره ) گويد : و از اين باره است كه فرموده به كسى كه شترى دوخته : وانه كشنده شير را ، سيد گفته : اين استعاره است كه و مقصود اينست كه در پستان شتر اندكى شير بجا نهد و آن را تهى نكند ، زيرا آنچه در آن ماند ، شير بالاتر را بكشد و درزيدن شير را بيفزايد و گويا مانده شير را ميخواند و جايگاه آن مىشود و چون همه را بكشد جوشش آن را كند سازد و درزيدن آن را كم كند .\r\n2 - در محاسن - 641 - : بسندى كه رسول خدا صلى اللَّه عليه و إله فرمود : جايگاه گوسفند را پاك كنيد و گرد آنها را بگيريد كه از جانداران بهشتند .\r\n3 - و از همان - 642 - : بسندى كه رسول خدا صلى اللَّه عليه و إله فرمود : رغام گوسفند را پاك كنيد و در جايگاه آنها نماز بخوانيد كه از جانداران بهشتند ، فرمود رغام آب بينى آنها است .\r\n4 - در كافى - 6 : 544 فروع - : بسندش تا رسول خدا صلى اللَّه عليه و إله كه جايگاه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nآنها را پاكيزه كنيد و رغام آنها را پاك كنيد .\r\nتوضيح : رغام بضمه خاك است و شايد مقصود ستردن خاك است از آنها و پاكيزه كردن آنها است و در يكى از نسخه‌هاى محاسن رغام به عين بىنقطه است و آن مناسب تفسير برقى است در حديث شماره 3 ولى بيشتر نسخه‌هاى كافى به نقطه دار است ، و اين تفسير و خلاف در روايات عامه هم هستند ، جزرى در راء و عين بىنقطه گفته : در حديث است كه : نماز كنيد در جايگاه گوسفند و دست كشيد رعامش را » رعام آبى است كه از بينى آنها فرو ريزد .\r\nوانگه در باب راء و غين نقطه دار گفته : در حديث ابى هريره است كه « نماز كن در آغل گوسفندان و دست كش برغام آنها » كه برخى آن را با غين نقطه دار روايت كرده و گفته مقصود آب بينى آنها است به همان معناى مشهور كه با عين بىنقطه است ، و بسا مقصود از آن ستردن خاك است از آنها براى پرورش و بهسازى آنها - پايان - 5 - در علل ( 3 : 250 ) : بسندش از هشام بن سالم كه به امام ششم گفتم چگونه قوم لوط دانستند مردانى نزد لوط آمدند ، فرمود : زنش بيرون ميشد سوت ميكشيد و ميشنيدند و مىآمدند و از اين رو سوت زدن بد است .\r\n6 - در محاسن - 642 - بسندى از جعفرى كه شنيدم ابو الحسن عليه السّلام ميفرمود سوت مزن بگوسفندت كه ميروند و بنگ بدانها كه ميگردند .\r\nبيان : در قاموس گفته : صفير بىها از آوازها است و سوت براى خر واداشتن او است به آب و اين دلالت دارد بر خوب نبودن سوت زدن براى گوسفند ، و در باب طيره و عدوى گذشت آنچه دلالت دارد از راهى به نهى سوت زدن و بر جواز آميختن جانور كچل با جز آن و اينكه واگيره نيست .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nباب ششم سبب نامگذارى جانداران و آغاز آفرينش آنان\r\n1 - در علل - 1 : 2 و 3 - : بسندى تا امير المؤمنين عليه السّلام كه در پاسخ پرسش يهودى فرمود : همانا به اسب گويند اجد براى اينكه نخست كسى كه سوار اسب شد قابيل بود روزى كه برادرش هابيل را كشت و مىسرود :\r\nاجد اليوم و ما + ترك الناس دما يابم امروز كه واننهد كس خون رها و از اينرو به اسب گفتند : اجد ، و باستر گفته شد : عد ، براى اينكه نخست كسى كه سوار استر شد آدم عليه السّلام بود كه پسرى داشت بنام « معد » و شيفته جانوران بود ، و استر آدم را ميراند و چون استر مىماند ، آدم فرياد ميزد : اى معد آن را بران ، و استر با نام معد انس گرفت ، و مردم بجاى معدّ ، گفتند : عد و همانا به الاغ خر گفتند زيرا نخست كسى كه سوارش شد حوّاء بود كه الاغى داشت و سوارش ميشد براى زيارت گور پسرش هابيل و در راه خود ميگفت « وا حرّاه » و چون اين سخن را ميگفت الاغ راه ميرفت و چون نميگفت سست ميكرد و مردم بجاى آن حرّ ميگفتند .\r\nبيان : اجد از اجاده يعنى خوب ميگريزم چون مردم خونخواهى ميكنند يا از وجدان دريابم كه مردم خون را واننهند . يا با دال تشديد دار است يعنى بكوشم و بمعنى يكم برگردد ، و بسا گفته شود « و ما » تصحيف « دما » است يعنى امروز انتقام خون را از دشمنم گرفتم ، و « ترك الناس دما » گفته امام عليه السّلام است و بنا بمعنى يكم و دوم ظاهر اينست كه كلمه اجد براى راندن اسب باشد چنانچه عدّ ، عدّ ، ولى مشهور اينست كه براى راندن شتر است ، در قاموس گفته : عدعد براى راندن استر است ، حرّ راندن شتر چنانچه براى ميش حيه گويند - پايان - گويا نخست براى راندن خر بوده و عدّ براى استر ، و چون شتر نزد عرب بيشتر بوده براى آن به كار رفته .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n2 - در علل - 2 : 70 : بسندش از عبدوس بن ابى عبيده كه شنيدم حضرت امام رضا عليه السّلام مىفرمود : نخست كسى كه سوار اسب شد اسماعيل بود ، اسب وحشى بود و سوارى نميداد ، خدا عزّ و جلّ آن را از كوه منى براى اسماعيل فراهم كرد و همانا اسب را عراب ناميدند براى آنكه نخست اسماعيل بر آن سوار شد .\r\nبيان : يعنى اسب خوب را عربى ناميدند چون نخست سوار بر آن اسماعيل بود كه ريشه عرب است و جد آنها است در نهايه گفته : ( 2 : 88 ) عرب نام اين تيره معروف مردم است كه مفردى ندارد ، خواه چادرنشين بيابان باشند يا در شهرها ، و منسوب بدان را اعرابى و عربى گويند ، و در حديث سطيح است كه « ميكشد اسبهاى عرابى را » يعنى وابستهء بعرب ، ميان اسب و آدم جدا كردند ، آدم را عرب و عربى گفتند و اسب را عراب .\r\n3 - در امان الاخطار - 97 - در حديثى از ابن عباس كه چون اسماعيل بالغ شد خدا از دريا صد اسب برآورد و در مكه تا خدا خواست ميچريدند و بدر خانه او آمدند و آنها را افسار زد و آماده كرد و سوار شد .\r\n4 - در حديث ديگر است از محمّد بن مسلم ( از مسلم بن جندب خ ب ) نخست كس كه سوار اسب شد اسماعيل بود .\r\n5 - در علل - 1 : 35 - : بسندش از ابن عباس كه اسب عربى وحشى بود در سرزمين عرب ، و چون ابراهيم و اسماعيل پايه‌هاى خانه را برآوردند فرمود :\r\nالبته به تو گنجى دادم كه به كسى پيش از تو ندادم ، گفت : پس ابراهيم و اسماعيل بيرون شدند تا بكوه جياد برآمدند و گفتند الا هلّا الا هلّا و در سرزمين عرب اسبى نماند جز نزد ابراهيم آمد و رام او شد و سر بر كف او نهاد ، و براى همين جياد ناميده شدند ، و پيوسته اسبها از خدا خواهند كه آنها را محبوب صاحبان خود سازد . و اسبها پيوسته زنده بودند تا سليمان آنها را برگرفت ، و چون او را دل بردند فرمود تا گردن آنها را زدند و همه را پى كردند تا 40 اسب زنده ماندند .\r\nبيان : فيروزآبادى گفته : هلّا راندن اسب است . . . و خيل چند اسب را\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nگويند و مفرد ندارد يا مفردش خائل است چون بتكبر راه رود ، و جوهرى گفته :\r\nجواد اسب رهوار است و جمع آن جياد و اجياد است كه اجياد نام كوهى است در مكه كه براى اينكه جايگاه اسبهاى تبّع شد اين نام را گرفت ، و قيقعان هم ناميده شد كه جاى اسلحه او بود ، و در قاموس گفته : اجياد : گوسفند است و زمينى يا كوهى در مكه كه جاى اسبهاى تبّع بوده - پايان - و اين خبر دلالت دارد كه نام كوه جياد است بىالف و بسا كه الف از زبان راويان يا خامه نسخه برداران افتاده باشد و مؤيدش آنست كه دميرى آن را از ابن عباس بلفظ اجياد روايت كرده كه بيايد و اينكه گفته دل او را بردند الخ در برخى نسخه‌ها نيست و گويا مصنف در پايان او را قلم زده چون مخالف عقيده او است در اين داستان چنانچه بتفصيل در باب خود گذشت ، و اين موافق روايت مخالفين است .\r\n6 - در كافى - 5 - 47 فروع - : بسندش از امام ششم عليه السّلام كه اسب در بلاد عرب وحشى بود و ابراهيم و اسماعيل به كوه جياد برآمدند و فرياد كردند ، الا هلمّ الا هلم ، فرمود : اسبى نماند جز فرمانبر آنها شد در محاسن - 630 - از چند كس مانندش آمده 7 - در حياة الحيوان - 1 : 224 و 225 - بنقل از تاريخ نيشابورى بسندش از امام يكم عليه السّلام كه رسول خدا صلى اللَّه عليه و إله فرمود : چون خدا خواست اسب را آفريند بباد جنوب فرمود : من از تو خلقى آفرينم و او را عزت دوستان خود و زبونى دشمنانم و جلال فرمانبرانم سازم ، به او گفت پروردگارا بيافرين و از آن مشتى برگرفت و اسبى آفريد و فرمود تو را عربى آفريدم و خير را به پيشانى تو بستم و غنيمت‌ها را بدوش تو فراهم كردم و تو را در وسعت روزى جاى دادم و ديگر جانوران را كمك كار تو ساختم ، و صاحبت را بر تو مهربان كردم و تو را بىبال پرنده نمودم ، تو براى جستن هستى و براى گريختن ، و بر پشت تو مردانى آورم كه مرا تسبيح گويند و تهليل و سپاس و تكبير ، سپس فرمود تسبيح و تهليل و تكبيرى صاحبش نگويد جز كه او بمانندش پاسخ گويد :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nفرمود : چون فرشته‌ها آفرينش اسب را شنيدند گفتند : پروردگارا ما فرشته‌هاى تو تسبيح تو گوئيم و سپاست كنيم و تهليل تو گوئيم ، براى ما چه باشد ؟ و خدا برايشان اسبها آفريد با گردنهائى چون گردن شتر بختى كه كمك دهند بهر كه خواهد از پيغمبران و رسولانش ، فرمود : چون قوائم اسب بر زمين استوار شدند ، خدا به دو فرمود : با شيهه تو مشركان را خوار كنم و گوششان را از آن پر كنم و آنها را زبون كنم و در دلشان هراس افكنم .\r\nفرمود : چون خدا هر چيزى را بآدم عرضه كرد كه آفريده بود به او فرمود :\r\nبرگزين از آفريده‌هايم آنچه خواهى ، و اسب را برگزيد و به او گفته شد : برگزيدى عزت خود و عزت فرزندانت را تا هميشه كه بپايند و بمانند تا پايان روزگار .\r\nسپس فرمود : نخست كسى كه بر آن سوار شد اسماعيل عليه السّلام بود و از اين رو عراب نام گرفت ، و پيش از آن وحشى بود چون وحشيان ديگر ، و چون خدا تعالى با ابراهيم و اسماعيل رخصت داد تا پايه‌هاى خانه كعبه را برآوردند فرمود عزّ و جلّ من بشما گنجى دهم كه براى شما ذخيره‌اش كردم ، سپس خداى تعالى باسماعيل وحى كرد كه برون شو و آن گنج را بخوان و بكوه اجياد برآمد و نميدانست گنج چيست و خواندن چيست و خدا عزّ و جلّ خواندن را به دو الهام كرد ، و در روى زمين هيچ اسبى در سرزمين عرب نماند جز از او پذيرا شد و در فرمان او آمد ، و از اينرو پيغمبر صلى اللَّه عليه و إله فرمود : سوار اسب شويد كه ميراث پدر شما اسماعيل است .\r\n8 - در قرب الاسناد 105 - : بسندش از على بن جعفر كه از برادرش امام هفتم عليه السّلام پرسيد از جياد كه چرا جيادش خوانند ؟ فرمود : چون اسبها وحشى بودند ، و ابراهيم و اسماعيل بدانها نيازمند شدند و از خدا تبارك و تعالى خواستند آنها را زير فرمانشان آورد ، و او را فرمود ، تا بر ابى قبيس برآيد و فرياد زند الا هلمّ الا هلمَّ و آمدند تا بر كوه جياد ايستادند ، و فرو آمد و آنها را گرفت و آن را جياد ناميدند ، در كتاب المسائل ( مصنف همه آن را در كتاب احتجاجات آورده - 10 : 249 - 921 ) مثل آن است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nباب هفتم فضيلت داشتن چهارپايان و انواعشان ، شوم و با بركت آنان\r\n\r\nآيات قرآن مجيد :\r\n1 - الانفال - 60 - آماده كنيد برايشان هر چه توانيد از نيرو و داشتن اسبان بترسانيد بدان دشمن خدا و دشمن خود را .\r\n2 - النحل - 16 - و اسبان و اشتران و خران براى آنند كه سوارشان شويد و زيور باشند .\r\n3 - ص - 31 - چون عرضه شد بر او شامگاه اسبان عربى رهوار 32 - گفت مهر ورزيدم با اسبها تا ياد پروردگارم رفت و خورشيد پنهان شد 33 برشان گردانيد و آغاز كرد به پى كردن و گردن زدن آنها .\r\n\r\nتفسير\r\n: « براشان آماده كنيد » يعنى براى سركوبى پيمان‌شكنان يا كافران « هر چه توانيد » بدان نبرد كنيد در تفسير على بن ابراهيم است ، كه مقصود ساز و برگ جهاد است ، و در فقيه - : 70 - است كه خضاب سياه هم از آنست ، و در تفسير عياشى - 2 : 66 - از امام ششم عليه السّلام كه شمشير و سپر است ، و در كافى - 5 ، 29 فروع - بسندى تا رسول خدا صلى اللَّه عليه و إله كه تيراندازيست « و داشتن اسبها » كه در راه خدا نگاهدارى شوند .\r\nو در مجمع البيان - 4 : 555 - از پيغمبر صلى اللَّه عليه و إله است كه نگهداريد اسبان را زيرا سواريشان براى شما عزتست و درونشان گنج تا بترسانيد بدان آمادگى « دشمنان خدا و دشمنان خود را » يعنى كفّار مكه را .\r\nو من گويم خصوص سببى حكم را مخصوص آن نسازد ، و دلالت دارد بر خوبى داشتن اسب براى جهاد و ترساندن دشمنان خدا گرچه در زمان غيبت امام باشد براى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nانتظار ظهور آن حضرت چنانچه در اخبار آمده است و تفسير آيه 2 و 3 در باب احوال داود عليه السّلام گذشت .\r\nو خير مال فراوانست و مقصود از آن در اينجا اسبانند كه پيغمبر صلى اللَّه عليه و إله فرمود : خير به پيشانى اسبان بسته است تا روز قيامت .\r\nدر قراءت ابن مسعود است كه « حب الخيل » . « تا نهان شد در پرده » يعنى اسبها يا خورشيد ، و در خبر است كه مقصود خورشيد است و مقصود از مسح ساق و گردن وضوء گرفتن است بروشى كه در شرع آنها بوده است .\r\n\r\nاخبار باب\r\n1 - در فقيه - 2 : 185 - رسول خدا صلى اللَّه عليه و إله و سلم فرمود : خير به پيشانى اسبان بسته است تا روز رستاخيز ، و هر كه بر آنها هزينه دهد در راه خدا ثواب صدقه دارد و چون خواستى اسب آماده كنى ، نقطه سفيد در پيشانى آن باشد و بينى و لب بالايش سفيد باشد و سه تا از دست و پاهايش تا زير زانو سفيد باشند و هر دو دستش يك رنگ باشند و رنگش ميان سياه و سرخ باشد ، و از آن فروتر ، پيشانى سفيد است تا سالم مانى و غنيمت ستانى .\r\nتوضيح : در نهايه - 3 : 69 - گفته در حديث است كه « بهترين اسب ارثم اقرح محجل است » ارثم آنچه بينى و لب بالاش سفيد است ، اقرح آنچه در پيشانى لكه سفيد دارد كمتر از غرّه ، محجل آنچه دست و پايش تا بالاى مچ و زير زانو سفيد است و سفيدى يك دست و دو پا را نگويند تا يك پا يا دو پا هم سفيد باشند و طلق اليد را معنا كرده به آن كه دستش سفيد نباشد كه در حديث « بهتر است اقرح دست راست طلق است » آمده .\r\n2 - در كافى - 6 : 535 فروع - بسندى از ابن طيفور پزشك كه أبو الحسن عليه السّلام پرسيد مرا كه بر چه سوار شوى ؟ گفتم : بر الاغ ، فرمود : بچندش خريدى ؟ گفتم :\r\n13 اشرفى ، فرمود : اين اسراف است كه يك الاغى را به 13 اشرفى بخرى و يابو\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nنخرى ، گفتم : اى آقايم هزينه يابو بيش از الاغ است ، فرمود : آنكه روزى الاغ را ميدهد روزى يابو را هم ميدهد ، نميدانى هر كه پاكشى داشته باشد در انتظار فرج ، و دشمن ما را خشمناك كند كه وابسته ما است خدا روزيش را برگشايد و سينه‌اش را باز كند و او را به آرزويش رساند و كمك او باشد در كارهايش .\r\n3 - در كافى : بسندش از امام ششم عليه السّلام كه نه دهم روزى با حيواندار است .\r\n4 - و از همان : بسندش از داود رقّى كه امام ششم فرمود : هر كه حيوان پاكشى بخرد سواريش از او است و روزيش بر خدا .\r\n5 - و از همان : از يونس بن يعقوب كه امام ششم فرمود : بگير الاغى تا بنه‌ات را ببرد كه روزيش بر خدا است و من الاغى گرفتم و هميشه با برادرم يوسف در پايان سال هزينه خود را بررسى ميكرديم و اندازه آن را داشتيم و پس از خريد الاغ هم باز رسيديم و به اندازه سال گذشته بود و چيزى فزون نبود .\r\n6 - از همان - 637 - بسندى از ابى جعفر عليه السّلام كه از بدى زندگى پاكش بد است .\r\n7 - در معانى الاخبار - 292 چاپ غفارى - : بسندى تا رسول خدا صلى اللَّه عليه و إله و سلم كه بهترين مال نخلستان گرد نَر خورده است و اسبان ماده پر كرّه فراوان است .\r\n8 - از همان ( همين روايت با پس و پيش دو جمله بسند ديگر ) آمده كه مهرهء مأموره و سكه مأبورة : سكّه خيابانيست كه در دو طرف نخل دارد و كوچه را بمانندى آن سكه گويند كه در دو طرف خانه‌ها دارد و پيغمبر صلى اللَّه عليه و إله فرمود : به راه نگوئيد سكه ، زيرا سكه جز سكه‌هاى بهشت نباشد ، و مأبوره نخلى است كه گرد نر بر آن زدند كه گرد ريز را آبر گويند و صاحب زرع را مؤبر و خود نخل را مأبور .\r\nو مهره مأموره يعنى حيوان پر بچه ده و يا اسب پر كرّه ، و در مأموره دو واژه است يكى از امر كه مأموره است و يكى از آمره كه مؤمره است . و يكى قرائت كرده «  أَمَرْنا مُتْرَفِيها  » 17 - الاسراء بىمدّ كه از امر است و از حسن روايت شده كه آن را تفسير كرده باينكه فرمان داديم آنها را بطاعت و نافرمانى كردند\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nو بسا كه امرنا يعنى فزون كرديم آنها را طبق گفته آن حضرت : مهره مأموره و اسب مأموره و كسى كه آمرنا خوانده معنايش جز فزون كرديم نيست و كسى كه امّرنا بتشديد خوانده بمعنى مسلط كردنست ( و از كلام عرب گواه آورده كه امر بمعنى فزونى است ) تأييد : در قاموس ماده مهر گفته : مهر بضمه ميم كرّه اسب است يا نخست كرّه كه از او و يا از ديگريست . . .\r\n( و از نهايه - 1 : 11 - همين معانى و شواهد را براى ( خير المال مهرة ماموره و سكّة مأبوره آورده ) .\r\nو من گويم : در شهاب گفته روايت است كه « و اسب مأموره » و در ضوء الشهاب گفته : روايت است كه « و مهرة مأمورة » و آن بمعنى فزونى است ( و پس از ذكر شواهدى ) گفته : از آمره بمدهم مأموره آمده بر سبيل مشاكله چنانچه گويند « غدايا و عشايا » و حقش اينست كه بگويند غدوات و چنانچه گويند « هنأنى الطعام و مرأنى » و در تنها گويند : امرأنى ، و مانند فرموده او صلى اللَّه عليه و إله « ارجعن مأزورات غير مأجورات » و آن از وزراست و بايد موزورات باشد ، و چون فرموده او صلى اللَّه عليه و إله « اعوذ باللَّه من الهامة و اللامة » و چون جداگوئى ملمة آيد زيرا از المَّ است ، و گويا فرموده : بهترين مال نخل است و نتاج اسب .\r\nو پس از تفسير سكه به نخل گفته : اصمعى اين سخن را تفسير ديگر كرده و گفته : سكّه خيش آهن است كه زمين را با آن شخم زنند براى كشت و مأبوره بمعنى ساخته شده و تيز است و بد وجهى نيست و معنا اينست كه بهترين مال زرع است و نتاج حيوان ، و در حديث است كه « در نيابد سكه به خانه مردمى » يعنى زراعت و دنبال گاو رفتن و ترك نبرد .\r\nو همانا نخل و زراعت و نتاج حيوان بهتر مال است چون نخل و زراعت زكات و ده يك دارند و مايه وفور بر مستمندان و نيازمندان و مستحقانند ، و نتاج مايه وفور بر مجاهدين در راه خداست و فائده حديث برترى نخل و زرع است بر كسبهاى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nديگر - پايان - 9 - در مجالس ابن الشيخ - 244 - بسندش تا رسول خدا صلى اللَّه عليه و إله كه خير بسته به پيشانى اسبها است تا روز رستاخيز و هر كه اسبى در راه خدا نگهدارد علف و سرگين و آبى كه نوشد روز قيامت در ترازوى او باشند .\r\n10 - در ثواب الاعمال - 103 - بسندش از امام هفتم كه هر كه در خانه‌اش اسب نجيبى دارد هر روز سه گناه از او محو شود و 21 حسنه براى او نويسند و هر كه اسب دو رگى دارد هر روز دو گناه از او محو شود و هفت حسنه برايش نويسند و هر كه يابو براى زيور يا كار يا دفع دشمن دارد ، روزى يك گناه از او محو شود و شش حسنه برايش نويسند ، در محاسن - 631 - بسندى مانندش آمده جز آنكه در آن 11 حسنه است در نخست مانند فقيه ( در اين تعبير اشتباه شده روايت فقيه 2 :\r\n186 - با اين روايت در سند و متن مخالف است از پاورقى ص 166 ) در كافى مانند محاسن آمده ( 5 : 48 فروع ) .\r\nبيان : نجيب كه به عربى عتيق گويند پدر و مادرش هر دو عربى باشند ، جوهرى گفته : عتيق : كرم و زيبائى و ارجمند از هر چيز و گزيده هر چيز است و هجين در آدمى و اسب از مادر است با پدر عرب و اقراف مادر عربى و پدر غير عرب .\r\nبرذون يابو است كه پدر و مادرش هر دو عربى نباشند ، دميرى گفته : اسب دو نوع است عتيق و هجين و استخوان يابو درشت‌تر است از استخوان اسب ، و استخوان اسب سخت‌تر و سنگين‌تر است از استخوان يابو و يابو باركش‌تر است از اسب و اسب تندروتر است از يابو ، عتيق چون آهو است و يابو چون گوسفند ، عتيق اسبى كه پدر و مادرش هر دو عربى است و اين نام براى بىعيب بودن او است ( 2 : 147 ) 11 - در ثواب الاعمال - 103 - : بسندى از امام ششم عليه السّلام كه رسول خدا صلى اللَّه عليه و إله فرمود : خير بسته است به كاكل پيشانى اسب تا روز رستاخيز .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n12 - و از همان : بسندش از امام ششم عليه السّلام كه چون جاندارى بخرى بهره‌اش از تو است و روزيش بر خداست در محاسن مانندش آمده جز اينكه گويد بخر جاندارى ( 625 ) .\r\n13 - در ثواب الاعمال : بسندش از سليمان جعفرى كه شنيدم ابو الحسن عليه السّلام ميفرمود : هر كه اسب سرخ سفيد پيشانى يا لكه‌اى سفيد در پيشانى داشته باشد و اگر سفيد پيشانى سفيديش پهن باشد و دست و پايش هم همه سفيدى داشته باشند من دوسترش دارم - كه تا آن اسب را دارد فقر بخانه‌اش نيايد و تا اين اسب را دارد در خانه‌اش خشم ( بدى خ ب ) ( ستم خ ب ) در نيايد .\r\nگفت : و شنيدمش ميگفت : هر كه اسبى دارد تا دشمن را ترساند يا زيور خود سازد و پيوسته آن را دارد يارى شود و تا آن را دارد تنگدست نشود ، در محاسن 631 - مانند آنست بيان : در محاسن است كه هميشه خانهء او در آبادى و رفاه است تا آن را دارد .\r\n14 - در محاسن - 630 : بسندى تا رسول خدا صلى اللَّه عليه و إله كه خير در كاكل پيشانى اسبها است .\r\n15 - و از همان : بسندى از معمر كه شنيدم ابى جعفر عليه السّلام ميفرمود : خير سراسر در كاكل پيشانى اسبها است تا قيامت .\r\n16 - در محاسن - 631 : بسندى تا رسول خدا كه خير بكاكل پيشانى اسب بسته است تا روز رستاخيز .\r\n17 - و از همان : بسندى كه ابى الحسن عليه السّلام ميفرمود امير المؤمنين چهار رأس اسب از يمن براى رسول خدا صلى اللَّه عليه و إله و سلم هديه آورد و بوى فرمود : آنها را برايم وصف كن گفت : چند رنگند فرمود : در آنها سفيد رنگ هست ؟ گفت : آرى يك سرخى كه سفيدى دارد : فرمود : آن را براى من نگهدار ، گفت : دو تا ميان سرخ و سياهند و سفيدى دارند فرمود : آنها را به دو پسرت بده ، گفت چهارم خاكسترى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتيره است ، فرمود : آن را به فروش و بهايش را هزينه عيال خود كن ، همانا بركت اسبان در سفيدوش آنها است .\r\nراوى گفت : و شنيدم ابو الحسن ميفرمود : از تيره رنگ بدمان آيد در همهء بهائم جز شتر و استر ، و بد داريم تيره‌هاى سفيد را در خر و استر بهر رنگ باشند ، و بد داريم خال سفيد پيشانى را در استر مگر پيشانى او همه سفيد باشد و در هيچ حالى آن را استثنا نكنم كه همه جا خوبست .\r\nو فرمود : چون پاكش زير پاى مرد بسر درآيد و بوى گويد مرگ بر تو در پاسخش گويد بميرد و نگون شود هر كدام ما كه نافرمانتر است پروردگارش را .\r\nدر كافى - 6 : 535 فروع - آن را بسندى آورده تا گفته : من آن را دوست ندارم بهر حال .\r\nدر فقيه - 2 : 186 - مانندش را آورده تا آنجا كه گفته و در ذوات الاوضاح - در فقيه است كه از يمن نزد آن حضرت آمد و گفت : يا رسول اللَّه برايت چهار اسب هديه آوردم و فرمود آنها را برايم وصف كن در قاموس گفته وضح سفيدى پيشانى است و سفيدى دست و پا ، جوهرى گفته اسب كميت سرخ تيره است ، سيبويه گفته از خليل كميت را پرسيدم گفت مصغر آمده زيرا ميان سياهى و سرخى است و گويا خالص هيچ كدام را ندارد و با تصغير خواستند بفهمانند كه نزديك بهر دو است و جدائى كميت و اشقر بيال و دم است و اگر هر دو سرخ باشند اشقر است و اگر سياه كميت است بهيم رنگ بسته است كه جز رنگ خود ندارد و گفته سياه رنگ است و خالدار است . . .\r\n18 - در محاسن - 633 - از ابى الحسن عليه السّلام كه هر كه از خانه‌اش بيرون آيد يا از خانه ديگرى در آغاز بامداد و اسب و اشقر دست و پا سفيدى بيند كه پيشانى سفيد پهن دارد همه در خوشى است و در آن روز جز شادى نبيند ، و اگر دنبال حاجتى رود و اسب بيند خدا حاجتش را برآورد .\r\nدر ثواب الاعمال - 103 بسندى مانندش را آورده و در آن آغاز بامداد نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n19 - در محاسن - 625 - : بسندى تا رسول خدا صلى اللَّه عليه و إله كه از سعادت مسلمان مركب خوبست و گوارا و از همان : بسند ديگر مانندش از پيغمبر صلى اللَّه عليه و إله آمده .\r\nدر ( 6 : 536 فروع كافى هم بسندى مانندش آمده .\r\n20 - در محاسن - 626 - : بسندش از امام ششم عليه السّلام كه از خوشبختى مرد پاكشى است كه در كارهاش بر آن سوار شود و حق برادرانش را با آن بپردازد .\r\nدر كافى - 6 : 536 مانندش را در سعادت مؤمن آورده .\r\n21 - در محاسن : بسندش از امام ششم كه پاكش برگيريد چون زيور است و كار راه انداز و روزيش با خدا . محمّد بن عيسى راوى حديث گفته : از ديگرى هم برايم روايت شده و بر آن افزود : و برادرانت را با آن برخورى .\r\n22 - در كافى - 6 : 537 : بسندى مانندش آمده و گفته و روايت است كه فرمود :\r\nعجب دارم كه مركب دار كارش درست نشود و از دستش برود .\r\n23 - در محاسن : بسندى از محمّد بن قاسم بن فضل كه در صريا بودم و ابى جعفر عليه السّلام اسبانى را سان ميديد و ميان آنها يكى بود پر نيرو و سخت شيهه گويد به من فرمود : اين از اسبهاى پدرم نيست .\r\nبيان : صريا نام دهى است ، و اشاره دارد به اسبى كه شيهه بلند كشد و نكوهش آنست يا اشاره به همه آنها است ، و غرض اينست كه وارثان ديگر در آن بهره ندارند و در نسخه‌اى است كه اينها از اسبان پدرم هستند .\r\n24 - در مكارم - 138 - رسول خدا صلى اللَّه عليه و إله فرمود : خير بكاكل پيشانى اسبان بسته است تا روز قيامت و هزينه ده بدانها در راه خدا چون صدقه ده است پيوسته .\r\n25 - و روايت است از رسول خدا صلى اللَّه عليه و إله كه كاكل اسبان و يال و دم آنها را نزنيد زيرا خير بكاكل آنها بسته است و يال آنها گرمى تن آنها است و دمهاشان مگس پران آنها .\r\n26 - فرمود : صلى اللَّه عليه و إله ميمنت اسبها در سياهرنگ سرخ است ، و در يك رنگ پيشانى سفيد كه دست راستش سفيد نيست .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n27 - و از امام باقر عليه السّلام كه محبوبتر پاكشها نزد من سرخ است ، و رسول خدا بر خرى بنام يعفور سوار ميشد .\r\nبيان ( از لغويان نقل كرده كه حوّه رنگ زنگ آهن است يعنى رنگ جگرى ) 28 - در نوادر راوندى : بسندى آورده كه رسول خدا صلى اللَّه عليه و إله بهمراه على عليه السّلام در غزوه ذات السلاسل 30 اسب فرستاد و فرمود : بر تو بخوانم آيه‌اى در هزينه بر اسبان « آنان كه انفاق كنند دارائى خود را در شب و روز نهان و آشكار : 274 - البقره » آن هزينه اسب است در نهان و آشكار .\r\n29 - و به همين سند است كه رسول خدا صلى اللَّه عليه و إله فرمود : راستى خدا و فرشته‌ها رحمت آرند بر اسب داران ، آنكه آنها را دارد براى دفاع از كسى كه از دينش برگشته يا بت پرست است ( 34 ) 30 - و به همين سند كه رسول خدا فرمود : شيهه اسب بهراس آرد دل دشمنان را ديدم جبرئيل هنگام شيهه آنها لبخند زد ، گفتم : اى جبرئيل چرا لبخند زدى ؟\r\nگفت چرا نزنم با اينكه دل كافران از شيهه آنان ميطپد .\r\n31 - و به همين سند كه رسول خدا نبردى رفت و مردم سخت تشنه شدند پيغمبر صلى اللَّه عليه و آله و سلم فرمود : كسى هست دنبال آب برود و هر كدام براست و چپ دويدند و مرديكه بر اسب سرخى سوار بود مشك آبى آورد و پيغمبر صلى اللَّه عليه و إله فرمود :\r\nبار خدايا بركت بده باسب سرخ ، سپس فرمود : اسبان سرخ گزيدهء آنهايند و كميتها سخت آنها ، و تيره‌ها پادشاهان آنها ، خدا لعنت كند آن را كه يالشان را و دمشان را كه مگس پران آنها است بچيند 32 - و به همين سند كه رسول خدا صلى اللَّه عليه و إله فرمود : خير تا قيامت بكاكل اسبان بسته است ، و دارنده‌هاش كمك يابند بر هزينه آن ، يالشان وقارشان ، كاكلشان جمالشان ، دمشان مگس پرانشان ( صدر حديث اينست كه على عليه السّلام فرمود : مردى نجرانى در نبردى همراه رسول خدا صلى اللَّه عليه و إله بود و اسبى داشت كه آن حضرت شيهه‌اش را خوش ميداشت و آن را نيافت و فرستاد نزد آن مرد كه اسبت چه شد ؟ گفت سركشى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاو بر من سخت بود و خايه‌اش را كشيدم و رسول خدا فرمود : او را مثله كردى ، مثله كردى . تا آخر ( از پاورقى ص 175 ) .\r\nتبيان : « آنان كه مالشان را انفاق كنند » طبرسى - ره - در ( ج 2 ص 388 ) مجمع گفته : ابن عباس گويد : اين آيه در باره على عليه السّلام فرود آمد كه 4 درهم داشت يكى را روز صدقه داد و يكى را شب و يكى را در نهان و يكى را در عيان و آن از امام پنجم و ششم عليه السّلام روايت است و از ابى ذر و اوزاعى روايت است كه در باره هزينه اسبان جهاد نازل شده ، و گفتند در همه گونه هزينه در راه طاعت خدا است كه بدين وصف باشد .\r\nو بنا بر اين گويم : آيه در حق على عليه السّلام نازل است و حكمش بر هر كه كار او كند جاريست و فضل پيشدستى براى او ثابت است - پايان - ظاهر روايت لعن حرمت چيدن است و بسا حمل بر كراهت شديده شود ، يا در صورتى كه منظور تدليس و نمود خلاف واقع باشد چنانچه شايع است .\r\n33 - در اعلام الدين : گفته شده : رشيد به حج رفت و امام هفتم او را سوار بر استرش ديدار كرد ، رشيد به آن حضرت گفت : چه كسى كه مانند تو باشد در مقام خانوادگى و نژاد و پيشوائى و مرا بر استر ديدار كند ؟ در پاسخ فرمود : از خودنمائى اسب سوارى فروكش كردم و از زبونى خر سوارى رستم .\r\n34 - در كتاب امامت و تبصره : بسندش از پيغمبر صلى اللَّه عليه و إله ( دنباله حديث شماره 31 را در وصف اسبان آورده ) 35 - در فقيه - 2 : 188 رسول خدا صلى اللَّه عليه و إله فرمود : اين آيه « آنان كه هزينه نهند اموال خود را در شب و روز تا آخر آيه 274 - البقره » در باره اسبان فرود آمده .\r\nصدوق - رضي الله عنه - گفته روايت است كه در باره امير المؤمنين على بن ابى طالب عليه السّلام فرود آمده براى آنكه چهار درهم داشت يكى را در شب صدقه داد و يكى را در روز ، و يكى را در نهان و ديگرى در عيان و اين آيه فرود آمد ، و چون آيه‌اى در باره چيزى فرود آمده در باره همه همانند آنست ، و عقيده در تفسيرش اينست كه در باره آن حضرت\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nفرود آمده ، و در باره نفقه بر اسبان و مانند آن مجرى است .\r\n36 - در شهاب است كه رسول خدا صلى اللَّه عليه و إله فرمود : خير بكاكلهاى اسبان بسته است تا روز رستاخيز .\r\n37 - و فرمود صلى اللَّه عليه و إله ميمنت اسبان در سرخ رنگ آنها است .\r\nدر ضوء گفته : خير بهره نيك است و عكسش شرّ است ، خيل باسب سوار گويند و هم باسب تنها ، نخست چون قول او صلى اللَّه عليه و إله « يا خيل اللَّه اركبى » و دوم قول رسول خدا صلى اللَّه عليه و إله « بخشيدم به تو زكات خيل را » يعنى زكات اسبها را ، و آن را خيل نامند چون خودش تكبرى دارد و هم سوارش . و از اين رو گفتند : هيچ كس بر اسب سوار نشود جز در خود كبرى يابد ، و در گفته عجم است كه « چون روستائى بر اسب سوار شود خدا را فراموش كند . » و منظور حديث ستايش اسب است براى كار آمديش در جهاد كه اگر نبود شهرى گشوده نميشد و بر بلاد كفار دست اندازى فراهم نميشد ، و پيغمبر صلى اللَّه عليه و إله و يارانش پس از وى از آن كمك گرفتند براى غلبه بر دشمن و جهانگيرى و نشر دعوت اسلام و اگر از نيروى آن نبود اين پيشرفت براشان فراهم نشده بود ، و آن از ابزار ويژهء نبرد و ساز و برگى است دشمن ترسانتر ، و كاكل را ياد كرده براى آنكه نخست عضويست كه با آن روبرو شوى و بالعكس .\r\nو از وهب بن منبّه روايت است كه چون خدا خواست اسب را آفريند بباد جنوب فرمود : من از تو آفريننده باشم آفريده‌اى كه عزت دوستان و جلال اهل طاعتم سازمش و از آن مشتى برگرفت و اسبى آفريد و فرمود : تو را فرس ناميدم و عربى ساختم ، و خير بكاكل تو بسته است ، و غنيمت بر پشت تو بدست آيد ، تو را بىبال پرنده كردم ، با تو طلب شود و با تو گريز ميسّر گردد .\r\nو روايت است كه تميم دارى با اينكه حكمران بيت المقدس بود خودش جو اسبش را پاك ميكرد ، گفتند : كاش آن را به ديگرى واگذار ميكردى ، گفت از رسول خدا صلى اللَّه عليه و إله شنيدم هر كه جو اسبش را پاك كند ، و برخيزد و آن را در آخورش\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nريزد ، خدا بشمار هر جو حسنه برايش نويسد .\r\nو از انس بن مالك است كه آن را برآورده تا گفته : يك روز مرز دارى در راه خدا بهتر از اينست كه كسى در خانه خود 360 روز عبادت كند كه هر روزش هزار سال باشد :\r\nو پيوسته عرب اسبان خود را ارجمند ميداشتند چنانچه اشعارشان بدان گويا است .\r\nخاندان گرسنه مانند و شود اسبم سير و چنانچه گفته است :\r\nبهنگام هراس از گل بود به و جز آن كه شمارش بدرازا كشد ، روش تازيان در جاهليت اين بود كه براى سه چيز ، قبيله‌اى بشادباش ديگرى ميرفتند : براى تبريك ولادت پسرى پدر دار ، براى زايش كره اسبى اصيل و يا نبوغ شاعرى شيوا ، سود حديث آگهى به والائى اسب است و وادارى بگرامى داشتن آن ، راوى حديث ابن عمر است ، و در حديث دوم يمن را كه بركت و فزونيست از اسب دانسته و عكس آن شومى است ، و شقره در آدمى سرخى زلالى است كه بسفيدى زند و در اسب سرخى زلالى كه يال و دم را فراگيرد و اگر سياه باشند كميت باشد ، و شقره در شتر سرخى تنديست ، شقر به گل شقائق نعمان گويند و طرفه گفته :\r\n بيكباره جامى زدند آن گروه * دگر باره بر اسب خوبى چه شقر \r\nشقره لقب حارث بن تميم بن مرّه است و منسوب به دو را شقرى خوانند و مايه اين واژه سرخى است .\r\nو در حديث ديگر است كه : ميمنت اسب در سرخى است ، و بچسبيد باسب كميت پيشانى سفيد و دست و پا سفيد يا اسب سرخ ، و يال و دمشان را نچينيد .\r\nو از ابى قتاده انصاريست كه مردى گفت : يا رسول اللَّه ميخواهم اسبى بخرم\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nچه اسبى باشد ؟ فرمود : تيره بينى و لب بالا سفيد و دست راست آزاد سپيدى ، يا كميت باشد با اين نقشها .\r\nو فرمود : اگر همه اسبان تازى را در سرزمينى گرد آورند پيشتاز آنها نباشد جز اشقر .\r\nو گفته : پيغمبر صلى اللَّه عليه و إله و سلم يك جوقه‌اى فرستاد به نبرد و نخست كس كه مژدهء پيروزى آورد دارنده اسب اشقر بود ، شك ندارد نيرومندترين اسبها اشقر است و كميت و آنها با هم جدائى ندارند جز بيال و دم ، سود حديث برترى دادن اسبان اشقر است و بيان اينكه ميمون‌تر و مباركتر از ديگران ، راوى حديث عيسى بن على هاشمى است از جدش 38 - در شهاب ، رسول خدا صلى اللَّه عليه و إله فرمود : شومى در زنست و اسب و خانه در ضوء گفته : شوم ضد يمن است ، و اين حديث بوجه ديگر روايت شده است كه پيغمبر صلى اللَّه عليه و إله فرمود : نه عدوى است ، نه هامه و نه صفر ، و اگر بدفالى در چيزى باشد در زنست و اسب و خانه .\r\nعدوى يعنى واگيره كچلى يا جز آن از ديگرى ، و در حديث ديگر فرموده آن بيمار نخست از كه واگيره كرده است ، و منظور اين نيست كه برخى بيماريها واگير ندارند زيرا محسوس است كه كچلى و چشم درد واگير دارند ، بلكه مقصود اينست - و - اللَّه اعلم - كه نبايد عقيده داشت اين گونه بيماريها تنها از واگيرند بلكه بسا از واگيرند و بسا خدا بيسابقه آنها را پديد سازد ، و مقصود اينست كه واگيرى همگانى نيست كه بيمارى بىسابقه رخ ندهد ، و بهتر اينست كه گفت شيوه خدا است كه چون تندرست با بيمار به كچلى و مانندش برخورد اين بيمارى را به دو دهد و اين رو فرموده « نبايد بيمار بتندرست درآيد » و واگير هم به همين معنا است ، سپس گفته : هامه و صفر هم چنانند كه ما در باب عدوى و طيره گفتيم ، و آنگه گفته : گفتند : شومى زن ، فزونى كابين ، و بد رفتارى و نازادى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاست ، شومى خانه تنگى و بد همسايگى ، شومى اسب اينست كه با آنها جهاد نشود و گفتند : شومى اين هر سه در بسيارى هزينه آنها است .\r\nو از انس است كه مردى برسول خدا صلى اللَّه عليه و إله گفت : يا رسول اللَّه ما در خانه‌اى بوديم كه شماره‌مان فزون و دارائيمان فراوان بود و به خانه ديگر جابجا شديم و شمارمان كاست و مالمان كم شد ، رسول خدا صلى اللَّه عليه و إله فرمود : اين نكوهش را وانهيد كه خانه اثر ندارد و بسا كه آن حضرت صلى اللَّه عليه و آله و سلم اين را فرمود : تا از اين عقيده آزار نكشند ، سود حديث اينست كه اين سه چيز پر هزينه بركت بر انداز مالند ، و راوى حديث عبد اللَّه بن عمر است .\r\n39 - در مجازات نبويه - 121 - فرمود : صلى اللَّه عليه و إله بهترين اسب ، ادهم اقرح است كه سه تا دست و پاهاش سفيد باشد و دست راستش آزاد باشد و بىسفيدى سيد گفته : اين از استعاره‌هاى خوبست زيرا سه تا را كه سفيدى دارند در شتر به زانو بند زده مانند كرده و از اسب به زنجير بسته و دست راست را كه سفيدى ندارد بآزاد از زانو بند و بىزنجير ، گويند : شتر طلق كه زانو بند ندارد و شتر عاطل كه مهار ندارد .\r\n40 - در حياة الحيوان از جرير بن عبد اللَّه در حديث صحيحى گفته : ديدم كه رسول خدا با انگشتش كاكل اسبى را بهم پيچيد و ميفرمود : ثواب و غنيمت به كاكلهاى اسبان بسته است تا روز رستاخيز ، و مقصود اينست كه ملازم آنهايند و گويا بسته بدانهايند ، و كاكل موى آويزان از پيشانى است ، خطّابى و ديگران اين را گفتند ، گفته و كاكل كنايه از خود اسب است ( و گواه از سخن تازيان بر آن آورده ) مسلم روايت كرده كه او ص شكال را در اسبها بد ميداشت و شكال اينست كه در دست راست و يا دست چپ اسب سفيدى باشد ، يا در دست راست و پاى چپش هر دو باشد در صحيح مسلم شكال را چنين تفسير كرده و اين يك قول است در تفسير آن .\r\nو ابو عبيده و بيشتر لغت‌شناسان عرب گفتند : كه شكال اينست كه سه تا از قوائم سفيدى داشته باشند و يكى آزاد و بىسفيدى باشد ، تشبيه به زنجير كردن اسب بيشتر در سه تا از دست و پا است ، ابن دريد گفته : سفيدى در يك پاره تنست\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدر دست و پا هر دو ، و اگر مخالف هم باشند آن را شكال مخالف خوانند ، و گفتند شكال سفيدى دو پا است ، و گفتند : در دو دست .\r\nعلماء گفتند : آن را بد داشته چون مانند اسب زنجير بسته است ، و گفتند :\r\nشايد آن را تجربه كرده و نجيب نبوده ، يكى از علماء گفته اگر با اين وضع پيشانى سفيد باشد بدى ندارد ، چون مانندى آن از ميان برود .\r\nنسائى روايت كرده كه پيغمبر پس از زنان چيزى را بيشتر از اسبان دوست نميداشته ( و سندش خوبست ) و ثعلبى بسندش از پيغمبر صلى اللَّه عليه و إله روايت كرده كه هيچ اسبى نيست جز هر سپيده دم به او رخصت دهند كه دعا مىكند « بار خدايا مرا بهر آدميزاده دادى محبوبتر مال و خاندانش نزد او بسازم » و در طبقات ابن سعد است : بسندش از غريب ملكى ( عريب به عين بىنقطه تصحيح شده ) كه از پيغمبر صلى اللَّه عليه و إله پرسيدند از قول خدا تعالى « آنان كه هزينه نهند مال خود را در شب و روز - تا - آخر آيه - 274 - البقره » چه كسانى باشند ؟\r\nفرمود : اسب دارها سپس فرمود : آنكه هزينه باسب دهد ، چون كسى است كه به دو دست صدقه دهد پيوسته ، و بول و سرگين آن اسبها در قيامت چون مشك پاك است ( 1 :\r\n223 - حياة الحيوان ) و گفت : فرس هر گونه اسب است و مؤنث بحسابست و ابن جنى و فراء فرسه آوردند و تصغيرش را فريس ، و گفتند ماده اسب فرسه باشد و از معنى درندگى است چون در دويدن تند زمين را به درد ، و فارس سوار بر اسب باشد چون لابن و تامر بمعنى دارنده شير و خرما ، و ابو داود و حاكم از ابى هريره آوردند كه پيغمبر صلى اللَّه عليه و إله ماده اسب را فرسه ميناميد .\r\nابن سكّيت گفته : فارس سوار حيوان سم‌دار است اسب باشد يا استر يا خر ، و اسب مانندتر حيوانى است بآدمى چون شرف نفس و علو همت دارد ، عرب پندارند وحشى بود و نخست كس كه آن را رام كرد و سوارش شد اسماعيل عليه السّلام بود و\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبرخى اسبها تا سوار بر پشت دارد نه بشاشد و نه سرگين كند ، برخى صاحبش را شناسند و ديگرى را نپذيرند براى سوارى ، و سليمان عليه السّلام اسبانى پردار داشت ، و اسب دو جنس است ، عتيق كه پدر و مادرش هر دو عربى است و بمعنى ارجمند از هر چيز است و گزيدهء هر چيز .\r\nو زمخشرى گفته : در حديث است كه شيطان بدارنده اسب عتيق نزديك نشود و نه بخانه‌اى كه در آن اسب عتيق باشد و در كتاب « الخيل » است كه پيغمبر فرمود شيطان در خانه‌اى كه اسب عتيق است كسى را ديوانه نكند .\r\nاز سليمان بن موسى كه پيغمبر در اين آيه  وَ آخَرِينَ مِنْ دُونِهِمْ لا تَعْلَمُونَهُمُ  ، 60 - الانفال فرمود آن ديگران كه شما ندانيد پريان باشند كه در نيايند در خانه‌اى كه در آن اسب عتيق است .\r\nابن عبد البر در تمهيد خود گفته : اسب عتيق نزد ما بمعنى اسب فربه است .\r\nو صاحب العين گفته پيشتاز است و در مستدرك : بسندى آورده كه پيغمبر صلى اللَّه عليه و إله فرمود هيچ اسب عربى نباشد جز در هر روز به او رخصت شود تا دعا كند و گويد : بار خدايا چنانم كه بدارنده‌ام دادى مرا محبوبتر خاندان و مال او در نزد او بساز ، و گفته سندش صحيح است .\r\nو اين حديث داستانى دارد كه نسائى در كتاب خيل سننش آورده ، گفته بنقل از ابو عبيده كه معاوية بن حديج گفت چون مصر را گشودم هر مردمى خاكدانى داشتند كه جانداران خود را در آن ميغلطانيدند ، و معاويه به ابى ذر گذر كرد كه اسبش را به خاك ميغلطاند و به او سلام كرد و گفت : اى ابى ذر اين چه اسبى است ؟\r\nپاسخ داد اين اسبى است كه ندانمش جز اينكه مستجاب الدعوه است گفت : اسب هم دعا كند و اجابت گيرد ، گفت : آرى شبى نباشد جز اينكه اسب دعا كند ، گويد : پروردگارا توام زير فرمان آدميزاده آوردى و روزيم را بدست او دادى مرا نزدش محبوبتر خاندان و فرزندانش ساز ، و از برخى مستجاب است و از\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبرخى نه ، و ندانم از اسبم را جز اينكه مستجاب است .\r\nو حاكم : بسندى آورده كه چون خواهى به جهاد روى اسب ادهم دست و پا سفيد دست راست آزادى بخر تا غنيمت بدست آرى و بسلامت بمانى و آنگه گفته صحيح است به شرط مسلم .\r\nهجين اسبى كه پدرش عربى و مادرش عجمى ، و مقرف بميم ضمه دار و قاف ساكن و راء بىنقطه و فاء آخر عكس آنست ، و آدميزاده هم بدين و وصف است .\r\nو در كتب غريب است از پيغمبر صلى اللَّه عليه و إله كه خدا دوست دارد مرد نيرومند برو برگرد را بر اسب برو برگرد ، يعنى كسى كه پيوسته بجهاد رود و برگردد و تجربه آموزد و اسبش هم پياپى بجهاد رود و برگردد با صاحبش ، و گفتند : اسبى است كه ورزيده و آموخته است و فرمانبر سوار بر خود است و در حديث صحيح است كه پيغمبر صلى اللَّه عليه و إله سوار اسب سركش تندرو ابى طلحه شد و فرمود : راستى آن را دريائى يافتيم .\r\nو در فائق است كه يك بار مردم مدينه بهراس دشمن افتادند و پيغمبر صلى اللَّه عليه و إله سوار اسب لختى شد و بدنبال آنها تاخت و چون برگشت فرمود : راستى آن را دريائى يافتيم ، حمّاد بن سلمه گفته : اسب كندى بود و چون اين را فرمود صلى اللَّه عليه و إله پيشتاز شد .\r\nو نسائى بسندى از جعيل اشجعى آورده كه با پيغمبر در غزوه بيرون شدم و اسب لاغرى داشتم و در دنباله مردم بودم پيغمبر صلى اللَّه عليه و إله به من رسيد و فرمود : اى اسب دار برو ، گفتم : يا رسول اللَّه اين اسب لاغر و ناتوانست ، و آن حضرت عصائى كه در دست داشت برآورد و به او زد و گفت : بار خدايا مباركش كن ، و البته مرا ديدى كه اختيار او را نداشتم تا مرا جلو همه مردم برده و از شكم او بارزش 12 هزار فروختم .\r\nو از خالد بن وليد روايت است كه در نبرد جز بر ماديان سوار نميشد چون\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكم شيهه است .\r\nابن محيريز گفته : اصحاب را خوش بود كه در صف نبرد نريان سوار باشند و براى شبيخون و غارت ماديان .\r\nو ابن حبان در صحيحش بسندى از ابى كبشه انصارى بنام اصرم بن سعد آورده كه نزد ابن عامر هوزنى رفت و گفت نريانت را بماديان من بينداز كه من از رسول خدا صلى اللَّه عليه و إله شنيدم ميفرمود : هر كه اسبى را بماديان اندازد و نتاجى آورد ثواب هفتاد اسب دارد كه مجاهد بر آنها در راه خدا سوار كرده . و اگر نتاجى نياورد ثواب يك اسب دارد كه بر آن در راه خدا مجاهدى سوار كرده و در منش اسب خودنمائى و كبر و شادمانى و مهرورزى با صاحب خود است ، و از خوى شرافت و ارجمندى او است كه پس مانده ديگرى را نخورد ، و از بلند همتى او است كه مير آخر اسب ، اشقر مروان بىاجازهء او بر آن وارد نميشد و روشش اين بود كه توبره را پيش او ميجنبانيد و اگر حمحمه ميكرد نزد او ميرفت و اگر بىآن نزدش ميرفت به او ميتاخت و اسب ماده پر شهوت است و از اين رو نر از جز جنس و نوع خود را بپذيرد .\r\nجاحظ گفته : اندك حيضى دچار ماديان شود و نريان در پايان چهار سالگى بماديان پرد ، و بسا تا نود سال عمر كند و اسب چون آدمى خواب بيند و خويش اينست كه آب تيره نوشد و اگر زلال باشد تيره كند ، و چون بدنبال گرگ دود و سم بر جاى پاى او گذارد پايش بىحس شود و از پوستش دود برآيد .\r\nجوهرى گفته : گويند اسب سپرز ندارد و اين كنايه از دليرى او است و تند روى او چنان كه گويند شتر زهره ندارد براى اينكه ترسو است ، و از ابى عبيده و ابى زيد است كه اسب سپرز ندارد و شتر زهره ، و ظليم مغز ندارد و همچنان پرنده‌هاى آبى و ماهيان دريا نه زبان دارند و نه مغز و ماهى شش ندارد و نفس نكشد و هر شش دارى نفس كشد و از پيغمبر صلى اللَّه عليه و إله روايت است كه اگر خوبى باشد در سه چيز است ، زن يا خانه و اسب .\r\nو در روايتى شومى در سه است : زن ، خانه و اسب ، و در روايتى شومى در\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nخانه است و خادم و اسب و علماء را در تفسير آن چند قول است .\r\n1 - بيان عقيده مردم است نه حكم شرع و اين از عائشه روايت است ، گفته :\r\nابو هريره همه حديث را ضبط نكرده ، زيرا او نزد رسول خدا صلى اللَّه عليه و إله آمد كه ميفرمود : « خدا بكشد يهود را كه ميگويند : شومى در سه چيز است تا آخر و او آخر حديث را شنيد و آغازش كه نقل قول يهود بود نشنيد .\r\n2 - ظاهرش مقصود است زيرا بسا خدا خانه را سبب زيان و نابودى سازد و همچنين اسب و خادم را بتقدير خود 3 - خطّابى و بسيارى گفتند : اين حديث ، استثناء از حديث نفى بد فالى است يعنى از بد فالى غدقن شده جز در اين سه تا كه اگر بدانها بدبين شد آنها را از خود جدا كند به فروش و طلاق و مانندش .\r\n4 - برخى گفتند : شومى خانه تنگى آنست و همسايه بد ، شومى زن نازادى و بد زبانى و تهمت‌زدگى او است و شومى اسب اينست كه بر آن جهاد نشود و گفته‌اند گگيرى آنست و گرانى بهايش ، و شومى خادم بد خوئى و بىانضباطى او است ، و برخى گفتند : مقصود از شومى در اينجا ناسازگاريست ، و يك بيدينى اين حديث را نقض حديث نفى طيره دانسته و اعتراض كرده ، و ابن قتيبه و ديگران پاسخ دادند كه اين تخصيص حديث نفى طيره است ، و دمياطى بسندى از پيغمبر صلى اللَّه عليه و إله آورده كه بركت در سه چيز است : اسب ، زن و خانه .\r\nيوسف راوى حديث گفته از ابن عيينه اين حديث را پرسيدم و او گفت :\r\nمن از زهرى معنى آن را پرسيدم و او گفت : من از سالم پرسيدم و سالم گفت :\r\nاز عبد اللَّه بن عمر پرسيدم ، و او گفت : من از پيغمبر صلى اللَّه عليه و إله پرسيدم فرمود : اسب لگد زن شوم است ، زنى كه شوهر ديگرى داشته آن را برخ شوهر كنونى كشد و تمجيد كند شوم است و خانه دور از مسجد كه بنگ اذان و اقامه در آن شنيده نشود شوم است ، و اگر چنين نباشد مباركند ( حياة الحيوان 2 : 146 - 150 ) و گفته : استر تركيبى است از اسب و خر ، سختى خر را دارد و درشتى اندام\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاسب را و بنگش ميانه شيهه اسب و عرعر خر است و نازاد است و بچه نياورد ، و در تاريخ ابن بطريق است در حوادث سال 444 كه در نابلس استرى زائيد .\r\nو بدترين منش اينست كه از ريشه‌هاى متضاده و خويهاى جدا از هم و مايه‌هاى دور از هم فراهم شده باشد ، و اگر پدر استر خر باشد بيشتر باسب ماند ، و اگر پدر اسب باشد بيشتر بخر ماند ، و شگفت اينست كه هر عضو آن ميانه اسب و خر است و اخلاقش ميانه آنها است نه هوش اسب را دارد و نه كندى خر را .\r\nو گفتند نخست كس كه استر را برآورد قارون بود و شكيبائى خر را دارد و نيروى اسب را ، و بدخوى و متلون است بر اثر تركيب خود از دو جنس ولى راه نما است بهر راهى كه يك بار رفته باشد ، و آنست كه مركب شاهانست در سفرهاشان ، و كارگزار مستمندانست و بارهاى سنگين كشد و بر دوام آن شكيبا است و از اين رو سروده شد :\r\n آن مركب قاضى و امام عدل است * هم سيد و هم عالم و زان كهل است . \r\nاز بهر زن و مرد همه خود اهل است .\r\nو ابن عساكر در تاريخ دمشق از على بن ابى طالب عليه السّلام روايت كرده كه استر ميزائيد ولى در هيزم كشى براى آتش ابراهيم خليل الرحمن از همه باركشان تندتر ميرفت و از اين رو خدا نسلش را بريد .\r\nو از ابى حنيفه نقل است كه ما يك آسياب بان رافضى داشتيم كه دو استر داشت يكى را ابى بكر ناميده و ديگرى را عمر ، يكى از آنها او را پرت كرد و كشت و به ابو حنيفه گزارش شد ، گفت بنگريد كدام او را پرت كرده بايد همان عمر نام باشد ، و آن را چنان يافتند .\r\nو در كامل ابن عدى است از انس كه پيغمبر صلى اللَّه عليه و إله سوار استرى شد و او را از راه بدر برد ، پس آن را نگهداشت و به مردى فرمود تا   قُلْ أَعُوذُ بِرَبِّ الْفَلَقِ   بدان بخواند ، و آرام شد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو ابو داود و نسائى بسندى از امير المؤمنين روايت كردند كه استرى براى رسول خدا صلى اللَّه عليه و إله پيشكش آوردند و آن را سوار شد و على عليه السّلام گفت : اگر ما خر را بماديان بپرانيم مانند آن را داريم ، رسول خدا صلى اللَّه عليه و إله فرمود : همانا اين كار را آنها كنند كه ندانند ، ابن حبان گفته : يعنى نميدانند كه غدقن شده ، خطابى گفته گمان ميرود كه مقصود همين باشد - و با اينكه خدا داناتر است - اگر خر را بماديان اندازند ، سود بسيارى از اسب معطل مانند ، و شماره آنها كم گردد و از فزايش بمانند ، با اينكه نياز باسب براى سوارى و تاختن و جستن باشد و نبرد با دشمن و با آن غنائم را بدست آرند ، و گوشتش خوردنى است ، و از غنائم سهمى دارد چون سهم اسب سوار ، و استر هيچ كدام از اين فضائل را ندارد .\r\nو پيغمبر صلى اللَّه عليه و إله خواسته اسب فراوان باشد و نژادش فزون گردد براى سود و صلاحى كه دارد ، و اگر اسب نر را بماده الاغ پرانند بسا كه در غدقن در نيايد جز اينكه كسى حديث را تفسير كند باينكه براى نگهدارى اسب است از هم جفتى با خر و آميختن آب آنها بهمدگر تا جاندار دورگه نباشد چون جانداران دورگه از پدر و مادر خود بدترند و درنده‌تر مانند كفتار و همگنانش .\r\nوانگه استر جانداريست نازاد نه نژاد دارد و نه فزايش ، نه سرش را برند و نه زكاتش را دهند ، سپس گفته ولى من اين نظر را درست ندانم زيرا خدا تعالى فرموده « و اسبان و استران و خران براى سوار شدن شما است و براى زيور ، 8 - النحل » و ذكر استران بهمراه اسبان و خران براى منت نهادن با همگانست .\r\nو آن را بنام ويژه خود آورده چون نياز برآر و سودمند است ، چيز بد نكوهش را سزد نه ستايش را و نه مايه منت نهادن گردد ، و پيغمبر استر را به كار گماشته و آن را داشته و در حضر و سفر سوارش شده ، و اگر بد بود آن را نميداشت و به كار نميگماشت .\r\nو مسلم از زيد بن ثابت روايت كرده كه پيغمبر سوار استرى بود در نخلستان\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبنى نجار و همراهش بوديم و ناگاه او را يك‌ور كرد و نزديك بود بيندازدش ، ناگاه شش تا چهار گور در آنجا بود و فرمود : چه كسى مرده‌هاى اين گورها را ميشناسد مردى گفت : من ، فرمود : كى اينها مردند ؟ فرمود بت پرست مردند ، پس فرمود :\r\nاين امت در گور خود گرفتار شوند ، اگر نبود كه همدگر را بگور ميكردند البته دعا ميكردم خدا عذاب گور را بشما شنواند چونان كه من شنوم .\r\nسپس رو بسوى ما كرد و فرمود : پناه بريد به خدا از عذاب قبر ، گفتيم پناه به خدا از عذاب گور ، فرمود : به خدا پناه بريد از هر فتنه آشكار باشد يا نهان گفتيم پناه به خدا از هر فتنه آشكار باشد يا نهان ، فرمود : به خدا پناه بريد از دجال ، گفتيم پناه به خدا از دجّال .\r\nو در مجمع اوسط طبرانى است از حديث انس ، گفت : مسلمانان روز حنين گريزان شدند و رسول خدا سوار بر استر شهباء خود بود بنام دلدل و رسول خدا صلى اللَّه عليه و آله و سلّم به او فرمود : اى دلدل فرو شو و شكم خود را به زمين چسباند تا پيغمبر مشتى خاك بر گرفت و به روى آنها پاشيد و فرمود : ( حم لا ينصرون ) گفت پس آن مردم گريزان شدند ، و تيرى بدانها نزديم و نيزه‌اى بدانها فرو نكرديم و شمشيرى بدانها نياختيم « 1 » .\r\nو در آنست از حديث شيبة بن عثمان كه پيغمبر صلى اللَّه عليه و إله بعمويش عباس فرمود در روز حنين كه از خاك به من بده ، و خدا سخنش را به استر فهماند و او فروشد تا نزديك شد شكمش به زمين رسد ، و رسول خدا صلى اللَّه عليه و آله و سلّم مشتى ريگ برگرفت و بچهره آنها پاشيد و فرمود : زشت باد اين چهره‌ها « حم ، لا ينصرون » .\r\n\r\n\r\n","description":"","footnote":"\r\n( 1 ) در نهايه - 1 : 296 - در حديث جهاد است كه چون شبيخون ديديد بگوئيد : حم لا ينصرون ، گفتند يعنى « بار خدايا يارى نميشوند » و منظور خبر است نه دعاء زيرا اگر دعا باشد بايدش گفت : « لا ينصروا » بجزم و گويا فرموده به خدا پيروز نشوند و گفتند : سوره‌هاى حم‌دار شرافتى دارند و خدا آگهى كرده كه براى شرف آنها از آنها كمك گرفته شود براى فرو آمدن نصرت از خدا ( از پاورقى ص 192 ) .\r\n","page_name":" 137 ","page_number":137},
  {"content":"\r\n\r\nو طبرانى و ابو نعيم از طرق درست از خزيمة بن اوس آوردند كه نزد پيغمبر صلى اللَّه عليه و آله و سلم كوچيدم و در برگشت وى از تبوك نزد او رفتم و بر او سلام كردم و شنيدمش ميفرمود : اين حيره را براى من برآوردند و البته شما آن را برگشائيد ، و اين شيماء دختر نفيله اسديه بر استرى شهباء سوار است سرپوشى سياه بر سر بسته است گفتم : يا رسول اللَّه اگر ما بحيره درآمديم و او را بدين وصف ديديم او از آن من باشد ؟\r\nفرمود : از تو باشد .\r\nو بهمراه خالد بن وليد بحيره درآمديم و نخست شيماء دختر نفيله بود چنانچه پيغمبر صلى اللَّه عليه و إله فرمود سوار بر استرى بود و سرپوش سياهى بسر بسته بود ، و من به دو چسبيدم و گفتم : رسول خدا صلى اللَّه عليه و آله و سلم او را به من بخشيده ، و خالد از من گواه خواست و گواه آوردم و او را به من واگذارد و برادرش عبد المسيح آمد و گفت او را به من ميفروشى ؟ گفتم : آرى ، گفت : هر چه خواهى بگو گفتم : به خدا از هزار درهم كم نكنم ، و هزار درهم به من داد و به من گفت : به خدا اگر صد هزار درهم گفته بودى به تو ميدادم گفتم : بيش از هزار درهم نخواهم ، طبرانى گفته : به من رسيده كه دو گواه او محمّد بن مسلمه و عبد اللّه بن عمر بودند .\r\nو در باره خر گفته : در جانداران نباشد كه بجز بر هم جنس خود پرد و آن را آبستن كند جز خر و اسب ، و چون 30 ماهه شد بپرد ، نوعى از آن بار برد و نوعى نرم كفل است و تند دو كه از اسب يابو پيشى گيرد .\r\nو از شگفتى كارش اينست كه چون بوى شير شنود از ترس خود را در بر او افكند به قصد گريز ، و براهى كه رفته گرچه يك بار باشد رهبر است و گوش تيزى دارد .\r\nمردم در ستايش و نكوهشش گفتارهاى جدا دارند روى هدف خود ، چنانچه خالد بن صفوان و فضل بن عيسى رقاشى سوارى خر را بر سوارى يابو گزيده بودند خالد را يكى از سروران بصره سوار خر ديد و گفت : اى صفوان اين چيست ؟ گفت خريست از نژاد رنجبران ، پياده‌ها را بدوش\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nگيرد و بسر گردنه رساند . دردش كم و دارويش سبك است ، و ما را باز دارد كه روى زمين زورگو باشيم و از مفسدان گرديم .\r\nو فضل را از خر سواريش پرسيدند گفت : كم هزينه‌تر و پركمكتر از جانداران ديگر است ، فرو افتادنش پائينتر است و بالا رفتن بر آن آسانتر يك اعرابى سخن او را شنيد و با آن معارضه كرد كه خر عيب است و الاغ ننگ است ، آوازى زشت دارد ، نه خون بند است بعنوان ديه و نه كابين زنان شود و آوازش زشت‌تر آوازها است .\r\nزمخشرى گفته : خر نمونه‌ايست در نكوهش و سركوفت و دشنام ، و نشانه هراس آنها از نام بردنش اينست كه او را دراز گوش گويند چنانچه از چيز پليد كنايه آورند ، و نام خر بردن در مجالس صاحبان مروت بىادبى محسوبست و برخى عرب از سوار شدن خر رو گردانند گرچه برنج پياده‌روى افتند .\r\nمروت را جوهرى بآدميت تفسير كرده و ابن فارس بمردانگى ، و گفتند مروت آن كس دارد كه خود را از پستيها نگهدارد و نزد مردم بدنام نباشد ، و گفتند مروت دار آنست كه بروش همگنان خود باشد در هر جا و هر وقت ، دارمى گفته : گفتند مروّت در پيشه است و گفتند : در آداب دين است چون خوردن و فرياد ميان جمع بسيار ، و راندن سائل و كم كارى در خير با توانائى ، و پر مسخره كردن و خنديدن و مانند آن - پايان - و از جعفر بن محمّد الصادق عليه السّلام روايت شده كه مرد خوبى در بنى اسرائيل بود و با خدا رفتار خوشى داشت و زنى داشت كه به دو دريغ ميورزيد و زيباتر زنان دوران خود بود ، و در زيبائى و خوبى بىنهايت بود ، و در خانه را به روى آن زن قفل ميزد ، و روزى آن زن جوانى را ديد و عاشق او شد ، و كليدى براى در خانه ساخت و شب و روز هر گاه ميخواست نزد آن زن مىآمد و شوهرش نميفهميد .\r\nو زمانى دراز بدين روش پائيدند و روزى شوهرش كه اعبد و ازهد بنى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاسرائيل بود به آن زن گفت : رفتارت با من دگرگون شده و سببش را نميدانم و دلم بر تو نگران شده و آن زن را دوشيزه بهمسرى گرفته بود ، و ميخواهم برايم سوگند بخورى كه جز من با مردى آشنا نشدى ، بنى اسرائيل كوهى داشتند بيرون شهر كه بدان سوگند ميخوردند و نزد آن محاكمه ميكردند و نزد آن كوه جوئى روان بود ، و كسى سوگند دروغ نزد آن نميخورد جز نابود ميشد .\r\nزن گفت : چون نزد كوه برايت سوگند خورم دلت پاك مىشود ؟ گفت آرى ، گفت هر گاه بخواهى ميخورم و چون عابد دنبال كارش رفت جوان نزد زن آمد و گزارش كار خود را با شوهرش به دو داد و گفت : ميخواهد مرا نزد كوه سوگند دهد و گفت نميتوانم سوگند دروغ بخورم و نه بشوهرم راستش را بگويم ، جوان سرگردان شد و گفت : پس چه ميكنى ؟ آن زن گفت فردا تو بامداد جامه چهارپادار بپوش و خرى برگير و بر در شهر بنشين تا چون بيرون شديم از شوهرم بخواهم خر تو را برايم كرايه كند و چون كرايه كرد پيش رفت و مرا بردار و بالاى خر گذار ، تا براستى برايش سوگند بخورم كه دست كسى جز تو و دست اين چهارپادار به من نرسيده ، جوان گفت به چشم بسيار خوب و چون شوهرش آمد به او گفت : برخيز نزد كوه بيا تا بدان سوگند خورى گفت من توانا نيستم پياده بروم ، گفت بيرون شو و اگر چهارپا دارى يافتم برايت كرايه كنم ، برخاست و پيراهن نپوشيد . و چون با شوهرش بيرون شدند ، ديد جوان چشم به راه اوست و به او فرياد زد اى چهارپا دار خرت را به نيم درهم به من كرايه ميدهى تا كوه ؟ گفت : آرى ، و پيش دويد و او را برداشت و سوار خر كرد .\r\nو رفتند تا بكوه رسيدند و زن بجوان گفت : مرا فرود آر تا بكوه بالا روم و چون جوان نزد او رفت خود را از بالا سر به زير انداخت عورتش نمايان شد و بدان جوان دشنام داد و او گفت : به خدا من گناهى ندارم ، سپس دست دراز كرد و بكوه ماليد و سوگند خورد كه كسى به من دست‌نزده و آدمى چون تو از روزى كه ترا شناختم به من نگاه نكرده جز تو و اين چهارپادار ، و آن كوه سخت به خود لرزيد و فروريخت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nو منكر بنى اسرائيل شد و اينست معنى قول خداى تعالى « اگر چه نيز بكمك آنها كوه را از جا كند » و در روايت بيهقى است از ابن مسعود كه پيغمبران سوار خر ميشدند و جامه پشمين ميپوشيدند و گوسفند ميدوشيدند و پيغمبر صلى اللَّه عليه و آله و سلّم سوار خرى مىشد بنام « عفير » به عين بىنقطه و ضمه‌دار ، و قاضى عياض آن را بغين نقطه‌دار ضبط كرده ، و همه آن را غلط شمرده‌اند ، و آن خر را مقوقس به دو هديه كرده بود ، و فورة بن عمر جذامى خرى بنام يعفور خاكى رنگ به آن حضرت هديه كرد كه در بازگشت پيغمبر از حجة الوداع مرد ، و سهيلى گفته : يعفور از افسوس بر مرگ پيغمبر پس از درگذشت آن حضرت خود را در چاه افكند .\r\nو ابن عساكر در تاريخش بسندى از منصور آورده كه چون پيغمبر صلى اللَّه عليه و آله و سلّم خيبر را گشود به چيز سياهى برخورد كه با آن حضرت سخن گفت ، و آن حضرت به او گفت : نامت چيست ؟ گفت : يزيد بن شهاب خدا از نژاد نيايم 60 خر بر آورد كه جز پيغمبران بر آنها سوار نشد و من چشم به راه تو بودم تا سوارم شوى ، از نژاد نيايم جز من نمانده و از پيغمبران جز تو ، و پيش از تو يك مرد يهودى سوارم ميشد ، و برايش ميلغزيدم و مرا گرسنه ميداشت و به پشتم ميزد ، پيغمبرش فرمود : تو يعفورى اى يعفور ماده الاغ ميخواهى ؟ گفت نه .\r\nو رسول خدا در كارهاش بر او سوار ميشد ، و او را بدنبال هر كدام از يارانش ميخواست ميفرستاد و آن خر بر در خانه او مىآمد و با سر در را ميزد و چون صاحب خانه بيرون ميشد به دو اشاره ميكرد و او ميدانست رسول خدا صلى اللَّه عليه و إله او را دنبالش فرستاده و نزد پيغمبر صلى اللَّه عليه و آله و سلّم مىآمد ، و چون پيغمبر صلى اللَّه عليه و إله درگذشت بر سر چاه هيثم بن ابى تيهان آمد و خود را از بيتابى برسول خدا صلى اللَّه عليه و إله در آن پرت كرد و چاه گور او شد .\r\nدر كامل ابن عدي در شرح حال احمد بن بشير و در شعب الايمان بيهقى است از اعمش بسندى از جابر بن عبد اللّه كه رسول خدا فرمود : مردى در صومعه عبادت ميكرد ، آسمان باريد و زمين گياه روئيد و ديد خرى ميچرد ، گفت : پروردگارا\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاگرت خرى بود با خر خودم ميچراندم ، و اين بيكى از پيغمبران بنى اسرائيل رسيد و خواست به دو نفرين كند ، و خدا تعالى به دو وحى كرد همانا پاداش بنده‌ها را باندازهء خرد آنها دهم ، و در حليه هم در شرح حال زيد بن اسلم چنين آورده .\r\nو در كتاب ابتلاء الاخيار است كه : عيسى عليه السّلام بابليس برخورد و او پنج خر را ميراند كه بار داشتند و از بار آنها از وى پرسيد گفت بار بازرگانيست كه بدنبال خريدارانم فرمود : كالاى بازرگانى چيست ؟ گفت : يكى ستم است ، فرمود :\r\nخريدارش كيست ؟ گفت : پادشاهان و دومى تكبر است فرمود : خريدارش كيست ؟\r\nگفت : خانها و سومى حسد است ، فرمود : خريدارش كيست ؟ گفت : علماء و چهارم خيانت است ، فرمود : خريدارش كيست ؟ گفت : كارمندان بازرگانان ، پنجم مكر و نيرنگ است ، گفت : خريدارش كيست ؟ گفت : زنها .\r\nو نسائى و حاكم بروايت از جابر از پيغمبر صلى اللَّه عليه و إله و سلم آوردند كه فرمود : چون بانك سگها و عرعر خرها را شنيديد به خدا از شيطان رجيم پناه بريد كه ببينند آنچه شما نبينيد ، و چون بكوشند در بنك خود كمتر بيرون رويد زيرا خدا در شب از آفريده‌هاى خود پراكنده كند آنچه خواهد .\r\n41 - در كافى - ج 6 ص 54 ط آخوندى - : بسندى كه : عبد الصمد بن على با گروهى بيرون شدند و چشمش بابى الحسن عليه السّلام افتاد كه سوار بر استرى مىآيد و بهمراهانش گفت : در جاى خود باشيد تا شما را به موسى بن جعفر بخندانم و چون نزديك آن حضرت شد گفت : اين چه پاكشى است كه خونخواهى بر آن نتوانى و براى نبرد شايسته نيست ؟ فرمود : از بلند پروازى اسبان فرو شدم و از زبونى الاغ در گذشتم و بهترين كارها ميانه آنها است و عبد الصمد دم بسته شده و پاسخى نتوانست .\r\nگويم : عبد الصمد گويا نواده عبد اللَّه بن عباس است و از اصحاب امام صادق عليه السّلام در شمار است .\r\n42 - در معانى الاخبار - 284 ط مكتبه صدوق - : بسندش تا پيغمبر صلى اللَّه عليه و إله كه\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبد داشت شكال را در اسبان و آن اينست كه 3 تا از دست و پا سفيد و يكى نباشد زيرا چون زنجير است كه بدست و پاى اسب بندند ، در بيشتر اوقات ، و گفتند :\r\nاينست كه يك دست و يك پا از راست و چپ سفيد باشد ، چون در صورت زنجير شده است و بسا كه اين جنس را آزموده و نجيب نبوده ، و گفتند با اين حال اگر پيشانى سفيد باشد كراهت برود چون از صورت زنجيرى درآيد ، و اللَّه اعلم .\r\nو در قاموس شكال را تفسير كرده باينكه 3 تا از قوائم سفيد باشد و يكى آزاد يا بر عكس .\r\n43 - در معانى و مجالس صدوق - 155 - : بسندى از خالد بن نجيح كه شومى را در نزد امام صادق عليه السّلام گفتگو كرديم فرمود : زن ، پاكش و خانه ، شومى زن كابين بسيار و ناسپاسى از شوهر است و در مركب بدخوئى و سركشى است از سوارى و در خانه تنگى صحن و بدى همسايه‌ها و عيب فراوانست .\r\n44 - در معانى الاخبار - 152 - : بسندى تا رسول خدا صلى اللَّه عليه و إله و سلم كه شومى در سه چيز است : مركب ، زن و خانه ، اما شومى زن گرانى كابين و دشوارى زايش است ، و اما در مركب ، بيمارى فراوان و بد خوئى آنست و اما شومى خانه تنگى آنست و پليدى همسايه‌هايش .\r\nبيان : در نهايه حديث شوم در سه چيز است را به اين تعبير آورده كه در زن و خانه و اسب ، يعنى اگر از چيزى نگرانى باشد و از سرانجامش اين سه باشند براى اينكه چون عقيده عرب را در بد فالى بسوانح و بوارح پرنده و آهو و مانندش بيهوده دانست فرمود : اگر يكى از شما خانه‌اى دارد كه از نشستن در آن بدش آيد يا زنى كه از همسريش بدش آيد يا اسبى كه آن را بد دارد از آن جدا شود بنقل مكان از خانه و رها كردن زن و فروش اسب و گفتند شومى خانه تنگى آنست و شومى زن نازادى و شومى اسب بىجهادى با آن . . .\r\n45 - در كشى - ص 311 تحقيق مصطفوى - بسندش از بشر بن طرخان كه چون امام ششم عليه السّلام بحيره آمد نزد او رفتم و از هنر من پرسيد گفتم : فروشنده جانداران\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nفرمود : فروشنده دواب ؟ گفتم : آرى و من پاره پوش و بينوا بودم فرمود : برايم استرى كرمى كه درون پاها و شكمش سفيد باشند برايم بجو گفتم : استرى بدين وصف هرگز نديدم ، فرمود : آرى هست ، و از نزدش بيرون آمدم و بغلامى برخوردم كه سوار استرى بدين وصف بود ، و از او پرسيدم و مرا نزد آقايش راهنمائى كرد ، و نزد او رفتم و ماندم تا آن را خريدم و نزد امام ششم عليه السّلام آوردم و فرمود :\r\nآرى همين وصف را ميخواستم وانگه به من دعا كرد و گفت : خدا فرزندت را فزون و مالت را فراوان كند و از بركت دعايش روزى يافتم و فرزندان بسيارى كه آرزورس نبودند .\r\n46 - و از كافى - ج 6 ص 538 روايتى آورده نزديك به همين مضمون و همين دعاى مستجاب .\r\n47 - و از كشى - ص 215 تحقيق مصطفوى : بسندش از عبد اللَّه بن عطا كه امام ششم عليه السّلام نزد من فرستاد و برايش استرى و الاغى زين كرده بودند و به من فرمود : ميخواهى بهمراه ما سوار شوى تا بمال برسيم ؟ گفتم : آرى ، فرمود :\r\nكدام را دوستر دارى ، گفتم : الاغ را ، فرمود : الاغ به من آسانتر است .\r\nگفت : من سوار استر شدم و او سوار الاغ و به راه رفتيم و در اين ميان كه براى ما بازگو ميكرد ناگاه روى زين خم شد تا مدتى ، و آنگه سر برداشت گفتم :\r\nبنظرم زين بر شما تنگ است كاش سوار بر استر ميشدى ، فرمود : نه هرگز ولى الاغ به خود باليد و سرفرازى كرد و من كردم آنچه رسول خدا صلى اللَّه عليه و إله كرد كه سوار خرى بنام عفير شد و سرفرازى كرد و آن حضرت تا خدا خواست سر بقرپوس زين نهاد وانگه سر برداشت و فرمود : پروردگارا اين كار عفير بود نه كار من .\r\n48 - در كافى ج 8 ص 376 - : بسندش از عبد اللَّه بن عطا كه امام پنجم مرا فرمود : برخيز و يك خر و استرى زين كن و هر دو را زين كردم و استر را بوى پيش داشتم ، بنظرم آمد كه آن را دوست دارد و آن حضرت بدين نظر من اعتراض كرد و فرمود : دوستترين مركبها نزد من خرانند و خر را پيش داشتم و سوار شد و سوار\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشدم ، تا آخر حديث .\r\nدر محاسن برقى از ابى فضاله مانندش را آورده .\r\n\r\nباب هشتم حق مركب بر صاحبش و آداب سوار شدن و بار كردنش و برخى نوادر\r\n1 - در خصال ( ج 1 ص 160 ) : بسندش تا رسول خدا صلى اللَّه عليه و إله كه دابّه بر صاحبش شش حق دارد : چون به منزل رسد نخست او را خوراك دهد و او را سر آب برد چون بدان گذرد ، و بر چهره او نزند كه پروردگارش را تسبيح كند ، و پشت او توقف نكند مگر در جبهه جهاد در راه خدا عزّ و جلّ ، بيش از توانش بر او بار نكند و او را به راه نبرد .\r\n2 - در فقيه ج 2 ص 187 ط نجف : بسندش مانندش را آورده .\r\nتبيان : ابتداء بخوراك دادنش گويا بر وجه استحباب است گر چه اصل خوراك به اندازه قوت لا يموت يا به اندازه متعارف واجب است بنا بر اظهر و همچنان عرضه او بر آب هر گاه گذرد مستحب است اگر نداند كه زيانش رساند چون دابه داران گمان برند كه زيان دارد برايش گر چه برخى اوقات واجب باشد و اصل آب دادن به يك وجهى واجب است ، و نزدن بر روى او گويا كراهت دارد زدنش چنانچه تعليل بدان اشاره دارد و گر چه احوط ترك است ، و اينكه فرمود : او تسبيح گويد .\r\nوالد - قد - گفته : يعنى چهره‌ها بزبانى كه در آنها است تسبيح گويند يا اينكه چهره‌ها بر وجود صانع و توانائى و دانش و اوصاف كمال ديگرش بيشتر دلالت دارند چنانچه بر كسى كه در كتب تشريح بنگرد نهان نباشد ، يا تسبيح ويژه چهره‌ها است كه ما ندانيم ، و ممكن است مقصود تسبيح خود دابه باشد و نام رو را برده چون زيان و اهانت در آن بيشتر باشد ، يا براى آنچه گذشت كه تسبيح باندام رو است\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو ذكر سبيل اللَّه براى نمونه يا افضل افراد است ، و فوق طاقت يعنى قدرت يا وسع و تحريم با نخست مناسبتر است و كراهت با دوم ، و همچنين در راه بردن آن .\r\n2 - در مجالس صدوق - 202 - بسند پيش ، از امام صادق عليه السّلام ( همين حقوق دابه را نقل كرده با اختلاف در ترتيب و تعبير و بر آن افزوده كه ) چهره‌اش را داغ نزند ، و برم كردن آن را نزند و بلغزيدن بزند زيرا دابه بيند آنچه شما نبينيد و در كافى - ج 6 ص 538 - بسندش از امام ششم عليه السّلام شش حق دابه را نقل كرده و افزوده كه از پيغمبر صلى اللَّه عليه و إله روايت شده : بزنيدش بلغزيدن و نزنيدش برميدن در محاسن - 637 - مانند آن را از نوفلى آورده كه شش حق دارد تا گفته او چون گذرد بدان .\r\nتوضيح : صدوق در فقيه ( ج 2 ص 187 ) گفته و نيز از امام ششم روايت است كه او را بلغزيدن بزنيد الخ . والد - قد - گفته : كلينى و برقى از پيغمبر و امام صادق عليه السّلام عكس آن را روايت كردند بىذكر علت و ظاهر اينست كه صدوق اشتباه كرده و تتمه را براى توجيه آن آورده با اينكه دابه در لغزيدن گناهى ندارد زيرا براى ليزى زمين يا سنگ سر راه است و مانند آنها - پايان - و من گويم : بسا خبر بهر دو وجه رسيده و هر كدام موردى دارند مخصوص چنانچه لغزيدن براى تنبلى دابه باشد كه تقصير او است ، يا رم كردن براى ديدن نمونه دورى باشد كه بسا دشمن است يا جانور آزار كن ، و خلاصه مطلب مبهم است .\r\n3 - در خصال ضمن حديث اربعمائه ( ج 2 ص 159 ) امير المؤمنين عليه السّلام فرمود هر كدام شما با دابه‌اى سفر كند چون به منزل رسد نخست آن را خوراك دهد و آب دهد ، در محاسن - 361 - از امام ششم عليه السّلام مانندش آمده .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n4 - در علل - ص 194 - : بسندى تا رسول خدا در حديث درازى كه سه نفر برديف سوار دابه نشوند كه يكيشان ملعون است و آن جلوى است .\r\nدر محاسن - 627 - بسندى مانندش آمده .\r\nبيان : حمل بر كراهت شده و تخصيص جلوى براى آنكه بر گردن نشيند و زيان بيشتر بدابه زند در غالب .\r\n5 - در محاسن - 1 : 26 - بسندش كه پيغمبر صلى اللَّه عليه و إله بر شترى زانو بند ديد كه بار بدوشش بود فرمود : صاحبش كجا است ؟ او را واداريد تا فردا آماده محاكمه باشد .\r\n6 - و از همان و فقيه - ج 2 ص 191 - بسندش از حماد گوشت فروش كه قطار شترى از امام صادق عليه السّلام گذر كرد و آن حضرت ديد بار شترى خم شده فرمود : اى غلام بار اين شتر را راست كن كه خدا راستى را دوست دارد .\r\n7 - در محاسن - 361 - بسندى از امام ششم عليه السّلام كه على بن الحسين عليه السّلام ده حج بر شتر سوارى خود كرد و يك تازيانه به آن نزد و يك سال در راه خوابيد و يك تازيانه به او نزد .\r\nو از همان : بسندى از امام ششم عليه السّلام كه هر چيزى را حرمتى است و حرمت بهائم در چهرهء آنها است .\r\nدر كافى - ج 6 ص 539 - بسندى از آن حضرت مانندش آمده .\r\n8 - در محاسن - 633 - : بسندى تا رسول خدا صلى اللَّه عليه و إله كه نزنيد به روى بهائم و هر چه جان دارد كه به حمد خدا تسبيح گويد .\r\nو از همان : از امير المؤمنين ( همين روايت كرده ) و در حديث ديگر است كه روى آنها را داغ نزنيد .\r\nدر كافى هم بسندى مانندش آمده و در حديث اربعمائه خصال هم حديث نخست آمده 9 - در محاسن - 633 - سند را به امام ششم عليه السّلام رسانيده كه آيا شرم ندارد يكى از شما كه سوار پاكشش شود و سرود خواند و او تسبيح گويد ، و از پيغمبر روايت است\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكه آنها را برم كردن بزنيد و بر لغزيدن نزنيد .\r\nو از همان : بسندى تا امام ششم از پدرانش عليه السّلام كه دابه بر صاحبش شش حق دارد : بيش از توانش بر آن بار نكند ، و پشتش را مجلس حديث گفتن نسازد ، چون منزل كرد نخست خوراكش بدهد ، و بر هر آبى گذرد به او عرضه كندش و بر چهره‌اش داغ نزند كه تسبيح گويد .\r\nو از همان : بسندى از ابو ذر كه دابه گويد : بار خدايا مالك درستى به من بده كه با من نرمى كند و خوشرفتارى و خوراك و آب به من دهد و به من زور نگويد .\r\nو از همان : بسندش از امام هفتم عليه السّلام كه دابه‌اى نيست كه صاحبش خواهد بر آن سوار شود جز گويد : بار خدايا بر منش مهربان كن و از همان : بسندش از امام ششم عليه السّلام ( همين روايت كرده ) و از همان - 626 - بسندى از امام ششم عليه السّلام كه ابو ذر - رضي الله عنه - را ديدند خرش را در ربذه آب ميداد يكى به او گفت : اى ابو ذر كسى ندارى كه خرت را آب دهد ؟ گفت : از رسول خدا صلى اللَّه عليه و إله شنيدم ميفرمود : هيچ جاندارى نيست جز در بامداد اين خواهش را كند كه بار خدايا مالك خوبى به من بده كه از علف سيرم كند و از آب سيراب ، و بيش از توانم بر من تكليف نكند ، و من دوست دارم خودم آن را آب دهم .\r\nو از همان : بسندى از امام ششم عليه السّلام مانندش آمده .\r\nو در كافى ( ج 6 ص 537 ) : با اندك اختلاف در تعبير مانندش آمده .\r\nبيان : خواهش دابه بسا به زبان حال است و كنايه از نياز او است بدين مطلب و بيچارگى او كه بايد رعايت شود .\r\n9 - در محاسن - 638 - : بسندى از صفوان جمّال كه مفضّل بن عمر نزد من فرستاد تا براى امام ششم شترى بخرم و شترى به 80 درهم خريدم و نزد امام عليه السّلام برد و به من فرمود : به نظر تو هودج ميكشد و من هودج بر او بستم و سوارش شدم و بنمايش گذاشتم برايش ، سپس فرمود : اگر مردم ميدانستند حقيقت نيروى باربرى كه خدا\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبناتوان داده بهيمه را گران نميكردند .\r\nو از همان : محاسن - 639 - : بسندى از ابن سنان كه از امام ششم عليه السّلام پرسيدند از نماز مغرب فرمود : چون خورشيد نهان شد شتر را بخوابان ، گفت : به من سخت است كه دو بارش بخوابانم ، فرمود : بكن كه نگهدارتر است براى پشت آن و از همان : 627 - كه امام ششم عليه السّلام فرمود : نزنيدشان بر لغزيدن و بزنيد برم كردن و بر پشت آنها سرود نخوانيد آيا شرم ندارد يكى از شماها كه بر پشت دابه خود سرود خواند و او تسبيح گويد .\r\nو از همان : 635 - : بسندى كه امام چهارم عليه السّلام هنگام مرگ بپسرش محمّد عليه السّلام فرمود : من بر اين ناقه خود 20 حج كردم و تازيانه به او نزدم ، چون مرد خاكش كن تا درنده او را نخورند ، رسول خدا صلى اللَّه عليه و إله فرمود : شترى نيست كه هفت بار در موقف عرفه ايستاده باشد ، جز خدايش از چهارپايان بهشت سازد ، و نژادش را بركت دهد و چون مرد امام پنجم او را خاك كرد .\r\nبيان : دلالت دارد بر استحباب نزدن دابه بويژه در راه حج و گويا منظور غير صورت ضرورتست ، و دلالت دارد بر استحباب دفن شترى كه هفت بار بر آن به حج رفتند و بسا همه دواب را فرا گيرد چنانچه خبر آينده بدان اشارت دارد ، و بسا حكم خاص مركوب آنان عليه السّلام باشد ولى علت اشارت بعموم دارد .\r\n11 - در محاسن : بسندش تا رسول خدا صلى اللَّه عليه و إله كه هيچ دابه نباشد كه پنج بار بدان در عرفه وقوف شده است جز اينكه از چهارپايان بهشت گردد ، برخى روايت كردند سه بار وقوف عرفه .\r\nو از همان : تا رسول خدا صلى اللَّه عليه و إله كه شترى نباشد جز بر كوهانش شيطانى است آنان را به كار گيريد و كسى نگويد : شترم را آسايش دهم ، زيرا خداست كه بار را ميبرد .\r\nو از همان : بسندى تا رسول خدا ( همين را آورده و در آنست كه ) و نام خدا را بر آنها ببريد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو از همان : بسند ديگرى همين را آورده تا گفته : و نام خدا را بر آنها بريد چنانچه خدا شما را فرموده .\r\nبيان : « چنانچه خدا شما را فرموده » يعنى در قول خود « و آنكه آفريد همه جفتها را و ساخت براتان از كشتى و چهارپايان مركب تا بر آن استوار شويد و سپس ياد كنيد نعمت پروردگار خود را چون استوار شديد بر آن ، و بگوئيد منزه است آنكه زير فرمان آورد اين را و نبوديم ما مهار كن ، و راستى كه ما بپروردگار خود باز گردنده‌ايم ، 12 - 16 - الزخرف » زيرا اين در معنى امر است چنانچه در باب آداب ركوب آيد ، ان شاء اللَّه .\r\nو بسا كه مقصود از امر خدا امر پيغمبر صلى اللَّه عليه و إله و اوصياء او هم باشد .\r\n12 - در محاسن - 637 - : بسندى از ميمون كه بهمراه امام پنجم به زمين او در طيبه رفتيم و عمرو بن دينار با ما بود و مردى از يارانش و در آنجا تا خدا خواست مانديم و ابو جعفر عليه السّلام بر شترى سركش سوار شد و عمرو بن دينار گفت : شتر شما چه سركش است ، فرمود ندانى كه رسول خدا صلى اللَّه عليه و إله فرموده راستى بر كوهان هر شترى شيطانيست او را به كار گيريد و خوار و رام كنيد ، و نام خدا را بر او ببريد ، همانا خدا بار را ببرد ، سپس وارد مكه شد و ما بهمراهش بوديم بىاحرام .\r\nدر كافى بسند عده مانندش آمده .\r\nبيان : گويا مراد از طيبه جز مدينه است بلكه نام جايى است نزديك مكه و همانا بىاحرام وارد شده چون مدت يك ماه از احرام نخست او نگذشته بوده ، فيروزآبادى گفته طيبه بفتح مدينه نبويه است و بكسر دهى نزد زرود .\r\n13 - در محاسن - 637 - بسندش از امام ششم عليه السّلام كه اگر حاج دانستند از باركشان چه دارند كسى شتر را گران نميكرد .\r\nو از همان : بسندش از امام ششم عليه السّلام كه اگر مردم ميدانستند حقيقت نيروئى كه خدا بباركش ناتوان داده كسى بهائم را گران نميكرد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو از همان : از ابن ابى يعفور كه امام ششم بر من گذر كرد و پياده از شترم راه ميرفتم ، فرمود : چرا سوار نشوى ؟ گفتم شترم ناتوانست و خواستم سبكبارش كنم فرمود : خدايت رحمت كناد ، سوار شو راستش خدا است كه بر نيرومند و ناتوان بار مىكند ، در كافى ( ج 6 ص 532 ) مانندش را آورده .\r\n14 - در محاسن - 631 - از ابى الحسن عليه السّلام كه چون دابه زير پاى كسى بلغزد و به او گويد نابود شوى ، در پاسخش گويد : نابود باد و سربزير نافرمانتر ما براى پروردگارش .\r\nدر كافى ( ج 6 ص 537 ) بسندى مانندش آمده توضيح : پروردگارش ، ظاهر خداوند است چنانچه در جز آن تصريح شده و بسا مقصود مالك باشد يعنى من در اين لغزش به اختيار خود نافرمانى تو نكردم و تو بسيار پروردگارت را نافرمانى كردى .\r\n15 - در مكارم - 303 - از امام رضا عليه السّلام كه بر هر سوراخ بينى جانداران شيطانى است چون كسى خواهد از شماها آن را دهنه زند بايد نام خدا عزّ و جلّ را برد .\r\nدر كافى ( ج 6 ص 539 ) بسندش مانند آن را آورده .\r\n16 - در مكارم : بسندى از يكى از دو امام عليه السّلام كه هر دابه‌اى سرپيچ است از دهنه و رموك است بايد در گوشش يا بر او بخوانند «  أَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  » و بگويد : بار خدايا بفرمان منش آور و بر من مباركش كن بحقّ محمّد و آل محمّد و انا انزلناه بخوان .\r\nدر كافى ( ج 6 ص 540 ) : بسندش مانند آن آمده تا «  وَ إِلَيْهِ يُرْجَعُونَ  » .\r\nبيان : يا بر آن بخوانند ، يعنى نزديكش بخواند اگر نتواند بگوشش بخواند .\r\n17 - در نوادر راوندى : بسندش تا على عليه السّلام كه دابه بر صاحبش شش حق دارد : چون فرود آيد نخست خوراك او را بدهد ، و بر سر آبش برد چون به آب گذرد\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبناحق او را نزند ، جز به اندازه توانش بر او بار نكند ، و بيش از طاقتش او را راه نبرد و در حال توقف به پشت او نماند به اندازه فرصت ميان دو دوش شير .\r\nو به همين سند كه رسول خدا فرمود : پشت دابه را كرسى خود نسازيد . بسا دابه كه از سوار بر خود بهتر است و براى خدا فرمان برتر و بيشتر ياد خدا تعالى كند .\r\nو به همين سند : از على عليه السّلام كه رسول خدا صلى اللَّه عليه و إله نهى كرد چهره دابه‌ها را داغ نهند زيرا بسپاس پروردگار خود تسبيح گويند .\r\nو به همين سند كه رسول خدا صلى اللَّه عليه و إله فرمود : زنها را گردن بند آويزند گرچه با بند نعلين باشد و اسبان را گردن بند بنديد و آنها را با زه كمان كردن بند نكنيد 18 - در مجازات النبويه - 165 - : فرمود صلى اللَّه عليه و إله قلّدوا الخيل و لا تقلدوها بالاوتار .\r\nسيد رضى - گفته : اين استعاره است و دو تفسير دارد 1 - مقصود غدقن از خونخواهى دوران جاهليت باشد كه سوار اسبها چپاول ميكردند و آتش خونخواهى را مىافروختند ، و مقصود اينست كه اين خوى جاهلى را گردن گير اسبان نسازيد و سوار بر آنها بدان نشتابيد ، و گويا فرموده صلى اللَّه عليه و إله دنبال كردن دشمنان دين و دفاع از مسلمين را گردنگير اسبها كنيد نه خونخواهى دوران جاهليت و كشتار از روى تعصب و حميت را .\r\n2 - معنى ديگر كه معنى مجازى نيست مقصود اينست كه زه كمان را گردن بند اسبان نكنيد تا مبادا در چريدن از درختها به گردن آنها گير كند و آنها را خفه كند يا از چرا بازدارند ، يا اينكه معتقد بودند گردن بند زه كمان مايه رفع چشم زخم است و دعا و حرز آنها است و منظور از نهى اينست كه اثر ندارد و از حذر جلو نگيرد و همانا خدا سبحانه رافع و كافى و پناه و نگهدار است ، و مؤيد اين تفسير است كه آن حضرت در روايتى فرمود تا زهها را از گردن اسبها پاره كنند .\r\nو گردن بند اسبان را تفسير ديگر است و آن اينست كه چون عرب نيرومند\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو پيروز ميشد عمامه‌ها را به گردن اسبهاى خود مىبست و گفتند معاويه چون بر كار خلافت چيره شد و پس از صلح امام حسن عليه السّلام بكوفه آمد با اسبان خود چنين كرد .\r\nگويم : ابن اثير در نهايه همه اين وجوه را جز آخرى ياد كرده .\r\n19 - در مجازات النبويه - 167 - پيغمبر فرمود : چون در دشتهاى سبز و پرگياه سفر كنيد بمركوبهاى خود دندانهاشان را بدهيد .\r\nو اين تعبير از اينست كه مركوب خود را فرصت دهيد تا از گياه و سبزهء بيابان و راه خوب بچرد و سير شود و دندانهاى خود را در چريدن به كار اندازد چنانچه گويند مهار اسب و پاكش را به دو ده يعنى بگذار آزاد بدود و گردن كشد و گام زند .\r\nو نزد من تفسير ديگر هم دارد و آن اينست كه بگذاريد بچرند و فربه شوند و اسلحه دفاع يابند چون شتر و مركوب فربه در چشم صاحبش عزيز است و او را نكشد و نبخشد و فربهى را سلاح دفاع آنها نموده است از كشتن و پى شدن .\r\n20 - در فقيه ( ج 2 ص 191 ) : بسندش از ايوب بن اعين كه شنيدم وليد بن صبيح به امام ششم عليه السّلام ميگفت : ابو حنيفه هلال ذيحجه را در قادسيه ديده و با ما در عرفه حاضر شده ، فرمود : اين نه نماز دارد و نه حج .\r\nو على بن الحسين عليه السّلام 40 بار با شتر خود به حج رفت و يك تازيانه بدان نزد .\r\nو از همان ( ص 192 ) كه رسول خدا صلى اللَّه عليه و إله با مرثد بن ابى مرثد غنوى در سفر بدر بر يك شتر بنوبه سوار ميشدند .\r\n21 - در فقيه : كه على عليه السّلام در باره دواب فرمود : به روى آنها نزنيد و لعنشان نكنيد كه خدا عز و جل لعن كن آنها را لعن كند .\r\nو در خبر ديگر است كه چهره‌ها را زشت نسازيد و پيغمبر صلى اللَّه عليه و إله فرموده\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nراستى دواب چون لعن شوند لعنت گردنگير آنها شود .\r\nتوضيح : چهره‌ها را زشت نكنيد يعنى نگوئيد : خدا رويت را زشت كند يا كارى نكنيد كه رويش زشت گردد ، ( و اين معناى نخست را از نهايه نقل كرده و معنى ديگر اينكه هيچ چهره را زشت نشماريد كه آفريده خداست و زيبا است .\r\nو اينكه فرموده گردنگير او شود يعنى باعث نابودى او گردد يا گردنگيرش شود كه در برابر لعن لعن كند ، در نهايه است در حديث زنى كه در سفر شتر خود را لعنت كرد و فرمود آن را از او باز داشتند كه آن زن ملعونه است گفتند اين كار را كرد چون دعاى آن زن مستجاب شد در باره آن شتر و از او دور و رانده شد ، و گفتند اين كيفر كارش بود تا ديگر آن را نكند و ديگران هم از آن عبرت گيرند ، و اصل لعن راندن و دور كردن است از خدا و از خلق دشنام و نفرين است .\r\n22 - در فقيه ( ج 2 ص 189 ) - : بسندش تا رسول خدا صلى اللَّه عليه و إله كه خدا تبارك و تعالى نرمش را دوست دارد و بدان كمك كند ، و چون سوار دواب لاغر شديد اندازه آنها را نگهداريد ، و در منزل فرود آريد ، و اگر منزل قحطى باشد زود از آن عبور كنيد ، و اگر پر نعمت باشد در آن منزلشان دهيد .\r\nو فرمود : هر كدامتان سفر كرديد با دابه‌اى چون منزل كرديد نخست به او خوراك دهيد و آب دهيد .\r\nو ابى جعفر عليه السّلام فرمود : چون در سرزمين فراوانى سفر كنى آرام برو و اگر زمين قحط باشد تند برو .\r\n23 - در كافى - ج 6 ص 538 - : بسندش كه پرسيد از امام صادق عليه السّلام كه كى دابه‌اى كه سوارم بزنم ؟ فرمود : چون زير پايت راه نرود چنانچه بسوى آخر رود .\r\nدر فقيه - ج 2 ص 187 - مردى از امام ششم پرسيد و مانندش را آورده .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n24 - در كافى - 6 ص 539 - : بسندى تا رسول خدا صلى اللَّه عليه و إله كه يكور بر دواب ننشينيد و پشت آنها را مجلس نسازيد .\r\nو در يك نسخه « لا تتوكئوا » است از تكيه زدن و گويا تصحيف باشد .\r\n25 - در كافى - 6 : 540 فروع - : بسندى تا رسول خدا صلى اللَّه عليه و إله كه بزنيدشان برم كردن و نزنيد بلغزيدن .\r\n26 - در كافى : بسندش تا امام ششم عليه السّلام كه حق اينست كه سواره به پياده گويد راه بده .\r\nو در نسخه ديگر است كه ستم است سواره به پياده گويد : راه بده .\r\nبيان : در يك نسخه ديگر گويا سخن راويان كافى است ، و بسا از خود كلينى باشد و اختلاف نسخه‌ها در اصل باشد و بهر طريق نسخه ديگر محمول بدان جا است كه سواره راه ديگر دارد و ميتواند عنان بدان گرداند ، و نسخه يكم بدين معنا است كه خوبست سوار به پياده دور باش دهد تا خود را از آسيب نگهدارد و مؤيد نسخه دوم است آنچه آيد ، و نسخه يكم در برخى نسخه‌هاى كافى نيست گر چه روشنتر است .\r\n27 - در خصال - 3 - بسندش از امام ششم عليه السّلام كه ستم است سواره بپياده گويد راه بده .\r\n28 - در فقيه - 2 ص 191 - پيغمبر صلى اللَّه عليه و إله فرموده : بارها را پس نهيد كه دو دست آويزانند و دو پا برجايند .\r\n29 - در كافى - 6 ص 479 - : بسندى كه ابو الحسن عليه السّلام فرمود : از مردانگى اينست كه دواب كسى فربه باشند .\r\nراوى گفته : شنيدمش ميفرمود : سه چيز از مردانگى است : آسايش دابه ، زيبا روئى مملوك ، اسب خوب .\r\n30 - در مجالس صدوق و در فقيه - 4 : 5 ، در حديث مناهى است كه رسول خدا صلى اللَّه عليه و إله نهى كرده از زدن بر چهره بهائم ، نهى كرده از كشتن زنبور عسل و نهى كرده\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاز داغ زدن به روى بهائم .\r\n31 - در ارشاد مفيد - 24 - : بسندى از ابراهيم بن على از پدرش كه سالى يا امام چهارم به حج رفتم و شترش كند شد در رفتن ، و با عصا به دو اشاره كرد و فرمود :\r\nآه اگر قصاص نبود ، و آن را باز گردانيد .\r\n32 - در كافى - 5 - : 50 - : بسندى تا رسول خدا صلى اللَّه عليه و إله كه بازى مؤمن بيهوده است جز در سه چيز : پرورش اسب و تيراندازى و بازى كردن با همسرش كه اينها درستند - الخبر - 33 - در فقيه - 4 : 296 - : بسندى تا امام پنجم عليه السّلام كه فضل بن عباس گفت خسرو يا قيصر روم استرى براى رسول خدا صلى اللَّه عليه و إله هديه فرستاد ، و پيغمبر با جل موئين بر آن سوار شد و مرا دنبالش سوار كرد - الخبر - 34 - در كتاب المسائل - بحار الانوار 10 ر 264 - بسندى از على بن جعفر كه از برادرم موسى عليه السّلام پرسيدم كه شايد مرد بر دابه‌اى سوار شود كه زنگ دارد ؟ فرمود اگر آواز دهد نه ، و اگر لال باشد عيب ندارد .\r\n35 - در فقيه - 2 : 190 - امام صادق عليه السّلام فرمود : بر كوهان هر شتر شيطانيست آن را سير كن و به كار گير .\r\n\r\nدنباله‌ايست [ در حقوق دابه 
  ]\r\nعلامه - قد - در منتهى بسيارى از اخبار حقوق دابه را آورده و بوجوب و استحباب آنها تصريح نكرده ، و گفته داشتن اسب مستحب مؤكد است ، و گفته سزا است از زدن دابه خوددارى شود جز با نياز بدان و پشت هم سوار شدن باكى ندارد .\r\nو من گويم : فقهاء در باره همه آدابى كه در اين اخبار است چيزى نگفتند و حكم بوجوب يا حرمت در بيشتر آنها مشكل است و ظاهر اينست كه بيشتر آنها از\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآداب مستحبه است ولى احتياط عمل به همه آنها است تا ميسر شود .\r\nدميرى در حياة الحيوان گفته : در شرح كافيه است فروش اسب بكفار حربى مانند اسلحه جائز نيست و بد است گردن بند زه كمان چون پيغمبر صلى اللَّه عليه و إله از آن نهى كرده و ببريدن گردن بندهاى اسبان فرمان داده كه مالك گفته براى چشم زخم بوده .\r\nو ديگرى گفته براى آن بوده كه به آن زنگ مىآويختند ، و ديگران گفتند براى آنكه در دويدن تند خفه ميكردند ، و بسا كه مقصود خود زه كمان باشد نه بندها و رشته‌هاى ديگر ، چنانچه زه كمان شيوه دوران جاهليت آنان بوده .\r\nو گفتند : مقصود اينست كه با اسبها خونخواهى نكنيد و آنها را براى انتقام ندوانيد .\r\nو در شفاء الصدور از ابى سعيد خدريست كه پيغمبر صلى اللَّه عليه و إله فرمود به روى دواب نزنيد زيرا هر چيزى تسبيح گو است بسپاس خدا و از ابن مسعود روايت است كه پيغمبر صلى اللَّه عليه و إله فرمود : چون دابه شما در بيابانى گريزان شد بايد فرياد زند « اى بنده‌هاى خدا آن را باز داريد » زيرا خدا عزّ و جلّ را در زمين جلوگيريست كه آن را باز دارد .\r\nو طبرانى در معجم اوسطش از حديث انس آورده كه پيغمبر صلى اللَّه عليه و إله فرمود :\r\nچون بنده و دواب و كودكان شما بدخو شدند در گوش آنها بخوانيد  أَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  ، 83 - آل عمران سپس گفته : بر دارنده دواب واجب است بدانها خوراك و آب دهد چون جان احترام دارد .\r\nو در صحيح است كه « زنى عذاب شد براى گربه‌اى » و اگر نچرد بايد به دو خوراك و آب دهد تا اندازه سيرى نه تمام سيرى ، و اگر بچرد بايد او را رها كند تا بچرد و سيراب شود به شرط آنكه درنده نباشد و آب باشد ، و اگر هم ميچرد و هم خوراك مىخورد مخيّر است ميان آنها و اگر يكى از آنها پس او نيست هر دو بر او واجبند\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو اگر حيوانش نياز به آب دارد و بدان براى وضوء و تطهير نياز دارد آب را به دو دهد و خود تيمم كند . و اگر از خوراك دادن به دو سر باز زند و حيوان حلال گوشت باشد ، او را وادارند به فروش يا خوراك دادن يا سر بريدن و در غير مأكول بر فروش يا خوراك دادن تا نابود نشود و اگر نكرد حاكم هر چه صلاح داند بكند ، و اگر صاحبش مالى عيان دارد فروش شود براى هزينه آن ، و اگر همه اينها نشود از بيت المال صرف او شود و مستحب است نزد سوار شدن آنچه را از على بن ربيعه روايت شده بخوانند گويد : حاضر بودم كه دابه‌اى آوردند تا على بن ابى طالب عليه السّلام سوار شود و چون پا در ركاب گذاشت گفت : اللهم انى ظلمت نفسى فاغفر لى انه لا يغفر الذنوب الا انت » و آنگه خنديد ، گفتند : اى امير المؤمنين از چه خنديدى ؟ گفت : پيغمبر صلى اللَّه عليه و إله را ديدم چنين كرد و آنگه خنديد و گفتم : يا رسول اللَّه از چه خنديدى ؟\r\nفرمود : راستش پروردگارت را خوش آيد از بنده كه گويد « رب اغفر لى ذنوبى » ميداند كه جز من گناه نيامرزد ( يعنى خدا ميداند ) و ابو القاسم طبرانى بسندى از پيغمبر صلى اللَّه عليه و إله آورده كه چون بنده بدابه سوار شود و نام خدا نبرد ، شيطان پس او سوار شود و گويد : سرود بخوان و اگر سرود نتواند به او گويد زمزمه كن و پيوسته در زمزمه باشد تا فرود آيد .\r\nو بروايت از ابى درداء است كه پيغمبر صلى اللَّه عليه و إله فرمود : هر كه چون سوار دابه شود گويد : بسم اللَّه الذى لا يضر مع اسمه شىء في الارض و لا في السماء ، سبحانه ليس له سمّى ،   سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ وَ إِنَّا إِلى رَبِّنا لَمُنْقَلِبُونَ    وَ الْحَمْدُ لِلَّهِ رَبِّ الْعالَمِينَ  و صلى اللَّه على محمّد و آله و عليهم السلام » همانا آن دابه گويد : بركت باد بر مؤمنى كه بر پشتم سبك شدى و فرمان پروردگارت را بردى و به خود نيكى كردى خدا به تو بركت دهد و نيازت را برآورد .\r\nو بروايتى از عمر بن قيس كه گفت : چون مرد بر دابه سوار شود دابه گويد بار خدايا او را به من نرمش كن و مهربان ساز و چون به او لعن كند گويد : خدا لعنت\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكند نافرمانتر ما را بر خدا .\r\nو از ابن عمر است كه پيغمبر صلى اللَّه عليه و إله فرمود : دابه‌ها را برم كردن بزنيد و بلغزيدن نزنيد .\r\nو گفته : روا است دو پشته سوار شدن بر دابه چون توانا باشد و روا نيست چون توانا نباشد .\r\nو در دو صحيح است از اسامة بن زيد كه پيغمبر صلى اللَّه عليه و إله در برگشت از عرفات بمشعر او را دنبال خود سواركرد ، و از مشعر تا منى فضل بن عباس را سوار كرد و اينكه آن حضرت معاذ را بر جهاز شتر و بر خرى بنام عفير دنبال خود سوار كرد و آنگاه گفته صاحب دابه سزاوارتر است كه جلو سوار باشد و ديگرى در پس او سوار شود جز اينكه صاحبش او را براى احترام يا جز آن برضاى خود جلو سوار كند ، و حافظ ابن منده گفته : پيغمبر صلى اللَّه عليه و إله 33 تن را پشت خود سوار كرده ( حياة الحيوان - 1 : 230 ) و طبرانى از جابر روايت كرده كه پيغمبر صلى اللَّه عليه و إله نهى كرد از اينكه سه تن بر يك دابه سوار شوند .\r\nو گفته : بد است بيكار پيوسته بر دابه سوار بود و براى كارى كه دارد از آن فرو نيايد چون در سنن ابى داود و بيهقى از ابى هريره آمده كه پيغمبر صلى اللَّه عليه و إله فرمود مبادا پشت دابه‌هاى خود را منبر سازيد زيرا خدا آنها را بفرمان شما آورده تا شما را بشهرى رسانند كه جز برنج خود بدان نتوانيد رسيد ، و براى شما روى زمين را قرارگاه ساخته پس نياز خود را با آنها برآريد .\r\nو رواست وقوف بر پشت آنها براى نياز تا برآورده شود ، چون مسلم و ابو داود و نسائى از ام الحصين اخمصيه روايت كردند كه من بهمراه رسول خدا صلى اللَّه عليه و إله بحجة الوداع رفتم و اسامه و بلال را ديدم كه مهار ناقه پيغمبر را بدست داشت ، و ديگرى جامه برآورده بود و او را از سوز خورشيد پرده ساخته بود تا رمى جمره عقبه نمود و شيخ عز الدين بن عبد السلام در فتاواى موصليه گفته : نهى از سوارى دواب كه ايستاده و راه نميروند ، در آنجا است كه غرض صحيحى نباشد ولى سوارى طولانى براى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاغراض صحيحه بسا مستحب است چون وقوف بعرفه و بسا واجب چون ايستادن در صف كار زار مشركان و پيكار با هر كه واجب است ، و همچنين پاسبانى در جبهه جهاد و ترس از يورش دشمن و اين خلافى ندارد - انتهى - حياة الحيوان 1 : 235 .\r\nگويم : اخبارى مناسب اين باب در ابواب سفر و ابواب آداب سوار شدن بيايند ان شاء اللَّه .\r\n\r\nباب نهم خايه كشى دواب ، داغ كردن آنها ، پىكردن آنها ، زيانرساندن بدانها و جانوران ديگر ، كيش دادن آنها بهمدگر ، آداب نتاج كشى از آنها و برخى نوادر\r\n\r\nآيات قرآن مجيد\r\n: 1 - النساء - 117 - و نخوانند جز ديوى پليد 18 لعنش كرده خدا و او گفته :\r\nالبته برگيرم از بنده‌هات بهره‌اى جدا شده .\r\n19 - و البته گمراهشان كنم و به آرزوشان اندازم و واشان دارم تا بشكافند گوش چهار پاها را و واشان دارم تا دگرگون كنند آفرينش خدا را و هر كه بگيرد شيطان را دوست و سرپرست از جز خدا البته زيان كرده زيان آشكارى .\r\n\r\nتفسير\r\n: «  فَلَيُبَتِّكُنَّ آذانَ الْأَنْعامِ  » يعنى گوش آنها را بشكافند تا حرام كنند آنچه را حلال كرده و اين كار عرب بود با بحيره و سائبه و اشاره است بحرمت تحريم هر چه خدا حلال كرده و كاستن از هر چه كامل آفريده در حال يا در آينده كامل مىشود .\r\n«  وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  » يعنى دگرگون كنند آفريده خدا را از صورت يا وضعش ، و در آن درآيد آنچه گفته شده از كندن چشم حامى و خواجه كردن\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبنده بخايه كشيدن او و هم بهائم و داغ كردن و خالكوبى و دندانسائى و لواط و مساحقه و مانند آنها و هم پرستش خورشيد و ماه و تغيير فطرت اسلام و به كار بردن اندام و نيروهاى تن در آنچه مايه كمال نفس و تقرب به خدا نباشد و خلاصه مىشود آن را دليل حرمت داغ كردن و خايه كشيدن آدمى و جانداران مطلقاً دانست ، بلكه واداشتن و كيش دادن جانداران بهمديگر زيرا براى آن آفريده نشدند جز آنچه را دليل بيرون كند از اين عموم .\r\nطبرسى - قد - در 3 : 113 مجمع - گفته «  وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  » يعنى وادارم آنها را تا دگرگون كنند خلق خدا را و دگرگون كنند و در مقصود از آن اختلافست گفتند : يعنى دين و فرمان خدا را دگرگون سازند ، از ابن عباس و ابراهيم و مجاهد و حسن و قتاده و هم از امام ششم عليه السّلام روايت شده و مؤيد آنست قول خدا سبحانه « فطرت خداست كه مردم را بدان آفريده دگرگونى نيست براى خلق خدا 30 - الروم » و مقصود از آن حرام كردن حلال است و حلال كردن حرام و گفتند :\r\nيعنى خايه كشى ، از عكرمه و شهر بن حوشب و ابى صالح از ابن عباس و بد دانستند خايه كشى جانداران را .\r\nو گفتند : خالكوبيست ، از ابن مسعود ، و گفتند : يعنى خورشيد و ماه و سنگ از بهره‌اى كه بايند بگردانى و آنها را بپرستى ، از زجّاج .\r\n\r\nاخبار باب\r\n1 - در محاسن - 628 - : بسندش از يونس بن يعقوب كه از امام ششم پرسيدم از خايه كشيدن و پاسخم نداد ، سپس پس از او امام هفتم عليه السّلام پرسيدم فرمود : باكى ندارد در فقيه : 3 : 216 - بسندش مانندش آمده بيان : مقصود اخته كردن حيوانست چنانچه بيايد ، و مشهور در آن كراهت است و قول بحرمت دارد و مشهور اظهر است ، علامه در منتهى گفته : ابن ادريس\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاز برخى علماء ما نقل كرده كه اخته كردن حيوان حرام است گفته اولى نزد من دورى از آنست ، ولى مكروه است نه حرام ، زيرا ملك آدمى است و هر چه خواهد با آن تواند كه صلاحش باشد و آنچه در اين باره رسيده حمل بر كراهت شود نه حرمت 2 - در قرب الاسناد : 131 - : بسندش از يونس بن يعقوب كه از امام هفتم عليه السّلام اخته كردن گوسفند را پرسيدم فرمود : باكى ندارد .\r\n3 - در كافى - 5 : 49 فروع - : بسندى تا رسول خدا صلى اللَّه عليه و إله كه چون پاكش شما در سرزمين دشمن واماند بايد او را سر برد و پى نكند .\r\n4 - و از همان بسند پيش كه امام ششم عليه السّلام ميفرمود : در روز جنگ موته جعفر بن ابى طالب سوار بر اسبى بود و چون بدشمن رسيد پياده شد و اسب خود را پى كرد با شمشير و آن نخست اسب بود كه در اسلام پى شد .\r\nدر محاسن - 624 - مانندش آمده بيان : دلالت دارد بر جواز پى كردن در حال ضرورت .\r\n5 - در مجالس شيخ : بسندى از امام ششم عليه السّلام كه پيره مرد عابدى در بنى اسرائيل بود و خدا را ميپرستيد ، در اين ميان كه در نماز و عبادت بود ، دو پسر بچه ديد كه خروسى گرفتند و پرهاش را ميكنند بعبادت پرداخت و آنها را باز نداشت ، و خدا به زمين وحى كرد كه بنده‌ام را فرو بر و زمينش بدردون فرو برد تا هميشه .\r\nبيان : دردون را در كتب لغت نيافتيم و گويا نام يك طبقه از زمين يا زمين يا دوزخ است ، و دلالت دارد كه زيانزدن بجانوران بىمصلحتى روا نيست و بايد كودكان را از آن باز داشت ، و تاكيد اكيدى دارد در باره امر بمعروف و نهى از منكر .\r\n6 - در محاسن - 634 - بسندش تا امام پنجم كه بد داشت اخته كردن دابه‌ها را و واداشتن آنها را بهمدگر .\r\n7 - در نوادر راوندى : 34 - : بسندى از موسى بن جعفر عليه السّلام از پدرانش كه مردى از نجران در غزوه‌اى همراه رسول خدا صلى اللَّه عليه و آله و سلم بود و اسبى داشت ، و رسول خدا به شيهه آن انس داشت و آن را نيافت و نزد آن مرد فرستاد كه اسبت چه كرده ؟ گفت\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nپر بر من شلوغ كرد و من اخته‌اش كردم ، پيغمبر صلى اللَّه عليه و إله فرمود : او را مثله كردى ، او را مثله كردى ! هر خيرى بكاكل اسبان بسته است تا روز قيامت ، و اسب داران كمك گيرند بر داشتن آنها ، يالشان وقارشان باشد و كاكلشان جمالشان و دمشان مگس پرانشان .\r\n8 - در كافى - 6 : 254 فروع - : بسندى از كاهلى كه مردى از امام ششم عليه السّلام پرسيد و من نزد او بودم در باره بريدن دنبه‌هاى گوسفند ، فرمود : اگر براى اصلاح مالت باشد باكى ندارد كه آنها را ببرى وانگه فرمود : در كتاب على عليه السّلام است كه هر چه از آنها بريده شود مردار است و از آن سود نبرند .\r\nبيان : از آن فهم شود كه زيان زدن به حيوان براى بهبود آن جائز است گر چه بسود حيوان نباشد .\r\n9 - در كافى : بسندش تا امام ششم عليه السّلام كه رسول خدا غدقن كرد از اينكه ماده شترى كه بچه‌اش خرد است بكشند جز اينكه بچه‌اش را به صدقه دهند يا سر ببرند و غدقن كرد كه نره خر را با اسب ماده عربى بپرانند .\r\n10 - در تهذيب : بسندش از هشام بن ابراهيم كه از او پرسيدم نره خر را بپرانند بماديان تا استر آورد حلال است ؟ فرمود : چه خوب اثرى دارد .\r\nگويم : اين خبر با خبر پيش و پس خود منافات ندارد زيرا غدقن آنها در باره پراندن بر ماديان عربى است و جواز اين خبر در باره يابو است با اينكه بسا خبر آينده بيان خصائص ائمه عليه السّلام باشد بلكه ظاهرش آنست .\r\n11 - در صحيفه رضا عليه السّلام بسند طبرسى كه رسول خدا صلى اللَّه عليه و إله فرمود : ما خاندانى هستيم كه صدقه بر ما حلال نيست ، و فرمانداريم وضوء را كامل بسازيم ، و خر را بماديان عربى نجهانيم و بر موزه مسح نكشيم .\r\nبيان : در نهايه است كه در حديث على عليه السّلام است « ما فرمانداريم خران را بر اسبان نجهانيم » يعنى براى بچه آوردن آنها ( 4 : 142 ) 12 - در محاسن - 634 - بسندش از امام ششم عليه السّلام از پدرانش كه على عليه السّلام در راه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبه بهيمهء گذشت كه نرى او را ميگائيد و از او رو برگردانيد ، به او گفته شد يا امير المؤمنين چرا چنين كردى ، فرمود : نشايد شما مانند آنها كنيد ، اين كار زشتى است جز آنكه نهانش داريد ، آنجا كه نه مردى بيند و نه زنى .\r\nدر نوادر راوندى : بسندى مانندش آمده .\r\n13 - در كافى - 6 : 547 - بسندش از ابن ابى نصر كه مردى از امام هشتم عليه السّلام پرسيد از كبوتران كه نزد او جوجه گذارند ، و پرنده بمادرش جهد و بدخترش فرمود : باكى نيست بدان چه ميان بهائم است .\r\n14 - در سرائر : بسندش از مسمع كردين كه از امام ششم عليه السّلام پرسيدم از وادار كردن بهائم بهمدگر ، فرمود : همه را بددارم جز سگ را .\r\nدر كافى 6 : 554 فروع - مانندش آمده 15 - در محاسن - 428 - ( همين مضمون روايت شده ) ، و در كافى شماره 13 همين روايت شده .\r\n16 - در فقيه - 4 : 5 رسول خدا صلى اللَّه عليه و إله و سلم نهى كرد از كيش دادن بهائم جز سگها .\r\nبيان : اينكه فرموده جز سگها گويا مقصود وادار كردن آنها است بگرفتن شكار نه بپريدن و جنگ با يك ديگر و اخبار گرچه لفظ كراهت دارند ولى دانستى كه كراهت در زبان اخبار اعم از حرمت است ، و وادار كردن حيوانات بهم بازى ، بيهوده و آزار بىمصلحت بدانها است و قول بحرمت بعيد نيست و اللَّه يعلم .\r\n17 - در مجالس صدوق و در فقيه - 4 : 5 در مناهى پيغمبر صلى اللَّه عليه و إله كه او نهى كرد از داغ نهادن 18 - در قرب الاسناد - 121 - : بسندش از على بن جعفر كه از برادرم امام هفتم پرسيدم كه رواست به روى دابه زد و يا او را با آتش داغ كرد ؟ فرمود : باك ندارد .\r\n19 - در محاسن - 644 : بسندى از يونس بن يعقوب كه از امام ششم عليه السّلام پرسيدم از داغ نهادن در روى گوسفند ، فرمود : گوش آنها را داغ كن .\r\n20 - و از همان : بسندش از ابن سنان كه از امام ششم عليه السّلام پرسيدم از داغ\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكردن مواشى فرمود رواست جز در چهره . در كافى - 6 : 545 : بسندش مانندش آمده .\r\n21 - در محاسن : بسندش از امام ششم كه باكى ندارد جز آنچه در چهره باشد .\r\n22 - و از همان : بسندى ( همين را از امام ششم آورده ) .\r\n23 - و از همان - 628 - : بسندش از على بن جعفر كه پرسيدم از امام هفتم كه به روى دابه زنند يا آن را با آتش داغ نهند ، فرمود : باكى ندارد .\r\n24 - عياشى - 2 : 294 تفسيرش - : بسندى كه رسول خدا صلى اللَّه عليه و إله نهى كرد از داغ كردن روى بهائم و زدن به روى آنها زيرا آنها بسپاس پروردگارشان تسبيح گويند .\r\n25 - در كافى - 6 : 545 فروع - ( مضمون شماره 19 را آورده ) .\r\n26 - در قرب الاسناد - 39 : بسندى از امام پنجم كه داغ كردن مواشى باكى ندارد چون روى آنها را برگردانيد ( يعنى داغ بر آن ننهيد ) .\r\n27 - در حياة الحيوان - 1 : 182 - بخارى روايت كرده كه پيغمبر صلى اللَّه عليه و إله و سلم به خرى گذشت كه داغ در رويش بود فرمود : لعنت كند خدا كسى را كه اين داغ بر آن نهاده .\r\n28 - در روايت ديگريست كه : لعنت كند خدا كسى را كه آن را داغ نهاده .\r\n\r\nباب دهم زنبور عسل ، مورچه ، جانوران ديگر كه از كشتن آنها نهى شده يا كشتن آنها رواست چون مارها . كژدمها و كلاغها . نهى از سوختن جانوران و شكنجه آنان\r\n\r\nآيات قرآن مجيد\r\n: 1 - المائده آيه 30 - پس فرستاد خدا كلاغى - تا آخر آيه - 2 - النحل 68 - و وحى كرد پروردگارت به زنبور عسل كه در كوهها و درختها خانه بساز و از آنچه سقف بر آن بندند 69 - وانگه بخور از همه ميوه‌ها و به آرامى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر راه‌هاى پروردگارت برو ، برآيد از شكم آنها نوشى چند رنگ كه در آن درمان باشد براى مردم ، راستى در اين نشانه‌ها است براى مردمى كه انديشند .\r\n3 - النمل - 18 - تا چون بوادى مورچگان آمدند مورچه‌اى گفت : آيا مورچه‌ها بلانه‌هاى خود درآئيد مبادا پايمال كنند شما را سليمان و لشكريانش و آنان نميفهمند 19 و لبخند زد از گفته او - تا خدا فرمايد - و بررسى كرد پرنده‌ها را و گفت : مرا چه شده كه نبينم هدهد را يا اينكه از غائبانست .\r\n\r\nتفسير\r\n: داستان كلاغى كه استاد قابيل بود كه چگونه تن هابيل را كه كشته بودش به خاك سپارد گذشت ، «  وَ أَوْحى رَبُّكَ  » .\r\nرازى گفته : مقصود از وحى اينست كه خدا در دل او ندازد اين كارهاى شگفتى را كه خردمندان آدمى از آن در مانند از چند راه :\r\n1 - خانه‌هاى شش گوش با پهلوهاى برابر بىكم و بيش سازد بمنش خود و خردمندان از بشر نتوانند آنها را بسازند جز با ابزارى چون خطكش و پرگار .\r\n2 - در هندسه ثابت است كه هر شكلى جز شش گوش ميان خانه‌هايش رخنه‌هاى تهى و بيهوده بمانند و رهبرى اين جانور ناتوان بدين حكمت دقيق و نهان از اعاجيب است .\r\n3 - زنبور عسل را ملكه‌ايست كه پيكرش از ديگران بزرگتر است و فرمانش بر همه رواست و همه كارگزار اويند و چون خسته شود به دو شش كشند و اين هم بسيار شگفت آور است .\r\n4 - چون ملكه از لانه‌اش بجاى ديگر رود همه بدنبالش روند و چون خواهند بلانه‌اش برگردد ، طبل و ابزار موسيقى زنند و بدان وسيله توانند او را بلانه‌اش برگردانند ، و اين هم منش شگفت آورى است ، و اين هوش و زيركى اين جانور جز الهام از پروردگار نيست و آن مانند وحى است و از اين رو خدا در باره او فرموده :\r\n« و چون وحى كرد پروردگارت بزنبور عسل » .\r\nو بدان كه وحى در باره انبياء آمده چون قول خدا « و آدمى را نرسد كه خدايش با او سخن كند جز بوحى ، 51 - الشورى » و در باره اولياء هم آمده خدا فرمايد\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n« و چون وحى كرد به حواريون ، 111 - المائده » و بمعنى الهام در باره آدمى رسيده « و وحى كرديم به مادر موسى . 7 - القصص » و در باره جانوران ديگر خاص نحل است زجّاج گفته : روايت است كه نحل نام اين جانور شده براى اينكه خدا عسل را كه از شكمش برآيد به مردم بخشيده ، و ديگرى گفته واژه نحل مذكر آيد و مؤنث و در لغت حجاز مؤنث است و خدا تعالى هم آن را مؤنث آورده ، و چنين است هر جمعى كه مفردش با تاء است و بدان كه زنبور عسل دو نوع است : يكى در كوهها و بيشه‌ها باشد و هيچ كس وارس او نباشد و دوم در خانه مردم و در زير پرورش آنان و مقصود خدا از اينكه « برگير از كوهها و درختان خانها » نوع يكم است و از اينكه فرمود « و از آنچه سقف بنديها » نوع دوم ، و همانا فرمود : بعضى از كوهها و بعضى درختها . چون زنبور عسل در هر جا لانه نسازد بلكه در جايى كه او را سزد و در باره آن اختلاف دارند برخى مردم گفتند : دور نيست اين جانوران را خردى باشد و امر و نهى خدا بدانها آيد ، ديگران گفتند : چنين نيست بلكه خدا طبعى بدانها داده كه چنين حالاتى دارند « پس بخور از هر ميوه » .\r\nدر كتب طب ديدم كه خدا تعالى چنان اين جهان را تدبير كرده كه در هوا نم لطيفى پديد گردد در شبها و بر برگ درختان نشيند و گاهى پراكنده شود بر برگ و گل درختها و گاهى فراوان باشد كه صمغى از آن فراهم شود چون ترنجبين كه چون نمى از هوا آيد بر برگ درختان برخى زمينها فراهم گردد و محسوس است ، و بخش يكم همانست كه خدا به زنبور عسل الهام كرده كه آن ريزه‌ها را از گلها و برگ درختها برگيرد و بخورد و چون سير شود بار ديگر از آن ذره‌ها بدم گيرد و بلانه آورد و در آن نهد كه گويا ميخواهد پس انداز كند براى خوراك خود ، و چون بسيارى از اين ذرات نمناك فراهم گردند همان عسل باشند .\r\nو برخى مردم گويند : زنبور عسل از گلها و برگهاى خوشبو خورد و در شكمش عسل شود و آن را قى كند و گفته يكم خردمندانه‌تر و با بررسى جورتر است ، زيرا\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nترنجبين در مزه و شكل با عسل نزديك است ، و شك ندارد كه آن نمى است كه در هوا پديد شود و بر برگ درخت و گل نشيند و عسل همچنين باشد و بعلاوه ما مىبينيم كه زنبور عسل خورد ، و از اين رو چون عسل را از خانه او درآوريم اندازه‌اى را در آن وانهيم تا خوراك او باشد ، و دانيم كه خوراك او همان عسل است كه از اجزاء نمناك عسلى آن را برگيرد .\r\nچون اين را دانستى گوئيم « بخور از هر ميوه » همان عسل است كه از ميوه‌ها خورد « و به پيما راه پروردگارت را » يعنى راه عسل ساختن كه به تو فهمانده يا راه جستن ميوه‌ها را كه برايت هموار كرده و بايد رام و فرمانگزار باشى « برآيد از شكمشان » در اينجا از خطاب به غيبت برگشته .\r\nو سببش اينست كه مقصود از ذكر اين احوال اينست كه آدمى مكلف است از آنها بنيروى خدا و حكمت و حسن تدبير او براى جهان بالا و فرودين پى برد و گويا خدا پس از خطاب به زنبور عسل بدان چه گذشت آدمى را مخاطب ساخته و گفته :\r\nهمانا بدين زنبور عسل اين عجائب را الهام كرديم تا از شكم آنها نوشى چند رنگ برآيد ، سپس گفتيم برخى مردم گويند از ذره‌هاى نم است كه در هوا پديد شوند و بكناره درختان و بر برگ و گل نشينند و زنبور آن را به دهان گيرد و بنا بر اين مقصود از اينكه از شكم آنها برآيد اينست كه از دهن آنهاى برآيد ، و هر سوراخى در درون تن شكم ناميده شود ، نبينى كه گويند « بطون دماغ » و مقصود سوراخهاى مغزند و همچنين در اينجا « از شكمشان برآيد » يعنى از دهانشان .\r\nولى بگفته اهل ظاهر كه زنبور عسل برگ و گل خورد سپس عسل قى كند ، سخن روشن است ، و آنگه عسل را نوشابه وصف كرده كه يكباره تنها نوشند و يك بار از آن شربت‌ها سازند و آن را چند رنگ وصف كرده و منظور ابطال قول بطبع است در تأثير ماده اين جسم كه يك طبع دارد و چند رنگ پديد آرد و اين دليل است كه اين رنگها از تدبير فاعل مختار است نه طبع واداشته بر كار ، و در اينكه فرموده درمان مردم است دو قول است و يكم كه درست است اينست كه وصف عسل است\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاگر گويند : چگونه درمان مردم است و بصفراء زيان دارد و سوداء را بجنبش آرد ، گوئيم : خدا نفرموده درمان همه مردم است از هر دردى در هر حالى بلكه درمان در آنست في الجمله ، و معجونى نيست جز كه عسل تماميت و كمال آنست و نوشابه‌ها كه از آن سازند براى بيمارىهاى بلغمى بسيار سودمندند .\r\nو قول دوم از مجاهد است كه يعنى در قرآن درمان مردمانست و داستان زنبور عسل در جمله «  مُخْتَلِفٌ أَلْوانُهُ  » تمام است و  فِيهِ شِفاءٌ لِلنَّاسِ  آغاز سخن تازه‌ايست يعنى قرآن درمان مردم است از كفر و بدعت بمانند همين داستانى كه از زنبور عسل گذشت و بدان كه اين قول از دو راه سست است يكم ضمير بايد بنزديكتر مرجع مذكور برگردد و آن همان  شَرابٌ مُخْتَلِفٌ أَلْوانُهُ  مىباشد و اما حكم باينكه به قرآن برميگردد با اينكه نامش پيشتر نيست تناسب ندارد .\r\nدوم روايت ابى سعيد خدريست كه مردى نزد پيغمبر صلى اللَّه عليه و إله آمد و گفت :\r\nبرادرم از درد شكمش شكوه دارد فرمود : عسل به دو بنوشان رفت وانگه برگشت و گفت : عسلش دادم و سودى نداشتش ، باز فرمود : برو عسلش بده ، و فرمود خدا راست گفته و شكم برادرت دروغگو است ، و به او نوشاند و گويا از بند آزاد شد ، و اينكه فرمود : خدا راست گفته تعبير كردند به گفته خدا  فِيهِ شِفاءٌ لِلنَّاسِ  و اين درست است باينكه وصف عسل باشد .\r\nاگر كسى گويد پس معنى شكم برادرت دروغگو است چيست ؟ گوئيم چون بنور وحى ميدانست كه اثر عسل به زودى روشن شود و در اين حال روشن نبوده اين را چون دروغ و اظهار خلاف واقع تعبير كرده - پايان - كلام رازى - و تفسير آيات نمل گذشت و دلالت دارند بر شرافتى در باره مورچه ، و بر برخى از آنچه آيد ، و آيات هدهد دليلند بر ارجمندى او و برخى احوالش و داستانش گذشت و برخى از آن هم آيد .\r\nدميرى در حياة الحيوان گفته : نحل : مگس عسل است و گذشت كه پيغمبر صلى اللَّه عليه و إله و سلم فرموده همه مگسها در آتشند جز نحل و يحيى بن وثاب «  أَوْحى رَبُّكَ إِلَى النَّحْلِ  »\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبا حاء فتحه دار خوانده و بيشتر بحاء ساكنه ، زجاج در تفسير سوره نساء گفته :\r\nآن را نحل ناميدند چون خدا تعالى عسلى كه از او برآيد بمردم بخشيده ، و اينكه خدا به او وحى كرده ستايش او است كه گلها را در پس بيابانها دانسته و بر هر گل بويا افتد و شيره آن را مكد و عسل بيرون دهد .\r\nدر عجائب المخلوقات گفته روز عيد فطر را روز رحمت خوانند چون كه خدا در آن به نحل ساختن عسل را وحى كرده و خدا بيان كرده كه در زنبور عسل عبرت بزرگى است كه جانورى است با فهم ، زيرك و دلير و عاقبت بين و فصل‌شناس و باران‌شناس و مدبّر چراگاه و خوراك و فرمانبر سرور خود و زبون در برابر فرمانده و هنرمند و شگفت آفرينش .\r\nارسطو گفته : زنبور عسل 9 رسته است كه شش رسته آنها با هم آشيانه گيرند و از فزونى شيرينى و تريها كه از گلها و برگها تراوند بخورند و آنها همه را فراهم سازند و از آنها عسل و خانه‌هاى آن را بسازند ، و با آنها رطوبت‌هاى چربى فراهم كنند و جايگاه عسل را درست كنند كه شمع باشد ، و آن را با خرطوم خود گيرد و ميان دو رانش بردارد و از آنها به پشت خود كشد .\r\nدميرى گفته از قرآن برآيد كه مگس عسل بر گل چرد و آن گل در درونش عسل شود و از دهانش بدر اندازد ، و از آن خروارها فراهم گردد خدا فرموده : « پس بخور از همه ميوه‌ها - تا آخر - و مقصود برخى از ميوه‌هاست ، مانند قول او :\r\n« و داده شديم از هر چيزى 16 - النحل » مقصود بعضى از آنها است ، و اختلاف رنگ عسل باختلاف نوع مگس عسل است و بسا مزه‌اش بر اثر چراگاه گوناگون شود و از اين باب است گفته زينب ( همسر پيغمبر ) به پيغمبر صلى اللَّه عليه و إله كه مگس عسل عرفط را خوردى ، چون بوئى كه دريافت به بوى مغافير مانند ساخت و اين حديث در دو صحيح و كتب ديگر مشهور است ( عرفط : درخت طلع است و صمغ آن بدبو است ) .\r\nو كار مگس عسل اينست كه چون جاى پاكى يابد در آن از شمع خانه سازد وانگه خانه شاهان را سازد وانگه خانه‌هاى زنبورهاى نر را كه بيكاره‌اند و خردتر\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاز ماده‌هايند و مايه درون خانه‌ها را فزون كنند ، و چون بيرون آيند همه با هم باشند و در هوا برآيند و با هم بخانه‌ها برگردند ، و نحل نخست شمع سازد و سپس تخم گذارند ، چون كه بجاى آشيانه پرنده‌ها است و چون تخم ريزد بر آن نشيند و گرمش كند مانند پرنده ، و از آن تخم كرمى برآيد و خوراك كند تا پرنده شود .\r\nمگس عسل بر چند گل ننشيند بلكه بر يك گل نشيند برخى خانه‌ها را پر از عسل كند و برخى را پر از جوجه ، و شيوه‌اش اينست كه چون پادشاهش تباه شود آن را بر كنار كند يا بكشد ، و بيشتر در بيرون خانه كشد ، و پادشاهان بيرون نشوند جز با همه مگسها ، و چون از پرواز بماند او را بدوش كشند ، و بيان آن در پايان كتاب در واژه يعسوب بيايد و ويژه پادشاه اينست كه نيش گزنده ندارد ، و بهترين پادشاهان سرخها باشند ، و بدتر آنها آنان كه تيره‌هاى سياه دارند .\r\nو زنبوران عسل كارها را بخش كنند ، برخى شمع سازند ، برخى عسل ، برخى آب كشند ، برخى خانه سازند و خانه‌هاشان شگفت انگيزتر چيزها است ، زيرا شش گوش باشند تا پاره نشوند ، و گويا با يك سنجش هندسى ساخته شده در دائره‌اى شش گوش و بىاختلاف كه همه بهم پيوسته و يك تيكه شده چون اشكال را از سه گوش تا ده گوش كه بهم چسبانند پيوسته نشوند و ميان آنها رخنه افتد جز همان شكل شش گوش كه چون بهم پيوسته شود يك تيكه باشد و همه اين كارها را بىاندازه گير و ابزار كند ، و هنر لطيف خبير و الهام او باشد بدانها چنانچه خدا تعالى فرموده  وَ أَوْحى رَبُّكَ إِلَى النَّحْلِ  - تا آخر آيه .\r\nبينديش در كمال فرمانبرى و خوش انجام دهى او براى فرمان پروردگارش كه چگونه در اين سه جا خانه سازد كوهها ، درختها و خانه‌هاى مردم كه « بر آن سقف بندند » و براى آنها در جز اين جاها لانه نباشد ، و بينديش كه چگونه بيشتر در كوهها خانه سازند كه در آيه جلو ياد شده و آنگه در درختها كه كمتر از آنست و آنگه در خانه‌هاى مردم كه كمترين لانه آنها است ، و بنگر چگونه خوب فرمانبرده كه نخست خانه ساخته و آنگه از ميوه‌ها چرا كرده و بخانه‌هاى خود مأوى كرده و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nفرمان خدا را مو بمو اجرا كرده .\r\nدر احياء گفته : بنگر بزنبور عسل چگونه خدا به او وحى كرده تا از كوهها خانه ساخته و از لعابش شمع و عسل برآورده و يكى را روشنى و ديگرى را درمان نموده ، سپس اگر در كارهاى عجيبش بينديشى از خوردن گلها ، دورى از پليديها و فرمانبرى از سردار خود كه بزرگتر آنها است ، و داد و دهش سردار آنها نسبت بدانها تا آنجا كه اگر يكى آلوده بدر لانه آيد او را بكشد در شگفت مانى اگر خودشناس باشى و در انديشه شكم و فرج و دلخواه خود نباشى و سرگرم بدشمنى رقيبان و دوستى رفيقان نگردى .\r\nو آنگه همه را بگذار و به خانه سازى او پرداز از ماده شمع و شكل شش گوش كه نه خانه گرد سازد و نه چهار گوش و نه پنج گوش بلكه تنها شش گوش برگزيده براى خاصيت كه دارد و بفهم جز مهندس نرسد و آن اينست كه پهن‌ترين و جادارترين اشكال است ، زيرا از مربع گوشه‌هاى تنگى بيكاره ميماند و شكل زنبور دراز و بلند است و گرد ، و مربع را وانهاده تا گوشه‌هايش تهى نمانند و اگر خانه گرد مىساخت در بيرون آنها رخنه‌هاى تهى مىماندند ، زيرا چون دائره‌ها را گرد هم فراهم آرى بهم نچسبند با اينكه هيچ شكلى از اشكال گوشه‌دار جادارتر از گرد نباشد ، و در فراهم كردن اشكال كه بيرخنه باشند همان شكل مسدس است ، و اين خاصيت اين شكل است .\r\nببين چگونه خدا تعالى به زنبور عسل با خردى او اين را الهام كرده از لطف و عنايت خود بوجود نياز برآرش براى زندگى بشر ، فسبحانه ما اعظم شأنه و اوسع لطفه و امتنانه .\r\nو از خوى او است كه از هم گريزند و با هم بجنگند در سوراخ خود ، و هر كه نزديك كندوى آنها شود بگزند و بسا بميرد ، و چون يكى از آنها درون سوراخ بميرد او را بيرون اندازند ، و از خوى او است نظافت و از اين رو فضله خود را بيرون لانه اندازد چون بد بو است ، و او در بهار و پائيز عسل سازد و عسل بهارش بهتر\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو ريزش از درشت كاركن‌تر ، و از آب گوارا و زلال نوشد و هر جا باشد بجويد ، از عسل به اندازه نياز خورد ، و چون عسل لانه كم شود آب بر آن ريزد تا مبادا بپايان رسد و آشوب شود ، زيرا چون عسل لانه پايان يابد زنبورها خانه‌هاى پادشاهان و نرها را تباه كنند و هر كه در آنها باشد بكشند .\r\nيك حكيم يونانى بشاگردانش گفت : چون زنبور عسل باشيد ، گفتند : چگونه گفت آنها در لانه خود بيكار نگذارند و او را برانند و از لانه بيرون كنند چون جا را تنگ كند و عسل را بخورد و بكاركن‌ها بيكارى آموزد .\r\nمگس عسل چون مار پوست گزارد ، و از سرود خوشش آيد ، و سوس آفت او است و درمانش اينست كه در هر كند و مشتى نمك ريزند و هر ماه آنها را بگشايند و با سرگين گاو دود دهند .\r\nو از خوى او است كه چون از كندو بپرد و بچرد هر زنبورى بىخطا بجاى خود برگردد ، و مردم مصر درهاى كندوها را بگردانند در كشتيها و آنها را به جائى كه گل و درخت است ببرند و درهاى كندوها را باز كنند و زنبورها از آنها بيرون روند و همه روز را بچرند و شب به كندوها بازگردند و هر زنبور بجاى خود رود و خطا نكند .\r\nو احمد و ابن أبى شيبه و طبرانى روايت كردند كه پيغمبر صلى اللَّه عليه و إله فرمود : مؤمن چون زنبور عسل است ، پاكيزه خورد و پاكيزه نهد و بيفتد و نه شكسته شود و نه تباه گردد .\r\nو در شعب بيهقى است از مجاهد كه با عمر از مكه تا مدينه همراه بودم و از او نشنيدم حديثى از رسول خدا صلى اللَّه عليه و إله باز گويد جز اينكه : مؤمن چون زنبور عسل است اگرش همراه باشى سودت دهد و اگرش مشورت كنى سودت دهد و اگرش همنشين گردى سودت دهد و همه كارش سود است و زنبور عسل هم همه كارش سود است .\r\nابن اثير گفته وجه شباهت مؤمن به زنبور عسل ، استادى و هوش او است و بىآزارى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو مهربانى و سودمندى و قناعت و كوشائى او در روز و دورى او از پليديها ، و پاكى خوراكش و اينكه از دسترنج ديگرى نخورد و بخشش و فرمانبريش از فرمانده و زنبور عسل را از آفاتى است كه از كارش باز دارد ، چون تاريكى ابر ، باد ، دود آب و آتش و هم مؤمنان را آفاتى است كه از كارش باز دارند چون تيرگى غفلت ، ابر ترديد باد فتنه ، دود حرام ، آب رفاه و آتش هوس .\r\nو در مستدرك دارمى است از على بن ابى طالب عليه السّلام كه در ميان مردم چون زنبور عسل باشيد در پرنده‌ها ، كه پرنده‌اى نيست جز آنكه او را ناتوان شمارد ، و اگر پرنده‌ها ميدانستند در درون چه دارد از بركت با آن چنان نميكردند با مردم به زبان و تن در آميزيد و در كردار و دل جدا باشيد زيرا از آن هر كس همانست كه كند و روز قيامت با كسى است كه دوستش دارد .\r\nو نيز در آنست از ابن عباس كه از كعب الاحبار پرسيد وصف رسول خدا صلى اللَّه عليه و إله و سلم را در تورات چگونه يا بى ؟ گفت دريابيم كه : محمّد بن عبد اللّه است ، در مكه زاده شود و به طيبه بكوچد ، و در شام پادشاهى كند ، دشنام ندهد ، در بازارها فرياد نكشد بدى را ببدى سزا ندهد بلكه ببخشد و چشم پوشد ، امتش حمدگويانند ، خدا تعالى را در هر خوشى و بدى سپاس گويند ، اندام خود را پاكيزه دارند ، ميان خود را ازار بندند ، و در نماز صف كشند چنانچه در نبرد خود ، بنگ آنها در مساجدشان چون بنگ زنبور عسل باشد جار آنها در فضاى آسمان شنيده شود .\r\nابن خلكان در شرح حال عبد المؤمن بن على پادشاه مغرب گفته : پدرش كوره پز بود ، در خردسالى در خانه پدر خوابيده بود و او گل ميزد ، پدرش بنگى در آسمان شنيد و سر برداشت و ابر سياهى ديد از زنبور عسل كه سراسر خانه را پر كردند و بر سر پسرش گرد آمدند كه در خواب بود ، و او را پوشاندند و مدتى بر سر او ماندند و از سر او برخاستند و دردى از آنها نديد ، و نزديكش مردى فال بين بود و پدرش به او گزارش داد و او گفت : نزديك است مردم مغرب گرد پسر ترا بگيرند و چنين شد و كار او بجايى رسيد كه پادشاه مغرب دور و نزديك شد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبيشتر مردم بر اينند كه عسل از دهان زنبور برآيد و از على بن ابى طالب عليه السّلام روايت است كه در خوارى دنيا فرمود : فاخرتر جامه آدميزاده در دنيا آب دهن كرمى است ، و شريفترين نوشابه‌اش فضله زنبور عسل و ظاهرش اينست كه از جز دهانست ، ابن عطيه از او چنين نقل كرده ، و از آن حضرت معروف است كه فرمود دنيا شش چيز است : خوراك نوشيدنى ، جامه ، مركوب ، منكوح و بوئيدنى ، بهترين خوراك عسل است كه جاويده مگس است ، بهترين نوشابه آبست كه نيك و بد در آن يكسانند ، بهتر جامه ديبا است كه بافته كرم است ، بهتر مركوب اسب است كه بر او مردم را كشند ، و بهتر منكوح زنست كه مبالى است در مبالى ، و بهتر بوئيدنى مشك است كه خون جانوريست .\r\nو حق اينست كه عسل از درون آنها است ولى ندانيم از دهانست يا جز آن و به نشود جز بگرمى نفس آنها ، و أرسطو كندوئى از شيشه ساخت تا بنگرد چگونه عسل ميسازند و نساختند تا آن را از درون شيشه با گل اندودند ، غزنوى و ديگران چنين گفتند و در تفسير اوسط كواشى روايت داريم كه عسل از آسمان آيد و در جاهائى از زمين رويد و مگس عسل آن را نوشد و در شمع ميان كندو ريزد و چنان نيست كه برخى مردم پندارند از فزونيهاى خوراك است و در معده تبديل بعسل شده ، اين عبارت او است و خداوند داناتر است ( حياة الحيوان ، 2 :\r\n245 - 248 ) .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nاخبار باب\r\n1 - در تفسير على بن ابراهيم : 416 - كه امام صادق عليه السّلام فرمود : خدا را دره‌ايست كه معدن طلا و نقره است و آن را با ناتوانتر آفريده‌اش كه مورچه است نگهدارى كرده ، اگر شتران بختى آن را خواهند نتوانند .\r\n\r\n[ در بارهء مورچه 
  ]\r\n2 - در حياة الحيوان - 263 - 266 - مورچه معروف است و گويند زمين مورچه دار و خوراك مورچه زده كه مورچه در آن افتاده و نمله بضمّه سخن چينى است و مرد نمل يعنى سخن چين و چه خوش سروده است .\r\n قناعت كن كه بىروزى نمانى * فراموش خدا يك مورچه نيست\r\nچه آيد روزگارت پيش برخيز * و گر برگشت از دست در خواب از آن ايست \r\nو مورچه را نمله گفتند كه پر مىجنبد و كم دست و پا دارد ، مورچه زن و شوهرى ندارد و آبستن نشود ، همانا ريزه از او بر زمين افتد و بزرگ شود تا تخم گردد و از او مورچه پديد شود ، و تخم او را بيظ با ظاء دسته دار گويند ، و مورچه نيرنگ فراوان دارد براى جستن روزى ، و چون چيزى يابد به ديگران آگهى دهد تا بر سر آن آيند ، و گفتند : سروران آنها خبرگزار باشند .\r\nخويش اينست كه خوراكش در تابستان انبار كند براى زمستان و از چاره‌جوئيهايش اينست كه چون بترسد دانه‌ها كه فراهم كرده سبز كنند آنها را به دو نيم كند جز كسفرة كه آن را به چهار پخش كند چون به دو الهام شده كه هر نيمش سبز كند ، و چون نگران شود از پوسيدن دانه آن را روى زمين آورد و پهن كند ، و اين كار را بيشتر در شب و در پرتو ماه كند .\r\nو گفتند : زندگيش به خوردن نيست چون شكم ندارد كه خوراك در آن رود و تنش دو نيمه است و قوتش همان بو كشيدن دانه است كه دو نيمش كند و از سفيان بن عيينه روايت است كه گفت : چيزى نباشد كه خوراكش را انبار كند جز آدمى و عقعق و مورچه و موش و در احياء در باب توكل آن را قطعى دانسته\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nو برخى گفتند : بلبل خوراك انبار كند و گفتند : عقعق انبارهاى زير زمينى دارد ولى آنها را فراموش مىكند ، مورچه بينى تيزى دارد ، و سبب نابوديش روئيدن بال او است كه وسيله فراوانى روزى گنجشكها شود ، زيرا او را در حال پروازش شكار كنند و أبو العتاهيه بدان اشاره كرده در گفته خود :\r\nچون براى مورچه پر درآيد * تا پرد مرگش رسد و رشيد پس از نكبت برمكيان بسيار بدين شعر مثل ميزد و مورچه با شش دست و پايش لانه‌اى كند و پس از آن در آن پيچها نهد تا آب باران در آن نرود و بسا براى همين لانه‌اى بالاى لانه‌اش سازد ، و اين براى ترس او است از بلبل نسبت بدان چه انبار كرده .\r\nبيهقى در شعب گفته : عدى بن حاتم طائى نان براى مورچه‌ها خرد ميكرد و ميگفت : اينها همسايه‌اند و حق همسايگى دارند و در باب وحش از فتح بن خرشف آيد كه زاهد بود و براى مورچه‌ها هر روز نان خورد ميكرد و در روز عاشوراء آن را نميخوردند .\r\nو در جانوران چيزى نيست كه چند برابر تن خود را بارها بدوش كشد جز مورچه تا نپسندد چند برابر را و هسته خرما را هم كه از آن سودى نبرد بكشد و اين از روى حرص باشد و خوراك چند سال را گرد كند با اينكه يك سال بيشتر عمر ندارد ، و از كارهاى شگفتش اينست كه در لانه زير زمين خود چند خانه و دهليز و بالا خانه و طبقه‌هاى آويزان سازد و همه را پر از دانه و ذخيره براى زمستان كند .\r\nرسته‌اى را فارسى گويند كه ميان مورچه‌ها چون زنبورند ميان مگس عسل و رسته‌اى را مورچه شير نامند كه جلوش چون روى شير است و دنبالش چون مورچه و بخارى و ديگران از پيغمبر صلى اللَّه عليه و إله روايت كردند كه يك پيغمبرى زير درختى منزل كرد و مورچه‌اى او را گزيد و فرمان داد بنه‌اش را از زير آن برآوردند و آن را آتش زدند و خدا به او وحى كرد چرا يك مورچه را تنها آتش نزدى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nابو عبد اللَّه ترمذى در نوادر الاصول گفته او را بر سوزاندن مورچه سرزنش نكرد بلكه بر اينكه بيگناه را بجرم گناهكار كيفر داد ، و اين پيغمبر موسى بن عمران عليه السّلام بود كه گفته بود : پروردگارا مردم يك آبادى را بگناهشان عذاب كنى و در ميان آنها فرمانبر باشد و خدا خواست آن را بوى نمايد و گرما را بر او مسلط كرد تا پناه بدرختى برد كه در سايه‌اش بياسايد و نزد آن سوراخ مورچه بود ، و خوابش گرفت و چون لذت خواب را چشيد ، مورچه‌اش گزيد ، و آنها را پامال كرد و نابود كرد و لانه‌شان را سوخت ، و خدا اين آيت را عبرت او ساخت كه يك مورچه‌اش گزيد و ديگران را بكيفر كشيد و خواست آگاهش كند كه كيفر خدا فرمانبر و نافرمان را درگيرد ولى براى فرمانبر رحمت و پاكى و بركت باشد و بر نافرمان بدى و نقمت و عدوان ، و بنا بر اين اين حديث دلالت ندارد بر كراهت و حرمت كشتن مورچه ، چون حلال است دفع آزاركننده تو ، و كسى در آفريده‌هاى خدا محترم‌تر از مؤمن نباشد و خدا دفع آن را از تو براى زدن و كشتن و بردن مال حلال كرده تا چه رسد بخزنده و جانورانى كه زير فرمان مؤمن باشند و بر آنها فرمانرواست و چون او را آزار دهند كشتن آنها برايش مباح است .\r\nو اينكه فرمود : چرا مورچه را نكشتى ؟ دليل است بر اينكه آزار كن كشته شود ، و هر كشتارى كه براى سودى يا دفع زيانيست ، نزد علماء باكى ندارد ، و مخصوص همان مورچه نباشد كه گزيده چون مقصود قصاص نيست و گر نه ميفرمود چرا همان مورچه كه تو را گزيد نكشتى و فرمود يك مورچه‌اى را كه شامل بيگناه و گنه‌كار است ، و از اينجا دانسته شود كه منظور آگهى او است در پاسخ پرسش از هلاك يك آبادى كه در آن مطيع و عاصى است .\r\nو گفته‌اند در شرع آن پيغمبر كيفر جانور بسوختن روا بوده از اين رو خدا او را بر سوختن بسيارى سرزنش كرد كه فرمود « چرا يك مورچه را نسوختى » و اين ناساز است با شرع ما كه پيغمبر صلى اللَّه عليه و إله از عذاب دادن جانور به آتش غدقن كرده و فرموده :\r\n« عذاب نكند به آتش جز خدا تعالى » و روا نيست سوختن جانور مگر آنكه آدمى را\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nسوزانده باشد كه ورثه او حق قصاص دارند بسوختن جانى .\r\nو اما كشتن مورچه در مذهب جائز نيست براى حديث ابن عباس كه پيغمبر صلى اللَّه عليه و إله نهى كرد از كشتن چهار جاندار : مورچه ، زنبور عسل ، هدهد و جغد . . و منظور مورچه بزرگ سليمانى است چنانچه خطّابى و بغوى در شرح سنه گفته است ولى مورچه ريز كه آن را ذر نامند كشتنش جائز است ، و مالك كشتن مورچه را مكروه دانسته جز اينكه زيان زند و دفعش نشود جز با كشتن و ابن ابى زيد كشتن مورچه را كه آزار كند مطلقا جائز دانسته ، و گفتند همانا خدا آن پيغمبر را سر - زنش كرد براى اينكه انتقام خود را كشيد بنابود كردن گروهى كه يكى از آنها او را آزار كرده بود ، و بهتر اين بود كه گذشت كند و شكيبا باشد ، ولى پيغمبر چنين فهميد كه اين نوع آزار كن آدميزاده‌اند و احترام آدميزاد بيش از جانوران ديگر است و اگر تنها به همين قصد بود و قصد انتقام نداشت سرزنش نميشد و سرزنش او براى انتقام گرفتن بود ، و اللَّه اعلم .\r\nو طبرانى در معجم اوسط خود آورده و هم دارقطنى كه چون با موسى خدا سخن گفت : موسى جاى پاى مورچه را بر سنگ سخت از ده فرسنگ راه ميديد .\r\nو ترمذى بسندى با گواهى ابو بكر از رسول خدا صلى اللَّه عليه و إله آورده كه آن حضرت نام شرك برد و فرمود : نهانتر است در ميان شما از آواز پاى مورچه و تو را به چيزى رهنمايم كه چون بجا آرى خدا خرد و درشت شرك را از تو برد ، سه بار بگو : بار خدايا من به تو پناهم از اينكه چيزى را با تو شريك سازم و بدانم و از تو آمرزش خواهم در آنچه ندانم و نيز از ابى امامه باهلى روايت كرده كه نزد رسول خدا صلى اللَّه عليه و إله و سلم دو مرد را نام بردند يكى عابد و ديگر عالم ، فرمود : فضل عالم بر عابد چون فضل من است بر فروتر شماها وانگه فرمود : راستى خدا تعالى و فرشته‌هايش و اهل زمين همه تا مورچه در سوراخش و تا ماهى در دريا رحمت خواهند براى آموزنده خير بمردم .\r\nترمذى گفته : حديث خوب و درست است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو ابا عثمان حسين بن حرث خزاعى گفته : شنيدم فضيل بن عياض ميگفت : داناى آموزنده در ملكوت آسمانها بزرگ خوانده شود .\r\nو روايت شده كه مورچه‌اى كه با سليمان عليه السّلام گفتگو كرد برايش يك دانه هديه برد و وى عليه السّلام آن را در مشت نهاد و آن مورچه گفت :\r\n نبينى كه مال خدا هديه برديم سويش * و گر بىنياز است از آن ميپذيرد\r\nاگر هديه باشد به قدر بزرگيش * بود كاست دريا و در آن نگيرد\r\nولى هديه آريم سوى محبّان * كه از ما پسندد و شكرش ببيند\r\nو اين نيست بهر بزرگى و رادى * و گر نه نداريم چيزى كه ويرا بماند \r\nسليمان عليه السّلام گفت : خدا شما را بركت دهد و از اثر دعايش مورچه بيشتر آفريده‌هاى خدا است و روايت است كه مردى از مأمون درخواست كه بايستد براى شنيدن از او و نايستاد ، گفت : يا امير المؤمنين خدا سليمان بن داود عليه السّلام را براى شنيدن سخن مورچه باز داشت ، و من نزد خدا از مورچه كمتر نيستم و تو نزد خدا بزرگتر از سليمان عليه السّلام نيستى ، مأمون گفت : راست گفتى و ايستاد سخن او را گوش داد و نيازش را برآورد .\r\nو فخر الدين رازى در تفسير قول خدا تعالى  حَتَّى إِذا أَتَوْا عَلى وادِ النَّمْلِ  تا آخر آيه 18 - النحل گفته : وادى نمل در شام است و مورچه بسيار دارد ، اگر گويند : چرا واژه على آورده ؟ گويم از دو راه :\r\n1 - از سوى بالا آمدند و حرف استعلاء آورده .\r\n2 - مقصودش اينست كه همه وادى را تا پايان در نور ديدند و اين عبارت چنين معنا دهد ، مورچه اين سخن را گفت و دور از باور نباشد ، زيرا دانش و سخنورى براى مورچه شدنيست ، و خدا هم بر هر شدنى توانا است ، و از قتادة حكايت است كه بكوفه آمد و مردم گردش را گرفتند و گفت : از هر چه خواهيد بپرسيد ، ابو حنيفه كه پسرى نوجوان بود حاضر بود گفت از او بپرسيد مورچه سليمان عليه السّلام نر بود يا ماده\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو او در جواب ماند ، ابو حنيفه گفت : ماده بود گفتند : از كجا دانستى گفت از اينكه خدا فرموده «  قالَتْ نَمْلَةٌ  » و اگر نر بود فرموده بود كه : « قال نملة » چون واژه نمله مانند حمامه و شاة براى نر و ماده هر دو استعمال شود .\r\nو در كتابى ديدم كه اين مورچه پيروانش را گفت : در سوراخ خود بروند تا نعمت سليمانى را نبينند و ناسپاس نعمت خدا بدانها گردند ، و اين آگاهى است كه همنشينى با دنيا داران ممنوع است .\r\nو روايت است كه سليمان به او گفت : چرا به مورچه‌ها گفتى : بسوراخهاى خود بروند ، ترسيدى من به آنها ستمى كنم ؟ گفت : نه ، ولى ترسيدم فريفته جمال و زيور تو شوند و از طاعت خدا تعالى باز مانند .\r\nثعلبى و جز او گفتند : آن مورچه چون گرگ بزرگى بوده و شل بوده و دو بال داشته و از مقاتل است كه سليمان سخن او را از فاصله 3 ميل راه شنيد ، يك دانشمندى گفته در سخن مورچه ده فن بديعى است يا - براى نداء ايّها ، آگهى نمل ، نام بردن ، ادخلوا فرمان داد ، مساكنكم - وصف كرد ، لا يحطمنكم ، اخطار كرد ، سليمان نام ويژه ، و جنوده ، براى عموم ، و هم ، براى اشاره ، لا يشعرون ، براى پوزش .\r\nو مشهور اينست كه مورچه خردى بوده و در نامش اختلاف است يكى گفته نامش طاغيه بوده و ديگرى گفته خرمى ، گفتند : مورچه‌هاى وادى چون گرگها بودند و گفتند چون شتران بختى .\r\nو دارقطنى و حاكم بسندى از پيغمبر صلى اللَّه عليه و إله آوردند كه فرمود : مورچه را نكشيد چون سليمان روزى براى درخواست باران بيرون شد ، ناگاه مورچه‌اى ديد به پشت افتاده و دستها بالا كرده و ميگويد : بار خدايا ما از آفريده‌هاى توايم و از فضلت بىنياز نباشيم ، خدايا ما را بگناه بنده‌هاى خطاكارت مگير و بر ما ببار تا از آن درخت روئى و ما را از ميوه‌اش خوراك دهى ، سليمان بقومش فرمود : برگرديد ، كه ما را بس شد و براى ديگرى شما به آب رسيديد و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nنوشانده شديد .\r\n3 - در كافى - 4 - 363 - : بسندى از امام ششم عليه السّلام كه محرم از هر چه ترسد از درنده‌ها يا مارها آن را بكشد و اگر به او يورش نكنند او هم قصد او آنها را نكند .\r\n4 - و از همان : بسندش از امام ششم عليه السّلام كه چون محرم شدى بترس از خدا از كشتن هر جانورى جز افعى و كژدم و موش كه مشك را سست سازد و خانه را به آتش كشد ، و اما كژدم پيغمبر صلى اللَّه عليه و إله دست براى سنگى دراز كرد و آن حضرت را گزيد و فرمود : خدايت لعنت كند نه نيكى را وانهى و نه بدى را ، و چون مار قصد تو كرد او را بكش ، و اگر نه مكش ، و سگ گزنده و درنده اگر به تو يورش بردند آنها را بكش و گر نه آهنگ آنها مكن ، و آن سياه مكار را در هر حال بكش و بكلاغ و لاشخور كه بر پشت شتر تو نشينند سنگ پران .\r\nبيان : « توهى السقاء » يعنى مشك شكافد يا بندش را بخورد و آبش را بريزد و خانه را به آتش كشد بر خانواده ، زيرا فتيله را ميكشد و خانه را ميسوزاند ، در قاموس گفته : اسود ماريست بزرگ ، و اسودان مار است و كژدم ، و آن را مكار وصف كرده ، چون كمين كند و بناگاه بگيرد ، صاحب منتقى گفته در قاموس غدر الليل يعنى شب تاريك شد ، و گويا كنايه است از شدّت سياهى مار و سبع ذكر خاص است پس از عام يا مقصود اكمل افراد است كه شير باشد يا گفته‌اند كه گرگ است .\r\n5 - در قرب الاسناد : 66 - بسندش از على عليه السّلام كه محرم بكشد هر چه بر او يورش كند از درنده يا جز آن و بكشد زنبور ، كژدم ، مار و كركس ، گرگ ، شير و هر درنده كه ترسد بر او حمله كند و هم سگ گزنده 6 - در كافى : بسندش از امام ششم عليه السّلام كه كشته شود در حرم و در حال احرام افعى و سياه مكار و هر مار بد و كژدم و موش كه فويسقه است و رانده شود كلاغ و لاشخور بپرتاب سنگ ، و اگر به تو دزدانى تعرض كردند در برابر آنها دفاع كن\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n7 - و از همان : بسندى تا امام پنجم عليه السّلام كه محرم بكشد زنبور ، كركس سياه مكار و گرگ و هر چه ترسد بر او حمله كند و فرمود : سگ گزنده همان گرگ است .\r\nبيان : گويا تفسير سگ گزنده باشد كه در كلام پيغمبر صلى اللَّه عليه و إله آمده و اخبارى در رخصت كشتار جانورانى و نهى از كشتار جانوران ديگر در كتاب حج آيد ان شاء اللَّه تعالى .\r\nدميرى گفته : افعى مار ماده است و افعوان بضم همزه و عين نر آنست و زبيدى گفته : افعى ماريست نقطه دار گردن باريك و سر پهن و بسا كه دو شاخ هم دارد و كار شگفت آورش اينكه ابن شبرمه حكايت كرده يك افعى پاى غلامى را گزيد و پيشانى او بر اثر زهر شكافت .\r\nقزوينى گفته : ماريست كوتاه دم و بدترين مارها است كه چون چشمش را بركنند باز آيد و پلكانش هرگز بسته نشوند و در سرما چهار ماه زير خاك نهان گردد و آنگه برآيد و دو چشمش تار شدند و نزد درخت رازيانه رود و چشمش را بدان بمالد و روشن شود .\r\nزمخشرى گفته : حكايت است كه چون افعى هزار ساله شود نابينا گردد و خدا به دو الهام كند كه ديده بر برگ رازيانه برسايد و روشنى آن برگردد و بسا در بيابانست و تا روستا چند روز فاصله دارد و اين مسافت را كه دراز است با ديده نابينا درنوردد تا به بستانى رسد و درخت رازيانه را بىخطا جويد و چشمش بدان كشد و باذن خدا تعالى بينا گردد ، چون دمش را برند برگردد چنانچه بوده و چون دندانش را كشند پس از سه روز برآيد ، و اگر سرش را كوبند ( سرش را برند خ ب ) تا سه روز بماند و بجنبد ، و دشمنترين دشمن آدمى است و گاو وحشى آن را ديوانه وار بخورد و چون بيمار شود برگ زيتون خورد و درمان شود .\r\nبرخى افعىها با دهان ماده خود را بگايد و نر پس از افتادن بر ماده بيهوش افتد و ماده آلات او را بگزد و ببرد و همان ساعت بميرد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nو گفته : اسود سالخ نوعى افعى است كه پر سياه است و هر سال پوست گزارد و سالخ نام گرفته ، و در دو صحيح است كه پيغمبر صلى اللَّه عليه و إله فرمانداد در حال نماز دو سياه را بكشند كه كژدم و مارند ( حياة الحيوان 1 : 19 ) و بيهقى روايت كرده از ابن عباس كه رسول خدا صلى اللَّه عليه و إله چون نيازى داشت بسيار دور ميشد روزى براى حاجت رفت و زير درختى نشست و دو كفش خود را درآورد گفت : بعد يكى را به پا كرد و پرنده‌اى آمد و كفش ديگر را ربود و به آسمان چرخيد و يك افعى سياه سالخ از آن افتاد و پيغمبر صلى اللَّه عليه و إله فرمود : اين كرامتى است كه خدا مرا بدان گرامى داشت « بار خدايا به تو پناه برم از شر هر چه بر دو پا راه رود و از شرّ هر چه بر چهار پا رود و از شر هر چه بر شكم رود ( حياة الحيوان 1 : 17 ) .\r\nو گفته است كژدم از خزنده‌ها است ، سياه و سبز و زرد دارد همه كشنده‌اند و سبز از همه بدتر است ، طبعش آبى است و پر بچه است و همه نوعش چون آبستن شود مرگش در آنست كه بزايد ، زيرا چون بچه‌هايش درست شوند شكم او را بخورند و بيرون آيند و مادر بميرد ، جاحظ اين گفته را نپسنديده و گفته : ثقه‌اى به من گزارش داد كه كژدم از دهنش زايد و بچه‌هايش كه به اندازه شپش باشند و فراوان بدوش كشد ، و آنچه جاحظ گفته همان درست است .\r\nو كژدم در بدترين وضع است چون آبستن باشد و هشت پا دارد و چشمش در پشت او است ، و از كار شگفت او است كه مرده را نزند و نه خواب را تا چيزى از تنش بجنبد كه آن وقت او را بزند ، و با چسنه‌ها ماوى كند و سازگار باشد ، و بسا افعى را بگزد و او را بكشد ، و همديگر را بگزند و بميرند .\r\nجاحظ آن را گفته : و روشش اينست كه چون آدمى را گزد بگريزد مانند اينكه از كيفر بترسد ، و از لطف كارش اينست كه فيل و شتر را با خرديش ميكشد بگزيدن ، و يكنوع كژدمها پرنده‌اند و اين نوع بيشتر كشنده است و گفته‌اند فروش مورچه در نصيبين درست است چون با آن كژدمهاى پرنده را درمان كنند .\r\nو از عايشه روايت است كه على بن ابى طالب عليه السّلام نزد رسول خدا صلى اللَّه عليه و إله آمد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nو او در نماز بود و كنارش ايستاد و با نمازش نماز ميخواند ، كژدمى آمد تا برسول خدا صلى اللَّه عليه و إله و سلم رسيد و او را رها كرد و بسوى على عليه السّلام رفت و آن را با نعل خود زد تا كشت و رسول خدا بكشتن آن عيبى نديد .\r\nو ابن ماجه از ابى رافع روايت كرده كه پيغمبر صلى اللَّه عليه و إله و سلم كژدمى را كشت با اينكه نماز ميخواند ، و از عايشه آورده كه كژدمى پيغمبر را در نمازش گزيد فرمود : خدا كژدم را لعنت كند كه نه نمازگزار را وانهد و نه جز او را ، او را در حلّ و حرم بكشيد .\r\nو ابو نعيم و ديگران از على عليه السّلام روايت كردند كه كژدمى در نماز پيغمبر صلى اللَّه عليه و إله را گزيد و چون فارغ شد فرمود خدا لعنت كند كژدم را واننهد نماز خوان و نماز نمازنخوان را و نه پيغمبر و نه جز او را جز آنكه او را ميگزد ، و نعلش را گرفت و او را كشت و آب و نمك خواست و بدان ميكشيد و   قُلْ هُوَ اللَّهُ أَحَدٌ   و معوّذتين ميخواند ( حياة الحيوان 2 : 93 - 95 ) و گفته : كلاغ معروف است و براى سياهيش او را غراب نامند و چند نوع است : غداف ، زاغ ، اكحل ، كلاغ زراعت و اورق و اين دسته هر چه شنود بازگو كند ، و غراب اعصم كميابست و عرب گفتند نايابتر است از كلاغ اعصم ، و رسول خدا صلى اللَّه عليه و إله و سلم فرموده نمونه زن خوب در زنان چون يك كلاغ اعصم است ميان صد كلاغ و در روايت است كه گفتند : يا رسول اللَّه غراب اعصم چيست ؟ فرمود : كلاغى كه يك پايش سفيد است .\r\nدر احياء گفته : كلاغ اعصم شكم سفيد است و گفتند : دو بال سفيد ، و گفتند :\r\nدو پا سفيد .\r\nو كلاغ شب ، جاحظ گفته : كلاغى است كه خوى كلاغ را رها كرده و خوى جغد را گرفته و از پرنده‌هاى شب است .\r\nارسطو گفته : كلاغ چهار رسته است : سياه تيره ، ابلق ، و كلاغچه كه كنار پرهاش سفيد است و تنش نازك و دانه مىخورد و سياه طاوسى كه پرهايش برقى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاست و پاهايش چون مرجانست و معروف است به زاغ .\r\nصاحب منطق گفته : كلاغ از پرنده‌هاى پست است راد و آزاده نيست و مردار و خاكروبه مىخورد ، و آن يا سياه تيره و سوخته‌وش و چون زنگى است در ميان مردم كه بدتر آفريده‌اند در شكل و مزاج ، و كلاغ خاكسترى از آن شناساتر است و غراب البين وصف آنست و جوهرى گفته آنست كه سياه و سفيد است .\r\nصاحب منطق گفته : كلاغ از جانورانيست كه فرمان كشتن آنها رسيده در حلّ و در حرم كه از فاسقانند و نامش از نام ابليس باز گرفته است چون تباهى بار آورد كار ابليس است ، و اين نام باز گرفته شده براى هر چه آزارش سخت است و اصل فسق برون شدن از چيزيست و در شرع برونش شدن از فرمان خداست .\r\nجاحظ گفته : غراب البين دو نوع است : يكى خرد و معروف بپستى و ناتوانى و ديگرى در خانه‌هاى مردم است و در جاى كوچ مردم فرود آيد و چون اين كلاغ يافت نشود جز پس از جدائى آنها از منزلشان نام غراب البين به او دادند .\r\nمقدسى گفته : كلاغى است سياه و نالهء اندوهبار مصيبت زده كند ، و ميان دوستانى كه گرد هم آمده و مهربانند بنگ دهد و آژير جدائى دهد و اگر كشت زار آبادى بيند نويد ويرانى آن را دهد و عرصه‌هايش را بررسى كند و به آنان كه در آن ساكنند آگهى دهد از ويرانى خانه‌ها و نشيمنگاهها ، و بخورنده از گلوگيرى اخطار دهد و بكوچنده از نزديكى مراحل ، بنگ كند بآوازى اندوهبار چنانچه آگهى ده مجالس ترحيم .\r\nو در سنن ابى داود و ديگرانست كه : پيغمبر صلى اللَّه عليه و إله باز داشت نمازخوان را از نك زدن كلاغ و به زمين چسبيدن درنده مقصود از نك كلاغ ، سبك سجده كردنست كه در آن نماند جز به اندازه نوك زدن كلاغ براى خوردن .\r\nو دارقطنى از ابى امامه آورده كه پيغمبر صلى اللَّه عليه و إله كفشهاى خود را خواست تا بپوشد و چون يكى را پوشيد كلاغى آمد و ديگرى را برداشت و پراند و از آن مارى بدر آمد ، و پيغمبر صلى اللَّه عليه و إله فرمود : هر كه به خدا و روز جزا ايمان دارد\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nكفشهايش را نپوشد تا آنها را بتكاند ( حياة الحيوان 2 : 119 - 121 ) از خوى هر كلاغى است كه جفت شدن با ماده‌اش را نهان كند و روبرو ماده را گايد و ديگر به دو باز نگردد از بيوفائى و ماده 4 - 5 تخم نهد ، و چون جوجه‌ها از تخم درآيند آنها را دور كند چون بسيار زشتند ، تن خرد ، سر گنده نوك لخت و اندام ناجور دارند ، و پدر و مادر از جوجه‌ها گريزان شوند و آنها را وانهند و خدا از مگس و پشه كه در لانه آنها است خوراك بدانها دهد تا نيرو گيرند و پر درآرند و پدر و مادر بر سر آنها آيند ، ماده روى تخم خوابد و نر خوراكش آرد .\r\nو از خوى او است كه شكار نكند و اگر مردارى يابد بخورد و گر نه از گرسنگى بميرد يا خاكروبه خورد مانند پرنده‌هاى خرد ، و پر حذر است و پر نفرت ، و غدّاف با جغد بجنگد و تخمش را بربايد و بخورد و از كار شگفتش اينست كه چون آدمى خواهد جوجه‌اش را بگيرد ماده و نر هر دو با چنگال خود سنگ برگيرند و در فضا بچرخند و بر او سنگ پرانند و ميخواهند او را جلو گيرند .\r\nو عرب بكلاغ فال بد زند و غراب البين سياه سفيد باشد و صاحب مجالسه گفته : اين نامش براى آنست كه نوح عليه السّلام او را روانه كرد تا از آب بررسى كند و رفت و برنگشت و از اين رويش شوم شمارند ، ابن قتيبه گفته براى همين هم او را فاسق ناميدند .\r\nگفتند : چون كلاغ دو بار بنگ كند بد باشد و اگر سه بار خوب باشد به شماره حروف و شيوه ابن عباس بود كه چون كلاغ بنگ ميكرد ميگفت : بار خدايا جز فال تو فالى نيست و جز خير تو خيرى نه ، و نيست معبود حقى جز تو .\r\nو گفتند : كلاغ به اندازه نوكش زير زمين را بيند و روايت است كه قابيل برادرش هابيل را كشت و او را برد تا بو گرفت و ندانست با او چه كند و خدا دو كلاغ فرستاد و يكى ديگرى را كشت وانگه با منقارش زمين را كاويد و او را زير خاك كرد و قابيل از او پيروى كرد ، و چون آدم از مكه برگشت گفت : هابيل كجا است ؟\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nگفت ندانم و آدم گفت : بار خدايا لعن كن زمينى كه خونش را نوشيد و از آنگاه ديگر زمين خون ننوشد .\r\nمقاتل گفته : از آن پيش درنده و پرنده با آدم همدم بودند و چون قابيل هابيل را كشت پرنده و وحشى از او گريزان شدند و درختها خار برآوردند ، ميوه‌ها ترش شدند و آبها شور و زمين تيره شد .\r\nكلاغ سياه سفيد فاسق حرام است و كلاغ سياه بزرگ كوهى هم بنا بر اصح حرام است و كلاغ زرع بنا بر اصح حلال و در صحيح بخارى بسندش از پيغمبر صلى اللَّه عليه و إله است كه پنج جانورند بر كشنده آنها گناهى نيست ، كلاغ ، لاشخور ، موش ، مار و سگ‌گيرنده .\r\nو در سنن ابن ماجه است كه رسول خدا صلى اللَّه عليه و إله فرمود : مار فاسق است ، موش فاسق است و كلاغ فاسق ( حياة الحيوان : 2 ، 123 ) و گفته : موش چند دسته است ، موش صحرائى و موش معروف ، سوسمار زباب و خلد ، زباب موش كر است و خلد موش كور ، سوسمار ، و موش بيش ، و موش شتر ، و فارهء مشك و ذات النطاق ، موش خانگى همان فويسقه است كه پيغمبر صلى اللَّه عليه و إله فرمان كشتن او را داده در حلّ و حرم و آنها را فواسق گويند چون پليدند و گفتند چون در حل و حرم احترامى ندارند ، و گفتند چون خواستند ريسمانهاى كشتى نوح را ببرند .\r\nو طحاوى بسندش از يزيد بن ابى نعيم كه از ابى سعيد خدرى پرسيد چرا بموش فويسقه گفتند : گفت يك شب پيغمبر صلى اللَّه عليه و إله و سلم بيدار شد و موش فتيله چراغ را گرفته بود تا اتاق را بر سر پيغمبر صلى اللَّه عليه و إله و سلم آتش زند و پيغمبر صلى اللَّه عليه و إله و سلم برخاست او را كشت و خونش را براى محلّ و محرم حلال كرد .\r\nو حاكم بسندى از ابن عباس آورده كه موشى آمد و فتيله را گرفت و كشيد و كنيزكى آمد و او را براند و پيغمبر صلى اللَّه عليه و إله و سلم فرمود : او را وانه و آن فتيله را آورد\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبرابر پيغمبر و روى سجاده او انداخت كه بر آن نشسته بود و به اندازه يكدرهم آن را سوخت و پيغمبر صلى اللَّه عليه و إله فرمود : چون بخوابيد چراغهاتان را خاموش كنيد كه شيطان مانند آن را وادارد و خانه شما را آتش زند و در صحيح مسلم و جز آنست كه پيغمبر فرمان داد هنگام خواب آتش را خاموش كنند براى اينكه فويسقه خانه را بر اهل خانه آتش مىزند .\r\nو موش دو جور است : موش صحرائى و موش معمولى ، هر دو شنوند و بينند و در جانوران تباه‌كن‌تر و آزاركن‌تر از موش نيست و كارش اينست كه بر سر شيشه تنگ دهانه آيد و چاره جويد تا دمش را در آن فرو برد و چون بروغن آلوده شود برآرد و بليسد تا آن را تهى كند ، و دشمنى موش و گربه نهان نيست و سببش اينست كه چون نوح عليه السّلام از هر جانورى دو تا در كشتى جا داد اهل كشتى از موش شكوه كردند كه خوراك و كالايشان را تباه كند ، و خدا بشير وحى كرد تا عطسه زد و گربه‌اى از او بدر آمد و موش از ترس او نهان شد .\r\nزباب موش بيانيست كه هر چه را ميدزدد نيازمند بدان باشد يا نباشد و گفتند موشى است كور و كر و مرد نادان را بدان مانند كنند .\r\nخلد بضمه كه گاهى بفتحه و كسره گفته شود : جانوركى است كور و كر و آنچه برابرش باشد نفهمد جز ببوئيدن ، گفتند موش كور است كه نفهمد جز ببوئيدن ارسطو گفته : هر جانورى دو چشم دارد جز موش كور ، و همانا چنين آفريده است كه خاك‌نشين است و خدا خاك را برايش مانند آب ساخته براى ماهى ، و خوراكش از درون زمين است و در برونش نيرو و نشاطى ندارد ، و چون چشم ندارد خدا تعالى گوش تيزى به دو داده ، و گام‌زدن آهسته را از راه دورى بفهمد و خود را در زمين پنهان كند و گفتند تيزى گوشش تا چشم‌رس ديگرانست .\r\nيربوع و سوسمار جانوريست دو دست بسيار دراز دارد و دمى چون موش صحرائى و رنگى چون رنگ آهو و ژرف زمين لانه كند تا رطوبتش آب او شود ، از نسيم خوشش آيد و بخار را بد دارد ، سوراخش را در برآمدگى زمين بسازد و لانه در برابر وزش\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nچهار باد و روزنه‌ها در آن سازد به نام نافقاء و فاصعاء و راهطاء و چون از يكى روزنه‌ها دنبال شود نفاق كند و از نافقاء بدر رود و اگر از آن دنبال شود از قاصعاء گريزد .\r\nو برون لانه‌اش خاك است و درونش گودال و منافق همچنين است برونش ايمانست و درونش كفر و از اين رو منافق نام گرفته قزوينى گفته : نوعى موش است و از جانورانيست كه سرورى مطاع دارند و فرمانش برند و چون با آنها است در جاى بلند يا بر سر سنگى ايستد و از هر سو راه را پايد و اگر چيز ترسناكى ديد دندانها به هم زند و سوت كشد و چون آن را شنوند بلانه خود برگردند و اگر غفلت كند تا يكى از آنها شكار شود گرد آيند و او را بكشند و ديگرى را بجاى او گزينند ، و چون بدنبال روزى درآيند رئيس نخست برآيد و ديده‌بانى كند و اگر چيز ترسناكى نبيند با آواز سوتش به آنها گزارش دهد تا همه بدر آيند ( 2 : 259 حياة الحيوان ) و زمخشرى از سفيان بن عيينه آورده كه در جانداران نباشد چيزى كه خوراك انبار كند جز آدمى ، مورچه ، موش و عقعق .\r\nعقعق پرنده‌ايست به اندازه كبوتر و به شكل كلاغ و بالهاش از بالهاى كبوتر بزرگترند و دو رنگ دارد : سفيد و سياه دم دراز كه او را قعقع نيز گويند ، او زير سقف آشيانه نكند و در سايه آن نماند ، بلكه آشيانه بر جاهاى بلند سازد و خوى زنا و خيانت دارد ، و بدزدى و پليدى وصف شود ، و عرب در همه اينها بدان مثل زنند .\r\nو بخارى و مسلم از ابى هريره آوردند كه پيغمبر صلى اللَّه عليه و إله فرمود : امتى از بنى اسرائيل نابود شدند كه دانسته نشد چه شدند و جز موش آنها را نبيند و نشناسد و نبينى كه شيرهاى شتر را براى او نهند و ننوشد و شير گوسفند را بنوشد .\r\nنووى و جز او گفتند : يعنى گوشت و شير شتر بر بنى اسرائيل حرام است نه گوشت و شير گوسفند و اينكه موش از گوشت شتر و شيرش نميخورد دليل است كه از بنى اسرائيل مسخ شده .\r\nو اما موش بيش بكسره باء كه بيش بمعنى زهر است جانوركى است چون\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nموش و موش نيست ولى اين نام را دارد ، و در بستانها و بيشه‌ها است ، و ميگردد بدنبال گياهان زهردار تا آنها را بخورد چون زيانش ندارند ، و بسيار بدنبال بيش باشد و موش ذات النطاق موشى است كه نقطه‌هاى سفيد دارد و بالا تنه‌اش سياه است و آن را بزنى مانند كردند كه كمربند بسته روى دو پيراهن رنگين و بالائى را روى زيرى افكنده - قزوينى چنين گفته :\r\nو اما فاره مشك را جاحظ گفته : دو نوع است :\r\n1 - جانوريست در بلاد تبّت كه براى نافش شكار شود ، و چون شكارش كنند سرازير بسته شود تا خونش در ناف گرد آيد وانگه سرش ببرند و بسيار كس نزد ما باشند كه آن را بخورند .\r\n2 - موشهاى سياه خانگى كه بوى مشك دهند و مشك ندارند .\r\nو اما فارهء شتر را در صحاح گفته ، بوى خوش آنها است چون گياه گلدار بچرند و بر سر آب روند و باز آيند و بوى خوشى پراكنده سازند و آن بو را فاره شتر گويند خوردن هر نوع موش حرامست جز يربوع و خوردن دم زده موش مكروه است .\r\n8 - عياشى : از محمّد بن يوسف از پدرش كه پرسيدم از ابى جعفر عليه السّلام از قول خدا « و وحى كرد پروردگارت به زنبور عسل » فرمود مقصود الهام است .\r\n9 - در كافى - : 246 - بسندش از امام هفتم عليه السّلام كه قحطى سختى در عهد سليمان بن داود عليه السّلام دچار مردم شد و به او شكوه كردند و از او خواستند كه براشان باران خواهد ، به آنها گفت : نماز بامداد را كه خواندم ميروم ، و چون نماز بامداد را خواند رفت و آنها هم رفتند ، و چون ميان راه بودند ناگاه مورچه‌اى ديدند كه دو دست به آسمان برآورده و دو پا به زمين نهاده و ميگويد : بار خدايا ما از آفريده‌هاى توايم و بىنياز از روزى تو نيستيم ما را بگناه آدميزاده نابود مكن فرمود : سليمان گفت : برگرديد كه براى جز خود سيراب شديد ، و بارانى در آن سال بدانها باريد كه مانندش را نديده بودند .\r\n10 - در خرائج : از سليمان جعفرى از امام رضا عليه السّلام كه گنجشكى افتاد\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبرابرش و شيون ميكرد و پريشان بود فرمود : ميدانى چه ميگويد ؟ گفتم : نه ، به من فرمود : ميگويد : مارى ميخواهد بچه‌هايم را در خانه بخورد ، برخيز و اين تسمه را بگير و برو در خانه و مار را بكش و برخاستم تسمه را گرفتم و به خانه درآمدم و ناگاه مارى در آن ميچرخيد و او را كشتم .\r\n11 - در فقيه - 3 : 221 - : بسندش از حلبى كه از امام ششم عليه السّلام پرسيد از كشتن مارها ، فرمود : هر چه در بيابان يافتى بكش جز جانّ ، و نهى كرد از كشتن مارهاى خانگى ، و فرمود : آنها را از ترس پىگيريشان وامگذار زيرا يهود در زمان پيغمبر صلى اللَّه عليه و إله گفتند : هر كه مار خانگى را بكشد چنين و چنان شود و پيغمبر صلى اللَّه عليه و إله فرمود : هر كه آنها را از ترس پىگيريشان وانهد از من نيست ، و همانا آنها را وانهيم چون زيانى به تو نرسانند ، فرمود : بسا در خانه‌هاشان آنها را كشت .\r\nبيان : دميرى گفته : جانّ مار سفيد است و گفتند : مار خرد و جوهرى گفته :\r\nمار سفيد .\r\nفيروزآبادى گفته : ماريست سياه چشم و بىآزار و در خانه‌ها بسيار .\r\nدر نهايه - 2 : 144 - گفته : در حديث كشتن مارها است كه : براى اين خانه‌ها عوامريست چون از آنها چيزى ديديد به آنها سه بار اخطار كنيد » عوامر مارهاى خانگى باشند و آن را عامر و عامره گويند كه عمر دراز دارند .\r\n12 - در تهذيب : بسندش : از امام ششم عليه السّلام كه رسول خدا صلى اللَّه عليه و إله نهى كرد از اينكه آنچه مورچه به دهان و دست و پايش آورد بخورند .\r\nبيان : نهى بنا بمشهور حمل بر كراهت شده .\r\nدميرى : ( آن را مكروه دانسته و حديث 12 - بسند حافظ ابو نعيم تا رسول خدا را دليل آن آورده ) ( 2 : 267 - حياة الحيوان ) .\r\n13 - در بصائر - 245 - چاپ تبريز : بسندش از عبد اللَّه بن فرقد كه با امام ششم به مكه ميرفتيم تا به سرف رسيديم كلاغى برابر آن حضرت آمد و به روى وى بنگى زد ، فرمود : از گرسنگى بمير تو چيزى ندانى جز ما آن را بدانيم جز اينكه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nما به خدا داناتريم از تو ، گفتيم در جلو او چيزى بود ؟ فرمود : آرى ، شترى در عرفات سقط شده .\r\nدر دلائل طبرى از نضر مانندش آمده .\r\nبيان : شايد آن كلاغ به عرفات ميرفته براى خوردن شتر مرده و گرسنه بوده و نديده بوده و روزى خود را بو كشيده يا برخى پيشامدها را ميداند چنانچه در باره كلاغ شهرت دارد .\r\n14 - در مكارم - 154 - امام صادق عليه السّلام فرمود : 3 خصلت از كلاغ آموزيد :\r\nنهان كردن گايش . بامداد بدنبال روزى رفتن و حذر كردن .\r\n15 - در خصال - ج 2 ص 8 - : بسندش از سفيان بن ابى ليلى كه پادشاه روم از حسن بن على عليه السّلام پرسيد از هفت چيز كه خدا عزّ و جلّ آفريده و از رحم بيرون نيامدند ، فرمود : آدم ، حوّاء ، قوچ ابراهيم ، ناقه صالح ، ماء بهشت ، كلاغى كه خدا فرستاد و زمين را كاويد و ابليس لعنه اللَّه .\r\n16 - در فقيه : ج 1 ص 44 - روايت است كه هر كه وزغه‌اى بكشد غسل كند يكى از استادان ، ما گفته : علتش اينست كه از گناهانش بيرون شود و از آنها غسل پاكى كند .\r\n17 - در حياة الحيوان - 2 : 288 - : در حديث صحيح است بروايت ابى هريره كه پيغمبر صلى اللَّه عليه و إله و سلم فرمود : هر كه وزغه‌اى را بيك زدن كشد چنين و چنان حسنه دارد و اگر به دو زدن كشد چنين و چنان حسنه دارد كمتر از نخستين ، و نيز از او است در همان كه هر كه در زدن نخست او را بكشد صد حسنه دارد و در زدن دوم كمتر و در سوّم كمتر از آن و طبرانى از ابن عباس روايت كرده كه پيغمبر صلى اللَّه عليه و إله و سلم فرمود :\r\nدندان شماره را بكشيد گر چه درون خانه كعبه باشد .\r\nو در حديث عائشه است كه در خانه‌اش نيزه‌اى گذاشته بود به او گفته شد : با آن چه كنى ؟ گفت : با آن وزغ كشيم ، زيرا پيغمبر صلى اللَّه عليه و إله به او گزارش داد كه ابراهيم عليه السّلام را در آتش افكندند و در زمين جانورى نبود جز آنكه آتش را بر او\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nخاموش كرد بجز وزغ كه در آن ميدميد ، و فرمان داد صلى اللَّه عليه و إله بكشتن وزغ و احمد هم در مسند خود همچنين آن را آورده .\r\nو در تاريخ ابن نجار است از عائشه كه گفت : شنيدم رسول خدا صلى اللَّه عليه و إله و سلم ميفرمود هر كه وزغه‌اى كشد خدا از او هفت گناه محو كند .\r\nو در كامل از ابن عباس است كه پيغمبر صلى اللَّه عليه و إله فرمود هر كه وزغه‌اى كشد گويا شيطانى كشته .\r\nسپس گفته : اينكه در روايت نخست صد حسنه گفته : و در دوّم هفتاد چنانچه در برخى رواياتست جوابش اينست كه آن مانند فرمودهء او است در نماز جماعت كه برابر 27 نماز است و برابر 25 نماز ، زيرا مفهوم عدد حجت نيست و بيان 70 با بيان صد مخالفت ندارد ، و تعارضى ميان آنها نيست ، يا شايد هفتاد براى سزا است و خداوند فزونى را بخشش كرده و هنگام وحى به او اعلام كرده پس از آن يا اينكه ثواب باختلاف نيت و اخلاص كشنده‌ها تفاوت كند و طبق كمال و نقص احوالشان و صد براى كامل است و 70 براى ديگران .\r\nو يحيى بن يعمر گفته : فزونى حسنه در باره نخست براى اينست كه تكرار زدن در كشتن آن دليل بىاهتمامى بامر صاحب شرع است زيرا اگر اهتمام ورزد در بار نخست او را كشد ، چون جانوريست لطيف و نيازى ندارد ، به بسيار زدن ، و چون در بار نخست او را نكشته دليل سستى عزم او شود و از اين رو مزدش از 100 به 70 كم گردد .\r\nو عز الدين بن عبد السلام گفته : فزونى حسنات در بار نخست براى اينست كه خوب كشته و در فرموده آن حضرت درآيد كه : چون بكشيد خوب بكشيد ، و براى آنكه پيشدستى به كار خير است و مشمول قول خدا تعالى گردد كه « پيشدستى كنيد به كارهاى خير ، 48 - المائده » و گفته : بهر كدام از دو معنى كشتن مار و كژدم بدان سزاوارتر است چون مفسده آنها بزرگتر است .\r\n18 - در قرب الاسناد - 121 - از على بن جعفر كه از برادرم عليه السّلام كشتن مورچه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nرا پرسيدم ، فرمود : او را نكش جز اينكه آزارت كند ، و پرسيدمش از كشتن هدهد فرمود آزارش مكن و نكشش و سرش را مبر كه چه بسيار خوب پرنده‌اى است .\r\n19 - در عيون ج 1 ص 277 - و در علل : بسندش تا على عليه السّلام كه رسول خدا صلى اللَّه عليه و إله از كشتن پنج جانور نهى كرد از جغد كه صوّام است و هدهد ، زنبور عسل و مورچه و قورباغه ، و بكشتن پنج ديگر فرمان داد ، كلاغ ، لاشخور ، مار ، كژدم و سگ گزنده صدوق گفته : اين امر براى رخصت است نه وجوب و فرض بيان : دلالت دارد كه صرد و صوّام يكى است چنانچه از سخن دميرى و بيشترى لغت‌دانان برآيد ولى فقهاء آنها را دو جانور دانند ، در قاموس گفته : صرد بصاد ضمه دار و راء فتحه دار پرنده‌اى است سر بزرگ كه گنجشكها را شكار كند و نخست پرنده‌ايست كه براى خدا تعالى روزه گرفته .\r\nدر نهايه گفته : 2 : 181 - در حديث است كه غدقن است بر محرم كشتن جغد و آن پرنده‌ايست كه سر و نوك بزرگ دارد و پر فراوان نيمى سفيد و نيمى سياه و از اين بابست حديث ابن عباس كه نهى شده از كشتن چهار جاندار : مورچه زنبور عسل ، هدهد ، و جغد .\r\nخطّابى گفته : آنچه در باره كشتن مورچه آمده در نوعى خاص آنست كه بزرگ است و پاهاى بلند دارد ، چون كم آزار و كم زيانست و نهى از كشتن زنبور عسل براى سود آنست كه عسل و شمع است ، و هدهد و جغد براى اينكه حرام گوشتند چون نهى از كشتن جاندار كه براى حرمت يا زيان آن نيست براى حرمت گوشت آنست آيا نبينى كه از كشتن جاندار براى جز خوردنش غدقن شده ، و گفتند هدهد بوى گند دارد و در حكم نجاستخوار است ، و جغد به نظر عرب شوم است براى آواز و خود او و گفتند : آن را براى نامش بد دارند كه معنى كاستى دارد و در - 1 : 239 - گفته : پنج جانور در حلّ و حرم كشته شوند و لاشخور را در آنها شمرده\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nو در - 3 : 131 - گفته : پنج جاندار در حلّ و حرم كشته شوند و سگ گزنده را از آنها شمرده ، و آن هر درنده‌ايست كه زخم زند ، بكشد ، بدرّد ، چون شير پلنگ و گرگ ، آنها را سگ ناميده براى آنكه در درندگى شريكند و پر درنده‌اند - پايان - و من گويم عمومى كه دعوى كرده معلوم نيست و گويا منظور از سگ درنده سگ ولگرد است كه زيان دارد و سود ندارد .\r\nدر خصال - 1 : 326 - : بسندش از داود بن كثير رقى كه در اين ميان كه ما نزد امام ششم عليه السّلام نشسته بوديم مردى بما گذر كرد و پرستوى سر بريده‌اى در دست داشت و امام عليه السّلام به دو برجست و آن را از دستش گرفت و به زمين زد وانگه فرمود :\r\nعالم شما بشما چنين فرمان داده يا فقيه شما ؟ البته به من خبر داد پدرم از جدّم كه رسول خدا صلى اللَّه عليه و إله و سلم از كشتن شش جانور غدقن كرد : زنبور عسل ، مورچه ، قورباغه ، جغد ، هدهد و پرستو ، اما زنبور عسل براى آنكه پاكيزه خورد و پاكيزه نهد ، و همانست كه خدا عزّ و جلّ به دو وحى كرده نه پرى است و نه آدمى .\r\nو اما مورچه ، مردم در عهد سليمان بن داود عليه السّلام دچار قحط شدند و بيرون شدند براى خواستن باران ناگاه مورچه‌اى ديدند بر سر دو پا ايستاده و دو دست به آسمان برداشته و ميگويد : بار خدايا ما از آفريده‌هاى توايم و بىنياز از فضلت نايم از فضل خود بما روزى ده و ما را بگناه بيخردان فرزندان آدم مگير .\r\nسليمان گفت : برگرديد بخانه‌هاتان كه خدا تبارك و تعالى بدعاى ديگرى شما را سيراب كرد و اما قورباغه چون آتش بابراهيم افروختند همه خزنده‌هاى زمين به خدا عزّ و جلّ ناليدند و اجازه خواستند كه آب بر آن ريزند و خدا عزّ و جلّ به هيچ كدام اجازه نداد جز قورباغه و دو سوّمش سوخت و يك سومش ماند ، و اما هدهد رهنماى سليمان شد بكشور بلقيس .\r\nو اما جغد راهنماى آدم عليه السّلام بود از سرانديب تا جدّه در مدت يك ماه ، اما پرستو چون كه گردشش در هوا براى افسوس بر آنچه است كه با خاندان محمّد صلى اللَّه عليه و إله\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكردند ، و تسبيحش خواندن «  الْحَمْدُ لِلَّهِ رَبِّ الْعالَمِينَ  » است نبينيدش كه ميگويد :\r\n«  وَ لَا الضَّالِّينَ  » .\r\n21 - در علل - ج 2 ص 281 - و در عيون : بسندى تا امير المؤمنين عليه السّلام كه نهى شده از خوردن جغد و پرستو .\r\n22 - در عيون ج 2 ص 65 : بسندش تا رسول خدا صلى اللَّه عليه و آله و سلم كه هر كه مارى كشد كافرى كشته 23 - در معانى الاخبار - 173 - بسندش از ابان كه مردى از ابو الحسن عليه السّلام پرسيد از كسى كه مارى كشته و گفت كه از رسول خدا صلى اللَّه عليه و إله بما رسيده هر كه آن را رها كند براى ترس از دنباله آن از من نيست زيرا ماريست كه قصد تو ندارد و باكى نيست برها كردنش .\r\n24 - در مجالس صدوق و در فقيه - 4 : 3 در مناهى پيغمبر صلى اللَّه عليه و إله كه نهى كرد از سوختن هر جاندارى به آتش ، و نهى كرد از كشتن زنبور عسل .\r\n25 - در ثواب الاعمال - 237 - بسندش از امام ششم عليه السّلام كه زنى عذاب شد براى گربه‌اى كه آن را بست تا از تشنگى مرد .\r\n26 - در محاسن - 613 - بسندش تا امير المؤمنين عليه السّلام كه پيغمبر صلى اللَّه عليه و إله و سلم مرا بمدينه فرستاد و فرمود : مگذار صورتى جز نابودش كنى ، و نه گورى جز برابر زمينش كنى ، و نه سگى جز كه آن را بكشى .\r\n27 - در سرائر ، بسندى از عبيد بن زراره كه به امام ششم عليه السّلام گفتم : چه فرمائى در كشتن موش ، فرمود : آنها را بكشيد ، آزارت كنند يا آزارت نكنند .\r\n28 - و از همان - 467 - بسندى كه امام ششم فرمود : كشتن مورچه باكى ندارد آزارت كند يا نكند .\r\n29 - در مكارم - 123 - از امام صادق عليه السّلام كه چركين‌تر گناه سه گناه است :\r\nكشتن جانور ، ندادن مهر زن ، ندادن مزد كارگر .\r\nبيان : گويا مقصود از كشتن جانور اينست كه سرش را نبرند ، يا با نياز بوى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاو را كشند براى جهاد يا جز آن 30 - در نوادر راوندى - 43 - : بسندش از امامان عليه السّلام كه پيغمبر صلى اللَّه عليه و إله بر مردمى گذر كرد كه مرغ زنده‌اى را بسته بودند و او را به تير ميزدند ، فرمود :\r\nاينها كيانند خدا لعنتشان كند .\r\nو به همين سند : 28 نوادر - كه رسول خدا صلى اللَّه عليه و إله فرمود : آن صاحب گربه را در دوزخ ديدم كه گربه او را گاز ميگرفت درآمدن و رفتن ، زنى بود كه آن گربه را بست و خوراكى به او نداد و آزادش نكرد تا از جانوران و حشرات زمين بخورد .\r\nبيان : در نهايه است - 1 : 329 - در حديث است كه زنى گربه‌اى را بست و به او خوراك نداد و او را رها نكرد تا از خزنده و حشرات زمين بخورد ، و بحاء بىنقطه روايت شده بمعنى گياه خشك و آن اشتباه است ، و حديث بواژه « خشيش » مصغر هم آمده ، و از اين ماده است حديث گنجشك كه « از من سود نبرد و مرا نگذاشت تا از خزنده‌هاى زمين برگيرم » .\r\n31 - درّمنثور - ج 1 ص 65 - از ابن عباس كه پرسيدند از رسول خدا صلى اللَّه عليه و إله از كشتن مارها فرمود : او و آدمى دشمن هم آفريده شدند ، اگرش بيند بهراسش افكند و اگرش گزد او را به درد آورد ، او را بكش هر جا يافتى 33 - در شهاب كه رسول خدا صلى اللَّه عليه و إله فرمود : راستى خدا دوست دارد چشم تيز بين را چون شهوت آيد ، و خرد كامل را چون شبهه رسد ، و بخشش را اگر چه به چند دانه خرما است ، و دوست دارد شجاعت را گرچه بكشتن مارى .\r\nدر ضوء : اينكه فرمود : « دوست دارد دليرى را » مثل است يعنى خدا او را دوست دارد به اندازه تلاشش گرچه كم باشد و بسيار دلير ، پسند او است و كم دلاور نزد او بر كنار نيست ، و چون مارا ياد آورده بايد مقدارى از آنچه در باره او رسيده ياد كنيم : از او صلى اللَّه عليه و إله روايت است كه بكشيد دم كوتاه دو تيره بر پشت را ، و فرموده صلى اللَّه عليه و إله هر كه مار را رها كند از ترس اينكه دنبالش كنند از ما نيست .\r\nو فرمود : بكشيد مارها را كه هر كه از پىگيرى آنها ترسد از ما نيست .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو پرسش شد از مارهاى خانه ، فرمود : چون چيزى از آنها در خانه خود ديديد بگوئيد شما را سوگند دهم به پيمانى كه نوح عليه السّلام از شما گرفته ، شما را سوگند بپيمانى كه سليمان عليه السّلام از شما گرفته ، مبادا آزار كنيد ، و اگر برگشتند آنها را بكشيد . و از ابن مسعود است كه همه مارها را بكشيد جز مار سفيد كه شاخه‌ايست از نقره .\r\nو فرمود : صلى اللَّه عليه و إله هر كه دست از كشتن مار بدارد از ترس دوزخ البته كافر است يعنى كافر فرمان من است چون فرمان به كشتن آنها داده .\r\nبيان : در نهايه است 1 : 29 - كه در حديث ياد مارها شده كه فرمود : هر كه از پىگيرى آنها ترسد و از كشتن آنها هراس كند از ما نيست ، چون در جاهليت گفته شده ، كه كشنده خود را آزار كنند و دچار ديوانگى سازند ، و چنين كس از روش ما بدور است و مخالف رويه ما است .\r\n34 - در شهاب : از پيغمبر صلى اللَّه عليه و إله كه هر كه گنجشكى را بيهوده كشد آن گنجشك روز قيامت آيد و گرد عرش شيون كند . گويد : پروردگارا از اين بپرس كه چرا بىسودى مرا كشته .\r\nدر ضوء : بيهوده كار دانا است كه بىهدف كند ، و گفتند بازيگريست ، و اين را براى غدقن از كار بيهوده فرموده و مثل زده به كشتن گنجشك كه هدف درستى نداشته باشد ، آن گنجشكى كه بيهوده كشته شده روز قيامت آيد و گرد عرش شيون كند : و از پروردگارش خواهد كه از كشنده‌اش باز پرسد كه چرا بىسودى و دفع زيانى او را كشته ؟ و بگنجشك مثل زده كه با همه خردى تن و زبونيش وانهاده نشود و سزاى دردى كه كشيده دريافت شود تا چه رسد به برتر از آن از آدميزاده و جز او ، و چون خدا آزار كن را توانا بآزار كرده بايد از او سزايش را دريافت كند .\r\nو سخن عصفور رواست كه ضرب المثل و زبان حال باشد ، و مقصود اينست كه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخدا تعالى بناچار سزاى درد كشتن را از كشنده بگيرد ، و گويا گرد عرش تظلم كرده و حق را گرفته ، و رواست حقيقت باشد و خدا او را به زبان آورد و گرد عرش تظلم كند و اين لطف است براى هر كه آن را شنود .\r\nو در حديث است كه شكار بىهدف درست زشت است و هم شكار كردن براى سرگرمى و بازى ، و حديث دلالت دارد كه همه جانداران از وحوش و پرنده محشور شوند ، و اثبات سزا كند ، و سود حديث بزرگداشتن ستم است و آگهى بر اينكه خدا تعالى آن را ناديده نگيرد و گرچه بگنجشكى باشد ، راوى حديث انس بن مالك است .\r\n35 - درّ منثور - ج 4 ص 330 - از خالد كه چون نوح هر چه را در كشتى برداشت كژدم آمد و گفت : اى پيغمبر خدا مرا هم با خود بردار ، فرمود : نه ، تو مردم را ميگزى و آزار ميكنى ، گفت : نه ، مرا با خود بردار و خدا را ضامن بدهم كه هر كه امشب بر تو صلوات فرستاده نگزم .\r\n36 - در قرب الاسناد - 41 - بسندى از مسعدة بن زياد كه شنيدم امام صادق عليه السّلام در پاسخ پرسش از كشتن مارها و مورچه در خانه كه آزار دهند فرمود :\r\nباكى ندارد آزار كن آنها را بكشيد و بسوزانيد ، ولى مارهاى خانگى كه عوامر البيوت باشند نكشيد ، و آنگه فرمود : يك جوان انصارى كه روز احد با رسول خدا صلى اللَّه عليه و إله و سلم نبرد رفت و زنى زيبا داشت ، از خانه بيرون بود و چون برگشت ديد زنش از در خانه برآمد و چون ديدش نيزه بسوى او كشيد ، و او گفت مكن ولى درون خانه‌ات برو ببين چه در خانه تو است .\r\nآن جوان درآمد و ناگاه ديد مارى بر بسترش چرخيده و آن زن گفت : همين است كه مرا بدر كرده ، نيزه را بسر مار فرو كرد ، و آن را آويزان كرد و آن مار به خود مىپيچيد ، و اويش مينگريد ، و در همين ميان آن جوان به زمين افتاد و گردنش شكست ، و برسول خدا گزارش دادند ، و آن روز از كشتن آنها غدقن كرد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nو اينكه گفته : هر كه آنها را از ترس پىگيرى وانهد از ما نيست در جز آنست ، و مارهاى خانگى را نبايد بهيجان آورد چون رسول خدا صلى اللَّه عليه و إله آن روز از كشتن آنها نهى كرد .\r\nنجاشى ( 3 فهرست ) : بسندش از ابى رافع كه درآمدم بر رسول خدا صلى اللَّه عليه و إله كه در خواب بود يا در حال وحى و ناگاه مارى در كنار خانه بود - تا گفته - بيدار شد و به آن حضرت گزارش دادم از مار و فرمود : آن را بكش ، كشتم - الخبر - 38 - در تحف العقول - 12 - در سفارش پيغمبر به على عليه السّلام چون مارى در بنه خود ديدى آن را مكش تا سه بار به دو اخطار كنى و اگر بار چهارم ديديش بكش كه كافر است .\r\nتوضيح : اخطار اينست كه به دو پيشنهاد كنى و سوگندش دهى كه زيان نزند و پديد نگردد ، در نهايه است كه حرج گناه و تنگى است و به اين معنى است حديث « بار خدايا من در حرج نهم حق دو ناتوان را كه يتيم و زن باشند » يعنى تنگ گيرم و غدقن كنم بر كسى كه بدانها ستم كند .\r\n39 - در درّ منثور : از جويرية بن اسماء از عمش كه با گروهى به حج رفتيم و در منزلى فرود آمديم و زنى همراه بود خوابيد و چون برخاست مارى بگردنش پيچيده بود و سر و دمش را ميان دو پستانش نهاده بود ، و ما از آن در هراس بوديم و كوچ كرديم و آن مار طوق گردن آن زن بود و به او زيانى نداشت تا به نشانه‌هاى حرم رسيديم و به زودى خود را كشاند ، و ما به مكه رفتيم و اعمال حج را بجا آورديم و برگشتيم تا آنجا كه مار به گردن آن زن طوق شده بود ، و آن زن خوابيد و بر خاست و آن مار بگردنش بود ، و ناگاه سوتى زد و دشت پر از مار شد و او را خوردند تا همان استخوانش ماند ، من بآقاى آن كنيز گفتم واى بر تو از اين زن بما گزارش بده ، گفت : سه بار زنا داد و هر بار زائيد و بچه‌اش را به تنور افروخته انداخت .\r\n40 - در خرائج ( ترجمه‌اش در شماره 10 گذشت ) .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n41 - در كافى - 6 : 337 فروع - : بسندش از محمّد بن مسلم كه كژدمى رسول خدا صلى اللَّه عليه و إله و سلم را گزيد فرمود خدايت لعن كند كه باك ندارى مؤمن را آزارى يا كافر را ، سپس نمك خواست و به آن ماليد و آرام شد ، و آنگه امام پنجم فرمود : اگر مردم خاصيت نمك را ميدانستند بدنبال ترياق نميرفتند .\r\n42 - در كافى ( بشمار گذشته ، همين حديث را از امام ششم عليه السّلام باختلاف كمى در تعبير آورده و گفته ) نمك را با انگشت بزرگ خود بدان فشار داد تا آب شد .\r\n43 - دميرى گفته : اصحاب ما گويند : جانوران و پرنده‌هاى حرام گوشت اگر تنها زيان دارند و سودى ندارند براى محرم و جز آن مستحب است كشتن آنها چون پنج جانور فاسق ، و گرگ و شير و پلنگ و كركس و لاشخور و كك و شپش و پشه و مانند آنها و اگر سود و زيان هر دو دارند ، چون يوز و سگ آموخته و عقاب و باز و صقر و مانندشان خوب نيست كشتن آنها چون سود شكار كردن دارند ، و بدهم نيست ، چون زيان دارند و آن يورش به كبوتران مردم و زخم زدن به آنها است و اگر سود و زيان ندارند ، چون چسنك و كرم و سوس و خرچنگ و شتر مرغ و مگس و مانند انها كشتن آنها بد است و حرام نيست چنانچه بيشتر گفته‌اند و امام گفته نادرى حكايت كرده بحرمت كشتن پرنده‌ها نه حشرات زيرا بازى بيهوده ايست 1 : 233 -\r\n\r\n[ در بارهء مارها 
  ]\r\nو در باره مار گفته : ابن خالويه گفته 200 نام دارد در زبان عرب ، و سهيلى از مسعودى آورده كه چون خدا مار را به زمين سيستان فرود آورد از همه زمين خدا بيشتر مار داشت و اگر عربد آن را نمىخورد و بسيارى از آن را نابود نميكرد از بسيارى مار از مردم تهى ميشد .\r\nكعب الاخبار گفته : خدا ما را باصفهان فرود آورد و ابليس را بجدّه و حوّاء را بعرفه و آدم را بكوه سرانديب كه بالاى چين و در درياى هند است ، و دريانوردان آن را از چند روز راه بينند ، و جاى پاى آدم كه بر سنگ فرو رفته\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nدر آنست ، و هر شب در اين كوه برقى جهد بىابر و هر روز ببارد و قدمگاه آدم را بشويد ، و گفته‌اند : ياقوت احمر بر اين كوه است و سيل و بارانش از قله به فرود آن آورد و الماس هم در آن يافت شود قزوينى چنين گفته .\r\nو مار چند نوع است : يكى خال سياه و سفيد دارد و آن را رقطاء هم گويند و بدترين افعى است و عرب پندارند افعيها كرند و هم شتر مرغ و ديگرى ازعر است كه بيشتر باشد و ديگرى ازبّ كه مو دارد ، و ديگرى مار شاخدار كه ارسطو منكر آنست و راجز در وصف آن سروده .\r\nداراى دو شاخ و دندان آسيا * ميگزند گر بتواند گزيدن * بگرداند دو چشم را چون شهاب فروزان ( حياة الحيوان - 199 ) و ديگرى شجاع است : بضمّ و كسر ، و آن ماريست بزرگ كه نيش دارد براى سوار و پياده و بر دم خود ايستد و بسا بسر اسب سوار رسد و در بيابانها است و ديگرى عربد است كه مارى بزرگ و مار خور است ، و ديگرى اصله است كه بسيار بزرگ است و چهره‌اى چون آدمى دارد ، و گويند پس از هزارها سال چنين شود و از خصائص او است كه به همان نگاه كردن ميكشد .\r\nو ديگرى صلّ است كه آن را مكلّله هم گويند چون سرش كنگره دارد و بسيار تباهكار است و بهر چه گذرد بسوزاند و گرد سوراخش گياهى نباشد ، و چون پرنده‌اى برابر جايش گذرد بيفتد ، و جانورى نزديكش نگذرد جز بميرد ، و با سوت خود از تير پرتاب بكشد ، و چشمش بر هر كه افتد گر چه از دور بميرد ، و هر كه را گزد بيدرنگ بميرد ، و اسب سوارى بر او نيزه زد و خودش با اسبش مردند ، و در بلاد ترك بسيار است .\r\nو ديگرى ذو الطفيتين است و ابتر كه در دو صحيح از پيغمبر آوردند كه آنها را بكشيد زيرا چشم گيرند و زنان آبستن را سقط جنين كنند ، زهرى گفته : به نظر ما اين اثر زهر آنها است ( حياة الحيوان 2 : 34 )\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو ديگرى ناظر است كه چون چشمش بر آدمى افتد بيدرنگ بميرد .\r\nو نوع ديگرى دارد كه چون آدمى آوازش را شنود بميرد ، و در حديث خدرى آمده كه جوان انصارى بمارى نيزه زد و مرد و جوان انصارى هم بيدرنگ مرد .\r\nو از نامهاى مار است حيّه ، عين ، عيم ، اين ، ارقم ، اصله ، جانّ ، ثعبان ، شجاع ازب ، ازعر ، ابتر ، ناشر ، افعى ، افعوان براى نر و ماده ، ارقش ، صلّ ، ارقط ذو الطفيتين و عربد .\r\nابن اثير گويد بمارها گويند : ابو البخترى ، ابو ربيع ، ابو عثمان ، ابو العاصى ، ابو دعور ، ابو وثاب ، ابو يقظان ، ام طبق ، ام عافيه ، ام عثمان ، ام الفتح ، ام محبوب و بنات طبق .\r\nو مار صمّاء بسيار بد است ، صمّه مار نر است كه نام پدر دريد بن صمّه شاعر جاهلى بوده و جانورشناسان گويند : مار هزار سال بماند و هر سال پوست گذارد و سى تخم نهد بشمار دنده‌هايش ، و مورچه‌ها گرد آيند و بيشتر تخمهاى او را تباه كنند و جز اندكى درست نماند ، و چون كژدمش گزد بميرد .\r\nو يك نوعش حريش است و بدتر همه افعى است كه در ريگستان جا دارد ، و تخم مارها درازند و تيره‌رنگ و سبز و سياه و با نقطه سفيد و سياه و سفيد تنها ، و در برخى لكه‌ها باشد و درخشندگى و سبب گوناگونى آن شناخته نشده و درونش چيزيست مانند چرك بهم پيوسته در يك خط دراز .\r\nمارها جفت‌گيرى معلومى ندارند و همانا به يكديگر پيچ خورند و زبانشان شكاف دارد ، و برخى گمان بردند دو زبان دارند ، و پر خور و حريصند چون جوجه‌ها را نجائيده ببلعند مانند شير ، و كارشان اينست كه چون استخواندارى ببلعند بدرختى يا مانندش سخت به پيچند تا در درون آنها شكسته شود ، و خويش اينست كه چون بگزد وارونه شود و برخى مردم پندارند براى اينست كه زهر\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبريزد و چنين نيست .\r\nو چون خوراكى نيابد به همان نسيم هوا زنده است و زمانى طولانى با آن قوت گيرد و بنهايت گرسنگى رسد ، و جز گوشت جانور زنده نخورد ، و چون پير شد پيكرش ريز شود و به همان نسيم قناعت كند و خوراك نخواهد و از وضع غريبش اينست كه آب نخواهد و بر سر آب نرود جز اينكه از مى خوددارى نكند چون بويش را شنود چون در خوى او مى دوستى است ، و چون آن را بيابد بنوشد تا مست شود و بسا مستى او را بكشد .\r\nمار نر در يك جا نماند و همان ماده بر سر تخم بماند ، تا جوجه‌اش درآيد و به كار پردازد و او نيز بگردش رود ، چشمش در سرش نميگردد و مانند ميخى بر آن استوار است چون چشم ملخ و اگر آن را بكنند باز برآيد ، و همچنين نيش آن را بكنند پس از سه روز برويد ، و دم او را هم ببرند باز برآيد .\r\nو از خوى غريبش اينكه از مرد برهنه بگريزد و به آتش شاد است و بدنبال آن رود و از آن خوشش آيد و شير را بسيار دوست دارد ، و چون با تازيانه‌اى كه آلوده به عرق اسب است زده شود بميرد ، سرش ببرند و چند روز نميرد ، و چون كور شود يا از زير زمين برآيد و نابينا باشد بدنبال رازيانه سبز رود و ديده‌اش را بدان بمالد و بينا گردد ، منزه است آنكه اندازه گرفت و رهنمائى كرد ، كورى او را مقدر كرد و او را بدان چه برش اندازد رهنمائى كرده .\r\nدر زمين جانورى به اندازه مار نباشد جز آنكه مار از او تواناتر است و چون تا سينه بسوراخى درآيد يا شكافى نيرومندتر مردم نتواند او را بيرون كشد و بسا تيكه شود و بدر نشود و دست و پا و ناخن ندارد كه با آن سوراخ بكند ، و پشتش چنين نيرومند است براى دنده‌ها كه دارد ، زيرا 30 دنده دارد ، و با شكم برود و اجزاء خود را به سختى جلو كشد ، مارها در طبع خود آبى هستند ، در دريا بمانند پس از آنكه در خشكى بودند و بر عكس جاحظ گفته : مارها سه دسته‌اند : يكى را درمانى براى گزيدنش نيست چون\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nثعبان و افعى و مار هندى ، يكى را با ترياق درمان توان كرد ، و ديگران بهراس كشند ، نه زهر ، چنانچه حكايت شده مردى زير درختى در خواب شد و مارى از درخت بر او سرازير شد و سرش را گزيد و روى پوشيده بيدار شد و سر را خاريد و نگريد و چيزى نديد و گمانى نبرد و سر نهاد و خوابيد .\r\nو پس از مدتى كسى كه ديده بود مار سرش را گزيده ، به او گفت دانستى چرا زير درخت از خواب بيدار شدى ؟ گفت : نه به خدا ندانستم ، گفت : مارى سرازير شد و سر تو را گزيد و چون هراسان برخاستى خود را واپس كشيد ، آن مرد را هراسى گرفت كه جان داد ، گفته : پندارند براى هراس زهر بجوشد و سوراخهاى تن باز شوند و زهر در آنها درآيد - پايان - قرطبى در تفسير سوره غافر : بسندى از كعب الاحبار آورده كه چون خدا تعالى عرش را آفريد با خود گفت : خدا آفريده‌اى بزرگتر از من نيافريده و خدا مارى گرد آن چرخاند كه هفتاد هزار بال داشت و در هر بالى هفتاد هزار زبان و هر روز بشمار قطره‌هاى باران و برگهاى درختان و ريگها و خاكها و شماره روزهاى جهان و همه فرشتگان تسبيح از دهنهاى او برآمدى و بر عرش پيچيد و عرش تا نيمه آن بود - انتهى - ابو الفرج ابن جوزى از بشر بن فضل آورده كه ما به حج ميرفتيم و بر سر يكى از آبهاى تازيان گذشتيم و بما گفتند در اينجا سه خواهرند كه در زيبائى از همه برترند و پزشكى و درمان بيماران كنند ، و خواستيم آنها را ديدار كنيم و با چوبى ساق پاى يكى از ياران خود را سفتيم تا خون آمد و او را برداشتيم و نزد آنها برديم و گفتيم او را مار گزيده و آيا درمانى دارد ؟\r\nخواهر خردسال‌تر بيرون شد و دختركى بود چون خورشيد تابان و آمد و او را وارسيد و معاينه كرد و گفت : مارگزيده نيست ، گفتيم : پس چيست ؟ گفت :\r\nچوبى تنش را سائيده كه مار نرى بر آن شاشيده و دليلش اينست كه چون خورشيد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبرآيد خواهد مرد ، گفت : چون خورشيد برآمد مرد و از او در شگفت شديم ، و برگشتيم و نيز گفته : عيسى عليه السّلام به مارگيرى گذر كرد كه مارى را دنبال كرده بود و آن مار گفت : يا روح اللَّه به او بگو اگر از من صرف نظر نكند به او ضربتى زنم كه تيكه تيكه شود ، و عيسى گذشت و چون برگشت مار در جعبه مارگير بود ، عيسى فرمود : مگر تو چنان و چنين نگفتى و چگونه همراه او شدى ، گفت يا روح اللَّه برايم سوگند خورد و اكنون با من پيمان‌شكنى مىكند و زهر پيمان‌شكنى او از زهر من زيانبارتر است .\r\nدر عجائب المخلوقات قزوينى است كه ريحان فارسى پيش از خسرو انوشيروان نبود و در زمان او يافت شد براى اين بود كه يك روز بدادخواهى نشسته بود و ناگاه مار بزرگى زير تختش خزيد و خواستند او را بكشند ، خسرو گفت : دست از او برداريد گمانم ستم رسيده است و آن مار خود را كشاند و كسرى يكى از افسرانش را بدنبالش روانه كرد و با او رفت تا بر دهنه چاهى رسيد و مار در آن فرو شد و برگشت و سركشيد و آن مرد نگاه كرد در تك چاه مارى كشته بود و بر دوشش كژدمى سياه بود و او را نيزه كشيد و بكژدم فرو كرد ، و نزد شاه آمد و گزارش داد از حال آن مار .\r\nچون سال آينده شد آن مار آمد در همان روز كه خسرو براى دادخواهى نشسته بود و خود را كشاند تا برابرش رساند و از دهنش تخمه سياهى فشاند و شاه گفت :\r\nآن را كشتند و ريحان از آن روئيد و چون شاه بسيار زكام ميشد و دردهاى مغز داشت آن را به كار برد و سود خوبى از آن ديد ( 199 حياة الحيوان ) مسعودى از زبير بن به كار آورده كه در زمان جاهليت دو برادر به سفر رفتند و در سايه درختى كنار سنگ سختى منزل كردند چون شب نزديك شد از زير آن سنگ مارى بدر آمد و يك دينار طلا نزد آنها افكند ، گفتند اين از گنجى است كه در اينجا است و سه روز ماندند و هر روز دينارى براى آنها بيرون مىآورد ، يكى به ديگرى گفت : تا كى چشم به راه اين مار بمانيم خوبست آن را بكشيم و اين گنج\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nرا بكنيم و برگيريم برادر او را نهى كرد و گفت : شايد رنجى ببرى و گنجى نبرى و نپذيرفت و تيشه‌اى گرفت و بكمين مار نشست تا بدر آمد و به او زد و سرش را زخمى كرد و او را نكشت و مار به دو جست و او را كشت و بسوراخش برگشت ، و او برادر را به خاك سپرد و ماند تا فردا ما را با سر بسته بدر آمد و با او چيزى نبود و وى به دو گفت : به خدا من از آنچه به تو رسيد خشنود نبودم و برادرم را از آن باز داشتم و نپذيرفت ، و اگر بخواهى خدا ميان ما باشد كه زيانم نزنى و زيانت نزنم و برگردى بدان كارى كه در نخست بودى .\r\nمار گفت : نه ، گفت : براى چه ؟ گفت : من ميدانم دل تو به من خوش نشود هرگز و گور برادرت را مىبينى و دل من هم به تو خوش نشود تا اين شكست سر را دارم و در مسند احمد است از ابن مسعود كه پيغمبر صلى اللَّه عليه و إله فرمود : هر كه مارى را كشد چون كسى است كه مرد بت‌پرستى را كشد و هر كه آن را وانهد از ترس انجامش از ما نباشد .\r\nابن عباس گفته : مارها مسخ شدند ، چنانچه ميمونها از بنى اسرائيل مسخ شدند و طبرانى و ابن حبان هم آن را از رسول خدا آوردند ، و مارها كه در خانه‌هايند كشته نشوند تا سه بار به آنها اخطار شود براى آنكه فرمود صلى اللَّه عليه و إله در مدينه پريانى مسلمانند چون از آنها ديديد آنها را تا سه روز اخطار كنيد .\r\nبرخى آن را براى خصوص مدينه دانند و دست اينست كه براى همه شهرها است و كشته نشود تا به او اخطار شود و مسلم و مالك در آخر موطأ از ابى سائب مولاى هشام بن زهره آوردند كه بر ابى سعيد خدرى در خانه‌اش وارد شدم و ديدم نماز ميخواند و نشستم تا بسر آورد و زير تختش در زير اتاق جنبشى شنيدم ، و نگاه كردم مارى ديدم برجستم آن را بكشم به من اشاره كرد بنشين و نشستم چون نماز را تمام كرد با تأنى در آن خانه اشاره كرد و گفت : اين اتاق را مىبينى ؟ گفتم : آرى ، گفت : جوانى از ما كه تازه عروسى كرده بود در آن بود و بهمراه رسول خدا براى جنگ خندق بيرون شديم و آن جوان نيم روز از رسول خدا\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاجازه ميگرفت و نزد همسرش مىآمد و يك روز كه اجازه خواست به او فرمود اسلحه‌ات را بردار كه از بنى قريظه بر تو نگرانم آن جوان سلاحش را برداشت و به خانه خود آمد ديد زنش ميان دو لنگه در ايستاده و با نيزه به دو يورش برد تا به او زند سر غيرت آمده بود .\r\nزنش گفت از نيزه‌ات دست بكش و به اتاقت درا تا بينى چه مرا بيرون آورده ، و باتاق درآمد و ديد مارى بزرگ بر بستر چرخ زده با نيزه به دو حمله كرد و او را به نيزه كشيد و برآورد در حياط فشرد و به خود پيچيد و آن جوان هم افتاد و مرد و دانسته نشد كه جوان زودتر مرد يا مار .\r\nگفت : نزد پيغمبر صلى اللَّه عليه و إله آمديم و به دو آن را گزارش داديم و گفتيم دعا كن خدا او را زنده كند ، فرمود : براى يار خود آمرزش خواهيد و آنگه فرمود : در مدينه پريانيند كه مسلمان شدند چون از آنها ديديد تا سه روز به آنها اعلام كنيد و اگر پس از آن بر شما پديد شدند بكشيد كه همانا او شيطانست .\r\nو علماء در تفسير اخطار خلاف دارند كه سه روز است يا سه بار و بيشتر يكم را گفتند و صيغه‌اش اينست كه بگويد : شما را سوگند دهم به پيمانى كه نوح و سليمان عليهما السّلام از شما گرفتند كه پديد نشويد بر ما و باز نگرديد بما .\r\nو در اسد الغابه است از عبد الرحمن بن ابى ليلى كه رسول خدا فرمود چون مار در خانه پديدار شود به او بگويند : همانا از تو خواهش داريم به پيمان نوح و به پيمان سليمان عليهما السّلام كه ما را نيازاريد و اگر برگشت او را بكشيد .\r\nاز عمران بن حصين روايت است كه پيغمبر صلى اللَّه عليه و إله و سلم عمامه‌ام را از پس سرم برگرفت و فرمود اى عمران راستى خدا دوست دارد انفاق را و دشمن دارد بخل را ، انفاق كن ، بخوران روى هم گرد مكن تا آنكه طلب بر تو دشوار گردد و بدان كه خدا عزّ و جلّ دوست دارد چشم تيز را هنگام هجوم شبهه‌ها و خرد كامل را در فرود آمدن شهوت ، و دوست دارد بخشش را گر چه بر چند دانه خرما باشد ، و دوست دارد دليرى را گرچه بكشتن مارى حياة الحيوان 1 : 3 - 2 - 5\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nحنيفه گويند سزا است كه مار سفيد را نكشند زيرا جانّ باشد ، طحاوى گفته كشتن همه عيب ندارد و بهتر اخطار است و در جاى ديگر گفته : در دو صحيح است از عبد اللَّه بن عمر كه پيغمبر صلى اللَّه عليه و إله فرمود : « لعنت كند خدا كسى را كه جانور را تيكه كند و در روايتى است كه لعنت كند خدا كسى را كه جاندار را هدف سازد » يعنى او را نشانه تيراندازى كند مانند تيكه پوست و جز آن ، و اين نهى براى حرمت است . زيرا پيغمبر كننده‌اش را لعن كرده و چون شكنجه جاندار است و تلف كردن آن و ضايع كردن مال و از دست دادن تذكيه آن اگر حلال باشد و سود آن اگر حلال گوشت نباشد ( حياة الحيوان 1 : 207 )\r\n24 - در عيون ج 1 ص 243 - و در علل : بسندش كه يك شامى از امير المؤمنين عليه السّلام پرسيد آدم عليه السّلام چند بار حج كرد ؟ فرمودش 70 بار پاى پياده ، و در نخست حج جغدى بهمراهش بود كه او را بآبگاه رهنمائى ميكرد و از بهشت بهمراهش آمده بود ، و از كشتن جغد و پرستو غدقن شده ، و پرسيدش چرا جغد راه نميرود فرمود : چون ناليد بر بيت المقدس و چهل سال بر آن گرديد و گرييد و پيوسته با آدم عليه السّلام گريه كرد .\r\nو از اينجا است كه در خانه‌ها نشيمن كرده و با او است نه آيه از قرآن خدا عز و جل از آنچه كه آدم در بهشت ميخواند و تا روز قيامت با او باشند 3 آيه از آغاز كهف : سه آيه از سبحان ( اسرى ) و آنها  فَإِذا قَرَأْتَ الْقُرْآنَ  اند ( 45 - 47 اسرى ) و سه آيه از يس  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  9 - 11 .\r\n45 - در عيون - 1 : 261 - بسندش از امير المؤمنين عليه السّلام كه در بال هر هدهد كه خدا عز و جل آفريده بسريانى نوشته است - آل محمّد بهترين خلق خدا باشند 46 - در بصائر - 346 - بسندش تا رسول خدا صلى اللَّه عليه و إله كه براى پرستو سفارش خوب دهيد كه همدمترين پرنده مردمى است بمردم سپس رسول خدا صلى اللَّه عليه و إله فرمود ميدانيد در خواندنش چه گويد ؟ ميگويد :   بِسْمِ اللَّهِ الرَّحْمنِ الرَّحِيمِ ، الْحَمْدُ لِلَّهِ رَبِّ الْعالَمِينَ   تا همه سوره فاتحه را ميخواند و در آخر خواندنش گويد :  وَ لَا الضَّالِّينَ \r\n\r\n","description":"","footnote":"","page_name":" 210 ","page_number":210},
  {"content":"\r\n\r\nدر كافى 6 : 223 - بسندى مانندش را آورده ( باندك اختلافى در تعبير ) و در آخرش گفته : رسول خدا مدّ داد «  وَ لَا الضَّالِّينَ  » را .\r\nبيان : دميرى گفته : سنونو بضم سين و دو نون كه مفردش سنونوه است بخشى از پرستو است و از اين رو سنگ يرقان را سنونو گويند ، و در عجائب المخلوقات باشتباه آن را صنونو بصاد آورده و درستش با سين و منسوبست بنوعى از پرستوها .\r\nدر مختلف بنقل از كتاب عمّار بن موسى از امام صادق عليه السّلام گفته : فضله خطاف پاك است و خودش حلال گوشت است ولى مكروه است چون پناهنده است به تو و هر چه پناهنده شد آن را پناه بده ( ص 172 ) در تهذيب : بسندش مانندش آمده جز كه واژه خرء ندارد .\r\n48 - و از همان ج 9 ص 21 - بسند پيش از عمّار از امام ششم عليه السّلام از مردى كه پرستو را در بيابان بدست آورد يا آن را شكار كند بخورد از آنها ؟ فرمود :\r\nآن از خوردنيست و از گرگ كه خورده شود ؟ فرمود : نه حرام است .\r\nبيان : شيخ از خوردنيست را بتعجب انكارى حمل كرده ، و آن بعيد است و بهتر حمل اخبار نهى است بر كراهت چنانچه بيشتر فقهاء گفته‌اند .\r\n49 - در تهذيب - ج 9 ص 21 - كه پرسش شد از امام ششم عليه السّلام از شقراق « سبزه قبا » فرمود : بخاطر مارها كشتنش مكروه است ، فرمود : روزى پيغمبر در راه بود و ناگاه شقراقى شيرجه رفت و از كفشش مارى بدر آورد .\r\nبيان : بخاطر مارها ، يعنى آنها را مىخورد و سودى بزرگ دارد و از اين رو كشتنش بد است يا براى آنكه مار را از كفش آن حضرت صلى اللَّه عليه و إله برآورده و محترم شده ، يا براى اينكه مار مىخورد و زهرناك است ، و مقصود كشتن او است براى خوردن ، و يكم روشنتر است .\r\n50 - در خرائج : از امام ششم عليه السّلام كه مردى پرستو را از او پرسيد فرمود : آزارش نكنيد كه آزارى ندارد و پرنده‌ايست كه ما خانواده را\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nدوست دارد .\r\n51 - در كافى - 6 : 313 - فروع : بسندى از نشيط بن صالح كه شنيدم ابو الحسن عليه السّلام ميفرمود : من در خوردن حُبارى باكى نبينم ، براى بواسير و درد پشت خوبست و بكثرت جماع كمك دهد ( شرح حبارى آيد ) 52 - در حياة الحيوان - 2 : 272 - 274 - : هدهد بضمّ دو هاء و دال ساكنه بىنقطه و هم بفتح دو هاء پرنده‌ايست معروف و خط و رنگ بسيار دارد و بد بو است زيرا در زباله براى تخم كردن جا سازد ، و گفته‌اند آب را درون زمين بيند چنانچه آدمى درون شيشه ، پندارند كه رهنماى سليمان بوده براى آب و از اين رو او را جستجو كرد چون نيافتش .\r\nو سبب غيبت هدهد از سليمان عليه السّلام اين بود كه چون ساختمان بيت المقدس را پايان داد آهنگ سرزمين حرم كرد و قشونى آماده كرد و بهمراه خود صد فرسنگ راه پرى و آدمى و ديو و پرنده و وحوش برداشت و باد همه را برد و چون بحرم رسيد تا خدا خواست در آن ماند ، و هر روز پنج هزار شتر ، پنج هزار نره گاو و بيست هزار گوسفند ميكشت ، و ببزرگان قومش كه با او بودند ميفرمود در اينجا پيغمبرى عربى پديد شود كه وصفش چنين و چنان است بر هر كه با او مبارزه كند پيروز گردد ، هيبت او يك ماه راه برود ، خويش و بيگانه در بر او در حق برابرند در باره خدا سرزنش نپذيرد .\r\nگفتند : اى پيغمبر خدا بچه دينى باشد ؟ گفت : بدين يگانه‌پرستى پاك ، خوشا بر كسى كه دريابدش و باورش دارد ، گفتند : ميان ما و ظهورش چه اندازه است ؟\r\nفرمود : هزار سال و بايد حاضران شما به غائبان برسانند كه سرور پيغمبران و خاتم رسولانست .\r\nو سليمان عليه السّلام در مكه ماند تا مناسك خود را بجا آورد و بامداد از مكّه بسوى يمن رفت و نيم روز به صنعاء رسيد و يك ماه راه درنورديد ، و سرزمينى خوب و خرّم بنگريد و دوست داشت در آن فرود آيد و نماز بخواند و چاشت خورد و\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nچون فرود آمد هدهد گفت : سليمان بفرود شدن پرداخت و او به آسمان برآمد و بدرازا و پهناى جهان از چپ و راست نگريست و بوستان بلقيس را ديد و بسبزه آن دلداد و بدان فرو شد و يكى از هدهدهاى يمن را ديد و نزد او شد ، نام هدهد سليمان يعفور بود .\r\nو او بهدهد سليمان گفت : از كجا آمدى و بكجا ميخواهى به روى گفت :\r\nبا سرورم سليمان از شام آمدم ، گفت : سليمان كيست ؟ گفت : پادشاه پريان و آدميان و ديوان و پرندگان و وحوش و بادها ، و بزرگى ملك سليمان و آنچه در فرمان داشت برايش گفت ، و به او گفت تو از كجا آمدى ؟\r\nاو گفت : من از همين سرزمينم ، و كشور بلقيس را برايش باز گفت كه 12 هزار افسر در فرمان او است و هر كدام صد هزار جنگجو در فرمان دارند ، سپس به او گفت : با من مىآئى تا كشور او را ببينى ؟ گفت : ميترسم سليمان هنگام نماز خود مرا جويد ، چون نياز به آب يابد ، هدهد يمنى گفت سرورت را خوش آيد كه گزارش اين كشور را به او برسانى .\r\nبا او رفت ببازرسى كشور بلقيس و نزد سليمان برنگشت جز پس از نماز پسين و سليمان كه در زمين بىآبى فرود شده از آدمى و پرى و ديوان از آب پرسش كرد و ندانستند ، از پرنده هدهد جستجو كرد ، و كدخداى پرنده‌ها كه كركس است خواست و از هدهد پرسيد و چيزى از او نميدانست ، سليمان عليه السّلام در اين هنگام خشم كرد و گفت : « البته او را به سختى شكنجه دهم - تا آخر آيه .\r\nسپس عقاب سرور پرنده‌ها را خواست و گفت هم اكنون هدهد را نزد من آور ، و او به هوا برآمد و جهان را كه در بر او چون كاسه‌اى بود بدست كسى نگريست و براست و چپ رو كرد ، و ديد هدهد از يمن مىآيد ، و شيرجه رفت كه او را بگيرد و او به خدا تعالى سوگندش داد و گفت : به حق آنكه تو را نيرو داده و بر من توانا كرده به من رحم كن و بدى به من نياور ، او را وانهاد و گفتش : واى بر تو مادرت بمرگت نشيند راستش پيغمبر خدا سوگند خورده كه تو را سخت شكنجه كند يا سرت را ببرّد\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nهدهد گفت : راه ديگرى نگفته ؟ گفت : چرا « يا اينكه عذر روشنى بياورد مرا » هدهد گفت : پس نجات يافتم .\r\nسپس هدهد و عقاب با هم آمدند نزد سليمان عليه السّلام و چون هدهد نزديك شد و دم و بال به زمين كشيد و تواضع كرد سليمان سر او را كشيد و او گفت : يا نبى اللَّه به ياد آور كه برابر خدا ميايستى ، سليمان لرزيد و او را بخشيد و از سبب غيبتش پرسيد و او وضع بلقيس را بوى گزارش داد كه شمه‌اى از داستانش گذشت و اما اينكه فرمود : « البته شكنجه‌اش دهم » مقصودش شكنجه تحمل پذير بود تا همگنانش عبرت گيرند ، و گفتند : شكنجه سليمان از پرنده‌ها اين بود كه پر و دم آنها را مىكند و آنها را بىپر و دم مىافكند كه از مورچه و حشرات زمين دفاع نتوانستند و اين قول اظهر است .\r\nو گفتند آنها را به قطران آلوده ميكرد و برابر خورشيد واميداشت و گفتند نزد مورچه‌ها ميانداخت تا او را بخورند ، گفتند او را در قفسش ميكرد و گفتند او را از همدمش جدا ميكرد و گفتند : او را با ناسازگارش جفت ميكرد كه يكى گفته تنگترين زندان همدمى با ناسازگارانست ، گفتند : واداشتن او با ناجنسش بوده گفتند : واداشتن به خدمت همگنانش ، گفتند : بزناشوئى دادن با پيره‌زن بوده .\r\nاگر بگوئى : از كجا شكنجه هدهد روا بوده ؟ گويم رواست خدا آن را برايش مباح كرده باشد چنانچه سر بريدن بهائم و پرنده‌ها را براى خوردن مباح كرده و براى سودهاى ديگر .\r\nقزوينى حكايت كرده كه هدهد بسليمان گفت : ميخواهم مهمان من باشى ، فرمود :\r\nخودم تنها ؟ گفت : نه با همه لشكرت در فلان جزيره و فلان روز ، سليمان و لشكرش حاضر شدند و هدهد پريد و ملخى شكار كرد و خفه كرد و به دريا انداخت و گفت :\r\nيا نبى اللَّه بخوريد ، هر كه گوشت نيابد آبگوشت يابد ، و سليمان و لشكرش تا يك سال از اين كار او خنديدند .\r\nجاحظ گفته : بسيار با وفاء و نگهدار و مهربانست براى اينكه چون ماده‌اش\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nغائب شوند نخورد ، ننوشد و بدنبال خوراك و جز آن نرود و فريادش نبرّد تا بر او برگردد و اگر نابود شود ديگر پس از او هرگز با ماده ديگرى جفت نشود و تا زنده است بر او شيون كند و خوراك سير نخورد و به همان سدّ رمق اكتفاء كند كه نزديك شود از گرسنگى بميرد و آنگه اندكى خوراك برگيرد .\r\nدر كامل و شعب الايمان بيهقى است كه نافع از ابن عباس پرسيد با همه آنچه خداى تعالى از پادشاهى بسليمان عليه السّلام داده بود چه توجهى داشت بهدهد با تن خردش گفت سليمان نيازمند آب شد و زمين براى هدهد چون شيشه بود ، ابن ازرق به او گفت بايست اى بافنده چگونه آب را زير زمين بيند و دام را يك انگشت زير خاك نبيند ؟ ابن عباس گفت : چون قضا فرو رسد ديده كور گردد .\r\nسپس گفته : درست‌تر آنست كه خوردنش حرام است ، چون پيغمبر از كشتنش غدقن كرده و براى اينكه بدبو است و كرم مىخورد ، و گفتند حلال است ( حياة الحيوان 3 : 373 ) و گفته : حبارى بضمّ حاء بىنقطه پرنده‌ايست معروف و از همه پرنده‌ها دور پروازتر گردن بلندى دارد ، رنگش خاكسترى و نوكش اندازه‌اى دراز و در حماقت ضرب المثل « حياة الحيوان 1 : 163 » و گفته : جغد را ابو كثير گويند و پرنده‌اى است بزرگتر از گنجشك كه آن را شكار كند ، نضر بن شميل گفته : سياه و سفيد است و سر بزرگ و بر درخت باشد نيمى سفيد و نيمى سياه سطبر نوك و چنگال درشت يعنى انگشتهايش بزرگند جز در آشيانه يا درخت ديده نشود و كسى نتواند او را بگيرد ، بد دل است و پر نفرت ، گوشتخوار است و سوت گوناگون دارد ، براى هر پرنده كه خواهد شكار كند به زبان او سوت زند او را به خود بخواند ، چون گردش فراهم آيند بيكى يورش برد و نوك سختى دارد چون يكى را نوك زند بيدرنگ پاره كند و بخورد و پيوسته چنين است و اين خوى او است جايش بالاى درختان و سر قلعه‌ها است .\r\nابو الفرج ابن جوزى در مدهش خود از ابن عباس و ضحّاك و مقاتل آورده كه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nدر تفسير قول خدا « و چون گفت موسى به جوانش تا آخر آيه 60 - الكهف » گفتند چون موسى تورات را خوب آموخت و هر چه در آنست دانست با خود گفت : در زمين داناترى از من نمانده و اين را به كسى نگفت ، و در خواب ديد كه خدا آب را بر آب فرستاد تا هر چه ميان خاور و باختر بود غرق شد ، و ديد كه بر دريا چيزيست كه بر آن يك جغد است كه مىآيد آبهائى كه زمين را غرق كرده با نوكش ميگيرد و به دريا ميريزد .\r\nو چون موسى بيدار شد بهراس افتاد و جبرئيل آمد و گفت : اى موسى چرا تو را اندوهگين بينم ؟ و خوابش را به او گفت و پاسخش داد كه تو پنداشتى همه دانش را غرقه خود كردى و در زمين داناتر از تو نيست ، و خدا را بنده‌ايست كه دانشت در دانش او چون آبيست كه جغد با نوكش به دريا ريزد ، گفت اى جبرئيل كيست اين بنده خدا ؟ گفت : خضر بن عاميل از فرزندان مردى پاك يعنى ابراهيم خليل عليه السّلام گفت از كجايش بجويم ؟ گفت : از پس اين دريا ، گفت كه مرا بوى ره نمايد ؟ گفت برخى از توشهء تو .\r\nموسى از حرص بر خوابش جانشينى براى خود در قومش معين نكرد و رفت بدنبال كارش و بجوانش يوشع گفت : آيا تو پشتيبان من هستى ؟ گفت : آرى ، گفت پس برو توشه‌اى براى ما بگير ، يوشع رفت و چند گرده نان و ماهى شورى كهنه برداشت و دردريا رفتند تا به لجن و گل فرو شدند و رنج و خستگى فراوان ديدند تا بدان صخره رسيدند كه در پس درياى ارمينيه از دريا برآمده بود و بدان صخره در پاسبانان ميگفتند .\r\nو نزد آن آمدند و موسى رفت و وضوء سازد و به جائى اندر شد و يك چشمه بهشتى در دريا يافت و از آن وضوء ساخت و برگشت و آب از ريشش ميچكيد و خوش ريش بود و كس از او خوشريشتر نبود و موسى ريش تكانيد و از آن قطره‌اى بر ماهى شور افتاد ، و آب بهشت به هيچ چيز مرده نرسد جز زنده شود ، آن ماهى زنده شد و به دريا جست و رفت و راهش ميان دريا شكافى شد و يوشع ماهى را\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاز ياد برد .\r\nو چون گذشتند موسى بجوانش گفت : چاشت ما را بياور تا آخر آيه 62 - الكهف » و وضع ماهى را برايش بيان كرد و گفت : همان بود كه ميخواستم و بر نمود جاى پاى خود برگشتند و خدا به آب فرمان داد تا به اندازه قامت موسى و جوانش يخ كرد و شكافى شد و ماهى جلو آنها رفت تا به خشكى رسيدند و جاده‌اى يافتند و از آن رفتند و يك منادى از آسمان به آنها جار كشيد كه جاده را رها كنيد كه راه ديوانست بسوى تخت ابليس و از سمت راست برويد .\r\nو از سمت راست رفتند تا به سنگ بزرگى رسيدند كه نزدش نماز خانه‌اى بود و موسى گفت : چه جاى خوبيست ، بايد آن بنده شايسته اينجا باشد و درنگى نكردند كه خضر به آنجا رسيد و آنجا به خود لرزيد و سبزه‌زارى شد ، گفتند : خضر نام گرفته براى آنكه بهر جاى سفيد ايستادى سبز ميشد .\r\nموسى گفت : درود بر تو اى خضر پاسخ داد بر تو درود اى موسى اى پيغمبر بنى اسرائيل موسى گفت : از كجا مرا شناختى ؟ گفت به من فهماندت آنكه بجاى منت رهنمائى كرد و كار ميان آنها چنان رفت كه قرآن عظيم داستانش را آورده - پايان در آخر سوره كهف .\r\nقرطبى گفته : به آن جغد روزه دار گويند ، روايتى داريم در معجم عبد الغنى بن قانع از ابى غليظه امية بن خلف جمحى كه رسول خدا صلى اللَّه عليه و إله مرا ديد و جغد بدست داشت و فرمود : اين نخست پرنده است كه در عاشوراء روزه گرفته و جاحظ ابو موسى آن را روايت كرده ، و حديث مانند نام راوى غليظ است .\r\nحاكم گفته : آن از حديثها است كه قاتلان حسين عليه السّلام ساخته‌اند و آن را ابو عبد اللَّه نبيره ابى غليظ از پدرش از جدّش روايت كرده ، اين حديث بيهوده است و راويانش مجهولند و ناشناخته .\r\nو گفتند : چون ابراهيم عليه السّلام از شام رفت خانه كعبه را بسازد ، سكينه و جغد با او بودند و جغد راهنمايش بود بجاى خانه و سكينه اندازه خانه بود ، و\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nچون بجاى خانه رسيدند سكينه ايستاد و گفت : اى ابراهيم خانه را به اندازه سايه من بساز .\r\nو احمد و ديگران روايت كردند كه پيغمبر صلى اللَّه عليه و إله نهى كرد از كشتن زنبور عسل مورچه ، هدهد و جغد .\r\nعرب به خود جغد و آوازش بدبين است ، قاضى ابو بكر گفته : پيغمبر از كشتنش نهى كرد براى آنكه عرب آن را شوم ميدانست و از كشتنش باز داشت تا از دل آنها شوميش را ببرد نه اينكه حرام باشد - حياة الحيوان ، 2 : 41 - 43 - گفته : شقراق با فتحه شين و شرقراق پرنده ناتوانيست كه آن را اخيل نامند و عربش شوم شمارند سبز است و نمكين و به اندازه كبوتر ، سبزى خوب و تندى دارد و بالهايش سياهى دارند و خطهاى سرخ و سبز و سياه ، خويش درندگى و حرص و دزدى جوجه ديگرانست ، پيوسته از آدمى دور است ، و در بلنديها و سر كوهها جا كند ولى تخم خود را در آبادانى پرورد تا جوجه كند ولى در بلنديها كه دسترس نباشد آشيانه‌اش بسيار بد بو است .\r\nجاحظ گفته : نوعى كلاغ است و خويش عفت است و پر فرياد و چون پرنده‌اى با او جنگد فرياد كشد كه گويا كتك خورده و آنگه گفته بيشتر آن را حرام دانند و برخى اصحاب حلال دانند ، فيروزآبادى گفته : شقراق و شقراق چون قرطاس و شرقراق بفتح و كسر و شرقرق چون سفرجل پرنده‌ايست معروف و تيره‌هاى سبز و سرخ و سياه دارد و در سرزمين حرم باشد - پايان - دميرى گفته : حدأه بكسر حاء پست‌تر پرنده است ، سياه دارد و خاكسترى و شكار نكند و همانا بربايد و خويش اينست كه در پرواز ايست كند و پرنده‌هاى شكارى ديگر چنين نباشند ، برخى پنداشتند حدأه و عقاب با هم عوض شوند ، حدأه عقاب شود يا به عكس ، قزوينى گفته : او يك سال نر است يك سال ماده .\r\nبخارى و مسلم روايت كردند كه پيغمبر صلى اللَّه عليه و إله فرمود : پنج فاسقند كه در حل\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو حرم كشته شوند و در روايتى محرم آنها را بكشد باكى ندارد ، حدأة است و كلاغ خاكسترى كژدم و موش و سگ گزنده .\r\nبا ذكر اين پنج آگهى داده بجواز كشتن هر زيانزنى و رواست كشتن يوز پلنگ ، گرگ ، صقر و واشه و باز و زنبور و مگس و كيك و پشه و وزغ و مورچه آزاركننده - حياة الحيوان 1 ص 165 و گفته : پرستو كه زوار هندش نامند از پرنده‌هائى است كه همدم آدمى است و مسافت دور را طى كند تا بآدمى رسد ، و لانه‌اش را جايى سازد كه دسترس نباشد و اين پرنده را مردم گنجشك بهشت خوانند چون از خوراكهاى آنها كناره كند و او را دوست دارند و پشه و مگس مىخورد .\r\nو از شگفتى كارش اينست كه چشمش را بكنند و باز برگردد ، و هرگز ديده نشده كه بر سر چيزى باشد و آن را بخورد و يا با ماده‌اش جفت باشد و شب پره دشمن او است ، از اين رو چون جوجه كند در لانه‌اش شاخه‌هاى كرفس نهد كه شب‌پره از بوى آن بدش آيد و در لانه كهنه جوجه ننهد تا آن را با گل تازه بيالايد .\r\nو لانه‌اى شگفت آور سازد زيرا آن را با گل و كاه سازد و چون گل آماده نيابد خود را در آب افكند و به خاك غلطد تا بالهايش گل گيرند ، و آشيانه خود را به اندازه خود و جوجه‌هاش سازد ، و فضله در آن نيندازد و بيرون اندازد ، و چون جوجه‌هاش بزرگ شوند همين را بدانها بياموزد .\r\nو كسانى كه دچار درد يرقان باشند جوجه‌هاى پرستو را بزعفران آلوده كنند و چون بيند زرد شدند پندارند از گرما دچار يرقان شدند و برود از هند سنگ يرقان آورد و بر جوجه‌هاى خود افكند و آن سنگ ريز خطداريست ميان سرخ و سياه و آن را سنگ سنونو خوانند ، و كسى كه چاره‌جوئى كرده آن را بردارد و به خود آويزد و يا بسايد و آبش را نوشد اندكى و بفرمان خدا به شود و چون پرستو آواز رعد شنود نزديك باشد كه بميرد .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nارسطو در كتاب نعوت گفته : چون پرستوها كور شوند از درختى بنام عين شمس بخورند و ديد آنها باز گردد براى سودى كه در اين درخت است براى چشم .\r\nو در رساله قشيرى در پايان باب محبت گفته : پرستوى نر از پرستوى ماده خواستگارى كرد روى گنبد سليمان و ماده نپذيرفت ، گفتش از من نپذيرى با اينكه اگر خواهم گنبد سليمان را برگردانم ، سليمان آن را شنيد و او را نزد خود طلبيد و گفت : براى چه اين را گفتى ؟ پاسخ داد عاشقان بگفته‌هاشان باز خواست نشوند ، فرمود : راست گفتى و ثعلبى و جز او در تفسير سوره النمل آوردند كه چون آدم از بهشت بدر شد از تنهائى شكوه كرد و خدا پرستو را همدم او ساخت و پابند خانه‌اش نمود و از براى همدمى از آدميزاده جدا نشود .\r\nگفته : چهار آيه قرآن با او است  لَوْ أَنْزَلْنا هذَا الْقُرْآنَ عَلى جَبَلٍ  - تا آخر سوره حشر - و در  الْعَزِيزُ الْحَكِيمُ  ، آوازش خود را بكشد ، و پرستو چند نوع است يكى با كناره‌هاى دريا انس دارد و آشيانه در آنجا كند و تن ريزى دارد فروتر از گنجشك بستانى و خاكسترى رنگ است و مردم آن را سنونو نامند با سين بىنقطه و دو نون و ديگرى سبز است و بر پشتش اندكى سرخى است و از درّه خردتر است و مردم مصر آن را خضيرى نامند براى سبزى رنگش و پروانه و مگس و مانند آنها خورد .\r\nو نوع ديگرى بالهاى بلند نازك دارد و با كوه الفت دارد و مورچه خوار است و بدان سمائم گويند و برخى آن را سنونو نامند و آن در مسجد الحرام بسيار است و در سقف درب بنى شيبه آشيانه كند ، و برخى مردم پندارند همان ابابيل است كه خدا اصحاب فيل را با آنها شكنجه كرد .\r\nسپس گفته : خوردن پرستوها حرام است چون عبد الرحمن بن معاويه از پيغمبر نهى از كشتن پرستوها را روايت كرده و بروايتى از عبادة بن اسحاق از پدرش آمده كه پيغمبر صلى اللَّه عليه و إله نهى كرد از كشتن پرستوها كه بسيار بخانه‌ها باز گردند\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nو از ابن عمر است كه قورباغه‌ها را نكشيد زيرا بنگ آنها تسبيح است و پرستو را نكشيد زيرا چون بيت المقدس را ويران كردند گفت : پروردگارا مرا بر دريا مسلط كن تا آنها را غرق كنم .\r\nدر ضفدع گفته : ضادش كسره دارد و بر وزن خنصر است و ماده‌اش را ضفدعه گويند و برخى دالش را بفتحه خوانند و خليل گفته در زبان عرب وزن فعلل نباشد جز چهار كلمه در هم و مجرع بمعنى دراز و هبلع پرخور ، و قلعم كه نام است .\r\nو ابن صلاح گفته كسر دال در زبان لغت اشهر است و فتحش در زبان عامه و برخى لغت‌دانان منكر آنند ( و تلفظ و نام ديگرى هم براى آن نقل كرده ) و گفته : قورباغه انواع بسياريست و از جفت شدن و جز آن پديد گردد در آبهاى ايستاده كم جريان و از عفونت و بدنبال بارانهاى تند تا گمان شده كه از ابر افتد چون دنبال باران و باد بر بامها بسيار ديده شود كه آنها از نر و ماده نيستند و همانا خدا در همان ساعت آنها را از طبع آن خاك بيافريند و آن از جانوران بىاستخوانست ، برخى قورقور دارند و برخى ندارند و آنها كه دارند آوازشان از بن گوش درآيد ، و چون خاموش باشد و بيرون آب گوشش تيز است ، و چون خواهد قور قور كند آرواره زيرش را به آب فرو برد و چون آب بدهانش در آيد خاموش گردد .\r\nعبد القاهر گفته ثعبان از آواز قورباغه جاى او را بفهمد و بدنبال آن آيد و او را بخورد ، و قورباغه هم مانند برخى وحوش از ديدن آتش خيره شود و تعجب كند و خاموش گردد و پيوسته بدان نگرد ، و نخست پديدش آن در آب اينست كه مانند دانه ارزن سياه پيدا شود و به شكل كرم آبى گردد و سپس اندامش برويد ، منزه باد آنكه توانا است بر هر چه خواهد سبحانه لا إله غيره .\r\nو در كامل ابن عدى است از جابر كه پيغمبر صلى اللَّه عليه و إله فرمود : هر كه قورباغه‌اى كشد بر او است قربانى گوسفندى چه محرم باشد چه نباشد سفيان گفته : گويند جانورى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبيش از آن ذكر خدا نكند .\r\nو در آنست بسندى از ابن عباس كه قورباغه‌اى از ترس خدا خود را در آب افكند ، و خدا سردى آب را پاداش آنها نمود و بنگ آنها را تسبيح خود ساخت .\r\nو گفته : رسول خدا صلى اللَّه عليه و إله از كشتن قورباغه نهى كرد و هم از جغد و زنبور عسل گفته : براى حماد بن عبيد جز اين حديث ندانم ( و از بخارى و ابو حاتم نادرستى حديث او را نقل كرده ) در كتاب الزاهر قرطبى است كه داود عليه السّلام گفت : امشب خدا را تسبيحى گويم كه هيچ آفريده نگفته و قورباغه‌اى از آبگير خانه‌اش او را فرياد زد اى داود بتسبيح خدا بر خود ميبالى هفتاد سال است كه زبانم از ذكر باز نمانده ، و ده شب است كه من سبزى نخوردم و آب ننوشيدم براى گفتن دو كلمه فرمود : آنها چه‌اند گفت « يا مسبّحاً بكل لسان و مذكورا بكل مكان » داود پيش خود گفت : من چه توانم گفت رساتر از اين ؟ و بيهقى در شعبش آورده از انس بن مالك كه پيغمبر خدا داود پيش خود گمان برد كسى بهتر از او خدا را نستوده خدا فرشته‌اى بر او فرستاد كه در محراب خود نشسته بود و بركه‌اى از آب در كنارش بود ، گفت : اى داود بفهم آواز اين قورباغه را به او گوش داد و او ميگفت : سبحانك و بحمدك منتهى علمك ، فرشته به او گفت :\r\nچه بينى ؟ گفت سوگند بدان كه مرا پيغمبر ساخته من او را بدين نستودم و در كتاب فضل الذكر از عكرمه آورده كه آواز قورباغه تسبيح است ، و در آنست از ابى صالح كه آواز سوت درى را شنيد و گفت : اين تسبيح آنست .\r\nابن سينا گفته : چون در سالى قورباغه از حد عادت بيشتر شود دنبالش و با آيد .\r\nقزوينى گفته : قورباغه‌ها چون سنگ پشت در ريگ تخم نهند و دو نوعند خشك زندگانى و آبى ، زمخشرى در فائق از عمر بن عبد العزيز آورده كه مردى از پروردگارش خواست جاى شيطان را در دل آدميزاده به او نمايد ، و در خواب مانندى ديد كه مردى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nاست چون بلور كه درونش از برونش ديده ميشد و شيطان را به صورت قورباغه‌اى ديد كه نيشى دارد مانند پشه و آن را از شانه چپش فرو كرده تا دلش و او را وسوسه مىكند و چون ياد خدا كند پس كشد .\r\nو از ابن عمر است كه پيغمبر صلى اللَّه عليه و إله فرمود : قورباغه را نكشيد كه بنگش تسبيح است ، زمخشرى گويد : در بنگ خود گويد : سبحان الملك القدوس ، و از انس است كه قورباغه‌ها را نكشيد چون به آتش ابراهيم گذشتند و با دهان خود آب آوردند و بدان پاشيدند .\r\nو در شفاء الصدور است از عبد اللَّه بن عمرو بن عاص كه پيغمبر صلى اللَّه عليه و إله و سلم فرمود :\r\nنكشيد قورباغه‌ها را كه بنگ آنها تسبيح است .\r\n\r\nخلاصه‌ايست [ حكم خوردن گوشت بعض پرندگان 
  ]\r\n: بدان كه بيشتر اصحاب حكم كردند بكراهت خوردن گوشت هدهد ، فاخته قبّره ، حبارى ، جغد ، صوّام ، و سبزه قبا و در باره پرستو اختلاف است ، بيشتر متأخرين كراهت گفتند و شيخ در نهايه و قاضى و ابن ادريس حكم بحرمت كردند بلكه ابن ادريس بر آن دعوى اجماع كرده و دليل كراهت را بيشتر آنچه ذكر شد از اخبار نهى از كشتن و آزار آنها آوردند .\r\nو نهان نيست كه اين اخبار دليل كراهت خوردن گوشت آنها پس از كشتن نيستند زيرا نهى از كشتن براى احترام آنها است نه كراهت و حرمت گوشت آنها و اخبارى كه در بارهء فاخته آيند دليل كراهت جا دادن آنست در خانه و بلكه بسا مشعرند به خوبى كشتن و خوردن آنها . محقق اردبيلى - قد - پس از ذكر روايات نهى از كشتن هدهد گفته ظاهر دليل حرمت است و قول بكراهت گويا براى اصل و عمومات حليت و حصر محرماتست و براى اينكه كسى قائل بحرمت نشده ظاهراً تأمّل .\r\nسپس بدان كه سخنى در كراهت خوردن گوشت است و دليل دلالت بر نهى از كشتن و آزار دادن و آن مستلزم نهى از خوردن گوشت نباشد ، زيرا خوردن آن\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nپس از كشتن آزارى نيست ، و نيز بسا كه مقصود از نهى از كشتن براى جز خوردن باشد و منظور همان آزار جانور باشد و فرمودهء او « آزار نشود » مؤيد آنست .\r\nو نيز اينكه فرموده « چه خوب پرنده‌ايست » بايست ندارد كه براى خوردن كشته نشود زيرا در باره گوسفند هم آمده كه : چه خوب مالى است ، يا مال مباركى و مانند آن ، با اينكه براى خوردن آفريده شده و شك ندارد كه دورى كردن از آزارش اولى و احوط است .\r\nسپس - ره - در باره حديث پرستو كه گذشت گفته : فهم شود كه مقصود بنهى از كشتن نهى از خوردنست چون پس از اينكه سرش را بريده بود آن را به زمين زد و آنگه نهى از قتل را بيان كرد فتامل ولى در سند جهالت و اضطراب است .\r\nو گفته - قد - و اما كراهت گوشت حبارى دليل روشنى ندارد جز اينكه در بيشتر كتب ذكر شده و در تحرير گفته : در باره آن روايتى است شاذّ ، آرى در صحيحه عبد اللَّه بن سنانست كه پرسش شد امام ششم و مىشنيدم كه چه گوئيد در باره حبارى ؟ فرمود : چون چينه‌دان دارد آن را بخور - الخبر - و آن مشعر است كه حالش معلوم نيست و اجتناب اولى است فتامل - پايان - گويم : گويا وجه تامل در سخنش اينست كه در سخن امام عليه السّلام اشعارى بكراهت نيست و ظاهر آنست كه غرضش بيان قاعده كلى بوده چون بعيد است كه حال آن را نداند ، و بسا در اين تعبير مصلحت ديگرى بوده چون تقيه و مانندش و خلاصه عدم كراهت اظهر است براى اينكه در روايت صحيح از كردين مسمعى است كه پرسيدم امام ششم عليه السّلام را از حبارى فرمود : دوست دارم كه از گوشتش نزدم بود و ميخوردم تا شكمم پر ميشد ، و براى روايت بسطام بن صالح .\r\nو اما مارها ظاهر جواز كشتن همه آنها است جز مار خانگى كه صاحب خانه را آزار نرساند كه بسا كراهت دارد ولى بايد خوددارى از كشتن آنها براى توهم گناه در كشتن نباشد يا توهم زيان ديدن از آن ، و اما تفصيلها كه در اخبار عامه است در اخبار ما نيافتيم ، و جانورهاى آزار كن ديگر را باكى در كشتن آنها نيست\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nو جانوران بىآزار را بهتر كناره‌گيرى از كشتن آنها است براى نزاهت اخلاقى نه براى حرمت آن نظر ببرخى علتها كه در پاره‌اى اخبار آمده ، به هوش باش .\r\nو اما شكنجه دادن جانور زنده بىمصلحت در آن كه باعث آن گردد زشت است به حكم عقل و مضمون برخى اخبار مشعر بمنع از آنست و احوط ترك آنست و بيشتر اصحاب ، تعرضى بدين احكام نكردند جز بندرت .\r\n\r\nباب يازدهم : قبره و گنجشك و مانندشان\r\n1 - در كافى - فروع 6 : 255 - : بسندش از سليمان جعفرى كه شنيدم امام رضا عليه السّلام ميفرمود : قبّره را نكشيد و گوشتش را نخوريد كه پر تسبيح گويد و در پايان آن گويد : خدا لعنت كند دشمنان خاندان محمّد صلى اللَّه عليه و إله را .\r\n2 - و از همان : بسندش تا امام چهارم عليه السّلام كه چين سر قبّره اثر دست كشيدن سليمان بن داود عليه السّلام است ، براى اينكه نرش خواست با ماده جفت شود و نمىپذيرفت به او گفت بپذير كه قصدم جز اين نباشد كه خدا عز و جل از من فرزندى برآرد كه ياد پروردگارش كند .\r\nخواهش او را پذيرفت ، و چون خواست تخم نهد نر به او گفت : كجا تخم مينهى ؟\r\nگفت : نميدانم دور از راه گفت ميترسم يك راه گذرى به تو برخورد ، ولى بنظرم نزديك راه تخم‌گذارى بهتر باشد كه هر كه تو را بيند گمان كند ميخواهى دانه برچينى و ماده اين را پذيرفت و تخم نهاد و روى آن خوابيد تا نزديك شد جوجه از تخم بدر آيد كه در اين ميان سليمان بن داود عليه السّلام با لشكرهاش و پرنده كه بر او سايه داشتند در رسيد ، و ماده به او گفت اين سليمانست كه با لشكرش بمادر رسيده و ميترسم ما را و تخمهاى ما را لگد كنند .\r\nپاسخش داد كه سليمان مرديست بما مهربان آيا تو چيزى براى جوجه‌هات فراهم كردى كه از تخم درآيند ؟ گفت آرى يك ملخ از تو پنهان كردم بانتظار جوجه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nآيا تو هم چيزى فراهم كردى ؟ گفت : آرى من هم يك خرما براى جوجه‌هامان پنهان كردم ، گفت : تو خرمات را بردار و من ملخم را تا آنها را براى سليمان پيشكش بريم ، او از پيشكش خوشش آيد .\r\nنر خرما را به نوك گرفت و ماده ملخ را به چنگال گرفت و نزد سليمان عليه السّلام آمدند و چون بالاى تخت خود آنها را ديد ، هر دو دست براشان گشود و آمدند و نر بدست راست نشست و ماده بدست چپ ، و حال آنها را پرسيد و گزارش دادند و هديه آنها را پذيرفت و لشكرش را از تخم آنها كنار كشيد و دست بسر آنها كشيد و دعا كرد كه خدا بدانها بركت دهد ، و اين چين سر آنها از دست كشيدن سليمان عليه السّلام است .\r\nتبيان : جوهرى گفته : قبره يك نوع پرنده است و او را قنبراء گويند و عامه او را قنبره خوانند .\r\nگويم : از اخبار برآيد كه با نون هم لغت فصيحى است چنانچه قاموس آن را قولى دانسته و دميرى هم از بطلميوس آورده كه در شرح ادب الكاتب گفته : آن هم لغت فصيحى است ، گفته خويش اينست كه از آواز بهراس نيفتد و بسا به او سنگ پرانند و اعتناء نكند و خود را به زمين چسباند تا سنگ بگذرد از او و بر سر جاده لانه كند براى انس - پايان - ( حياة الحيوان 2 : 169 ) و شايد ترس از اين بوده كه لشكر بر آنها فرود آيند يا مردم گرد آيند براى تماشا و آنها را بمالند و اسناد به سبب بعيد باشد .\r\nمحقق اردبيلى - ره - پس از آوردن روايت اخير گفته : در آن احكامى است چون قصد نژاد از نكاح ، و اجتناب از شكستن تخم پرنده و برگرفتن آن ، و هديه دادن و پذيرش آن گرچه بسيار كم باشد ، و هديه ده از هديه پذير حق دارد كه برايش دعاى بركت كند و جز آن و اگر چه اينها در شرع سليمان عليه السّلام بوده فتامل - پايان - شارح لمعه - نور اللَّه ضريحه گفته : كراهت قبره پيوست با بركت است بخلاف فاخته\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n3 - در دلائل طبرى : از احمد بن محمّد كه به غزال معروف است كه من نزد ابى الحسن عليه السّلام نشسته بودم در نخلستانش ناگاه گنجشكى آمد و برابرش افتاد و شيون كرد و پر شيون كرد و پريشان بود ، به من فرمود : ميدانى اين گنجشك چه ميگويد ؟\r\nگفتم : خدا و رسولش و وليش داناترند فرمود : ميگويد مارى در ميان خانه ميخواهد جوجه‌هايم را بخورد ، برخيز تا آن را از او و جوجه‌هايش دور كنيم و در خانه رفتيم و ناگاه مارى در آن ميچرخيد و آن را كشتيم ( 172 - دلائل الامامه ) 3 - در بصائر - 99 چاپ سنگى - : از ثمالى كه با امام چهارم عليه السّلام بودم در خانه‌اش كه در آن گنجشكها آواز ميكردند به من فرمود : ميدانى اين گنجشكها چه ميگويند ؟ گفتم : نميدانم ، فرمود : تسبيح پروردگار خود كنند و از او روزى خواهند .\r\nدر دلائل طبرى مانندش را از ثمالى آورده و بدان افزوده اى ابا حمزه « بما آموختند زبان پرنده و بما دادند از هر چيزى » ( 88 ) 5 - در بصائر : بسندى از سالم مولا ابان فروشنده زطّى كه با چند تن در نخلستان امام صادق عليه السّلام بوديم و گنجشكها آواز دادند ، فرمود : ميدانى اينان چه گويند ، گفتيم : خدا ما را قربانت كند ندانيم چه گويند ، فرمود : گويند : بار خدايا ما از آفريده‌هاى توئيم و نيازمند روزيت بما خوراك بده و نوشابه .\r\n6 - در مشارق الانوار - 114 - : بسندش از محمّد بن مسلم كه با امام پنجم عليه السّلام بيرون شديم و بزمينى خشك رسيديم كه از گرما ميسوخت و آنجا گنجشكها بودند و گرد استر آن حضرت پر زدند ، و آنها را راند و فرمود : نه ، كرامتى ندارد ، گويد رفتيم تا آنجا كه ميخواست و چون فردا بدان زمين برگشتيم گنجشكها پر زدند و گرد استرش آمدند و شنيدمش فرمود : بنوشيد و سيراب شويد و نگاه كردم در آن زمين درياچه آبى بود ، گفتم : اى آقايم ديروز از آنها دريغ كردى و امروز به آنها آب دادى ، فرمود : بدان كه امروز قنبره‌ها با آنها آميختند و من آبشان دادم .\r\nگفتم : اى آقايم قنبره‌ها و گنجشكها چه فرقى دارند ؟ فرمود : واى بر تو گنجشكها عمر دوستند چون از اويند و اما قنبره‌ها از دوستان ما هستند\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو آنها در سوت خود گويند : مباركيد شما خانواده و مبارك باشند شيعيان شما و لعن بر دشمنان شما ، سپس فرمود : از هر چه دشمن داريم تا برسد به پرنده كه فاخته است و از روزها روز چهارشنبه است .\r\n7 - در مجالس شيخ - 71 - : بسندى تا امام رضا عليه السّلام از پدرش از جدش كه قنبره را نخوريد ، دشنامش ندهيد و بدست بچه‌هاش ندهيد تا با آن بازى كنند چون پر خدا را تسبيح كند ، و تسبيح او لعن خدا بر دشمنان آل محمّد است .\r\n8 - و به همين سند كه امام چهارم عليه السّلام ميفرمود : من كشت نميكنم كه بهره فزون برم و نكارم جز اينكه مستمند و نيازمند از آن بخورند و بويژه قنبره از پرنده‌ها از آن برگيرد .\r\nدر كافى - فروع 6 : 225 : بسندى از ابو ايوب مانند هر دو خبر را آورده .\r\nبيانيست : بدان كه دور نيست اخبارى كه دلالت بر دوستى برخى جانوران و گياهها و جمادها نسبت بائمه عليه السّلام دارند يا دشمن آنهايند و بدشمنانشان وابسته‌اند به اين معنا باشد كه چيزهاى خوب در واقع با هم پيوندى دارند و چيزهاى بدهم بهم مربوطند خواه آدمى باشند و خواه جاندار يا جماد يا كارها و كردارها و اخلاق و جز آنها ، و پرنده‌هاى خوب از نظر خوبيهاى واقعى آنها چنانند كه آدميان مقدس را دوست دارند چون در خوبى با آنها شريكند و هم گياهها و جمادهاى خوب و جز آنها ، و هر چيز بد و پليد هم وابسته است بآدمهاى ملعون و گويا دوست آنهايند براى هم آهنگى در بدى و دشمن ائمه و شيعه آنهايند چون از آنها دورند و جدا و تسليم اجمالى به اين اخبار و واگذاردن علم آنها به خود آنها احوط و اولى است و سخنى در اين باره در پيش گذشت .\r\n\r\n[ در اصناف گنجشك 
  ]\r\n9 - در حياة الحيوان - 2 : 70 - گفته : گنجشك چند نوع است يكى آنكه به خواندن خود شاد است و يكى آنكه از آواز خود خوشش آيد و گنجشك صوّار آنست كه چون خوانده شود پاسخ دهد و گنجشك بهشت همان پرستو است ولى گنجشك دوره‌گرد خوى درنده دارد كه گوشت مىخورد و بكام جوجه‌اش خوراك نريزد\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nو برخى از بهائمند كه نه نوك تيز دارند و نه چنگال برنده و دانه خورد و چون بر سر چوب نشيند سه انگشت را پيش دهد و يكى را بدنبال نهد و پرنده‌هاى درنده و گوشتخوار دو انگشت پيش دارند و دو را پس نهند ، گنجشك دانه و سبزى خورد و نشانه نرش ريش سياه است چنانچه در مرد است و نرّه بز و خروس و در روى زمين پرنده و درنده و بهيمه‌اى مهربانتر بفرزندش از گنجشك نباشد و اين در هنگام گرفتن جوجه‌اش روشن است .\r\nآشيانه‌اش در خانه‌ها و زير سقف است از ترس پرنده‌هاى گوشتخوار و چون شهرى از مردمش تهى شود گنجشكها از آن بروند و چون بدان برگردند گنجشكها هم برگردند ، گنجشك راه رفتن نشناسد و همان ميجهد و پر جماع است و بسا در يك ساعت صد بار بكند و از اين رو عمرش كوتاه است و در غالب بيش از يك سال نباشد ، و جوجه‌اش را بپرواز پرورش دهد تا آنجا كه او را بخواند و پاسخ دهد ، جاحظ گفته بسا از يك فرسنگ به دو برگردد .\r\nو يك نوعش گنجشك خار است كه لانه از خار سازد و در نمكزار جا دارد و ارسطو پنداشته ميان او و خر دشمنى است ، زيرا چون خر كچل شود آن را بخار آشيانه او بمالد و او را بكشد ، و بسا خر بنگ كند جوجه يا تخمش از آشيانه افتد و از اين رو چون اين گنجشك خر بيند بالاى سرو برد و چشمش بچرخد و با پريدن و شيون خود او را آزار دهد .\r\nو از انواعش قبّره است و حسّون كه برنگ ، سرخ ، زرد ، سفيد ، سياه ، آبى و سبز باشد و آموزش پذير است و به او ياد دهند كه چيزى را از دست آدم دورى بگيرد و نزد صاحب خود آورد .\r\nو از انواع آنست : بلبل ، صعوه ، حمّره ، عندليب ، مكاكى ، صافر ، تنوّط ، وضع ، برقش ، و قبعه .\r\nبيهقى و ابن عساكر بسند خود از ابى مالك آوردند كه سليمان بن داود عليه السّلام به گنجشكى گذر كرد كه گرد ماده خود ميچرخيد ، بيارانش گفت : ميدانيد چه\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nميگويد ؟ گفتند : يا نبى اللَّه چه گويد ؟ فرمود : از او خواستگارى كند و گويد زن من بشو تا تو را بهر كدام كاخهاى دمشق خواهى جا دهم سليمان فرمود ، كاخهاى دمشق همه از سنگ ساخته شدند و نمىتواند در آنها جا كند ولى هر خواستگارى دروغگو است .\r\nو از ابن قانع روايت است كه پيغمبر صلى اللَّه عليه و إله فرمود : هر كه گنجشكى بيهوده كشد ناله كند بدرگاه خدا روز قيامت و بگويد : پروردگارا بنده‌ات مرا بيهوده كشت و از من سودى نبرد .\r\nو در حليه حافظ ابو نعيم است كه ابو حمزه ثمالى گفت : نزد امام چهارم عليه السّلام بودم ناگاه گنجشكانى گردش پر زدند و شيون كردند فرمود : اى ابو حمزه ميدانى اين گنجشكها چه گويند ؟ گفتم : نه ، فرمود : خدا عز و جل و علا را تقديس كنند و از او قوت روزانه خود را خواهند .\r\nابن عباس گفت : چون موسى و خضر عليه السّلام سوار كشتى شدند ، گنجشكى آمد و بر كنار كشتى نشست و به دريا نوكى زد و خضر بموسى گفت : دانش من و دانش تو از دانش خدا گرفته‌اند مانند آنچه اين گنجشك از دريا گرفته .\r\nگويم : اين براى نزديك كردن به فهم مردم است و گر نه نسبت علم آنها از اين هم كمتر است .\r\nعبد اللَّه بن عمر گويد رسول خدا صلى اللَّه عليه و إله فرمود : آدمى نباشد كه گنجشكى يا برتر از آن را بناحق كشد جز خدا از آن بازخواست كند ، گفتند : يا رسول اللَّه كشتن به حق چه باشد ؟ فرمود : اينكه او را بكشد و بخورد و سرش را دور نيندازد ، نسائى هم روايتش كرده گوشت گنجشك گرم است و خشك و به از گوشت مرغ است ، و بهترش در زمستانست كه فربه‌اند و خوردنش منى را فزايد و باه را ولى براى بلغميها زيان دارد و دفعش بروغن بادام است ، و آن خلط صفرائى پديد كند كه بمزاج پيران سازگار است و با مزاجهاى سرد و در زمستان .\r\nو از مالك بن دينار روايت است كه سليمان بن داود به بلبلى گذشت كه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nروى درختى سوت ميزد و سرش را ميجنبانيد و دمش را ميچرخاند ، بيارانش گفت :\r\nميدانيد چه ميگويد ؟ گفتند : نه ، فرمود : ميگويد : نيم خرما خوردم و خاك بر سر دنيا و نابود باد دنيا ( حياة الحيوان 1 : 112 ) و گفته : صعوه گنجشك خرديست كه سرش سرخ است - حياة الحيوان 2 : 43 .\r\nو گفته : حمّر بحاء ضمه دار و ميم تشديد دار و راء بىنقطه نوعى پرنده است چون گنجشك .\r\nو از ابن مسعود روايت است كه نزد پيغمبر صلى اللَّه عليه و إله بوديم و مردى بآبگاهى رفت و تخم حمّره آورد و حمّره آمد و بالاى سر پيغمبر و اصحابش پر زد و باصحابش فرمود : كدام شما آن را داغدار كرديد آن مرد گفت : يا رسول اللَّه من تخم او را برداشتم ، و در روايتى جوجه او را - فرمود : برگردان ، برگردان ، به او رحم كن .\r\nو از ترمدى و ابن ماجه هم از عامر دارمى مانندش آمده ( حياة الحيوان 1 : 191 ) و گفته : عندليب هزار دستان است ( حياة الحيوان 3 : 110 ) و گفته : مكّاء بمدّ و تشديد پرنده‌ايست و جمعش مكاكى است و مكاء سوت است و آن پرنده بسيار سوت زند .\r\nقزوينى گفته : از پرنده‌هاى بيابانيست و آشيانه عجيبى سازد و ميانه او و مار دشمنى است زيرا مار تخم و جوجه‌اش را مىخورد ، و هشام بن سالم باز گفته كه : مارى تخم مكّاء را خورد و او بر سرش چرخ ميزد و نزديكش شد تا چون دهن گشود خار چند پرى در آن انداخت و گلوى مار را گرفت تا مرد ( حياة الحيوان 2 : 236 ) و گفته : صافر كه آن را صفّار هم گويند پرنده معروفى است از انواع گنجشكها ، و كارش اينست كه شب پاها بشاخه درختى بند كند و خود را بياويزد و پيوسته تا سپيده دم و روشن شدن هوا بنگ كند ، قزوينى گفته : شيون كند از ترس اينكه آسمان بر او افتد و جز او گفته : صافر همان تنوّط است و اگر آشيانه كند آن را مانند خريطه سازد و اگر آشيانه نداشته باشد خود را چنانچه گفتيم بشاخه‌ها آويزد ( حياة الحيوان 2 : 39 ) .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو گفته : تنوّط بتاء با ضمه يا كسره و گاهى با فتحه و با فتح نون و واو ضمه دار با تشديد ، اصمعى گفته : اين نام از آنست كه رشته‌اى از درخت آويزد و در آن تخم نهد ، و شب كارش اينست كه در گوشه‌هاى لانه‌اش بچرخد و تا بامداد آرام نشود از ترس خود ( حياة الحيوان : 1 : 120 ) و گفته : وضع بفتح واو و ضاد نقطه دار و عين بىنقطه همان صعوه است ، و گفتند :\r\nپرنده‌اى خردتر از گنجشك و در حديث است كه اسرافيل بالى در مشرق دارد و بالى در مغرب و عرش بر شانه او است و گاهى از بزرگى خدا چنان كوچك شود كه مانند وضع گردد ( حياة الحيوان 3 : 389 - 390 ) و برقش : بكسر : پرنده ريزيست چون گنجشك و در حجاز آن را سرسور نامند ( شرشور خ ب ) 1 : 88 - حياة الحيوان و گفته : قبعه بقاف ضمه دار و باء خفيف يك نقطه و عين بىنقطه كه هر دو فتحه دارند ، پرنده ريزيست چون گنجشك خاكسترى رنگ و نزديك سوراخ موش صحرائى است و چون بهراسد يا سنگى به دو پرتاب شود خود را بسوراخ كشد ( حياة الحيوان 3 : 179 )\r\n\r\nباب دوازدهم مگس ، پشه ، كك ، زنبور ، چسنه ، شپش ، كنه ، كناريزه و مانند آنها\r\n\r\nآيات قرآن مجيد\r\n: 1 - البقره : راستى خدا را شرم نگيرد كه مثل زند به پشه يا بالاترش 26 .\r\n2 - الحج آيا كسانى كه از مردميد ، مثلى آورده شده بدان گوش كنيد راستى آنان كه در برابر خدا بخوانيد هرگز يك مگسى نيافرينند و گر چه همه براى آن گرد هم آيند ، و اگر مگس چيزى از آنها ربايد در نيابدش از آن ناتوانند خواستار و خواسته شده و قدر خدا را چنانچه بايد ندانستند راستى خدا نيرومند و\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nعزيز است\r\n\r\nتفسير\r\n: ( اينكه يك مثل آورده ) يعنى براى توضيح حق مر بنده‌هاى مؤمنش را پشه باشد يا بالاتر و آن مگس است ، پاسخ كسى است كه مثل زدن به مگس و عنكبوت و افروزش آتش و طوفان را مورد اعتراض و طعن ساخته بود .\r\nو در مجمع البيان است از امام صادق عليه السّلام همانا خدا مثل زده به پشه براى اينكه با خردى تنش همه عضو فيل را با آن بزرگى دارد و دو عضو فزون هم دارد ( كه شرحش آيد ) و خدا خواست با آن مؤمنان را آگاه كند بلطف آفرينش و هنر شگفت آور خود ، بدان گوش هوش دهيد و انديشيد كه آنچه در برابر خدا خوانيد از بتها هرگز يك مگس هم نيافرينند گر چه با هم همدست شوند و اگر مگسى از آنها چيزى ربايد الخ يعنى پس چگونه توانا بر آفريده‌هاى ديگر باشند .\r\nو در كافى - 4 : 543 فروع - از امام صادق عليه السّلام روايت كرده است كه قريش بتها را كه گرد خانه كعبه بودند با مشك و عنبر مىآلودند ، يغوث برابر در بود و يعوق سمت راست كعبه و نسر سمت چپ و چون در آمدند براى يغوث به سجده افتادند و خم نميشدند و سپس برميگشتند به يعوق و از سوى چپ به نسر و آنگاه چنين تلبيه ميگفتند : لبيك اللهم لبيك لبيك لا شريك لك الا شريك هو لك ، تملكه و ما ملك .\r\nفرمود : وانگه خدا مگس سبزى فرستاد كه چهار بال داشت و همه آن مشك و عنبر را مىخورد ، و خدا اين آيه را فرود آورد : آيا مردم مثلى زده شد - تا آخر آيه «  وَ ما قَدَرُوا اللَّهَ حَقَّ قَدْرِهِ  » يعنى خدا را چنانچه بايد بزرگ نداشتند يا چنانچه بايد او را نشناختند كه برايش شريك ساختند و دور تر چيزها را بنامش ناميدند .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nاخبار باب\r\n1 - در كافى - 4 : 364 فروع - : بسندى از امام ششم عليه السّلام كه باكى نيست بكشتن كك و شپش و پشه در حرم .\r\n2 - و از همان : بسندى از زراره كه از يكى از دو امام عليه السّلام پرسيدم از محرم كه پشه يا كك كه آزارش دهند بكشد ؟ فرمود : آرى .\r\n3 - در تهذيب ج 9 ص 86 ط نجف - : بسندى از ابى بصير مرادى كه پرسيدم از امام ششم كه مگس افتاد در روغن و خوراك ، فرمود : باكى ندارد بخور از آن روغن .\r\n4 - در سرائر : بسندى از جميل كه از امام ششم عليه السّلام پرسيدم از محرم كه پشه و ككها كه آزارش دهند بكشد ؟ فرمود : آرى .\r\n5 - در علل - 3 : 183 - : بسندش تا ربيع صاحب منصور كه به امام ششم گفت در حالى كه دو بار مگس به دو نشسته و آن را رانده بود اى ابا عبد اللَّه براى چه خدا عز و جل مگس آفريده ؟ فرمود تا جباران را بدان زبون سازد .\r\n6 - و از همان : بسندش از امام ششم عليه السّلام كه اگر مگس بخوراك مردم نمىنشست جز خوره دار ديده نميشد .\r\n7 - در طب الائمه - 106 - : بسندش تا رسول خدا صلى اللَّه عليه و إله كه چون مگس در ظرف يكى از شماها افتد آن را در آن فرو برد ، زيرا در يك بالش درمانست و در يكى زهر و او بال زهرناك را در نوشابه كند نه بال درمان را او را فرو بريد تا زيان نبينيد .\r\nو فرمود : اگر نبود كه مگس در خوراك مردم نشيند از آنجا كه ندانند همه خوره ميگرفتند .\r\n9 - در تهذيب ج 9 ص 83 - : بسندش از عيسى بن حسّان كه نزد امام ششم بودم كه چسنه پيش آمد فرمود : دورش كن كه سوسكى است از\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nسوسكهاى دوزخ .\r\n\r\n[ در اصناف مگس 
  ]\r\nبيان : دميرى - 1 : 222 حياة الحيوان - گفته : چسنه از گند زمين پديد گردد و با كژدم دوست است و چند نوع است : جعل ، حمارقبان ، بنات ، وردان ، حنطب كه نر آنها است و چسنه پر چس دهد .\r\nو ابن عدى از پيغمبر صلى اللَّه عليه و إله روايت كرده كه بايد مردم باليدن دوران جاهليت را وانهند و گر نه نزد خدا مبغوضترند از چسنه‌ها و قزوينى حكايت كرده كه مردى چسنه‌اى ديد و گفت خدا براى چه اين را آفريده زيبا است يا خوشبو ؟ و خدا او را بزخمى گرفتار كرد و همه پزشكان از درمانش درماندند تا ترك معالجه كرد ، و روزى آواز يك پزشك دوره گرد را شنيد كه در كوچه جار ميزد گفت : او را بياوريد تا مرا معاينه كند .\r\nگفتند : از يك دوره گرد چه كارى برآيد با اينكه پزشكان استاد از درمانت درماندند ، گفت بايد او را بياوريد ، و چون آن زخم را ديد يك چسنه خواست و همه حاضران خنديدند و بيمار از گفته پيشين خود ياد آورد و گفت : آنچه خواهد برايش فراهم كنيد زيرا اين مرد به كار خود بينا است و آن را سوخت و خاكسترش را به زخم او پاشيد و بفرمان خدا به شد و بحاضران گفت : خدا ميخواست به من بفهماند كه در پست‌ترين آفريده‌ها كميابترين داروها است .\r\nو گفته : مگس معروف است ، ارسطو گفته : مگس از همه چيز حريص‌تر است و پلك ندارد چون حدقه‌اش ريز است ، و كار پلكها پاك كردن آينه حدقه است از گرد و خدا دو دست به او داده براى اين كار و از اين رو بينى كه دو دست را بديده كشد و آن رسته‌هاى بسيار است كه از گند پديد شوند .\r\nجاحظ گفته : ذباب در زبان تازيان بزنبور و همه انواع بعوض از پشه و كك و شپش و صواب و ناموس و پروانه و مورچه و مگس معروف گفته شود و مگس معروف هم چند دسته است ، نغز ، قمع ، خازباز ، شعراء ، سگ مگس ، مگس بستان مگس چراگاه ، مگسى كه ميان مردم است از جفت‌گيرى پديد شود ، و بسا از اجسامى\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nخود به خود پديد گردد ، گفتند باقلاء پوسيد و كهنه يك جا مگس شود و از روزنه‌هاى آنجا بپرد و جز پوست بجا نماند .\r\nو از انس است كه پيغمبر صلى اللَّه عليه و إله فرمود : عمر مگس 40 شب است و همه مگسان در دوزخند جز مگس عسل گفتند : در دوزخ عذاب نكشند و دوزخيان را عذاب دهند ، و از ابى امامه است كه پيغمبر صلى اللَّه عليه و إله فرمود : 160 فرشته بمؤمن گماشته‌اند تا آنچه را خود نتواند از از او برانند و از آنان هفت فرشته از او برانند چنانچه از كاسه عسل مگس را برانند در روز تابستان ، و اگر براى شما با ديد شوند ببينيد كه بر هر دشت و كوه باشند و همه دهان گشودند ، و اگر بنده يك چشم بهمزدن به خود واگذار شود شياطين او را بربايند .\r\nتازيان مگس پروانه و دبر و مانندش را همه يكى شمارند و جالينوس گويد :\r\nچند رنگ باشند : شتر مگسى دارد ، گاو مگس ديگر دارد و مايه‌شان كرم ريزيست كه از تنشان برآيد و مگس شود و زنبور ، و مگس آدميان از فضله پديد شوند بكمك وزش باد جنوب و از باد شمال سبك گردد و پراكنده شود و آن هم چون پشه خرطوم دارد .\r\nو از كار شگفتش اينست كه بر سفيد فضله سياه كند و بر سياه سفيد ، و بر بوته كدو ننشيند و از اين رو خدا آن را بر تن يونس روياند كه از شكم ماهى برآمده بود ، و اگر مگس بر او مىنشست آزارش ميداد ، و خدا تعالى مگس را از او دور كرد تا تنش سخت شد و بسيار پديد نشود مگر در جاهاى متعفن كه نخست از آن پديد گردد و آنگه از جفت‌گيرى ، و بسا نر تا آخر روز بر پشت ماده بماند و از جانوران آفتابى است چون زمستان نهان باشد و تابستان آشكار .\r\nو بخارى و جز او روايت كردند كه پيغمبر صلى اللَّه عليه و إله فرمود ، چون مگس در ظرف يكى از شماها افتاد بايد او را بچرخاند زيرا يك بالش درد است و يكى درمان و بالى كه درد دارد از آن خود را نگهدارد كه در خوراك افتد و آلوده كند و در\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nروايت نسائى و ابن ماجه است كه يك بالش زهر است و يكى درمان چون در خوراك افتد او را بچرخانيد زيرا زهر را پيش دارد و درمان را پس دارد .\r\nخطابى گفته : يكى از بىعقيده‌ها گفته : چگونه چنين شود ، چگونه درد و درمان در دو بال مگس فراهم گردند ؟ و چگونه اين را آموخته تا پر درد را پيش دارد و پر درمان را پس دارد ، براى چه اين كار را كند ؟ خطابى گفته : اين پرسش مردانى نادان يا نادانى به خود بند است زيرا هر كه خود را يابد و طبع هر جاندار را ، داند كه ميان گرمى و سردى و رطوبت و خشكى در آنها جمع آورى شده و اينها با هم ضدّند و چون بهم برخورند نابود شوند و بيند كه خدا آنها را بهم الفت داده و وادار به اجتماع كرده و نيروهاى جانور را كه زيست و بهى بدانها است از آنها ساخته است سزاوار است كه فراهم بودن درد و درمان را منكر نشود و در دو جزء از يك جانور .\r\nو آنكه بمگس عسل الهام بخشيده تا خانه سازد و هنر عجيب پديد آرد و عسل بسازد در آن ، و بمورچه الهام بخشيده تا قوت بدست آرد و پس انداز گزارد براى هنگام نيازش هم او است كه مگس را آفريده و او را رهنموده كه پرى پيش دارد و پرى پس گزارد ، چون خدا خواسته آزمايش كند كه پايه پرستش است و امتحان نمايد كه ميدان تكليف است و او را در هر چيز حكمتى است و نمودى و ياد آور نشوند جز خردمندان - پايان - و من در مگس بررسى كردم و با بال چپش كه مناسب درد است خود را پرهيز دهد و بال راست مناسب درمانست و از حديث استفاده شود كه چون در مايع افتد آن را نجس نكند چون خون جهنده ندارد .\r\nو اگر زنبور يا پروانه يا مگس عسل و مانندش در خوراك افتند آيا بايد آنها را در آنها فرو كرد ، براى عموم قول آن حضرت صلى اللَّه عليه و إله « و چون ذباب در ظرف يكيتان افتاد » تا آخر حديث و همه اينها در زبان عرب ذباب باشند چنانچه پيش گفته شد و على عليه السّلام هم در باره عسل گفته « چشيده ذبابه است » و گذشت كه همه ذبابها\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدر دوزخند جز مگس عسل و همه را در ذباب ناميده و ظاهر اينست كه بايد همه را در آن فرو كرد جز مگس عسل كه مايه كشتن او گردد .\r\nو در شفاء الصدور و تاريخ ابن نجار است با سند كه بر تن پيغمبر صلى اللَّه عليه و إله و جامه‌اش هيچ مگس نمىنشست .\r\nمگس ناداناتر آفريده است كه خود را بنابودى كشد و غرقه كند .\r\nو گفته : پشه معروف همان فسافس باشند كه از نفس گرم پديد شوند و از بس بآدمى عاشق است چون بوى او را شنود خود را بر او افكند و در حديث طبرانى است بسندى خوب از ابى هريره كه اين دو چشمم ديدند و اين دو گوشم شنيدند كه رسول خدا هر دو دست حسن و حسين عليه السّلام را گرفته بود و دو پايش روى دو پاى پيغمبر صلى اللَّه عليه و آله و سلم بودند و پيغمبر صلى اللَّه عليه و إله ميفرمود : « حزقه ، حزقه ، ترقّ عين بقة » آن پسر بچه بالا ميرفت تا دو گام بر سينه رسول خدا صلى اللَّه عليه و إله نهاد آنگه به دو فرمود دهانت را باز كن و آنگه او را بوسيد و فرمود : هر كه دوستش دارد دوستش دارم ، بزار هم با برخى از اين الفاظ آن را روايت كرده .\r\nحزّقه يعنى ناتوان كه گام نزديك هم نهد ، اين را بر سبيل شوخى و انس به او فرمود : و عين بقّه كنايه از ناتوانى چشم است يعنى چشمت چون چشم پشه است و از تاريخ ابن نجار است كه از ابن نباته كه شنيدم على بن ابى طالب عليه السّلام در خطبه‌اش ميفرمود : آدميزاده را پشه‌اى آزارد عرقى بگند آرد و يك گلوگيرى بكشد ( حياة الحيوان 1 : 11 ) و گفته : زنبور را دبر گويند و مگس عسل را هم بسا زنبور خوانند و جمعش زنابير است و دو رسته است كوهى و دشتى ، كوهى در كوه نشيمن كند و بر درخت زندگى كند و رنگش بسياهى زند و آغاز آفرينشش كرمى است تا بدين صورت درآيد و در خاك خانه سازد چون خانه زنبور عسل و چهار در به سوى چهار باد براى آن بسازد و نيشى دارد كه با آن بگزد و خوراكش ميوه و گل است و نرش بزرگتر\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاز ماده است و دشتى آن سرخ است و لانه زير زمين سازد و خاك آن را مانند مورچه بدر آرد .\r\nدر زمستان نهان گردد چون اگر پديد شود بميرد ، و سراسر زمستان در خوابست چون مرده و براى زمستانش خوراك آماده نكند بخلاف مورچه ، و چون بهار رسد و از سرما و بيخوراكى مانند چوب خشك شده خدا در پيكرش زندگى دمد و چون سال گذشته زندگى كند و اين روش او است و در اين نوع رسته‌ايست رنگارنگ و دراز پيكر پر حرص و پر خور .\r\nبدنبال آشپزخانه‌ها رود و هر چه گوشت در آنها يابد بخورد و تنها ببرد و در درون زمين ساكن شود و در درون ديوارها و همه اين نوع از ميانه دو تا است از اين رو از درونش نفس نكشد ، و چون در روغن فرو شود از جنبش بماند براى تنگ شدن سوراخهاى تنش و اگرش در سركه اندازند زنده شود و بپرد ، و خوردنش حرام است و كشتنش مستحب و از انس روايت است كه هر كه زنبورى كشد سه حسنه بدست آرد .\r\nولى سوختن خانه‌هاشان به آتش مكروه است و از احمد پرسيدند از دود دادن خانه‌هاى زنبوران ، گفت اگر از آزارش بترسند باكى ندارد و آن از سوختنش نزد من بهتر است ( حياة الحيوان 2 : 6 و 7 ) و گفته : دبر بفتح گروه زنبور عسل است ، اصمعى گفته از لفظ خود مفرد ندارد و گفتند مفردش خشرمه است و در فائق است كه سكينه بنت الحسين عليه السّلام نزد مادرش آمد و خردسال بود و ميگريست به او گفت تو را چه شود ؟ گفت زنبوركى به من رسيد و مرا با نيش گزيد و آن را دبر خوانند چون تدبير ساخت عسل كند ( حياة الحيوان 1 : 237 ) در باره كك از قول جاحظ گفته : جانوريست كه مانند زنبور عسل ميپرد و مدتى دراز جفت‌گيرى كند و تخم نهد و جوجه دهد و نخست از خاك پديد گردد بويژه در جاهاى تاريك و در آخر زمستان و آغاز بهار قوت گيرد و گفتند شكل پيل دارد\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nو نيش كه با آن بگزد و خرطوم كه با آن بمكد و نبايد به دو بد گفت ، چون انس از پيغمبر صلى اللَّه عليه و إله روايت كرده كه شنيد مردى به كك بد ميگويد ، فرمود : دشنامش مده كه او پيغمبرى را براى نماز سپيده دم بيدار كرده .\r\nو در معجم طبرانى از على عليه السّلام روايت كرده كه در منزلى فرود آمديم و ككها ما را آزار دادند و بدانها دشنام داديم و رسول خدا صلى اللَّه عليه و إله و سلم فرمود : دشنامشان ندهيد كه خوب جانوريند زيرا شما را براى ذكر خدا بيدار كردند .\r\nو در دعوات مستغفريست از ابى ذر كه پيغمبر صلى اللَّه عليه و إله و سلم فرمود : چون كك تو را آزار داد كاسه‌اى آب برگير و هفت بار بدان بخوان  وَ ما لَنا أَلَّا نَتَوَكَّلَ عَلَى اللَّهِ وَ قَدْ هَدانا سُبُلَنا  - تا آخر آيه 12 - ابراهيم سپس بگويد : اگر شما مؤمنيد شر و آزار خود را از ما بگردانيد سپس آن را گرد بسترت بپاش كه آسوده از شرشان شب را گذرانى و كشتن آنها براى محل و محرم مستحب است ( حياة الحيوان 1 : 87 )\r\n10 - در كافى - 248 - روضه : بسندش از امام ششم عليه السّلام كه خدا عز و جل چيزى خردتر از پشه نيافريده و جرجس خردتر پشه است و آنكه ما او را ولع خوانيم خردتر از جرجس است و عضوى در فيل نباشد جز كه در آن هست و دو بال از فيل بيشتر دارد .\r\nبيان : جوهرى گفته : جرجس همان قرقش است كه پشه‌هاى ريزند .\r\nو ظاهر اينست كه حصر نسبت به پرنده‌هاست چون برخى جانوران از پشه هم خردترند « 1 » ، مگر اينكه گفته شود پشه انواع بسيار خردى دارد كه هيچ جانورى از آنها خردتر نيست ، و ولع در كتب لغت ذكر نشده و ظاهر اينست كه آن هم نوعى پشه است .\r\n\r\n\r\n","description":"","footnote":"\r\n( 1 ) در حديث در وجه اينكه نام خدا لطيف است آمده كه چون آفريده آنچه نر و ماده‌اش از هم شناخته نشوند و آنچه كه بسا چشمهايش نبينند از بس خرد است ، و در صحيفه سجاديه است كه « بياميز آبشان را با وباء » و اينها دليلند بر وجود جانوران ميكربى از پاورقى ص 319 .\r\n","page_name":" 240 ","page_number":240},
  {"content":"\r\n\r\nدميرى گفته : بعوض جانور خرديست جوهرى گفته : پشه است و آن اشتباه است و حق اينست كه اين دو تا دو نوعند يكى چون كنه است كه پاهاى كوتاه و ناپيدا دارد و رطوبتى در برون كه در عراق آن را جرجس خوانند .\r\nجوهرى گفته : و آن لغتى است در قرقس و هم آن بعوض خرد است . پشه بر آفرينش پيل است جز كه اندام بيشتر دارد زيرا پيل چهارپا ، يك خرطوم و دمى دارد و پشه با همه اينها دو پا بيش دارد و چهار بال ، خرطوم پيل ميان پر است و خرطوم پشه ميان تهى و كشاننده و چون آن را به آرامى فرو كند خون را بكشد و بدرون خود ريزد و آن بجاى ناى او است ، از اين رو سخت گزد و پوست كلفت را درد ، و از الهام خدا به دو اينست كه چون بر تن آدمى نشيند با خرطومش سوراخ‌هاى عرق زير تن را جويد كه پوستش نازكتر است و خرطوم در آن فرو كند و خون مكد و پرخوريش تا آنجاست كه خون مكد تا بتركد و بميرد يا از پريدن بماند و نابود شود .\r\nو از كار شگفتش اينست كه بسا شتر و چهارپايان ديگر را بگزد تا بكشد و در بيابان افتد و درنده‌ها و پرنده‌ها گردش آيند و هر كدام از آن خورند همان جا بميرند ، و برخى پادشاهان جبار عراق با پشه شكنجه ميداد و كسى كه ميخواست بكشد برهنه ميكرد و دست و پا بسته در يك نيزار بيابانى مىافكند و به زودى كشته مىشد .\r\nو ترمدى از پيغمبر صلى اللَّه عليه و إله روايت كرده كه اگر جهان نزد خدا برابر بال پشه‌اى بود از آن بكافر نوشى از آب نميداد و از وهب بن منبه روايت است كه خدا پشه را بر نمرود فرستاد و لشكرش بيشمار گرد آمدند ، و چون نمرود چنين ديد از قشونش جدا شد و به خانه رفت و در را بست و پرده‌ها انداخت و به پشت خوابيد و در انديشه بود كه پشه‌اى از سوراخ بينى او بمغزش رفت و شكنجه‌اش ميداد تا چهل روز بطورى كه سرش را به زمين ميكوفت ، و عزيزتر كس آن بود كه بر سرش زند و مانند جوجه از آن فرو مىافتاد و ميگفت چنين مسلط كند خدا فرستاده‌هايش را\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبر بنده‌هاش كه خواهد و آنگه هلاك شد .\r\nو جعفر بن محمّد عليه السّلام از پدرش روايت كرده كه رسول خدا بالين سر يك انصارى بملك الموت نگاه كرد و به دو فرمود : به اين يار من نرمش كن كه مؤمن است و او گفت : من بهر مؤمن نرمش كنم هيچ خانواده نباشند جز آنكه هر روزى پنج بار آنها را باز رسم و اگر خواهم جان پشه‌اى را گيرم نتوانم تا فرمان خدا براى گرفتن آن برسد ، جعفر بن محمّد فرمود به من رسيد كه هنگام نمازها آنها را بررسى كند .\r\nو از اين برآيد كه ملك الموت هر جانى را بگيرد ، و پشه با اينكه خرد است خدا در جلو مغزش نيروى حافظه نهاده و در ميان آن نيروى انديشه و در دنبالش نيروى ياد و برايش حس ديد و بسيدن و بوئيدن آفريده و دهانى براى خوراك و سوراخى براى فضله كردن ساخته و شكم و روده‌ها و استخوانها به دو داده ، فسبحان من قدّر فهدى و لم يخلق شيئا من المخلوقات سدى\r\n\r\nباب سيزدهم شب پره و آفرينش شگفتش\r\n\r\nآيات قرآن مجيد :\r\n1 - در آل عمران آيه 49 - راستى بسازم براى شما از گل شكل پرنده و بدمم در آن و بفرمان خدا پرنده شود .\r\n\r\nتفسير\r\n: مشهور ميان مفسران خاصه و عامه است كه آن پرنده شب پره بوده ، ابو الليث در تفسيرش گفته : مردم از عيسى از روى بدخواهى خواستند كه براى ما شب پره‌اى بيافرين و جانش بده اگر راستگوئى ، گلى برگرفت و شكل شب پره‌اى ساخت و در آن دميد و ناگاه ميان آسمان و زمين پرواز ميكرد و ساختن گل و دميدن از عيسى عليه السّلام بود و آفرينش از خدا تعالى ، و گفتند : همانا از او آفرينش شب پره خواستند براى آنكه شگفت‌تر از آفريده‌هاى ديگر است .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nو از شگفتيهاش اينست كه خونست و گوشت و بىبال ميپرد و چون جانور ميزايد و مانند پرنده تخم نميگذارد ، و در روشنى روز و تاريكى شب نبيند و بينائيش در دو ساعت پس از غروب خورشيد و پس از سپيده دم است ، خوب روشن نشده و مانند آدمى ميخندد و چون زن حيض بيند و چون از آن حضرت اين را ديدند خنديدند و گفتند : جادوئيست روشن ، و رفتند نزد جالينوس و به او گزارش دادند و او به دو بگرويد - الخبر -\r\n\r\nاخبار باب\r\n1 - در عيون ج 1 ص 244 - و در علل در خبر شامى است كه از امير المؤمنين عليه السّلام پرسيد از شش چيز كه در رحم جا نگرفتند فرمود : آدم بود و حوّاء و قوچ اسماعيل و عصاى موسى و ناقه صالح و شب پره كه عيسى بن مريم ساخت و بفرمان خدا تعالى پريد .\r\n2 - در نهج البلاغه : از خطبه‌اى كه در آن آفرينش بديع شب پره را ياد كرده فرمايد : سپاس از آن خداست كه كنه شناختش در وصف نگنجد و بزرگيش خردها را خيره كند و راهى بدريافت پايان ملكوتش نيابند ، او است پادشاه راستين روشن درست‌تر و روشن‌تر از آنچه بديد آيد ، خردها او را اندازه نتوانند تا مانند چيزى باشد و در اندازه‌گيرى وهم نگنجد تا نمونه‌گيرى شود ، آفريده‌ها را بىنمونه و مشورت مستشار و بىكمك كمك كار آفريده ، به همان فرمانش آفريده‌اش ساخته شده و گردن بفرمان او نهاده ، بيدريغ پذيرا گرديده و بىستيزه فرمان پذير شده .\r\nاز هنر نازك كارى و آفرينش شگفتش همانست كه حكمت ژرف خود را در آفرينش شب پره‌ها بما وانموده كه روشنى گشايش بخشش همه زنده‌ها آنها را درهم كشد ، و چگونه چشم آنها پرده دارد تا از خورشيد تابان روشنى نستاند كه به راه خود راه يابد و بروشنى تابان خورشيد بشناخته‌هاى خود رسد ، و جلوه\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nروشنى خورشيد در پرده‌هاى تابشش او را باز دارد از جنبش خود ، و در جايگاهش نهان سازد و در روشنى آن رفتن نتواند ، و او در روز پلكهايش روى ديده بسته است و شب را چراغ رهنمائى خود سازد .\r\nدر درخواست روزيش ، پرده‌هاى تاريك شب جلو ديده او را نگيرند و در تاريكى و تيرگى آن از رفتن بدنبال كارش جلو او را گرفته نباشد و چون خورشيد روسرى شب را بدور اندازد و خنده روز را سر دهد و پرتو خود را بر سوسمارها در لانه‌هاشان بگسترد ، شب پره‌ها پلكها بر هم نهند و بدست آورد شب تيره خود بسازند .\r\nمنزه باد آنكه شب را روز او ساخته و وسيله زندگى او و روز را آرامش و قرار او نموده ، و برايش از گوشت آن بالى برآورده كه هنگام نياز بپرش آن را مانند پره‌هاى گوش برآورد و نه پر دارد و نه نى جز اينكه رگهايش را برآمده و روشن بينى كه دو بال شوند نه نازك كه برشكافند و نه كلفت كه سنگين باشند بپرد و بچه‌اش به دو چسبيده و پناهيده ، با مادر به زمين نشيند و با او به هوا برآيد و از او جدا نشود تا اندامش سخت و ورزيده شوند و بالش نيرو گيرد و او را بكشد و راه زندگى و نهى خود را بشناسد ، منزه باد آفريننده هر چيزى بىنمونه كه از ديگرى باشد ( نهج البلاغه زير شماره 153 - از بخش خطب ) بيانست : اينكه فرمودند : خدا از ديدنى درست‌تر و روشنتر است براى اينست كه شناخت او از خرد و يقين است و اشتباهى كه در محسوسات رخ دهد در او راه ندارد ، حدّ بمعنى مرز ميان دو چيز است و در زبان اهل منطق شناساندن گوهر چيزيست و تحديد در اينجا اثبات پايان و طرف است كه مانند باجسام را بايد يا حدّ منطقى است و نخست مناسبتر با زبان آنانست .\r\nو مقصود از اينكه بىنمونه آفريده اينست كه از ديگرى نمونه نگرفته يا مانند معمار نخست نقشه نكشيده كه بدنبال آن بسازد ، و شايد مقصود از اذعان\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاينست كه هر آفريده زير توانائى خدا است و سرپيچى از آفرينش نتواند بيدريغ پذيرا گرديده : بيان اجابت است چنانچه بىستيزه بيان فرمانبرى است و بسا اشاره باشد به تسبيح با زبان حال چون قول خدا تعالى « و چيزى نباشد جز كه بسپاسش تسبيح گو است 44 - اسراء » چنانچه گذشت ، برخى گفتند خلاصه وصف حال شب پره در روز و شب اظهار شگفتى از مخالف بودن او است با همه جانوران در پس‌نشينى از روشنى و اشاره به نهانى سبب آنست و مقصود بسته شدن چشم او است در روشنى و آن براى اينست كه روح ديد او بر اثر گرمى روز تحليل ميرود و خنكى شب آن را جبران كند و برگرداند ديد او را و گفته شده : اثر گرمى تنها نيست و گر نه بايد در روز زمستانى چشمش بسته نشود مگر در گرمى روز و نه در آغاز روز تابستانى بلكه سببش ناتوانى نيروى ديد است و يك نوع تضاد و نفرت ميان آن و روشنى چون ناتوانى كه در ديدهاى ديگر است در برابر قرص خورشيد ، و اما اينكه اين نفرت از كجا است امريست نهان و منشأ تعجبى است كه در سخن آن حضرت بدان اشاره شده و خلاصه اينست كه چگونه درماند و كور شود و از اينكه از روشنى كمك گيرد براى جستن روزى و زندگى خود و رفت و آمد و سودبرى .\r\nسوسمار جانور معروفى است و خويش اينست كه هنگام برآمدن خورشيد از لانه‌اش بدر آيد تا با آن روبرو گردد بر عكس شب پره‌ها .\r\nدميرى گفته : شب پره جانوريست كه در شب پرواز كند و شكل و وصف غريبى دارد و آن را در زبان تازى خفاش گويند ، بخاء ضمه دار و فاء با تشديد و خفش در زبان تازى خردى و تنگى چشم است و اخفش يعنى خرد چشم و كم ديد و گفتند بر عكس شب كور است و گفتند كسى كه در هواى ابرى بيند نه در آفتاب جوهرى گفته : دو گونه است اعشى شب كور و دور بين است و عمش ناتوانى ديد است با اشك ريزى در بيشتر اوقات . . .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبطلميوس گفته : شب پره نام تازى دارد : خفاش ، خشاط ، خطّاب و وطواط و بسا كه خفاش از خفش باز گرفته است ، و اخفش دو جور است يكى كم ديد مادر زاد و دومى كم ديد از حادثه‌اى و آن كسى است كه شب بيند نه روز ، و در روز ابر بيند نه روز آفتابى .\r\nو اينكه گفته خفاش خطاف است مورد اعتراض است و حق اينست كه دو نوع است و بقول برخى خفاش خرد است و وطواط درشت و آن در روشنى ماه نبيند و نه در روشنى خورشيد از اين رو وقتى را خواهد كه نه تاريك باشد و نه روشن و آن هنگام غروب خورشيد است كه پشه‌ها در جوش و خروشند و براى بدست آوردن خوراك خود كه خون جاندار است برآيند و شب پره هم براى جستن روزى آيد ، و روزى خواهى بجان روزى خواهى افتد ، و شب پره به هيچ وجه از پرنده‌ها نباشد چون دو گوش دارد و دندان دارد و خايه دارد و حيض بيند و پاك شود و بخندد مانند آدمى و چون چهارپا بشاشد و بچه شير دهد و پر هم ندارد .\r\nيكى از مفسران گفته : چون شب پره را عيسى بن مريم عليه السّلام بفرمان خدا آفريد از صنع خدا تعالى جدا گرديد و از اين رو همه پرنده‌ها به او زور گويند و او را دشمن دارند ، و هر پرنده گوشتخوارش بخورد و هر پرنده ديگرش هم بكشد و از اين رو جز در شب پرواز نكند .\r\nو گفتند : عيسى جز آن را نساخت چون در آفرينش كاملترين پرنده است و توانائى رساترى خواهد چون پستان و دندان و گوش دارد ، و گفتند از او ساختن شب پره خواستند براى اينكه شگفت‌ترين پرنده است چون گوشت است و خون و بىپر بپرد و تند بپرد و پر بچرخد ، و از پشه و مگس و پاره‌اى ميوه‌ها بخورد ، و با اين همه عمر دراز كند و گفتند از كركس و گوره‌خر عمرش درازتر است ، و ماده‌اش از سه جوجه تا هفت بزايد و بسيار باشد كه در ميان هوا جفت‌گيرى كند .\r\nو در جانوران نيست جانورى كه فرزندش را بدوش كشد جز شب‌پره كه بدان بسيار مهر دارد و از او نگرانست و بسا در حال پرواز بچه‌اش را شير دهد و خويش\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاينست كه چون برگ درخت بيند به دو خورد و بترسد و از پرواز بماند و بحماقت موصوف است ، از اين رو چون به او گويند : « اطرق كرا : سر به زير بخواب » به زمين چسبد .\r\n\r\nباب چهاردهم : جغد\r\n1 - در كامل الزياره : 99 - : بسندش از حسين بن ابى غندر كه شنيدم امام ششم عليه السّلام ميفرمود : در باره جغد كه آيا كسى از شماها او را روزها ديده است ؟\r\nبه او گفته شد در روز بسا ديده نشود و جز در شب آشكار نگردد ، فرمود : هلا پيوسته در آبادانى منزل داشت و چون حسين عليه السّلام كشته شد با خود سوگند خورد در آبادانى مأوى نكند هرگز و مأوى نگيرد جز در ويرانه ، و پيوسته روزها روزه است و اندوهگين تا شب او را فرا گيرد و چون شب برود درآيد پيوسته بنالد بر حسين عليه السّلام تا بامداد كند .\r\n2 - و از همان : بسندى از حسين بن على بن صاعد بربرى نگهبان قبر امام هشتم عليه السّلام كه پدرم گفت : نزد امام هشتم عليه السّلام رفتم و به من فرمود : مردم چه ميگويند ؟ گويد : گفتم : قربانت آمديم از شما بپرسيم ، فرمود : اين جغد را ميبينيد در زمان جدم رسول خدا صلى اللَّه عليه و إله در خانه‌ها و كاخ‌ها بود و چون مردم غذا ميخوردند پر ميزد و در برابر آنها مىافتاد و خوراك برايش مىانداختند و مىنوشيد و بجاى خود برميگشت ، و چون حسين بن على عليه السّلام كشته شد از آبادانى بويرانه و كوهها و بيابانها رفت و گفت : چه بد امتى باشيد شما كشتيد پسر پيغمبر خود را و من شما را بر خود امين ندانم .\r\n3 - و از همان : بسندش از مردى كه امام ششم فرمود : راستى جغد روزه دارد روز را و چون افطار كند ديوانه حسين عليه السّلام باشد و اندوه خورد تا بامداد .\r\n4 - در كامل الزيارة : بسندش از حسن بن على ميثمى كه امام ششم عليه السّلام به من فرمود : اى ابا يعقوب هرگز جغدى را ديدى در روز آواز دهد و بگردد ؟ گفتم نه\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nفرمود : ميدانى براى چه ؟ گفتم : نه ، فرمود : براى آنكه روزش روزه باشد و چون شبش رسد بهر چه روزيش شده افطار كند و پيوسته بنالد بر حسين عليه السّلام تا بامداد كند .\r\n5 - در دلائل طبرى - 101 - از عطيه اخى ابى عوّام كه با ابى جعفر عليه السّلام بودم در مسجد رسول خدا صلى اللَّه عليه و إله كه يك اعرابى بر نره شترش رسيد و آن را زانو بند زد و به مسجد آمد و شيدا براست و چپ نگاه كرد و ابى جعفر او را فرياد زد و نشنيد و سنگى به او پرانيد و آمد و برابرش نشست و آن حضرت به او فرمود : اى اعرابى از كجا آمدى ؟ گفت : از آن سوى جهان كه دنبالم چيزى نبود از احقاف آمدم فرمود : كدام احقاف ؟ گفت : احقاف عاد فرمود : اى اعرابى در راهت بچه گذشتى ؟\r\nگفت : بچنين و چنان ابو جعفر فرمود : و گذشتى بچنان ؟ اعرابى گفت : آرى ابو جعفر عليه السّلام فرمود : و گذشتى بچنان ؟ و پيوسته اعرابى ميگفت گذشتم و ابو جعفر عليه السّلام نشانى ميپرسيد تا فرمود : بدرختى بنام رقاق گذشتى ؟ گفت آن اعرابى به دو پاى آن حضرت برجست و دو دست بهم زد و گفت : به خدا مردى را داناتر از تو بسر زمينها ندانم آيا آنها را پا زدى ؟ فرمود : نه ، اى اعرابى ولى اينها نزد من در كتابى باشند .\r\nاى اعرابى از پس شما يك واديست كه آن را برهوت گويند و جغد و هامّ در آن ساكنند و ارواح مشركان تا روز قيامت در آن عذاب كشند .\r\n6 - در حياة الحيوان گفته : بوم پرنده‌ايست معروف و نرش بنام صدى و قياد ( فياد خ ب ) و كنيه ماده ام الخراب و ام صبيانست و آن را كلاغ شب خوانند و خويش اينست كه بر سر هر پرنده در لانه‌اش درآيد و او را از آشيانه‌اش براند و جوجه و تخمش را بخورد ، در شب نيرومند است و هيچ پرنده تابش را نيارد ، در شب نخوابد و در روز هر پرنده او را بيند بكشدش و پرش را بكند از دشمنى كه ميان او و ديگر پرنده‌ها است از اين رو شكارچيان آن را زير دام خود نهند تا پرنده در آن افتد\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمسعودى بنقل از جاحظ گفته : جغد روز نپرد كه مبادا چشمش زنند براى زيبائى او و خود را زيباتر پرنده داند و جز در شب پرواز ندارد ، و عرب در افسانه‌هاى خود پندارند چون آدمى بميرد يا كشته شود خود را در صورت پرنده‌اى بيند كه بر گورش هراس بر تن شيون كند .\r\nو جغد چند رسته دارد و همه تنهائى دوست و تك روند و خويش دشمنى با كلاغ است .\r\nدر تاريخ ابن نجار است كه خسرو بكارگزارش گفت بدترين پرنده را برايم شكار كن و با بدتر آتش افروز كباب كن و ببدتر مردم بخوران و او جغدى شكار كرد و با هيزم دفلى كباب كرد و بسخن چين خوراند .\r\nو در سراج الملوك ابى بكر طرطوسى است كه يك شب عبد الملك بن مروان بيخواب شد و داستانگوئى خواست كه برايش داستانى بگويد و در شمار داستانها به او گفت : اى امير المؤمنين در موصل جغدى بود و در بصره جغدى و جغد موصل دختر جغد بصره را براى پسرش خواستگارى كرد ، و جغد بصره گفت : نپذيرم جز اينكه صد مزرعه ويرانه كابين دهى ، جغد موصل گفت : اكنون نميتوانم ولى اگر حكمران ، سلمه اللَّه تعالى ، يك سال بر سر كار باز ماند اين كار را ميكنم و عبد الملك بيدار شد و براى مظالم نشست و داد مردم را از يك دگر گرفت و از كارگزاران بازجوئى و بررسى كرد .\r\nو در يك مجموعه به خط يكى از بزرگترين دانشمندان ديدم كه يك روز مأمون از كاخش سر به زير كرد و ديد مردى ايستاده پاى كاخ و زغالى بدست دارد و بر ديوار كاخ مينويسد ، مأمون بيك پيشخدمت گفت : برو نزد اين مرد ببين چه مينويسد و او را نزد من بياور ، پيشخدمت شتابانه نزد آن مرد رفت و او را گرفت و در نوشته او انديشه كرد و اين بود :\r\n اى كاخ شوم و بوم بادت با هم * تا جغد بهر گوشه تو لانه كند\r\nروزى كه شوى لانه جغدان شادم * آغاز كسانى كه تو را ياد كند \r\n\r\n","description":"","footnote":"","page_name":" 249 ","page_number":249},
  {"content":"\r\n\r\nو آنگه پيشخدمت گفت : امير المؤمنين را پذيرا باش ، آن مرد گفت : تو را به خدا مرا نزد او مبر ، گفت : چاره نيست ، و چون برابر مأمونش آورد آنچه را نوشته بود بمأمون گزارش داد .\r\nمأمون به او گفت : واى بر تو چه تو را بدين كار واداشته ؟ گفت : بر تو نهان نيست آنچه در كاخ تو است از گنجينه‌هاى زر و سيم و زيورها و جامه‌هاى خوب و خوراك و نوشابه و ظروف و كالا و كنيزان و خدمتكاران و جز آن از آنچه زبانم از وصف آن كوتاه است و فهم من از آن درمانده است .\r\nراستش اى امير المؤمنين من اكنون كه بر آن گذر كردم در نهايت گرسنگى و بينوائى بودم و در كار خود بانديشه شدم و با خود گفتم : اين كاخ آباد و بلنديست و من گرسنه‌ام ، و سودى در آن ندارم ، و اگر ويرانه بود و بدان گذر ميكردم يك سنگى يا چوبى يا ميخى بدست مىآوردم كه آن را بفروشم و از بهايش قوتى بخرم آيا امير المؤمنين نميداند آنچه را شاعر سروده :\r\n گر نباشد مرد را در دولت مرد دگر * بهره و حظى زوالش را نمايد آرزو\r\nاين نباشد از براى بغض ما با آن ولى * از اميد ديگران خواهد كه برگردد از او \r\nمأمون گفت : اى غلام هزار اشرفى طلا به او بده ، سپس به او گفت : هر سال تا كاخ ما بوجود اهلش آباد است همين بخشش را دارى .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nابواب جانوران اهلى\r\n\r\nباب يكم نگهداشتن جانوران اهلى در خانه خوبست\r\n1 - در قرب الاسناد 45 بسندش از امام پنجم عليه السّلام كه دوست داشتند در خانه يك جانور اهلى باشد چون كبوتر ، مرغ و بزغاله تا كودكان پرى با آنها بازى كنند و با كودكشان بازى نكنند .\r\n2 - در طب الائمه 117 بسندى تا رسول خدا صلى اللَّه عليه و إله كه جانداران اهلى در خانه هاتان بسيار داشته باشيد تا شياطين از كودكهاتان بدانها سرگرم باشند .\r\nبيان : ( گواه از لغت آورده كه داجن بمعنى جاندار خانگى است و بگوسفند و جز آن گويند سپس گويد ) در نهايه گفته : در حديث است كه خدا لعنت كند كسى را كه تيكه جانداران اهلى خود را ببرّد ، و آن گوسفنديست كه مردم در خانه دارند و جز گوسفند از پرنده و جز آن كه خانگى باشند و تيكه كردن آنها اينست كه خايه آنها را بكشد يا گوش و بينى آنها را ببرد ، دميرى گفته : داجن گوسفنديست كه مردم در خانه‌شان علوفه ميدهند و هم شتر و كبوتر خانگى ( و از لغت گواه آورده )\r\n\r\nباب دوم فضيلت داشتن خروس ، انواع خروس ، داشتن مرغ و احكام آنها\r\n1 - در عيون ج 1 - 277 و خصال 1 ر 198 بسندى تا امام رضا عليه السّلام كه خروس سفيد پنج خصلت پيغمبرى دارد : شناختن وقت نماز ، غيرت ، سخاوت ، دليرى و پر جماع كردن .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n2 - در مجالس صدوق 254 در مناهى پيغمبر است نهى از بد گفتن بخروس فرمود : او بوقت نماز آگهى دهد .\r\n3 - در مكارم 154 از پيغمبر صلى اللَّه عليه و إله كه پنج خصلت از خروس آموزيد ( آن پنج شماره 1 را برشمرده ) 4 - در كتاب جعفر بن محمّد بن شريح حضرمى : بسندش از جابر جعفى كه شنيدم امام ششم عليه السّلام ميفرمود :\r\nخدا خروسى دارد كه دو پايش در زمين هفتم و سرش زير عرش است و يك بال در خاور و بالى در باختر دارد و ميگويد : سبحان الملك القدوس - و بدنبالش خروسها بخوانند و پاسخ دهند و چون كسى بنگ خروس شنود گويد سبحان ربى الملك القدوس .\r\n5 - در كافى 6 / 549 بسندش تا رسول خدا صلى اللَّه عليه و إله و سلم كه خروس خوش يال سفيد خانه‌هاى صاحبان خود را تا هفت خانه گردشان نگهدارد .\r\n6 - در كافى 6 / 550 بسندى از امام ششم عليه السّلام ( مضمون شماره 5 را آورده و افزوده ) يك بال تكانى كبوتر نقطه دار پلنگى بهتر است از هفت خروس يالدار سفيد .\r\n7 - و از همان 6 / 550 بسندى از يعقوب جعفرى كه نزد ابى الحسن عليه السّلام نام طاوس بردند و فرمود : از زيبائى خروس سفيد چيزى فزون ندارد گويد و شنيدمش ميفرمود : خروس خوش‌آوازتر است از طاوس و پر بركت‌تر و اوقات نماز را به تو ياد آور كند و طاوس دعوت كند بوبال گناهى كه بدان آلوده شده .\r\n8 - و از همان 6 / 550 بسندى تا از امام صادق عليه السّلام كه خروس سفيد دوست من و دوست هر مؤمن است .\r\n9 - و از همان 6 / 550 بسندى از ابى الحسن كه خروس پنج خصلت پيغمبرى دارد ( بشرح شماره 1 - باختلاف در ترتيب )\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبيان : كثرت طروقه بمعنى كثرت ازواج يا كثرت جماع است .\r\n10 - در كافى 6 ر 550 بسندش تا امير المؤمنين عليه السّلام كه بنگ خروس نماز او است و بال زدنش در ركوع و سجود او .\r\nبيان : گويا اشاره دارد بقول خدا تعالى « و پرنده‌ها در صف البته همه نماز و تسبيح او را دانند 41 - النور » چنانچه گذشت ، و البته در باب پيش گذشت كه نگهداشتن مرغ در خانه خوبست .\r\n11 - در كافى 6 ر 312 بسندش تا امير المؤمنين عليه السّلام كه مرغابى گاو ميش پرنده‌ها است مرغ خوك پرنده‌ها است ، دراج حبشى پرنده‌ها است ، و كجائى تو از دو جوجه نو پا كه زنى از ربيعه آنها را از فزونى خوراكش پروريده .\r\nبيان : مرغابى گاميش پرنده‌ها است چون به لجن و آب انس دارد و مرغ مانند خوك است كه نجاست آدمى خورد و دراج سياه است و بحبشى ماند و وابستن بزنى از ربيعه براى آنست كه پرندهء آنها بهتر است يا استادترند در پرورش يا در زمان آنها اين پرنده شايع و فزون بوده .\r\n12 - در كافى 6 ر 312 بسندى تا آنجا كه گفت : گوشتها را برابر عمر نام بردند و او گفت : بهترين گوشت از مرغ است و امير المؤمنين عليه السّلام فرمود : نه هرگز آنها خوك پرنده‌هايند و بهترين گوشت از جوجه نو پا است .\r\n13 - در محاسن 400 بسندى از عبد الاعلى كه با امام ششم هم غذا شدم و غذا خواست و مرغ بريانى با حلواء آوردند و فرمود : اين را براى فاطمه هديه آوردند سپس فرمود : اى كنيز خوراك معمولى خودمان را بياور و تريد و سركه و زيت آورد .\r\n14 - در مجمع البيان روايت است كه پيغمبر صلى اللَّه عليه و إله مرغ را با فالوده مىخورد و از حلواء و عسل خوشش مىآمد .\r\nبيان : بيشتر اخبار دلالت دارند كه گوشت مرغ مكروه است و نديدم كسى آن را گفته باشد جز اينكه شهيد ره در دروس روايت پيش را ذكر كرده ، و ممكن\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاست حمل اخبار مذمت بمرغ نجاست خوار يا نزديك بدان بىاستبراء و با استبراء سه روز حرمت و كراهت بروند چنانچه دميرى بسندى از پيغمبر صلى اللَّه عليه و إله و سلم آورده كه چون ميخواست مرغى بخورد ، ميفرمود : تا سه روزش مىبستند وانگهش مىخورد پايان - و علتى كه در اخبار است مشعر بدانست .\r\n15 - در حياة الحيوان 1 ر 241 گفته : خروس نر مرغ خانگى است و او را انيس و مؤانس گويند و او است كه بچه را دوست ندارد و با يك همسر بسر نبرد و خويش ابلهى است و چون از ديوارى افتد راه به خانه صاحبش نبرد و از خصلتهاى خوبش اينست كه بجميع مرغها يك نظر دارد و يكى را بر ديگرى نگزيند جز بندرت ، و از كار شگفت‌تر او است كه اوقات شب را مىشناسد و بنوبت بانگ مىكند در هر وقتى خواه شب بلند باشد يا كوتاه و پيش از سپيده و پس از آن پياپى بنگ ميدهد ، سبحان من هداه لذلك .\r\nو قاضى حسين و ديگران گفتند جائز است اعتماد به خواندن خروس آزموده براى نماز خواندن و كار غريبش اينكه چون خروس بيگانه بجمعى مرغ درآيد همه را بگايد ، جاحظ گفته ، خروس هندى دارد و جلّاسى ، نبطى ، سندى و زنجى گفته : آزمايشگران گفتند : خروس سفيد يال دار پاسبان خانه‌ايست كه در آنست و پندارند هر كه چنين خروسى را بكشد دچار نكبت در اهل و مالش شود ، و عبد الحق بن قانع بسندى از پيغمبر صلى اللَّه عليه و إله و سلم آورده كه فرموده : خروس سفيد دوست من است و ديگرى بدان افزوده كه دشمن شيطانست و صاحبش را با هفت خانه پس از خانهء او پاسبانست ، و پيغمبر صلى اللَّه عليه و إله و سلم آن را در خانه و در مسجد نگه مىداشت .\r\nو در روايتى است از انس كه پيغمبر صلى اللَّه عليه و إله ميفرمود : خروس سفيد يالدار دوست منست و دوست دوستم جبرئيل و خانه خود و 16 خانه همسايه را نگه مىدارد .\r\nو از شيخ محب الدين طبريست كه پيغمبر صلى اللَّه عليه و إله و سلم خروس سفيدى داشت و\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nصحابه خروس را به سفر ميبردند كه وقت نماز را بدانها شناساند و در صحيحين و جز آنها است كه از ابى هريره كه پيغمبر صلى اللَّه عليه و إله و سلم فرمود : چون آواز خروس شنويد از فضل خدا بخواهيد كه او فرشته‌اى ديده و چون عرعر خر شنويد به خدا پناه بريد كه او شيطانى ديده قاضى گفته : براى اميد باينست كه فرشته آمين گويد بدعاء و استغفار او گواه شوند باخلاص و زارى و ابتهال چنانچه خوبست دعاء در حضور مؤمنان و نيكان و تبرك به آنان و پناه جستن از شيطان هنگام بنگ خران براى اينست كه از حضور شيطان بايد ترسيد و شايد كه از آن پناه گرفت - پايان - و در معجم طبرانى و تاريخ اصفهانست كه پيغمبر صلى اللَّه عليه و إله و سلم فرمود : خدا را خروسى است سفيد با دو بال كه نگار زبرجد و ياقوت و لؤلؤ دارند بالى در خاور و بالى در باختر و سر زير عرش و پاها در هوا و هر سحرگاه اذان گويد كه همه اهل آسمانها و زمين شنوند جز پريان و آدميان و در آن هنگام خروسهاى زمين پاسخ او دهند و چون قيامت نزديك شود خدايش فرمايد دو بال بر هم نهد و آواز فرو كشد و اهل آسمانها و زمين جز پرى و آدمى بدانند كه قيامت نزديك است .\r\nو طبرانى و جز او روايت كردند از جابر كه پيغمبر صلى اللَّه عليه و إله و سلم فرمود : خدا را خروسى است دو پا در تخوم و سرش زير چسبيده و چون پاسى از شب گذرد فرياد كند سبّوح قدّوس ، و خروسها همه فرياد كنند ، و در كتاب فضل الذكر است از ثوبان كه رسول خدا صلى اللَّه عليه و إله به من گذشت و فرمود : راستى خدا را خروسى است كه چنگالش در زمين فرودتر است و گردنش زير عرش تا شده و دو بالش در هوا است ، و سحرگاه هر شب آنها را به هم زند و گويد : سبحان الملك القدوس ربنا الرّحمن الملك لا إله غيره ، و ثعلبى از پيغمبر صلى اللَّه عليه و إله روايت كرده كه خدا سه آواز را دوست دارد آواز خروس ، آواز خواننده قرآن و آواز آمرزشجويان سحرگاهان .\r\nامام احمد و ابو داود و ابن ماجه از زيد بن خالد جهنى آوردند كه پيغمبر صلى اللَّه عليه و آله و سلم فرمود : بد نگوييد بخروس كه بيدار كند براى نماز ، سندش خوبست و\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمتنش اينست كه دعوت كند به نماز ، امام حليمى گفته اين دليل است كه هر كه خيرى دهد نبايد دشنامش داد ، و خوارش كرد بلكه بايد محترمش شمرد و به او نيكى كرد و اينكه فرموده به نماز دعوت مىكند معنايش اين نيست كه بگويد در آوازش حى على الصلاة يا وقت نماز رسيده بلكه مقصود اينست كه عادت دارد در سپيده دم و در زوال پياپى بخواند از آفرينشى كه خدا به دو داده و مردم را با بنگ خود به ياد نماز آرد و بنگ او دليل شرعى وقت نيست مگر بدليلى چون تجربه بىتخلف كه اشاره بدان گردد و اللَّه اعلم - پايان - و در مستدرك حاكم است از ابى هريره كه پيغمبر صلى اللَّه عليه و إله فرمود : خدا به من اجازه داد باز گويم از خروسى كه دو پايش در زمينند و گردنش زير عرش تا شده و ميگويد سبحانك ما اعظم شانك فرمود : و پاسخش دهند و اين باور ندارد كسى كه به من سوگند دروغ خورد ( و از ابو طالب مكى و ديگران شرحى در باره خروس زير عرش در سه وقت شب و سپيده دم آورده ) و افزوده كه : از عبد اللَّه بن نافع است كه پيغمبر صلى اللَّه عليه و إله نهى كرد از اخته كردن اسب و گوسفند و خروس و فرمود : فزونى در اسب است و حرام است بجنگ انداختن خروسها .\r\nو گفته از شگفت كار مرغ خانگى است كه همه درنده‌ها به دو گذرند و نترسد چون شغالى از سر بام يا ديوار بيند يا درخت خود را پيش او افكند ، و زود بيدار شود و خوابش سبك است و گويند خواب و بيداريش چون دمزدن باشد بسا از شدت ترسى كه دارد ، و بيشتر چاره‌جوئيش اينست كه بر زمين نخوابد و بر رف و تنه درخت و سر ديوار و مانند آن برآيد و بخوابد ، و مرغ طبع همگانى دارد گوشت و مگس مىخورد كه طبع درندگانست و نان و دانه ميبلعد كه طبع بهائم پرنده‌ها است جوجه‌اش از تخم برآيد كه در روى آن خفته باشد يا زير زباله و گرم كن ديگر مانده باشد .\r\nو ابن ماجه از حديث ابى هريره آورده كه پيغمبر صلى اللَّه عليه و إله و سلم توانگران را بداشتن گوسفند امر نمود و بينوايان را بداشتن مرغ و خوردن مرغ حلال است\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبروايت نسائى و ديگران از ابراهيم بن زهدم كه نزد ابو موسى اشعرى بوديم و بخوانى دعوت كرد كه گوشت مرغ بر آن بود .\r\n\r\n[ باب سوم 
  ] باب كبوتر و انواعش از فاخته قمرى ، دباسى و ورشان\r\n1 - در علل 2 ر 181 بسندش از عبد اللَّه بن مسكان كه امام ششم عليه السّلام فرمود :\r\nمتولد از دو جنس مختلف آبستن نشود ، گفتم : مردم پندارند كه پرنده راعبى يكى از پدر و يا مادرش ورشانست با اينكه بينيم تخم نهد و جوجه كند فرمود : دروغ گويند ، بسا ورشان بر پرنده ديگر افتد و جفت شود و تخم نهد و جوجه دهد ولى نژادش هرگز جوجه ندهد .\r\nتبيان : از دو جنس مختلف آبستن نشود يعنى جانورى كه از دو جنس پديد گردد نازاد است و نزايد راوى گفت : راعبى از دو جنس است و تخم نهد و جوجه دهد و پاسخ امام عليه السّلام دو وجه دارد يكم اينكه مردم دروغ گويند كه جوجه مىكند و هر راعبى جوجه دورگه است دوم اينكه آنچه از ورشان و جنس ديگر است جز راعبى است و آن نه تخم نهد و نه جوجه دهد و بسا كه اين معنى روشنتر است .\r\nدميرى گفته : راعبى پرنده‌اى است كه از ورشان و كبوتر پديد آيد و شكل عجيبى دارد قزوينى آن را گفته .\r\nو گفته : ورشان ساق حراست و گفتند : پرنده‌ايست از فاخته و كبوتر كه برخى آن را وراشين نامند و رسته‌ها دارد چون نوبى كه سياه است و حجازى كه آوازش از ورشان غمناكتر است و بچه دوست است تا آنجا كه چون آن را در دست شكارچى بيند خود را بكشد و گفته : ساق حر ورشان است و قمرى نر است بىاختلاف در آن .\r\n2 - در عيون 1 ر 246 و در علل 2 / 283 بسند پيش كه شامى از امير المؤمنين عليه السّلام\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nپرسيد از معنى بنگ كبوتر راعبى فرمود : بر طنبور زنان و كنيزان خواننده و بر نوازنده‌هاى نى و تار نفرين كند .\r\n3 - در اختصاص 294 و در بصائر 234 بسندى از يكى اصحاب ما كه به امام ششم عليه السّلام فاخته و ورشان و راعبى هديه شد فرمود : فاخته گويد : نيابم شما را نيابم شما را او را نابود كنيد پيش از آنكه نابودتان كند و فرمود : سرش را بريدند ورشان گويد : پاك باشيد ، پاك باشيد ، و آن را بيكى از اصحابش بخشيد ، و پرنده راعبى نزد من باشد كه بدان شادم .\r\nبيان : دميرى گفته : فاخته از طوقداران است و پندارند مارها از آوازش گريزند عراقى است نه حجازى شيوا و خوشخوان و مأنوس است و در خانه‌ها زندگى كند و عرب او را دروغگو داند ، زيرا آوازش نزد آنها « اكنون هنگام رطب است » مىباشد و هنوز نخل گل نكرده آن را گويد و ديده شده كه 25 سال عمر كرده تا 40 سال .\r\n4 - در بصائر 343 بسندى از شعيب بن الحسن كه نزد ابى جعفر عليه السّلام نشسته بودم و آواز فاخته‌اى شنيد فرمود : ميدانيد چه ميگويد ؟ فرمود : ميگويد نيابم شما را ، او را نابود كنيد پيش از اينكه شما را نيابد .\r\nو از همان 344 بسندش مانندش آمده .\r\n5 - و از همان 344 بسندش از يكى اصحاب كه شنيدم فاخته‌اى از خانه امام ششم فرياد ميزد ( و آن حضرت آواز او را بمضمون شماره 4 تفسير كرد ) و فرمود آن را سر بريدند .\r\n6 - و از همان 344 بسندى از على بن سنان ( از امام ششم عليه السّلام در باره فاخته‌اى كه آواز ميداد و هديه شده بود همين را ميفرمود ) گفت : سپس فرمود او را از خانه بيرون كردند .\r\nبيان : نفرينش بر صاحب خانه تعبير شده باينكه چون پست است و آوازش شر انگيزد و مايه آوارگى و نابودى گويا نفرين كند بر صاحب خانه و اين تعبيرها ضرورتى ندارد چنانچه پيشتر شناختى\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n7 - در كامل الزيارة 98 بسندى از امام ششم عليه السّلام كه كبوتر راعبى در خانه‌هاتان نگهداريد كه بر كشنده‌هاى حسين عليه السّلام لعنت مىكند ، در كافى 6 ر 547 از على بن ابراهيم مانندش را آورده .\r\n8 - در كامل 98 بسندش از داود بن فرقد كه در خانه امام ششم عليه السّلام نشسته بودم و نگريستم يك كبوتر راعبى پر قوقو مىكند و امام ششم عليه السّلام پر به من نگريست و فرمود : اى داود ميدانى اين پرنده چه ميگويد ؟ گفتم : نه به خدا قربانت ؟ فرمود : بكشنده‌هاى حسين نفرين مىكند ، آن را در خانه‌هاتان داشته باشيد .\r\nدر كافى 6 ر 547 بسندى مانندش آمده .\r\n9 - در ارشاد مفيد بسندى از ابى حمزه ثمالى كه پسر دخترم چند كبوتر داشت و از خشم كبوترهاى آنها را سر بريدم و به مكه رفتم و به امام پنجم وارد شدم پيش از برآمدن آفتاب ، و چون آفتاب زد كبوتر بسيارى در آن ديدم ، با خود گفتم : مسائلى از او بپرسم و جوابهاشان را بنويسم و در فكر كارى بودم كه در كوفه كردم و آن كبوترها را سر بريدم بىمعنى ، و پيش خود گفتم : اگر در كبوتر خيرى نبود آنها را نگه نميداشت ، امام عليه السّلام به من فرمود : اى ابا حمزه تو را چه شود گفتم : يا ابن رسول اللَّه خوبست ، گفت : دلت جاى ديگر است ؟ گفتم : آرى به خدا و داستان سر بريدن كبوترها را گفتم و گفتم اكنون در عجبم از اين همه كبوتر كه شما داريد .\r\nفرمود : اى ابى حمزه ندانى كه چون اهل زمين بچه‌هاى ما را ببازى گيرند به پر تكاندن كبوتر زيان را از آنها بگردانيم و آنها به نماز آگهى دهند در پايان شب ، از هر كدامشان يك دينار طلا صدقه بده زيرا از خشم آنها را كشتى بيان : دلالت دارد بوجوب كفاره براى كشتن كبوتر از خشم و شايد حمل بر استحباب شود و نديدم كسى آن را گفته باشد .\r\n10 - در طب الائمه بسندى از محمّد بن كرامه كه در خانه موسى بن جعفر عليه السّلام يك جفت كبوتر ديدم كه پر سبز بود و اندكى سرخى داشت و ماده\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nسياه بود و نان برايشان خرد ميكرد و بر سر سفره بود و ميفرمود : اينها شب بجنبش آيند و همدم من شوند و هر بار كه پر تكانند خدا بدانها از هر كه در خانه است پريان را بگرداند .\r\n11 - مشارق الانوار : از امام پنجم عليه السّلام كه از همه چيز با ما دشمنتر در پرنده‌ها فاخته و در روزها روز چهارشنبه .\r\n12 - در كافى 6 ر 549 بسندى از امام ششم عليه السّلام كه يك پر تكانى كبوتر پلنگى به است از هفت خروس سفيد با يال 13 - در كافى 6 ر 551 بسندى از عثمان اصفهانى كه يك فاخته براى اسماعيل پسر امام ششم عليه السّلام هديه آوردند ، و چون امام ششم آمد و او را ديد فرمود : اين پرنده شوم است او را بيرون كنيد راستش ميگويد : نيابم شما را او را نابود كنيد پيش از آنكه نيابد شما را .\r\nدر بصائر : 345 : بسندى مانندش آمده .\r\n14 - در كافى - 6 : 546 - بسندى از معاوية بن وهب كه كبوترها از پرنده‌هاى پيغمبرانند .\r\n15 - و از همان است : بسندى از عبد الاعلى مولا آل سام كه شنيدم امام ششم عليه السّلام ميفرمود : نخست كبوتر در مكه از آن اسماعيل عليه السّلام بود .\r\n16 - و از همان است : بسندى از امام ششم عليه السّلام كه ريشه كبوتران حرم از آن اسماعيل عليه السّلام بوده كه آنها را داشت و با آنها همدم بود ، و امام عليه السّلام فرمود : خوبست پرنده پر چيده گيرند كه با آن همدم شوند از ترس خزنده‌هاى زهرناك .\r\n17 - و از همان است : بسندى تا امام ششم كه اين كبوترهاى حرم از نژاد كبوتران اسماعيل بن ابراهيم عليه السّلام هستند .\r\n18 - و از همان است : بسندى از امام ششم عليه السّلام كه خانه‌اى نيست كه كبوتر در آن باشد جز اينكه آفت جن باهل آن خانه نرسد چون پريان بيخرد در خانه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبازى كنند و با كبوتر بازى كنند و آدمى را وانهند .\r\n19 - و از همان است : بسندى از امام ششم عليه السّلام كه مردى به پيغمبر از وحشت شكوه كرد به او فرمود : يك جفت كبوتر در خانه نگهدارد .\r\n20 - و از همان است : بسندى از زيد شحام كه كبوتران را نزد امام ششم عليه السّلام ياد كردند فرمود : آنها را در خانه‌هاى خود داشته باشيد كه محبوبند و دعاى نوح عليه السّلام به آنها رسيده و همدم‌ترين چيزى باشند در خانه .\r\n21 - و از همان 6 : 547 بسندى از امام ششم عليه السّلام كه كبوتر از پرنده‌هاى پيغمبرانست كه در خانه خود داشتند و در هر خانه باشند آفت جن باهل آن نرسد چون كه سفهاء جن در خانه بازى كنند و با كبوتر بازى كنند و مردم را وانهند گفت : ديدم در خانه امام ششم كبوتر بود از آن پسرش اسماعيل عليه السّلام .\r\n22 - و از همانست : بسندى از يعقوب بن جعفر كه امام هفتم عليه السّلام به من كه بكبوتران خانه‌اش نگاه ميكردم فرمود : پرى نتكانند جز كه خدا پريانى كه خواهند با اهل خانه دوست شوند از آن براند .\r\n23 - در كافى است : بسندى از يحيى ارزق كه شنيدم امام ششم ميفرمود آواز پر زدن كبوتر شياطين را براند .\r\n24 - در كافى : بسند ديگر كه فرمود : خدا عز و جل بوسيله كبوتر از شكست خانه دفاع كند .\r\n25 - در كافى است : بسندى از عثمان اصفهانى كه اسماعيل پسر امام ششم عليه السّلام از من هديه خواست و يك پرنده راعبى به او هديه دادم و امام فرمود : آن را در خانه نهيد با من تا همدم من باشد ، عثمان گفت : نزد امام ششم عليه السّلام رفتم جلوش كبوتر بود و برايش نان خرد ميكرد - 6 : 548 فروع كافى بيان : دلالت دارد كه خوراك دادن بكبوتر راعبى خوبست و هم خرد كردن نان برايش 26 - در كافى است : بسندش از عبد الكريم بن صالح كه نزد امام ششم عليه السّلام\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nرفتم و ديدم سه كبوتر سرخ بر بسترش هستند و فضله انداختند گفتم : قربانت اينها بستر را آلوده كردند ، فرمود : نه ، خوبست كه در خانه باشند .\r\n27 - در كافى است : بسندش از امام ششم عليه السّلام كه در خانه رسول خدا صلى اللَّه عليه و إله و سلم يك جفت كبوتر سرخ بود .\r\n28 - و از همان است : بسندش تا امام ششم عليه السّلام كه امير المؤمنين عليه السّلام چاهى كند و در آن پرتاب كردند ( يعنى پريان ) و به او گزارش شد و آمد تا بر سرش ايستاد و فرمود : البته دست بكشيد و گر نه كبوتر در آن جا دهم و سپس امام ششم فرمود : آواز كبوتر پريان را براند .\r\n29 - در كافى است : بسندى كه نام كبوتر نزد امام ششم عليه السّلام بردند فرمود :\r\nبه من رسيده كه عمر ديد كبوترى ميپرد و مردى زير آن ميدود ، عمر گفت :\r\nشيطانى ميدود و زيرش شيطانى ميدود ، امام ششم فرمود : اسماعيل نزد شما چه مقامى دارد ، گفتند : صدّيق است فرمود : باز مانده كبوتران حرم از كبوتران اسماعيلند .\r\n30 - و از همان 6 : 550 فروع - بسندش از امام ششم عليه السّلام كه هر كس پرنده‌اى در خانه گيرد بايد ورشان باشد كه بيشتر ذكر خدا عز و جل كند و بيشتر تسبيح گويد و پرنده‌اى است كه ما خانواده را دوست دارد .\r\n31 - و از همان 551 : بسندى از عثمان اصفهانى كه اسماعيل پسر امام ششم عليه السّلام از من هديه‌اى خواست از پرنده و من ورشانى برايش بردم و امام عليه السّلام آمد و آن را ديد و فرمود : ورشان گويد مبارك باشيد ، مبارك او را نگهداريد 32 - و از همان است : بسندى از ابى بصير كه امام ششم عليه السّلام پسرش اسماعيل را از داشتن فاخته نهى كرد ، و فرمود : اگر ناچارى يك ورشان نگهدار كه بسيار ذكر خدا عز و جل كند .\r\nبيان : گويا صلاح اسماعيل نميدانستند كه كبوتر داشته باشد چنانچه خبر بدان اشاره دارد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n33 - در كافى است : بسندش از امام ششم عليه السّلام كه در خانه ابى جعفر عليه السّلام فاخته‌اى بود و يك روز آوازش را شنيد و بدانها فرمود : ميدانيد چه ميگويد ؟ گفتند نه ، فرمود : ميگويد : نيابم شما را نيابم شما را ، فرمود : نابودش كنيم پيش از آنكه ما را نيابد و آنگه فرمود : سرش را ببريد .\r\n34 - در همان است : بسندى از ابى بصير كه نزد امام ششم عليه السّلام رفتم و به من فرمود : اى ابا محمّد بيا بهمراه ما تا از اسماعيل عيادت كنيم ، بيمار بود ، برخاستيم نزد او رفتيم در خانه‌اش فاخته‌اى در قفس بود و ميخواند فرمود : پسرم براى چه اين فاخته را نگهداشتى ؟ نميدانى كه شوم است آيا ميدانى چه ميگويد ؟ گفت : نه فرمود : نفرين مىكند بر صاحبش ميگويد : نيابم شما را او را بيرون كنيد .\r\nدر خرائج : از ابى بصير مانندش آمده .\r\n35 - در كافى - 549 : بسندش از محمّد بن عذافر كه پرسيدم از امام ششم از پرنده كه او را از شهرى دور كه هرگز نديده فرستند و مىآيد ، فرمود : اى عذافر او از سى فرسنگ به خانه صاحبش آيد با شناسائى و دريافت و چون از آن بيشتر باشد به خانه صاحبش آيد براى روزى خود كه در آن مقدر شده .\r\nو در حديث ديگر است - 549 - بسندى كه تا سى فرسنگ راهبر است و آنچه بيشتر است براى بهره و روزى باشد .\r\n36 - و از همان 549 - بسندش از اسحاق بن عمّار كه به امام ششم عليه السّلام گفتم : پرنده از جاى دور آيد فرمود : براى روزيش آيد .\r\n37 - و از همان است : بسندش از حريز كه به امام ششم عليه السّلام گفتم : كبوتر را از جاى دور رها كنند و آيد و از جاى نزديك فرستند و نيايد ؟ فرمود : چون روزيش بريد نيايد .\r\nبيان : يعنى چون بميرد يا ديگر روزيخور صاحبش نباشد و بجاى ديگر رود .\r\n38 - در دلائل طبرى - 89 ط - 2 - بسندش از امام ششم عليه السّلام كه امام\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nباقر عليه السّلام در راه مكه بود با ابى اميه انصارى كه هم كجاوه‌اش بود و او بيك جفت ورشان نگريست در كنار محمل و دست برآورد آنها را دور كند به او فرمود : آرام كه اين پرنده بما خانواده پناه برند ، راستش مارى او را آزار ميدهد و جوجه‌اش را مىخورد هر سال و من از خدا خواستم از اوش باز دارد و خدا پذيرفت .\r\n39 - در مشارق الانوار است : از محمّد بن مسلم كه نزد امام پنجم عليه السّلام بودم و ناگاه دو ورشان در بر او افتادند و بنگى كردند و پاسخى به آنها داد و پريدند گفتم قربانت اين چه بود ؟ فرمود : پرنده‌اى كه بزنش بد گمان شده بود و او برايش سوگند خورده بود و گفته بود نپسندم جز بگواهى مولايم ، محمّد بن على باشد و او آمد بولايت سوگند ياد كرد كه به او خيانت نكرده و باور كرد و كسى بولايت سوگند نخورد جز مگر آدمى كه پر سوگند است و زبونست .\r\n40 - در دلائل طبرى - 134 - بسندش از فضيل بن يسار كه نزد امام ششم عليه السّلام بودم و نگريستم به جفتى كبوتر در برش كه نر با ماده قوقو ميكرد فرمود :\r\nميدانى چه ميگويد ؟ گفتم : نه ، فرمود : گويد اى آرام عروس من خدا نيافريده آفريده‌اى كه دوستترش دارم از تو جز كه جعفر بن محمّد باشد .\r\n41 - در حياة الحيوان از قول جوهرى گفته : حمام نزد عرب پرنده‌هاى طوقدار است چون فاخته ، قمرى ، ساق ، حر ، قطا ، ورشان و مانند آن نر باشند يا ماده و نزد عموم همان اهلى را گويند و بنقل از اصمعى آورده كه حمام همان كبوتر چاهى است كه چند رسته دارد و آن را يمام گويند و فرق آنها اينست كه زير دم حمام و پهلوى پشتش سفيد است و پس دم يمامه سفيدى ندارد .\r\nو نورى در تحرير از اصمعى آورده كه حمام همان طوقدارانند كه سبزى يا سرخى يا سياهى گردن آنها است .\r\nكسائى گفته : حمام كبوتر دشتى است و يمام كبوتر خانگى و گفته اصمعى درست است و بنقل ازهرى از شافعى حمام هر پرنده‌اى است كه آب را قورت دهد يكباره و قوقو كند پيوسته ( و پس از نقل اختلافى و گواه آوردن شعرى گفته ) :\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاهل زبان گويند : حمام بكبوتران خانگى و بر دشتى و قمرى و ساق حرّ كه قمرى نر است و بفاخته ، دبسى ، و قطا ، ورشان ، عاقب ، سفين ، واعى ، وردانى ، و طورانى گفته شود و شرح هر كدام در باب خود بيايد ان شاء اللَّه تعالى و سخن كنونى در باره كبوتر خانگى است كه دو بخشند يكى دشتى كه در كبوتر خانه‌ها و مانند آنست و بسيار رمنده است و از اين رو آن را دشتى خوانند و دوم اهلى كه رسته‌هاى گوناگون و اشكال جدا جدا دارند چون مراعيش و راعبى عداد ، مضرّب ، قلاب و مذءوب كه نسبت بدان چه گذشت چون اسب عتيق است و آنها چون يابو .\r\nجاحظ گفته : فقيع در كبوترها چون صقلابيند در مردم و آنها كبوتر سفيدند .\r\nو ابو داود و ديگران بسندهاى خوب از ابى هريره آوردند كه پيغمبر صلى اللَّه عليه و إله و سلم مردى را بدنبال كبوترى ديد و فرمود : شيطانست بدنبال شيطانى و يا شيطانى بدنبال او است ، بيهقى گفته : برخى اهل علم آن را تفسير كردند به كسى كه كبوتر باز است و پيوسته دنبال آنست و بر بامها برآيد كه به خانه همسايه‌ها گرايد و از اسامه بن زيد است كه ديدم عمر بن عبد العزيز فرمانداد كبوترهاى پرنده را سر برند و آنها كه در قفس باشند وانهند و ابن قانع و طبرانى بسندى از ابى كبشه آوردند كه پيغمبر صلى اللَّه عليه و إله و سلم خوشش مىآمد از نگاه بجوجه‌ها و كبوتر سرخ ، و حاكم در تاريخ نيشابور آورده كه عايشه گفت : پيغمبر خوش داشت نگاه بسبزه و اترجّ و كبوتر سرخ .\r\nو ابن قانع و ديگران از قول هلال بن علاء كبوتر سرخ را به سيب تفسير كردند ، و ابو موسى گفته : اين تفسير را از جز او نديدم ، و در خانه پيغمبر صلى اللَّه عليه و إله كبوتر سرخى بود بنام وردان ، و در كتاب عمل يوم و ليله ابن سنى است از معاذ بن جبل كه على عليه السّلام به پيغمبر از تنهائى شكوه كرد به او فرمود : يك جفت كبوتر بگيرد كه در بر او ياد خدا كنند ، و ابن عساكر آن را آورده و گفته جداً غرابت\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nدارد و ضعيف است .\r\nو ابن عدى در كاملش ( همين مضمون را آورده و افزوده كه ) همدم تو باشند و براى نماز با خواندن خود تو را بيدار كنند و خروسى بگير كه همدمت باشد و بيدارت كند براى نماز ، و نيز بسندى از ابن عباس آورده كه پيغمبر صلى اللَّه عليه و إله فرمود : كبوتران را داشته باشيد كه در خانه‌هاتان داستان سرا باشند كه پريان را از كودكان شما سرگرم كنند .\r\nو عبادة بن صامت هم گفته : مردى به پيغمبر صلى اللَّه عليه و إله و سلم از تنهائى شكوه كرد و فرمودش يك جفت كبوتر بگير و طبرانى آن را آورده و سند آن را جز يكى صحيح دانسته ، و در كامل ابن عدى در شرح حال سهل بن وزير بسندى از پيغمبر صلى اللَّه عليه و إله است كه مكه از كمى زائرانش به خدا شكوه كرد و خدا تعالى به او وحى كرد البته برانگيزم مردمى كه دلبند آن باشند چنانچه كبوتر بجوجه‌هايش .\r\nو در سنن ابو داود و جز او است بسندى خوب از پيغمبر صلى اللَّه عليه و إله كه در آخر الزمان مردمى باشند كه ريش خود را خضاب سياه بندند چون گلوگاه كبوتران و بوى بهشت را نشنوند و خوبيش اينست كه بلانه خود پيوندد گر چه از هزار فرسنگش رها كنند خبر آورى كند و آن را از راه دور در اندك زمانى بياورد ، و كبوتر باشد كه در يك شبانه روز 3 هزار فرسنگ در نورزد ، و بسا شكار شود و ده سال و بيشتر از وطنش دور ماند و فكر و حافظه و دوستى وطن در او بماند تا فرصتى يابد و بدان برگردد پرنده‌هاى شكارى به سختى در دنبال او باشند و از شاهين بيشتر بترسد ، و با اينكه از او و هر پرنده‌اى پرنده‌تر است ، ولى از ترس خود را در بر او اندازد چنانچه خر شير را بيند و يا گوسفند گرگ را و موش گربه را .\r\nو از خوى شگفتش كه ابن قتيبه در عيون الاخبار از مثنّى بن زهير آورده اينست كه گفته من هرگز روابط عاشقانه‌اى كه در مرد و زنيست نديدم جز كه در كبوتر ديدم ، هر ماده‌اى تنها نر خود را خواهد و برعكس تا يكى از آنها\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nبميرد يا ناياب شود ، كبوتر ماده‌اى ديدم كه خود را براى نرش در هنگامى كه ميخواستش آرايش ميكرد ، ماده كبوترى ديدم كه شوئى داشت و ديگرى را پذيرفت و نر او را معذور نداشت .\r\nماده كبوترى ديدم با ماده ديگر جفت شد و گفتند از آن تخم نهد ولى جوجه ندهد ، و نرى ديدم با نرى جفت شد و نرى ديدم كه با هر ماده كه برميخورد جفت ميشد و زن نميگرفت و ماده‌اى كه با هر نرى جفت ميشد و شوى نميگرفت و هيچ جانورى نيست كه هنگام جفت شدن بوسه گيرد ، جز آدمى و كبوتر ، و كبوتر در جفت شدن پارسائى دارد و دم كشد تا اثر گائيدن را از ماده ببرد و گويا ميفهمد كه چه كرده و ميكوشد كه آن را نهان دارد .\r\nو بسا كه چون شش ماهه شد جفت‌گيرى كند و ماده 14 روز روى تخم بخوابد دو تخم نهد كه از نخست نر آيد و از دوم ماده و فاصله آنها يك شبانه روز باشد ، و نر جزئى از روز روى تخم بماند و آن را گرم كند و مانده از روز و شب با ماده است و چون ماده تخم نهد و نخواهد روى آن بخوابد نر او را وادارد كه بخوابد و چون نر خواهد با ماده جفت شود جوجه‌ها را از لانه بدر كند ، و اين نوع را در نهاد است كه چون جوجه‌اش از تخم برآيد نر خاك شور بجايد و بدهنش نهد تا خوراك پذير گردد فسبحان اللطيف الخبير كه بهر چه رهنمائى او را داده .\r\nارسطو پنداشته كبوتر هشت سال بماند ، و ثعلبى و جز او از وهب بن منبه در تفسير قول خدا تعالى « و پروردگارت بيافريند هر چه خواهد و برگزيند ، 68 - القصص » گفته : از گوسفند ميش را برگزيده و از پرنده كبوتر را ، و مورّخان آوردند كه چون مسترشد زندانى شد بخواب ديد كبوتر طوق دارى بدست دارد و هاتفى آواز داد رهائى تو در اينست و چون صبح كرد آن را بابن سكينه امام گفت و وى به او گفت : بچه تعبيرش كردى ؟ پاسخ داد به شعر ابى تمام آنها حمامند و گر به كسر بخوانى * حاء را راستش كه مرگ باشند و رهائى من در مرگ من است و پس از چند روز در سال 529 كشته شد\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nباب چهارم در طاوس\r\n1 - در نهج البلاغه از خطبه‌ى ص 52 ط فيض كه در آن شگفتى آفرينش طاوس را ياد كرده .\r\nبرآورد آنها را آفريده‌اى شگفت از جاندار و بيجان و آرام و جنبان ، و گواههاى روشن به هنرمندى زيركانه و نيروى شگرف خود بر پا داشت تا خردها گردن نهادند بدانها و اعتراف بپذيرش نمودند ، و بنگ يگانگى او را بگوشهاى ما فرو خواندند و هم پرنده‌هاى گوناگون آفريد و در شكافهاى زمين و شكست دره‌ها و سر كوهها جا داد با بالهاى مختلف و شكلهاى جدا جدا كه در زير فرمان بچرخند و با بال خود در درون فضاى پهناور و هواى گشاده بپرند .\r\nآنها را از نبود ، در صورتهاى شگفت آور روشنى پديد كرد ، و در درج بنده‌هاى پوشيده از گوشت تركيب نمود ، و برخى را با پيكر بزرگ باز داشت كه در هوا شتابان بپرند و آنها را بپر زدن كمى واداشت ، و بهنر لطيف خود آنها را رنگارنگ مرتب كرد ، برخى يك رنگ و برخى طوقدار بر خلاف رنگ خود .\r\nو شگفت‌تر از همه طاوس است كه آن را حكيمانه‌تر آفريد و رنگارنگ با بالها كه نى آنها را در هم پكاند و با دمى كه كشش آن را دراز كرد و چون بماده خود گرايد آن را درنوردد و برگشايد و بر افرازد چون بادبان كشتى كه دريابانش برافراشته ، برنگهايش بر خود بالد و فيس كند ، و چون خروسها بماده خود پرد و او را با همه آلات خود به كار گيرد بمانند همه نرهاى پر هيجان .\r\nتو را حواله كند بديدى چشمگير نه بسندى سست و بيمايه و اگر چنان باشد كه كسى پندارد ماده را با اشكش آبستن مىكند كه در گوشه چشم دارد و از آن بماده ميخوراند تا بىجفت‌گيرى تخم نهد بىآبستن شدن از نرش و با همان\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاشك آماده شده .\r\nاين گفته عجبتر نباشد از آبستن شدن كلاغ بهم خوراكى از لعاب دهان نر پندارى نى چتر دمش دستكها است از نقره و آنچه بر آن روئيده نهانخانه‌هاى عجيبى است از گردونه‌ها و خورشيدهايش طلاى ناب و تيكه‌هاى زبرجد است ، و اگر بروئيده‌هاى زمينش مانند سازى گوئى دسته گل تازه‌ايست از همه گلهاى بهارى و با برابرى پوشيدنيها ديباى زرنگاريست يا يك بافته منقش يمانى ، و اگرش زيور خوانى نگينهاى رنگارنگى است كه بر نقره كنگره دار نصب شدند .\r\nمانند يك خوشگذران سر بزرگ راه ميرود ، و دم و بال را پهن مىكند و چه‌چه ميخندد از شادى بر زيبائى پيراهن و رنگارنگى گردنبندش ، و چون بپاهاش نگرد شيون كند و جيغ زند بآوازى كه بروشنى دادرس جويد و گواه اندوه عميق او باشد ، زيرا پاهايش باريكند بمانند پاهاى خروس دورگه كه سياه چرده‌اند و از كنار ساقش سيخكهاى نهانى روئيده‌اند و در جاى يالش دسته‌اى از موى سبز حاشيه‌اى دار است ، و برآورد گردنش چون ابريق و فرودگاهش تا شكم او برنگ وسمه يمنى است يا پارچه ابريشمى كه آينه زلالى روكش دارد ، و گويا چادرى سياه بر سر دارد جز آنكه از بس آب دار و درخشانست بسبزى تازه مىزند .\r\nو در شكاف گوشش خطى است چون دهانه قلم برنگ گل بابونه بسيار سفيد و از سفيدى در گردونه سياه آنجا ميدرخشد ، كمتر رنگى است جز اينكه از آن بخشى دارد و برتر از آنها است بزلالى و درخشانى و پاكى و ديباچه و رونق ، و روى هم چون گلهاى پراكنده‌ايست كه از بارانهاى بهار و تابش خورشيدهاى تابستان آسيب نديدند و گرد زده و پژمرده نشدند .\r\nو بسا از پرش واماند و از جامه‌اش لخت شود و پياپى بريزند و دنبال هم برويند و از نى بالش برگهاى پرها بريزند و بدنبال هم برآيند تا به شكل پيش از پر ريزان باز گردد و همه رنگهايش چنانچه بودند باز آيند و جابجا نشوند\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nو چون مانند هر مو از نى بالش را وارسى سرخى گل به تو وانمايد و بار دگر سبزى زبرجد و بسا كه گاهى رنگ طلائى و چگونه ژرفناى هوش به وصف او رسد يا در دريافت خردها گنجد و زبان ستايندگان ستايش او را برشته كشند ، و همه اوهام از دريافت كمتر تيكه‌اش درمانند و زبانها از وصف او بمانند ، منزه باد خدائى كه خردها را از آفرينش جاندارى كه چشمگير است خيره كرده و همين كه آن را محدود و پديد شده دريافتند و تركيبى رنگارنگ ، و هر زبان از ستايش وصفش درمانده است و از اداى شرحش بجا مانده .\r\nمنزه باد آنكه بهم آورده پاهاى مورچه و پشه‌هاى دم باد تا بالاتر از آنها از آفرينش ماهيان و پيلان و با خود پيمان بسته كه هر پيكرى بجنبد بجانى كه او را داده تا بكام مرگش كشد و پايانش نابودى و فنا باشد .\r\nسيد رضى - ره - در تفسير برخى الفاظ غريب خطبه گفته : يأرّ بملاقحه كنايه از جفت‌شدنست و در قلع دارىّ عنجه نؤتيه ، گفته : يعنى چون بادبان كشتى كه كشتيبانش آن را برافرازد توضيح : يكى از شارحان گفته : مردمى پنداشتند كه آبستن شدن طاوس از اشك چشم نر است و امير المؤمنين عليه السّلام آن را نشدنى ندانسته و شگفت‌تر نيست از آبستنى كلاغ بهم خوراكى نر و ماده كه عرب پندارند كلاغ جفت‌گيرى ندارد و از اين رو ضرب المثل شده كه نهانتر است از جفت‌گيرى كلاغ - چون وجود خارجى ندارد و پندارند آبستنى كلاغ از هم خوريست و ريختن آبى از چينه‌دان نر بگلوى ماده ولى حكماء كمتر اين را باور دارند با اينكه در كتب خود نزديك بدان را نوشتند ، ابن سينا گفته : ماده كبك بر اثر بادى كه از نرش وزد و از شنيدن آوازش آبستن شود و گفته : نوعى بنام مالاقيا دهان خود را بهم چسبانند و بهم برآيند و همين جفت‌گيرى آنها است .\r\nو نهان نيست كه معنى ضرب المثل كلاغ اين نيست كه جفت‌گيرى ندارد بلكه\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nظاهرش مخالف آنست مگر اينكه مقصود گوينده همان باشد و ظاهر كلام آن حضرت اينست كه طاوس جفت‌گيرى دارد و از آن آبستن شود چون فرموده نكاح كند براى آبستنى و قول ديگر را پندار عرب دانسته چون آبستنى بهمخوراكى و در قاموس گفته همخوراكى كبوتر اينست كه دهان به دهان هم در آرند .\r\n2 - در تنبيه الخاطر ورّام است كه طاوس يمانى نزد امام صادق عليه السّلام آمد و آن حضرت به او فرمود : تو طاوسى ؟ گفت : آرى فرمود : طاوس پرنده شومى است در آستان مردمى فرو نشود جز آنان را بكوچيدن آگهى دهد .\r\nبيان : دلالت دارد كه بد فالى اندك اثرى دارد .\r\n3 - در كافى 6 : 550 فروع : بسندش از جعفرى كه نزد ابى الحسن عليه السّلام زيبائى طاوس را نام بردند فرمود : از خروس زيباتر نيست برايت ، گفت : شنيدمش ميفرمود : خروس از او خوش‌آوازتر و با بركت‌تر است و بوقت نماز تو را آگهى دهد و طاوس بنالد از گناهى كه بدان دچار شده دميرى گفته : طاوس پرنده معروفى است و كنيه‌اش ابو الحسن و ابو الوشى است و در ميان پرنده‌ها چون اسب ميان چهارپايان عزيز و نيك است و خوى او عفت و خودنمائى و تكبر و خود بينى بر خود و طاق بندى با دم است بويژه كه ماده به دو نگاه كند و ماده‌اش پس از سه سال تخم نهد و نرش در سه سالگى پر كامل در آورد و رنگ كامل گيرد ، و ماده در يك سال يك بار تخم نهد 12 شماره يا بيش ، در بهار جفت‌گيرى كند و در پائيز بمانند درخت پر بريزد و چون درخت برگ برآرد او هم پر برآرد .\r\nو چون ماده روى تخم خوابد بسيار با او بازى كند و بسا تخم او را بشكند و از اين رو تخمش را زير مرغ خانگى نهند و آن هم بيش از دو تا نتواند زير خود گيرد ، و بايد خوراك و آب او را فراهم كنند تا از روى آن برنخيزد و هوا آن را تباه كند و جوجه‌اى كه از آن برآيد اندكى زيبا است و پيكر كاستى دارد و بايد سى روز روى آن بخوابد\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو شگفت اينست كه با زيبائيش او را شوم دانند و شايد براى اينست كه سبب رفتن شيطان ببهشت و برون آمدن آدم از بهشت بوده و خانه بهشت در مدت عمر دنيا از آدم تهى شده است و بودن طاوس را در خانه بد دارند براى همين و خدا داناتر است 4 - در كافى - 6 : 247 بسندش از امام هشتم عليه السّلام كه طاوس مسخ شده مردى زيبا بود و زن مرد مؤمنى را فريفت كه عاشق او بود و با او در آميخت و آنگاه با او هم پيغامى كرد و خدا عز و جل هر دو را مسخ كرد و به شكل دو طاوس ماده و نر درآورد نه از گوشتش بخور و نه از تخمش .\r\n\r\nباب پنجم : درّاج ، قطا ، كبك ، و پرنده‌هاى ديگر و گوشت كدام بهتر است\r\n1 - در كافى - 6 : 312 فروع - : بسندش از امام هفتم عليه السّلام كه به تبدار گوشت كبك بخورانيد كه ساقها را نيرو بخشد و تب را به خوبى براند .\r\n2 - و از همان است : بسندش از على بن مهزيار كه با ابى جعفر عليه السّلام غذا خوردم و برايش يك قطا آوردند ، فرمود : بركت دارد و پدرم آن را خوش داشت و ميفرمود به يرقان زده بخورانند كبابش را كه او را سود دهد .\r\n3 - در خرائج : از حسن روايت است كه روزى على عليه السّلام در بيابان لختى بود و درّاجى ديد ، فرمودش چنديست كه در اين بيابان لختى و خوراك و نوشابه‌ات از كجا است ؟ گفت يا امير المؤمنين صد سال است در اين بيابانم و چون گرسنه شوم بشما صلوات فرستم و سير شوم و چون تشنه شوم به ستمكاران بر شما نفرين كنم و سيراب شوم .\r\n4 - در محاسن - 474 - : بسندى تا امير المؤمنين عليه السّلام كه مرغابى گاوميش پرنده‌ها است مرغ خانگى خوك پرنده‌ها است دراج حبشى پرنده‌ها است تو دو جوجه وار بدست آر كه زنى از ربيعه با فزونى قوت خود آنها را پروريده 5 - و از همان - 474 : بسندى تا امير المؤمنين عليه السّلام كه نام گوشتها را نزد\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاو بردند ، فرمود : بهترين آنها گوشت وار است .\r\n6 - و به همين سند آورده كه نام گوشتها را نزد آن حضرت بردند و عمر هم بود و او گفت : بهترين گوشت از آن مرغ است و امير المؤمنين عليه السّلام فرمود :\r\nنه هرگز ، آنان خوكان پرنده‌هايند و بهترين گوشت از آن جوجه كبوتر نو خاسته است .\r\n7 - و از همان است : بسندى تا رسول خدا صلى اللَّه عليه و إله كه هر كه را خوش آيد خشم خود را بكشد بايد گوشت درّاج خورد .\r\n8 - در كافى 6 : 312 فروع : بسندى مانندش آمده 9 - در طب الائمه است : بسندى از على عليه السّلام كه رسول خدا صلى اللَّه عليه و إله ميفرمود :\r\nهر كه را خوش آيد خشمش را كشد گوشت دراج بخورد و از آن حضرت عليه السّلام كه هر كه از دلش نالد و غمش بسيار است گوشت دراج بخورد .\r\n10 - در حياة الحيوان گفته : درّاج با ضمه چون رمان پرنده‌ايست مبارك و پر نژاد و مژده بخش بهار هواى پاك و وزش شمال را خوش دارد و از باد جنوب بد حال شود تا از پرش بماند پرنده‌ايست خاكى رنگ كه درون و برون بالهايش سياهند به شكل قطا است جز كه از او لطيف‌تر است و جاحظ آن را بخشى از كبوتر دانسته و كارش اينست كه در يك جا تخم خود را واننهد و آن را جابجا كند تا جايش شناخته نشود ، ابن سينا گفته : گوشتش به از فاخته است و معتدلتر و لطيف‌تر است و خوردنش در مغز و فهم و مغز و منى بيفزايد .\r\nو گفته كبك همان حجل است و نرش پر جماع است و از حرص بر آن تخم ماده را بشكند تا روى آن نخوابد و از او باز ماند و از اين رو ماده‌اش نزديك تخم نهادن گريزان شود و نهان گردد باشتياق بجوجه و چون از اين رو ماده‌ها گريزند نرها بهم زنند و پر فرياد كشند و مقهور بدنبال قاهر افتد و نيرومند با بينوا جفت شود و كبك به اندازه نياز آوازش را دگرگون كند و پانزده سال بماند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nو كار شگفتش اينست كه چون شكارچى دنبالش كند كه سر زير برف كند و پندارد شكارچى او را نبيند ، و نرش بر ماده پر غيرت ورزد و ماده از بوى نر آبستن شود و همه اين انواع سرود و آواز خوب را دوست دارند و بسا از شنيدن آن از آشيانه بيفتند و شكارچى آنها را بگيرد .\r\nو گفته : قطا معروف است ( نوعى كبك ) و دو رسته دارد كدرى و جونى جوهرى رسته سومى افزوده كه قطاط باشد ، كدرى خاكى رنگ است و پشتش خط خطى است و هم شكمش و گلوگاهش زرد است و دمش كوتاه و لطيف‌تر است از جونى كه زير بالش سياه است و پاها و پشتش خاكى است و نقطه دارد و به زردى زند و آن را جونى خوانند كه آوازش گرفته است و در ناى غرغر كند و كدرى آواز شيوا دارد و فرياد كشد .\r\nو خويش اينست كه دسته جمعى از آشيانه خود سر آب روند نه تك تك و آن هنگام سپيده دم باشد كه تا برآمدن خورشيد هفت منزل درنوردند و به آب رسند و سير بنوشند ، و عرب قطا را خوش خرام داند و راه رفتن زنان با شرم را بدانها مانند كند .\r\nابن حيان و جز او از حديث ابى ذر آوردند و ابن ماجه از جابر كه پيغمبر صلى اللَّه عليه و إله فرمود : هر كه براى خدا مسجدى سازد گرچه آشيانه كبكى باشد خدا برايش خانه‌اى در بهشت سازد ، و آن جايى است كه در آن بخوابد و تخم نهد و آشيانه او را نام برده چون بر درخت و سر كوه نباشد و در زمين هموار است و از اين رو مسجد را بدان مانند كرده و براى آنكه او را راستگو دانند و اشاره باخلاص در ساختمان دارد .\r\nو گفتند : براى آنكه آشيانه او مانند محراب مسجد است و براى نمونه آن را آورده از راه تشويق چنانچه از كم بر حذر دارند براى اينكه نمونه بيش باشد چنانچه فرمود : خدا لعنت كند تخم دزد را كه دستش را برند و ريسمان دزد را كه دستش بريده شود ، و شارع بسا نمونه نشدنى آورد چنانچه فرمود : گر چه فاطمه دختر محمّد صلى اللَّه عليه و إله دزدى كند با اينكه در باره او دزدى به گمان نيايد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nابواب وحوش ، درنده‌ها چه خانگى و چه جز آن\r\n\r\nباب يكم سگها ، انواع آنها ، احكام آنها ، گربه‌ها ، خوكها ، آغاز آفرينش آنها ، احكام آنها\r\n\r\nآيات قرآن مجيد\r\n: 1 - المائده - 4 - بگو حلال است براى شما هر پاكيزه‌اى و آنچه بياموزيدشان از شكاريها و سگهاى شكارى بياموزيدشان از آنچه خدا بشما آموخته .\r\n2 - الاعراف 174 - و بخوان بدانها داستان آنكه آيات خود را به او داديم و از آنها بدر آمد و شيطان دنبالش كرد و از گمراهان شد ، 175 - و اگر خواستيم او را بدانها برآوريم ولى او به زمين چسبيد و نمونه‌اش سگ است كه اگرش يورش برى له‌له زند و اگرش وانهى له‌له زند ، اينست نمونه مردمى كه دروغ شمردند آيات ما را .\r\n3 - الكهف - 18 - و سگشان بازوها گشوده بر آستانه - تا فرمايد - 23 - البته گويند سه بودند و چهارم آنها سگشان بود و گويند پنج بودند و ششم آنها سگشان بود تير بنهان زنند و ميگويند هفت بودند و هشتمين سگشان بود تا آخر آيه .\r\n\r\nتفسير\r\n: شرح آيه نخست به زودى آيد ، دميرى گفته : دلالت دارد كه دانا را يك برترى باشد كه نادان را نباشد زيرا چون سگ آموخته شود بر نياموخته برترى دارد و آدمى بدان سزاوارتر است بويژه اگر دانش خود را به كار بندد چنانچه على عليه السّلام فرمود : هر چيزى را ارزشى است و ارزش مرد آنست كه آن را خوب بداند و اما\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nآيات اعراف مشهور است كه در باره بلعم بن باعور است كه داستانش در مجلد پنجم گذشت .\r\nدميرى گفته بنقل از قتاده كه اين مثلى است براى هر كه راه راست به دو پيشنهاد شود و نپذيرد .\r\n( و اگر خواستيم او را بدان برآورديم ) كه بدان كار كند و پايه‌اش در دنيا و آخرت بالا رود ( ولى او به زمين چسبيد ) و به دنيا و هوسها و كاميابىهايش اعتماد كرد و در دنيا سزا ديد كه چون سگ له‌له زد و صورت ميش را به دو مانند كرده قتيبى گفته : هر چه له‌له زند يا از تشنگى است يا از خستگى جز سگ كه در حال آسايش هم له‌له زند و چون در خستگى و تشنگى و خدايش نمونه كسى آورده كه آيات خدا را دروغ شمارد و فرموده : اگرش پند دهى گمراه است و اگرش وانهى گمراه مانند سگ كه اگرش برانى له‌له زند و اگرش وانهى له‌له زند - پايان - واحدى و جز او گفتند : اين آيه سخت‌تر آيه است بر اهل دانش چه كه خدا از او گزارش داده اسم اعظم و دعاى مستجابش داد و علم و حكمت و براى دنياپرستى و پيروى از هوس سزاوار دگرگونى نعمت شد و از آنها بدر آمد ، كيست از اين دو آفت بدور ماند جز آنكه خدا تعالى او را نگهدارد .\r\nبيشتر مفسران گفتند سگ اصحاب كهف از جنس سگان بوده و از ابن جريح روايت است كه شيرى بوده و شير را هم سگ نامند ، و مردمى هم گفتند آشپز آنها بوده كه طبرى روايت كرده و ضعيف دانسته آن را بخاطر بازوگشائى كه در عرف از اوصاف سگ است و روايت است كه جعفر صادق عليه السّلام كالبهم ، خوانده يعنى سگبان آنها و بسا كه همان مرد باشد و خالد بن معدان گفته : در بهشت از جانوران نباشند جز سگ اصحاب كهف و خر عزيز و ناقه صالح ، و گفتند : هر كه نيكان را دوست دارد از بركتشان دريابد .\r\nسگى اهل فضل را دوست داشت و همراهشان شد و خدا او را با آنها در قرآن ياد كرده ، و صيد آستانه غار بوده و برخى آن را خاك تفسير كرده و گفتند : در باشد\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nو گفتند : عتبه در است گفتند : سگ از آن آنها بوده ، و گفتند بسگى گذر كردند و بدانها پارس كرد و او را راندند تا چند بار چنين شد و سگ به دو پا ايستاد و دستها برداشت به آسمان بمانند دعا كن و به زبان آمد كه از من نترسيد كه دوستان خدا را دوستم بخوابيد تا پاسبان شما باشم .\r\nو سدّى گفته : چون بيرون شدند بشبانى گذشتند كه سگى داشت و به آنها گفت : من دنبال شما آيم تا خدا را بپرستم گفتند : بيا با آنها رفت و سگ دنبالشان رفت ، گفتند اى شبان اين سگ پارس كند و از ما آگاهى دهد ما را بدان نيازى نيست او را راندند و نپذيرفت سنگش زدند و دست بدعا برداشت و خدا به زبانش آورد و گفت : چرا مرا ميرانيد و سنگم ميپرانيد مرا نزنيد به خدا من چهار سال پيش از شما خدا را شناختم و از او در شگفت شدند و ايمانشان افزود .\r\nامام باقر عليه السّلام فرمود : اصحاب كهف شمشير ساز بودند عمرو بن دينار گفته از كژدم پيمان گرفته شده كسى كه در شب يا روز صلوات بر نوح فرستد نگزد و از سگ پيمان گرفته شده به كسى كه در شب يا روز بخواند «  وَ كَلْبُهُمْ باسِطٌ ذِراعَيْهِ بِالْوَصِيدِ  » زيان نرساند ، قرطبى گفته : از پيشينيان بما رسيده كه در سوره الرحمن آيه‌ايست كه هر كه‌اش بخواند بر سگى كه به دو يورش برد باذن خدا عز و جل به دو آزار نرساند و آن اينست  يا مَعْشَرَ الْجِنِّ وَ الْإِنْسِ  تا آخر آيه - 33 - حياة الحيوان - 2 : 214 -\r\n\r\nاخبار باب\r\n1 - در كافى 6 : 552 فروع - بسندش از امام ششم عليه السّلام كه بد است در خانه مسلمان سگ باشد .\r\n2 - در همان است : بسندى از آن حضرت عليه السّلام كه هيچ كس در خانه سگى ندارد جز هر روز از كردار صاحبش قيراطى بكاهد بيان : بسا بمعنى كراهت است كه خبر پيش بدان اشاره است يا سگى بىسود\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nيا سگى كه در برويش بسته نيست و بسا در اين دو حال كراهت كمتر باشد دميرى گفته : روا نيست داشتن سگ بىسود چون برهگذران زيان دارد ، آنها را بترساند و بگزد ، و شايد براى دورى كردن فرشته باشد از جاى او كه خود كار سختى است زيرا آميزش آنها الهام نيكى آرد و دعاى خير و اصحاب در باره داشتن سگ براى نگهبانى از خانه اختلاف دارند و اصح جواز آنست و اتفاق دارند بر جواز آن براى حفظ كشت و گله و براى شكار ولى پيش از خريد گله و زراعت و شكاربانى داشتن آن حرام است و اگر خلاف كرد و آن را داشت هر روز از ثوابش قيراطى بكاهد و در روايتى دو قيراط و هر دو روايت صحيح باشند و تفسير باختلاف سگها شدند در آزار كردن يا باختلاف جاها و دو قيراط در شهر و مانند آنست و يك قيراط در بيابان يا در دو زمان بيان شده و دومى براى تغليظ است و قيراط اندازه‌ايست كه خدا ميداند و از ثواب كردارش ميكاهد و اختلاف دارند در آنكه مقصود كردار گذشته است يا آينده و گفتند يك قيراط از كردار شب است و يكى از روز ، و يا قيراطى از كردار واجب و ديگرى از كردار مستحب ، و نخست كس كه سگ پاسبان گرفت نوح عليه السّلام بود كه گفت : پروردگارا به من فرمودى كشتى بسازم و من چند روز ميسازم و يك شب آيند و هر چه ساختم تباه ميكنند و كى كار من درست مىشود كه فرمودى ، كار من بدرازا كشيد خدا به او وحى كرد اى نوح سگى بگير تا پاسبان تو باشد و او سگى گرفت و روز كار ميكرد و شب ميخوابيد و چون قومش شب مىآمدند خرابكارى كنند سگ بدانها پارس ميكرد و نوح بيدار ميشد و آنها را ميراند و ميگريختند و آنچه خواست فراهم شد - حياة الحيوان 2 : 219 - 3 - در كافى 6 : 552 فروع : بسندى از سماعه كه از او پرسيدم سگ در خانه نگهدارى شود ؟ فرمود : نه .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n4 - و از همان است : بسندش تا امير المؤمنين كه خيرى در سگ نيست جز در سگ شكار يا سگ گله 5 - و از همان است : بسندش از امام ششم عليه السّلام كه سگ شكارى را در خانه نگه مدار جز كه ميان تو و او درى باشد بيان : يعنى در بسته به روى او براى روايت صدوق ره در فقيه 1 : 159 - از امام صادق عليه السّلام كه نماز مخوان در خانه‌اى كه سگ است جز سگ شكارى كه در به روى او بسته است و باكى ندارد زيرا فرشته‌ها در نيايند در خانه‌اى كه سگ در آنست و نه در خانه مجسمه دار و نه در خانه‌اى كه ظرف بول است پايان .\r\nو بسا مقصود اينست كه بودن سگ در خانه ديگر مايه كاستى نماز نيست و اگر چه ميان دو خانه درى باشد براى آنكه يك خانه نباشند و نخست روشنتر است براى آنچه گذشت و براى روايت كلينى در 6 : 552 فروع : بسندى از سماعه كه پرسيدمش از نگهداشتن سگ شكارى در خانه فرمود : اگر در به روى او بسته شود باكى ندارد علامه - قد - در منتهى گفته : بد است نماز در خانه‌اى كه سگ در آنست براى روايت ابن بابويه از امام صادق عليه السّلام و روايت پيش را آورده و روايتى آورده بسندى تا رسول خدا صلى اللَّه عليه و إله كه جبرئيل نزد من آمد و گفت : ما گروه فرشته‌ها در خانه‌اى كه سگ در آنست در نيائيم و نه آنكه پيكر تنى در آنست و نه آنكه ظرف بول و نفرت فرشته‌ها اعلام باينست كه جاى رحمت نيست و عبادت را نشايد ، پايان ، و شهيد هم - نور - در ذكرى مانند آن را گفته .\r\nدميرى گفته : ابو عمرو بن صلاح گفته : فرشته‌ها در بستانى نباشند كه در آن سگ است يا زنگ ، سپس گفته : و اينكه فرموده صلى اللَّه عليه و إله فرشته در نيايند در خانه‌اى كه در آن سگ ، يا تصوير است ، علماء گفتند : سبب نيامدنشان اينست كه سگ نجاست بسيار خورد و برخى سگها را شيطان نامند چنانچه در حديث آمد و فرشته ضدّ شيطان است و بوى سگ بد است و فرشته‌ها بوى بد را بد دارند\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nو چون از داشتن آنها نهى شده نرفتن فرشته كيفر آنست كه رحمت در آن خانه نيايد و آمرزش و بركت براى آن نخواهند ، و آزار شيطان را از آن دفع نكنند ، و فرشته‌ها كه در خانه سگ‌دار و مجسمه دار نيايند آنها باشند كه رحمت و بركت و استغفار آوردند ولى فرشته‌هاى نگهبان و جان‌ستان در هر خانه درآيند و فرشته‌هاى پاسبان جدا نشوند در هيچ حالى زيرا مأمورند براى آمار كردن كردار و نوشتن آن .\r\nو خطابى گفته : فرشته‌ها در خانه‌اى كه سگ و صورت حرام دارند نيايند و اما آنجا كه حلال است مانند سگ شكار و زرع و گله و صورتى كه نقش فرش و پشتى و جز آنست كه مباحند مانع دخول فرشته نيست و قاضى مانند سخن او را گفته و نووى گفته اظهر عموم حكم است در باره هر سگ و هر صورت و فرشته‌ها از همه دريغ دارند براى اطلاق احاديث ، و نجاستى كه در خانه پيغمبر صلى اللَّه عليه و إله زير تخت بوده چون نمىدانسته معذور بوده با اين حال جبرئيل از ورود در خانه او دريغ كرد و اگر صرف عذر رفع حكم ميكرد جبرئيل دريغ نميكرد - حياة الحيوان 2 : 219 - 6 - در كافى 6 : 553 فروع بسندى تا امام ششم عليه السّلام كه رسول خدا اجازه داد به بيابان گردان كه سگ برگيرند .\r\n7 - در كافى است : بسندش از محمّد بن مسلم كه پرسيدم از امام ششم عليه السّلام از سگ سلوقى ، فرمود : چون او را لمس كردى دستت را بشوى بيان : شستن دست اگر تر باشد واجب است و اگر خشك باشد مستحب است بنا بر مشهور و سخن آن در كتاب طهارت آيد\r\n\r\n[ در اصناف سگ 
  ]\r\nدميرى در حياة الحيوان گفته : سگ جانور معروفى است و وصف مرد و زن بد آيد و آن دو نوع است سگ اهلى و سگ سلوقى منسوب به سلوق كه شهريست در يمن و هر دو نوع يك خوى دارند ، احتلام دارند و ماده آنها حيض بيند و شصت روز آبستنى دارد و\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبسا كمتر و سگ توله‌ها را كور زايد و پس از 12 روز چشم گشايند ، و نر بيش از ماده هيجان دارد و يك ساله كه شد بماده پرد و بسا پيش از آن و چون چند سگ رنگارنگ بماده پرند توله مانند آنها درآيد .\r\nو سگ بيش از جانوران ديگر پى زن و بوكش است و مردار گند را بيش از گوشت تازه دوست دارد ، و نجاست آدمى خورد و قى كند و با كفتار سخت دشمن است كه چون در جاى بلندى باشد و كفتار سايه او را لگد كند به روى آن بپرد و كفتار او را بخورد و چون پيه كفتار را بسگ بمالند ديوانه شود و اگر كسى زبان كفتار با خود دارد سگ به دو پارس نكند .\r\nو خويش آنست كه پاسبان صاحبش باشد و حريم او را در حضور و غياب و با خبرى و بىخبرى و خواب و بيدارى او نگهدارى كند و از همه جانوران كم‌خواب‌تر است ، و بيشتر در روز بخوابد كه نيازى به پاسبانى نيست ، و در خواب از اسب شنواتر است و از عقعق با حذرتر است .\r\nدر خواب پلك بخواباند و آن را بر هم ننهند كه خوابش سبك باشد براى آنكه مغزش از مغز آدمى خنك‌تر است و از خوى شگفتش اينست كه مردم آبرومند را گرامى دارد و بدانها پارس نكند جز گاهى بر خلاف روشش و بر سياهان و جامه چركينها و ناتوانها پارس كند ، و خويش زبونى و مهرورزيست ، و پس از زدنش او را بخوانند بپذيرد و اگرش برانند برگردد ، و چون صاحبش با او بازى كند دندانش گيرد ولى آزار ندهد با اينكه نيش او در سنگ فرو رود ، و پذيراى تاديب و آموزش است تا آنجا كه اگر چراغى بر سر او نهند و خوراكى جلوش اندازند بدان توجه نكند تا چراغ را بر ندارند و از آن پس بخوراكش بجهد .\r\nو در اوقات خاصى دچار بيماريهاى سوداوى شود ، و دچار بيمارى كلب شود كه مانند ديوانگى است و نشانه‌اش اينست كه چشمهاش سرخ شوند و پرده آرند و گوشهاش شل شوند و زبانش درآيد و لعاب ريزد و بينى او روان گردد و سر به زير اندازد و پشت كوژ كند و تيره پشت او يكور شود و دم ميان دو پا نهد و هراسان\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nراه رود و گرسنه ماند و نخورد و تشنه ماند و ننوشد و بسا كه آب بيند و از آن بهراسد و بسا از ترس آن بميرد ، و چون شبحى بيند بىپارس بر او يورش برد و سگها از او بگريزند و اگر بىخبر به او نزديك شوند برايش دم جنبانند و برابرش زبون باشند و اگر اين سگ هار آدمى را گزد بيماريهاى بدى دچارش شود مانند اينكه از نوشيدن آب خوددارى كند تا از تشنگى بميرد ، و پيوسته آب خواهد و چون به او دهند ننوشد ، و چون اين بيمارى در او جا گير شود بر سر بول نشيند و از او جانورانى مانند سگ خرد بيرون آيند .\r\nمؤلف موجز در طب گفته : هارى بيماريست چون خوره كه دچار سگ و گرگ و شغال و ابن عرس و روباه شود و آنگه بيشتر آنچه گفته شد ذكر كرده و ديگرى گفته : هارى كلب ديوانگى است كه براى سگ رخ دهد و بميرد و هر چه را هم گزد بكشد جز آدمى كه بسا درمان شود و به گردد و گفته داء الكلب بسا دچار خر شود و در شتر نيز درگيرد و او را كلب زده گويند و قزوينى در عجائب المخلوقات گفته : در اطراف حلب چاهى است بنام بئر الكلاب كه هر كه را سگ هار گزيده ، از او بنوشد به شود و آن مشهور است .\r\nو خوى سگ سلوقى اينست كه چون آهو را از نزديك يا دور بيند بفهمد كه پيش آيد يا پس رود و راه رفتن نر را از ماده بفهمد و مرده آدمى را از آنكه خود را به مردن زده تشخيص دهد تا اينكه مردم روم مرده را به خاك نسپارند تا آن را بسگ عرضه كنند و از بو كردن او نشانه‌اى يابند كه بدانند مرده است يا زنده ، و گفتند اين تشخيص در نوعى سگ است بنام قلطى كه خرد است و دست و پاى كوتاه دارد و آن را چينى نامند ، و ماده سگ سلوقى از نرش زودتر آموخته شود و يوز به عكس است و سگهاى سياه كم‌شكيب‌ترند از سگهاى ديگر .\r\nو در كتاب فضل الكلاب محمّد بن خلف بسندى آورده كه پيغمبر صلى اللَّه عليه و إله مردى را\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكشته ديده پرسيد او را چه شده ؟ گفتند برمه بنى زهره جسته و گوسفندى گرفته و سگ گله بر او پريده و او را كشته فرمود : خود را كشته و دينش را تباه كرده و پروردگارش را نافرمانى كرده و ببرادرش خيانت كرده و سگ به از او است ابن عباس گفته : سگ با وفا به از يار خيانتكار است گفته : حرث بن صعصعة نديمانى داشت كه از آنها جدا نميشد و بسيار آنها را دوست ميداشت و بگردشگاهى رفت بهمراه نديمانش بجز يكى كه بجا ماند و نزد همسر او رفت و با هم خوردند و نوشيدند و با هم خوابيدند و سگ او بر آنها جست و هر دو را كشت و چون حرث بخانه‌اش برگشت هر دو را مرده يافت و فهميد چه شده و چنين سرود :\r\n اى شگفت از يار و هتك حرمتم * وى شگفت از سگ كه حرمت دار شد\r\nسگ رعايت كرد پيمان مرا * در زنم يارم خيانتكار شد \r\nو امام ابو الفرج ابن جوزى در يكى از كتبش آورده كه مردى بسفرى رفت و بر گنبدى گذر كرد كه زيباتر ساختمانى داشت و نزديك مزرعه‌اى بود در آنجا و بر آن نوشته بود هر كه ميخواهد سبب ساختن آن را بداند بده در آيد او بدان ديه رفت و از هر كه سبب ساختن آن را پرسيد گزارشى دريافت نكرد تا او را به مردى صد ساله رهنمائى كردند و او از پدرش آورد كه برايش باز گفته كه در اين سرزمين يك پادشاهى بود و سگى داشت كه در سفر و حضر و خواب و بيدارى از او جدا نميشد و دختر گنگ زمين‌گيرى هم داشت .\r\nيك روز بگردش رفت و فرمود سگ را نزد دختر بستند تا با او نباشد و بطباخ خود گفت خوراكى از شير فراهم كند كه دلخواه او بود و طباخ آن را ساخت و آورد نزد دختر و سگ نهاد و سرش باز بود و بدنبال كار خود رفت ، و مار بزرگى آمد و از آن خوراك نوشيد و بظرف برگرداند و رفت .\r\nپادشاه از گردش باز گشت و خوراك خواست و آن را برابرش نهادند آن دختر دست بهم كوفت و بشاه اشارت كرد كه نخورد و كسى نفهميد چه ميخواهد و شاه دست در كاسه برد ، و سگ پارس كرد و شيون كرد و زنجير را كشيد تا پاره كند\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nو نزديك شد خود را بكشد شاه از آن در شگفت شد و فرمود : تا او را آزاد كردند و نزد شاه دويد كه لقمه برداشته بود تا از آن خوراك زهرناك بخورد و جست و بدست او زد و لقمه را پراند و شاه در خشم شد و خواست با تبرى كه در كنارش بود او را بزند و سگ سر در آن ظرف زهرناك كرد و نوشيد و بپهلو غلطيد و گوشتش ريخت و از هم پاشيد .\r\nو شاه در شگفت شد و از دخترك توضيح خواست و او به اشاره حال مار را بيان كرد تا پادشاه مطلب را فهميد و فرمود : آن خوراك را ريختند و طباخ را تاديب كرد براى آنكه سر ظرف را باز گذاشته بود ، و گفت : سگ را به خاك سپردند و گنبد بر او ساختند و آنچه را ديدى نوشتند ، گفته ، اين غريبتر حكايت است .\r\nو در كتاب النشور است از ابى عثمان مدينى كه در بغداد مردى بود سگ باز و روزى براى نيازى بيرون شد و سگى كه ميان سگهايش ويژه او بود بدنبالش رفت و او را برگردانيد و برنگشت و او را رها كرد و رفت ميان دشمنانش و به او كه آماده نبود برخوردند و او را در برابر سگش گرفتند و به خانه بردند و سگ با آنها رفت و آن مرد را كشتند و بچاهى انداختند و سرش را بستند و سگ را زدند و بيرون كردند و راندند و او شتابان به خانه صاحبش رفت و پارس كرد و به او اعتناء نكردند .\r\nو مادر آن مرد پسرش را نيافت و دانست تلف شده و برايش ماتم بر پا كرد و سگها را راند ولى آن سگ بر در خانه ماند و نرفت و يك روز يكى از كشنده‌هاى صاحبش از در خانه گذر كرد و سگ او را ديد و به او جهيد و ساقهايش را خراشيد و بدندان گرفت و به او چسبيد و رهگذران هر چه كوشيدند نتوانستند او را رها كنند و شيون بزرگى از مردم برخاست و پاسبانى آمد و گفت اين سگ به دو نچسبيده جز براى داستانى كه با او دارد و شايد به او زخمى زده .\r\nو مادر جوان كشته سخن را شنيد بيرون آمد و ديد سگ به او چسبيده و چون در او انديشيد بيادش آمد كه يكى از دشمنان پسرش بوده و او را تعقيب ميكرده و بدلش افتاد كه او پسرش را كشته و به او چسبيد و او را نزد الراضى باللَّه برد و دعوى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nقتل به دو اقامه كرد و خليفه فرمان داد او را زدند و زندانى كردند و اعتراف نكرد .\r\nو سگ بر در زندان ماند و راضى پس از چند روز آن مرد را آزاد كرد و چون از در زندان بدر آمد سگ مانند نخست به او چسبيد و مردم از او در شگفت شدند و تلاش كردند آن مرد را رها كنند و نتوانستند مگر به سختى و آن را براضى گزارش دادند و او بيكى از غلامش گفت آن مرد را آزاد كند و سگ را دنبالش رها كند و در پى او برود ، و چون آن مرد بخانه‌اش در آيد به دنبال او در آيد و سگ را هم با خود به خانه برد و به او گزارش دهد كه سگ چه كند .\r\nو غلام بهمراه سگ وارد خانه او شد و از خانه او بازرسى كرد و اثر و خبرى نيافت و سگ پارس ميكرد و محل چاه را ميكاويد كه كشته در آن بود و غلام از آن در شگفت شد و براضى گزارش داد و او فرمود چاه را بكشيدند و كندند و كشته مرد را در آن يافت و آن مرد را گرفتند و باقرار آوردند كه با جمعى او را كشته و او را كشتند و بدنبال ديگران رفتند و آنها گريختند .\r\nو در عجايب المخلوقاتست كه در اصفهان يكى ديگرى را در برابر سگ او كشت و بچاهى افكند و آن سگ هر روز مىآمد سر آن چاه و خاك آن را دور ميكرد و بدان اشاره ميكرد و چون كشنده را ميديد به او پارس ميكرد و چون چند بار چنين كرد چاه را كندند و كشته را يافتند و آن مرد را گرفتند و باقرارش آوردند و كشتند .\r\nو ابن عبد البر در كتاب بهجة المجالس و انيس المجالس خود آورده كه بجعفر صادق عليه السّلام يكى از امامان گفتند تعبير خواب تا چند پس افتد ؟ فرمود : پنجاه سال چون پيغمبر صلى اللَّه عليه و آله و سلم خواب ديد گويا سگى ابلق خون او را زبان مىزند و آن را تعبير كرد كه مردى پسر دخترش حسين عليه السّلام را ميكشد و شمر بن ذى الجوشن او را كشت و پس از پنجاه سال خوابش تعبير شد .\r\nو در رساله قشيرى در باب جود و سخاء است كه عبد اللَّه بن جعفر رضا بمزرعه‌اى بيرون شد و بر نخلستان قومى فرود آمد كه غلام سياه آنها در آن كار ميكرد و خوراك غلام را كه سه گرده بود آوردند و يكى را نزد سگى كه آنجا بود انداخت\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو آن را خورد و دوم و سوم را هم به او داد و خورد و عبد اللَّه جعفر نگاه ميكرد و فرمودش اى غلام هر روز چه قدر خوراكى دارى گفت : آنچه ديدى فرمودش چرا همه را بسگ دادى ؟ گفت : اينجا سرزمين سگها نيست و او از راه دورى آمده و نخواستم ردش كنم گفتش پس امروز چه ميكنى ؟ گفت گرسنه ميمانم .\r\nعبد اللَّه جعفر به يارانش گفت : مرا به سخاوت سرزنش كنند و اين غلام از من باسخاوت‌تر است وانگه آن غلام را خريد و آزاد كرد ، و آن نخلستان را با هر چه داشت خريد و به او بخشيد .\r\nروزى ابو العلاء معرى نزد شريف مرتضى آمد و به مردى پا زد و او گفت : اين سگ كيست ؟ در جواب گفت : سگ كسى است كه براى سگ هفتاد نام نداند و سيد مرتضى او را به خود نزديك كرد و آزمود و دريافت كه علامه است ، و روزى نام متنبى بميان آمد و سيد مرتضى عيبهاى او را برشمرد ابو العلاء گفت اگرش همين شعر بود كه لك يا منازل في القلوب منازل او را بس بود در فضيلت سيد مرتضى خشم كرد و فرمود : او را باز داشتند و از مجلس بيرون كرد و بحاضران گفت : ندانستيد مقصود اين كور را به ياد آورى اين قصيده با اينكه متبنى بهتر از آن را دارد و نام آنها را نبرد ؟ گفتند : نه گفت مقصودش اين شعر قصيده بود .\r\n چون كه از ناقص شنيدى ذم من * خود گواه آمد كه مردى كاملم \r\n8 - در كافى : بسندى تا امير المؤمنين عليه السّلام كه پيغمبر صلى اللَّه عليه و إله و سلم مرا بمدينه فرستاد و فرمود : صورتى را مگذار جز نابود كنى و نه گورى را جز هموار سازى و نه سگى را جز بكشى .\r\nبيان : دميرى از عبد اللَّه بن معقل روايت كرده كه رسول خدا صلى اللَّه عليه و إله و سلم فرمان داد بكشتن سگها سپس فرمود : شما را بسگها چه كار است و آنگه در نگهداشتن سگ شكارى و سگ رمه رخصت داد و اصحاب فرمان او را بسگ هار و سگ گزنده تفسير كردند و در باره سگ بىزيان اختلاف دارند ، قاضى حسين و امام\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nالحرمين و ماوردى و نووى و مسلم كشتن آنها را روا ندانسته‌اند و گفته شده فرمان كشتن آنها نسخ شده .\r\nو رافعى در شرح كراهت گفته و روضه از او پيروى كرده و افزوده كراهت نگهدارى آنها تنزيهى است نه تحريمى ، و شافعى گفته هر سگ بىسودى را يافتى بكش هر جا باشد و اينست راجح در مهمات .\r\n9 - در علل : بسندى از وهب بن منبه يمانى كه چون نوح سوار كشتى شد خدا عز و جل همه جانوران و پرنده‌ها و وحوش آن را رام كرد و بهم زيانى نزدند و گوسفند خود را بگرگ ميماليد و گاو به شير و گنجشك روى مار مىافتاد و چيزى به ديگرى زيان نميزد و او را نگران نميكرد و دلتنگى و خشم و بدگوئى و لعنى نداشتند و هر كدام به خود مىانديشيدند و خدا نيش هر نيشدارى بر گرفت و در كشتى چنين بودند تا بدر آمدند و موش و عذره در آن بسيار شد .\r\nخدا عز و جل بنوح وحى كرد تا دست به شير كشيد و چون دست به دو كشيد عطسه زد و از بينى او دو گربه نر و ماده افتادند و موشها كم شدند و دست بچهره فيل كشيد و او عطسه زد و از دو سوراخ بينى او دو خوك نر و ماده افتادند و عذره كم شد - 2 : 181 علل الشرائع - 10 - در علل - 2 : 183 - بسندى تا امير المؤمنين عليه السّلام كه پرسيدند از پيغمبر صلى اللَّه عليه و آله و سلم كه خدا عز و جل سگ را از چه آفريده ؟ فرمود : از آب دهن ابليس گفتند : چگونه يا رسول اللَّه ؟ فرمود : چون خدا عز و جل آدم و حوّا را به زمين فرو آورد چون دو جوجه لرزان بودند ، و ابليس ملعون بدرنده‌ها كه پيش از آدم در زمين بودند گفت : دو پرنده از آسمان به زمين آمدند كه بزرگتر از آنها را كس نديده بيائيد و آنها را بخوريد و درنده‌ها بهمراهش آمدند و وى آنها را ترغيب ميكرد و ميدويد و ميگفت راه نزديك است و از شتاب در گفتارش آب دهن او در آمد ، و خدا عز و جل از آن دو سگ نر و ماده آفريد و گرد آدم و حواء را گرفتند سگ ماده در جدّه بود و نرش در هند و نگذاشتند درنده‌ها\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nبدانها نزديك شوند و از آن روز سگ و درنده با هم دشمن شدند 11 - و از همان 2 : 270 : بسندى تا رسول خدا صلى اللَّه عليه و إله و سلم كه چون بنك سگ و عرعر خر شنيديد به خدا پناه بريد از شيطان رجيم كه آنها بينند شما نبينيد ، انجام دهيد آنچه فرمان گيريد - الخبر - 12 - در قصص است : بسندى از امام ششم عليه السّلام كه قوم نوح بوى شكايت كردند از موش و خدا تعالى يوز را فرمان داد تا عطسه زد و گربه را انداخت و موش را خورد و به دو شكايت كردند از عذره و خدا تعالى فيل را فرمود : كه عطسه زد و خوك را انداخت .\r\n13 - در ثواب الاعمال است : بسندش از امام ششم عليه السّلام كه زنى براى گربه‌اى عذاب شد كه آن را بست تا از تشنگى مرد .\r\n14 - در نوادر راوندى - 38 : بسندى تا رسول خدا صلى اللَّه عليه و إله و سلم كه ديدم در دوزخ آنكه عباء را از غنيمت دزديده بود و آنكه با سر عصايش كالاى حاج را ميربود و ديدم در دوزخ آن گربه دار را كه گربه در رفت و آمدش او را دندان ميگرفت ، چون آن گربه را بست و به او خوراك نداد و او را رها نكرد تا از خاك زمين مىخورد و در بهشت در آمدم و ديدم آنكه سگى را سيراب كرده بود .\r\nتبيان : در نهايه گفته : محجن عصاى سر كج است و بدين معنا است حديث كه گويد كان يسرق الحاج بمحجنه .\r\nو من گويم : سگ دار اشاره است بحديث مسلم كه پيغمبر صلى اللَّه عليه و إله و سلم فرمود :\r\nدر اين ميان كه زنى در بيابانى راه ميرفت سخت تشنه شد و بچاهى فرو شد و از آن نوشيد و بالا آمد و سگى را ديد كه از تشنگى خاك نمدار مىخورد با خود گفت اين سگ به درد تشنگى من گرفتار است و بچاه رفت و كفش خود را پر از آب كرد و بدم گرفت و بالا آمد و آن سگ را سيراب كرد و خدا از او قدردانى كرد و او را آمرزيد گفتند : يا رسول اللَّه براى ما در باره جانوران هم مزديست ؟ فرمود : آرى هر جگر تشنه‌اى تر شود مزد دارد . . .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n25 - در منثور 3 / 328 : از ابن عباس كه حواريون به عيسى بن مريم گفتند كاش مرديكه كشتى نوح را ديده براى ما زنده ميكردى تا آن را براى ما باز گويد و آنها را بر سر تپه خاكى برد و مشتى از آن خاك برگرفت و فرمود : ميدانيد اين چه خاكى است ؟ گفتند : خدا و رسولش داناترند فرمود : اين تپه از آن حام بن نوح است و عصا به تپه زد و گفت : برخيز بفرمان خدا ناگاه او ايستاده بود و خاك از سر خود ميافشاند كه سفيد شده بود ، عيسى گفت چنين مردى ؟ گفت : نه ، من جوان مردم ولى پنداشتم رستاخيز است و از هراس آن پير شدم .\r\nگفت : از كشتى نوح بما گزارش بده گفت درازيش 1200 ذراع بود و پهناش 600 ذراع سه طبقه داشت يكى از آن جانوران و وحوش و ديگرى از آن آدمى و سوّمى از پرنده‌ها و چون سرگين جانوران فزون شد خدا بنوح وحى كرد كه دم فيل را بفشارد و فشرد و از او خوك نر و خوك ماده افتاد و سرگينها را خوردند .\r\nو چون موش رشته مهره‌هاى كشتى را مىخورد خدا بنوح وحى كرد به دو چشم شير زند و از سوراخ بينى او گربه نر و گربه ماده‌اى برآمدند و رو بموشها كردند عيسى گفت : چگونه نوح دانست همه بلاد غرق شدند ، گفت : كلاغ را فرستاد تا برايش خبر آورد و مردارى يافت و بر سر آن افتاد و نوح نفرينش كرد كه دچار ترس شود از اين رو بخانه‌ها الفت ندارد .\r\nسپس كبوتر را فرستاد و او يك برگ زيتون بنوك و گل با پايش برايش آورد و دانست كه همه بلاد غرق شدند و آن سبزه را به گردن كبوتر بست و دعايش كرد كه در انس و امان باشد و از اين رو و بخانه‌ها الفت دارد .\r\nگفتند : اى نوح او را نمياورى نزد كسان ما كه با ما باشد و حديث بما گويد ؟\r\nگفت : چگونه كسى كه روزى ندارد با شما باشد وانگهش فرمود باز گرد بفرمان خدا و خاك شد .\r\nو از عكرمه است كه چون نوح شير را بكشتى بار كرد گفت : پروردگارا او از من خوراك ميخواهد از كجا به او خوراك دهم ؟ فرمود : البته او را از خوراك\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nبازگردانم و خدا تب را بر او مسلط كرد و نوح قوچ نزد او مىآورد و ميفرمود : اى شير بخور و شير ميگفت آه .\r\nو از وهب بن منبه است كه چون نوح فرمان يافت كه از هر چه جفتى بار كشتى كند گفت : چه كنم با شير و گاو با گوسفند و گرگ ، با كبوتر و گربه ، خدايش فرمود : كى آنها را دشمن هم كرده ؟ گفت : پروردگارا تو ، گفت : من آنها را بهم مهربان كنم تا دشمنى نكنند با هم ج 3 ص 328 در منثور .\r\n26 - در حياة الحيوان است كه گربه جانوريست فروتن و همدم كه خدايش براى دفع موش آفريده است ، گفتند يك عرب بيابانى گربه‌اى شكار كرد و او را نمىشناخت ، مردى به او گذشت و گفت اين سنور چيست ؟ و به ديگرى برخورد و گفتش اين قط چيست ؟ و بسوّمى رسيد و گفتش : اين هر چيست ؟ و بچهارمى رسيد و گفتش : اين قيتون چيست ؟ و به ديگرى رسيدى و گفتش : اين خيطل چيست ؟\r\nو ششمى گفتش اين دمه چيست ؟\r\nاعرابى گفت : ميبرم و ميفروشمش شايد خدا تعالى از آن مال بسيارى به من بهره كند و چون ببازار آمد به او گفتند اين به چند است ؟ گفت : صد درهم ، پاسخش داد نيم درهم ارزش دارد ، و دورش انداخت و گفت : خدا لعنتش كند چه نامهاى بسيارى دارد و ارزش كمى ، اين نامها از آن گربه نر است كه در كفايه گفته است و در كفايه بنقل از ابن قتيبه گفته : ماده را سنوره گويند .\r\nو حاكم از ابى هريره آورده كه پيغمبر صلى اللَّه عليه و إله و سلم به خانه قومى از انصار مىآمد كه خانه‌هائى نزديكتر از آن بود و بدانها نمىآمد و اين بر آنها ناگوار بود و سبب را جويا شدند ، فرمود : سگ در خانه شما است ، گفتند در خانه آنها هم گربه است ، فرمود : گربه درنده است ، و در روايت ديگر فرمود : گربه نجس نيست و همانا از خدمتكارانست و آن را در شمار مملوكان آورد .\r\nگفتند مردم كشتى نوح از موشها آزار كشيدند و نوح دستى به پيشانى شير كشيد و او عطسه زد و گربه از او جهيد و از اين رو مانندتر چيزيست بشير تا آنجا\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nكه گربه تصوير نشود جز چون شير آيد گربه ظريف است و لطيف و روى خود را با آب دهنش ميشويد ، و چون ماده‌اش گرسنه شود بچه خود را مىخورد و خدا در دل فيل ترس او را انداخته و چون او را بيند گريزد .\r\nو گفتند جمعى هنديان براى آن شكست خوردند .\r\nگربه سه نوع است اهلى ، وحشى ، و گربه زباد ، و در امورى مانند آدمى است چون عطسه زدن و دهن دره و خميازه كشيدن و چيزى را بدست گرفتن قزوينى بنقل از ابن فقيه گفته : برخى گربه‌ها پرى دارند مانند پر شب پره كه از بيخ گوش تا دم كشيده است ، علماء گفتند داشتن گربه و پرورش آن مستحب است - 2 : 24 - 27 - در كافى 6 : 552 فروع - بسندش از يكى از دو امام عليه السّلام كه سگهاى سياه يك رنگ از پريانند .\r\n28 - و از همان . . 553 - كه ابى حمزه ثمالى گفت در راه مكه و مدينه بهمراه امام ششم عليه السّلام بودم و به سمت چپش رو كرد ناگاه سگ سياه يك رنگى بود فرمودش چيستت ؟ خدا زشتت كناد چه سخت ميشتابى و ناگاه بمانند پرنده بود ، گفتم : قربانت اين چيست ؟ فرمود : عثم است كه نزد پريان ميرود اكنون هشام مرده و او ميپرد تا خبر مرگش را بهر شهرى برساند .\r\n29 - و از همان : . . 553 : بسندش تا رسول خدا صلى اللَّه عليه و إله و سلم كه سگها پرى ناتوانند و چون در خوراك باشيد و يكى از آنها برابر شما است او را بخورانيد يا برانيد كه دم بدى دارند .\r\n30 - و از همان است : بسندش از سالم بن ابى سلمه كه پرسيدند امام ششم عليه السّلام را از سگها ، فرمود : هر سياه يك رنگ و هر سرخ يك رنگ و هر سفيد يك رنگ سگها از پريانند و آنچه ابلق است مسخ شده از پرى و آدمى است .\r\nبيان : سگ سياه و جز آن از پريست به اين معنى كه صفت پرى دارد يا اينكه پرى به شكل او در آيد يا اينكه از پرى مسخ شده و در اصل پرى بوده و به اين صورت در آمده و اما اينكه ابلقش از پرى و آدمى مسخ شده به همين معانى است كه وصف\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nپريان بد دارد و آدميان بد هر دو و بسا كه مسخ شده پرى و يا آدمى است يا آنكه از مسخ شده پرى و آدمى هر دو متولد شده .\r\nدميرى گفته : مسلم از ابى ذر رضي الله عنه آورده كه رسول خدا صلى اللَّه عليه و إله و سلم فرمود :\r\nخر ، زن و سگ سياه نماز را ببرند بابى ذر گفته شد سگ سياه با سرخ و زردش چه تفاوتى دارند ابى ذر گفت : اى برادر زاده من همين را از رسول خدا صلى اللَّه عليه و إله و سلم پرسيدم و فرمود : سگ سياه شيطانست ، برخى اهل علم ظاهر آن را گرفته و گفته : شيطان به صورت سگ سياه مىشود و از اين رو پيغمبر صلى اللَّه عليه و إله و سلم فرمود : سگهاى سياه يك رنگ را بكشيد .\r\nو گفتند : چون سگ سياه زيانبارتر و هراس آورتر است از ديگر سگها چون نماز گزارش بيند به او پردازد و از نمازش بماند ، و به همين معنا تفسير كردند بيشتر علماء فرموده‌اش را كه زن و خر نماز را ببرند ، كه مبالغه در ترس از قطع نماز و تباه كردن آنست بسبب توجه به آنها چون زن بفريبد و خر عرعر كند ، و سگ سياه بهراس افكند و فكر را پريشان كند و چون اين امور بقطع نماز كشانند آنها را قاطع تعبير كرده .\r\nو احمد حديث سگ سياه را دليل آورده بر اينكه شكار با او روا نيست و حلال نيست چون شيطانست و گفته : خوك هم بهيمه است و هم درنده ، درندگى او در نيش او است و عذره خواريش و بهيمه بودنش اينست كه سم دارد و گياه خوار است ، و گفتند : هيچ دم دارى نيروى نيش خوك را ندارد تا آنجا كه چون بشمشير دار و نيزه دار نيش زند تا هر جا از استخوان و پى او بگيرد ببرد ، و شگفتش اينست كه چون يك چشم او را بر آورند شتابانه بميرد .\r\nو ابن ماجه از انس آورده كه پيغمبر صلى اللَّه عليه و إله و سلم فرمود : طلب دانش فرض است بر هر مسلمان و كسى كه دانش بنا اهل آموزد چون كسى باشد كه گوهر و در و لؤلؤ را به گردن خوك آويزد و در احياء است كه مردى نزد ابن سيرين آمد و گفت : خواب ديدم كه گويا درّ به گردن خوكها آويزم ، گفت : تو حكمت را بنا اهل مىآموزى .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nباب دوم : روباه ، خرگوش ، گرگ و شير\r\n1 - در كافى 4 : 397 فروع : بسندش از امام ششم عليه السّلام در تفسير قول خدا عز و جل « و هر كه باز گردد خدا از او انتقام گيرد ، 95 - المائده » فرمود :\r\nشخصى محرم رفت و روباهى گرفت و آتش بچهره او نزديك ميكرد و روباه شيون ميكرد و از پشتش حدث ميداد و يارانش او را از اين كار باز ميداشتند و آنگه روباه را رها كرد و در اين ميان كه آن مرد خواب بود مارى آمد و بدهانش رفت و او را رها نكرد تا مانند آن روباه حدث داد و سپس او را رها كرد .\r\n2 - در دلائل طبرى - 97 - : بسندى از محمّد بن مسلم كه در راه مكه و مدينه بهمراه امام پنجم عليه السّلام بودم من بر الاغ خود راه ميبريدم و او بر استرش ناگاه گرگى از سر كوه آمد تا به امام عليه السّلام رسيد و استر برايش زانو زد تا دست بر غاشيه زين نهاد و گردن بر آورد و آن حضرت ساعتى گوش خود را به دو نزديك كرد و آنگه به او فرمود : برو كه من انجام دادم و دوان دوان برگشت ، گفتم : قربانت البته شگفتى ديدم ، فرمود : دانى چه گفت ؟ گفتم : خدا و رسولش و فرزند رسولش داناترند .\r\nگفت همسرى در اين كوه دارد كه زايش بر او سخت شده گفت : دعا كن خدا او را نجات دهد و هيچ كدام از نژاد مرا بر كسى از شيعه شما خانواده مسلط نكند ، گفتم : انجام دادم .\r\n3 - و از همان - 115 - : بسندى از محمّد بن راشد از پدرش كه مردى نزد امام ششم عليه السّلام آمد و گفت : حكيم بن عباس كلبى در كوفه براى مردم هجو شما را ميسرايد ، فرمود : چيزى از آن را بر گرفتى ؟ گفت : آرى و برايش خواند بر دار زديم زيد شما را بر تنه درخت خرما * و نديديم كه يك مهدى بر تنه خرما بدار رود شما عثمان را با على سنجيديد از بيخردى * و عثمان بهتر از على است و پاكتر است و امام ششم دو دست لرزان خود را به آسمان بر آورد و گفت : بار خدايا اگر\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nدروغگو است سگت را بر او مسلط كن ، گويد حكيم از كوفه بدر آمد و شب راه رفت و شيرى به دو برخورد و او را دريد و خورد ، و مژده او را در مسجد رسول خدا براى امام عليه السّلام آوردند و او به سجده افتاد و گفت : سپاس خدا را كه بوعده خود وفا كرد ما را .\r\n4 - و در دلائل طبرى - 110 - : بسندى كه امام ششم با برخى يارانش بمزرعه خود رفت و در ميان راه گرگى پيش آمد و چون ديد غلامانش جلو او رفتند ، فرمود :\r\nاو را وانهيد كه نيازى دارد و نزديك شد به آن حضرت تا مشت بر پاكش او نهاد و پوز بر آورد و امام سر فرو كرد و سخنى كه فهميده نشد با او گفت و آن حضرت بمانند گفتارش پاسخ داد و او برگشت ، و اصحاب حضرت به او گفتند چيزى شگفتى ديديم فرمود : او به من گزارش داد كه جفتش را در پس اين كوه نهاده در غارى و زايش به دو زيان رسانده و بر او نگرانست و از من خواست براى نجاتش دعا كنم و خدا به او پسرى دهد كه دوست ما باشد و من براى او ضمانت كردم .\r\nگفت : امام رفت و با او رفتيم تا بمزرعه و آن حضرت فرمود : توله نرى روزى گرگ شد گفت : يك ماه بهمراه او در مزرعه مانديم و آنگه با همراهانش برگشت و ناگاه گرگ و جفتش و توله‌اش در برابر آن حضرت نشسته بودند و سخن ميكردند و حضرت بدانها پاسخى مانند آن داد و دانستند كه درست به آنها فرموده و امام بدانها فرمود : دانستيد چه گفتند ؟ گفتند : نه فرمود : براى من و شما از خدا خواستار خوش يارى شدند و من هم به آنها چنين دعائى كردم و به آنها فرمودم دوستى از مرا آزار ندهند و نه از خاندانم را و آنها برايم ضمانت كردند .\r\n5 - و از همان بسندش از مفضل بن عمر كه منصور در كوفه پذيراى امام ششم عليه السّلام شد و آن حضرت به من فرمود : اى مفضل ميخواهى رفيق من باشى ؟ گفتم :\r\nآرى قربانت فرمود : امشب نزد من بيا و نيمه شب بيرون شد و با او بيرون شدم ، ناگاه دو شير زين بسته و دهنه زده بودند گويد حضرت چشم مرا بست و مرا پشت سرش سوار كرد و بامداد بكوفه رسيد و من همراهش بودم و پيوسته در\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nآنجا ماند تا خاندانش آمدند .\r\n6 - و از همان - 125 - بسندش از ابى خالد كابلى كه نزد امام ششم عليه السّلام رفتم و فرمود : اى ابا خالد اين نامه مرا بگير و بفلان بيشه كه نام برد ببر و آن را باز كن و هر درنده كه با تو آمد او را نزد من آور ، گويد : گفتم : قربانت مرا معاف دار فرمود : اى ابا خالد برو گويد : با خود گفتم : اگر يك زورگو تو را واميداشت و خلاف ميكردى چه حالى داشتى ؟ من رفتم تا به بيشه رسيدم و نامه را باز كردم و يكى از آنها با من آمد و چون برابر آن حضرت رسيد آرام ايستاد و سخنى به او فرمود كه نفهميدم .\r\nگويد در شگفت ايستاده بودم از آرامى درنده در برابرش ، فرمود : اى ابا خالد در چه انديشه‌اى ؟ گفتم : در احترام اين درنده گويد درنده رفت جز اندكى نشد كه برگشت با كيسه‌اى كه بر دم داشت ، گويد گفتم : قربانت اين چيز عجيبى است فرمود : اى مفضل اين كيسه را فلانى با مفضل بن عمر براى من فرستاده و من بدان نياز داشتم و راه خطر داشت و اين درنده را فرستادم و آن را آورد .\r\nگويد پيش خود گفتم از اينجا نروم تا مفضل بن عمر آيد و اين را بدانم گويد :\r\nآن حضرت خنديد و فرمود : اى ابو خالد آرى ، از اينجا مرو تا مفضل بيايد ، گويد : از اين به خدا بحيرت افتادم و سپس گفتم : قربانت مرا ببخش .\r\nو چند روز ماندم و مفضل آمد و نزد امام عليه السّلام فرستاد و گفت خدا مرا قربانت كند راستش فلانى كيسه‌اى كه پولى در آن بود با من فرستاد و در فلانجا كه رسيدم درنده‌اى آمد و ميان من و مردانم فاصله شد و چون برفت كيسه را در سينه خود جستجو كردم و نيافتم ، آن حضرت فرمود : اى مفضل آن كيسه را ميشناسى ؟ گفت آرى فرمود : اى كنيز آن كيسه را بياور و آورد و چون مفضل نگاهش كرد گفت :\r\nآرى همان كيسه است .\r\nسپس فرمود : اى مفضل آن درنده را ميشناسى ؟ گفت خدايم قربانت كند آن وقت در دلم هراسى بود به او فرمود نزد من آى نزديكش آمد و دست بر او نهاد و فرمود : اى ابى خالد نامه مرا بدان بيشه بر و آن درنده را بياور و ببيشه رفتم و\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nچون بار نخست كردم و آن درنده با من آمد و چون برابر آن حضرت رسيد نگريستم باحترامى كه از او كرد و در دلم استغفار كردم سپس فرمود : اى مفضل اين همانست ؟\r\nگفت : آرى خدايم قربانت كند ، فرمود : اى مفضل مژده گير كه تو با ما هستى .\r\nبيان : دست نهادن براى رفتن هراس او بوده .\r\n7 - در مهج است از مفضل بن ربيع كه روزى رشيد مى صبحانه زد و دربانش را خواست و گفت : برو على بن موسى علوى را از زندان بر آور و در بركه شيران انداز حديث را كشانده تا گفته چون ببركه درنده‌ها رسيدم آن حضرت را در آن در آوردم كه 40 شير است و حديث را كشانده تا گفته : نزد او برگشتم و ايستاده بود نماز ميخواند و شيرها گرد او بودند تا آخر خبر طولانى كه در باب معجزه‌هايش گذشت .\r\nسيد رضى اللَّه عنه گفت : بسا كه اين حديث در باره امام كاظم عليه السّلام باشد كه نزد رشيد زندانى بود ولى من آن را چنانچه بود ذكر كردم .\r\n8 - در اختصاص - 298 - : بسندى از امام ششم عليه السّلام كه على بن الحسين عليه السّلام با يارانش در راه مكه بود و روباهى بدانها گذر كرد كه غذا ميخوردند و آن حضرت فرمود بدانها كه به من پيمان خدائى ميدهيد كه جانور را نيازاريد تا او را بخوانم و نزد ما آيد و همه سوگند خوردند و آن حضرت فرمود : اى روباه بيا آمد تا برابر آن حضرت و او استخوانى نزد او افكند و آن را برد تا بخورد و فرمود : سوگند ميخوريد به خدا تا باز او را بخوانم و بيايد و سوگند خوردند و او را خواند و آمد .\r\nيكى از آنها در چهره او روترش كرد و روباه دويد و رفت و آن حضرت فرمود :\r\nچه كسى پناه مرا شكست ، مردى از آنها فرمود : يا ابن رسول اللَّه من رو به دو ترش كردم و ندانستم و از خدا آمرزش خواهم و خاموش شد .\r\nگويم : دميرى گفته : روباه معروف است ، و پيغمبر صلى اللَّه عليه و إله و سلم فرمود بدترين جانور اين روبهانند ، و از حيله او در جستن روزى اينست كه خود را به مردن زند و\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو شكمش را باد كند و دست و پا بالا برد تا پندارند مرده است و چون جانورى به دو نزديك شود بر او جهد و او را شكار كند ، و اين حيله‌اش در سگ شكارى در نگيرد بروباه گفتند : چرا بيش از سگ ميدوى ؟ گفت : من براى خود بدوم و سگ براى ديگرى .\r\nجاحظ گفته : در پخش روزى شگفت است كه گرگ روباه را بگيرد و بخورد و روباه خارپشت را و خار پشت افعى را و افعى گنجشك را و گنجشك ملخ را و ملخ جوجه زنبور را و زنبور مگس عسل را و زنبور عسل مگس را و مگس پشه را و عنكبوت مگس را ، گرگ بدنبال بچه روباه است و چون روباه بزايد برگ‌هاى عنصل را بر در لانه‌اش نهد ، گرگ از آنها بگريزد .\r\nو از ابى هريره است كه پيغمبر صلى اللَّه عليه و إله و سلم مرا از سه چيز در حال نماز باز داشت نوكزدن مانند خروس و بر سر دم نشستن چون سگ و بهر سو نگريستن چون روباه ( حياة الحيوان 1 : 130 ) 9 - در اختصاص - 300 - : بسندى از محمّد بن مسلم ( مضمون حديث شماره 2 با اندكى اختلاف در تعبير آمده ) .\r\n10 - در حياة الحيوان است كه گرگ و شير در گرسنگى و شكيبائى بر آن با هم مخالفند ، شير پر خور و حريص و پرجوش است و با اين حال چند روز گرسنه ماند و چيزى نخورد ، و گرگ كه در بيابان تهى بسر برد و رنج بيشتر كشد چون چيزى نيابد به همان نسيم اكتفاء كند و از آن قوت گيرد ، شكمش استخوان ميان پر را هضم كند و آب كند و هسته خرما را هضم كند .\r\nكار شگفتش اينست كه يك چشمش بخوابد و ديگرى بيدار است تا چشم خواب را بس شود و آن را باز كند و ديگرى بخوابد تا با آنكه بيدار است خود را بپايد و آن خواب آسايش كند و چون برگ پياز عنصل را بمالد بيدرنگ بميرد ، و تا آنجا با گوسفند دشمن است كه اگر پوست آنها را با هم نهند پوست گوسفند بهم كشد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nچون گرسنه شود عوعو كند و گرگها گرد هم آيند و با هم بايستند و هر كدام پشت داد كه برود ديگران بجهند و او را بخورند ، و چون بآدمى برخورد و از ناتوانى بترسد ، بناله زوزه كند و گرگهاى ديگر بشنوند و بيايند همه بآدمى يورش برند و در خوردن او حريص باشند و اگر آدمى يكى از آنها را به خون كشد ديگران بدان جهند و او را بدرند و آدمى را وانهند .\r\nو حاكم در مستدركش از ابى سعيد آورده كه در حرّه شبانى بود و گرگى بگوسفندى برآمد و شبان ميان او و گوسفند حائل شد و گرگ بر سر دم نشست و گفت : اى بنده خدا ميان من و روزى من كه خدا داده جدائى مىافكنى آن مرد گفت : شگفتا كه گرگم سخن گويد گرگ گفت به شگفت‌ترى گزارشت ندهم ، رسول خدا صلى اللَّه عليه و إله و سلم ميان دو حرّه مردم را باخبار گذشته آگاه مىكند .\r\nآن شبان رمه خود را در يك گوشه مدينه نهاد و نزد پيغمبر آمد و به او گزارش داد و پيغمبر نزد مردم آمد و فرمود : سوگند بدان كه جانم در دست اوست راست ميگويد .\r\nابن عبد البر و جز او آوردند كه گرگ با سه تن از صحابه سخن گفته :\r\nرافع بن عميره ، سلمة بن اكوع و اهبان بن اوس اسلمى و از اين رو عرب گويند او بگرگ اهبان ماند ، يعنى شگفت آور است چون اهبان بن اوس نامبرده در رمه گوسفندى بود ، گرگ بر گوسفندى يورش كرد و اهبان به دو فرياد زد و او بر سر دم نشست و گفت :\r\nروزى كه خدا به من داده از من ميگيرى ، اهبان گفت از اين شگفت‌تر نديدم و نشنيدم كه گرگ سخن گويد ، گفت : از اين در شگفتى با اينكه رسول خدا صلى اللَّه عليه و إله و سلم ميان اين نخله‌ها و اشاره بمدينه كرد از آنچه بوده و باشد باز گويد و بسوى خدا خواند و پرستش او و از او نپذيرند ؟\r\nگفت : آمدم نزد پيغمبر و بوى گزارش دادم و مسلمان شدم و پيغمبر فرمود آن را بمردم بازگو ، عبد اللَّه بن ابى داود سيستانى حافظ گفته : اهبان را سخن گوى با گرگ ، ميگفتند و فرزندانش را سخن گو زاده گرگ و محمّد بن اشعث خزاعى از فرزندانش است\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nو براى رافع بن عميره و سلمة بن اكوع هم مانند آن رخداده و در دو صحيح از ابى هريره آمده كه پيغمبر صلى اللَّه عليه و إله و سلم فرمود : دو زن بودند كه دو پسر داشتند و گرگ آمد و پسر يكى را برد و هر يك به ديگرى گفت پسر تو را برده و نزد داود عليه السّلام محاكمه كردند و بسود بزرگتر قضاوت كرد و نزد پسرش سليمان عليه السّلام رفتند و به او گزارش دادند و گفت : يك كارد بياوريد تا من آن را ميان شما دو نيمه كنم كوچكتر گفت : نه ، خدا رحمتت كند او پسر طرف من است و حكم داد كه از همان كوچكتر است . . .\r\nو در تاريخ ابن نجّار است از وهب بن منبه كه در اين ميان كه زنى از بنى اسرائيل كنار دريا جامه‌اش را مى شست و پسر بچه‌اش برابرش بود گدائى آمد و او از گرده نانى كه داشت لقمه‌اى به او داد ، و درنگى نشد كه گرگ آمد و پسر بچه را بكام خود ربود و آن زن دنبالش دويد و ميگفت : اى گرگ پسرم پسرم ، و خدا فرشته‌اى فرستاد تا پسر بچه را از دم او گرفت و بدان زن برگرداند و گفت لقمه‌اى عوض لقمه‌اى و در حليه از مالك بن دينار است كه گرگ پسر بچه زنى را گرفت و او يك لقمه صدقه داد و درنده او را انداخت و به او ندا رسيد يك لقمه به يك لقمه .\r\nو گفته : خرگوش جانوريست مانند بزغاله دست كوتاه و پا بلند گفتند : چون دريا را بيند بميرد و از اين رو در كناره درياها يافت نشود و اين نزد من درست نيست ، عرب پنداشتند پرى از او گريزد چون حيض بيند چهار جاندار است كه حيض بيند زن ، كفتار ، شب پره ، و خرگوش ، و گفته شده ماده سگ هم حيض بيند و از ضرب المثلهاى معروف اينست كه « في بيته يؤتى الحكم در خانه حاكمان آيند » و اين مثل را عرب از زبان جانور ساختند .\r\nگفتند : خرگوشى خرمائى برگرفت و روباه آن را ربود و خورد و با هم ستيزه كردند و نزد سوسمار بمحاكمه رفتند ، روباه گفت : اى ابا حسل پاسخش داد :\r\nشنوائى را خواندى گفت نزد تو آمديم تا ميان ما قضاوت كنى ، گفت : دادگرى را\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nحكم ساختيد گفت : بدر آى گفت نزد حاكمان به خانه آنها روند .\r\nخرگوش گفت : من يك دانه خرما يافتم ، گفتش شيرين است بخورش ، گفت روباه آن را ربود ، گفت : آزاد براى خود جويد ، گفت : من به او سيلى زدم گفت حقت را دريافتى ، گفت : او هم به من سيلى زد گفت : آزاديست كه انتقام خود را گرفته گفت :\r\nميان ما قضاوت كن گفت : قضاوت كردم ، و گفته‌هايش همه ضرب المثل شدند .\r\nو مانند اينست داستان عدى بن ارطاة كه در مجلس قضاوت شريح آمد و به او گفت : كجائى ؟ گفت : ميان تو و ديوار گفت : از من بشنو ، گفت : براى شنودن نشستم ، گفت : من زنى گرفتم گفت : بخوشى و داشتن پسران گفت : خاندانش با من شرط كردند كه از خانه آنها بيرون نشوم ، گفت : به شرط خود وفا كن گفت :\r\nميخواهم بيرون شوم ، گفت بامان خدا گفت : ميان ما قضاوت كن ، گفت : قضاوت كردم ، گفت : بر عليه كه حكم دادى ، گفت : بر عليه پسر مادرت ، گفت : بگواهى چه كسى ؟ گفت : بگواهى پسر خواهر خاله‌ات ( حياة الحيوان 1 : 14 و 15 ) و گفته : شير درنده معروفى است و در زبان تازى نامهاى بسيار دارد ، ابن خالويه برايش 500 نام و صفت گرد آورده و على بن قاسم لغوى تا 130 نام بر آنها افزوده و آن شريفتر جانور وحشى است چون در مقام شاه هيبت دار آنها است براى نيرو و دليرى و سخت دلى و شهامت و بد خلقى او و از اين رو در نيرو وجهش و صولت به دو مثل زنند .\r\nو بحمزه اسد اللَّه گفتند و گفتند از بزرگوارى شير است كه براى حمزه لقبى از نام او برگرفته شد و آن از همه درنده‌ها بر گرسنگى شكيباتر است و به آب كمتر نياز دارد از شكار ديگرى نخورد و چون از شكار خود سير شد آن را وانهد و بدان باز نگردد ، چون گرسنه شود بد رفتار گردد ، و چون شكمش از خوراك پر شد ورزش كند ، از آبى كه سگ بدان دم زده ننوشد ، و بدندان ميگيرد و نميخورد و آب دهانش بسيار كم است و از اين رو گند دهان دارد .\r\nهم دلير است و هم ترسو و از ترسش اينست كه از آواز خروس ميهراسد\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nو مىگريزد و از زدن به طشت و از گربه ، و چون آتش بيند خيره و سرگردان شود سخت ميكوبد و با درنده‌هاى ديگر الفت ندارد چون آنها را همسر خود نداند و چون پوستش را بر پوست درنده‌ها گذارند موى آنها بريزد ، و بزن حائض نزديك نشود گر چه بسيار گرسنه باشد ، بسيار عمر كند ، و نشانه پيريش اين است كه دندانهايش بريزد .\r\nو در حليه ابى نعيم است كه به من رسيده شير نخورد جز كسى را كه كار ناروائى كرده .\r\nو محمّد بن منكدر از سفينه آزاد كرده رسول خدا صلى اللَّه عليه و إله و سلم آورده كه سوار كشتى شدم . و در دريا شكست ، بتختهاى سوار شدم و مرا به بيشه اى برد كه در آن شيرى بود به من رو آورد و من گفتم : سفينه آزاد كرده رسول خدايم كه گم شده‌ام و با شانه‌اش مرا فشار داد و راند تا به راه رساند و آنگه همهمه كرد و پنداشتم سلام مىرساند و رسول خدا صلى اللَّه عليه و إله و سلم بر عتبه پسر ابى لهب نفرين كرد و گفت : « بار خدايا يكى از سگهاى خود را بر او مسلّط كن » و در زرقاء از سرزمين شام شير او را پاره كرد .\r\nو حافظ ابو نعيم بسند خود از اسود بن هبار آورده كه ابو لهب و پسرش عتبه براى شام بار زدند و من با آنها بيرون شدم و در سراى نزديك صومعه راهبه منزل كرديم ، راهب گفت : چرا اينجا منزل كرديد ، اينجا درنده‌هاى بسيارى باشند .\r\nابو لهب گفت : شما سن و حق مرا ميشناسيد ؟ گفتيم : آرى گفت : راستش محمّد بپسرم نفرين كرده كالاى خود را بر در اين صومعه فراهم كنيد و براى پسرم روى آنها بستر اندازيد و همه در گرد او بخوابيد و چنين كرديم كالاها را روى هم انباشتيم تا بالا آمد و گردش را گرفتيم و عتبه بالاى كالاها خوابيد ، شير آمد و چهره ما را بو كشيد و جهيد و او بالاى كالاها بود و سرش را كند و او گفت : شمشيرم اى سگ و چيزى ديگر نتوانست .\r\nو در روايتى است كه شير يك ضربت به دو زد و او را زخم كرد ، : گفت : مرا كشت\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nو بيدرنگ مرد و ما شير را جستيم و نيافتيم و همانا پيغمبر شير را سگ ناميد چون شير مانند سگ براى شاشيدن پاى خود را بالا برد .\r\nو در روايت صحيح بخاريست كه از خوره دار بگريز چون گريزت از شير .\r\nو در حديث ديگر است كه آن حضرت صلى اللَّه عليه و إله و سلم دست خوره دارى را گرفت و گفت بنام خدا باعتماد بر خدا ، توكل بر خدا و آن را با خود در كاسه در آورد .\r\nشافعى در عيوب زن و شوهر گفته : خوره و پيسى واگير دارند ، و گفته :\r\nفرزند خوره دار كم است كه از آن سالم ماند گويم : مقصود از اينكه گفته : واگير دارند يعنى باثر بخشى خدا نه خود به خود ، زيرا خدا را شيوه اينست كه سالم را در آميزش با گرفتار دردى بدان دچار سازد ، و بسا با قضا و قدر همراه گردد و پندارند كه آن واگير است با اينكه فرمود صلى اللَّه عليه و إله و سلم نه واگير باشد و نه بدفالى و در اينكه فرموده كم است فرزند سالم ماند ، صيدلانى گفته : يعنى گاهى رگى از پدر به فرزند جهد و خوره گيرد ، و پيغمبر صلى اللَّه عليه و إله و سلم به مردى كه گفت : زنم پسرى سياه زائيده فرمود : شايد رگى در او جهيده .\r\nو از اين راه جمع ميان اين احاديث فراهم شود و در حديث است كه فرمود صلى اللَّه عليه و إله و سلم « آفت زده بر تندرست وارد نشود » و آنچه آوردند اينست كه خوره دارى نزد آن حضرت صلى اللَّه عليه و إله و سلم آمد تا بيعت كند و دست به او نداد فرمود : دست باز دار كه من بيعت تو را پذيرفتم .\r\nو در مسند احمد است كه پيغمبر صلى اللَّه عليه و إله و سلم فرمود : پر بخوره دار ننگريد و چون با او گفتگو كنيد يك نيزه از او دور باشيد شيخ صلاح الدين در قواعد گفته : چون مادر خوره دارد حق نگهدارى فرزندش را ندارد چه بسا فرزند از شير و آميزش با او دچار خوره شود .\r\nو طبرانى و جز او بنقل از ابى هريره آوردند كه پيغمبر صلى اللَّه عليه و إله و سلم فرمود :\r\nميدانيد شير در غرش خود چه گويد : گفتند ؟ خدا و رسولش داناترند ، فرمود : گويد خدايا مرا به خيرمندان چيره مكن .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nاز ابن عباس است كه گفت : چون در دشتى از شير بترسى بگو : بدانيال و بچاه پناه برم از شر شير پايان بدان اشاره دارد بروايت بيهقى در شعب كه دانيال را بچاه شيران انداختند و آن درنده‌ها او را ليس زدند و دم جنبانيدند و فرشته‌اى در بر او آمد و دانيال گفت : سپاس خدا را كه فراموش نكند آنكه در ياد او است .\r\nو ابن ابى الدنيا آورده كه بخت‌نصّر دو شير را شكار كرد و آنها را در چاهى افكند و فرمانداد دانيال را بر آنها انداختند و تا خدا خواست آنجا ماند و گرسنه و تشنه شد و خدا تعالى بارميا كه در شام بود وحى كرد برايش خوراك و نوشابه برد كه در عراق بود ، نزد او تا سر چاه رفت و گفت : دانيال پاسخ داد اين كيست ؟\r\nگفت : ارميا گفت : براى چه آمدى ؟ گفت : پروردگارت مرا نزد تو فرستاده .\r\nدانيال گفت : سپاس خدا را كه فراموش نكند هر كه به ياد او است ، و سپاس خدا را كه نوميد نسازد هر كه اميدوار او است و سپاس خدائى را كه اعتماد كن خودش را به ديگرى واننهد ، و سپاس خدا را كه خوبى را به خوبى پاداش دهد و سپاس خدا را كه در برابر شكيبائى نجات و آمرزش عطا كند ، و سپاس خدا را كه سختى ما را پس از گرفتارى زدود ، و سپاس خدا را كه پشتيبان ما است هنگامى كه به كارهاى خود بدگمانيم ، و سپاس خدا را كه اميد ما است چون بيچاره شويم .\r\nو ابن ابى الدنيا از راه ديگرى روايت كرده كه پادشاه مسلّط بر دانيال را ستاره‌شناسان و دانشمندان ديدار كردند به او گزارش دادند كه در شب فلانى پسرى زائيده شود كه پادشاهى تو را تباه سازد و پادشاه فرمانداد كه نوزادان آن شب همه را كشتند ، و چون دانيال زاده شد مادرش او را در بيشه شيران انداخت و آن شب ماده شير و بچه‌اش تا بامداد او را ليس زدند ، خدا چنانش نجات داد تا رسيد بدان جا كه رسيد ، و كارش چنان شد كه خداى عزيز و دانا مقدر كرده بود ( حياة الحيوان 1 : 2 و 3 ) .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nباب سوم و آهو وحشيان ديگر\r\n1 - در اختصاص - 299 - بسندى از امام پنجم عليه السّلام كه در اين ميانه كه على بن الحسين عليه السّلام بهمراه اصحابش بود ناگاه آهوئى از بيابان آمد تا برابرش ايستاد و حمحمه كرد . يكى از آن مردم گفت : يا ابن رسول اللَّه اين آهو چه ميگويد ؟\r\nفرمود : ميگويد : كه فلان كس قرشى ديروز بچه نوزادش را گرفته و راستش كه از ديروز هيچ به او شير نداده .\r\nآن حضرت نزد آن قرشى فرستاد كه آن بچه آهو را نزد من بفرست ، و او فرستادش و چون مادرش او را ديد بنگى كرد و دستها به زمين زد و آنگه از او شير خورد و على بن الحسين او را بمادرش بخشيد و چون او سخنى گفت ، و او هم حمحمه كرد و دو دست بر زمين زد و رفت بهمراه بچه‌اش ، گفتند ، يا ابن رسول اللَّه چه گفت : فرمود : بدرگاه خدا براى شما دعا كرد و مزد نيك خواست .\r\nگويم : مانند آن به چند سند در باب معجزات گذشت .\r\n2 - در محاسن - 472 - از سعد بن سعد كه از امام رضا عليه السّلام در باره آمص پرسيدم فرمود : آن چيست ؟ و خواستم تا شرح دهم ، فرمود : گوره‌خرها نيستند ؟ گفتم : چرا فرمود : آن را با سركه و خردل و ادويه نميخوريد ؟ گفتم : چرا فرمود : باكى ندارد بيان : در قاموس گفته : آمص و آميص خوراكى است كه از گوشت گوساله در پوست آن ميسازند يا آبگوشت سكباج سرد كرده و روغن گرفته است و معرب خامير است ، و شايد كه آنها اين غذا را از گوشت گوره‌خر ميساختند و در يك نسخه بجاى يحامير « خامير » آمده و آن با سخن فيروزآبادى مناسب‌تر است و ظاهر عنوان در محاسن مناسب همان تعبير يحامير است ، آنجا كه گفته ، در گوشت آهوها و يحامير و تنها همين روايت را آورده و جمع ميان ظباء و خامير مناسب نيست و سخن در حلال بودن گوشت آهوها در بابهاى آينده بپايد\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n3 - در حياة الحيوانست كه يحمور جانوريست وحشى دو شاخ دراز ارّه مانند دارد كه با آنها درخت را اره مىكند و چون تشنه شود و سر نهر رود و درخت بهم پيچيده جلوش باشد آنها را با دو شاخش ميبرد و گفته‌اند خود يامور است و شاخهاش چون شاخهاى گاو كوهى است و در هر سال آنها را مياندازد و تو پر هستند و رنگش بسرخى زند و از گاو كوهى دونده‌تر است ، جوهرى گفته : يحمور خر وحشى است و روغنش در سستى حاصل در نيم تن آدمى سودمند است كه چون با روغن بلسان به كار رود سود دهد .\r\nابن جوزى در كتاب عرائس آورده يك دانش جو از بلادش بدر شد و شخصى را در راه ديد و چون نزديك شهر رسيد آن شخص گفتش مرا بر تو حق رفاقت است و من پرى هستم و به تو نيازى دارم ، گفتش ، آن چيست ؟ گفت : چون بفلان جا رسيدى چند مرغ خانگى باشند كه خروسى ميان آنها است ، صاحب خروس را بجو و آن را بخر و بكش اين حاجت من است گويد گفتمش اى برادر من هم نيز به تو نيازى دارم ، گفت : چيست ؟ گفتم : اگر شيطان خبيث باشد و دعا در او اثر نكند و در آزار ما اصرار ورزد چه درمانى دارد ؟\r\nگفت : درمانش اينست كه به اندازه نيم وجب پوست گوره‌خر بگيرند و دو انگشت بزرگ دستهاى ديو زده را با آن سخت ببندند و از روغن سداب دشتى در سوراخ راست بينى او چهار قطره و در چپ سه قطره بچكانند كه ديو او بميرد و به دو باز نگردد .\r\nگويد : چون به شهر رسيدم بدان جا رفتم و خروس از پيره زنى بود و خواستم بخرم نفروخت و آن را به چند برابر بهايش خريدم و چون او را خريدم از دور در برابرم مجسم شد و با اشاره گفت : سرش را ببر و سرش را بريدم و چند مرد و زن گرد مرا گرفتند و مرا ميزدند و ميگفتند اى جادوگر گفتم : من جادوگر نيستم گفتند : از آنگاه كه خروس را كشتى دختر جوانى از ماها جن زده شده و جن از او جدا نميشود و من به اندازه يك وجب زه\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nپوست گوره‌خر خواستم و روغن سداب دشتى و برايم آوردند و دو انگشت بزرگ آن دختر را بستم و او فرياد زد من تو را بر زيان خود آموختم گفت : سپس از آن روغن چهار بار در بينى راست او و سه بار در چپ او ريختم و بيدرنگ مانند مرده افتاد و خدا آن دختر جوان را شفاء داد و پس از آن ديو به او بازنگشت ( حياة الحيوان 2 : 294 و 295 ) .\r\n4 - در دلائل طبرى 89 - بسندى از حمران بن اعين ( قريب مضمون روايت شماره يك اختصاص را آورده و در شرح سخن آهو فرموده ) او ميگفت :\r\nخدا هر چه از شما به زور گرفتند بشما برگرداند و هم هر غائبى را و هر چه به دو اميد داريد و على بن الحسين را بيامرزد چنانچه بچه مرا به من باز گرداند .\r\n5 - در حياة الحيوان : ابن خلكان در شرح حال امام جعفر صادق عليه السّلام گفته كه او از ابو حنيفه پرسيد چه گوئى در باره مجرمى كه دندان رباعيه آهو را شكسته ؟ گفت اى پسر دختر رسول اللَّه نميدانم ، فرمود : آهو دندان رباعيه ندارد و هميشه ثنى است يعنى دندان انداخته .\r\nكشاجم در كتاب المصائد و المطارد چنين حكايت كرده ( و از جوهرى براى اثبات اين معنى شعرى عربى آورده ) .\r\nدارقطنى و طبرانى در معجم اوسط از انس بن مالك بيهقى در سنن خود از ابى سعيد خدرى آوردند كه رسول خدا صلى اللَّه عليه و إله و سلم به مردى گذشت كه آهوئى گرفته و به چوب چادر بسته بودند و آن آهو گفت : يا رسول اللَّه من زائيده‌ام دو نوزاد دارم برايم اجازه بگير كه آنها را شير دهم و بدانها باز گردم پيغمبر صلى اللَّه عليه و إله و سلم فرمود او را رها كنيد برود نوزادانش را شير دهد و نزد شما آيد ، گفتند چه كسى ضامن ما است ؟ فرمود : من او را رها كردند و آنها را شير داد و برگشت و او را بستند ، فرمود صلى اللَّه عليه و إله و سلم آن را به من ميفروشيد ؟ گفتند از آن تو باشد يا رسول اللَّه و او را رها كردند و آن حضرت او را آزاد كرد .\r\nو در روايت زيد بن ارقم است كه چون رسول خدا صلى اللَّه عليه و إله و سلم او را آزاد كرد\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nديدمش تسبيح ميكرد و ميگفت : لا إله الا اللَّه محمّد رسول اللَّه .\r\nو طبرانى از ام سلمه آورده كه رسول خدا صلى اللَّه عليه و إله و سلم در بيابان بود و ناگاه فريادى شد يا رسول اللَّه و آن حضرت رو بر گرداند و كسى را نديد باز رو برگرداند و آهوئى بسته بود و گفت : يا رسول اللَّه به من نزديك شو و نزديك او شد و فرمود چه كارى دارى ؟ گفت : من دو نوزاد در اين كوه دارم ، مرا رها كن بروم آنها را شير دهم و برگردم : فرمود : بر ميگردى ؟ گفت : خدا مرا عذاب گمركچى كند اگر برنگردم ، او را رها كرد رفت و دو نوزاد خود را شير داد و برگشت و آن حضرت او را در بند كرد .\r\nو اعرابى از خواب بيدار شد و گفت : يا رسول اللَّه نيازى دارى ؟ فرمود : آرى اين آهو را آزاد كنى ، او را آزاد كرد و او بيرون شد و ميدويد و ميگفت : اشهد ان لا إله الا اللَّه و انك رسول اللَّه .\r\nو در دلائل النبوه بيهقى ( نزديك به همين مضمون را آورده و در پايانش دارد كه ) رسول خدا صلى اللَّه عليه و إله و سلم فرمود : اگر بهائم از مرگ ميدانستند آنچه شما ميدانيد هرگز فربهى از آنها را نمىخوريد .\r\nو ارزقى در تعظيم شكار حرم بسندى آورده كه جمعى بذى طوى رسيدند و در آن فرود آمدند و ناگاه يكى از آهوهاى حرم بدانها نزديك شد و مردى از آنان يك پاى او را گرفت و رفيقانش گفتند : واى بر تو او را رها كن ، و او ميخنديد و رهايش نكرد ، و آهو خود را كشيد تا بر خود شاشيد و آنگه او را رها كرد .\r\nو نيم روز خوابيدند و يكيشان بيدار شد و ديد مارى بزرگ به شكم آن مرد پيچيده كه آن آهو را گرفته بود ، و يارانش به دو گفتند واى بر تو جنبش مكن و آن مار فرو نيامد تا او مانند آن آهو بر خود شاشيد .\r\nسپس از مجاهد روايت آورده كه در زمان جاهليت پس از قصى بن كلاب جمعى از شام براى بازرگانى به مكه آمدند ، و در ذى طوى زير سايه درختانى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمنزل كردند و نانى ريگى پختند و نانخورش نداشتند و يكى از آنها كمانش را گرفت و يكى از آهوان حرم كه گرد آنها ميچرخيد با تير زد و همه برخاستند و او را پوست كندند و پختند تا نانخورش كنند و در اين ميان كه ديگشان بر بار بود و برخى از گوشت آن را كباب ميكردند ، از زير ديك شعله آتش بزرگى جهيد و تن همه را سوخت و جامه و كالا و درختها كه در سايه‌شان بودند نسوخت .\r\nو در مختصر الاحياء شيخ شرف الدين در باب اخلاص ديدم كه هر كه كارى محض خدا كند و عوضى نخواهد بركت آن در خودش و نژادش تا روز قيامت آشكار شود چنانچه گفتند چون آدم به زمين فرود آمد وحشيان بيابان نزدش آمدند و به دو درود گفتند و از او ديدن كردند ، و بهر جنسى بهر چه سزاوار بود دعا فرمود و يك دسته آهو آمدند و براشان دعا كرد و دست به پشتشان كشيد و از آنها نافه‌هاى مشك پديد شد .\r\nچون آهوهاى ديگر آن را ديدند ، گفتند : اين مشكفشانى را از كجا آورديد ؟ گفتند آدم صفى اللَّه را ديدن كرديم و براى ما دعا كرد و دست به پشت ما كشيد ، و ديگران هم نزد آن حضرت رفتند و براشان دعا كرد و دست به پشتشان كشيد و اثرى از آن عيان نشد براشان به آنها گفتند ما هم مانند شما سلام داديم و اثرى كه شما بدست آورديد نديديم ، گفتند : كار شما براى بدست آوردن فضل برادرانتان بود و آنان كارشان براى خدا بود ، و در نژاد آنها تا روز قيامت اثر آن آشكار شد - پايان - ( حياة الحيوان 2 : 70 - 74 ) .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nپايان شرح و ترجمه جز و هشتم از مجلد چهاردهم كتاب السماء و العالم بحار الانوار جامع در اخبار ائمه اطهار كه جزء 64 باضافهء چند باب از جزء 65 چاپ نفيس تازه است كه با نسخه مصحح فاضل خبير شيخ عبد الرحيم ربانى محترم مقابله شده بخامهء محمّد باقر كمره‌اى شهر رى 24 آذر 1351 خورشيدى برابر 8 ماه ذى قعده الحرام 1392 هجرى قمرى .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nفهرست جلد هشتم كتاب آسمان و جهان\r\nابواب حيوان : اصناف ، احوال و احكام آن\r\nعنوان / صفحه\r\nباب يكم كليات احوال حيوان و اصنافش 2\r\nباب دوم احوال چهارپايان و سود و زيانشان و داشتن آنها 72\r\nباب سوم : بحيره و سائبه ، حام ، وصيله و معانى آن 105\r\nباب چهارم نادر در سوار شدن شترهاى باردار نجاست خوار 108\r\nباب پنجم آداب شير دوختن و چراندن و در آن نوادرى است 110\r\nباب ششم سبب نامگذارى جانداران و آغاز آفرينش آنان 112\r\nباب هفتم فضيلت داشتن چهارپايان و انواعشان ، شوم و با بركت آنان 116\r\nباب هشتم حق مركب بر صاحبش و آداب سوار شدن و بار كردنش و برخى نوادر 145\r\nباب نهم خايه كشى دواب ، داغ كردن آنها ، پىكردن آنها ، زيان رساندن بدانها و جانوران ديگر ، كيش دادن آنها بيكدگر آداب نتاج كشى از آنها و برخى نوادر 160\r\nباب دهم زنبور عسل ، مورچه ، جانوران ديگر كه از كشتن آنها نهى شده يا كشتن آنها رواست چون مارها . كژدمها و كلاغها . نهى از سوختن جانوران و شكنجه آنان 165\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nباب يازدهم : قبره و گنجشك و مانندشان 225\r\nباب دوازدهم مگس ، پشه ، كك ، زنبور ، چسنه ، شپش ، كنه كنه ريزه و مانند آنها 232\r\nباب سيزدهم شب پره و آفرينش شگفتش 242\r\nباب چهاردهم : جغد و احوال آن 247\r\nابواب جانوران اهلى\r\nباب يكم نگهداشتن جانوران اهلى در خانه خوبست 251\r\nباب دوم فضيلت داشتن خروس ، انواع خروس ، داشتن مرغ و احكام آنها 251\r\nباب سوم باب كبوتر و انواعش از فاخته قمرى ، دباسى و ورشان 257\r\nباب چهارم در طاوس و صفات و فضائل آن 268\r\nباب پنجم : درّاج ، قطا ، كبك ، و پرنده‌هاى ديگر و گوشت كدام بهتر است 272\r\nابواب وحوش ، درنده‌ها چه خانگى و چه جز آن\r\nباب يكم سگها ، انواع آنها ، احكام آنها ، گربه‌ها ، خوكها آغاز آفرينش آنها ، احكام آنها 275\r\nباب دوم : روباه ، خرگوش ، گرگ و شير 293\r\nباب سوم و آهو وحشيان ديگر 304\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n\r\n","description":"","footnote":"","page_name":" 312 ","page_number":312}
  ]