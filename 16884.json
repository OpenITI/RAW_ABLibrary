[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nغزوهء\r\nحمراء الأسد\r\nسيد عبدالفتاح نواب\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : نواب ، عبد الفتاح\r\nعنوان و نام پديدآور : غزوهء حمراء الأسد : مرحله دوم غزوهء أحد / عبدالفتاح نواب .\r\nمشخصات نشر : تهران ؛ مشعر ، 1387 .\r\nمشخصات ظاهرى : 24 ص - مصور : 12 * 21 س م .\r\nشابك : 4 - 114 - 540 - 964 - 978\r\nوضعيت فهرست نويسى : فيپا .\r\nيادداشت : كتابنامه به صورت زير نويس .\r\nموضوع : غزوهء حمراء الأسد .\r\nرده بندى كنگره : 1387 9 ن 8 ح / 45 / 24 BP\r\nرده بندى ديويى : 927 / 297\r\nشماره كتابشناسى ملى : 1228435\r\nغزوهء حمراء الأسد\r\nتأليف : عبدالفتاح نواب\r\nحروفچينى : مركز تحقيقات حج\r\nناشر : نشر مشعر\r\nنوبت چاپ : 1 - تابستان 1387\r\nچاپ : دار الحديث\r\nشمارگان : 2000 نسخه\r\nبها : 250 تومان\r\nشابك 4 - 114 - 540 - 964 - 978\r\nISBN 978 - 964 - 540 - 114 - 4\r\nمراكز پخش و فروشگاه هاى مشعر :\r\nتهران : تلفن : 64512003 - 021 / قم : تلفن : 7838400 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nهر كس به سرنوشت پيشينيان با نگاه ويژهء خويش مىنگرد و يافته‌هاى تاريخى گذشتگان را بر آيندگان گزارش مىكند . ارزش آگاهى از راه رفتهء آنان آنگاه سودبخش است كه تابلوى راهنماى فرزندان دوره‌هاى بعد باشد ، الگو دهد ، توان تصميم سازى بخشد ، حيرت زدايى نمايد .\r\nغزوهء حمراءالأسد هر چند بدون خون ريزى و كشتار بود و با نمونه‌هاى غزوات ديگر بسيار فرق مىكرد ولى شرايط خاص زمانى به گونه‌اى بود كه كمترين زمان نبايد از دست مىرفت . هر كسى نبايد در اين مرحله وارد مىشد ، نه آنان كه به بهانه‌اى در مسير احد راه خود را از پيامبر ( ص ) جدا كردند و نه آنان كه در دامنهء احد فرياد يارى خواهى حضرتش را ناديده گرفتند و يا از فراز رمات\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبرق غنايم به زيرشان آورد .\r\nمردان مرد بايد همراه خاتم رسولان مدال دار اسوهء آيندگان گردند .\r\nخوانندهء اين سطور زمانى از پيام فداكارى جانبازان احد الهام مىگيرد كه لختى درنگ كند و بنگرد امروز كجاى ميدان ايستاده تا بفهمد اگر ديروز بود كجا مىبود .\r\nمؤلف\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nغزوهء حمراء الأسد\r\n\r\nاشاره\r\nعصر روز شنبه ، هفتم شوال سال سوم هجرى ( « 1 » ) پيامبر اعظم ( ص ) همراه با رزمندگان اسلام از رزمگاه احد به سوى مدينه بازگشتند . ياران آن حضرت ، غم از دست دادن عزيزانشان را با زنده ماندن پيامبر ( ص ) در آن صحنهء سخت ، فراموش كردند و برخى از آنان با چهره‌اى گشاده ، شكرگزارى خود را از زنده بودن پيامبر ( ص ) ابراز مىداشتند . فرداى آن روز ، هشتم ماه شوال ، پيامبر ( ص ) پس از نماز صبح با الهامات الهى مأمور شد به تعقيب دشمن در منطقهء حمراءالأسد و جنوب مدينه بپردازد .\r\n\r\nاعلام غزوه‌اى ديگر\r\nبلال مأمور شد تا دستور پيامبر ( ص ) را ابلاغ كند :\r\n\r\n\r\n","description":"","footnote":"\r\n( 1 ) . مصادف با ششم فروردين سال چهارم شمسى و 23 مارس سال 625 ميلادى .\r\n","page_name":" 9 ","page_number":9},
  {"content":"\r\n\r\nكسانى كه در غزوهء احد مجروح شدند ، آمادهء حركت براى تعقيب دشمن در حمراءالأسد باشند . ( « 1 » ) مسلمانان مجروح كه با سختى خود را براى برپايى نماز صبح رسانده بودند ، مطلع شدند كه بايد همين امروز حركت كنند . جاى درنگ نبود ، دشمن در منطقهء روحا ( هشت كيلومترى جنوب حمراءالأسد ) ، پس از تحليل جنگ احد ، در انديشهء حمله به مدينه و به زعم خود كشتن پيامبر ( ص ) و غارت اموال مسلمانان بود .\r\nعبدالله بن امّ مكتوم مأموريت يافت در مدينه ، به جاى رسول‌الله ( ص ) امام جماعت باشد . مجروحان و جانبازان احد ، همراه پيامبر ( ص ) به سوى حمراءالأسد حركت كردند ، در حالى كه پرچمدار اين لشكر على ( ع ) ( « 2 » ) ، خود ده‌ها زخم بر تن داشت و خم به ابرو نمىآورد ! با اين حال بايد به پيش مىرفتند تا دشمن را به عقب‌نشينى وادارند و آنان را از حملهء به مدينه مأيوس كنند . در اين سفر جهادى ، جانبازان غيرتمند به جاى استراحت ، داوطلبانه خدمتگزارى جانبازان مصدوم‌تر را به عهده گرفتند تا كاروان جان بر كف ، دستور پيامبر ( ص ) را به انجام رسانند .\r\nدر بين رزمندگان ، تنها جابر بن عبدالله انصارى بود\r\n\r\n\r\n","description":"","footnote":"\r\n( 1 ) . بحارالأنوار 20 / 99 / ح 28 ؛ سفينهءالبحار 1 / 770 و 3 / 784 ؛ مجمع‌البيان 1 / 539 ؛ تفسير قمى 1 / 125 .\r\n( 2 ) . اعلام الورى ، امين‌الاسلام الطبرسى / 85 ؛ بحارالأنوار 20 / 109 / 34 .\r\n","page_name":" 10 ","page_number":10},
  {"content":"\r\n\r\nكه در احد ( به دليل درخواست پدرش براى ماندن نزد هفت خواهرش ) شركت نداشت و از پيامبر ( ص ) درخواست كرد اكنون كه پدرم « عبدالله بن عمرو بن حرام » در احد شركت كرد و به شهادت رسيد ، اجازه دهيد من توفيق همراهى شما را در حمراءالأسد داشته باشم و پيامبر ( ص ) تنها با حضور وى موافقت فرمود . ( « 1 » )\r\nدر روز ( هنگام ظهر ) يكشنبه ، هشتم شوال ، لشكر اسلام در حمراءالأسد ( هشت ميلى جنوب مدينه ) اردو زد و رزمندگان مأمور شدند جهت فراوان نشان دادن ياران پيامبر ( ص ) ، شب‌ها هر كدام در چند نقطه آتش روشن كنند ، بنابراين روزها به جمع‌آورى هيزم و چوب و شب‌ها به روشن كردن منطقه با شعله‌هاى آتش مىپرداختند .\r\nنيروهاى اطلاعاتى قريش ، سران كفر را از حضور نيروهاى اسلام ، مطلع ساختند . صفوان بن اميه ، به پيروزى نسبى لشكر مكه قانع بود ولى ابوسفيان خواهان خاموش كردن خورشيد محمدى ( ص ) بود . او به خيال خام خود\r\n\r\n\r\n","description":"","footnote":"\r\n( 1 ) . سيرهء ابن هشام 3 / 107 ؛ مغازى 1 / 336 . جنازهء عبدالله بن عمرو بن حرام و شوهر خواهرش عمرو بن الجموح و خلاد بن عمرو بن الجموح توسط هند بنت عمرو ( خواهر عبدالله ) به سوى مدينه حمل مىشد ؛ از وى سؤال كردند : فما وراك ؟ قالت خيراً امّا رسول‌الله فصالح و كل مصيبهء بعده جلّل و اتخذالله من المؤمنين شهداء قالت من هولاء ؟ قالت اخى و ابنى خلاد و زوجى عمرو بن الجموح . به امر پيامبر ( ص ) جنازه عبدالله بن عمرو و عمرو ابن الجموح در احد داخل يك قبر گذارده شد . مغازى واقدى 1 / 265 .\r\n","page_name":" 11 ","page_number":11},
  {"content":"\r\n\r\nمىگفت : « قد قتلنا صناديد القوم فلو رجعنا استأصلناهم . » ( « 1 » )\r\nحارث ابن هشام ، عمرو بن العاص ، خالد بن وليد و عكرمهء بن ابى جهل كه پدرش در جنگ بدر كشته شده بود نيز در انديشهء هجوم به مدينه و غارت اموال مسلمانان و كشتن پيامبر ( ص ) بودند . ( « 2 » )\r\nهنگامى كه آفتاب روز دوشنبه ، نهم شوال ، منطقه را روشن ساخت ، معبد خزاعى ، رئيس قبيلهء خزاعه ، پس از ديدار با پيامبر ( ص ) و ابراز همدردى نسبت به شهادت حضرت سيدالشهداء حمزهء بن عبدالمطلب ( ع ) ، در گذر از منطقهء روحا ، ابوسفيان را ديد .\r\nابوسفيان از او پرسيد : از محمد [ ( ص ) 
  ] چه خبرى دارى ؟ او بىدرنگ پاسخ داد : او با لشكرى بزرگ كه مانند آن را نديده‌ام ، به سوى شما در حركت است . مردم مدينه - اوس و خزرج - همه آمده‌اند و طولى نمىكشد كه پيشانى اسبان آنان ، از پشت تپه‌ها آشكار خواهد شد .\r\nابوسفيان كه گمان مىكرد با ضربات خود ، پيامبر ( ص ) و ياران آن حضرت را به ستوه آورده ، انتظار شنيدن چنين سخنانى را نداشت و به ياد شجاعت\r\n\r\n\r\n","description":"","footnote":"\r\n( 1 ) . اعلام الورى / 86 .\r\n( 2 ) . تفسير نورالثقلين 1 / 410 ، به نقل از تفسير علىابن ابراهيم .\r\n","page_name":" 12 ","page_number":12},
  {"content":"\r\n\r\nپيامبر ( ص ) در جنگ بدر افتاد و از اين كه سرسختى او موجب شكست ديگرى بر مشركين گردد ، از تصميم خود منصرف شد و نظر صفوان بن اميه را قبول كرد .\r\n\r\nدشمن به دنبال گريز\r\nكاروان قريش كه در روحا اردو زده بود ، براى حركت نيازمند به زمان بود تا خود را تجهيز و به راه افتد . از طرفى طبق گزارش معبد خزاعى ، لشكر پيامبر ( ص ) به نزديكى روحا رسيده بود . بنابراين ابوسفيان چاره را در اين ديد تا جهت كسب فرصت ، به پيامبر ( ص ) اطلاع دهد به زودى به سوى شما حمله خواهيم كرد .\r\nابوسفيان از گروهى از افراد عبدالقيس - كه قصد داشتند به مدينه بروند - خواست در مسير حركت خود در حمراءالأسد ، پيغام او را به پيامبر ( ص ) برسانند كه نيروهاى كمكى قريش رسيده‌اند و آنان به زودى به شما حمله خواهند كرد . ( « 1 » ) پيامبر توصيه‌هاى لازم را فرموده بود و از اين خبر ، هراسى به خود راه نداده ، فرمودند : ( حَسْبُنَا اللَّهُ وَ نِعْمَ الْوَكِيلُ )\r\n\r\n\r\n","description":"","footnote":"\r\n( 1 ) . مغازى واقدى 1 / 340 ؛ الكامل 1 / 299 .\r\n","page_name":" 13 ","page_number":13},
  {"content":"\r\n\r\nروز بعد لشكر قريش هيچ اقدامى نكرد ، لذا پيامبر ( ص ) از اصحاب خود خواست كسى از وضعيت مشركان گزارش دهد . على ( ع ) اعلام آمادگى كرد و طبق دستور پيامبر ( ص ) ، به اردوگاه دشمن نزديك شد و حركات و رفتار آنان را بررسى و خدمت پيامبر گزارش داد كه : دشمن اسب‌ها را رها كرده و در حال تجهيز شتران است . اين عمل ، نشانهء قصد بازگشت مشركان به مكه بود . پيامبر اكرم ( ص ) پس از توقف اطمينان‌بخش ، روز بعد به همراه اصحاب و ياران به مدينه بازگشت و هفته‌اى را پشت‌سر گذاشت كه دو غزوهء مهم در آن واقع شده بود .\r\nدر اين كه پيامبر ( ص ) جمعهء آن هفته ، در مسجدالنبى ( ص ) خطبهء جمعه ايراد كرده ، اختلافى نيست ؛ به ويژه آن كه عبدالله بن ابى بن سلول ، با شرمندگى مىخواست مانند گذشته ( بعد از جنگ بدر ) سخنى بگويد ، ولى مسلمانان مانع او شدند و به خاطر اقدامش در ايجاد اختلاف بين ياران پيامبر ( ص ) ، او را نكوهش كردند ؛ ولى طبرسى از كتاب ابان بن عثمان نقل مىكند : « رجع رسول‌الله ( ص ) الى المدينهء يوم الجمعهء . ( « 1 » )\r\n\r\n\r\n","description":"","footnote":"\r\n( 1 ) . اعلام الورى / 86 ؛ بحارالأنوار 20 / 99 ، مغازى واقدى 1 / 334 ؛ و برخى مدت اقامت پيامبر ( ص ) در حمراءالأسد را سه روز مىدانند . « ثم انصرف رسول‌الله المدينهء بعد الثالثه » ، مجمع البيان 1 / 540 ؛ سيرهء ابن اسحاق 3 / 108 .\r\n","page_name":" 14 ","page_number":14},
  {"content":"\r\n\r\n\r\nبرخى رخدادها در حمراءالأسد\r\n1 - يكى از حوادث آن ، اسارت عمرو بن عبدالله ابوعزهء جُمَحى است . او در جنگ بدر ، به اسارت نيروهاى اسلام درآمد و پيامبر ( ص ) به خاطر عائله‌مندى وى ، بدون گرفتن فدا آزادش كرد . او به پيامبر ( ص ) تعهد داد كه با مشركان همكارى نخواهد كرد ولى با وسوسه‌هاى صفوان بن اميه ، بار ديگر در جنگ احد ، مقابل نيروهاى اسلام قرار گرفت و در حمراءالأسد توسط عاصم بن ثابت اسير گرديد و نزد پيامبر ( ص ) آورده شد . پيامبر دستور داد وى را در همان محل كشتند ، چون به تعهدى كه داده بود ، عمل نكرد . حضرت فرمود : « لا يلدغ المؤمن من جحر مرتين ؛ مؤمن از يك سوراخ دو بار گزيده نمىشود » . ( « 1 » )\r\n2 - پناه گرفتن معاويهء بن مغيرهء ابن ابى العاص ، پسر عموى عثمان بن عَفّان بن ابى العاص در منزل عثمان ؛ او كه با لشكر قريش به احد آمده بود ، به عثمان پناهنده شد و عثمان براى او 3 روز از پيامبر ( ص ) مهلت گرفت و وسيلهء سفرش را فراهم كرد تا آن كه از مدينه خارج شد . ( « 2 » )\r\n\r\n\r\n","description":"","footnote":"\r\n( 1 ) . مغازى واقدى 1 / 309 .\r\n( 2 ) . مغازى واقدى 1 / 333 و سيرهء ابن هشام 3 / 111 . واقدى و ابن اسحاق نقل مىكنند كه وى روز چهارم به دست زيد بن حارثه و عمار بن ياسر در نزديكى مدينه كشته شد . سيرهء ابن اسحاق 3 / 110 .\r\n","page_name":" 15 ","page_number":15},
  {"content":"\r\n\r\n\r\nپيامبر ( ص ) پس از بازگشت\r\nپيامبر ( ص ) پس از بازگشت از حمراءالأسد ، به ديدار خانوادهء شهدا و مجروحان احد رفتند .\r\nيكى از مجروحان جنگ احد ، نُسيْبَه بنت كعب بود كه پيامبر ( ص ) عبدالله بن كعب المازنى را به عيادت وى فرستادند تا از سلامتى وى آگاهى يابند و پس از خبر سلامتى او خوشحال شدند . نسيبه ، از ناحيهء شانه مجروح شده بود و درمانش يك سال به طول انجاميد . تنها خواسته‌اش اين بود كه پيامبر ( ص ) در حق وى دعا كند تا در بهشت ، همراه آن حضرت باشد . پيامبر ( ص ) هم در حق وى دعا كرد و فرمود :\r\n« لمقام نسيبهء بنت كعب اليوم خير من فلان و فلان ؛ جايگاه نُسَيبه دختر كعب ، امروز ( در غزوه ) درخشنده‌تر و بهتر است از فلان و فلان . ( اشاره به بعضى از اصحاب خود ) .\r\nسركشى به خانوادهء سعد بن ربيع ، به همراه جمعى از ياران و اصحاب آن حضرت ، يكى ديگر از برنامه‌هاى پيامبر ( ص ) پس از بازگشت از حمراءالأسد بود . در اين\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nديدار با كرامت آن حضرت ، همهء حاضران از غذايى كه براى تعداد كمى تهيه شده بود ، سير شدند .\r\nدر اين ديدار كه چند ساعت به طول انجاميد ، پيامبر ( ص ) از فداكارىهاى سعد و دفاع او از اسلام و شهادتش در راه خدا سخن گفت و همگى اشك ريختند . در پايان جلسه همسر سعد از اين كه برادر سعد بعد از شهادت او اموال وى را تصاحب كرد و همسر و فرزندانش را از اموال سعد محروم ساخت ، گلايه كرد . پيامبر ( ص ) متأثر شد و ساعتى بعد دستور الهى - آيات ارث - نازل گرديد . ( « 1 » )\r\n\r\n\r\n","description":"","footnote":"\r\n( 1 ) . مغازى 1 / 329 و مجمع البيان 3 / 24 . در احوالات سعد بن ربيع آمده است : پس از آن كه 12 زخم برداشت ، نقش زمين شد . كسى به او گفت : مىگويند پيامبر ( ص ) كشته شده ، گفت : خداى او كه زنده است ، ما در راه خدا جهاد مىكنيم . همچنين وقتى زيد بن ثابت مأموريت يافت از او براى پيامبر ( ص ) خبرى ببرد ، سعد در آخرين پيام خود گفت : سلام مرا به پيامبر ( ص ) برسان و بگو خداوند به شما بهترين پاداش كه سزاوار پيامبر ( ص ) است عطا فرمايد و به انصار سلام برسان و بگو اگر پيامبر ( ص ) آسيب ببيند و شما زنده باشيد ، نزد خدا معذور نخواهيد بود . سيرهء ابن هشام 2 / 95 .\r\n","page_name":" 17 ","page_number":17},
  {"content":"\r\n\r\n\r\nنگاهى به آيات احد و حمراءالأسد\r\nشهد شيرين اطاعت و همراهى ياران پيامبر ( ص ) ، بيشتر در آيات مربوط به حمراءالأسد مشاهده مىشود تا آيات مربوط به غزوهء احد .\r\nدر آيهء 155 آل عمران ، دربارهء جنگ احد مىخوانيم :\r\n( إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ )\r\nروزى كه دو گروه [ در احد 
  ] با هم روياروى شدند ، كسانى كه از ميان شما [ به دشمن 
  ] پشت كردند ، در حقيقت جز اين نبود كه به سبب پاره‌اى از آنچه [ از گناه 
  ] حاصل كرده بودند ، شيطان آنان را بلغزانيد . و قطعاً خدا از ايشان درگذشت ؛ زيرا خدا آمرزگار بردبار است .\r\nولى در آيهء 172 آل عمران پيرامون رزمندگان حمراءالأسد مىخوانيم :\r\n( الَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nأَصابَهُمُ الْقَرْحُ لِلَّذِينَ أَحْسَنُوا مِنْهُمْ وَ اتَّقَوْا أَجْرٌ عَظِيمٌ )\r\nكسانى كه [ در نبرد احد 
  ] پس از آنكه زخم برداشته بودند ، دعوت خدا و پيامبر [ او 
  ] را اجابت كردند ، براى كسانى از آنان كه نيكى و پرهيزگارى كردند پاداشى بزرگ است .\r\nيا در آيهء 153 پيرامون احد مىخوانيم :\r\n( إِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِى أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَ لا ما أَصابَكُمْ وَ اللَّهُ خَبِيرٌ بِما تَعْمَلُونَ )\r\n[ ياد كنيد 
  ] هنگامى را كه در حال گريز [ از كوه 
  ] بالا مىرفتيد و به هيچ كس توجه نمىكرديد ؛ و پيامبر ، شما را از پشت سرتان فرا مىخواند . پس [ خداوند 
  ] به سزاى [ اين بىانضباطى 
  ] غمى بر غمتان [ افزود 
  ] تا سرانجام بر آنچه از كف داده‌ايد و براى آنچه به شما رسيده است اندوهگين نشويد ، و خداوند از آنچه مىكنيد آگاه است . ولى در آيهء 173 آل عمران مىخوانيم :\r\n( الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ )\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nهمان كسانى كه [ برخى از 
  ] مردم به ايشان گفتند : « مردمان براى [ جنگ با 
  ] شما گرد آمده‌اند ؛ پس ، از آن بترسيد . » و [ لى اين سخن 
  ] بر ايمانشان افزود و گفتند : « خدا ما را بس است و نيكو حمايتگرى است . »\r\n\r\nجبل حمراءالأسد\r\nكوه قرمز رنگى است كه در شمال منطقهء احد و در مقابل آن ، كوه كم ارتفاع ديگرى است كه حمراءالنَمِل ( مورچگان ) شهرت دارد .\r\n\r\nيادآورى\r\nمنطقهء حمراءالأسد ، در حقيقت محل غزوه‌اى است كه پيامبر رحمت ( ص ) ، با جانبازان جنگ احد از اصحاب خود و با امكانات ناچيز ، حدود 4 شبانه‌روز در برابر دشمن ايستادند و با عنايات الهى و ايجاد رُعب ، دشمن عقب‌نشينى كرد .\r\nقدردانى از زحمات آن حضرت ، پيروى و پوييدن راه ايشان است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nآلبوم عكس‌ها :\r\n1 ) تصوير هوايى منطقهء حمراءالأسد\r\n2 ) تصوير جبل حمراءالأسد\r\n3 ) تصوير تابلوهاى ورودى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nجبل حمراءالأسد از زاويهء جنوب شرقى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمسير منطقهء حمراءالأسد در طريق‌الهجره\r\nبه سمت راست\r\nروستاى حمرءالأسد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمنطقهء عمومى حمراء الأسد در قسمت پائين جبل حمراء الأسد و در سمت راست جبل عير و جادهء مدينه به مكهء مكرّمه ( طريق‌الهجره ) و در سمت راست بالا ، مسجد شجره ، در حاشيهء رودخانهء عقيق و در سمت چپ جادهء قديم مدينه به مكه ديده مىشود .\r\n\r\n\r\n","description":"","footnote":"","page_name":" 24 ","page_number":24}
  ]