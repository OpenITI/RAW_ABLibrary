[
  {"content":"\r\n\r\nسلسله مباحث\r\nامامت ومهدويت\r\nجلد سوم\r\nحضرت آية الله العظمى\r\nآقاى حاج شيخ لطف الله صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nصافى گلپايگانى ، لطف الله ،\r\nامامت ومهدويت / لطف الله صافى گلپايگانى . - قم :\r\nواحد بين الملل دفتر حضرت آيت الله العظمى صافى گلپايگانى 1433 ق . = 1391 . 4 ج .\r\n000 / 320 ريال isbn : 978 - 600 - 5105 - 04 - 9\r\nفهرست نويسى براساس اطلاعات فيپا .\r\n1 . مهدويت . 2 . محمد بن حسن ( عج ) امام دوازدهم\r\n255 ق . - 3 . امامت الف . دفتر حضرت آيت الله العظمى صافى گلپايگانى .\r\nواحد بين الملل . ب . عنوان .\r\n2 ص / 4 / 224 bp\r\n462 / 297\r\nسلسله مباحث امامت ومهدويت / ج 3\r\nمؤلف : مرجع عاليقدر حضرت آيت الله العظمى صافى گلپايگانى ( مدظله الشريف )\r\nناشر : واحد بين الملل دفتر حضرت آيت الله صافى گلپايگانى\r\nچاپخانه و شمارگان : ثامن الحجج عليه السلام / 2000 دوره\r\nنوبت و تاريخ چاپ : پنجم / بهار 1391 ولادت حضرت فاطمه زهرا عليها السلام\r\nقيمت : 32000 تومان\r\nشابك : 9 - 04 - 5105 - 600 - 978\r\nتلفن ونمابر : 7715511 - 7479 - 0251\r\nسايت : www . saafi . net www . saafibooks . com\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاللهم\r\nكن لوليك الحجة بن\r\nالحسن صلواتك عليه وعلى\r\nآبائه في هذه الساعة وفي\r\nكل ساعةوليا وحافظا\r\nوقائدا وناصرا ودليلا وعينا\r\nحتى تسكنه ارضك طوعا\r\nوتمتعه فيها طويلا\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسلسله مباحث امامت و مهدويت ( 3 )\r\n\r\nنويد امن و امان\r\n\r\nپيرامون شخصيت ، زندگانى ، غيبت و ظهور حضرت ولى عصر ( عج )\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nبسم اللَّه الرحمن الرحيم\r\n\r\nمقدمه مؤلف\r\nبا استعانت از خداوند متعال و در ظل عنايات خاصه حضرت مولى الورى بقيّة اللَّه في الارضين ارواح العالمين له الفداء ، تعدادى از مقالات و تأليفات حقير كه پيش از اين مكرر چاپ شده ، برحسب درخواست علاقمندان تجديد طبع مىشود كه باز هم ران ملخى از اين مور ريزه‌خوار سفره گسترده احسان آن حضرت به ملازمان درگاه و چاكران پيشگاه سليمان پناهى آن قطب عالم امكان و صاحب زمان عليه افضل التحية و السلام باشد .\r\nإنّ الهدايا على مقدار مهديها\r\nاللّهمّ عجل فرجه و سهل مخرجه و قرب زمانه و اهلك اعدائه و اجعلنا من مقوية سلطانه و انصاره و من المستشهدين بين يديه به حق محمّد و آله الطاهرين صلوات اللَّه عليهم اجمعين .\r\nرجب المرجب 1417\r\nلطف اللَّه صافى گلپايگانى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nمقدمه\r\nاين مجموعه ، مطالب و مقالاتى است پيرامون شخصيّت و غيبت و ظهور حضرت ولى عصر الحجة بن الحسن - ارواح العالمين له الفداء - كه اين كمترين خدّام بندگان درگاه آن ولىّ اعظم براساس مآخذ و مصادر معتبر شيعه و اهل سنّت در فرصت‌هايى نگاشته‌ام .\r\nبراى اينكه يك جا در دسترس علاقمندان قرار بگيرد پس از تجديد نظر در اين كتاب جمع آورى كردم .\r\nاميد است منظور نظر كيميا اثر چاكران آستان ولايت مدار و عاكفان عتبه مقدّس آن غوث زمان و قطب جهان - عجل اللَّه تعالى فرجه الشريف - واقع شده و اين بضاعت مزجاة و ران ملخ را از اين بنده حقير قبول فرمايند .\r\nفان الهدايا على مقدار مهديها\r\nلطف اللَّه صافى گلپايگانى\r\n15 محرم الحرام 1389 ه . ق\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبامداد ميلاد\r\nقال اللَّه تعالى :\r\n« وَنُرِيدُ أَن نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوَارِثِينَ » « 1 »\r\nبامداد مبارك و فرخنده و پر ميمنت روز پانزدهم شعبان سال دويست و پنجاه و پنج هجرى طلوع مىكرد ، در امامت سراى حضرت امام حسن عسكرى عليه السلام شور و هيجان و شوق و انتظار شدت مىيافت . ملائكه در آنجا بيش از هر وقت ديگر آمد و رفت داشتند . انوار رحمت الهى در تابش و لُمعان و فروغ فرّ و شكوه ايزدى درخشان بود .\r\nدر ملأ اعلى فرشتگان و كروبيان عالم بالا از نوزادى كه هم اكنون در خاندان نبوّت و شمائل محمدى خود را به عالميان نشان خواهد داد ، در سخن بودند .\r\nبهشت را زينت مىكردند تا محافل جشن و مجالس انس و ذوق ملكوتى برپا كنند . غريو شادى ، نغمه‌هاى روح‌بخش و طرب‌انگيز حورالعين ، بهشتيان را غرق در حظوظ روحانى كرده بود .\r\nاز شب نيمه شعبان دقايقى چند بيشتر باقى نمانده بود ؛ دقايقى كه آرام آرام\r\n\r\n\r\n","description":"","footnote":"\r\n( 1 ) . سوره قصص ، آيه 5 .\r\n","page_name":" 9 ","page_number":9},
  {"content":"\r\n\r\nمىگذشت و براى آنها كه منتظر بودند ، به قدر سال‌ها بود .\r\nسرانجام شب به دقيقهء آخرين رسيد و ثانيه شمارى شروع شد ، ثانيه‌ها هم با كندى ، يكى پس از ديگرى گذشتند . ناگاه نورانيت و روشنى فوق العاده‌اى كه بر نور چراغ‌ها غالب شد ، همه را از تولد نوزاد بشارت داد . نوزاد به دنيا آمد و آخرين رهبر عالم بشريت - ولى اللَّه الاعظم - با جمال جهان آراى خود گيتى را مزين و روشن ساخت .\r\nنرجس غرق در افتخار و مباهات گشت ، بانگ تكبير و تحميد و تسبيح توأم با فريادهاى شادى و تهنيت و هلهله طنين انداز گشت .\r\nنوزاد سر به سجده گذاشت و به يگانگى خدا و رسالت پيغمبر صلى الله عليه و آله و امامت پدران بزرگوارش شهادت داد و با صدايى خوش و روح‌افزا اين آيه مباركه را تلاوت فرمود :\r\n« بِسْمِ اللَّهِ الرَّحْمنِ الرَّحِيمِ » « وَنُرِيدُ أَن نَمُنَّ عَلَى الَّذِينَ اسْتُضْعِفُوا فِي الْأَرْضِ »\r\nنوزاد به دنيا آمد و عنايات الهى بر خاندان رسالت تكميل شد . آرى اين افتخار ، مخصوص دودمان نبوّت است كه موعود نجات دهنده بشر از تجاوز و ستم و آن كس كه براى تأسيس سازمان جهانى اسلامى و اجراى نظام قرآنى قيام فرمايد ، از آن خاندان باعظمت است .\r\nپيامبر اسلام صلى الله عليه و آله خوشدل بود كه فرزندش مهدى به هدف‌هاى رسالت و دعوت او جامه عمل مىپوشاند ، و به خاندان خود ؛ مخصوصاً على و فاطمه و حسنين عليهم السلام مژده مىداد كه : مهدى ؛ همان كسى است كه با نهضت بىمانند خود ، بنيان شرك را ويران و اساس توحيد و يكتاپرستى را محكم و استوار مىسازد و فرمانرواى كل جهان مىگردد ، از فرزندان آنها است . اوست همان نابغه بىنظيرى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nكه انبيا و اوليا ظهورش را مژده دادند و جهان بشريت را به قيام آن حضرت ، براى تشكيل حكومت حقّ و عدالت اسلام و صلح پايدار و برچيدن بساط بيدادگران نويد دادند و همه را به آينده گيتى اميدوار ساختند .\r\nجهان با همه تحركى كه در ناحيه علوم مادّى و پيشرفت صناعى دارد و با اينكه بشر دست به كار تسخير فضا شده و به قدرت فكر خود مىبالد ، با كمال تأسف ! در جنبه انسانيت قدم به جلو نگذاشته و در مدنيت اخلاقى و وجدانى سير قهقرايى دارد .\r\nترس ، هراس و وحشت همه را ناراحت و در فشار گذارده و قسمت عمدهء بودجه كشورها ، صرف افزايش تسليحات و قواى هدّامه و ويران كننده مىشود .\r\nفساد اخلاق و بىعفتى ، فحشا و طغيان شهوت و غضب ، زن و مرد را به ستوه آورده و به جهنم نكبت‌ها و انحطاط سوق مىدهد . مطبوعات و مجلات هم بيشتر به اين آتش‌ها دامن مىزنند .\r\nالتزام به آداب دينى و شعائر مذهبى ضعيف مىشود و بدترين مظاهر شرك ، كه استبعاد بشر و ملل و سلب آزادى انسان‌ها باشد ، به صورت‌هاى گوناگون رايج و اركان آن محكم و استوار مىگردد . انسان اين عصرِ به اصطلاح پيشرفته ، در برابر پيكره‌هاى بىجان و بىروح افرادى مثل خود ، نيايش و تواضع مىكند و پستى و انحطاط فكرى و ضعف قواى عقلى خود را آشكار مىسازد ، به بانگ ملكوتى :\r\n« ما هذِهِ التَّماثِيلُ الَّتِى أَنتُمْ لَها عاكِفُونَ » ؛ « 1 »\r\n« اين مجسمه‌هاى بىروح چيست كه عمرى بر آن معتكف شده‌ايد » .\r\nگوش فرا نمىدهد . بزرگ‌ترين رهبران دنياى مادّى ما ، شكستن عهد و پيمان\r\n\r\n\r\n","description":"","footnote":"\r\n( 1 ) . سوره انبيا ، آيه 52 .\r\n","page_name":" 11 ","page_number":11},
  {"content":"\r\n\r\nو نقض تمام قوانين بين المللى و هر تجاوز و ستم را ننگ و عار نمىشمارد .\r\nو خلاصه : مدنيت منهاى انسانيت روز به روز توسعه يافته و گسترش مىيابد .\r\nدر اين جهان ، تنها نورى كه نشاط بشر را نگاه مىدارد و او را اميدوار مىسازد كه سرانجام محكوم به انقراض و فنا ، سقوط دائم در ظلمات حيوانيت ، تجاوز زورمندان ، و جهنم بىايمانى و بدبختى نيست ، همان بشارات انبيا و پيشوايان دينى است كه همه را به آينده جهان ، خوش‌بين نموده و نور اميد را در دل‌ها روشن ساخته است .\r\nهمه با اعتماد تمام و قلبى سرشار از نشاط انتظار دارند ؛ انتظار كسى را دارند كه اين ابرهاى تيره ظلم و ستم و فساد را ، از افق عالم بر طرف كرده و در عالم ، برادرى و آزادى واقعى را برقرار ، و احكام عالى آسمانى را اجرا نمايد و بشر را به سوى هدف شريف انسانى رهنمايى فرمايد .\r\nشيعيان و مؤمنان به اين ظهور ، شب و روز نيمه شعبان را جشن مىگيرند و چراغانى مىكنند و خيابان و بازار و مغازه‌ها و خانه‌ها را زينت مىنمايند و غرق در شادمانى مىشوند و به ملل جهان ، علاقه خود را به عدل و داد ، صلح و برادرى جهانى اعلام و روح شكست‌ناپذير و اميدوار خود را آشكار مىسازند .\r\nاى ولىّ عصر ! اى مهدى موعود !\r\nهمه شيعيان و دوستانت آرزومند و منتظرند كه بامداد سعادت آنها و همه مردم جهان طالع شود و با قيام تو ، تمام دردهايشان درمان گردد و عوامل محروميت ، ناكامى و بيچارگى در همه جا از ميان برود و پرچم توحيد و عدل و صلح اسلام در سراسر گيتى به اهتزاز درآيد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n« وَما ذلِكَ عَلَى اللَّهِ بِعَزِيزٍ » ؛ « 1 »\r\n« و اين كار اصلًا بر خدا دشوار نيست » .\r\n شاد باش اى عارف نيكو سير * كاين شب هجران سحر گردد سحر\r\nشاد باش اى خستهء بار فراق * شاد باش اى غرق بحر اشتياق\r\nمىدمد از لطف حقّ ، صبح ظهور * مىشود گيتى پر از وجد و سرور\r\nافكند البته از رخ ، اين نقاب * فاش سازد امر حقّ را ، بىحجاب\r\nمىكشد از دشمن حقّ ، انتقام * مىبرد از شرك و از اصنام ، نام\r\nاوليا گردند گردش جمله جمع * همچو پروانه به گرد نور شمع\r\nمىنشيند بر سرير احتشام * مىدهد دنيا سراسر انتظام\r\nاز خداوند قدير بىنظير * هست اين وعده تخلف ناپذير\r\nتا كنى از صدق دل ، تصديق اين * « إِنَّهُ لا يُخْلِفُ الْمِيعاد » بين\r\nالبشارة ! اى كه دارى انتظار * مىشود آخر سحر ، اين شام تار\r\nالبشارة ! مصلح نيكو سرشت * آيد و گيتى كند رشك بهشت\r\nصبر كن صبر ، اى به هجران مبتلا * كه رسد دوران وصلش بر ملا\r\nشاد زى كآيد دگر ره نوبهار * و ز گل سورى شود يك سو غبار\r\nالبشارة ! \" صافى \" صافى ضمير * كه جوان گردد دگر ، اين چرخ پير « 2 » \r\n\r\n\r\n","description":"","footnote":"\r\n( 1 ) . سوره ابراهيم ، آيه 20 .\r\n( 2 ) . اشعار از مرحوم آيت اللَّه والد نويسنده - اعلى اللَّه مقامه - است .\r\n","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبشارت‌هاى قرآن و احاديث به ظهور حضرت صاحب الزمان ارواحنا فداه\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش نخست پيرامون بشارت‌هاى قرآن مجيد و احاديث به ظهور حضرت صاحب الزمان ( عجل اللَّه تعالى فرجه )\r\n« الَّذِينَ يُؤْمِنُونَ بِالْغَيْبِ » « 1 »\r\n\r\nايمان به غيب\r\nهسته مركزى نبوات و اديان حقّه و مابه الامتياز عمده مكتب انبيا و پيامبران از مكتب‌هاى ديگر ، ايمان به غيب است .\r\nانبيا ربط عالم محسوس و شهادت را به عالم معقول و غيب بيان كرده و بشر را با عوالم غيب آشنا مىسازند .\r\nايمان به غيب ؛ يعنى ايمان به امور و چيزهايى كه از حواسّ ظاهرى پنهان است . خواه ادراك آن با حواس باطنى و قوّه عاقله ممكن باشد ، مثل وجود خدا و صفات ثبوتيه و سلبيهء او ، و معاد و بهشت و دوزخ و فرشتگان ؛ و خواه ممكن نباشد ، مثل حقيقت ذات و صفات خدا و حقيقت ملائكه و روح . خواه راجع به امور و حوادث گذشته ؛ و خواه مربوط به امور آينده باشد .\r\n\r\n\r\n","description":"","footnote":"\r\n( 1 ) . سوره بقره ، آيه 3 .\r\n","page_name":" 17 ","page_number":17},
  {"content":"\r\n\r\nايمان به خدا ، ايمان به ملائكه ، ايمان به عالم برزخ ، ايمان به بهشت و جهنم و ايمان به وحى و آنچه پيغمبران از عوالم غيب و گذشته و آينده خبر داده‌اند ، همه ايمان به غيب است .\r\nايمان به غيب ؛ يا مستند به دليل عقلى است ، يا به دليل نقلى . و اگر مستند آن ، دليل نقلى باشد ، بايد آن غيب ، چيزى باشد كه امتناع وجود يا وقوع آن از راه‌هاى خردپسند معلوم نشده و عقل وجود و وقوع آن را احتمال بدهد .\r\nوقتى عقل امكان وجود چيزى را تصديق كرد يا بر اثبات امتناع آن راهى نيافت ، با دليل نقلى معتبر ، باور آن جايز ؛ بلكه به حكم عقل لازم است .\r\nاديان آسمانى شرط قبول اعمال صالح را ايمان به غيب مىدانند و تعديل اخلاق و تكميل و تكامل فضايل انسانى را وابسته به آن مىشمارند . و اصولًا دعوت پيغمبران و رهبران آسمانى در نفوسى تأثير شايسته دارد كه احتمال وجود عالم غيب و امور ماوراى اين عالم محسوس را بدهند .\r\nايمان به ظهور مهدى و مصلح آخرالزمان نيز ، از جمله مطالب غيبى است كه پيامبر گرامى اسلام صلى الله عليه و آله از آن خبر داده و تصديق او واجب است .\r\nهمان‌گونه وقتى پيغمبر صلى الله عليه و آله خبر مىداد ، احدى از مسلمانان در راستى گفتار و درستى اخبار آن حضرت شكّ و ترديد نمىكرد و همه ، آن را مىپذيرفتند . اكنون هم مسلمانان و مؤمنان به نبوّت آن حضرت ، همين باور و ايمان را دارند .\r\nپيغمبر از حوادث عظيم‌تر و شگفت‌انگيزتر از ظهور حضرت مهدى عليه السلام خبر داد ؛ مثل تكوير شمس ، تفجير درياها ، انكدار ، انتثار ستارگان ، تسيير كوه‌ها ، انشقاق و انفطار آسمان ، خروج دابّة الارض و معاد و قيامت .\r\nاينها همه خبر از غيب است و در قرآن مجيد ، پيشگويى و اخبار از حوادث آينده و چيزهاى غيب بسيار است و ايمان به نزول وحى بر پيغمبر ، با ايمان به اين\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nامور - اگرچه به طور اجمال باشد - انفكاك ندارد .\r\nروزى خواهد آمد كه اين حوادث و انقلابات عجيبى كه پيغمبر و قرآن مجيد از آن خبر داده‌اند ، واقع مىشود و روزى هم - چنانچه قرآن مجيد خبر داده و پيامبر و اوصياى آن حضرت در ضمن صدها روايات مژده داده‌اند - مصلح آخرالزمان ظهور مىكند و اسلام جهانگير خواهد شد .\r\nخبرهاى غيبى پيغمبر و ائمه طاهرين عليهم السلام از آينده ، از حدّ تواتر گذشته و معتبرترين مدارك و اسناد تاريخى بر آن دلالت دارد .\r\nامروز از آغاز بعثت پيغمبر اعظم صلى الله عليه و آله ، باور كردن خبرهاى غيبى آن حضرت آسان‌تر و منطقىتر است ؛ زيرا در آن موقع ، هنوز گذشت زمان ، صحّت و درستى آن اخبار را تأييد نكرده بود و هرچه ما به سوى عصر پيغمبر برگرديم و تاريخ را به سوى گذشته ورق بزنيم ، زمينه اين باور كمتر مىشود . به عكس هرچه جلو بياييم و تاريخ اسلام را از آغاز به سوى آيندهء آن ورق بزنيم ، فكر و وجدان ما براى پذيرفتن اين اخبار ، آماده‌تر و ايمان ما كامل‌تر مىگردد .\r\nگذشت زمان و حوادث آينده روشن كرد كه پيامبر اسلام ، آينده را در روشنايى وحى پيش بينى كرده و مىديده و هرچه جلوتر آمديم ، اين روشنايى بيشتر شد .\r\nآن‌گاه كه اين آيه را تلاوت مىكرد :\r\n« وَإِن كُنتُمْ فِي رَيْبٍ مِمّا نَزَّلْنا عَلى عَبْدِنا فَأْتُوا بِسُورَةٍ مِن مِثْلِهِ وَادْعُوا شُهَدآءَكُم مِن دُونِ اللَّهِ إِن كُنتُمْ صادِقِينَ * فَإِن لَمْ تَفْعَلُوا وَلَن تَفْعَلُوا فَاتَّقُوا النّارَ الَّتِى وَقُودُهَا النّاسُ وَالْحِجَرَةُ أُعِدَّتْ لِلْكافِرِينَ » ؛ « 1 »\r\n« اگر شما شك داريد در قرآنى كه ما بر بنده خود ( محمّد ) فرستاديم ، پس\r\n\r\n\r\n","description":"","footnote":"\r\n( 1 ) . سوره بقره ، آيه 23 و 24 .\r\n","page_name":" 19 ","page_number":19},
  {"content":"\r\n\r\nيك سوره مثل آن را بياوريد ، و گواهان خود را به جز خدا بخوانيد ، اگر راست مىگوييد . و اگر اين كار را نكرديد كه هرگز نمىتوانيد بكنيد ، طعن به قرآن نزنيد و از آتشى كه هيزمش مردم بدكار و سنگ‌هاى خارا و مهيا شدهء براى كافران است ، بترسيد » .\r\nو آن زمان كه مىخواند :\r\n« لَئِنِ اجْتَمَعَتِ الْإِنسُ وَالْجِنُّ عَلى أَن يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » ؛ « 1 »\r\n« اگر جنّ و انس متفق شوند و با پشتيبانى يكديگر ، كتابى مانند اين قرآن بياورند ، هرگز نخواهند توانست » .\r\nآن روز كه يكصد و چهارده سوره قرآن را يكصد و چهارده معجزه جاودان اعلام مىكرد و خبر مىداد : هرگز مانند يكى از اين سوره‌ها هم نتوانيد بياوريد و جنّ و انس از آوردن به مانند قرآن ناتوانند .\r\nآن روز كه پيغمبر به مسلمانان مىفرمود : شما كلمه توحيد را بگوييد و خداى يگانه را بپرستيد تا عرب تسليم شما شود و گنج‌هاى كسرى و قيصر به دست شما افتد و كشورها را فتح كنيد .\r\nآن روز كه مىفرمود : زمين براى من جمع شد و خاور تا باخترش را به من نشان دادند و ملك امّت من به آنچه برايم جمع گرديد ، خواهد رسيد .\r\nآن روز كه از فتح مكّه ، بيت المقدس ، يمن ، شام ، عراق ، مصر و ايران سخن مىگفت ، و آن روز كه در مكّه به مشركين مىفرمود : اجساد شما در « قليب » افكنده مىشود و از حال ابوسفيان خبر مىداد كه جنگ احزاب را برپا مىنمايد .\r\n\r\n\r\n","description":"","footnote":"\r\n( 1 ) . سوره اسراء ، آيه 88 .\r\n","page_name":" 20 ","page_number":20},
  {"content":"\r\n\r\nدر آن وقتى كه از فتح خيبر به دست على عليه السلام خبر مىداد و ابوذر را از آينده‌اش باخبر مىساخت كه تنها زندگى خواهى كرد و تنها از دنيا خواهى رفت .\r\nآن زمان كه پيش از جنگ بدر ، افرادى از سپاه كفار را كه در بدر كشته مىشوند ، اطّلاع مىداد و مىفرمود : در اينجا فلانى كشته مىشود و در اين زمين فلانى ، و يكايك كفّارى را كه در جنگ بدر كشته شدند ، نام برد .\r\nدر آن زمان كه به عمّار مىفرمود : تو را گروه باغى مىكشند . و به دختر عزيز و گرامىاش فاطمه عليها السلام مىفرمود : تو اوّل كسى هستى از اهل بيت من كه به من ملحق خواهى شد . و به زنان خود مىگفت : كدام يك از شما است كه سگان حوأب بر او بانگ زنند و سوار بر شتر گردد و در اطراف او خلق بسيار كشته شوند ، و به عايشه فرمود : نگاه كن تو آن زن نباشى . و طبق روايت بيهقى « 1 » به او فرمود : چگونه‌اى اى حميرا ! آن‌گاه كه سگان حوأب بر تو بانگ زنند و تو چيزى را طلب مىكنى كه از آن بركنارى .\r\nو به زبير از جنگ جمل و طرفيت او با على عليه السلام خبر داد .\r\nآن روز كه شهادت يافتن على و حسن و حسين عليهم السلام را صريحاً اعلام مىفرمود .\r\nو در آن زمان كه از جنگ على با ناكثين و قاسطين و مارقين خبر مىداد و قتل ذوالثديه خارجى را در جنگ نهروان و خصوصيات و نشانىهايش را پيش‌بينى مىكرد و از فتنه‌هاى بنى اميه و بنى الحكم و حكومت آنان ، شهادت اهل عذرا ( حجر و اصحاب او ) مردم را مسبوق مىساخت . « 2 »\r\n\r\n\r\n","description":"","footnote":"\r\n( 1 ) . المحاسن و المساوى ، ج 1 ، ص 76 .\r\n( 2 ) . يكى از خبرهاى مسلّم پيغمبر اعظم صلى الله عليه و آله از غيب ، كه در كتاب‌هايى كه دو سه قرن پيش از وقوع آن تأليف و منتشر شده ، ضبط و ثبت گرديده ، خبر آن حضرت است از ظهور آتشى در سرزمين حجاز ، به‌طورى كه پرتو آن به شهرهاى دور ، مانند بصرى شام برسد .\r\nپيغمبر اكرم صلى الله عليه و آله از اين واقعه خبر داد و جمعى از صحابه آن را روايت كرده‌اند و در كتاب‌هايى كه در قرن سوم تأليف و انتشار يافت ، ضبط گرديد ؛ مثل \" صحيح بخارى \" ( متوفى 256 ) ، \" صحيح مسلم \" ( متوفى 261 ) ، \" مسند احمد \" ( متوفى 241 ) ، \" مسند حاكم \" ( متوفى 405 ) و \" طبرانى \" ( متوفى 360 ) .\r\nو اين آتش با نشانىهايى كه از پيامبر صلى الله عليه و آله روايت شده بود ، در شب سوم جمادى الآخر سال 654 در نزديكى شهر مدينه آشكار شد و از مسافت دور و چند روز راه ديده مىشد و مدت پنجاه و دو روز باقى ماند و در 27 رجب آن سال پايان پذيرفت . ( يعنى نزديك چهار قرن بعد از مرگ بخارى و مسلم ) كه شرح آن در كتب تواريخ مذكور است ؛ مانند \" السيرة النبوية \" در حاشيه \" السيرة الحلبية \" تأليف سيد احمد زينى ، ج 3 ، ص 222 ؛ \" التذكرة \" قرطبى ، ص 250 ؛ « \" لإذاعة \" ، ص 84 ؛ \" الإشاعة \" ، ص 37 ؛ \" تاريخ الخلفاء \" ، ص 309 ؛ \" صحيح مسلم \" ، ج 8 ، ص 180 ؛ \" صحيح بخارى \" ، كتاب فتن ، ج 4 ، ص 142 ؛ \" وفاء الوفاء \" تأليف سمهودى ، ج 1 ، فصل 16 ، ص 139 - 152 ؛ \" الفتوحات الاسلامية \" ، ج 2 ، ص 62 - 67 ؛ \" عمدة الأخبار في تاريخ مدينة المختار \" ، ص 125 - 127 ؛ و \" فصل في ظهور نار الحجار \" .\r\n","page_name":" 21 ","page_number":21},
  {"content":"\r\n\r\nآن روزها مسلمانان همه اين خبرهاى غيبى را باور مىكردند ؛ چون پيغمبر خدا از آن خبر داده بود و چون ايمان به رسالت خبر دهنده داشتند و چون معنى قبول رسالت و نبوّت ، ايمان به صحّت و درستى خبرهاى پيامبر از غيب است ؛ ولى هرچه اسلام جلوتر آمد و صفحات تاريخ ورق مىخورد ، اين خبرهاى غيبى بيشتر توجّه مردم را جلب كرد و آنهايى هم كه كم‌باور بودند ، باورشان زياد و ايمانشان محكم و استوار گرديد .\r\nخطبا و بلغاى عصر رسالت ، از آوردن سوره‌اى مثل سوره‌هاى قرآن عاجز شدند و تا زمان ما ؛ كه بيش از يك هزار و چهارصد سال از آغاز نزول قرآن گذشته و اين همه دانشمندان سخنور و ادبا و بُلغا و سخندانان مشهور كه در اين چهارده قرن دنيا به خود ديده و اكنون در جهان از مسيحىها و دشمنان اسلام ، از عرب‌هاى مسيحى و ديگران ، سخن‌شناسان و سخنوران و فصحا بسيار هستند ، كسى نيست\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nكه بتواند حتى يك سوره مانند يكى از سوره‌هاى سه آيه‌اى قرآن را بياورد . اعجاز قرآن مجيد و صدق اين خبر غيبى از زمان پيغمبر صلى الله عليه و آله آشكارتر گشته ؛ زيرا اگر امكان داشت با شدت دشمنى و خصومتى كه با اسلام دارند ، تاكنون صدها كتاب مانند قرآن مجيد تأليف شده بود . اگر امكان داشت دستگاه‌هاى استعمارى مسيحى شرق و غرب و مؤسسات تبليغى آنها و ساير دشمنان اسلام ، چنين موضوعى را در مسابقه گذارده و با تعيين ميلياردها جايزه ، آن را عملى مىساختند .\r\nغزوه بدر پيش آمد و كسانى را كه پيغمبر صلى الله عليه و آله نام برده بود ، كشته شدند و اجسادشان را در \" قليب \" افكندند ، جنگ احزاب را ابوسفيان برپا كرد . پيغمبر اكرم صلى الله عليه و آله مكّه را فتح كرد و به زودى مسلمانان بيت المقدس ، شام ، عراق ، مصر ، ايران و كشورهاى ديگر را فتح نمودند . خيبر به دست على عليه السلام فتح شد . ابوذر در ربذه تنها از دنيا رفت . عمّار را سپاه معاويه ، كه همان فئه باغيه بودند ، كشتند . حجر و اصحابش را به امر معاويه در عذراى دمشق شهيد كردند . بعد از پيغمبر ، اوّل كس كه از خاندان آن حضرت از دنيا رفت و به او ملحق شد ، فاطمه زهرا عليها السلام بود .\r\nاميرالمؤمنين و حسن و حسين عليهم السلام ، به همان تفصيلى كه پيغمبر صلى الله عليه و آله خبر داده بود ، شهيد شدند . على عليه السلام با ناكثين و قاسطين و مارقين جهاد كرد . و ذوالثديه در جنگ نهروان كشته شد . عايشه جنگ جمل را برپا كرد و در حوأب ، سگان بر او بانگ كردند و خلق بسيارى را به كشتن داد . بنى اميه بر مردم تسلط و بنى الحكم سلطنت يافتند و اسلام روز سرخى را ، كه پيغمبر اعظم خبر داده بود ، از ستم آنها ديد .\r\nاين خبرهاى غيبى و اخبار غيبى بسيار ديگر ، به تدريج و مرور زمان واقع شد و علاوه بر اينها ، صدها خبر كه وصى و جانشين و باب علم آن حضرت ، حضرت على و ساير ائمه عليهم السلام از غيب دادند ، مطابق واقع از آب درآمد .\r\nبعد از اين مقدّمه مىگوييم : ما مىبينيم ده‌ها ؛ بلكه صدها مورد از مواردى كه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nپيغمبر از غيب خبر داده ، به شهادت معتبرترين مدارك و شواهد تاريخى ، يكى پس از ديگرى واقع شد كه اگر يك شخص عادى هم فرضاً يك دهم يا يك صدم اين خبرها را داده بود ، در صحّت ساير اخبار او ترديد نمىكرديم و باور مىنموديم ؛ پس چگونه ممكن است در صحّت اخبار آن حضرت از حوادث آخرالزمان و امتحانات شديد و آزمايش‌هايى كه اين امّت در پيش دارد و به ظهور حضرت مهدى عليه السلام منتهى مىشود ، ترديد داشته باشيم .\r\nباز هم به خاطر توجّه بيشتر خواننده عزيز تكرار مىكنيم : تعداد خبرهاى غيبى آن حضرت به قدرى زياد است كه راه يافتن شك در آنها ، براى كسى كه از عقل و فكر مستقيم بابهره باشد ، عادةً محال است و هركس تواريخ اسلام را ، كه مضبوط و محفوظ است ، مطالعه كند ، اين ادّعا را تصديق خواهد كرد .\r\nبا اين وصف ، چرا ما در ظهور حضرت مهدى عليه السلام ، كه پيغمبر اكرم و اوصياى محترم - صلوات اللَّه عليهم - با تأكيدات بليغ و در ضمن اخبار متواتر از آن خبر داده‌اند ، شك و ترديد داشته باشيم ؟ !\r\nايمان به اين ظهور ، لازمه ايمان به نبوّت پيغمبر و صحّت و درستى خبرهاى غيبى آن حضرت است و از آن جدا نيست .\r\nآن مسلمانانى كه در آغاز بعثت ، هنوز وقوع اين خبرها را نديده بودند ، در صحّت خبرهاى پيغمبر از غيب ترديد نمىكردند ، چگونه ما با اينكه وقوع بسيارى از آنها را ديده و يا به نقل يقين‌آور شنيده‌ايم ، ترديد كنيم ؟ !\r\nحتى افرادى مانند معاويه و عمرو عاص ، درستى اين اخبار را نمىتوانستند انكار كنند ، چرا ما ، كه امروز علاوه بر اخبار پيغمبر صادق مصدّق و اوصياى او ، اين شواهد قطع‌آور را نيز داريم ، ايمان نداشته باشيم ؟ !\r\nمسلمانان صدر اوّل اسلام در خبر پيغمبر از نزول عيسى و ظهور مهدى عليهم السلام\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو فتنه‌هاى آخرالزمان شك نداشتند ، و همه معتقد بودند و ايمان داشتند كه اين اخبار صد در صد مطابق واقع و حقيقت است . و با مرور زمان و گذشت اعصار ، آنچه را پيامبر اعظم خبر داده بود ، به موقع و در وقت خود نشان داد . در صحّت آن قسمتى كه بايد در آينده‌هاى ديگر واقع شود ، شك و ترديد هرگز راه نخواهد يافت .\r\nاگر يك نفر به شما اطّلاع بدهد كه : فردا شخصى از فلان شهر با اين علامات و نشانىها خواهد آمد و يك ماه ديگر ، ده نفر به اين علامات وارد مىشوند و پنج ماه ديگر ، پانصد نفر مىآيند و يك سال ديگر ، هزار نفر مىرسند و دو سال ديگر ، در آن شهر انقلاب مىشود و حكومت تغيير مىكند و بيست سال ديگر ، در آنجا جنگ روى مىدهد و پنجاه سال ديگر ، زمامدار آنجا را مىكشند و صد سال بعد . . .\r\nو دويست سال بعد . . .\r\nشما اين خبرها را هرچند تصديق نمىكنيد ، ردّ هم نمىنماييد ؛ چون راه نفى احتمال صحّت آن بر شما بسته است ، تا فردا صبر مىكنيد . اگر آن شخص اوّل با آن نشانىها و علامات آمد ، تعجب مىكنيد و احتمال صحّت خبرهاى ديگر نزد شما قوّت مىگيرد .\r\nيك ماه بعد كه آن ده نفر آمدند ، احتمال شما تقريباً مبدّل به قطع و يقين به درستى خبرهاى او مىشود .\r\nخبر سوّم كه واقع شد ، ديگر يقين شما ثابت مىشود .\r\nو بعد از خبر چهارم و پنجم ، اگر كسى صحّت اين اخبار را انكار نمايد و وقوع آن را بعيد شمارد ، او را غير متعارف و شكّاك مىشناسيد .\r\nپس هرچه خبرها بيشتر با واقع منطبق شود ، در خبر ششم و هفتم و هشتم و نهم و . . . يقين و ايمان شما قوّت و ثباتش بيشتر مىگردد .\r\nاكنون مىگوييم : پيغمبرى كه صادق و مصدّق است و پيامبرى او به معجزات\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو دلايل علمى و عقلى ثابت شده است ، پيغمبرى كه ده‌ها و صدها خبر او از غيب ، صورت وقوع يافته و همچنين اوصياى او به خصوص على بن ابىطالب عليه السلام به نقل كتب معتبر شيعه و اهل سنّت ، خبرهاى بسيارى از غيب دادند و واقع شد . خبر داده‌اند كه : اگر از دنيا باقى نماند مگر يك روز ، خدا آن روز را آن‌قدر طولانى سازد تا مهدى ظهور كند و جهان را پر از عدل و داد سازد ، پس از آنكه از جور و ستم پر شده باشد . و خصوصيات و نشانه‌هاى اين ظهور را نيز شرح دادند .\r\nحال اگر كسى ( پناه بر خدا ) بگويد : خبر پيغمبر و اوصياى او با واقع مطابق نيست ، يا ترديد داشته باشد ! چه مىكند با اقرار و اعتراف به نبوّت و پيغمبرى او و اين همه معجزات و براهين علمى كه نبوّت آن حضرت را ثابت و محرز ساخته است ؟ !\r\nچه مىكند با ايمانى كه به نبوّت پيامبر خاتم و نبوّت ساير انبيا دارد ( چون پيغمبران ديگر نيز ظهور مصلح آخرالزمان را بشارت داده‌اند ) ؟\r\nچه مىكند با اين همه خبرهايى كه رسول اكرم صلى الله عليه و آله از غيب داده و به مرور زمان در اين چهارده قرن واقع و صحّت آن تأييد شده است ؟\r\nو اگر بگويد : پيغمبر چنين خبرى نداده ، دستش را مىگيريم و به كتابخانه‌هاى اهل سنّت و شيعه مىبريم و مىگوييم : مراجعه كنيد به اين كتاب‌ها و مصادرى كه از هزار سال پيش تاكنون تأليف شده ! ببينيد در چند مورد ، اخبار و روايات به قدر اين مورد رسيده است ؟ !\r\n\r\nآيا چند خبر معتبر براى باور شما كافى است ؟\r\nشما كه مطالب عمده تاريخى را به نقل يك نفر مورخ قبول مىكنيد و حوادث مهم جهانى را به گفته يك خبرنگار ، كه صدگونه غرض و مرض دارد ، مىپذيريد . در\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاين مورد ، چند خبر صحيح و معتبر مىخواهيد تا باور كنيد ؟\r\nاگر شخص منصفى باشيد ، خواهيد گفت : يك حديث معتبر هم كفايت مىكند و اگر قدرى شكّاك و ديرباور باشيد ، مىگوييد : اگر دو سه حديث باشد ، بيشتر اسباب اطمينان مىشود .\r\nمىگوييم : حديث معتبر از يك و دو و ده و پنجاه و صد ، و بلكه هزار هم بيشتر است و در صدها كتاب معتبر حديث و جوامع اخبار و تاريخ و رجال ، ضبط و ثبت است .\r\nپس با توجّه و دقت و تأمّل در آنچه گفته شد ، هيچ‌گونه شبهه و ترديدى باقى نمىماند كه در آخرالزمان ، برحسب اين احاديث و بشارات پيامبر اكرم و اوصياى مكرم او ، ظهور مصلح منتظر و مهدى موعود و كسى كه دنيا را پر از عدل و داد كند ، بعد از آنكه پر از ظلم و جور شده باشد ، حتمى و واقع شدنى است .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nمصلح جهان « 1 »\r\nيكى از مسايل و امورى كه فِرَق اسلام بر آن اجتماع و اتفاق نموده‌اند ، ظهور مهدى اهل بيت حضرت قائم آل محمّد - صلوات اللَّه عليهم اجمعين - در آخرالزمان است كه همه متفق الكلمه ، انتظار يك قيام روحانى جهانى و ظهور مصلحى « 2 » را مىكشند كه عدالت اجتماعى و نظام جهان را بر اساس ايمان به خدا و احكام دين اسلام برقرار سازد و دنيا را از چنگال ستمكاران و جباران نجات بخشد و پرچم عزيز اسلام را در تمام نقاط به اهتزاز درآورد . .\r\nهمه چشم به راهند و انتظار دارند كه شايسته‌ترين فرزندان پيغمبر قيام كرده ،\r\n\r\n\r\n","description":"","footnote":"\r\n( 1 ) . اين مقاله در سالنامه معارف جعفرى سال 81 - 1380 ، ص 60 - 73 ، چاپ شده است . لازم به تذكّر است كه قسمتى از اين مقاله و بعضى مقالات ديگر ، براى اينكه مطالب در اين مجموعه تكرار نگردد ، حذف شد . مع ذلك چون اين مقالات به طور مستقل و در مناسبت‌هاى مختلف نگارش يافته و تصرف و حذف بيشتر باعث كوتاهى و نارسايى ؛ بلكه تغيير اساس مقاله مىشد از حذف بعضى مطالب مكرر خوددارى كرديم .\r\n( 2 ) . مخفى نماند ملل ديگر و معتقدين به اديان معروف هم در اصل انتظار ظهور يك شخصيت‌روحانى براى اصلاح جهان و خاتمه دادن به ظلم و جنگ و فساد و خرابكارى و نجات ضعفا و مظلومين ، با مسلمانان همراه و متّفق‌اند و بشاراتى كه در كتاب‌هاى آنها است ، به حضرت صاحب الزمان عليه السلام منطبق مىشود كه بعضى از فضلاى معاصر آنها را استقصا و استخراج نموده‌اند .\r\n","page_name":" 28 ","page_number":28},
  {"content":"\r\n\r\nآيين توحيد و رسم برادرى و مساوات اسلامى را زنده نموده بشر را از نعمت آسايش بهره‌مند سازد و موجبات تفرقه و محروميت و ناكامى را از ميان بردارد . .\r\nاين وعده الهى است و تخلف‌پذير نيست . دنيا به طرف آن عصر درخشان در حركت است . سير زمان ، گردش دوران هر دم بشر را به چنين روزگارى نزديك‌تر مىسازد .\r\nايمان به ظهور حضرت مهدى - عليه الصلاة و السلام - و جهانگير شدن دين اسلام ، به آيات متعددى از قرآن مجيد و متواترترين روايات و قوىترين اجماعات اتّكا و استناد دارد ، كه هر مسلمان معتقد به قرآن و رسالت پيغمبر اسلام صلى الله عليه و آله بايد به اين ظهور ، ايمان راسخ و ثابت داشته باشد .\r\nاگرچه در اين مقاله تفصيل و شرح اين مطالب ممكن نيست ؛ ولى براى توجّه خوانندگان محترم تحت چهار عنوان : 1 - آيات قرآن مجيد 2 - اجماع و اتفاق مسلمين 3 - روايات اهل سنّت 4 - روايات شيعه ، به طور اختصار توضيحاتى مىدهيم .\r\n\r\n1 - آيات قرآن مجيد\r\nخداوند در قرآن مجيد در آيات كريمه متعددى ، تشكيل يك حكومت جهانى اسلامى ، بسط دين اسلام ، غلبه آن بر كليه اديان ، زمامدارى صلحا و ارباب لياقت را وعده فرموده است ، كه از آن جمله اين آيات است :\r\n« وَقاتِلُوهُمْ حَتّى لا تَكُونَ فِتْنَةٌ وَيَكُونَ الدّينُ كُلُّهُ للَّهِ » ؛ « 1 »\r\n« با كافران جهاد كنيد تا در زمين فتنه و فسادى نماند و آيين همه دين خدا گردد » .\r\n\r\n\r\n","description":"","footnote":"\r\n( 1 ) . سوره انفال ، آيه 39 .\r\n","page_name":" 29 ","page_number":29},
  {"content":"\r\n\r\n« هُوَ الَّذِى أَرْسَلَ رَسُولَهُ بِالْهُدى وَدِينِ الْحَقّ لِيُظْهِرَهُ عَلَى الدّينِ كُلّهِ » ؛ « 1 »\r\n« او است خدايى كه رسول خود را با دين حقّ به هدايت خلق فرستاد تا او را بر همه اديان عالم او را تسلط و برترى دهد » .\r\n« يُرِيدُونَ أَن يُطْفِئُوا نُورَ اللَّهِ بِأَفْواهِهِمْ وَيَأْبَى اللَّهُ إِلّآ أَن يُتِمَّ نُورَهُ » ؛ « 2 »\r\n« كافران مىخواهند نور خدا را با نفس تيره و گفتار جاهلانه خود خاموش كنند ؛ ولى خدا نمىگذارد ، تا آنكه نور خود را به منتهاى ظهور و حدّ اعلاى كمال برساند » .\r\n« يُرِيدُونَ لِيُطْفِئُوا نُورَ اللَّهِ بِأَفْواهِهِمْ وَاللَّهُ مُتِمُّ نُورِهِ » ؛ « 3 »\r\n« كافران مىخواهند تا نور خدا را با گفتار باطل و طعن مسخره ، خاموش كنند ؛ البته خدا نور خود را تمام و كامل مىكند » .\r\n« وَيُرِيدُ اللَّهُ أَن يُحِقَّ الْحَقَّ بِكَلِماتِهِ وَيَقْطَعَ دابِرَ الْكافِرِينَ » ؛ « 4 »\r\n« و خدا مىخواست كه صدق سخنان حقّ را ثابت گردانده و ريشه كافران را از بيخ و بُن بركند » .\r\n« وَقُلْ جآءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً » ؛ « 5 »\r\n« بگو حقّ آمد و باطل را نابود ساخت ؛ كه باطل خود لايق محو و نابودى است » .\r\n« وَلَقَدْ كَتَبْنا فِي الزَّبُورِ مِنْ بَعْدِ الذّكْرِ أَنَّ الْأَرْضَ يَرِثُها عِبادِىَ الصّالِحُونَ » ؛ « 6 »\r\n\r\n\r\n","description":"","footnote":"\r\n( 1 ) . سوره توبه ، آيه 33 و سوره فتح ، آيه 28 .\r\n( 2 ) . سوره توبه ، آيه 32 .\r\n( 3 ) . سوره صف ، آيه 8 .\r\n( 4 ) . سوره انفال ، آيه 7 .\r\n( 5 ) . سوره اسراء ، آيه 81 .\r\n( 6 ) . سوره انبيا ، آيه 105 .\r\n","page_name":" 30 ","page_number":30},
  {"content":"\r\n\r\n« ما بعد از تورات در زبور نوشتيم : البته بندگان نيكوكار من ملك زمين را وارث و متصرف خواهند شد » .\r\n« وَعَدَ اللَّهُ الَّذِينَ آمَنُوا مِنكُمْ وَعَمِلُوا الصّالِحاتِ لَيَسْتَخْلِفَنَّهُمْ فِي الْأَرْضِ » ؛ « 1 »\r\n« خداوند وعده فرموده : به كسانى از شما كه نيكوكار گردد ، در زمين خلافت دهد » .\r\n« وَلَقَدْ سَبَقَتْ كَلِمَتُنا لِعِبادِنا الْمُرْسَلِينَ * إِنَّهُمْ لَهُمُ الْمَنصُورُونَ * وَإِنَّ جُندَنا لَهُمُ الْغالِبُونَ » ؛ « 2 »\r\n« همانا عهد ما دربارهء بندگانى كه به رسالت فرستاديم سبقت گرفته است . البته آنها بر كافران فتح و پيروزى يابند و سپاهيان ما بر آنها غالب و پيروزند » .\r\n« إِنّا لَنَنصُرُ رُسُلَنا وَالَّذِينَ آمَنُوا فِي الْحَياةِ الدُّنْيا » ؛ « 3 »\r\n« ما البته رسولان خود و كسانى را كه ايمان آورند ، در حيات دنيا نصرت و ظفر مىدهيم » .\r\n« كَتَبَ اللَّهُ لَأَغْلِبَنَّ أَنَا وَرُسُلِى إِنَّ اللَّهَ قَوِىٌّ عَزِيزٌ » ؛ « 4 »\r\n« خدا حتم گردانيده ؛ البته من و رسولانم غالب مىشويم ، كه خداوند قوى و مقتدر است » .\r\nو آيات ديگرى كه تأويل آنها هنگام ظهور حضرت ولى عصر - عجل اللَّه فرجه الشريف - آشكار شود ، دلالت دارند بر غلبه اسلام بر ساير اديان و غلبه اهل حقّ بر اهل باطل و حتمى بودن غلبه انبيا و اتمام نور خدا ، كه اين معانى به طور مطلق تا\r\n\r\n\r\n","description":"","footnote":"\r\n( 1 ) . سوره نور ، آيه 55 .\r\n( 2 ) . سوره صافات ، آيه 171 - 173 .\r\n( 3 ) . سوره غافر ، آيه 51 .\r\n( 4 ) . سوره مجادله ، آيه 21 .\r\n","page_name":" 31 ","page_number":31},
  {"content":"\r\n\r\nحال ظاهر نشده و اين آيات ، تحقق آن را در آخرالزمان بشارت مىدهد .\r\nخداوند وعده داده كه البته پيغمبران را غالب سازد و يارى كند و معلوم است اين نصرت و غلبه ، فقط نصرت و غلبه در آخرت نيست ؛ براى اينكه مىفرمايد :\r\n« فِي الْحَياةِ الدُّنْيا » « 1 » . و نصرت و غلبه انبيا بر قوم خودشان و پيشرفت كار آنها در عصر خودشان هم نيست ؛ زيرا دعوت بسيارى از پيغمبران در قومشان اثر نبخشيد ؛ بلكه بعضى از آنها كشته شدند .\r\nاين نصرت و غلبه ، نصرت و غلبه مقصد و هدف و دعوت آنها است كه بر طبق ظاهر آيات ، مقيّد به مرتبه‌اى نيست ؛ بلكه نصرت و غلبه مطلق است .\r\nهمچنين است اتمام نور ؛ معنى اينكه خدا نور خود را در مقابل آنهايى كه مىخواهند نور او را خاموش كنند و مانع از پيشرفت اسلام شوند ، تمام مىگرداند .\r\nاين است كه : دين را جلو مىبرد و بر قلمرو اسلام مىافزايد و اتمام آن ، وقتى است كه اسلام تمام جهان را بگيرد .\r\nچنان‌كه معنى استخلاف و جانشينى مؤمنين در زمين و وارث شدن آنها زمين را نيز ، استخلاف در تمام زمين و وارث شدن كره ارض است كه براى امام زمان و ياران و اصحاب آن حضرت حاصل مىشود .\r\nمعناى غلبه حقّ بر باطل به طور اطلاق هم غير از اين نيست كه به تمام معنى حقّ بر باطل پيروز شود و اگر از جهت حجت و برهان غالب باشد ( با اينكه به اين معنى هميشه غالب است ) ؛ ولى در ظاهر غالب نباشد ، غلبه مطلق نيست و ظاهر اين آيات غلبه مطلق است .\r\n\r\n\r\n","description":"","footnote":"\r\n( 1 ) . سوره غافر ، آيه 51 .\r\n","page_name":" 32 ","page_number":32},
  {"content":"\r\n\r\nو امّا آيه : « لِيُظْهِرَهُ عَلَى الدّينِ كُلّهِ » « 1 » كه دلالتش بر غلبه اسلام واضح است .\r\nو مؤيد مستفاد از اين آيات است رواياتى كه در اين خصوص از حضرت رسول صلى الله عليه و آله منقول است ، مثل :\r\n« لَيَدْخُلَنَّ هذَا الدّينُ عَلى ما دَخَلَ عَلَيْهِ اللَّيْلُ » ؛\r\n« البته اين دين در هر كجا كه شب داخل شده باشد ، داخل مىشود » .\r\nو شايد نكته اينكه فرمود : « عَلى مَا دَخَلَ عَلَيْهِ اللَّيْلُ » و نفرمود : « عَلى ما دَخَلَ عَلَيْهِ الْيَوْمُ أَوِ الشَّمْسُ » ، تشبيه دين به آفتاب باشد ؛ همان‌طور كه روز آفتاب در هر كجا كه شب رفته باشد ، وارد مىشود ، خورشيد عالمتاب اسلام نيز ، به تمام اماكن پرتوافكن خواهد شد و تاريكى كفر و شرك و ضلالت را نابود خواهد ساخت ، همانطور كه آفتاب ، تاريكى شب را از ميان مىبرد .\r\n\r\n2 - اجماع مسلمين\r\nاگر مقصود از اجماع و اتفاق ، شيعه باشد كه محتاج به ذكر نيست و همه مىدانند يكى از ضروريات مذهب اماميه ، ظهور قائم آل محمّد فرزند امام حسن عسكرى عليه السلام است . و اگر مقصود اتفاق عامّه مسلمين ( از شيعه و سنى ) باشد ، براى اثبات آن ، عبارت يكى از متتبع‌ترين علماى اهل سنّت ، علّامه معتزله ابن ابى الحديد در شرح نهج البلاغه « 2 » ، كافى است كه مىگويد :\r\n« قَدْ وَقَعَ اتّفاقُ الْفَرِيقَيْنِ مِنَ الْمُسْلِمِينَ أَجْمَعِينَ عَلى أَنَّ الدُّنْيا وَالتَّكْلِيفَ لا يَنْقَضِي إِلّا عَلَيْهِ » ؛\r\n« اتّفاق سنّى و شيعه بر اين است كه دنيا و تكليف ، منقضى و تمام نشود\r\n\r\n\r\n","description":"","footnote":"\r\n( 1 ) . سوره توبه ، آيه 33 و سوره فتح ، آيه 28 .\r\n( 2 ) . شرح نهج البلاغه ابن ابى الحديد ، ج 2 ، ص 535 ( طبع مصر ) .\r\n","page_name":" 33 ","page_number":33},
  {"content":"\r\n\r\nمگر بر آن حضرت ( يعنى بعد از ظهور آن حضرت ) » . « 1 » كسانى كه در تاريخ تتبع دارند ، مىدانند ظهور مصلح منتظر و مهدى آل محمّد - عليه الصلاة و السلام - آن‌چنان مورد اتفاق و مسلّم نزد تمام مسلمين بوده ، كه از همان قرن اوّل هجرى تا حال در مقام ردّ ادعاى افرادى بوده كه ادّعاى مهدويّت كردند ، يا اين ادّعا را به آنها نسبت دادند .\r\nاصل ظهور قائم آل محمّد عليه السلام را كسى انكار نكرد ؛ زيرا بر خلاف اجماع مسلمين و انكار اخبار قطعى صادر از پيغمبر صلى الله عليه و آله بود ؛ بلكه در مقام ردّ آنها ، به فاقد بودن اوصاف و علاماتى كه براى مهدى موعود در اخبار و احاديث مذكور است ، استناد مىجستند .\r\nچنانچه چهار نفر از بزرگان علماى مذاهب چهارگانه اهل سنّت : ابن حجر شافعى مؤلف \" القول المختصر \" و ابوالسرور احمد بن ضياء حنفى و محمّد بن احمد مالكى و يحيى بن محمّد حنبلى در جواب استفتايى كه از ايشان شده ، و در باب سيزدهم از كتاب \" البرهان في علامات مهدى آخرالزمان \" عين فتاواى آنها را نقل كرده ، همين روش را انتخاب نموده و به صحّت اصل ظهور مهدى در آخرالزمان و اينكه عالم را پر از عدل و داد كند و عيسى به آن حضرت اقتدا نمايد و اوصاف ديگر آن حضرت ، رسماً فتواى محكم و مستدل و قاطع داده‌اند .\r\nحتى شاعر بنى اميه ، \" حكيم بن عياش كلبى \" « 2 » نيز ، در ردّ نسبتى كه به جناب زيد بن على ، بدون رضايت آن جناب داده شده بود ( و او را مهدى خوانده بودند )\r\n\r\n\r\n","description":"","footnote":"\r\n( 1 ) . سخنان چهار نفر ديگر از علماى معروف اهل سنّت را چون در يكى از فصل‌ها و مقالات آينده نيز ذكر شده حذف كرديم ، به آن مقاله مراجعه شود .\r\n( 2 ) . طبق رواياتى كه ابن حجر عسقلانى شافعى در « الاصابه » ، ج 1 ، ص 395 از « فوائد كواكبى » روايت كرده ، حكيم بن عياش به سبب نفرين حضرت صادق عليه السلام به وضع عجيبى هلاك شد .\r\n","page_name":" 34 ","page_number":34},
  {"content":"\r\n\r\nگفته : « وَلَمْ أَرَ مَهْدِيّاً عَلَى الْجذَعِ يَصْلِبُ » .\r\nمقصودش اين است : آن مهدى كه ظهور مىكند ، مستولى بر ممالك و فاتح كشورها مىگردد و عدل و داد را بسط مىدهد ، پس چگونه ممكن است جناب زيد كه مصلوب شد ، مهدى باشد ؟ !\r\n\r\n3 - احاديث اهل سنّت\r\nمحدّثين بزرگ اهل سنّت ، كه ذكر اسامى و كتب و مصنفات ايشان در اين مقال سخن را طولانى مىسازد ، احاديث راجع به ظهور حضرت مهدى را تخريج نموده‌اند و از جماعتى صحابه « 1 » و جمع كثيرى از تابعين راجع به ظهور آن حضرت روايات بسيارى نقل كرده‌اند و بعضى از ايشان در تخريج اين احاديث كتاب خاص نوشته‌اند و گروه بسيارى از آنان تواتر « 2 » اين روايات را صريحاً تصديق كرده‌اند و به آنچه در كلمات بسيارى از ايشان تصريح شده ، اين است كه : اصل ظهور مهدى عليه السلام نه فقط به روايات متواتر از پيغمبر اكرم صلى الله عليه و آله ثابت و قطعى است ؛ بلكه به تواتر ثابت است كه : آن حضرت زمين را پر از عدل و داد كند و عيسى از آسمان نزول كرده ، به آن حضرت اقتدا نمايد و تمام جهان را فتح كرده و احكام قرآن را نشر دهد .\r\nعلاوه بر اين ، بسيارى از محققين علماى عامّه در اشعار و قصايد يا كتب و تصنيفاتشان ، ايمان خود را به اينكه حضرت مهدى عليه السلام همان يگانه فرزند امام\r\n\r\n\r\n","description":"","footnote":"\r\n( 1 ) . قسمت‌هايى از اين مقاله مانند اسامى صحابه و كتاب‌هايى كه علماى اهل سنّت در اين باب‌تأليف كرده‌اند و نام كسانى كه به تواتر اين روايات تصريح نموده‌اند ، چون در فصل‌هاى آينده اين كتاب مذكور مىشود ، حذف گرديد .\r\n( 2 ) . حديث متواتر : حديثى را گويند كه راويان و كسانى كه آن را نقل مىكنن ، د جمعى باشند كه‌عادةً اتّفاق و تبانى آنها بر كذب ممكن نباشد .\r\n","page_name":" 35 ","page_number":35},
  {"content":"\r\n\r\nحسن عسكرى عليه السلام است ، اظهار داشته‌اند . ما در كتاب \" منتخب الاثر \" « 1 » تصريحات بيش از شصت نفر علماى اهل سنّت راجع به ولادت يا غيبت و امامت آن حضرت را ضبط كرده‌ايم و هر منصفى مجموع اين اعترافات را ملاحظه كند ، برايش جاى شبهه باقى نخواهد ماند .\r\n\r\n4 - روايت و اخبار شيعه\r\nبه طور كلّى ، احاديثى كه از طرق شيعه روايت شده ، معتبرترين روايات است ؛ زيرا عصر حضرت رسول اكرم صلى الله عليه و آله تا به حال كتابت حديث ، ضبط و حفظ روايات در بين ايشان منقطع نشده و هم اكنون بعضى از كتبى كه در نيمهء اوّل و دوم هجرت نوشته‌اند ، موجود و محل مراجعه است و اولين كتاب ايشان ، همان كتابى است كه به املاى رسول اللَّه صلى الله عليه و آله و خط اميرالمؤمنين على عليه السلام مىباشد . و در اخبار مكرر ديده مىشود كه ائمه عليهم السلام در نقل احاديث و بيان احكام ، به آن استناد مىجستند .\r\nروايات شيعه با روايات ديگران ، فرق ديگر نيز دارد و آن اين است كه روايات شيعه از ائمه اهل بيت عليهم السلام ، كه علم و زهد و تقوى و فضيلت ايشان نزد فريقين مسلّم است ، اخذ شده و به مقتضاى « أَهْلُ الْبَيْتِ أَدْرى بِما فِي الْبَيْتِ » طبعاً نقل آنها محكم‌تر و به دور از اشتباه است .\r\nو بالاخره سومين جهتى كه روايات شيعه را در بالاترين درجهء اعتبار قرار داده و در حقيقت پشتوانه اين روايات است ، احاديث متواتر ثقلين و احاديث سفينه و احاديث امان و روايات ديگرى است كه امّت را به ائمه معصومين از اهل بيت ، كه\r\n\r\n\r\n","description":"","footnote":"\r\n( 1 ) . منتخب الاثر ، فصل سوم ، باب اوّل\r\n","page_name":" 36 ","page_number":36},
  {"content":"\r\n\r\nاعدال قرآن مجيد هستند ، ارجاع نموده و قول ايشان را حجت و اخذ از ايشان را امان از ضلالت معرفى كرده و دلالت بر خالى نبودن زمان از وجود امام معصوم از اهل بيت دارد .\r\nبنابراين احاديثى كه از ائمّه طاهرين صادر شده ، از راه بناى عُقلا بر احتجاج و عمل به خبر واحد در اعلى درجه اعتبار است ؛ زيرا اختصاص و ارتباطى را كه ائمه طاهرين عليهم السلام با پيغمبر اكرم صلى الله عليه و آله داشته‌اند ، احدى از صحابه و تابعين نداشتند .\r\nو از طريق حديث متواتر ثقلين ، از ناحيه شرع ، نفس اقوال و گفته‌هاى ايشان مأخذ و مستند است و مراجعه و اخذ از ايشان ، كه از قرآن جدا نمىشوند و معصومند ، بر امّت فرض و واجب مىباشد .\r\nپس از بيان اين مقدّمه كوتاه ( در كتابى كه در بيان وجوب پيروى از اهل بيت و اخذ علم از ائمه عليهم السلام نگاشته‌ايم ، شرح و تفصيل آن را داده‌ايم ) مىگوييم : از طرق شيعه ، راجع به ظهور حضرت ولى عصر قائم آل محمّد - عجل اللَّه تعالى فرجه - معتبرترين روايات در كتب مشايخ و محدّثين ايشان ، كه از همان قرن اوّل هجرت تا به حال تأليف شده ، موجود است مانند روايات كتب اصولى كه پيش از ولادت حضرت قائم تأليف شده ، و مثل كتاب مشيخه حسن بن محبوب ( متوفى 224 ) و كتاب سُليم بن قيس ( متوفى 70 يا 90 ) .\r\nرواياتى كه بسيارى از آنها به تنهايى براى اثبات امامت امام زمان ، يگانه فرزند عزيز و گرامى امام حسن عسكرى عليه السلام كافى و قطع آور است . رواياتى كه از لحاظ پيشگويىهايى كه در آنها شده و وقوع يافته ، از معجزات اولياى دين ، و اخبار آنان از مغيّبات شمرده مىشود . رواياتى كه در آنها ، خصوصيات ظهور و شرايط و علامت آن به طور واضح بيان شده است . اين روايات ، فوق تواتر بوده و احصاى آن جز براى اشخاصى كه تتبع و احاطهء كامل داشته باشند ، ممكن نيست .\r\nخوانندگان عزيز ! اين سخنان حرف و ادّعا نيست ؛ بلكه بيان حقيقت و روح واقع است ، علاوه بر تمام جوامع حديث ، صدها كتاب و مصنفات محدثين بزرگ\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nايشان در خصوص موضوع ، دليل و برهان اين سخنان است .\r\nمانند كتاب \" المهدى \" تأليف عيسى بن مهران مستعطف از بزرگان قرن سوم ؛ كتاب \" قائم \" و \" غيبت فضل بن شاذان \" و \" غيبت عبداللَّه بن جعفر حميرى \" از اكابر قرن سوم ؛ كتاب \" غيبت و ذكر القائم \" تأليف ابن ابى طاهر ( متوفى 358 ) ؛ كتاب \" غيبت \" محمّد بن قاسم بغدادى ، معاصر ابن همّام ( متوفى 333 ) ؛ \" اخبار القائم \" علّان رازى كلينى ، دايى كلينى معروف ( متوفّى 339 ) ؛ \" اخبار المهدى \" تأليف جلودى ( متوفى 332 ) ؛ \" غيبت نعمانى \" از اعلام قرن چهارم ؛ \" غيبت \" حسن بن حمزه مرعشى ( متوفى 358 ) ؛ \" دلائل خروج القائم \" تأليف ابى على حسن بن محمّد صفارى بصرى از اعلام قرن سوم ؛ كتاب \" ذكر القائم من آل محمّد صلى الله عليه و آله \" تأليف احمد بن رميح مروزى ؛ \" اخبار القائم \" تأليف ابى على احمد بن محمّد جرجانى از قدماى محدّثين ؛ \" الشفاء و الجلاء \" احمد بن على رازى ؛ \" ترتيب الدولة \" تأليف احمد بن حسين مهرانى ؛ \" كمال الدين \" و كتاب \" غيبت كبير \" تأليف صدوق ( متوفى 381 ) ؛ \" غيبت \" ابن جنيد ( متوفى 381 ) ؛ \" غيبت \" مفيد ( متوفى 413 ) ؛ \" غيبت سيّد مرتضى \" ( متوفى 436 ) \" ؛ \" غيبت شيخ طوسى \" ( متوفى 460 ) ؛ \" التاج الشرفى \" تأليف اسعدآبادى معاصر سيّد مرتضى ؛ كتاب \" ما نزل من القرآن في صاحب الزمان \" تأليف عبداللَّه بن عياش ( متوفى 401 ) ؛ \" فرج كبير \" تأليف محمّد بن هبة اللَّه طرابلسى ، شاگرد شيخ طوسى ؛ \" بركات القائم \" ؛ \" تكميل الايمان \" ؛ \" بغية الطالب \" ؛ \" تبصرة الاولياء \" ؛ \" كفاية المهدى \" ؛ \" اخبار القائم \" ؛ \" اخبار ظهور المهدى \" ؛ \" الحجّة البالغة \" ؛ \" تثبيت الاقران \" ؛ \" حجّة الخصام \" ؛ \" الدرّ المقصود و اثبات الحجّة \" ؛ \" إتمام الحجّة \" ؛ إثبات وجود القائم \" ؛ \" مولد القائم \" ؛ \" الحجّة فيما نزل في الحجّة \" ؛ \" الذخيرة في المحشر \" ؛ \" السلطان المفرّج عن الإيمان \" ؛ \" سرور أهل الإيمان \" ؛ \" جنى الجنتين \" ؛ \" سيزدهم بحار \" ؛ \" غيبت عوالم \" و صدها كتاب ديگر كه ذكر نام آنها و اسماى مؤلفين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nموجب كمال تطويل خواهد شد .\r\nو فقط بعضى مواردى را كه اين روايات به تواتر قطعى راجع به اوصاف حضرت مهدى عليه السلام و علايم ظهور آن جناب بر آن دلالت دارد ، فهرست وار يادآور مىشويم و بحث و توضيحات لازم در اطراف هر يك از اين موارد را به موقع و فرصت ديگر موكول مىكنيم . « 1 » در خاتمه يادآور مىشويم : دلايل ديگرى از عقل و نقل بر وجود امام عصر - عجل اللَّه تعالى فرجه - نيز اقامه شده كه ما در اين مقاله درصدد بيان آن نبوده‌ايم و اجمالًا همهء آن ادلهء عقلى و نقلى كه در امامت عامّه ، بر لزوم وجود امام معصوم در تمام اعصار و وجوب معرفت امام دلالت دارند و اينكه زمين خالى از وجود حجت نمىماند :\r\n« لَوْ بَقِيَتْ الْأَرْضُ بِغَيْرِ حُجَّةٍ لَساخَتْ بِأَهْلِها » ؛\r\n« اگر زمين بدون حجت بماند اهل خود را فرو خواهد برد » .\r\nبر وجود حضرت صاحب الزمان عليه السلام و امامت آن حضرت نيز دلالت دارند و اگر در مقام استدلال ، فقط همان براهين امامت عامّه را مستند قرار دهيم ، در اثبات امام عصر - ارواحنا فداه - و بقاى آن حضرت در پشت پرده غيبت كافى خواهد بود .\r\n\r\n\r\n","description":"","footnote":"\r\n( 1 ) . چون اين خصايص در فصل \" مشخصات و اوصاف مهدى عليه السلام \" بيان شده ، براى اينكه تكرار نشود ، از اين مقاله حذف كرديم و خواننده عزيز را به فصل مذكور رجوع مىدهيم .\r\n","page_name":" 39 ","page_number":39},
  {"content":"\r\n\r\n\r\nائمه اثنى عشر عليهم السلام ( دوازده امام )\r\nچنانچه مىدانيم ، شيعه و زمامدارى دينى و سياسى را بعد از پيغمبر اعظم ، يك مقام الهى و منصب خليفة اللهى مىداند كه به امر خداوند متعال ، پيغمبر كسى را كه شايسته باشد ، معرفى و منصوب مىنمايد و همان‌گونه كه پيغمبر رهبرى دينى ، روحانى ، سياسى و انتظامى جامعه را عهده‌دار است ، امام كه قائم مقام پيامبر و جانشين او است ، نيز رهبر جامعه است . با اين فرق كه بر پيغمبر وحى نازل مىشود و بىواسطهء احدى از بشر ، دين و شريعت را از عالم غيب فرا مىگيرد و به امّت و جامعه مىرساند ؛ ولى امام آورنده شريعت و كتاب نيست و مقام نبوّت ندارد و از مجراى كتاب و سنّت و به واسطه پيغمبر ، رهبرى اجتماع را انجام مىدهد .\r\nمعلوم است اين روش موافق با عدل و عقل و منطق و صواب بوده و از هر ترتيب ديگر براى اداره امور اجتماع ، بيشتر مورد اعتماد و اطمينان است ؛ زيرا يقيناً كسى را كه پيغمبر از جانب خدا معرفى كند ، واجد همه شرايط رهبرى و شايسته زعامت و امامت است ، چنانچه فيلسوف بزرگ و مفخر حكماى شرق و غرب ، شيخ الرئيس ابوعلى سينا گفته است :\r\n« وَالْاسْتِخْلافُ بِالنَّصّ أَصْوَبُ ؛ فَإِنَّ ذلِكَ لا يُؤَدّي إِلَى التَّشَعُّبِ وَالتَّشاعُبِ وَالْاخْتِلافِ » ؛\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n« تعيين جانشين و انتخاب خليفه به نصّ و نصب ( كه مذهب شيعه است ) صواب‌تر است ، براى آنكه منجر به تفرقه و اختلاف و شرّ و فتنه نمىشود » .\r\nزمامدارى و رهبرى ، آن هم رهبرى روحانى و دينى و سياسى كه عهده دار آن سخن و كارش براى همه حجت و ميزان و حاكم بر امور دين و دنياى مردم باشد ، بسيار مقام باعظمت و حساسى است و مقامى از آن بالاتر نيست . اگر در اين انتخاب ، اندكى اشتباه رخ دهد ، فسادهاى بزرگ از آن برخواهد خاست و نقض غرض از بعثت انبيا لازم مىآيد .\r\n\r\nتعيين زمامدار صالح\r\nشناختن كسى كه داراى اين صلاحيت است ، بالاتر از افق ادراك انسان‌ها و يا بالاتر از حدّ درك اشخاص عادى است .\r\nدارنده اين پست و مقام بايد از جهت صلاحيت و ملكات عالى انسانى و صفات شريف نفسانى از قبيل : علم ، حلم ، عفو ، اغماض ، رحم ، عدل ، تواضع ، احترام به آزادى حقوق انسان‌ها ، نوع دوستى ، عقل ، كفايت ، تدبير ، اطّلاع بر دقايق امور دينى و روحانى و شرايط ديگر . . . ، لايق و برجسته و ممتاز باشد و شناختن واجد اين صفات ، فقط با هدايت و راهنمايى خداوند متعال امكان دارد .\r\nبه اين دليل و ديگر ادلّهء عقلى و نقلى ، كه در كتاب‌هاى كلام و عقايد ذكر شده است ، شيعه عقيده دارد نصب و تعيين امام ، مانند پيغمبر با خداوند است و همان‌طور كه در آيه شريفه تصريح شده ، تعيين امام اكمال دين و اتمام نعمت است و ترك آن ، نقض غرض و سهل‌انگارى به امور مهم جامعه و تقريباً اتلاف زحمات انبيا است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nانتخاب بشر مقرون به صواب نيست\r\nشيعه مىگويد : انتخاب آن كس كه كار و گفتار و تقرير و سكوتش ميزان كار همه است و حافظ ناموس شرع و مبيّن احكام است ، هرگز به انتخاب بشر به طور صحيح انجام نمىشود . انتخاب ولىّ امر ، كه به حكم : « أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنكُمْ » « 1 » ، اطاعتش واجب است ، فقط از جانب خداى تعالى به جا و صحيح است ؛ زيرا علمش به جميع جهات و از مراتب صلاحيت‌هاى ظاهرى ، باطنى ، روحى ، و فكرى جميع افراد آگاه است . نه اغفال مىشود و نه غفلت در ساحت قدس او راه مىيابد و نه فريب رياكارى و سالوسى و ظواهر بىحقيقت و عوام فريبى كسى را مىخورد و نه تحت تأثير احساسات و عواطف ، يا وحشت و رعب و بيم قرار مىگيرد و نه به اغراض شخصى و ملاحظه منافع خود كسان و فاميل و همشهريانش آلوده مىشود .\r\nو اگر بنا باشد مردم در اين انتخاب مداخله نمايند ؛\r\nاوّلًا : اگر بخواهند صالح را انتخاب كنند ، نمىتوانند او را بشناسند .\r\nثانياً : اعمال نفوذ و اشتباه كارى و جار و جنجال و ارعاب و تطميع ، آنها را از آزادى تفكّر و اظهار رأى مانع مىشود .\r\nثالثاً : منافع و اغراض شخصى را ملاحظه مىكنند ، چنانچه در انتخابات عرفى ديده و مىبينيم در هر انتخاب آزاد و به اصطلاح صحيح و دور از اعمال نفوذ ، اين اغراض و علل و موانع دخالت دارد و مردم اغراض شخصى را بر مصالح نوعى بيشتر ترجيح مىدهند ؛ لذا تاكنون انتخاب بشر در تعيين زمامداران از همه جهت كامل نبوده و افرادى را كه انتخاب كرده‌اند ، لايق‌تر از همه نبوده و اشخاصى كه\r\n\r\n\r\n","description":"","footnote":"\r\n( 1 ) . سوره نساء ، آيه 59 .\r\n","page_name":" 42 ","page_number":42},
  {"content":"\r\n\r\nصلاحيت بيشتر داشتند ، انتخاب نشده‌اند و اگر در بعضى موارد ، زمامدار نسبتاً صالحى انتخاب شده ، نه به جهت واقع‌بينى و تشخيص و پاكى و طهارت نظر مردم بوده ؛ بلكه تصادف و اتفاق و اوضاع و احوال يا يك نوع اضطرارهاى سياسى موجب آن شده است .\r\nو اگر تشخيص مردم ، صحيح و پاك و بىغل و غش و بر اساس حقيقت‌بينى و شناخت صلاحيت واقعى بود ، بايد هميشه انتخاب شوندگان آنها واجد صلاحيت و شايستگى باشند .\r\nپس اينكه مىبينيم گاهى انتخاب بشر غلط و گاهى بالنسبه و به ندرت صحيح واقع شده ، دليل ناتوانى او از تشخيص صالح و شايسته واقعى است . چنانچه حضرت ولى عصر - عجل اللَّه تعالى فرجه - در جواب سعد بن عبداللَّه اشعرى قمى كه از امام پرسيد : چرا مردم نمىتوانند براى خود امام انتخاب نمايند ؟\r\nفرمود : پيشواى مصلح يا مفسد ؟\r\nگفت : مصلح .\r\nفرمود : با اينكه هر يك از آنان از باطن ديگرى و نيت او ناآگاه است آيا ممكن است مفسد را انتخاب كنند ؟\r\nگفت : بله ( ممكن است ) .\r\nفرمود : « فَهِيَ الْعِلَّةُ » ؛ « 1 » « اين است علّت آنكه مردم نمىتوانند امام را خودشان انتخاب كنند » .\r\nپس معلوم شد تعيين و برگزيدن امام كه قائم مقام پيغمبر است ، بايد از سوى خدا و به نصّ و تعيين پيغمبر باشد ، و گرنه مردم از عهده برنخواهند آمد و مدينه\r\n\r\n\r\n","description":"","footnote":"\r\n( 1 ) . منتخب الاثر ، ص 151 .\r\n","page_name":" 43 ","page_number":43},
  {"content":"\r\n\r\nفاضله انسانى و نظامى كه هدف دين و انبيا است ، تشكيل نخواهد شد .\r\nلذا ديديم در موضوع خلافت ، چون بعد از رحلت پيغمبر ، از اين اصل عدول كردند ، نخست عدّه‌اى گفتند : خلافت هم مثل رياست جمهورى به انتخاب و اجماع آرا است ( كه آن هم عملى نشد ) ؛ چون ابوبكر عمر را به جانشينى خود معين كرد و حق انتخابى را كه به قول خودشان حقّ عموم امّت بود ، از آنها سلب نمود و مستبدّانه عمر را معين كرد ، گفتند : خليفه مىتواند خليفه بعد از خود را معين نمايد .\r\nجلوتر كه آمدند ، به عمل و تعيين شوراى شش نفرى براى انتخاب خليفه برخوردند كه با هيچ روشى از روش‌هاى حكومتى دنيا منطبق نبود ، گفتند : به اين شكل هم تعيين خليفه ممكن است .\r\nپيش‌تر كه آمدند ، به پادشاهى بنى اميه و شرابخوارها و زناكاران رسيدند ، ديدند اگر بخواهند براى اولوالامر يك شرط كوچك هم قائل باشند ، بايد غير شرعى بودن آن حكومت‌ها را رسماً اعلان كنند و صاف و پوست كنده عقيده شيعه را ترويج نمايند ، گفتند : زمامدارى اسلامى هم مثل زمامدارىهاى دوران ارتجاع و اعصار جاهليت است و هيچ شرطى ندارد . هر كس با زور سرنيزه به اسم ارث يا هر اسم ديگر سلطنت يافت ، اطاعتش واجب و فرمانش بر اموال و نفوس نافذ است .\r\nاين سبك فكر و عقيده در انحطاط اخلاق و تشويق ستمگران و جباران و آماده شدن محيط براى پيدايش و ادامه حكومت‌هاى زور و قلدرى بسيار مؤثّر شد و بايد آن را از علل مهم ؛ بلكه علّت عمده تسلط بنى اميه و بنى عباس و ساير سلاطين و زمامداران جبار و ستمگر در تاريخ اسلام تا اين زمان دانست ، كه شرح مفاسد و جنايات اين حكومات و صدماتى كه از ناحيه آنان بر اسلام وارد شد ، خارج از\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nوضع اين مقاله است و خوشبختانه در عصر ما ، بعضى از متفكرين نامى اهل سنّت نيز به علات مفاسدى كه اين روش عقيده دارد ، از آن به شدّت انتقاد نموده‌اند .\r\nامّا عقيده شيعه در تعيين امام بر اساس اصول عقلى و نقلى ، در نهايت استحكام است و از آغاز تاكنون ، آن عقيده هسته و مايه تفكرات آزادىخواهانه و عدالت منشى و مبارزه با ظلم و ستم و قيام براى اقامه حقّ بوده و هست ؛ و فقط يكى از علماى شيعه ( علّامه حلّى ) در كتاب \" الفين \" ، هزار دليل بر لزوم تعيين و نصب امام از جانب خدا اقامه كرده است .\r\nاز نظر شيعه ، تصدّى كوچك‌ترين مقامات اجتماعى و مناصب دولتى و دينى بدون صلاحيت علمى و عملى جايز نيست و حكومت بايد مظهر عدالت اسلام و تحقق بخش هدف‌ها و مقاصد اسلام و مجرى احكام اسلام باشد .\r\nزمامدارانى كه در دوران خلافت بنى عباس و بنى اميه و دوران‌هاى ديگر روى كار آمدند ، از نظر مذهب شيعه ، بيشتر واجد شرط كدخدايى يك ده ؛ بلكه رُفتگرى يك كوچه هم نبوده‌اند .\r\nهر كس تعاليم اسلام ، روش پيغمبر و اميرالمؤمنين و ائمه طاهرين و وضع معاش و معاشرت آنها را با مردم ملاحظه كند و پس از آن ، به تاريخ زمامداران خودسرى كه در جوامع مسلمين روى كار آمدند ، رجوع نمايد كه چگونه با زور ، حكومت مسلمين را قبضه كردند و خود را بر مردم تحميل نمودند و بيت‌المال مسلمين را صرف عياشىها و شهوت‌رانىها و تجملات و كاخ‌نشينى خود و خويشاوندان و درباريان خود كرده و با سربازان و سواران مخصوص كه موكب آنها را اسكورت مىكردند ، به مردم جاه فروشى كرده و مقام و قدرت خود را به رخ آنان مىكشيدند ، تصديق مىكند كه روش زمامداراى آنها با برنامه‌ها و تعاليم آزادى\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبخش و عدالت گستر اسلام سازش و ارتباطى نداشت « 1 » و همان‌طور كه بعضى از بزرگان مىگفتند ، مراسمى كه معمول مىداشتند ، مراسم خلافت و زمامدارى اسلامى نبود ؛ بلكه بدترين رسوم ديكتاتورى و استبداد و بازگشت به عصر جاهليّت و دوران قبل از اسلام بود .\r\nما اگر در اين موضوع وارد شويم ، از مقصد خود در اين مقاله دور مىشويم .\r\nغرض اين است كه عقيده به زمامدار عادل و خداپرست ، روحيه شيعه را از ستم و تجاوز ، گريزان و او را از كرنش و احترام و تعظيم در برابر ستمگران متنفر ساخته است .\r\nبنابر آنچه گفته شد ، حتماً و قطعاً موضوع جانشينى و رهبرى امّت مورد توجّه پيغمبر اعظم اسلام بوده و امكان ندارد پيغمبرى كه حتى در بيان مستحبّات و مكروهات و مسايلى كه دخالت جزئى در سعادت امّت داشته ، مسامحه نفرموده ؛ در موضوع خطير خلافت كه فوق‌العاده اهمّيت دارد برنامه و تربيتى نداده باشد .\r\nپس از اين مقدّمات ، اين پرسش پيش مىآيد :\r\nپرسش : پيامبر اعظم چه اشخاصى را به جانشينى خود معرفى فرمود و آيا همان‌طور كه ساير برنامه‌ها و احكام اسلام از كتاب يا سنّت استنباط و استفاده مىشود ، مىتوانيم با مراجعه به قرآن مجيد و احاديث شريف ، رهبران واقعى امّت را پس از پيغمبر بشناسيم ؟ آيا احاديث و نصوص معتبرى كه ما را در اين موضوع راهنمايى كند ، در مآخذ و مصادر اسلامى مورد اعتماد وجود دارد ؟\r\n\r\n\r\n","description":"","footnote":"\r\n( 1 ) . رجوع فرماييد به كتاب \" پرتوى از عظمت حسين عليه السلام \" تأليف مؤلف ، ص 349 تا 358 .\r\n","page_name":" 46 ","page_number":46},
  {"content":"\r\n\r\nپاسخ : اين موضوع ، هم در قرآن مجيد و هم در احاديث شريفه ذكر شده است و با اينكه سياست‌هاى حكّام وقت ، نقل و بيان اين مدارك و اخبار را ممنوع و به شدّت مؤاخذه مىنمودند ، به قدرى كه در اين موضوع ، احاديث و اخبار در مصادر معتبر ضبط است ، در كمتر مسأله‌اى از مسايل اسلامى حديث و خبر داريم .\r\nما از حديث غدير خم كه تنها در اسناد آن ، يك نفر از علما 28 جلد كتاب نوشته و عبقات و الغدير در مجلّدات متعدد پيرامون آن نگاشته شده و حفاظى مانند ابن عقده ، كتاب مخصوصى راجع به آن تأليف نموده ، و مفسران و متكلمان و محدّثان و لغت‌شناسان ، همه آن را نقل كرده‌اند ، سخنى به ميان نمىآوريم .\r\nاحاديث ثقلين كه متواتر و در معتبرترين كتاب اهل سنّت با سندهاى صحيح و مورد اعتماد نقل شده ؛ احاديث امان ؛ احاديث سفينه و صدها احاديثى را كه همه بر نصّ و تعيين اميرالمؤمنين و ائمه عليهم السلام دلالت دارد ، در اينجا يادآور نمىشويم ؛ چون بيشتر اين احاديث را شنيده و مىدانند .\r\n\r\nاحاديث ائمه اثنى عشر عليهم السلام\r\nفقط در اينجا به يك سلسله احاديث از كتب اهل سنّت كه دلالت بر عدد امامان و اشخاص و نام‌هاى ايشان دارد ، و همان‌طور كه علما و شارحان اين احاديث بيان كرده‌اند ، از اخبار مبشّر به حضرت مهدى عليه السلام نيز هست ، اشاره مىكنيم .\r\nاين احاديث با هيچ يك از مذاهب مسلمين در گذشته و حال جز مذهب شيعه اثنا عشرى انطباق ندارد .\r\n\r\nراويان احاديث دوازده امام از صحابه\r\nجمعى از صحابه پيغمبر صلى الله عليه و آله ، احاديثى را كه دلالت بر ائمه اثنى عشر ( دوازده امام ) دارد ، روايت كرده‌اند . مانند :\r\n1 - جابر بن سمره .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n2 - عبداللَّه بن مسعود .\r\n3 - ابوجحيفه .\r\n4 - ابوسعيد خدرى .\r\n5 - سلمان فارسى .\r\n6 - انس بن مالك .\r\n7 - ابوهريره .\r\n8 - واثلة بن اسقع .\r\n9 - عمر بن خطاب .\r\n10 - ابوقتاده .\r\n11 - ابوالطفيل .\r\n12 - حضرت على عليه السلام .\r\n13 - امام حسن عليه السلام .\r\n14 - امام حسين عليه السلام .\r\n15 - شفى اصبحى .\r\n16 - عبداللَّه بن عمر .\r\n17 - عبداللَّه بن ابى اوفى .\r\n18 - عمار بن ياسر .\r\n19 - ابوذر .\r\n20 - حذيفة بن يمان .\r\n21 - جابر بن عبداللَّه انصارى .\r\n22 - عبداللَّه بن عباس .\r\n23 - حذيفة بن اسيد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n24 - زيد بن ارقم .\r\n25 - سعد بن مالك .\r\n26 - اسعد بن زراره .\r\n27 - عمران بن حصين .\r\n28 - زيد بن ثابت .\r\n29 - عايشه .\r\n30 - امّ سلمه .\r\n31 - ابوايوب انصارى .\r\n32 - فاطمه زهرا عليها السلام .\r\n33 - ابوامامه .\r\n34 - عثمان بن عفان .\r\n\r\nكتاب‌هايى كه اين احاديث در آنها تخريج شده\r\nاحصا و شمارش كتب و جوامع و اصولى كه اين احاديث در آنها روايت شده ، در نهايت صعوبت است ؛ امّا آنچه اكنون از كتب شيعه و اهل سنّت در نظر است ، چند كتاب را نام مىبريم .\r\nاز كتب شيعه\r\n1 - الصراط المستقيم إلى مستحقى القديم ، در سه جلد .\r\n2 - اثبات الهداة شيخ حرّ عاملى ، اخيراً در هفت جلد چاپ شده .\r\n3 - كفاية الاثر .\r\n4 - مقتضب الاثر .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n5 - مناقب ابن شهرآشوب . « 1 » 6 - بحارالانوار .\r\n7 - عوالم .\r\n8 - منتخب الاثر تأليف نگارنده .\r\nاز كتب اهل سنّت\r\n1 - صحيح بخارى .\r\n2 - صحيح مسلم .\r\n3 - سنن ترمذى .\r\n4 - سنن ابى داود .\r\n5 - مسند احمد .\r\n6 - مسند ابى داود طيالسى .\r\n7 - تاريخ بغداد .\r\n8 - تاريخ ابن عساكر .\r\n9 - مستدرك حاكم .\r\n10 - تيسير الوصول .\r\n11 - منتخب كنزالعمال .\r\n12 - كنزالعمال .\r\n13 - الجامع الصغير .\r\n14 - تاريخ الخلفاء .\r\n\r\n\r\n","description":"","footnote":"\r\n( 1 ) . ابن شهرآشوب در \" متشابه القرآن و مختلفه \" ج 2 ، ص 55 ، نيز اسامى جمعى صحابه را كه از راويان اين حديث مىباشند ، ذكر كرده است .\r\n","page_name":" 50 ","page_number":50},
  {"content":"\r\n\r\n15 - مصابيح السنة .\r\n16 - الصواعق المحرقة .\r\n17 - الجمع بين الصحيحين .\r\n18 - المعجم طبرانى .\r\n19 - التاج الجامع للأصول .\r\nمتن احاديث\r\nما فقط متن چند حديث از اين روايات را در اينجا ذكر مىكنيم تا معلوم شود كه بنيان مذهب شيعه اثنى عشرى بر استوارترين مآخذ و مدارك معتبر مورد قبول فِرَق مسلمين قرار دارد و نام « اثنى عشرى » ، نامى است كه از زبان وحى و رسالت ؛ يعنى كلام معجز نظام ، حضرت خاتم الانبيا صلى الله عليه و آله گرفته شده است .\r\n1 - احمد حنبل در مسند ؛ كه از معتبرترين كتب مسانيد و جوامع اهل سنّت و معروف‌ترين كتب حديث مسلمين است ، سى و پنج حديث با سندهايى عالى ، از پيغمبر روايت كرده است كه همه دلالت دارند بر اينكه جانشينان و رهبران امّت بعد از آن حضرت ، دوازده نفرند . از جمله سند را به جابر بن سمره ، صحابى معروف مىرساند كه گفت : شنيدم پيغمبر صلى الله عليه و آله فرمود :\r\n« يَكُونُ لِهذِهِ الْأُمَّةِ اثْناعَشَرَ خَلِيفَةً » ؛ « 1 »\r\n« براى اين امّت دوازده نفر خليفه است » .\r\nو چنانچه همه مىدانند ، فقط شيعه اثنى عشرى اين مذهب را دارند .\r\n2 - ابن عدى در كامل و ابن عساكر از ابن مسعود ، از پيغمبر اكرم صلى الله عليه و آله روايت كرده‌اند كه فرمود :\r\n\r\n\r\n","description":"","footnote":"\r\n( 1 ) . منتخب الاثر ، تأليف نگارنده ، ص 12 .\r\n","page_name":" 51 ","page_number":51},
  {"content":"\r\n\r\n« إِنَّ عِدَّةَ الْخُلَفاءِ بَعْدِي عِدَّةُ نُقَبآءِ مُوسى » ؛ « 1 »\r\n« شماره جانشينان من به شماره نقباى موسى عليه السلام است ، ( كه به اتّفاق دوازده تن بوده‌اند ) » .\r\n3 - طبرانى از ابن مسعود روايت كرده كه پيامبر خدا صلى الله عليه و آله فرمود :\r\n« يَكُونُ مِنْ بَعْدِي اثْنآعَشَرَ خَلِيفَةً كُلُّهُمْ مِنْ قُرَيْشٍ » ؛ « 2 »\r\n« بعد از من دوازده نفر خليفه‌اند كه همه از قريش مىباشند » .\r\n4 - ابن النجار از انس بن مالك روايت كرده كه پيغمبر صلى الله عليه و آله فرمود :\r\n« لَنْ يَزالَ هذَا الدّينُ قآئِماً إِلى اثْنَيْ عَشَرَ مِنْ قُرَيْشٍ ، فَإِذا هَلَكُوا ماجَتِ الْأَرْضُ بِأَهْلِها » ؛ « 3 »\r\n« اين دين همواره بر سر پا است تا دوازده نفر از قريش ، پس وقتى آنها مردند ، زمين به اهلش مضطرب مىشود » .\r\n5 - ديلمى در \" فردوس الاخبار \" از ابوسعيد خدرى روايت كرده : پيامبر اعظم صلى الله عليه و آله نماز اولى را با ما به جا آورد ، سپس به طرف ما برگشت و فرمود : اى گروه اصحابم ! به درستى كه مَثَل اهل بيت من در بين شما ، مَثَل كشتى نوح و باب حطّه بنى اسرائيل است . پس متمسك شويد به اهل بيت من بعد از من ، كه پيشوايان راشدين از ذرّيه من هستند . پس به درستى كه شما هرگز گمراه نشويد .\r\n« فَقِيلَ : يا رَسُولَ اللَّهِ ! كَمِ الْأَئِمَّةُ بَعْدَكَ ؟ قالَ : اثْناعَشَرَ مِنْ أَهْلِ بَيْتِي ( أَوْ\r\n\r\n\r\n","description":"","footnote":"\r\n( 1 ) . الجامع الصغير ، ج 1 ، ط 4 ، ص 91 .\r\n( 2 ) . كنزالعمال ، ج 1 ، ص 338 ، ج 6 ، ص 201 .\r\n( 3 ) . كنزالعمال ، ج 6 ، ص 201 ، ح 3483 .\r\n","page_name":" 52 ","page_number":52},
  {"content":"\r\n\r\nقالَ ) مِنْ عِتْرَتِي » ؛ « 1 »\r\n« پرسيده شد : يا رسول اللَّه ! امامان بعد از شما چند نفرند ؟ فرمود : دوازده تن از اهل بيت من يا فرمود : از عترت من مىباشند » .\r\n6 - شارح \" غاية الاحكام \" به سند خود از ابوقتاده حديث نموده كه گفت :\r\nشنيدم پيغمبر خدا صلى الله عليه و آله فرمود :\r\n« الْأَئِمَّةُ بَعْدِي اثْنآعَشَرَ عَدَدُ نُقَبآءِ بَنِي إِسْرائِيلَ وَحَوارِيّ عِيسى عليه السلام » . « 2 »\r\nاز اين قسم اخبار در كتب اهل سنّت بسيار است ، براى نمونه همين مقدار كافى است .\r\n7 - فاضل قندوزى از ابوالفضيل عامر بن واثله ، از على عليه السلام ، از پيغمبر صلى الله عليه و آله روايت كرده كه فرمود : يا على تو وصى منى ، جنگ تو جنگ من و سازش تو سازش من است ، و تو امام و پدر امام و پدر يازده امامى كه پاك و معصومند و از ايشان است مهدى كه زمين را از قسط و داد پر كند . « 3 » 8 - و نيز قندوزى روايت كرده كه پيغمبر صلى الله عليه و آله فرمود : امامان بعد از من دوازده نفرند . يا على ! اوّل ايشان تويى و آخر ايشان قائم است كه خدا به دستش مشارق و مغارب زمين را مىگشايد . « 4 » 9 - حمويى در \" فرائد السمطين \" و سيد على همدانى در \" مودة القربى \" از ابن عباس روايت كرده‌اند كه رسول خدا صلى الله عليه و آله فرمود :\r\n\r\n\r\n","description":"","footnote":"\r\n( 1 ) . عبقات الانوار ، ص 246 ، ج 2 ، ص 12 .\r\n( 2 ) . كشف الاستار ، ص 74 .\r\n( 3 ) . ينابيع المودة ، ص 5 .\r\n( 4 ) . ينابيع المودة ، ص 493 .\r\n","page_name":" 53 ","page_number":53},
  {"content":"\r\n\r\n« أَنَا سَيّدُ النَّبِيّينَ ، وَعَلِيُّ بْنُ أَبِي طالِبٍ سَيّدُ الْوَصِيّينَ ، وَأَنَّ أَوْصِيآئِي اثْناعَشَرَ أَوَّلُهُمْ عَلِيُّ بْنُ أَبِي طالِبٍ وَآخِرُهُمْ الْقآئِمُ » ؛ « 1 »\r\n« من سيّد پيامبرانم و على سيّد اوصيا است و اوصياى من دوازده نفرند كه اوّل آنها على و آخرين ايشان قائم است » .\r\n10 - در \" روضة الاحباب \" و \" فرائد السمطين \" از ابن عباس روايت شده كه پيغمبر صلى الله عليه و آله فرمود : جانشينان و اوصياى من و حجت‌هاى خدا بر خلق بعد از من دوازده نفرند كه اوّل ايشان برادر من است و آخر ايشان فرزند من است .\r\nپرسيده شد : يا رسول اللَّه ! برادرت كيست ؟\r\nفرمود : على بن ابى طالب .\r\nپرسيده شد : فرزندت كيست ؟\r\nفرمود : مهدى است كه زمين را از قسط و عدل پر كند ، همچنان‌كه پر از ظلم و جور شده باشد . سوگند به آن كس كه به حقّ مرا بشارت دهنده مبعوث كرد ، اگر باقى نماند از دنيا مگر يك روز خدا آن روز را طولانى گرداند تا فرزندم مهدى در آن بيرون آيد ، پس عيسى بن مريم نزول كند و پشت سر او نماز بخواند و زمين به نورش روشن شود و سلطنتش به مشرق و مغرب برسد . « 2 » 11 - شارح \" غاية الاحكام \" از امام حسين عليه السلام روايت كرده است كه فرمود : از ما است دوازده نفر مهدى اوّل ايشان على بن ابىطالب و آخر ايشان قائم عليه السلام است . « 3 » 12 - حمويى و همدانى از ابن عباس روايت كرده‌اند كه پيغمبر صلى الله عليه و آله فرمود :\r\n« أَنَا وَعَلِيٌّ وَالْحَسَنُ وَالْحُسَيْنُ وَتِسْعَةٌ مِنْ وُلْدِ الْحُسَيْنِ مُطَهَّرُونَ\r\n\r\n\r\n","description":"","footnote":"\r\n( 1 ) . ينابيع المودة ، ص 258 و 445 ؛ كشف الاستار ، ص 74 .\r\n( 2 ) . ينابيع المودة ، ص 447 ؛ عبقات ، ج 2 ، ص 237 .\r\n( 3 ) . كشف الاستار ، ص 74 ؛ عبقات ، ج 2 ، ص 240 .\r\n","page_name":" 54 ","page_number":54},
  {"content":"\r\n\r\nمَعْصُومُونَ » ؛ « 1 »\r\n« من و على و حسن و حسين ، و نُه تن از فرزندان حسين مطهّر و معصوميم » .\r\n13 - خوارزمى در \" مقتل الحسين \" و \" مناقب \" و همدانى در \" مودة القربى \" از سلمان روايت كرده‌اند كه گفت : وارد شدم بر پيغمبر صلى الله عليه و آله در حالى كه حسين بر زانوى او بود ، چشم‌هايش را مىبوسيد و دهانش را مىبوسيد و مىفرمود : تو آقا ، پسر آقايى . تو امام پسر امام ، برادر امام ، پدر امامانى ، تو حجت خدا ، پسر حجت خدايى و پدر نُه حجتى كه از صُلب تو هستند و نهمين ايشان قائم آنها است . « 2 » و مفصل‌تر از اخبارى كه نقل شد ، رواياتى است كه در آنها اسامى مبارك دوازده امام ، از حضرت على عليه السلام تا حضرت حجة بن الحسن العسكرى ، امام دوازدهم ، مهدى منتظر - عجل اللَّه تعالى فرجه - نام برده شده‌اند و شارح رواياتى مىباشند كه در آنها فقط عدد ائمه ذكر شده است .\r\nاين اخبار از طرق شيعه بسيار و متواتر است ، و از طرق اهل سنّت نيز روايت شده است و اعتبار آنها به روش اهل سنّت با همان روايات مشتمل بر عدد ائمه كه در كتب صحاح تخريج شده ، تأييد و تضمين مىشود .\r\n14 - مانند روايت جابر ، كه در روضة الاحباب و مناقب روايت شده است . « 3 » 15 - و مانند روايت ابوسلمى ( راعى ابل « 4 » حضرت رسول اللَّه صلى الله عليه و آله ) كه\r\n\r\n\r\n","description":"","footnote":"\r\n( 1 ) . ينابيع المودة ، ص 258 و 455 .\r\n( 2 ) . مقتل الحسين ، ج 1 ، ص 94 ؛ ينابيع المودة ، ص 258 و 492 .\r\n( 3 ) . عبقات ، ج 2 ، ص 238 ؛ ينابيع المودة ، ص 494 .\r\n( 4 ) . ساربان ، شترچران .\r\n","page_name":" 55 ","page_number":55},
  {"content":"\r\n\r\nخوارزمى و قندوزى روايت كرده‌اند . « 1 » 16 - و مثل روايت حضرت اميرالمؤمنين عليه السلام كه خوارزمى روايت كرده است . « 2 » 17 - و روايتى كه حافظ ابوالفتح محمّد بن احمد بن ابى الفوارس ( متوفاى س 412 ) به سند خود در \" اربعين \" خود از پيغمبر اكرم صلى الله عليه و آله نقل كرده و اين حديث چهارم اربعين او است ، پس از ذكر نام ائمّه ، از حضرت اميرالمؤمنين تا امام هادى عليهم السلام ، مىفرمايد :\r\n« وَمَنْ أَحَبَّ أَنْ يَلْقَى اللَّهَ عَزَّوَجَلَّ وَهُوَ مِنَ الْفائِزِينَ ، فَلْيَتَوَلّ ابْنَهُ الْحَسَنَ الْعَسْكَرِيَّ . وَمَنْ أَحَبَّ أَنْ يَلْقَى اللَّهَ عَزَّوَجَلَّ وَقَدْ كَمُلَ إِيمانُهُ وَحَسُنَ إِسْلامُهُ ، فَلْيَتَوَلّ ابْنَهُ الْمُنْتَظَرُ مُحَمَّداً صاحِبَ الزَّمانِ الْمَهْدِيَّ . فَهؤُلآءِ مَصابِيحُ الدُّجى وَأَئِمَّةُ الْهُدى وَأَعْلامُ التُّقى . فَمَنْ أَحَبَّهُمْ وَتَوَلّاهُمْ ، كُنْتُ ضامِناً لَهُ عَلَى الْجَنَّةِ » . « 3 »\r\nاين احاديث و رواياتى كه نقل كرديم اگر به نام‌هاى شريف دوازده امام هم تصريح نداشت و فقط به همان عدد دوازده امام اكتفا شده بود ، جز بر ائمه اثنى عشر عليهم السلام و مذهب شيعه ، بر هيچ يك از مذاهب و پيشوايان آنها انطباق ندارد ؛ زيرا فقط شيعه اماميه است كه قائل به امامت ائمه اثنى عشر است و اين روايت در قوت و اعتبار و تواتر به پايه‌اى است كه احدى از اهل سنّت در صحّت آنها ترديد نكرده است ، هرچند در تفسير و توجيه آن ، بىجهت دست و پا كرده و خود را به زحمت انداخته‌اند ؛ ولى چنانچه در حواشى منتخب الاثر نگاشته‌ايم ، نتوانسته‌اند هيچ‌گونه توجيه قابل قبولى براى اين احاديث بنمايند . اين احاديث مستقيماً اعلان صحّت\r\n\r\n\r\n","description":"","footnote":"\r\n( 1 ) . مقتل الحسين خوارزمى ، ج 1 ، ص 95 ؛ ينابيع المودة ، ص 486 ؛ فرائد السمطين ، ج 2 .\r\n( 2 ) . مقتل الحسين ، ج 1 ، ص 94 ، فصل 6 .\r\n( 3 ) . عبقات ، ج 2 ، ص 253 و 254 ؛ كشف الاستار ، ص 27 - 29 ، نسخه خطى اربعين ، ح 4 .\r\n","page_name":" 56 ","page_number":56},
  {"content":"\r\n\r\nمذهب شيعه است و با اخبار و رواياتى كه نام‌هاى شريف امامان را دارد ، مؤيد و معاضد يكديگرند .\r\nاز اين جهت جمعى از علماى عامه مانند علّامه كبير شيخ رحمه اللَّه ، مؤلف كتاب نفيس \" اظهار الحق \" « 1 » و كتب ديگر ؛ قندوزى صاحب \" ينابيع المودة \" ؛ علّامه محمّد معين بن محمّد امين سندى مؤلف \" دراسات اللبيب \" و \" مواهب سيّد البشر في حديث الائمة الاثنى عشر \" ؛ سيّد جمال الدين مؤلف \" روضة الاحباب \" ؛ ابن الصباغ مالكى در \" الفصول المهمة \" ؛ سبط ابن الجوزى در \" تذكرة الخواص \" ؛ نور الدين عبدالرحمن جامى در \" شواهد النبوة \" ؛ حافظ ابى عبداللَّه گنجى شافعى مؤلف \" كفاية الطالب \" و \" البيان \" ؛ كمال الدين محمّد بن طلحه شافعى مؤلف \" مطالب السؤل \" ؛ قاضى روزبهان مؤلف \" ابطال نهج الباطل \" شارح \" الشمائل \" ؛ ابن خشاب مؤلف \" مواليد الائمه \" ؛ شيخ سعد الدين حموى ؛ خواجه محمّد پارسا ؛ حافظ ابى الفتح محمّد بن ابى الفوارس ؛ عبدالحق دهلوى ؛ صلاح الدين صفدى ؛ جلال الدين رومى ؛ شيخ عبدالرحمن صاحب \" مرآة الاسرار \" ؛ قاضى شهاب الدين دولت آبادى صاحب تفسير \" البحر المواج \" و \" هداية السعداء \" ؛ عبداللَّه بن محمّد المطيرى مدنى صاحب \" الرياض الزاهرة \" ؛ محمّد بن ابراهيم حموينى شافعى صاحب \" فرائد السمطين \" ؛ قاضى بهلول بهجت افندى ؛ شمس الدين زرندى ؛ شبراوى رئيس دانشگاه الأزهر مؤلف \" الاتحاف \" ؛ شيخ ضياء الدين احمد كشمخانوى مؤلف \" لوامع العقول \" ؛ و جماعت ديگرى كه ذكر اسامى آنها موجب اطاله كلام است ، صريحاً به امامت ائمه اثنى عشر اعتراف كرده و فضايل و مناقب آن بزرگواران را\r\n\r\n\r\n","description":"","footnote":"\r\n( 1 ) . جزء 2 ، ص 94 .\r\n","page_name":" 57 ","page_number":57},
  {"content":"\r\n\r\nنوشته‌اند . « 1 » بنابر آنچه گفته شد روايات و احاديث دوازده امام صحّت و حقّانيت مذهب شيعه اثنى عشرى ( دوازده امامى ) را مانند آفتاب آشكار مىسازد و بر هيچ يك از مذاهب جز مذهب شيعه اثنى عشرى منطبق نيست و دلالت اين احاديث بر امامت حضرت مهدى عليه السلام به طورى مورد قبول و مسلّم است كه ابوداود احاديث دوازده امام را در جامع خود كه از معتبرترين و معروف‌ترين كتب مورد اعتماد اهل سنّت و از « صحاح ستّه » به شمار مىرود در كتاب \" المهدى \" تخريج كرده است .\r\nو براى مزيد بصيرت يادآور مىشويم كه طبق احصاى ناقص ما ، در كتاب منتخب الاثر ، 271 حديث دلالت بر امامت دوازده امام دارد .\r\nو 94 حديث دلالت دارد كه حضرت مهدى عليه السلام دوازدهمين ايشان است .\r\nو 91 حديث دلالت دارد بر اينكه اميرالمؤمنين على عليه السلام نخستين ايشان و مهدى - عجل اللَّه تعالى فرجه - دوازدهمين آنها است .\r\nو 107 حديث دلالت دارد بر اينكه امامان دوازده نفرند و نه تن ايشان از فرزندان حسين عليه السلام و نهمين آنها حضرت قائم - ارواحنا فداه - است .\r\n\r\n\r\n","description":"","footnote":"\r\n( 1 ) . از حسن موافقات كه دليل بر امكان حصول تفاهم بيشتر بين شيعه و اهل سنّت است ، اين است كه اسامى ائمه اثنى عشر عليهم السلام در كتيبه‌هاى مسجد مقدّس پيغمبر صلى الله عليه و آله در مدينه طيبه ، در قسمتى كه در زمان ملك سعود بن عبدالعزيز و فيصل تجديد بنا شده ، ثبت گرديده است و برحسب آنچه كه زمانى در يكى از كتب تاريخى معتبر ديده‌ام ، سابق بر اين هم ، اين اسامى طيبه در كتيبه‌هاى مسجد ثبت بوده . با اين تفاوت در كتيبه‌هايى كه قبل از اين تعمير و تجديد بوده ، اسامى ائمه متصل به هم بوده و در كتيبه‌هاى فعلى به تفريق و در بين اسامى صحابه و ائمه اربعه نوشته شده و نام حضرت مهدى عليه السلام به اين عبارت « محمّد المهدى رضى اللَّه عنه » رو به روى كسى است كه از باب مجيدى به صحن مقدّس اوّل مشرف مىشود ، در وسط قرار گرفته است .\r\n","page_name":" 58 ","page_number":58},
  {"content":"\r\n\r\nو 50 حديث دلالت بر اسامى شريف دوازده امام دارد .\r\nبديهى است احاديث و اخبار در هر يك از موضوع‌هاى نامبرده بيش از اينها است و آنچه يادآور شديم فقط بر حسب احصائى است كه در اين كتاب انجام داده‌ايم و به خواست خداوند متعال در كتابى كه در آينده تقديم جامعه شيعه و حقايق پژوهان خواهيم كرد ، احصائيه‌هاى جامع‌تر و بيشتر عرضه خواهيم كرد .\r\nوَما تَوْفِيقِي إِلّا بِاللَّهِ عَلَيْهِ تَوَكَّلْتُ وَإِلَيْهِ أُنِيبُ\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nاوصاف و مشخصات حضرت مهدى عليه السلام\r\nتمام مخلوقات و ممكنات و انواع و اجناس و اشخاص ، مركب مىباشند از « ما به الاشتراك » و « ما به الامتياز » ؛ به عبارت ديگر : هريك از افراد و اشخاص و انواع ، در عين حال كه در بعضى اوصاف ذاتى يا عرضى يا اعتبارى با افراد ديگر جهت اجتماع و اشتراك دارند ، داراى اوصاف و مشخصاتى نيز مىباشند كه به آن اوصاف از ديگران ممتاز و مشخص مىشوند و اين مسأله مميّزات و مشخّصات ، يكى از بزرگ‌ترين حكمت‌هاى عالم آفرينش و از پايه‌هاى عمده بقاى نظام جهان است .\r\nما به الاشتراك يا قدر مشترك ، آن چيزى است كه فرد يا افراد ديگر در آن شركت دارند و ملاك صحّت اطلاق يك مفهوم كلى و لفظ عام بر افراد كثير است ؛ مانند انسان ، مسلمان ، ناطق ، ضاحك . . . .\r\nما به الافتراق و الامتياز ، اوصاف و مشخصات حقيقى و عرضى و اعتبارى است كه افراد به ملاحظه آن از يكديگر مميز و به طور استقلال تحت ملاحظه و تصوّر واقع مىشوند .\r\nبديهى است مشخصات يك فرد بسيار و بلكه شايد قابل احصاء نباشد ؛ ولى در مقام شناختن يك نوع يا يك فرد ، بايد طورى مشخصات او گفته شود كه با توجّه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبه آن مشخصات ، آن فرد با فرد ديگر اشتباه نشود ؛ مثلًا در خصوصيات مسكن بايد نام كشور ، استان ، شهرستان ، بخش ، نام خيابان ، نام كوچه ، شماره اتاق ؛ و در خصوصيات اندام بايد شكل ، شمايل ، قيافه ، رنگ چهره ، نشانه‌هاى مو ، ابرو و قد و قامت ؛ و در مشخصات نسبى و فاميلى ، اسم پدر و مادر و اجداد ( پدربزرگ‌ها ) و جدّات ( مادربزرگ‌ها ) ؛ و در مشخصات عملى ، اقدامات اصلاحى ، جنگ‌ها ، غزوات ، معاهدات ، كار و پيشه ، مقامات ، مواقف تاريخى ، سلوك و وضع معاشرت ؛ و در مشخصات علمى ، روش فكرى ، ايمان ، عقيده ، نظرات اجتماعى و سياسى و آراى ديگر ؛ و در اوصاف اخلاقى ، چگونگى صفات و خُلق و خوى او از قبيل شجاعت ، سخاوت ، عفو ، گذشت ، تواضع و فروتنى ، شكيبايى ، عدل و ساير اوصاف و محامد اخلاقى و يا اضداد آنها بايد ذكر شود .\r\nهرچه اين مشخصات روشن‌تر بيان شود ، فردى كه مقصود شناساندن او است ، بهتر شناخته مىشود .\r\nراجع به حضرت مهدى عليه السلام و اوصاف آن بزرگوار بايد بدانيم شناختن مشخصات آن حضرت از دو جهت اهمّيت به خصوص دارد : يكى از نظر تكليف ؛ زيرا شناختن امام شرعاً و عقلًا واجب است و به حكم حديث معروف :\r\n« مَنْ ماتَ وَلَمْ يَعْرِفْ إِمامَ زَمانِهِ ماتَ مِيتَةَ الْجاهِلِيَّةِ » ؛\r\n« هركس بميرد و امام زمان خود را نشناخته باشد ، مرده است ( همانند ) مردن جاهليّت » .\r\nو ديگر از جهت دروغ شناختن و باطل بودن دعاوى كسانى كه به دروغ ادعاى مهدويّت كرده يا بنمايند ؛ زيرا با ملاحظه اين مشخصات ، كذب و بطلان دعواى اين افراد روشن و واضح مىشود ؛ چون فاقد اين صفات و خصايص بوده‌اند .\r\nصفات و مشخصات حضرت مهدى عليه السلام كه در احاديث و روايات ذكر شده ،\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمشخصاتى است كه هركس آن مشخصات را در نظر بگيرد ، هرگز آن حضرت را با افراد ديگر اشتباه نخواهد كرد و اگر ديده مىشود بعضى افراد ، فريب خورده و دعواى مهدويت را از شيادانى پذيرفته‌اند ، به دليل غفلت يا بىاطلاعى از اين مشخصات و خصائص بوده ، و يا آنكه بعضى مشخصات را كه تمام مشخّص نبوده و وصف عام آن حضرت و ديگران بوده ، تمام مشخّص شمرده و صاحبان وصف عام را با صاحب وصف خاص اشتباه كرده‌اند . بسيارى هم دانسته و عمداً اين دعاوى را براى يك سلسله اغراض مادّى و سياسى و حبّ جاه و رياست ، به ظاهر پذيرفته و ترويج مىنمايند .\r\nو گرنه خصوصيات و اوصافى كه براى آن حضرت بيان شده ، مشخصاتى است كه جز بر آن شخص خاص و موصوف به آن صفات خاص ( يعنى امام دوازدهم ، يگانه فرزند امام حسن عسكرى عليهما السلام ) بر احدى از كسانى كه ادعاى مهدويت كرده‌اند ، قابل انطباق نيست و بطلان دعاوى آنها با توجّه به نشانىها و علامات ، مانند آفتاب آشكار و هويدا است .\r\nعلما و دانشمندان متتبع و محيط به احاديث كه وثاقت آنان مورد تأييد علم رجال و تراجم است ، در كتاب‌هاى معتبر و مستند به نحو كافى و وافى اين مشخصات را تعيين و توضيح داده‌اند كه چون نقل آن احاديث در اينجا امكان‌پذير نيست ؛ لذا ما فقط بر طبق احصاى ناقص خودمان در كتاب \" منتخب الاثر \" ، قسمتى از اين مشخصات را با ذكر عدد احاديثى كه بر هر يك از آنها دلالت دارد ، به عرض خوانندگان ارجمند مىرسانيم .\r\n1 - مهدى عليه السلام از خاندان و ذريه پيغمبر صلى الله عليه و آله است . « طبق 389 حديث » .\r\n2 - همنام و هم‌كنيه پيغمبر صلى الله عليه و آله و شبيه‌ترين مردم به آن حضرت است . « طبق 48 حديث » .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n3 - در صفت شمايل و قيافه آن حضرت . « طبق 21 حديث » .\r\n4 - از فرزندان اميرالمؤمنين عليه السلام است . « طبق 214 حديث » .\r\n5 - از فرزندان حضرت فاطمه زهرا عليها السلام است . « طبق 192 حديث » .\r\n6 - از فرزندان حسن و حسين عليهما السلام است . « طبق 107 حديث » . « 1 » 7 - از فرزندان حسين عليه السلام است . « طبق 185 حديث » .\r\n8 - نهمين از فرزندان حسين عليه السلام است . « طبق 148 حديث » .\r\n9 - از فرزندان زين العابدين عليه السلام است . « طبق 185 حديث » .\r\n10 - هفتمين از فرزندان حضرت باقر عليه السلام است . « طبق 103 حديث » .\r\n11 - ششمين از فرزندان حضرت صادق عليه السلام است . « طبق 99 حديث » .\r\n12 - پنجمين از فرزندان موسى بن جعفر عليهما السلام است . « طبق 98 حديث » .\r\n13 - چهارمين از فرزندان حضرت رضا عليه السلام است . « طبق 95 حديث » .\r\n14 - سومين از فرزندان امام محمّد تقى عليه السلام است . « طبق 60 حديث » .\r\n15 - جانشين جانشين امام على نقى و پسر امام حسن عسكرى عليهما السلام است .\r\n« طبق 146 حديث » .\r\n16 - اسم پدرش حسن عليه السلام است . « طبق 147 حديث » .\r\n17 - مادرش سيدهء كنيزان و بهترين ايشان است . « طبق 9 حديث » .\r\n18 - دوازدهمين امام و خاتم ائمه عليهم السلام است . « طبق 136 حديث » .\r\n19 - داراى دو غيبت است ( صغرى و كبرى ) . « طبق 10 حديث » .\r\n20 - غيبتش آن‌قدر طولانى خواهد شد كه مردم ضعيف الايمان و كم معرفت ،\r\n\r\n\r\n","description":"","footnote":"\r\n( 1 ) . اينكه آن جناب از فرزندان حسن و حسين عليهما السلام است ، براى اين است كه مادر مكرّمه امام محمّد باقر ، فاطمه دختر امام حسن مجتبى عليه السلام است ، پس حضرت باقر و امامان بعد از ايشان تا حضرت ولى عصر - عجل اللَّه تعالى فرجه - همه از نسل حسن و حسين عليهما السلام مىباشند .\r\n","page_name":" 63 ","page_number":63},
  {"content":"\r\n\r\nگرفتار شك و ترديد مىشوند . « طبق 91 حديث » .\r\n21 - بسيارى طويل العمر است . « طبق 318 حديث » .\r\n22 - زمين را پر از عدل و داد كند ، بعد از آنكه پر از ظلم و جور شده باشد .\r\n« طبق 123 حديث » .\r\n23 - مرور روزگار او را پير نسازد و به سيماى جوانان باشد . « طبق 8 حديث » .\r\n24 - ولادتش پنهان باشد . « طبق 14 حديث » .\r\n25 - دشمنان خدا را مىكشد و زمين را از شرك و ظلم و ستم و حكومت ديكتاتوران پاك و به تأويل جهاد كند . « طبق 14 حديث » .\r\n26 - دين خدا را آشكار و اسلام را در تمام كره زمين گسترش دهد و فرمانرواى روى زمين گردد و خدا به واسطه او زمين را زنده سازد . « طبق 47 حديث » .\r\n27 - مردم را به هدايت و قرآن و سنّت برگرداند . « طبق 15 حديث » .\r\n28 - داراى سنّت‌هايى از انبيا است كه از آن جمله غيبت است . « طبق 23 حديث » .\r\n29 - با شمشير قيام كند . « طبق احاديث بسيار » .\r\n30 - روش او روش پيغمبر صلى الله عليه و آله باشد . « طبق 30 حديث » .\r\n31 - ظاهر نشود مگر بعد از آنكه مردم در امتحانات و آزمايش‌هاى سخت واقع شوند . « طبق 24 حديث » .\r\n32 - حضرت عيسى عليه السلام نازل شود و در نماز به آن حضرت اقتدا نمايد . « طبق 25 حديث » .\r\n33 - پيش از ظهورش ، بدعت‌ها و ظلم و گناه و تجاهر به فسق و فجور ، زنا ، ربا ، ميگسارى ، قمار ، رشوه ، ترك امر به معروف و نهى از منكر و معاصى ديگر رايج شود ، زنان مكشفه و در كارهاى مردان شركت كنند ، طلاق بسيار و مجالس لهو\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nو لعب و غنا و آوازهاى مطرب علنى گردد . « طبق 37 حديث » .\r\n34 - هنگام ظهورش ، منادى آسمانى به نام او و نام پدرش ندا كند كه همه آن را بشنوند و ظهور آن حضرت را اعلام كند . « طبق 27 حديث » .\r\n35 - پيش از ظهورش ، نرخ‌ها بالا رود و بيمارىها زياد شود و قحطى ظاهر و جنگ‌هاى بزرگ برپا شود و خلق بسيار از ميان بروند . « طبق 23 حديث » .\r\n36 - پيش از ظهورش ، \" نفس زكيّه \" و \" يمانى \" كشته شوند و در \" بيداء \" ( كه مكانى بين مكّه و مدينه است ) خسفى واقع شود و دجال و سفيانى خروج كنند و صاحب الزمان عليه السلام آنها را بكشد . « طبق احاديث باب 6 و 7 از فصل 6 و باب 9 و 10 از فصل 7 كتاب منتخب الاثر » .\r\n37 - بركات آسمان و زمين بعد از ظهورش ظاهر شود و زمين معمور آباد گردد و غير خدا پرستش نشود و كارها آسان و خردها تكامل يابد . « طبق احاديث باب 2 و 3 و 4 و 11 و 12 از فصل 7 كتاب منتخب الاثر » .\r\n38 - سيصد و سيزده نفر اصحاب او در يك ساعت به محضرش حاضر شوند .\r\n« طبق 25 حديث » .\r\n39 - ولادت و كيفيت و تاريخ آن و بعضى از احوال مادر جليله آن حضرت .\r\n« طبق 214 حديث » .\r\n40 - شرح بعضى از معجزات او در زمان حيات پدر بزرگوارش و در غيبت صغرى و غيبت كبرى ، و نام جمع كثيرى از كسانى كه مشرف به نعمت ديدار و لقاى آن حجت خدا شده‌اند . « طبق احاديث باب 2 و 3 از فصل 3 و باب 1 و 2 از فصل 4 باب 1 و 2 از فصل 5 كتاب منتخب الاثر » .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبيش از اين و به تفصيل ، هركس خواسته باشد از اوصاف حضرت مهدى عليه السلام اطّلاع حاصل نمايد ، مىتواند به كتاب منتخب الاثر نگارنده و يا كتاب‌هاى مبسوط و مفصل و جامع محدثين بزرگ ؛ مانند شيخ صدوق ، نعمانى ، شيخ طوسى و علّامه مجلسى - رضوان اللَّه عليهم اجمعين - رجوع نمايد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nالسَّلامُ عَلَى الْمَهْدِيّ الَّذِي وَعَدَ اللَّهُ بِهِ الْأُمَمَ « 1 »\r\nشايد بعضى گمان كنند ايمان و عقيده به ظهور حضرت مهدى منتظر - عليه الصلاة و السلام - اختصاص به شيعه دارد و مصادر و مدارك احاديث آن ، فقط كتاب‌هاى شيعه و روات آن ، همه از شيعيان هستند و از كثرت احاديث وارده از طرق اهل سنّت و جماعت و تأليفات علما و محدّثين معروف ايشان در اين موضوع بىاطّلاع باشند . پس ما در اين مقاله به طور اختصار و بدون اينكه در مقام استقصا باشيم ، بشارت‌هاى قرآن مجيد و احاديث شريف و اسامى كسانى از اهل سنّت كه آن احاديث را روايت كرده‌اند و كتاب‌هاى ايشان را كه اين احاديث در آن ضبط است و تأليفات بخصوصى را كه علماى عامه در اين باب دارند ، با مطالب ديگر كه مناسب اين موضوعات است ، در تحت چند عنوان مىنگاريم .\r\n\r\n1 - قرآن شريف و حضرت مهدى منتظر عليه السلام\r\nدر قرآن شريف ، آيات متعددى « 2 » به ظهور حضرت مهدى عليه السلام تفسير و تأويل\r\n\r\n\r\n","description":"","footnote":"\r\n( 1 ) . اين مقاله در شماره 9 ، سال 2 ، مجله « نشريه مسجد اعظم » ، ص 22 - 31 چاپ شده است .\r\n( 2 ) . عالم متتبع سيّد هاشم بحرانى كتابى به نام « المحجة فيما نزل في القائم الحجة » نگاشته كه درآن بيش از صد آيه از آيات مفسّر به آن حضرت را جمع آورى كرده است .\r\n","page_name":" 67 ","page_number":67},
  {"content":"\r\n\r\nشده است ؛ مانند آيه : « لَيَسْتَخْلِفَنَّهُمْ فِي الْأَرْضِ » « 1 » و آيه : « لِيُظْهِرَهُ عَلَى الدّينِ كُلّهِ » كه جمعى از مفسرين مثل ابن عباس و سعيد بن جبير و سدى گفته‌اند : اين وعده در وقت ظهور حضرت مهدى عليه السلام عملى خواهد شد . « 2 » و آيه : « وَلَقَدْ كَتَبْنا فِي الزَّبُورِ . . . » « 3 » و آيه : « الَّذِينَ يُؤْمِنُونَ بِالْغَيْبِ » « 4 » و آيه : « وَنُرِيدُ أَن نَمُنَّ عَلَى الَّذِينَ اسْتُضْعِفُوا فِي الْأَرْضِ . . . » « 5 » و آيه : « وَإِنَّهُ لَعِلْمٌ لِلسّاعَةِ » كه مقاتل بن سليمان و اتباع او از مفسّرين همه گفته‌اند ، در حقّ مهدى عليه السلام نازل شده است . « 6 »\r\n\r\n2 - احاديث وارده در موضوع ظهور\r\nاحاديث در موضوع ظهور حضرت مهدى - عجل اللَّه تعالى فرجه - بسيار و در نهايت كثرت است ، شايد در كمتر مسأله‌اى از مسايل اسلامى كثرت روايات به اين حدّ باشد . بديهى است ردّ يك دهم ؛ بلكه يك صدم اين روايات خلاف ايمان و خلاف طريق عقلا در قبول و اعتماد به اخبار ثقات است ، خصوصاً كه قراين و نشانه‌هايى در بعضى از اين روايات است كه قطع به صدور آنها حاصل مىشود و شكّى باقى نمىماند .\r\nدر بين اين احاديث ، احاديث \" عالية الاسناد \" و احاديثى كه روات آن موثّق\r\n\r\n\r\n","description":"","footnote":"\r\n( 1 ) . ينابيع المودة ، ص 426 و تفسير غرائب القرآن نيشابورى .\r\n( 2 ) . تفسير فخر و السراج المنير شربينى و البيان ، ص 109 ؛ نور الابصار ، ص 153 ، ب 2 .\r\n( 3 ) . ينابيع المودة ، ص 425 .\r\n( 4 ) . غرائب القرآن و تفسير كبير .\r\n( 5 ) . شرح ابن الحديد ، ج 4 ، ص 336 .\r\n( 6 ) . اسعاف الراغبين ، ب 2 ، ص 141 ؛ نور الابصار ، ب 2 ، ص 153 ؛ ينابيع المودة ، ص 153 ؛ البيان ، ص 109 .\r\n","page_name":" 68 ","page_number":68},
  {"content":"\r\n\r\nو ممدوح باشند ، زياد است . چنانچه از تاريخ و تراجم و كتب حديث استفاده مىشود ، اين اخبار در بين روات مشهور و راجع به مضامين و مفاد آنها از صحابه و تابعين توضيحات مىخواسته‌اند و مضمون آنها را مسلّم و حتمى الوقوع مىدانستند و بعضى اصحاب مثل « حذيفة بن اليمان » در اين‌گونه احاديث اطّلاع و تخصص بسيار داشته‌اند .\r\n\r\n3 - تواتر احاديث\r\nجمع كثيرى از مشايخ و حفاظ اهل سنّت ؛ مانند صبان در \" اسعاف الراغبين \" « 1 » ؛ شبلنجى در \" نور الابصار \" « 2 » ؛ شيخ عبدالحق در \" لمعات \" به نقلى كه در \" حاشيه سنن ترمذى \" « 3 » است ؛ ابى الحسين آبرى به نقل صواعق « 4 » ؛ ابن حجر ؛ سيد احمد بن سيّد زينى دحلان مفتى شافعيه در \" الفتوحات الاسلامية \" « 5 » ؛ حافظ در \" فتح البارى \" ؛ شوكانى در \" التوضيح \" به نقل \" غاية المأمول \" « 6 » ؛ گنجى شافعى در \" البيان \" ؛ شيخ منصورعلى ناصف در \" غاية المأمول \" ؛ استاد احمد محمّد صديق در \" ابراز الوهم المكنون \" ؛ ابوالطيب در \" الاذاعة \" ؛ ابوالحسن سحرى و عبد الوهاب عبد اللطيف مدرس دانشكده شريعت در \" حاشيه صواعق \" به تواتر روايات وارده درباره مهدى عليه السلام و صفات و علايم آن حضرت مثل اينكه زمين را پر از عدل و داد كند و از اهل بيت پيغمبر و اولاد فاطمه و فرزندان حسين است ، تصريح نموده‌اند .\r\nو علّامه شوكانى در خصوص تواتر اين روايات ، كتابى به نام \" التوضيح في تواتر ما جاء في المنتظر و الدجال و المسيح \" تأليف كرده ، و محمّد بن جعفر الكتانى در\r\n\r\n\r\n","description":"","footnote":"\r\n( 1 ) . اسعاف الراغبين ، باب 2 ، ص 140 ، طبع مصر ) .\r\n( 2 ) . نور الابصار : ص 155 ، طبع مصر .\r\n( 3 ) . حاشيه سنن ترمذى : ج 2 ، ص 46 ، طبع دهلى .\r\n( 4 ) . الصواعق المحرقة ، ص 99 ، طبع مصر .\r\n( 5 ) . الفتوحات الاسلامية : ج 2 ، ص 211 ، طبع مصر .\r\n( 6 ) . غاية المأمول : ج 5 ، ص 382 .\r\n","page_name":" 69 ","page_number":69},
  {"content":"\r\n\r\n\" نظم المتناثر \" مىگويد : « الاحاديث الواردة في المهدى المنتظر متواترة » و شيخ محمّد زاهد كوثرى در كتاب « نظرة عابرة » گفته است : « وأمّا تواتر أحاديث المهدى و الدجال و المسيح فليس بموضع ريبة عند أهل العلم بالحديث » .\r\nو اسنوى در مناقب شافعى گفته : اخبار در ظهور مهدى و اينكه از اهل بيت پيغمبر است ، متواتر است .\r\n\r\n4 - نام جمعى از صحابه كه اين احاديث را اهل سنّت از آنها روايت كرده‌اند\r\n1 - حضرت على عليه السلام .\r\n2 - حضرت امام حسن عليه السلام .\r\n3 - حضرت امام حسين عليه السلام .\r\n4 - حضرت فاطمه عليها السلام .\r\n5 - عايشه .\r\n6 - عبداللَّه بن مسعود .\r\n7 - عبداللَّه بن عباس .\r\n8 - عبداللَّه بن عمر .\r\n9 - عبداللَّه بن عمرو .\r\n10 - سلمان فارسى .\r\n11 - ابوايوب انصارى .\r\n12 - ابوعلى هلالى .\r\n13 - جابر بن عبداللَّه انصارى .\r\n14 - جابر بن سمره .\r\n15 - ثوبان .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n16 - ابوسعيد خدرى .\r\n17 - عبدالرحمن بن عوف .\r\n18 - ابوسلمى .\r\n19 - ابوهريره .\r\n20 - انس بن مالك .\r\n21 - عوف بن مالك .\r\n22 - حذيفة بن يمان .\r\n23 - ابوليلى انصارى .\r\n24 - جابر بن ماجد صدفى .\r\n25 - عدى بن حاتم .\r\n26 - طلحة بن عبيداللَّه .\r\n27 - قرة بن اياس مزنى .\r\n28 - عبداللَّه بن حارث بن جزء .\r\n29 - ابوامامه .\r\n30 - عمرو بن عاص .\r\n31 - عمار بن ياسر .\r\n32 - ابوالطفيل .\r\n33 - امّ سلمه .\r\n34 - اويس ثقفى . « 1 »\r\n\r\n\r\n","description":"","footnote":"\r\n( 1 ) . ظاهراً اوس است كه نام چند تن از صحابه بوده ، اوس بن حذيفه ، اوس بن ابى اوس ثقفى يا اوس بن اوس ثقفى ، اوس بن عوف ثقفى ؛ ولى در بدايع الزهور راجع به نزول حضرت عيسى عليه السلام و اقتداى او به حضرت مهدى عليهما السلام ، اخراج حديث به اين لفظ كرده : قال اويس الثقفى : سمعت رسول اللَّه صلى الله عليه و آله .\r\n","page_name":" 71 ","page_number":71},
  {"content":"\r\n\r\n\r\n5 - نام مشاهير علماى بزرگ اهل سنّت ، و كتاب‌هاى آنها كه احاديث ظهور در آن تخريج شده است\r\n1 - مسند احمد .\r\n2 - سنن ترمذى .\r\n3 و 4 - كنز العمال و منتخب كنز العمال متقى هندى .\r\n5 - سنن ابى داود .\r\n6 - سنن ابن ماجه .\r\n7 - صحيح مسلم .\r\n8 - صحيح بخارى .\r\n9 - ينابيع المودة قندوزى .\r\n10 - مودة القربى همدانى .\r\n11 - فرايد السمطين حموينى شافعى .\r\n12 و 13 - مناقب و مقتل خوارزمى .\r\n14 - اربعين حافظ ابى الفوارس .\r\n15 - مصابيح السنة بغوى .\r\n16 - التاج الجامع الاصول شيخ منصور على ناصف .\r\n17 - صواعق ابن حجر .\r\n18 - جواهر العقدين شريف سمهودى .\r\n19 - سنن بيهقى .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n20 - الجامع الصغير سيوطى .\r\n21 - جامع الاصول ابن اثير .\r\n22 - تيسير الوصول ابن الديبع شيبانى .\r\n23 - المستدرك حاكم .\r\n24 - معجم كبير طبرانى .\r\n25 - معجم اوسط طبرانى .\r\n26 - معجم صغير طبرانى .\r\n27 - الدر المنثور سيوطى .\r\n28 - نور الابصار شبلنجى .\r\n29 - اسعاف الراغبين صبان .\r\n30 - مطالب السؤل محمّد بن طلحه شافعى .\r\n31 - تاريخ اصفهان ابن منده .\r\n32 و 33 - تاريخ اصفهان و حلية الاولياء حافظ ابى نعيم .\r\n34 - تفسير ثعلبى .\r\n35 - عرايس ثعلبى .\r\n36 - فردوس الاخبار ديلمى .\r\n37 - ذخائر العقبى محب الدين طبرى .\r\n38 - تذكرة الخواص سبط ابن الجوزى .\r\n39 - فوايد الاخبار ابى بكر الاسكاف .\r\n40 - شرح ابن ابى الحديد .\r\n41 - غرائب نيشابورى .\r\n42 - تفسير فخر رازى .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n43 - نظرة عابرة كوثرى .\r\n44 - البيان و التبيين جاحظ .\r\n45 - الفتن نعيم تابعى .\r\n46 - عوالى ابن حاتم .\r\n47 - تلخيص خطيب .\r\n48 - بدايع الزهور محمّد بن احمد حنفى .\r\n49 - الفصول المهمة ابن صباغ مالكى .\r\n50 - تاريخ ابن عساكر .\r\n51 - السيرة الحلبية على بن برهان الدين حلبى .\r\n52 - سنن ابى عمرو الدانى .\r\n53 - سنن نسائى .\r\n54 - الجمع بين الصحيحين عبدرى .\r\n55 - فضايل الصحابه قرطبى .\r\n56 - تهذيب الآثار طبرى .\r\n57 - المتفق و المفترق خطيب .\r\n58 - تاريخ ابن الجوزى .\r\n59 - الملاحم ابن منادى .\r\n60 - فوائد ابى نعيم .\r\n61 - اسد الغابة ابن اثير .\r\n62 - الاعلام به حكم عيسى عليه السلام سيوطى .\r\n63 - الفتن ابى يحيى .\r\n64 - كنوز الحقائق منادى .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n65 - الفتن سليلى .\r\n66 - عقيدة اهل الاسلام غمارى .\r\n67 - صحيح ابن حبان .\r\n68 - مسند رويانى .\r\n69 - مناقب ابن المغازلى .\r\n70 - مقاتل الطالبيين ابى الفرج اصبهانى .\r\n71 - الاتحاف بحب الاشراف شبراوى شافعى .\r\n72 - غاية المأمول منصور على ناصف .\r\n73 - شرح سيرة الرسول عبدالرحمن حنفى سهيلى .\r\n74 - غريب الحديث ابن قتيبه .\r\n75 - سنن ابى عمرو المقرى .\r\n76 - التذكرة عبدالوهاب شعرانى .\r\n77 - الاشاعة برزنجى مدنى .\r\n78 - الاذاعة سيّد محمّد صديق حسن .\r\n79 - الاستيعاب ابن عبد البرّ .\r\n80 - مسند ابى عوانه .\r\n81 - مجمع الزوايد هيثمى .\r\n82 - لوامع الانوار البهية سفارينى حنبلى .\r\n83 - الهداية الندية سيّد مصطفى البكرى .\r\n84 - حجج الكرامة سيّد محمّد صديق .\r\n85 - ابراز الوهم المكنون سيد محمّد صديق .\r\n86 - مسند ابى يعلى .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n87 - افراد دارقطنى .\r\n88 - المصنف بيهقى .\r\n89 - الحربيات ابى الحسن الحربى .\r\n90 - نظم المتناثر من الحديث المتواتر محمّد بن جعفر الكتانى .\r\n91 - التصريح بما تواتر في نزول المسيح شيخ محمّد انور كشميرى .\r\n92 - اقامة البرهان غمارى .\r\n93 - المنار ابن القيم .\r\n94 - معجم البلدان ياقوت حموى .\r\n95 - مقاليد الكنوز احمد محمّد شاكر .\r\n96 - شرح الديوان ميبدى .\r\n97 - مشكاة المصابيح خطيب تبريزى .\r\n98 - مناقب الشافعى محمّد بن الحسن الاسنوى .\r\n99 - مسند بزار .\r\n100 - دلائل النبوة بيهقى .\r\n101 - جمع الجوامع سيوطى .\r\n102 - تلخيص المستدرك ذهبى .\r\n103 - الفتوح ابن اعثم كوفى .\r\n104 - تلخيص المتشابه خطيب .\r\n105 - شرح ورد السحر ابى عبدالسلام عمر الشبراوى .\r\n106 - لوامع العقول كشخانوى .\r\nو تقريباً جميع كتب و جوامع حديث .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\n6 - كتاب‌هايى كه علماى اهل سنّت در اين موضوع و مسايل مربوط به آن تأليف كرده‌اند :\r\n1 - البرهان في علامات مهدى آخرالزمان ، تأليف عالم شهير ملاعلى متقى ( متوفاى 975 ) .\r\n2 - البيان في اخبار صاحب الزمان ، تأليف علّامه گنجى شافعى ( متوفاى 658 ) .\r\n3 - عقد الدرر في اخبار الامام المنتظر ، تأليف شيخ جمال الدين يوسف الدمشقى ، يكى از اعلام قرن هفتم .\r\n4 - مناقب المهدى عليه السلام تأليف حافظ ابىنعيم اصفهانى ( متوفاى قرن پنجم هجرى ) .\r\n5 - القول المختصر في علامات المهدى المنتظر ، تأليف ابن حجر ( متوفاى 974 ) .\r\n6 - العرف الوردى في اخبار المهدى ، تأليف عالم شهير سيوطى ( متوفاى 911 ) .\r\n7 - مهدى آل الرسول ، تأليف على بن سلطان محمّد الهروى الحنفى نزيل مكّه معظمه .\r\n8 - فوائد الفكر في ظهور المهدى المنتظر ، تأليف شيخ مرعى .\r\n9 - المشرب الوردى في مذهب المهدى ، تأليف على القارى العالم الشهير .\r\n10 - فرائد فوائد الفكر في الامام المهدى المنتظر ، تأليف المقدسى .\r\n11 - منظومة القطر الشهدى في اوصاف المهدى ، نظم شهاب الدين احمد خليجى حلوانى شافعى .\r\n12 - العطر الوردى بشرح قطر الشهدى ، تأليف بليسى .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n13 - تلخيص البيان في علامات مهدى آخرالزمان ، تأليف ابن كمال پاشا حنفى ( متوفاى 940 ) .\r\n14 - ارشاد المستهدى في نقل بعض الاحاديث و الآثار الواردة في شأن الامام المهدى ، تأليف محمّد على حسين البكرى المدنى .\r\n15 - احاديث المهدى و اخبار المهدى ، تأليف ابىبكر بن خثيمه .\r\n16 - الاحاديث القاضيه بخروج المهدى ، تأليف محمّد بن اسماعيل امير اليمانى ( متوفاى 751 ) .\r\n17 - الهدية الندية فيما جاء في فضل الذات المهدية ، تأليف ابى المعارف قطب الدين مصطفى بن كمال الدين على بن عبدالقادر البكرى الدمشقى الحنفى ( متوفاى 1162 ) .\r\n18 - الجواب المقنع المحرر في الرد على من طغى و تبحر بدعوى انه عيسى او المهدى المنتظر ، تأليف شيخ محمّد حبيب اللَّه بن مايابى الجكنى الشنقيطى المدنى .\r\n19 - النظم الواضح المبين ، تأليف شيخ عبدالقادر بن محمّد سالم .\r\n20 - احوال صاحب الزمان ، تأليف شيخ سعد الدين حموى .\r\n21 - اربعين حديث في المهدى ، تأليف ابى العلاء همدانى ( به نقل ذخائر العقبى ، ص 136 ) .\r\n22 - تحديق النظر في اخبار المهدى المنتظر ، تأليف محمّد بن عبدالعزيز بن مانع ( مقدمه ينابيع المودة ) .\r\n23 - تلخيص البيان في اخبار مهدى آخر الزمان ، تأليف على متقى ( متوفاى 975 ) .\r\n24 - الردّ على من حكم و قضى أنّ المهدى جاء و مضى ، تأليف ملّا على قارى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n( متوفاى 1014 ) .\r\n25 - رسالة في المهدى ؛ ضمن مجموعه‌اى تحت شماره 3758 در كتابخانه اسعد افندى سليمانيه تركيه .\r\n26 - علامات المهدى تأليف سيوطى .\r\n27 - كتاب المهدى تأليف ابى داود ( اين كتاب از كتب سنن ابى داود است و مكرر طبع شده ) .\r\n28 - المهدى تأليف شمس الدين ابن القيم الجوزية ( متوفاى 751 ) .\r\n29 - المهدى إلى ما ورد في المهدى ، تأليف شمس الدين محمّد بن طولون .\r\n30 - النجم الثاقب في بيان ان المهدى من اولاد على بن ابىطالب ، در 78 صفحه در مكتبة لاله لى سليمانيه به شماره 679 .\r\n31 - الهدية المهدوية ، تأليف ابوالرجاء محمّد هندى .\r\n32 - الفواصم عن الفتن القواصم اين كتاب را مؤلف آن مخصوص شرح حال مهدى عليه السلام تأليف كرده است . ( السيرة الحلبية ، ج 1 ، ص 227 ) .\r\n\r\n7 - اتفاق مسلمين بر ظهور حضرت مهدى عليه السلام\r\nراجع به ظهور مصلح آخر الزمان در ميان اصحاب و تابعين در قرن اوّل هجرت و بعد از آن تا حال خلافى نبوده و همه بر ظهور آن حضرت اتفاق داشته و دارند و اگر كسى در صحّت احاديث آن و صدور اين بشارات از پيغمبر اسلام صلى الله عليه و آله ترديد مىكرد ، حمل بر عدم استقامت سليقه يا بىاطلاعى مىنمودند . و لذا تاكنون كسى مدعيان مهدويت را به انكار اصل ظهور حضرت مهدى عليه السلام ردّ نكرده ؛ بلكه در اثبات بطلان ادعاى آنها به واجد نبودن اوصاف و علاماتى كه براى آن حضرت در احاديث ذكر شده ، استناد مىنمايند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nسويدى مىگويد :\r\n« الَّذِي اتَّفَقَ عَلَيْهِ الْعُلَمآءُ أَنَّ الْمَهْدِيَّ هُوَ الْقآئِمُ فِي آخِرِ الْوَقْتِ ، وَأَنَّهُ يَمْلَأُ الْأَرْضَ عَدْلًا ، وَالْأَحادِيثُ فِيهِ وَفِي ظُهُورِهِ كَثِيرَةٌ » ؛ « 1 »\r\n« آنچه علما بر آن اتفاق دارند ، اين است كه مهدى آن كسى است كه در آخرالزمان قيام فرمايد و زمين را از عدل و داد پر كند و احاديث راجع به مهدى عليه السلام و ظهور او بسيار است » .\r\nابن ابى الحديد نيز ، در كلامى كه پيش از اين نگاشته شد ، به اين اتفاق تصريح كرده است .\r\nابن خلدون در مقدمه گويد :\r\n« اعْلَمْ أَنَّ الْمَشْهُورَ بَيْنَ الْكآفَّةِ مِنْ أَهْلِ الْإِسْلامِ عَلى مَمَرّ الْأَعْصارِ أَنَّهُ لابُدَّ فِي آخِرِ الزَّمانِ مِنْ ظُهُورِ رَجُلٍ مِنْ أَهْلِ الْبَيْتِ يُؤَيّدُ الدّينَ وَيَظْهَرُ الْعَدْلَ وَيَتْبَعُهُ الْمُسْلِمُونَ وَيَسْتَوْلِي عَلَى الْمَمالِكِ الْإِسْلامِيَّةِ ، وَيُسَمّى بِالْمَهْدِيّ » ؛ « 2 »\r\n« مشهور بين تمام مسلمانان در مرور اعصار اين است كه چاره‌اى نيست كه مردى از اهل بيت پيغمبر صلى الله عليه و آله در آخرالزمان ظهور نمايد دين را تأييد و عدل را آشكار كند و مسلمانان از او پيروى نمايند و بر كشورهاى اسلامى مسلّط شود و ناميده شود به مهدى » .\r\nشيخ على ناصف گويد :\r\n« فائِدَةٌ : اتَّضَحَ مِمّا سَبَقَ أَنَّ الْمَهْدِيَّ الْمُنْتَظَرَ مِنْ هذِهِ الْأُمَّةِ إِلى أَنْ قالَ :\r\n\r\n\r\n","description":"","footnote":"\r\n( 1 ) . سوائك الذهب ، ص 78 .\r\n( 2 ) . مقدمه ابن خلدون ، ص 367 .\r\n","page_name":" 80 ","page_number":80},
  {"content":"\r\n\r\nوَعَلى هذا أَهْلُ السُّنَّةِ سَلَفاً وَخَلَفاً » ؛ « 1 »\r\n« از آنچه گذشت ، روشن شد كه مهدى منتظر از اين امّت است . . .\r\nو اهل سنّت از گذشتگان و آيندگان همه بر اين عقيده بوده و هستند » .\r\nعلّامه ابوالطيب در كتاب \" الاذاعة لما كان و يكون بين يدى الساعة \" گفته است : مهدى در آخر الزمان ظاهر مىشود ، و انكار او گستاخى عظيم و لغزشى بزرگ است .\r\nو همانند اين سخنان را در كلمات دانشمندان متتبع و محقق اهل سنّت ، فراوان مىتوان يافت .\r\n\r\n8 - بعضى از صفات و علايم حضرت مهدى عليه السلام در كتب اهل سنّت « 2 »\r\n1 - مهدى موعود از عترت پيغمبر و از فرزندان فاطمه عليهم السلام است .\r\n2 - مهدى موعود از فرزندان حسين عليه السلام است .\r\n3 - حضرت مهدى عليه السلام جهان را پر از عدل و داد كند ، پس از آنكه از ظلم و جور پر شده باشد .\r\n4 - حضرت مهدى عليه السلام داراى دو غيبت است ، يكى از آن دو غيبت طولانى مىشود .\r\n5 - حضرت مهدى عليه السلام خليفه و رهبر و امام دوازدهم از ائمه اثنى عشر است كه پيغمبر ، امّت را به امامت آنها بشارت داد . و برطبق روايات كثير مسند احمد ، صحيح بخارى ، صحيح مسلم ، سنن ابى داود و كتاب‌هاى معتبر ديگر اهل سنّت ،\r\n\r\n\r\n","description":"","footnote":"\r\n( 1 ) . غاية المأمول ، ج 5 ، ص 362 و 381 .\r\n( 2 ) . در يكى از فصل‌هاى اين كتاب ، مشخصات و علايم به طور جامع‌تر از مآخذ شيعه و اهل سنّت نوشته ، و آنچه در اينجا نوشته مىشود ، فقط قسمتى از علايم آن حضرت است كه در كتاب اهل سنّت بيان شده است .\r\n","page_name":" 81 ","page_number":81},
  {"content":"\r\n\r\nامامتشان ثابت است .\r\n6 - حضرت مهدى عليه السلام بر تمام كشورها و شهرها مستولى مىشود و لشكرهاى كفر را هزيمت مىدهد .\r\n7 - دين اسلام و توحيد به وسيله آن حضرت عالمگير خواهد شد و در زمين كسى نماند مگر اينكه به توحيد خدا گواهى دهد .\r\n8 - در زمان آن حضرت ، مردم آن‌چنان در نعمت و وسعت خواهند بود كه نظير آن در هيچ عصرى نبوده است .\r\n9 - حضرت مهدى عليه السلام همنام و هم‌كنيه حضرت رسول صلى الله عليه و آله است .\r\n10 - حضرت مهدى عليه السلام شبيه‌ترين مردم است به پيغمبر در خلق و خُلق .\r\n11 - مردم را به سنّت و شريعت و ملّت پيغمبر اكرم صلى الله عليه و آله برگرداند و كتاب و سنّت را زنده سازد .\r\n12 - پوشاك و خوراك آن حضرت در نهايت سادگى باشد .\r\n13 - بركات زمين و آسمان در عصرش فراوان شود .\r\n14 - علم و دانايى او به حلال و حرام از همه كس بيشتر باشد .\r\n15 - نسبت به فقرا مهربان و بر عمّال و مأمورين سخت گير باشد كه بر مردم ستم نكنند .\r\n16 - عيسى بن مريم عليه السلام فرود آيد و در نماز به حضرت مهدى عليه السلام اقتدا كند .\r\n17 - پيش از ظهور آن حضرت ، حوادث بزرگ و فتن عظيم و جنگ‌هاى عالمگير اتفاق افتد كه دو ثلث مردم تلف شوند .\r\n18 - پيش از ظهور آن حضرت ، معاصى رايج شود ؛ فروش خمر و قمار علنى شود ؛ عفّت و پاكدامنى در زن‌ها كم شود ؛ اسباب لهو و طرب و غنا ظاهر شود ؛ ربا جزء معاملات رايج گردد ( مؤسسات ربوى آشكار شود ) . زن‌ها برهنه و نيم برهنه از\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nخانه‌ها بيرون آيند و در امور و مشاغل مردها وارد شوند و مردها از آنها اطاعت كنند ؛ احكام خدا و حدود معطل ماند و اجرا نشود ؛ امر به معروف و نهى از منكر ترك شود ؛ بلكه امر به منكر و نهى از معروف رايج گردد تا حدى كه مردم منكر را معروف و معروف را منكر بدانند . زن‌ها فاسد و جوانان بدكار شوند ؛ كارها به نااهلان سپرده شود ؛ و چيزهاى ديگر از اين قبيل كه شرح آن فعلًا ميسور نيست .\r\nهركس بخواهد از اين علايم و نشانىها ( كه خيلى بيش از اينها است ) و همچنين راجع \" خسف بيداء \" ، \" خروج سفيانى \" ، \" دجّال \" ، \" يمانى \" ، \" قتل نفس زكيه \" ، \" كيفيت ظهور آن حضرت \" ، ندا و اعلامى كه به ظهور مىشود و ساير مطالب اطّلاع پيدا كند ، بايد به كتب مفصل رجوع نمايد .\r\n\r\n9 - اسامى جمعى از علماى عامه كه به ولادت و حيات آن حضرت اعتراف كرده‌اند\r\nدر كتاب منتخب الاثر « 1 » جمع بسيارى از علماى اهل سنّت را كه قائل به امامت و حيات آن حضرت بوده‌اند ، ذكر كرده‌ايم كه - با آنچه بعداً به آن ملحق شده - متجاوز از هفتاد نفر هستند .\r\n\r\n10 - كفر منكر مهدى عليه السلام\r\nدر كتاب \" فرايد السمطين \" و كتاب \" البرهان في علامات مهدى آخرالزمان \" و كتاب \" الاشاعه \" « 2 » و كتاب الاذاعه « 3 » و كتاب التصريح « 4 » و كتاب \" العرف الوردى في\r\n\r\n\r\n","description":"","footnote":"\r\n( 1 ) . منتخب الاثر ، فصل سوم ، باب اوّل .\r\n( 2 ) . الإشاعة ، ص 112 .\r\n( 3 ) . الاذاعة ، ص 137 .\r\n( 4 ) . التصريح ، ص 442 .\r\n","page_name":" 83 ","page_number":83},
  {"content":"\r\n\r\nأخبار المهديّ \" « 1 » و بعضى كتب ديگر از \" فوائد الاخبار \" ابىبكر اسكاف و از ابوبكر بن خيثمه در \" اخبار المهدى \" در حديثى كه سفارينى سند آن را مرضى دانسته و از سهيلى در \" شرح سير \" از جابر بن عبد اللَّه انصارى از رسول خدا صلى الله عليه و آله روايت كرده كه فرمود :\r\n« مَنْ أَنْكَرَ خُرُوجَ الْمَهْدِيّ فَقَدْ كَفَرَ » ؛\r\n« هركس خروج مهدى را انكار نمايد ، كافر گرديده » .\r\nو در لفظ ديگر است كه فرمود :\r\n« مَنْ كَذَّبَ بِالْمَهْدِيّ فَقَدْ كَفَرَ » ؛\r\n« هركس ظهور مهدى را دروغ بشمارد ، كافر گرديده » .\r\nسفارينى در كتاب \" لوامع \" گفته است : ايمان به خروج مهدى عليه السلام واجب بوده و از عقايد اهل سنّت و جماعت است .\r\nمؤلف كتاب \" ارشاد المستهدى \" « 2 » در صفحه 53 مىگويد : بپرهيز اى خردمند ! از هر شبهه و شكى در ظهور حضرت مهدى عليه السلام ؛ زيرا عقيده به ظهور آن حضرت ، اتمام ايمان به خدا و رسول خدا صلى الله عليه و آله و آنچه پيغمبر آورده و از آن خبر داده است ، مىباشد و پيغمبر ، صادق و مصدّق است . و همچنين شبهه‌اى نداشته باش در اينكه مهدى موعود تا حال ظاهر نشده و هركس اين ادّعا را كرد دروغگو و كذاب است ؛ به جهت اينكه علامات و نشانه‌هايى كه در روايات شريف ذكر شده ، در آن اشخاص موجود نيست و ظهور مهدى و راه شناسايى او مشهور و روشن است و ظهور او\r\n\r\n\r\n","description":"","footnote":"\r\n( 1 ) . العرف الوردي : ج 2 ، ص 83 .\r\n( 2 ) . كتاب ارشاد المستهدى در حلب طبع شده . يكى از علماى حلب به نام شيخ عبد المتعالىسرمينى ، يك نسخه آن را به نويسنده اهدا كرده است .\r\n","page_name":" 84 ","page_number":84},
  {"content":"\r\n\r\nپيش از نزول عيسى عليه السلام خواهد بود و اجتماع او با عيسى عليه السلام ( برحسب اخبار ثابت ) امرى ضرورى و بديهى است .\r\nهركس بخواهد به طور مبسوط اطّلاع پيدا كند ، به كتاب‌هايى كه در اين موضوع تأليف شده ، رجوع نمايد . مقصود ما در اين كتاب ( ارشاد المستهدى ) ، اثبات تواتر روايات ظهور آن حضرت به اختصار است .\r\nدر صفحه 52 مىگويد : عموم محدثين و غير محدّثين ، اين احاديث ( احاديث ظهور ) و آثار را در كتاب‌هايشان نقل كرده‌اند و ايمان به ظهور مهدى - عليه السلام - ( اين تعبير از ارشاد المستهدى است ) مشهور و شايع در بين صحابه بوده و اصحاب اين عقيده و ايمان را از پيغمبر صلى الله عليه و آله اخذ كرده‌اند . همچنين است آثار و مراسيلى كه از تابعين رسيده ؛ زيرا آنها در اين‌گونه مسايل ، به رأى خود چيزى نمىگفتند .\r\nنتيجه مىگيريم كه مسأله ظهور حضرت مهدى منتظر موعود - ارواح العالمين له الفداء - كه صاحب صفا و علامات مذكور در روايات است ، مورد اتفاق و اجماع مسلمين است و احاديث وارد شده در اين موضوع ، از طرق عامه به حدّ تواتر و مسلّم و ثابت مىباشد و با ايمان به صدق پيغمبر اكرم و تصديق نبوّت آن حضرت و صحّت آنچه از آن خبر داده ، از اخبار غيبى است و شك در آن راه ندارد . و ايمان به نبوّت ، مستلزم ايمان به ظهور آن حضرت است و انفكاك اين دو از يكديگر جايز نيست .\r\nآنچه توضيح داده شد ، مبتنى بر اقوال علماى اهل سنّت است . و اگر به كتب معتبر شيعه و روايات آنها از اهل بيت عصمت و طهارت ، سندهايى كه در نهايت اعتماد مىباشد و كتاب‌هايى كه از هزار سال پيش تا حال نوشته‌اند و احصاى آنها دشوار ؛ بلكه غير ممكن است ، رجوع شود ، اطلاعات او در اين موضوع جامع‌تر خواهد شد .\r\nشيعه اين روايات و احاديث را در كتبى ، كه از عصر حضرت اميرالمؤمنين عليه السلام\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشروع به تصنيف آنها كرده‌اند و در اصولى كه در عصر ائمه عليهم السلام و پيش از ولادت حضرت مهدى و ولادت پدر بزرگوارش امام حسن عسكرى عليهما السلام تأليف نموده‌اند ، ضبط كرده‌اند كه در واقع ، يكى از معجزات و اخبار غيبى ، همين احاديث و روايات است . اميد است خداوند متعال چشم عموم مسلمين را به زيارت آن جمال عديم المثال روشن و منوّر فرموده و به انتظار آنها پايان بخشيده ، تزلزل و اضطرابى را كه در همه شؤون بشر ظاهر شده ، به ظهور آن يگانه مصلح حقيقى بر طرف فرمايد .\r\nفإنّه على كلّ شىء قدير .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nدر انتظار يك آينده درخشان « 1 »\r\n« وَلَقَدْ كَتَبْنا فِي الزَّبُورِ مِنْ بَعْدِ الذّكْرِ أَنَّ الْأَرْضَ يَرِثُها عِبادِىَ الصّالِحُونَ » « 2 »\r\nدين اسلام ، دعوتش ايمان به خداوند يگانه و توحيد خالص است . چنانچه از اعتقادات و تعاليم اخلاقى ، قوانين حقوقى و كيفرى ، آداب كشوردارى و حكومت و كلّيه احكام و وظايفى كه راجع به تمام نواحى فرد و جامعه مقرر نموده ، معلوم و آشكار است ، هدفش متّحد كردن جماعات و ملّت‌ها ، برداشتن ديوارهاى امتيازات و اعتبارات لغو و بىاثر ، برقرار كردن توحيد كلمه ، همكارى و ارتباطى كه ريشه و پايه آن كلمه توحيد و ايمان و عقيده به آن است ، مىباشد .\r\nاسلام مىخواهد تمام اختلافات و جدايىهايى را كه به نام‌هاى گوناگون پديد آمده ، به وسيله عقيده توحيد از ميان بردارد ؛ اختلافات نژادى ، اختلافات طبقاتى ، اختلافات ملّى و وطنى و جغرافيايى ، اختلافات مسلكى و حزبى و زبانى همه بايد از ميان برود و سبب امتياز و افتخار و اعتبار نباشد ، حتى بايد اختلافات دينى هم كنار گذاشته شود و همه تسليم فرمان خدا ( كه همان است ) باشند .\r\n\r\n\r\n","description":"","footnote":"\r\n( 1 ) . اين مقاله در مجله مكتب انبيا ( دين در عصر دانش ) شمارهء 2 ، ص 16 - 23 چاپ شده است .\r\n( 2 ) . سوره انبيا ، آيه 105 .\r\n","page_name":" 87 ","page_number":87},
  {"content":"\r\n\r\nاسلام براى بشر ، رسيدن به چنين روزى را پيش بينى كرده و در حدودى كه وظيفه تشريع است ، مقدّمات آن را فراهم ساخته و عملى شدن آن را به آماده شدن زمينه كامل آن موكول نموده است .\r\nما مىبينيم جريان اوضاع جهانى و پيشرفت‌هايى كه در ناحيه امور مادّى و صناعى نصيب بشر شده ؛ و روابط نزديكى كه به واسطه وسايل ارتباط كنونى با هم پيدا كرده‌اند ، همه را به يك اتّحاد واقعى و همكارى صميمانه روحانى و برادرى حقيقى بيشتر محتاج كرده ، و هرچه جلوتر برويم ، احساس اين احتياج بيشتر مىشود .\r\nامروزه تمام ملل جهان به صورت يك واحد درآمده و همه افراد بشر نسبت به يكديگر ، حكم همسايه ؛ بلكه اعضاى يك خانواده را دارند ، همچنان‌كه اگر دو همسايه يا اعضاى يك خانواده با هم اختلاف داشته باشند و هركدام مسلك يا دين يا وطن يا زبان يا عادات جداگانه داشته و بخواهند از حكومت بخصوص و روش و مكتب خاصى پيروى كنند ، زندگى براى هر دو همسايه تلخ شده و همواره بايد در جنگ و ستيز باشند .\r\nمردم دنياى امروز نيز چنين شده‌اند ؛ تا يك وحدت عقيده و وحدت رويه و هدف قوانين ، عادات و آداب و نظامات برقرار نشود ، آن هم به طورى كه تمام جامعه‌هاى كوچك و بزرگ دنيا در آن برابر و مساوى باشند ، اروپايى بر آفريقايى و شرقى ، و غربى بر شرقى آقايى نداشته باشد ، امنيت و آسايش واقعى حاصل نمىشود . همواره يك دسته محروم و يك طبقه برخوردار ، يك دسته غالب و يك جامعه مغلوب خواهد بود . بايد اين همه موجبات اختلاف و جدايى كه در اثر ترقى فكر بشر ، بىمايه بودن آنها معلوم شده ، از ميان برود و آن جامعه محكم و حقيقت‌پرست صالحى كه قرآن مجيد وعده داده است ، وارث زمين بشود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبديهى است رسيدن بشر به چنين مقصد عالى آسايش بخش در گرو اسباب چندى است كه از آن جمله : وجود قوانين عادلانه ، تعاليم اجتماعى ، نظامات جزايى و حقوقى ، برنامه‌هاى وسيع تعليم و تربيت صحيح و عمران است كه از آلايش اغراض افراد و طبقات پاك باشد ، و تنها دين مقدّس اسلام به حدّ اعلا اين جهان را تأمين و تضمين نموده است ، و از جمله : ترقّى فكر بشر و توجّه او به لزوم تشكيل چنان اجتماع عادل و درخشان در اثر فشار ظلم ، طغيان ، فراوانى نابكارى ، فساد و عجز زمامداران از اصلاح امور است .\r\nو از آن جمله است : وجود يك رهبر عالى مقام روحانى ، يك رهبر پاك و منزه از احساسات حيوانى ، خشم ، شهوت ، كبر و غرور و خودخواهى . يك رهبرى كه فقط وابسته به خدا باشد و به همه ملّت‌ها ، جمعيت‌ها ، نژادها با چشم مهربانى و تساوى و برابرى كامل نگاه كند كه :\r\n« لا فَضْلَ لِعَرَبِيّ عَلى عَجَمِيّ » ؛\r\n« هيچ فضيلت و برترى براى عربى نسبت به عجمى نيست » .\r\nو\r\n« النّاسُ كُلُّهُمْ سَواسِيَةٌ كَأَسْنانِ الْمُشْطِ » ؛\r\n« همه مردم همانند دندانه‌هاى شانه مساوىاند » .\r\nو\r\n« الْخَلْقُ كُلُّهُمْ عَيالُ اللَّهِ ؛ فَأَحَبُّهُمْ إِلَى اللَّهِ أَنْفَعُهُمْ لِعَيالِهِ » ؛\r\n« همه مردم عيال خدايند ، پس محبوب‌ترين ايشان به خدا ، سودمندترين‌شان بر عيال خدا است » .\r\nرهبران ديگر كه به اين صفات آراسته نيستند و به اين تعاليم آشنايى ندارند ، حتماً نخواهند توانست چنين دنيايى را كه افرادش تشنه يك حكومت عادلانه\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهستند ، اداره كنند و همه افراد بشر ؛ اعم از سياه ، سفيد ، آسيايى ، اروپايى ، آفريقايى و آمريكايى را يكسان ببينند و همه را در حقوق عالى انسانى شريك قرار دهند .\r\nاينها عالىترين همّتشان ، استثمار يك دسته براى دسته ديگر و هضم يك جامعه در جامعه قوىتر و كوشش براى مصالح يك ملّت است . اين مىخواهد آفريقايى بىنوا و الجزايرى آزاده روح را ، با كشتارهاى مهيب و تعذيب‌هاى دلخراش ، غلام حلقه به گوش ملّت ديگر كند و اگر يك لقمه نانى هم در دست او است ، از او ربوده و ذخاير طبيعى او را مالك باشد تا عياش‌ها و ثروتمندان كشورش را از خود راضى كند . آن ديگرى هم مىخواهد به نام طرفدارى از ضعفا و جنگ با استثمار و استعمار ، آزادى فردى را در عالم نابود سازد و بشر را از ابتدايىترين حقوقش محروم و جامعه را به صورت يك ماشين جاندار بىاراده كه پشت فرمان آن ، چند نفر بىوجدان خدانشناس نشسته باشند ، درآورد . آن يكى ديگر هم تقويت اقليت‌ها ، جدايى انداختن ميان ملل و تجزيه آنها را وسيله سلطه خود بر مردم ضعيف قرار مىدهد .\r\nاين برنامهء كار رهبران دنيا است و در گذشته و حال ، وضع به همين منوال بوده و خواهد بود . اين اشخاص هرچه هم بىغرض و بىهوا باشند ، فقط حفظ مصالح آن جامعه‌اى را كه در آن وابسته هستند ، در نظر مىگيرند و به مصالح جمعيت‌ها و آزادى ملل ديگر چندان اهمّيتى نمىدهند ؛ زيرا خود را برگزيدهء يك جامعه و منتسب به يك حزب و مسلك مىشمارند . پس از آنها هم نبايد انتظار ديگرى داشت . امروز و فردا معرّف كاردانى و لياقت زمامداران علاقه‌مند به مصالح جامعه است ، و به همين علّت است كه همواره اقويا ، ضعفا را مىبلعند و براى آنها حقوقى را ، كه براى يك ملّت قوى مىشناسند ، قائل نيستند و به حساب نمىآورند و براى حفظ مصالح خود ، از روشن كردن آتش جنگ‌هاى وحشتناك پروايى ندارند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nامّا رهبران آسمانى چون وابسته به جمعيت خاصى نبوده و خود را وابسته به خدا ، كه خالق و رازق همه است ، مىدانند هدفشان يك آسايش عام و آزادى وسيع و يك سازمان عالى الهى است كه در سايه آن جامعه ، بشر مانند افراد يك خانواده زندگى كنند و سياه‌پوست و سفيدپوست با هم برادر شوند كه البته پيروزى ايشان در اين مقصد ، به درجه حضور خود افراد و آمادگى و ترقى سطح معلومات و رشد علمى و فكرى آنان بستگى دارد .\r\nبه طورى كه در اخبار و احاديث پيش بينى شده و خبر داده‌اند ، در آخرالزمان بر اثر ترقى علوم و فنون و توسعه روابط و نزديك شدن ملل به يكديگر و نيز در اثر جنگ‌هاى خانمان براندازى كه دو ثلث بشر يا بيشتر نابود شوند و شيوع ظلم و بىاعتدالى و فساد و فحشا ، « 1 » و عجز زمامداران از اصلاح امور دنيا براى قبول حكومت عادلانه الهى و پيروى از يك رهبر صالح دينى و مذهبى ؛ يعنى حضرت\r\n\r\n\r\n","description":"","footnote":"\r\n( 1 ) . راجع به فتن و حوادثى كه در آخرالزمان اتفاق مىافتد ، محدّثين بزرگ شيعه و سنّى روايات‌كثيرى - در كتبى كه از تاريخ تأليف بعضى آنها يك هزار سال بيشتر گذشته و در دسترس ما است - نقل كرده‌اند كه در حقيقت بايد اين روايات را در رديف معجزات حتمى و اخبار غيبى قرار دهد . هر كسى تفصيل آنها را بخواهد ، بايد به آن كتاب‌ها مراجعه كند كه از جمله : بىحجابى زنان ، برهنه ظاهر شدن آنها ، تسلط آنها بر مردها ، طرف مشورت شدن آنها و مشاركت آنها با مردها در كارهاى مردانه ، مداخله آنها در اداره امور كشور ، رواج و علنى شدن مىخوارى و مىفروشى ، ربا ، زنا ، قمار ، استخفاف به نماز ، ساختن آسمان خراش‌ها و كاخ‌هاى بلند ، به كار گماردن نااهلان ، تجاهر به معاصى ، صرف اموال در راه‌هاى باطل ( مثل پول‌هايى كه در شب‌نشينىها و كاباره‌ها در شب ژانويه يا شب‌هاى ديگر رسم شده خرج مىكنند ) ، ستايش و تشويق از زنان بىعفّت و بدكاره و خواننده و نوازنده ، پيش افتادن كسانى كه زنان را به فساد ترغيب مىكنند ، تعطيل شدن احكام الهى و حدود و قوانين شرعى ، حكم بر خلاف حكم خدا دادن ، زيادى طلاق ، منع از امر به معروف ، تزيين مردها به طلا مثل انگشتر طلا ، كثرت اولاد زنا و از جمله اين علامات مركزيّت علمى شهر مذهبى قم و حجت شدن آن بر ساير بلاد و انتشار علوم دينى از اين شهر ، به ساير شهرستان‌ها است .\r\n","page_name":" 91 ","page_number":91},
  {"content":"\r\n\r\nمهدى موعود - عليه الصلاة و السلام - آماده مىشود .\r\nهمچنان‌كه شبه جزيره عربستان و وضع عمومى دنيا به علّت فساد و خرابى دستگاه‌ها و بىنظمىها و پريشانى فوق العاده ضعفا براى ظهور حضرت خاتم الانبياء صلى الله عليه و آله آماده شد ، در آخرالزمان نيز ، دنيا براى ظهور مصلح بزرگى كه دوازدهمين جانشين آن حضرت و از فرزندان و اهل بيت او است ، آماده خواهد شد . اگر آن روز به واسطه بُعد مسافت‌ها و نبودن وسايل ارتباط و انحطاط سطح فكر مردم ، رساندن همه ملل به اين هدف عالى ميسّر نگشت ؛ ولى حتماً ظهور دين اسلام دنيا را به اين مقصد نزديك ساخت و بشر ، نمونه‌اى از آن وضع حكومت حقّ را در صدر اسلام مخصوصاً زمان پيغمبر اكرم صلى الله عليه و آله و زمان حضرت اميرالمؤمنين على عليه السلام و در استان‌هايى كه امثال سلمان ، حذيفه ، عمار و مقداد حكومت داشتند ، مشاهده كرد .\r\nچهارده قرن پيش اگر براى رساندن نداى آزادىبخش قرآن :\r\n« قُلْ يا أَهْلَ الْكِتابِ تَعالَوْا إِلى كَلِمَةٍ سَوآءٍ بَيْنَنا وَبَيْنَكُمْ أَلّا نَعْبُدَ إِلَّا اللَّهَ وَلا نُشْرِكَ بِهِ شَيْئاً وَلا يَتَّخِذَ بَعْضُنا بَعْضاً أَرْباباً مِن دُونِ اللَّهِ » ؛ « 1 »\r\n« بياييد از كلمه حقّ كه بين ما و شما يكسان است ، پيروى كنيم كه به جز خداى يكتا را نپرستيم و چيزى را با او شريك قرار ندهيم و بعضى از ما بعضى ديگر را به جاى خدا تعظيم نكنيم » .\r\nبه گوش تمام ملل ، به زمان‌هاى طولانى و فرصت‌هاى زياد احتياج بود ، امروز فاصله زمان و مكان از بين رفته و صداى يك دعوت نجات دهندهء روحانى به گوش همه كس مىرسد و به طور مسلّم در آينده ، اين وسايل كامل‌تر و بيشتر مىشود .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 64 .\r\n","page_name":" 92 ","page_number":92},
  {"content":"\r\n\r\nپيغمبر اسلام صلى الله عليه و آله زمينه را براى تحقق وعده‌اى كه در قرآن مجيد داده شد تا حدّى كه در عهده مقام تشريع و نبوّت است ، فراهم ساخت و آماده شدن زمينه‌هاى ديگر را به گذشت زمان و تحولات شگرفى كه اسلام براى جهان پيش‌بينى كرده ، واگذار فرمود و در ضمن بشارات قرآنى و اخبار متواتر صريح ، ظهور مصلح آخرالزمان حضرت ولى عصر حجة بن الحسن - ارواح العالمين له الفداء - و توسعه دين اسلام در شرق و غرب را ، به طورى كه احدى نماند مگر آنكه موحّد و زبانش به كلمه طيبه توحيد گويا شود ، وعده داد .\r\nو به حدّى اين اخبار و بشارات راجع به ظهور آن حضرت و علايم و خصوصيات و جزئيات آن در كتب بزرگان علما و مشايخ محدثين شيعه و سنى متواتر ، قطعى ، مشهور و معروف است كه در امور اعتقادى و مذهبى جز چند مورد ، كثرت اخبار و روايات به اين مقدار نيست . و بايد گفت : ايمان به رسالت پيغمبر اكرم صلى الله عليه و آله و ساير اخبار غيبى آن حضرت ، با ايمان به وقوع اين ظهور و عالم‌گير شدن دين اسلام توسط حضرت مهدى عليه السلام ملازم و توأم است .\r\nما به بسيارى از امور مذهبى و خصوصيات بعضى مطالب اعتقادى معتقديم ( و بايد هم معتقد باشيم ) ، در حالى كه در آن موارد بيشتر از چند حديث صحيح نقل نشده است ؛ پس به چنين مطلبى كه عقل و شرع آن را تأييد و تصديق كرده و از زمان پيغمبر صلى الله عليه و آله تا حال مورد توجّه علماى اسلام و مُخرجين احاديث بوده و علاوه بر علماى شيعه جمعى از علماى عامّه راجع به آن كتاب‌هايى نوشته‌اند و متجاوز از هزار حديث بر آن دلالت دارد و آياتى از قرآن مجيد به آن تفسير شده ، بايد ايمان قوىتر و باور بيشتر داشته باشيم .\r\nآرى ما معتقديم و يقين داريم سرانجام اداره امور جهان در كف با كفايت صالح‌ترين افراد بشر قرار خواهد گرفت و بشريت از آسيب ظلم و ستم نجات يافته\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو از ترس فقر ، پريشانى و ناامنىهاى گوناگون آزاد مىشود . ما مىدانيم عالم به سوى يك اينده درخشان و يك تكامل روحانى و عقلانى و نظام مستحكم دينى و الهى ، و يك عصر صلح و صفا و برادرى و همكارى پيش مىرود . به اميد آن عصر نورانى ، با نشاط فراوان و دلى زنده پابرجا ايستاده و انجام وظيفه مىكنيم و روز نيمه شعبان را كه روز تولّد آن مصلح بزرگ و نجات‌دهنده بشر است ، از اعياد بسيار بزرگ دينى شمرده و همه ساله در چنين روزى با تجديد مراسم معمول از جشن و چراغانى ، تقديم مدح و ثنا و اظهار چاكرى به آستان فرشته پاسبانش ، نشاط خود را تازه‌تر مىسازيم و از خداوند متعال براى همه شيعيان و دوستان آن حضرت در تعظيم شعائر مذهبى و عمل به وظايف دينى ، توفيق مسألت مىنماييم .\r\n« عَجَّلَ اللَّهُ تَعالى فَرَجَهُ وَسَهَّلَ اللَّهُ مَخْرَجَهُ وَجَعَلَنا مِنْ أَنْصارِهِ وَأَعْوانِهِ » .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nمصلحى كه جهان در انتظار اوست « 1 »\r\nطبق مدارك قطعى و احاديث متواتر ، هنگامى كه دنيا گرفتار سخت‌ترين اضطرابات شود و آتش ظلم و بيدادگرى در همه جا شعله‌ور گردد ، امنيت و برادرى از ميان نوع بشر رخت بربندد و زمامداران كشورها از اداره امور و مبارزه با فساد عاجز شوند ، جنگ و خونريزى و اختلاف ، نسل بشر را تهديد به انقراض كند .\r\nاختراعات مهيب و سلاح‌هاى مرگبار ، به حدّ اعلا ترقى نمايد و صفات عالى انسان از جوامع بشرى رخت بر بسته و مفاسد اخلاقى و اجتماعى جاى آن را بگيرد . ملل ضعيف و افراد ستمديده ، از توسل به مجامع و مجالسى كه به نام حفظ حقوق ضعفا و رعايت ملل كوچك تشكيل داده مىشود ، نتيجه نگيرند و خلاصه انواع جنايات و فحشا و منكرات رايج گردد . در اين موقع ، يك مصلح بزرگ الهى كه بشارت ظهور او با تمام مشخصات و خصوصيات داده شده ، قيام مىكند و دست به يك اصلاح عمومى در تمام عالم مىزند و به تمام اين بدبختىها خاتمه مىدهد .\r\nاو از دودمان پيامبر اسلام و از نسل على و فاطمه زهرا عليهم السلام خواهد بود ، به مقتضاى حديث معروف :\r\n\r\n\r\n","description":"","footnote":"\r\n( 1 ) . اين مقاله در شماره 3 مجله مكتب اسلام ( ص 6 - 10 ) چاپ شده است .\r\n","page_name":" 95 ","page_number":95},
  {"content":"\r\n\r\n« يَمْلَأُ الْأَرْضَ قِسْطاً وَعَدْلًا كَما مُلِئَتْ ظُلْماً وَجَوْراً » ؛ « 1 »\r\nكه درباره او از طرق بىشمارى روايت شده است . اين مصلح عالىمقام ، جهان را در لواى يك حكومت حقّ و عدالت خواهد آورد و نور اسلام را در همه شهرهاى بزرگ و كوچك و قراء و قصبات روشن گرداند . در همه جا احكام آسمانى قرآن اجرا شود ، مقررات و قوانين الهى ( كه از اغراض و منافع شخصى منزه است ) بر همه حكومت كند و همه سازمان‌ها در راه رفاه و آسايش خلق و عمران و آبادى بكوشند و تكامل علمى و اخلاقى بشر با بهترين برنامه شروع شود و بالاخره از فرط بهبود و ترقى سطح زندگى ، فقيرى در تمام دنيا باقى نماند .\r\nاين مطالب يك به يك مورد روايات مسلّم از طرق عامه و خاصه بوده ، كه تفصيل آن را در كتاب \" منتخب الاثر \" بيان كرده‌ايم .\r\nضمناً مراجعه به اين روايات ، ما را به اين پيشگويى عجيب و اعجازآميز كه پيشوايان مذهب در چند قرن پيش فرموده‌اند ، آشنا مىسازد و با حيرت مشاهده مىشود آنچه امروز به ظهور مىپيوندد ؛ چه در تكامل صنعت و چه در انحطاط اخلاق ، در اخبار آنان به عنوان علايم ظهور آمده است .\r\nاز جمله در قرآن كريم در آيات سوره توبه ، سوره صف ، و آيه 105 سوره انبيا و آيه 55 سوره نور وعده فرموده كه دين اسلام عالم‌گير خواهد شد و ظهور اين بزرگوار ، اين وعده را تحقّق خواهد بخشيد .\r\nو در اخبار مسلّم قطعى شيعه و سنّى ، پيامبر اسلام اين عيد بزرگ را بشارت داده و فرموده است : روزها تمام نشود و دنيا به انتها نرسد تا مهدى موعود ظهور نمايد و اگر بيش از يك روز از عمر عالم باقى نماند خداوند آن روز را به قدرى\r\n\r\n\r\n","description":"","footnote":"\r\n( 1 ) . ترجمه و آدرس اين حديث قبلًا گذشت .\r\n","page_name":" 96 ","page_number":96},
  {"content":"\r\n\r\nطولانى خواهد كرد كه اين مصلح بزرگ بيايد و جهان را از عدالت و فضيلت پر كند ، همچنان‌كه از ظلم و جور پر شده باشد .\r\nاوصاف ، كمالات ، سجاياى اين بزرگوار و برنامه دعوت و تشكيل حكومت او ، در اخبار بىشمارى وارد است ، همان‌طور كه مشخصات او از ولادت و خصوصيات رفتارش در بين مردم و طول عمر او ، علّت غيبت و وظايف مردم در زمان غيبت او نيز در اخبار آمده و موضوع بحث كتاب‌هاى زيادى از محقّقين و متتبّعين هزار سال پيش به اين طرف قرار گرفته است . و اين مباحث به قدرى توسعه يافته است كه احاطه بر آنها براى هيچ متتبّعى امكان‌پذير نيست .\r\nنويسنده در كتاب \" منتخب الاثر \" درباره مسايل فوق بر روايات بسيار دست يافته و با آنكه در مقام استقصا نبوده ، اين موفقّيت حاصل شده ، كه تواتر روايات اغلب موضوعات و عناوينى را كه اشاره شده اثبات نموده است . خوانندگان گرامى مىتوانند با مراجعه به كتاب مذكور آن را بررسى فرمايند .\r\nمقصود اين است بر هر كس كه در كتاب‌ها و جوامع حديث شيعه و سنّى تتبّع نمايد ، معلوم مىشود كه كثرت احاديث راجع به حضرت ولى عصر - ارواحنا فداه - به حدّى است كه در كمتر موضوعى از مباحث دينى به اين اندازه روايت وارد شده است و به طور مسلّم ايمان و اعتقاد به ظهور حضرتش ، از ايمان به رسالت پيغمبر اسلام غير قابل تفكيك است .\r\nحتى محدّثين بزرگ - عامّه و خاصّه - قبل از ولادت آن حضرت ، اخبار مربوط به او را در كتب خود نقل نموده‌اند ، به طورى كه جاى هيچ اشتباهى براى مسلمانان باقى نمانده است .\r\nتحوّلات جهان ، شرايط زندگى بشر و تكامل مادّيات ، تحقّق اين بشارت بزرگ را ، حتّى به كسانى كه مسايل را از نظر علل و اسباب ظاهرى مطالعه مىكنند ، نويد\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمىدهد و ثابت مىكند كه بالاخره بايد مردم جهان به يك حكومت الهى پناهنده شوند .\r\nبشرى كه به اين همه قواى طبيعت دست يافته است و مدعى است در ظرف مدتى كمتر از يك ساعت ، مىتواند موجودى در روى كره زمين زنده باقى نگذارد ، با توجّه به اينكه از معنويات و اخلاق روى گردانده و در راه ارضاى شهوات خود ، از هيچ كوششى فروگذار نمىكند و براى دست يافتن به مقاصد جاه‌طلبانه و سيطره بر ديگران ، به هر وسيله‌اى دست مىزند ، آيا آرام مىنشيند و از جنگ پرهيز مىكند ؟ !\r\nآيا همين علل و موجبات سبب نمىشود كه بشر پس از يك سلسله انقلابات جهانى آن‌گاه كه از كوشش‌ها و تلاش‌هايش جز محو مدنيت و اخلاق ثمرى نديد ، براى قبول يك حكومت عادل روحانى ، كه براساس ايمان به خدا و روز معاد تشكيل شود ، آغوش خود را بگشايد .\r\nما و هر مسلمانى در انتظار چنين روزى براى بشر هستيم ، و آينده را براى همه روشن و درخشان مىبينيم و با روحى سرشار از نشاط و اميد ، به وظايف خود مىپردازيم و جشن ميلاد اين آخرين نجات‌دهنده بشر را به جامعهء بشر ، مخصوصاً كسانى كه از ظلمت مادّيات و ظلم ستمگران ، و از ظلمات فساد و تباهى به جان آمده‌اند ، تبريك مىگوييم .\r\n« اللَّهُمَّ عَجّلْ فَرَجَهُ وَسَهّلْ مَخْرَجَهُ وَاجْعَلْنا مِنْ أَنْصارِهِ وَأَعْوانِهِ »\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nجامعه جهانى اسلامى « 1 »\r\nبرحسب عقيده عموم مسلمين و صريح آيات كريمه قرآن مجيد و احاديث شريفه ، دعوت و رسالت حضرت خاتم الانبيا محمّد صلى الله عليه و آله يك دعوت خصوصى و رسالت منطقه‌اى و اقليمى ، كه هدف آن فقط اصلاح يك مجتمع و هدايت يك قوم و ملّت و رهبرى حكومت يك ناحيه باشد ، نبوده است و قوانين اسلام و احكام قرآن ، نظام يك جامعه و برنامه مردم يك كشور و وطن و يك نژاد نيست .\r\n\r\nدعوت همگانى\r\nبلكه دعوت اسلامى ، دعوت جهانى « 2 » و تشريعات آن براى همه و هدايت جميع زن و مرد ، غنى و فقير ، سياه و سفيد ، شهرى و دهاتى و كليه طبقات و اصناف است .\r\nپيامبر اسلام ، رحمت خدا براى جهانيان و مبعوث به عالميان بود و رسالتش ، آزاد ساختن همه انسان‌ها از يوغ عادات زشت ، و استثمار و استعباد ، و دعوت به\r\n\r\n\r\n","description":"","footnote":"\r\n( 1 ) . اين مقاله در نشريه كتابخانهء مسجد اعظم ، سال 2 ، شماره 11 ، ( صفحات 9 - 15 و 56 و 57 ) چاپ شده است .\r\n( 2 ) . رجوع شود به قرآن كريم ، آياتى چون : « وَما أَرْسَلْناكَ إِلّا رَحْمَةً لِلْعالَمِينَ » و « إِنْ هُوَ إِلّا ذِكْرٌلِلْعالَمِينَ » و « قُلْ يا أَيُّهَا النّاسُ إِنّى رَسُولُ اللَّهِ إِلَيْكُمْ جَمِيعاً » و « وَمَن يَبْتَغِ غَيْرَ الْإِسْلامِ دِيناً فَلَن يُقْبَلَ مِنْهُ » كه به رسالت عامّه آن حضرت دلالت و صراحت دارند .\r\n","page_name":" 99 ","page_number":99},
  {"content":"\r\n\r\nتوحيد ، مكارم اخلاق و احترام به حقوق و شرف انسانيت مىباشد .\r\nدعوت به يكتاپرستى و راهنمايى عموم به بهترين روش عالى انسانى ، كه منتهى به اتّحاد و برداشتن فاصله‌ها و رفع تبعيضات گوناگون مىشود و كوشش براى تأسيس يك جامعه جهانى و تشكيل مدينه فاضله واقعى از مختصات اسلام است .\r\nريشه تمام اختلافات ، شرك و انصراف از خداى يگانه و پرستش غير خدا است .\r\nتشكيل حكومت‌ها با سيستم‌هاى مختلف و برنامه‌هاى متضادّ و قوانين متخالف ، همه ناشى از عدم درك معناى توحيد ، محدوديت وضع تربيت و ديدگاه بصيرت افراد است ، توجّه به فلسفه رسالت جهانى اسلام و عقيده توحيد ، ديدگاه بصيرت را وسيع مىسازد كه همه نقاط و همه انسان‌ها را از پشت پرده‌هاى ضخيم مرزها ، زبان‌ها و نژادها ببينيم و اطمينان داشته باشيم كه در سايه تعاليم عالى اسلام ، يك جامعه جهانى تأسيس گردد .\r\n\r\nتوحيد حقيقى\r\nيكى از اركان مهم دعوت اسلام ، كه فلسفه نبوات هم مبتنى بر آن است ، اين است كه مصدر تشريع و به وجود آمدن نظام‌ها و قوانين ، فقط خداوند متعال است و جعل احكام و تشريع شرايع ، مختص به ذات بىزوال عالم و حكيم بالذات او است و فقط مردم بايد در برابر احكام خدا خاضع و تسليم باشند و خضوع در برابر احكام ديگران و تسليم نظامات غير اسلامى شدن ، نشانه انحراف از راه اسلام و توجّه به شرك و عدم اهتدا به حقيقت توحيد است . « 1 »\r\n\r\n\r\n","description":"","footnote":"\r\n( 1 ) . يكى از متفكّرين بزرگ معاصر در يكى از كتاب‌هايش ، بعد از ذكر آيات چندى از قرآن مجيد نتيجه گرفته كه : دين عبارت است از قانون و حدود و شرع ، و طريقه و نظام فكرى و عملى . پس اگر انسان در پيروى از قانون و حدود ، استناد به خدا داشته باشد ، در دين خدا است . و اگر استناد به شخص و زمامدارى داشته باشد ، در دين آن زمامدار است . و اگر استناد به رئيس قبيله يا رأى عموم داشته باشد ، ناچار در دين آنها است .\r\n","page_name":" 100 ","page_number":100},
  {"content":"\r\n\r\nخضوع در برابر احكام خدا ، خضوع براى خدا و پرستش خدا است و خضوع در برابر نظام‌هايى كه مصدر آن خدا نيست ؛ پرستش غير خدا و قبول استعباد است .\r\nهركس براى خودش حقّ قانون‌گذارى و جعل احكام قائل باشد ، خود را شريك در افعال مخصوص به خدا دانسته است و هر بشرى كه براى بشر ديگر به چنين حقّى اعتراف كند ، حقّ مقام الوهيت و خدايى را براى او اعتراف نموده و بندگى خود را نسبت به او پذيرفته است .\r\n\r\nحكومت الهى\r\nاسلام مىخواهد حاكم بر مردم ، خدا و احكام خدا باشد و با تمام مظاهر شرك ، كه در آن روزگار در ايران و روم و نقاط ديگر به صورت‌هاى متعدد و با اسم احترام از زمامداران انجام مىشد ، مبارزه كرد و اولياى اسلام مانند على عليه السلام به مردم نشان دادند : آن تشريفاتى كه در دوران جاهليت در دربارهاى روم و ايران مرسوم بود ، همه خلاف روح خداپرستى بوده و تحقير مقام انسانيت افراد است .\r\nو زمامدارى مثل على عليه السلام ، كه تمام نواحى وجودش عظمت واقعى بشرى بود ، شخصاً به كارها رسيدگى مىكرد و براى فقرا آرد و نان و خرما مىبرد و از اينكه مردم براى او تشريفات قائل شوند و به رسم دوران جاهليت رفتار كنند ، به شدّت منع مىكرد ، و با لباس كهنه و وصله زده بين مردم آمد و شد داشت و خودش به بازار رفته و آنچه را لازم بود ، مىخريد و منزل مىآورد .\r\nاين شدّت و اهتمام اولياى دين براى اين بود كه كسى خود را صاحب جامعه و حاكم بر تعيين سرنوشت كسى نشناسد و همه در حكومت خدا و منطقه نفوذ\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاحكام خدا وارد باشند و صاحب مملكت و رهبر همه ، خدا باشد .\r\n\r\nاعلاميه آزادى بشر\r\nمفاد آيه شريفه :\r\n« قُلْ يا أَهْلَ الْكِتابِ تَعالَوْا إِلى كَلِمَةٍ سَوآءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّهَ وَلا نُشْرِكَ بِهِ شَيْئاً وَلا يَتَّخِذَ بَعْضُنا بَعْضاً أَرْباباً مِن دُونِ اللَّهِ » « 1 »\r\nكه اعلان آزادى و حرّيت تمام جز خدا ، صاحب اختيار و مالك او نيست . نبايد يك نفر جامعه را مال خودش بداند ، بايد همگان وارد مملكت خدا شوند و صاحب همه و صاحب اختيار همه است تا عدل ، احسان ، مساوات و برادرى جهانى همگانى گردد و تبعيض و جدايى مرتفع شود .\r\n\r\nپيشرفت سريع\r\nاين اصول بود كه موجب شد اسلام در مدت كمتر از يك قرن مانند برق پيشرفت كند و دل‌ها را روشن نمايد و ملّت ايران و ملّت روم ، كه آن همه استعباد زمامداران را ديده بودند و آن تشريفات زايد و بىاساس و در واقع پرستش‌هاى جاهلانه از زمامداران آنها را خسته كرده و بشرپرستى آنها را در پست‌ترين دركات شقاوت انداخته بود ، از اين تعاليم بيدار شدند ، « 2 » به حال آمدند و خود را شناختند .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 64 .\r\n( 2 ) . به نظر ما ضرر و فساد بشرپرستى از سنگ پرستى بيشتر است ؛ زيرا بشر در اثر تعظيم ، خضوع ، تملّق و چاپلوسى ديگران به خود مغرور مىشود و خودكام و ديكتاتور و متكبر مىشود به طورى كه از انتقاد و راهنمايى ديگران به خشم مىآيد و اظهار فرعونيّت مىكند ، و از اينكه مردم او را بپرستند و در برابر او تواضع نمايند لذّت مىبرد ، امّا سنگ پرستى ديگر اين مفاسد را ندارد ، متأسفانه بشرپرستى هنوز در دنيا حتى دنياهاى به اصطلاح متمدن به صورت‌هاى تازه و كهنه باقى است .\r\n","page_name":" 102 ","page_number":102},
  {"content":"\r\n\r\nبرادرى زمامداران اسلامى را با سربازان و افراد ديگر جامعه مىديدند ، لذّت مىبردند ، نفس راحت مىكشيدند ، طعم آزادى را چنان چشيدند كه يك باره شيفته و دلباخته اسلام شدند .\r\nاگر خلافت از مسير خود تغيير نكرده بود ، مخصوصاً حكومت امثال معاويه‌ها دوران اكاسره و قياصره « 1 » و تشريفات آنها را تجديد نكرده بود ، در دنيا اثرى از بشرپرستى وجود نداشت .\r\nپس اسلام با اين تعاليم ، ناچار به يك حكومت عادلانه و جامعه جهانى انسانى منتهى خواهد شد ، براى اينكه رسالتش دعوت عموم و شامل تمام ابناى بشر از سياه و سفيد و تساوى همه در برابر احكام خدا است .\r\n\r\nپرچم اسلام\r\nدين حقّ همه را در زير يك پرچم كه فقط به خدا تعلق دارد و به هيچ كشور ، حكومت ، نژاد و شخصى منتسب نيست ، قرار مىدهد و جامعه انسانى را مانند يك جسد مىسازد كه :\r\n« إِذَا اشْتَكى مِنْهُ عُضْوٌ ، تَداعى لَهُ سائِرُهُ بِالْحُمّى وَالسَّهَرِ » ؛\r\n« وقتى عضوى از آن به درد آيد ، ساير اعضا در تب و بيدارى با او همگام شوند » .\r\nاسم و رسم اين پرچم « اسلام » اين است كه : همه كس و اهل هر قُطر مملكت بتوانند در زير آن گرد آيند و كسى نتواند آن را به خود يا به جامعه خود منتسب سازد و در نتيجه عصبيت ايجاد گردد .\r\nپرچم اسلام ، پرچمى است كه - چنانچه از اسمش معلوم است - به اسلام\r\n\r\n\r\n","description":"","footnote":"\r\n( 1 ) . كسرى و قيصرها .\r\n","page_name":" 103 ","page_number":103},
  {"content":"\r\n\r\nو اسلام‌آورندگان در هر كجا و در هر سرزمين باشند ، تعلق دارد و در سايه آن ، عصبيت‌هاى نژادى و وطنى و عصبيت‌هاى ديگر بايد از ميان برود ؛ امّا پرچم‌هايى كه به نام‌هاى ديگر است ، رمز تفرق و اختصاص و عنوان جدايى و اختلاف‌اند .\r\nتمام تشريعات اسلام شامل همه است . اين تشريعات و تعاليم ، اگر اجرا شود ، ملّت‌ها را خود به خود به سوى جامعه جهانى مىبرد و مليت‌هاى مختلف را در مليت تمام اسلامى هضم كرده و سعادت دو جهانى آنان راتأمين مىنمايند .\r\n\r\nحكومت متّحد جهانى\r\nپس اسلام ، آيين تمام مردم جهان و دين جامعه بشرى است ؛ امّا نه آن جامعه جهانى كه \" لاينس پالينك \" و جمعى ديگر از متفكرين مىگويند و از حكومت متّحد جهانى دم مىزنند و مجلّه \" طرفداران حكومت متّحد جهانى \" افكار آنها را منتشر مىسازد ؛ زيرا اگر برفرض ، روزى آن حكومت در جهان تأسيس شود ، مثل اين سازمان‌هاى بين المللى كه بعد از جنگ اوّل و دوم جهنى تأسيس شد ، همان‌طور كه مخالفين آن مانند \" استراوس \" عقيده دارند ، براى بشر موجب زحمت و سلب آزادى ، و وسيله تسلط اقويا بر ضعفا مىشود .\r\nو به قول مخالفين حكومت متّحد جهانى ، وسيله گسترش يك ظلم مدرن در عالم خواهد شد ؛ چون اين حكومتى كه اينها عنوان كرده‌اند ، مبتنى بر ايمان به خدا و توحيد و عقايدى كه براى همه يك قدر مشترك معنوى باشد ، نيست و براساس ايمان واقعى افراد به حقوق و آزادىهاى ديگران به وجود نمىآيد .\r\nآن حكومتى كه اين آقايان مىگويند ، اين است كه : توسعه سلاح‌هاى مخرّب و اتمى كه تمدّن و نسل بشر را به خطر انداخته ، اگر يك جامعه جهانى و حكومت متّحد نباشد ، سرانجام خواه ناخواه موجب انقراض نسل بشر خواهد شد ؛ پس بايد\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبراى جلوگيرى از اين خطرات ، از هم اكنون ملل دنيا دست به كار تأسيس يك جامعه جهانى تحت لواى قانونى بشوند .\r\nاين حكومت نه به وجود خواهد آمد ؛ و نه اگر به وجود آيد ، ضامن اجرايى خواهد داشت ؛ و نه شهوات و غرايز آدمى را كه محرك او به جنگ و فتنه است ، مهار كرده و به طور صحيح راهنمايى مىنمايد ؛ و نه مىتواند يك برادرى ايمانى و انسانى در عالم به وجود آورد .\r\n\r\nبرادرى ايمانى\r\nامّا آنكه اسلام مىگويد ، هم ضامن اجرايى دارد و هم عقيده و ايمان از آن پشتيبانى مىكند و هم مردم را برادر مىسازد و هم غرايز و اميال آنها را راهنمايى مىنمايد .\r\nچنانچه در صدر اسلام ، اين موضوع عملى شد و امروز هم با موانعى كه جلو آمده و مرزهايى كه ممالك اسلامى را از هم جدا ساخته ، مع ذلك صدها ميليون مسلمان جهان ، خود را عضو يك جامعه دانسته و با هم احساس برادرى مىكنند ، و مايلند در غم و شادى با هم شريك باشند .\r\nامتياز جامعه جهانى اسلام بر هر جامعه ديگر - كوچك يا بزرگ - جوامع فعلى دنيا و جوامع قبل از اسلام به اين است كه : محور تمام امور در اين جامعه ، خدا و احكام الهى است و تعاليم اسلام براى اداره جامعه جهانى وافى و كافى است .\r\n\r\nنقش ايمان\r\nسنگر اساسى و هسته مركزى و حقيقى اين جامعه ، عقيده توحيد و ايمان به خداى يگانه است كه خالق و رازق كل است و هركس تقوا و پرهيزكارىاش بيشتر باشد ، به او نزديك‌تر است . اين جامعه جهانى اسلام داراى يك محور حقيقى است\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكه به شخص خاص تعلق ندارد و همه به او تعلق دارند ، در حالى كه جامعه جهانى \" لاينس پالينك \" و رفقايش بر يك محور واقعى اتّكا ندارد و علّت تمايل به آن ، ترس و وحشت از جنگ‌هاى جهان‌گير و جهان‌سوز است .\r\nاسلام با عقيده توحيد ، طرز تفكّر مردم را عوض مىكند ، و سطح افكار را بالا مىبرد و ديدگاه بينش افراد را وسيع مىسازد كه بدون بيم از جنگ ، و وحشت از اسلحه‌هاى مخرّب ، به هم نزديك شوند و با هم تفاهم نمايند .\r\nما يقين داريم روزى مىآيد كه اين حكومت جهانى اسلام ، عالم را اداره كند و وحدت اديان ، وحدت حكومت‌ها ، وحدت نظام‌ها و قوانين عملى گردد و مادامى كه دنيا به چنين وحدتى منتهى نشود ، اسلام تمام رسالت خود را ادا نكرده است .\r\nخوشبختانه طرفداران اصل اين وحدت‌ها هر روز در ميان جامعه بشر بيشتر مىشود - چنان‌كه گفته شد - فكر تشكيل حكومت و جامعه جهانى به ميان آمده و سازمان‌ها و مجامع بين المللى ، به اسم وحدت و براى ايجاد رابطه بين كليه ملل جهان ، تأسيس شده است ، هرچند اكثر اين مجامع و سازمان‌ها به منظور اغفال و فريب دادن مردم و اغراض سياسى باشد . مع ذلك كاشف از اين است كه يك اتّحاد عمومى و وحدت اجتماعى و دينى و سياسى ، خواسته روح و فطرت بشر است و همين حركات مجازى ، مقدّمه حركات واقعى و آمادگى حقيقى بشر براى آن حكومت جهانى اسلام است .\r\n\r\nفراهم شدن زمينه وحدت\r\nسابق بر اينكه فكر تشكيل جامعه جهانى كمتر مطرح مىشد و به تعاليم اسلام در اين زمينه كمتر توجّه مىكردند ، براى اين بود كه با وسايل ارتباط سابق ، تشكيل\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nجامعه جهانى را بسيار دشوار و بلكه ناممكن مىشمردند ؛ ولى امروز كه صنعت تلگراف ، تلويزيون ، راديو ، هواپيما و وسايل ديگر ، شهرها را ، همان‌طور كه در اخبار و احاديث رسيده به هم نزديك كرده و اهل عالم را مثل اهل يك محله و يك خانواده و فاميل قرار داده است ، زمينه تشكيل يك حكومت جهانى در سايه تعاليم مترقّى و جامع اسلام را نيز فراهم كرده است و هرچه علم و صنعت جلو برود ، زمينه اجراى احكام عالى اسلام نيز آماده‌تر و بشارت‌هاى اولياى دين به وقوع نزديك‌تر مىشود . به تدريج موقعيت‌ها و قدرت‌هاى محلّى و فردى در دنيا رو به ضعف گذارده و عموم ملل ، به طور مستقيم يا غير مستقيم در تعيين سرنوشت دنيا دخالت مىنمايند « 1 » و نظامات و قوانين منطقه‌اى از بين مىرود . يگانه نظامى كه مىتواند جايگزين تمام اين نظامات شود و همه را به طور عادلانه اداره نمايد ، نظام اسلام است .\r\nپس عالم خود به خود به سوى هدف‌هاى اسلام گام برمىدارد و اين اختلاف\r\n\r\n\r\n","description":"","footnote":"\r\n( 1 ) . فيلسوف آمريكايى \" ويليام لوكا اريسون \" مىگويد : ما به مملكت واحد و قانون و احدو قاضى واحد و حاكم واحد براى بشر اعتراف مىكنيم ، تمام شهرهاى دنيا ، شهر ما و هريك از جامعه بشر ، ابناى شهر و ابناى وطن ما هستند ، ما زمين شهرهاى خود را دوست مىداريم به مقدارى كه شهرهاى ديگر را دوست مىداريم ( البته اينكه آيا آمريكايىها در اين ادّعا صادق‌اند يا كاذب ؟ ! قضاوت آن با مردم دنيا است ) .\r\n\" دانته \" اديب شهير ايتاليايى مىگويد : واجب است تمام زمين و جماعاتى كه در آن زيست دارند ، به فرمان يك امير باشند كه آنچه را مورد حاجت است ، مالك باشد تا جنگ واقع نشود و صلح و آشتى برقرار شود .\r\n\" فولتير \" فرانسوى مىگويد : هيچ كس براى شهرهاى خودش عظمت آرزو نكرد مگر آنكه آرزومند بدبختى و نيستى ديگران شد .\r\nمتفكرين ديگر از قبيل \" صموئيل جنسون \" نيز از اين‌گونه نظرات ، كه حاكى از ميل آنها به تشكيل يك جامعه جهانى است ، دارند .\r\n","page_name":" 107 ","page_number":107},
  {"content":"\r\n\r\nنظامات ، قوانين ، سيستم‌هاى اجتماعى و سياسى را پشت سر مىگذارد و يك تفاهم عمومى اسلامى به وجود خواهد آمد و ظلم و ستم و تجاوز و افراط و تفريط پايان خواهد يافت .\r\nاسلام از آغاز ، اين آينده درخشان را براى دنيا پيش بينى كرده و صريحاً در آيات و روايات وعده قطعى داده است و بشر را به انتظار چنين روز و عصر و زمانى كه همه در زير پرچم اسلام درآيند و اهل يك دين و ملّت و حكومت شوند ، گذارده و به ظهور آن رهبر عالىقدرى كه جهان آينده را بايد اداره نمايد و عالم را پر از عدل و داد كند بشارت داده و او را به همگان معرفى نموده است .\r\n\r\nآيات قرآن مجيد\r\nدر سوره‌هاى شريف توبه ( آيه 33 ) و فتح ( آيه 28 ) و صف ( آيه 29 ) خداوند متعال مىفرمايد :\r\n« هُوَ الَّذِى أَرْسَلَ رَسُولَهُ بِالْهُدى وَدِينِ الْحَقّ لِيُظْهِرَهُ عَلَى الدّينِ كُلّهِ » ؛\r\n« آن خدا كسى است كه خود را با هدايت و راهنمايى و دين حقّ ( دين اسلام ) فرستاد ، تا آن دين را بر همه دين‌ها غالب گرداند » .\r\nدلالت اين آيات بر وعده غلبهء دين اسلام بر تمام اديان ، واضح است .\r\nدر سوره انبيا ، آيه 105 مىفرمايد :\r\n« وَلَقَدْ كَتَبْنا فِي الزَّبُورِ مِنْ بَعْدِ الذّكْرِ أَنَّ الْأَرْضَ يَرِثُها عِبادِيَ الصّالِحُونَ »\r\nاين آيه نيز دلالت دارد كه زمين از آنِ خدا است و بندگان صالح او ، آن را مالك خواهند شد .\r\nدر سوره نور ، آيه 55 مىفرمايد :\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n« وَعَدَ اللَّهُ الَّذِينَ آمَنُوا مِنكُمْ وَعَمِلُوا الصّالِحاتِ لَيَسْتَخْلِفَنَّهُمْ فِي الْأَرْضِ »\r\nدر اين دو آيه ، ضمن تأكيدات آشكار و روشن ، وعده داده شده است كه مؤمنان و صاحبان اعمال شايسته ، مالك امور و خليفه روى زمين شده و دين اسلام با قوّت و تمكين گردد و ترس و بيم آنها مرتفع و به امنيت مبدّل شود .\r\nدر سوره قصص ، آيه 5 مىفرمايد :\r\n« وَنُرِيدُ أَن نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوَارِثِينَ »\r\nاين آيه نيز از آياتى است كه برحسب تفاسير و احاديث ، ظهور حضرت ولى عصر - ارواح العالمين له الفداء - و زمامدارى جهانى آن حضرت را بشارت مىدهد . « 1 » و از حضرت اميرالمؤمنين عليه السلام ، در كتب بسيار معتبر و مآخذ معتمد مانند نهج البلاغه نقل شده كه فرمود :\r\n« لَتَعْطِفَنَّ الدُّنْيا عَلَيْنا بَعْدَ شِماسِها عَطْفَ الضَّرُوسِ عَلى وَلَدِها - وَتَلى عَقِيبَ ذلِكَ - وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوارِثِينَ » ؛ « 2 »\r\n« دنيا بر ما ( آل محمّد ) بازگردد و مهربانى نمايد ، مانند بازگشت شتر بدخو و گازگير به بچه خويش و در پى آن خواند : « وَنُرِيدُ أَن نَمُنَّ . . . » يعنى مىخواهيم بر آنان‌كه در زمين ناتوان شمرده شده‌اند ، منّت نهاده و آنها را\r\n\r\n\r\n","description":"","footnote":"\r\n( 1 ) . ترجمه سه آيه فوق قبلًا گذشت .\r\n( 2 ) . نهج البلاغه ، حكمت 209 .\r\n","page_name":" 109 ","page_number":109},
  {"content":"\r\n\r\nپيشوايان و ميراث برندگان قرار دهيم » .\r\n\r\nاحاديث شريفه\r\nاحاديث و روايات به طور متواتر از طرق عامه و خاصه دلالت دارند بر اينكه دين اسلام عالم‌گير خواهد شد و خانه‌اى نماند مگر اينكه جزء منطقه نفوذ تعاليم اسلام واقع شود ، و شهر و دهى نماند مگر اينكه صبح و شام در آن صداى اذان و شهادت به توحيد و رسالت بلند شود ، در موقعى كه انقلابات و فتن و فساد و هرج و مرج و جنگ‌هاى خانمان برانداز و قحط و غلا و امراق ، ملل را به ستوه آورده باشد ، خداوند متعال مصلح واقعى جهان ، مهدى آل محمّد صلى الله عليه و آله را كه نهمين از فرزندان حسين و فرزند گرامى امام حسن عسكرى عليه السلام است ، برانگيزد تا عالم را پر از عدل و داد كند پس از اينكه پر از ظلم و جور شده باشد ، به واسطه ظهورش ، اضطرابات و انقلابات مرتفع ، صلح و امنيت عمومى برقرار ، حكومت واحد جهانى تشكيل ، و شرق و غرب جهان را خدا به دست آن حضرت و براى او بگشايد .\r\nاين روايات در مآخذ معتبر و مصادرى كه مورد اعتماد اهل سنّت و شيعه است ، موجود است و در كتاب‌هايى كه در قرن اوّل و پيش از ولادت حضرت مهدى - عجل اللَّه تعالى فرجه - تأليف شده ، ضبط است . كسانى كه اهل اطّلاع هستند ، مىدانند در كمتر موضوعى مانند اين موضوع ، روايات و احاديث از رسول خدا صلى الله عليه و آله و ائمه طاهرين عليهم السلام و صحابه و تابعين وارد شده است « 1 » كه در حقيقت ، ايمان به ظهور آن مصلح عالم و نجات دهنده بشر ، جزء لاينفك ايمان به صدق پيغمبر اكرم صلى الله عليه و آله و تصديق به نبوّت آن حضرت است ؛ اين وعده الهى است كه\r\n\r\n\r\n","description":"","footnote":"\r\n( 1 ) . رجوع شود به شماره نهم نشريه مقاله نگارنده ( اين مقاله نيز در اين كتاب نقل شده است ) .\r\n","page_name":" 110 ","page_number":110},
  {"content":"\r\n\r\nتخلف‌ناپذير است :\r\n« إِنَّ اللَّهَ لَايُخْلِفُ الْمِيعادَ » ؛ « 1 »\r\n« هرگز خداوند نقض وعده نمىكند » .\r\nو با سنن الهى و نواميس هستى و سير تكاملى بشر موافق و به اسماء اللَّه الحسنى مانند : \" الحاكم \" ، \" العادل \" ، \" الظاهر \" و \" الغالب \" مؤيّد است .\r\n« فَلَن تَجِدَ لِسُنَّتِ اللَّهِ تَبْدِيلًا وَلَن تَجِدَ لِسُنَّتِ اللَّهِ تَحْوِيلًا » ؛ « 2 »\r\n« و طريقه خدا هرگز مبدل نخواهد شد و طريقه حقّ هرگز تغيير نمىپذيرد » .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 9 .\r\n( 2 ) . سوره فاطر ، آيه 43 .\r\n","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nاسرار و فلسفه غيبت\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nبخش دوم : پيرامون اسرار و فلسفه غيبت\r\n\r\nسرّ غيبت\r\nپيش از آنكه از فوايد و مصالح غيبت حضرت صاحب الزمان - ارواح العالمين له الفداء - سخن به ميان آوريم ، بايد در نظر بگيريم كه تاكنون علوم و دانش‌هايى كه بشر از راه‌هاى عادى تحصيل كرده ، به كشف تمام اسرار خلقت موجودات اين عالم موفّق نشده و اگر علم ، هزارها بلكه ميليون‌ها سال ديگر هم جلو برود ، هنوز معلومات او در برابر مجهولاتش بسيار مختصر و ناچيز است .\r\nو به گفته يكى از دانشمندان بزرگ ، مثل \" لا شىء \" است در مقابل بىنهايت ، و اين در صورتى است كه ما علم تمام انسان‌ها را به حساب آوريم . و امّا اگر علم يك عالِم ، و دانش يك دانشمند را بخواهيم در نظر بگيريم ، اصلًا قياس آن با اسرار و رازهاى كشف نشده ، خنده‌آور و نشانه جهل و نادانى است .\r\nجايى كه مولى اميرالمؤمنين عليه السلام مىگويد :\r\n« سُبْحانَكَ ما أَعْظَمَ ما نَرى مِنْ خَلْقِكَ ، وَما أَصْغَرَ عَظِيمَها فِي جَنْبِ ما غابَ عَنّا مِنْ قُدْرَتِكَ » ؛\r\n« منزّهى تو ! چه بزرگ است آنچه را ما از آفرينش تو مىبينيم و چه كوچك\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاست بزرگى آنچه را كه مىبينيم در برابر آنچه از قدرت تو كه از ما پنهان است » .\r\nحال ديگران معلوم است .\r\nبنابراين كسى نمىتواند نسبت به وجود يكى از پديده‌هاى اين جهان بزرگ به علّت عدم كشف سرّ پيدايش و آفرينش آن اعتراض كند و يا پاره‌اى از نظامات و قوانين عالم تكوين را بىفايده و بىمصلحت بداند .\r\nهيچ كس هم نمىتواند به طور يقين ادّعا كند كه در كوچك‌ترين پديده و حوادث جهان ، سرّى و نكته‌اى نهفته نيست همچنان‌كه كسى نمىتواند ادّعا كند به تمام اسرار عالم واقف و آگاه است . فلاسفه و حكما و دانشمندان قديم و جديد همه اين درك را براى خود افتخار دانسته و گفته‌اند :\r\n هرگز دل من ز علم محروم نشد * كم ماند ز اسرار كه مفهوم نشد\r\nهفتاد و دو سال جهد كردم شب و روز * معلومم شد كه هيچ معلوم نشد\r\nبه جايى رسيده دانش من * كه بدانم هنوز نادانم \r\nو شاعر دانشمند و حكيم عرب گويد :\r\n ما لِلتُّرابِ وَلِلْعُلُومِ وَإِنَّما * يَسْعى لِيَعْلَمَ أَنَّهُ لا يَعْلَمُ \r\nمعروف است : زنى از بزرگمهر - حكيم مشهور ايرانى - مسأله‌اى پرسيد ، حكيم در پاسخش گفت : نمىدانم .\r\nزن گفت : اى حكيم ! شاه به تو حقوق و ماهيانه مىدهد كه با سرانگشت علم و حكمت خويش ، گره از مشكلات مردم بگشايى ، شرم نمىدارى كه در جواب مسأله من ، به جهل و نادانى خود اقرار مىكنى ؟\r\nحكيم گفت : آنچه را شاه به من مىدهد ، در برابر معلومات و دانايىهايى است كه دارم ؛ ولى اگر بخواهد در مقابل مجهولات و نادانسته‌هاى من عطا كند ، هرگاه\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nتمام زر و سيم دنيا را به من بدهد ، كم داده است .\r\nپس بشر بايد در راه كشف مجهولات و درك اسرار ، همواره كوشا باشد و اگر در يك‌جا كنجكاوى و تجسّسات او در راه كشف سرّى به جايى منتهى نشد ، آن را دليل بر عدم آن نگيرد .\r\nهمان‌طور وقتى چشم‌هاى او به تلسكوپ‌هاى قوى و ميكروسكوپ‌هاى ذره‌بين مسلّح نبود ، حقّ نداشت منكر وجود موجودات ذره بينى و ميليون‌ها كرات غيرمكشوف آسمانى شود .\r\nهمان‌طور كه كسى نمىتواند صداها و امواج صوتى تحت سمعى و امواج فوق سمعى را انكار كند .\r\nو يا همانند حيواناتى كه همه رنگ‌ها را نمىبينند ، يا همه را به يك رنگ مىبينند ، نمىتواند رنگ‌هايى را كه انسان با جلوه‌هاى گوناگون مىشناسد ، انكار نمايد .\r\nاين قاعده در عالم تكوين و عالم تشريع هر دو جارى است . در عالم تشريع ، مواردى داريم كه هنوز عقل ما به فلسفهء آن بالخصوص راه نيافته و تشريع با تكوين مطابق شده است ، همان‌طور كه در عالم تكوين ، در اين موارد حقّ اعتراض نداشتيم ؛ در عالم تشريع هم حقّ ايراد و اعتراض نداريم .\r\nبله ! اگر در هريك از اين دو ناحيه ( تشريع و تكوين ) ، به موردى برخورديم كه عقل صحيح و برهان درست ما را به عدم مصلحت و شرّ آن راهنمايى كرد ، مىتوانيم ناراحت شويم ؛ ولى تا حال چنين موردى در عالم تكوين و تشريع پيدا نشده و بعد هم هرگز پيدا نخواهد شد .\r\nبعد از اين مقدمه مىگوييم : ما در ايمان به غيبت امام زمان - عجل اللَّه تعالى فرجه الشريف - به هيچ وجه محتاج به دانستن سرّ آن نيستيم و اگر فرضاً نتوانستيم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبه هيچ يك از اسرار آن برسيم ، در ايمان به آن جازم و آن را به طور قطع باور داريم و اجمالًا مىدانيم كه مصالح و فوايد بزرگى در اين غيبت است ؛ امّا ميان دانستن و ندانستن ما ، با واقع شدن و واقع نشدن آن هيچ رابطه‌اى نيست ، چنانچه اگر ما اصل غيبت را هم نشناسيم ، به واقعيت آن صدمه‌اى وارد نمىشود .\r\nغيبت آن حضرت امرى است واقع شده كه معتبرترين احاديث از آن خبر داده و جمع بسيارى از بزرگان در اين مدّت ، به درك حضور مقدّس آن حضرت نايل شده‌اند . پس ميان اين مطلب ؛ يعنى ندانستن سرّ غيبت و صحّت امكان وقوع آن هيچ ارتباطى اصلًا و قطعاً وجود ندارد . مىتوانيم بگوييم : ما سرّ غيبت آن حضرت را نمىدانيم و با اين‌حال به غيبت آن بزرگوار ايمان داريم ، مثل اينكه فايده بسيارى از چيزها را نمىدانيم ؛ ولى به وجود و هستى آنها عالِم و داناييم .\r\n\r\nسخنى در فوايد غيبت\r\nبايد دانست پرسش از سرّ غيبت در زمان ما آغاز نشده و اختصاص به اين عصر ندارد . از زمانى كه غيبت آن حضرت شروع شد ؛ بلكه پيش از آن زمان و پيش از ولادت آن حضرت ، از هنگامى كه پيغمبر و امامان - صلوات اللَّه عليهم اجمعين - از غيبت حضرت مهدى عليه السلام خبر دادند ، اين سؤالات مطرح شده : چرا غيبت مىنمايد ؟ و فايده غيبت چيست ؟\r\nو در زمان غيبت به چه نحو و چگونه از وجود شريف آن حضرت بهره‌مند مىگردند ؟\r\nدر پاسخ به اين پرسش‌ها ، راهنمايان بزرگ ، كه ما را به ظهور حضرت مهدى موعود ولى عصر - عجل اللَّه تعالى فرجه - بشارت داده‌اند ، پاسخ‌هايى فرموده‌اند .\r\nخلاصه بعضى از آن پاسخ‌ها اين است :\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n1 - علّت عمده و سرّ بزرگ و حقيقى غيبت معلوم نخواهد شد مگر پس از ظهور آن حضرت ، همان‌طور كه حكمت كارهاى خضر ، هنگامى كه موسى - على نبينا و آله و عليه السلام - با او مصاحبت داشت ، معلوم نشد مگر در وقت مفارقت آنها .\r\nهمان‌طور كه فايده و ثمرهء خلقت هر موجودى ؛ اعمّ از جماد و نبات و حيوان و انسان ، بعد از گذشتن ماه‌ها و سال‌ها ظاهر شده و مىشود .\r\n2 - حكمت‌ها و اسرار معلومى در اين غيبت است كه از آن جمله امتحان بندگان است ؛ زيرا به واسطه غيبت ، مخصوصاً اگر سرّ آن نامعلوم باشد ، مرتبه ايمان و تسليم افراد در برابر تقدير الهى ظاهر مىشود و قوت تديّن و تصديق آنان معلوم و آشكار مىگردد . همچنين در زمان غيبت به واسطه حوادث و فتنه‌هايى كه روى مىدهد ، شديدترين امتحانات از مردم به عمل مىآيد ، كه شرح آن در اينجا ميسّر نيست .\r\nو از جمله آن اسرار ، اين است كه : در دوره غيبت ، ملل جهان به تدريج براى ظهور آن مصلح حقيقى و سامان دهنده وضع بشر ، آمادگى علمى و اخلاقى و عملى پيدا كنند ؛ زيرا ظهور آن حضرت مانند ظهور انبيا و ساير حجج نيست كه مبتنى بر اسباب و علل عادى و ظاهرى باشد ؛ بلكه روش آن سرور در رهبرى جهانيان مبنى بر حقايق و حكم به واقعيات و ترك تقيّه ، شدت در امر به معروف و نهى از منكر و مؤاخذه سخت از عمّال و ارباب مناصب و رسيدگى به كارهاى آنها است ، كه انجام اين امور به تكامل علوم و و معارف ، و ترقّى و رشد فكرى و اخلاقى بشر نياز دارد ، به طورى كه استعداد عالم‌گير شدن تعاليم اسلام و جهانى شدن حكومت احكام قرآن فراهم باشد .\r\nدر خاتمه لازم است توجّه خوانندگان محترم را به كتاب‌هاى بسيار پرارزشى كه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nدر موضوع غيبت تأليف شده ؛ مانند كتاب \" غيبت نعمانى \" ، \" غيبت شيخ طوسى \" و \" كمال الدين و تمام النعمة \" جلب كنم ؛ زيرا مطالعه اين كتاب‌ها براى درك قسمتى از اسرار غيبت بسيار مفيد و سودمند است .\r\nاميد است خداوند متعال به فضل و كرم خود ، فَرج حضرت ولى عصر - ارواحنا فداه - را نزديك و چشم ما را به جمال عديم المثال آن حضرت روشن و حكومت جهانى اسلامى را تشكيل ، و دنيا را از ظلم و ستم و مفاسد سياست‌هاى متضاد و جاه‌طلبى افراد نجات بخشد ، به حقّ محمّد و آله الطاهرين عليهم السلام .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nحكمت و فلسفه غيبت\r\n« وَقُلْ رَبّ زِدْنِى عِلْماً » « 1 »\r\nبيشتر مردم گمان مىكنند حقايق اشيا را شناخته و آنچه را ديده و شنيده و پوشيده و چشيده و لمس كرده‌اند ، به حقيقتش رسيده‌اند و شايد كمترين توجّه و عنايتى به مجهولات خود نداشته باشند .\r\nآن كشاورز و باغدارى كه در صحرا و باغ به كشاورزى و باغدارى مشغول است ، تصور مىكند هيچ چيز از اشيايى كه با آنها سر و كار دارد ، از زمين و خاك و خاشاك و آب و هسته و ريشه و ساقه و شاخ و برگ و شكوفه و ميوه و دانه و سنگ و آفات نباتى بر او مجهول نيست . كارگر معدن ، چوپان گوسفند چران ، دامدار و . . .\r\nتصور مىكنند دست كم چيزهاى زير نظر خود را شناخته‌اند .\r\nافرادى كه كم و بيش درس خوانده‌اند ، نيز گرفتار همين اشتباه شده و خود را عالم به حقايق اشيا مىشمارند . مهندس برق ، معدن ، كشاورزى ، پزشك متخصص در رشته پوست ، اعصاب ، خون ، استخوان ، مغز ، جهاز هاضمه و . . . ، رياضىدان ، ستاره‌شناس ، روان‌شناس ، زيست‌شناس ، فيزيك‌دان ، شيمىدان و ديگران مىخواهند همه پديده‌هايى را كه با كار و شغل و تخصص آنان ارتباط دارد ، تعريف\r\n\r\n\r\n","description":"","footnote":"\r\n( 1 ) . سوره طه ، آيه 114 .\r\n","page_name":" 121 ","page_number":121},
  {"content":"\r\n\r\nكنند و بشناسانند ؛ امّا متأسفانه از شناساندن حقيقت آنها عاجزند و هرچه متبحّر باشند ، جز خواص و آثار و ظواهر اشيا ، حقيقتى را نشان نمىدهند و هرچه دانشمندتر شوند ، به اشكال و دشوارى و كوتاهى تعريفات ( به اصطلاح ) حقيقى داناتر مىشوند .\r\nجهان يك سلسله الغاز و رشته بسيار طولانى و درازى است كه انتها و ابتداى آن بر بشر مجهول است و در هر حلقه از حلقه‌هاى اين زنجير ، آن‌قدر معماها و الغاز نهفته است كه تصوّر دورنماى آن بشر را غرق در تعجب و تحيّر مىنمايد .\r\n« ليدى استور » مىگويد : اگر هر انسانى سخن نگويد مگر از آنچه حقيقتش را شناخته است ، سكوت و خاموشى عميق بر سراسر جهان حكومت خواهد يافت . « 1 » \" وارين ويفر \" نايب رئيس مؤسسه روكفلر مىگويد : آيا علم در ميدان نبرد با جهل و نادانى پيروز مىشود ؟ در حالى كه علم به هر پرسشى كه پاسخ مىدهد ، گرفتار پرسش‌هاى بيشتر مىشود و هرچه در راه كشف مجهولات جلوتر مىرود ، ظلمات جهل را طولانىتر مىبيند . علم بشر دائماً در ازدياد است ؛ امّا اين احساس كه تقدم نمىيابد ، به حال خود باقى است ؛ زيرا روز به روز حجم چيزهايى كه ادراك مىكنيم و آنها را نمىفهميم و نمىشناسيم ، ضخيم‌تر مىگردد . « 2 » آرى بشرى كه توانسته است بر اساس علوم آزمايشى و حسى ، برق ، بخار ، آهن ، آب ، خاك ، هوا و اتم را مسخّر كند و به سوى كرات آسمان دست تصرف دراز نمايد و عناصر را از هم بشكافد ، اين همه وسايل صناعى مانند تلفن ، تلگراف ، راديو و تلويزيون و . . . كارخانجات صنايع تحويل داده ، هنوز هم كه هنوز است ، از\r\n\r\n\r\n","description":"","footnote":"\r\n( 1 ) . مجله « المختار من ريدر زدايجست » ، ص 37 ، نوامبر 1959 .\r\n( 2 ) . مجله « المختار من ريدر زدايجست » ، ص 113 ، اكتبر 1959 .\r\n","page_name":" 122 ","page_number":122},
  {"content":"\r\n\r\nفهم و درك اين حقايقى كه شب و روز با آنها دست و پنجه نرم مىكند ، عاجز و ناتوان است .\r\nنه حقيقت برق ، نه حقيقت خاك ، نه حقيقت آب ، نه حقيقت عناصر و نه اشجار و معادن و نه سلول و هورمون و اتم و الكترون و نه . . . و نه . . . را شناخته جز ظواهر و خواصى چند ، چيزى كشف نكرده و تمام اين اشيا براى او هنوز هم معما است .\r\nبه گفته يكى از متفكرين ، آن كسانى كه انسان را حيوان ناطق ، و اسب را حيوان صاهل تعريف مىكنند ، در حالى اين تعريف را مىنمايند و غرور علمى ، باد به دماغ آنها انداخته ، كه گمان مىكنند حقيقت انسان و اسب را شناخته‌اند ؛ ولى وقتى از مَركب اين غرور پياده شوند ، مىفهمند نه خود به حقيقت انسان و حيوان رسيده‌اند و نه با اين تعريف ، كسى را به حقيقت انسان و حيوان آشنا كرده‌اند و بهتر اين است كه اين تعريفات را به قصد شناساندن حقيقت اشيا نگويند .\r\nبشر از شناختن نزديك‌ترين چيزها به خودش هم عاجز است ؛ زيرا از جانش به او چيزى نزديك‌تر نيست . آيا حيات خود را شناخته ؟ و آيا مىتواند حقيقت روح و حيات را توصيف كند ؟ آيا به حقيقت يك سلسله امور وجدانى خودش معرفت دارد ؟ آيا عشق و حبّ ، لذّت وصل ، ذوق و شجاعت و ساير وجدانيات را شناخته است ؟\r\nامّا با اين همه دشوارىها و مجهولات ، آيا بشر مىتواند وجود اين حقايق را به علّت نارسايى فهم خودش از درك حقيقت آنها ، منكر شود ؟ آيا مىتواند هزارها ميليارد و بيشتر مخلوقات و عجايب و غرايب و اشيايى را كه حتى وجود آنها بر او مجهول است ، انكار نمايد ؟ آيا مىتواند اسرار و خواص و فوايد و معانى كلمات اين كتاب قطور آفرينش را منكر شود ؟\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآيا مىتواند بگويد : چون من چيزى را نديده‌ام ، آن چيز نيست و چون سرّ و فايده چيزى را كشف نكرده‌ام ، آن چيز بىفايده و بىسرّ است ؟ !\r\nحاشا و كلّا ! بشر هرچه هم عالم و دانشمند باشد ، هرگز چنين ادّعايى را نخواهد كرد ؛ بلكه هرچه علمش بيشتر باشد ، بيشتر خود را از اين‌گونه دعاوى تبرئه مىكند .\r\nصاعقه كه هزارها سال مورد خشم و سبب ترس و بيم بشر بود ، در آن اعصارى كه علم به خواص و منافع آن پى نبرده بود و به آيات قدرت خدا و معجزات آفرينش كه در اين قوّه رهيبه پنهان است و تأثير آن در زندگى نبات و حيوان آگاه نشده بود ، آيا اين خواص و منافع را نداشت و يكى از نعمت‌هاى بزرگ خداوند متعال نبود ؟\r\nو آنهايى كه آن را فقط مظهرى از مظاهر نعمت و عذاب مىشمردند ، اشتباه نمىكردند ؟ ! « 1 » عالم و دانشمند ساختمان جهان را براساس منطق و نظام صحيح مىداند و اين ظواهر را گنجينه حقايق مىشناسد و عالم را مدرسه‌اى مىبيند كه بايد در آن حكمت و علم بياموزد و از بحث در خواص ، لوازم و آثار اجزاى اين عالم لذّت مىبرد و همين الغاز و معميات برايش لذّت‌بخش است و تحيّر او كه نتيجه يك عمر تحصيل و كاوش است ، بهترين لذايذ زندگى دانشمندانه او است ، كه هيچ لذّتى با آن برابر نمىشود .\r\nاو جهان را مانند يك مسأله پيچيده رياضى و هندسى مىبيند كه در ظاهر ، حلّ آن آسان است ؛ ولى وقتى وارد مىشود ، هرچه جلوتر مىرود ، غموضت و دشوارى\r\n\r\n\r\n","description":"","footnote":"\r\n( 1 ) . راجع به فوايد عجيب و بااهمّيت صاعقه مراجعه شود به مقاله : \" الصواعق نعمة \" تلخيص از مجله ماهيانه \" بوبيلدر ساينس \" و \" المختار من ريدر زدايجست \" ، ص 106 ، شماره اكتبر ، 1959 .\r\n","page_name":" 124 ","page_number":124},
  {"content":"\r\n\r\nو پيچيدگى آن را بيشتر مىفهمد .\r\nاين منظره براى شخص متفكر و فيلسوف بسيار نشاط بخش است و مىخواهد حيرت بر حيرتش افزوده شود و به جايى برسد كه ببيند عقل او مسلح به سلاحى نيست كه بتواند به جنگ تمام اين مجهولات برود و اين آيه قرآن مجيد را با معرفت و بصيرت تلاوت كند :\r\n« وَلَوْ أَنَّما فِي الْأَرْضِ مِن شَجَرَةٍ أَقْلامٌ وَالْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ » ؛ « 1 »\r\n« اگر هر درخت قلم بشود و آب دريا به اضافه هفت درياى ديگر مركب گردد ، باز نگارش كلمات خداوند تمام نگردد » .\r\nو بخواند :\r\n مجلس تمام گشت و به آخر رسيد عمر * ما همچنان در اوّل وصف تو مانده‌ايم \r\nبا اين حال ، در تمام كاوش‌هاى علمى و بررسىها انسان به نظم و حكمت ، منطق و غرض و اراده و قدرت و علم آفريننده اين جهان آشنا مىشود و مىفهمد كه در اين عالم بىنظمى نيست و هيچ پديده‌اى را نمىتوان بىفايده و بيهوده شمرد .\r\nاين مختصر شبح و دريچه‌اى است از عجز بشر و چگونگى درك ، فهم و شناخت و در عين حال قدرت عجيب عقل و خرد او .\r\nبا اين وصف ، اگر از درك فلسفه‌اى از فلسفه‌هاى پديده‌هاى عالم تكوين يا تشريع درماند و نتوانست آن را توجيه و تفسير كند ، يا تعبيرات و الفاظش را در تعريف آن كوتاه ديد ، ديگر نمىتواند فايده آن را منكر شود .\r\n\r\n\r\n","description":"","footnote":"\r\n( 1 ) . سوره لقمان ، آيه 27 .\r\n","page_name":" 125 ","page_number":125},
  {"content":"\r\n\r\nمثال عالم معانى و حقايق با علوم و معلومات بشر ، مثال الفاظ است با معانى و مسايل . علم الفاظ و لغات هر چه دامنه دار و وسيع باشد ، قطعاً تمام معانى را شامل نيست ؛ زيرا لغات ، الفاظ و كلمات ، محدود و متناهى است ؛ ولى معانى و اشيا نامتناهى است و هيچ‌گاه محدود و متناهى ، نامحدود و نامتناهى را فرا نخواهد گرفت ، چنانچه شاعر عرب مىگويد :\r\n وَإِنَّ قَمِيصاً خِيطَ مِنْ نَسْجِ تِسْعَةٍ * وَعِشْرِينَ حَرْفاً عَنْ مَعالِيهِ قاصِرٌ \r\nكامل‌ترين و وافىترين بيانى كه اين حقيقت را بيان كرده ، قرآن مجيد است كه در يك آيه مىفرمايد :\r\n« قُل لَوْ كانَ الْبَحْرُ مِداداً لِكَلِماتِ رَبّى لَنَفِدَ الْبَحْرُ قَبْلَ أَن تَنفَدَ كَلِماتُ رَبّى وَلَوْ جِئْنا بِمِثْلِهِ مَدَداً » ؛ « 1 »\r\n« اى پيامبر ! بگو اگر دريا براى نوشتن كلمات پروردگار من مركّب شود ، قبل از آنكه كلمات الهى تمام شود ، دريا خشك خواهد شد هرچند دريايى ديگر ضميمه آن كنند » .\r\nقرآن مجيد چهارده قرن پيش در اين آيه ، كه هر روز اعجاز و قدرت علمى آن ظاهرتر مىشود ، با فصيح‌ترين بيان ، عظمت و كثرت بىنهايت مخلوقات عالم كون را اعلام كرد و احاديث و اخبار اهل بيت نبوّت هم اين حقيقت را تشريح و روشن ساخت . مثلًا در آن عصرى كه بشر تعدادكمى از ستارگان را بيشتر نمىشناخت ، در مقام مبالغه بيان كثرت چيزى ، آن را به عدد قطرات باران و ريگ بيابان و ستارگان آسمان قياس مىكردند .\r\nو از حضرت صادق عليه السلام روايت است كه در مقام بيان قصور فهم بشر از درك\r\n\r\n\r\n","description":"","footnote":"\r\n( 1 ) . سوره كهف ، آيه 109 .\r\n","page_name":" 126 ","page_number":126},
  {"content":"\r\n\r\nحقايق مىفرمايد :\r\n« يَابْنَ آدَمَ ! لَوْ أَكَلَ قَلْبَكَ طآئِرٌ لَمْ يُشْبِعْهُ وَبَصَرَكَ لَوْ وُضِعَ عَلَيْهِ خَرْتُ إِبْرَةً لَغَطّاهُ تُرِيدُ أَنْ تَعْرِفَ بِها مَلَكُوتَ السَّمواتِ وَالْأَرْضِ » ؛ « 1 »\r\nپس از اين مقدّمه ، به كسانى كه سرّ غيبت را مىجويند و علّت و فلسفه استتار آن حضرت را مىطلبند ، مىگوييم : بپرسيد و كاوش و دقّت كنيد و تحقيق و تجسّس نماييد . ما به جستن و پرسيدن شما هيچ اعتراضى نداريم . سؤال كنيد و بجوييد ؛ زيرا اگر به علّت اصلى غيبت و واقع اين سرّ دسترسى پيدا نكنيد ، بسا كه به حواشى و حكمت‌هايى از آن آگاه شويد و بسا كه اين جستجو و كاوش شما را به يك سلسله دانستنىها رهبرى نمايد ؛ ولى اگر غرض شما از اين سؤال و جستجو ، اشكال و اعتراض باشد و مىخواهيد نرسيدن خود را به علّت غيبت و عجز درك خودتان از فهم آن را ، دليل نبودن آن بگيريد ، از راه راست و خردپسند دور افتاده‌ايد و نمىتوانيد جايى را خراب و ايمان و عقيده‌اى را متزلزل سازيد .\r\nهرگز نيافتن ، دليل نبودن نمىشود . آيا مجهولات شما همين يك موضوع است ؟\r\nآيا شما سرّ تمام پديده‌هاى عالم آفرينش را كشف كرده‌ايد ؟\r\nآيا در برابر تمام استفهام‌هايى كه بشر نسبت به اجزاى اين عالم و ظاهر و باطن آن دارد ، جواب پيدا كرده‌ايد ؟\r\nآيا چون سرّ آنها بر شما مجهول است ، آن را بىفايده مىدانيد ؟\r\nو آيا ميزان وجود فايده و عدم آن همان فهم بنده و شما است ؟\r\nيا آنكه نرسيدن خود را به اين‌گونه علل و حكمت‌هاى دليل بر ناتوانى فكر\r\n\r\n\r\n","description":"","footnote":"\r\n( 1 ) . حقّ اليقين شبّر ، ج 1 ، ص 46 ، ترجمه اين حديث قبلًا گذشت .\r\n","page_name":" 127 ","page_number":127},
  {"content":"\r\n\r\nو استعداد خود مىشماريد ؟\r\nو معتقد هستيد : اگر عقل و خرد شما به سلاح‌هاى ديگر مسلح بود و غير از اين وسايل ارتباط با خارج ، وسايل وسيع‌تر ديگر داشتيد ، حتماً به اسرار و خواص مسايل بسيار ديگر از اين عالم آگاه مىشديد ؟\r\nاگر يك دانشمند متفكر و آزموده به اين سؤالات پاسخ دهد ، يقيناً به قصور خود اعتراف مىكند و با ملاحظه مجهولاتى كه هر روز معلوم مىشود ، هيچ ندانستن را دليل نبودن نمىگيرد و در همه چيز اين جهان ، به اسرار و شگفتىهاى بىشمار معتقد خواهد بود و مىگويد :\r\n پشه چون داند كه اين باغ از كى است * كو بهاران زاد و مرگش دودى است\r\nخود چو باشد پيش نور مستقر * كرّ و فرّ و اختيار بوالبشر\r\nپيه پاره آلت بيناى او * گوشت پاره آلت گوياى او\r\nمسمع او از دو قطعه استخوان * مدركش دو قطره خون ؛ يعنى جنان\r\nكرمكى و از قذر آكنده‌اى * طمطراقى در جهان افكنده‌اى \r\nپس اين قدر دنبال فلسفهء غيبت و پرسش از آن نباشيد ، غيبت امرى حاصل شده و واقع شده است . سرّ غيبت دانسته شود يا نشود ، غيبت واقع شده است و ندانستن شما هيچ‌گاه برهان نفى و رد آن نيست .\r\nما به قضا و قدر معتقديم ، و كم و بيش برحسب اطلاعات فلسفى و راهنمايىهاى قرآن و اهل بيت از آن چيزهايى مىدانيم ؛ امّا آيا كسى مىتواند از تمام تفاصيل قضا و قدر اظهار علم و اطّلاع كند . لذا از تفكّر در قضا و قدر نهى شده و فرمودند :\r\n« وادٍ مُظْلَمٍ فَلا تَسْلُكُوهُ » ؛\r\n« وادى تاريكى است در آن سلوك نكنيد و اسب طلب را اينجا نرانيد كه\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nخسته و مانده مىشويد » .\r\n در اين وادى مران زنهار زنهار * كه در اوّل قدم گردى گرفتار\r\nشكار كس نشد عنقا به دوران * چرا دام افكنى اى مرد نادان « 1 » \r\nامور تكوين و تشريع از همه جهات تحت احاطه فكر بشر در نخواهد آمد و بشر نمىتواند تمام نواحى اين امور را بررسى و به جميع اطراف آن برسد .\r\n كس ندانست كه منزلگه معشوق كجاست * اين قدر هست كه بانگ جرسى مىآيد\r\nز آتش وادى ايمن ، نه منم خرم و بس * موسى اينجا به اميد قبسى مىآيد\r\nاين شرح وادى بىنهايت كز وصف يار گفتند * حرفى است از هزاران كاندر عبارت آمد \r\nاينجا ديگر مقام ، مقام تسليم و ايمان است ؛ امّا در عين حال نه ايمان بىدليل و نه ايمان تعبدى خالص ؛ بلكه ايمانى كه از راهنمايى عقل و وجدان آگاه بشر سرچشمه گرفته و زبان وحى و آيات قرآن مجيد و احاديث متواتر و معجزات و شرفيابىهاى جمعى از خواص ، ما را به آن دلالت و راهنمايى كرده است .\r\nپس آنچه بگوييم راجع به اسرار غيبت ، بيشتر مربوط به فوايد و آثار آن است ، و الّا علّت اصلى آن بر ما مجهول است .\r\nو اين است معناى احاديث شريفه‌اى كه در آن تصريح شده به اينكه سرّ غيبت آشكار نشود مگر بعد از ظهور ؛ چنانچه سرّ آفرينش درخت‌ها ظاهر نمىشود مگر بعد از ظهور ثمره و ميوه ، و حكمت باران آشكار نشود مگر بعد از زنده شدن زمين\r\n\r\n\r\n","description":"","footnote":"\r\n( 1 ) . اين دو بيت از گنج دانش يا صد پند مرحوم آيت اللَّه والد نگارنده است .\r\n","page_name":" 129 ","page_number":129},
  {"content":"\r\n\r\nو سبز و خرم شدن باغ‌ها و بوستان‌ها و مزارع .\r\nشيخ صدوق در كتاب \" كمال الدين \" و \" علل الشرايع \" به سند خود از عبد اللَّه بن فضل هاشمى روايت كرده است كه گفت : شنيدم امام جعفر صادق عليه السلام فرمود :\r\nالبته براى صاحب اين امر غيبتى است كه چاره‌اى از آن نيست ، در آن هر باطل جو ، به ريب و شك مىافتد .\r\nعرض كردم : چرا ؟ فدايت شوم .\r\nفرمود : براى امرى كه در فاش كردن آن ، به ما اذن داده نشده است .\r\nگفتم : پس وجه حكمت در غيبت او چيست ؟\r\nفرمود : وجه حكمتى كه در غيبت حجت‌هاى خدا پيش از آن حضرت بود .\r\nبه درستى كه وجه حكمت غيبت كشف نمىشود مگر بعد از ظهور او ، چنانچه وجه حكمت كارهاى ( حضرت خضر ) از سوراخ كردن كشتى ، كشتن غلام و به پا داشتن ديوار ، براى حضرت موسى - على نبينا و آله و عليه السلام - كشف نشد مگر در هنگام مفارقت آنها از يكديگر .\r\nاى پسر فضل ! اين \" غيبت \" ، امرى است از امر خداى تعالى و سرّى است از سرّ خدا و غيبى است از علوم غيبى خدا . و پس از آنكه ما دانستيم خداوند حكيم است ، گواهى داده‌ايم به اينكه كار و گفتارهاى او ، همه موافق حكمت است ، هرچند وجه آن بر ما روشن نشده باشد . « 1 » مع ذلك ما برخى از فوايد و منافع و امورى را كه با غيبت آن حضرت ارتباط دارد و استناد غيبت به آن امور ، عقلًا و عرفاً صحيح است ، به طورى كه از اخبار\r\n\r\n\r\n","description":"","footnote":"\r\n( 1 ) . منتخب الاثر نگارنده ، باب 28 ، فصل 2 ، ح 1 .\r\n","page_name":" 130 ","page_number":130},
  {"content":"\r\n\r\nو كلمات دانشمندان و متفكرين اسلام استفاده مىشود . در ضمن چند بحث آينده ، مورد بررسى و توضيح قرار مىدهيم . ان شاء اللَّه تعالى .\r\n\r\nبيم از كشته شدن\r\n« وَأَوْحَيْنا إِلى أُمّ مُوسى أَنْ أَرْضِعِيهِ فَإِذَا خِفْتِ عَلَيْهِ فَأَلْقِيهِ فِي الْيَمّ وَلا تَخَافِي وَلا تَحْزَنِى إِنّا رآدُّوهُ إِلَيْكِ وَجاعِلُوهُ مِنَ الْمُرْسَلِينَ » ؛ « 1 »\r\n« و ما به مادر موسى وحى كرديم كه طفلت را شير بده و چون ترسان شدى ، او را به دريا افكن و هرگز بر او مترس و محزون مباش ؛ ما او را به تو برمىگردانيم و او را پيامبر قرار مىدهيم » .\r\n« فَفَرَرْتُ مِنكُمْ لَمّا خِفْتُكُمْ فَوَهَبَ لِى رَبّى حُكْماً وَجَعَلَنِى مِنَ الْمُرْسَلِينَ » ؛ « 2 »\r\n« آن‌گاه كه از ترس شما گريختم ، خداى من ، مرا علم و حكمت عطا فرمود و از پيامبران خود قرار داد » .\r\nشيخ كلينى و شيخ طوسى رحمهما الله در كتاب \" كافى \" و \" غيبت \" ، به سند خود از زراره روايت كرده‌اند كه گفت : شنيدم حضرت صادق عليه السلام فرمود : براى قائم عليه السلام پيش از آنكه قيام فرمايد ، غيبتى است .\r\nعرض كردم : براى چه ؟\r\nفرمود : براى آنكه از كشته شدن بيم دارد .\r\nچنانچه از اين حديث و بعضى احاديث ديگر استفاده مىشود ، يكى از موجبات غيبت ، خوف قتل و بيم از كشته شدن است كه هم با حدوث غيبت و هم\r\n\r\n\r\n","description":"","footnote":"\r\n( 1 ) . سوره قصص ، آيه 7 .\r\n( 2 ) . سوره شعراء ، آيه 21 .\r\n","page_name":" 131 ","page_number":131},
  {"content":"\r\n\r\nبا بقاى آن ارتباط دارد .\r\nامّا اينكه بيم از قتل و نداشتن تأمين جانى ، سبب غيبت شده باشد ؛ با مراجعه به كتاب‌هاى مورد اعتماد و تواريخ و احاديث معلوم مىشود ؛ زيرا بنى عباس به ملاحظه آنكه شنيده بودند و مىدانستند در خاندان پيغمبر و از فرزندان على و فاطمه عليهما السلام ، شخصيتى پيدا خواهد شد كه حكومت جباران و مستبدان به دست او برچيده مىشود و آن شخص ، فرزند امام حسن عسكرى عليه السلام است ، در مقام كشتن او برآمدند و همانطور كه فرعون نسبت به حضرت موسى عليه السلام رفتار كرد ، براى آنكه از ولادت آن حضرت مطّلع شوند ، نخست جاسوسان و كارآگاهان گماشتند ، و بعد هم خواستند شخص او را بيابند و دستگير سازند ؛ ولى خداى تعالى آن حضرت را حفظ كرد و دشمنان او را نااميد ساخت . و برحسب ظاهر نيز جنگ‌هاى داخلى بزرگ و ابتلاى بنى عباس به شورش و انقلاب \" صاحب الزنج \" ، آنها را از تعقيب اين موضوع بازداشت و چنانچه از درب منبت صفه - سرداب مقدّس - كه از آثار گرانبهاى باستانى و يادگار عهد الناصر لدين اللَّه - خليفه بزرگ و دانشمند بنى عباس است - معلوم مىشود اين خليفه به وجود و ولادت و غيبت آن حضرت ايمان داشته و از حكايت \" اسمعيل هرقلى \" ، كه در \" كشف الغمه \" به نقل صحيح و قطع‌آور روايت شده ، استفاده مىشود كه المستنصر باللَّه خليفه و بانى مدرسه المستنصريه بغداد نيز به آن حضرت ايمان داشته و با اعطاى هزار دينار به اسمعيل مىخواست به آستان امام عرض ارادت و ادبى بنمايد و چون اسمعيل به دستور امام از قبول آن خوددارى كرد ، خليفه از شدت ناراحتى و تأثّر گريست .\r\nحاصل اينكه حدوث غيبت با خوف از قتل ارتباط داشته و دستگاه حكومتى عصر ولادت آن حضرت از اين لحاظ ناراحت و در انديشه بوده و ولادت و وجود امام عليه السلام را به عنوان يك خطر جدّى براى خود تلقى مىكرده ، شكى نيست . و اگر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمىتوانستند بىدرنگ آن حضرت را شهيد مىكردند ؛ لذا ولادت امام از آنان پنهان ماند ، چنانچه ولادت موسى - على نبينا و آله و عليه السلام - از فرعونيان مخفى ماند . پس از ولادت نيز ، شخص آن حضرت از انظار آنان مخفى گشت و هرچه جهد و تلاش كردند ، او را نيافتند .\r\nامّا بيان ارتباط بقاى غيبت با خوف از قتل اين است كه اگرچه خداوند متعال ، قادر و توانا است كه در هر زمان و هر ساعت آن حضرت را ظاهر و به طور قهر و غلبه بر تمام ملل و حكومت‌ها ، پيش از فراهم شدن اسباب ، غالب سازد ؛ ولى چون خداوند جريان اين جهان را بر مجراى اسباب و مسبّبات قرار داده ، تا اسباب چنان ظهورى فراهم نشود ، قيام آن حضرت به تأخير خواهد افتاد و اگر پيش از فراهم شدن اسباب و مقدمات ظاهر شود ، از خطر قتل مصون نخواهد ماند .\r\nچنانچه اگر پيغمبر اكرم صلى الله عليه و آله در آغاز بعثت دست به كار جهاد و دفاع مىشد ، بىموقع و نابهنگام بود ؛ ولى وقتى موقعش رسيد ، فرمان دفاع و جهاد صادر و نصرت خدا نازل شد و اسلام پيشرفت كرد .\r\nپرسش : چرا آن حضرت مانند نياكان خود ظاهر نمىشود تا يا مظفر و پيروز شود و يا در راه خدا كشته و شهيد گردد ؟\r\nپاسخ : ظهور آن حضرت براى اتمام نور اللَّه و تحقق مطلق هدف دعوت انبيا و صلح و صفا و عدل و داد و امنيت عمومى در زير پرچم اسلام و يكتاپرستى و اجراى احكام قرآن مجيد در سراسر گيتى است .\r\nو پرواضح است كه مُجرى اين برنامه بايد در شرايطى قيام كند كه موفّقيت و پيروزى او صد در صد حتمى باشد ، چنان‌كه توضيح داده شد ، مانعى از نزول امداد غيبى و نصرت آسمانى از نظر حكمت الهى در ميان نباشد .\r\nو اگر به صورت ديگر ، كه منتهى به تحقق اين هدف نگردد ، ظهور نمايد ، نقض\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nغرض خواهد شد و باز هم بايد بشر در انتظار حصول وعده‌هاى الهى بماند .\r\n\r\nبه گردن نداشتن بيعت\r\nيكى از علايم و مشخصات امام منتظر و مهدى آخرالزمان عليه السلام اين است كه بيعت هيچ كس و هيچ حكومت غاصب و ستمگرى ، حتى به عنوان تقيه بر گردن او نيست و ظاهر مىشود در حالى كه نسبت به احدى از جبابره و حكومت‌هاى مختلف تمكين و تسليمى نداشته و از راه تقيه هم حكومت‌هاى غير اسلامى و حكومت‌هايى را كه تمام اسلامى نيست در ظاهر امضا نكرده است . او اكمل مظاهر اسم \" العادل \" و \" السلطان \" و \" الغالب \" و \" الحاكم \" است و چنان شخصيت و مقامى ، از اينكه تحت سلطنت غير خدا واقع شود ، يا به حكومتى از حكومت‌هاى جائر به تقيه رأى داه باشد ، برحسب اخبار محفوظ و محروس است ، چنانچه از اخبار كثير استفاده مىشود ، آن حضرت به تقيه عمل نخواهد كرد و حق را آشكار و باطل را از صفحه روزگار برخواهد انداخت .\r\nپس يكى از حِكَم و مصالح غيبت اين است كه آن حضرت پيش از رسيدن وقت ظهور و مأمور شدن به قيام مانند پدران بزرگوارش ناچار نمىشود از راه تقيه با خلفا و زمامداران و سياستمداران وقت بيعت نمايد و وقتى ظاهر مىشود كه هيچ بيعتى در گردن او نيست و هيچ حكومتى را بر خود ، غير از حكومت خدا و احكام و قوانين قرآن حتى به ظاهر و تقيّه هم ، نپذيرفته است .\r\nو اين معنى از چند حديث كه در \" كمال الدين \" ( باب 48 ، باب علّت غيبت ) و در \" عيون \" و \" علل \" و كتاب‌هاى ديگر روايت شده ، استفاده مىشود ، از جمله در حديث هشام بن سالم ، حضرت صادق عليه السلام مىفرمايد :\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n« يَقُومُ الْقآئِمُ وَلَيْسَ فِي عُنُقِهِ بَيْعَةٌ لِأَحَدٍ » ؛\r\n« قائم عليه السلام قيام مىكند در حالى كه در گردن او بيعت براى احدى نيست » .\r\nو نيز در روايت حسن بن على بن فضّال است كه وقتى آن حضرت خبر از غيبت امام ، پس از وفات امام حسن عسكرى عليه السلام داد ، پرسيد : براى چه ؟\r\nحضرت رضا عليه السلام فرمود : براى آنكه در گردن او بيعت براى كسى نباشد چون به شمشير قيام كند .\r\n\r\nتخليص و امتحان\r\nيكى از مصالح غيبت ، تخليص و آزمايش مرتبهء تسليم و معرفت و ايمان شيعيان است .\r\nچنانچه مىدانيم و عمل و شرع و آيات و احاديث بر آن دلالت دارد ، يكى از سنن الهى كه همواره جارى و برقرار بوده و هست ، امتحان بندگان و انتخاب صُلحا و زبده‌گيرى و برگزيدن است . زندگى و مرگ ، بينوايى و توانگرى ، تندرستى و بيمارى ، جاه و مقام ، داشتن و نداشتن هر نعمت و گردش هر حالت ، مصايب و مكاره ، خوشحالىها و شادمانىها ، همه وسايل تخليص و تربيت و امتحان و ارتياض و براى ظهور كمالات و فعليت استعدادات و نمايش شخصيت و ايمان و صبر و استقامت افراد و درجه حضور و تسليم آنها در اطاعت از اوامر خداوند جهان است .\r\nبه طورى كه از اخبار استفاده مىشود ؛ امتحان به غيبت حضرت مهدى عليه السلام از شديدترين امتحانات است ، به دو جهت : « 1 » جهت اوّل : چون اصل غيبت كه بسيار طولانى مىشود ، بيشتر مردم در ريب\r\n\r\n\r\n","description":"","footnote":"\r\n( 1 ) . مراجعه شود به كتاب منتخب الاثر ، تأليف نگارنده ، فصل 2 ، باب 28 و 47 .\r\n","page_name":" 135 ","page_number":135},
  {"content":"\r\n\r\nو شك مىافتند ، و برخى در اصل ولادت و بعضى در بقاى آن حضرت شك مىنمايند و جز اشخاص مخلص و بامعرفت و آزموده ، كسى بر ايمان و عقيده به امامت آن حضرت باقى نخواهد ماند . چنانچه پيغمبر اعظم صلى الله عليه و آله در ضمن روايت معروفى كه جابر روايت كرده است فرمود :\r\n« ذلِكَ الَّذِي يَغِيبُ عَنْ شِيعَتِهِ وَأَوْلِيآئِهِ غَيْبَةً لا يَثْبُتُ فِيها عَلَى الْقَوْلِ بِإِمامَتِهِ إِلّا مَنْ امْتَحَنَ اللَّهُ قَلْبَهُ لِلْإِيمانِ » « 1 »\r\nو معلوم است كه ايمان به بقا و حيات و عمر و غيبت طولانى و انتظار ظهور در دوران بسيار طولانى غيبت ، ايمان به غيبت ، دليل حسن اعتقاد و اعتماد به خبرهاى غيبى پيغمبر صلى الله عليه و آله و ائمه عليهم السلام و نشانهء ايمان به قدرت الهى ، و علامت قوّت تسليم و تمكين از برنامه‌هاى دينى است . براى اينكه ايمان كامل و صادق به امور غيبى حاصل نمىشود مگر براى اهل يقين و پرهيزكاران و كسانى كه از تاريكى وساوس نجات يافته و به سر منزل اطمينان نفس و ثبات عقيده رسيده و دلشان از انوار هدايت منوّر و روشن شده باشد و به استبعادات و شبهات واهى اعتنا نكرده ، در راه ديندارى و ولايت ، لغزش قدم و تزلزل نيابند .\r\nجهت دوم : شدت‌ها و پيش آمدهاى ناگوار و تغييرات و تحولاتى است كه در دوره غيبت روى داده و مردم را زير و رو مىسازد ، به طورى كه حفظ ايمان و استقامت بسيار دشوار مىگردد و ايمان افراد در مخاطرات سخت واقع مىشود ، چنانچه از حضرت صادق عليه السلام روايت شده است كه فرمود : آن كس كه بخواهد در عصر غيبت به دينش متمسك و ملتزم باشد ، مثل كسى است كه شاخهء درخت خار را با دست بزند تا خارهايش قطع گردد . سپس امام با دست خود به اين كار اشاره\r\n\r\n\r\n","description":"","footnote":"\r\n( 1 ) . منتخب الاثر ، فصل 1 ، باب 8 ، ح 4 .\r\n","page_name":" 136 ","page_number":136},
  {"content":"\r\n\r\nكرده ، آن‌گاه فرمود : به درستى كه براى صاحب اين امر غيبتى است ، پس بايد هر بنده خداى بپرهيزد و به دينش متمسك گردد .\r\nاينك متن حديث :\r\n« إِنَّ لِصاحِبِ هذِهِ الْأَمْرِ غَيْبَةٌ ، الْمُتَمَسّكُ فِيها بِدَيْنِهِ كَالْخارِطِ لِلْقُتادِ . ثُمَّ قالَ : هكَذا بِيَدِهِ . ثُمَّ قالَ : إِنَّ لِصاحِبِ هذَا الْأَمْرِ غَيْبَةٌ فَلْيَتَّقِ اللَّهَ عَبْدُهُ وَلْيَتَمَسَّكَ بِدِينِهِ » « 1 »\r\nدر دوران غيبت ، جمال ظاهر دنيا هر چه بيشتر و بهتر جلوه‌گر و دل‌فريب مىشود . اسباب معاصى و گناهان و لذايذ حيوانى بيش از همه وقت فراهم و در دسترس عموم قرار مىگيرد . بساط لهو و لعب و غنا و خوانندگى و طرب همه جا گسترده مىشود . زن‌ها و مردهاى بيگانه با هم امتزاج و اختلاطهاى نامشروع و خلاف عفّت و نجابت پيدا كنند . كسب‌هاى حرام متداول و رسمى و معاش اكثر مردم از راه‌هاى حرام باشد ، و براى مؤمن ضربت شمشير از به دست آوردن يك درهم حلال آسان‌تر باشد . ماديّات و دنياپرستى بر مردم غالب ، و مقامات و مناصب به دست كسانى افتد كه به احكام خدا پاىبند و ملتزم نباشند . زنان را در رتق و فتق امور عامه و كارهايى كه به عهده مردها است ، دخالت دهند . ربا و ميگسارى و فروش شراب و قمار و بىعفتى و فحشاء علنى گردد .\r\nاهل دين و امانت و ايمان ، ذليل ؛ و نابكاران و اراذل و بىدينان ، به ظاهر عزيز گردند . امر به معروف و نهى از منكر ترك و عكس آن رايج شود . معروف را منكر و منكر را معروف شناسند . به معصيت و گناه و همكارى با ستمگران افتخار نمايند .\r\n\r\n\r\n","description":"","footnote":"\r\n( 1 ) . كمال الدين ، ج 2 ، ص 16 ، ح 34 ، ب 34 و منتخب الاثر تأليف نگارنده ، فصل 2 ، ب 27 ، حديث 10 .\r\n","page_name":" 137 ","page_number":137},
  {"content":"\r\n\r\nامانت را غنيمت و صدقه را غرامت شمارند .\r\nشعائر و آداب اسلام را ترك و آداب و شعائر كفار را رسمى كنند . اهل حقّ خانه‌نشين و ناپاكان و خدانشناسان مصدر امور گردند . زن‌ها با گستاخى تمام ، آداب و سنن اسلامى را ترك و به وضع دوران جاهليت برگردند . به واسطه تسلط و غلبه كفار و استبداد اشرار ، آن چنان مؤمنان در فشار واقع و از آزادى محروم شوند كه كسى را جرأت آن نباشد كه نام خدا را ببرد مگر در پنهانى . و به طورى كار حفظ ايمان سخت شود كه شخص صبح كند در حالى كه در شمار مؤمنان و مسلمانان است و شب كند در حالى كه از اسلام بيرون رفته و كافر شده باشد .\r\nاز حضرت صادق عليه السلام روايت شده است كه فرمود : اين امر براى شما واقع نخواهد شد مگر پس از نااميدى . نه به خدا نمىآيد تا شما ( مؤمن و منافق ) از هم جدا شويد . نه به خدا نخواهد آمد تا شقى شود هر كس شقى مىگردد و سعيد گردد هر كس سعيد مىگردد . « 1 » و در روايت ابن عباس است كه پيامبر اعظم صلى الله عليه و آله فرمود : كسانى كه در زمان غيبت او بر عقيده به امامت او ثابت باشند ، از كبريت احمر كمياب‌ترند .\r\nپس جابر به پا خاست و عرض كرد : يا رسول اللَّه ! آيا براى قائم از فرزندان تو غيبت است ؟\r\nفرمود : آرى سوگند به پروردگارم و بايد خدا گروندگان را تخليص كند و كفار را محو سازد . اى جابر ! اين امرى است ( كار بزرگى است ) از كارهاى خدا و سرّى است از اسرار خدا كه از بندگان خدا پوشيده است . پس برحذر باش از شك در آن ؛ پس به\r\n\r\n\r\n","description":"","footnote":"\r\n( 1 ) . كمالد الدين ، ج 2 ، ب 34 ، ص 15 ، ح 31 .\r\n","page_name":" 138 ","page_number":138},
  {"content":"\r\n\r\nدرستى كه شك در كار خداوند عزّوجلّ كفر است . « 1 » و در حديث عبدالرحمن بن سليط ، امام حسين عليه السلام مىفرمايد : از ما دوازده نفر مهدى ( هدايت شده ) باشند ، كه نخستين ايشان اميرالمؤمنين على بن ابىطالب و آخر ايشان نهمين از فرزندان من است ، او است امام قائم به حقّ كه خدا زمين را پس از مردگى به او زنده سازد و دين را به او ظاهر و بر هر دين پيروز گرداند اگرچه مشركان كراهت داشته باشند ، براى او غيبتى است كه جمعى در آن از دين مرتد و بيگانه شوند و ديگران بر دين خود ثابت مانده و اذيت شوند ، به آنها گفته شود :\r\nچه زمان اين وعده انجام شود ( چه وقت قائم قيام كند ) اگر راست گويانيد ؟ آگاه باش كه صبر كننده در عصر غيبت او بر اذيت و تكذيب ، مانند جهاد كننده با شمشير در پيش روى پيغمبر خدا است . « 2 »\r\n\r\nآماده شدن اوضاع جهان\r\nيكى از مصالح غيبت ، انتظار كمال استعداد بشر و آمادگى فكرى او براى ظهور آن حضرت است ؛ زيرا روش و سيره آن حضرت ، مبنى بر رعايت امور ظاهرى و حكم به ظواهر نيست ؛ بلكه مبنى بر رعايت حقايق و حكم به واقعيات و ترك تقيه و مسامحه نكردن در امور دينى و احقاق حقوق و رد مظالم و برقرار عدالت واقعى و اجراى تمام احكام اسلامى است .\r\nآنچه را كه دشمنان اسلام و مخالفان اصلاحات و سياستمداران رياست طلب\r\n\r\n\r\n","description":"","footnote":"\r\n( 1 ) . كمال الدين ، ج 1 ، ب 26 ، ص 404 و 405 ، ح 7 .\r\n( 2 ) . كمال الدين ، ج 1 ، ب 30 ، ص 434 ، ح 3 . مخفى نماند اخبار راجع به شدت اين امتحان بسيار است . مراجعه شود به : غيبت نعمانى و غيبت شيخ طوسى و كمال الدين صدوق - رضوان اللَّه عليهم - و منتخب الاثر اين حقير .\r\n","page_name":" 139 ","page_number":139},
  {"content":"\r\n\r\nسازمان داده‌اند ، باطل و خراب مىكند و آنچه را كه از احكام اسلام متروك و ضايع كرده‌اند ، همه را اجرا و زنده مىسازد و اسلامى را كه جدّش پيغمبر اعظم صلى الله عليه و آله آورده و در اثر مظالم صاحبان نفوذ و زمامداران خودسر و دنياطلبان ، مهجور و از رسميت افتاده ، از نور رسميت جهانى مىدهد و خلق را به همان دعوت اسلام و قرآن باز مىگرداند . از عمّال و صاحب منصبان و متصديان و مصادر امور مردم به شدّت مؤاخذه مىنمايد و با اهل معصيت و ستم هيچ‌گونه سازش و مداهنه‌اى ننمايد و حكومت جهانى اسلام را تشكيل دهد .\r\nمعلوم است كه انجام اين برنامه و اين انقلاب همه‌جانبه ، محتاج به ترقّى بشر در ناحيه علوم و معارف و فكر و اخلاق و آمادگى جامعه براى پذيرش و استقبال از اين نهضت و لياقت زمامدارى آن رهبر عظيم الشأن مىباشد . بايد اصحاب خاص كه در يارى آن حضرت ثابت قدم و در معرفت و بصيرت كامل باشند ، به عدد معين در احاديث پيدا شوند و مزاج جهان آماده چنان ظهورى بشود و جامعه بشر و ملّت‌ها بفهمند كه هيئت‌هاى حاكم در رژيم‌هاى گوناگون از عهده اداره امور برنمىآيند ، و مكتب‌هاى سياسى و اقتصادى مختلف دردى را درمان نمىكنند و اجتماعات و كنفرانس‌ها و سازمان‌هاى بين المللى و طرح‌ها و كوشش‌هاى آنها به عنوان حفظ حقوق بشر نقشى را ايفا نخواهند كرد و در اصلاحات از تمام اين طرح‌ها كه امروز و فردا مطرح مىشود مأيوس شوند و فساد و طغيان شهوات و ظلم و ستم همه را در رنج و فشار گذارد ، همان‌طور كه در روايات است ، بىعفتى و فحشا به قدرى رواج پيدا كند كه در كنار خيابان‌ها و ملأ عام ، زن و مرد علناً مانند حيوانات از ارتكاب آن شرم نكنند و حيا و آزرم آنها از ميان برود .\r\nچنانچه مىبينيم طرح‌هايى كه داده مىشود و پىريزىهايى كه مىكنند ، در مسير مخالف تمدّن واقعى و مروّج ظلم و فساد و سبب اضطراب و نگرانى و عقده‌هاى روحى و ارتداد و ارتجاع است و بيشتر به تأمين جنبه‌هاى حيوانى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nو جسمى توجّه مىشود و به جنبه‌هاى انسانى و روحى اعتنا ندارند .\r\nوقتى اوضاع و احوال اين‌گونه شد و از تمدّن ( منهاى انسانيت ) كنونى همه به ستوه آمدند و تاريكى جهان را فرا گرفت ، ظهور يك مرد الهى و پرتو عنايات غيبى با حسن استقبال مواجه مىشود و تاريكىها از هم شكافته و به تشنگان جام حقيقت و عدالت ، آب زلال معرفت و سعادت مىدهد و در كالبد اين بشر دل مرده ، روح نو مىدمد كه :\r\n« اعْلَمُوا أَنَّ اللَّهَ يُحْىِ الْأَرْضَ بَعْدَ مَوْتِها » ؛ « 1 »\r\n« بدانيد كه خداوند زمين را بعد از مردن ، زنده مىگرداند » .\r\nدر اين شرايط ، پذيرش جامعه از نداى روحانى يك منادى آسمانى بىنظير خواهد بود ؛ زيرا در شدت تاريكى درخشندگى نور ظاهرتر و ارج و اثر آن آشكارتر است ؛ ولى اگر شرايط و اوضاع و احوال مساعد نباشد و تأخيرى كه در ظهور آن حضرت ، حكمت الهى اقتضاى آن را دارد ، واقع نشود ، نتايج و فوايدى كه از اين ظهور منظور است حاصل نمىگردد .\r\nپس بايد اين ظهور تا وقت معلوم به تأخير افتد و در هنگامى كه شرايط آن حاصل و حكمت الهى مقتضى شد و منادى آسمانى آن را اعلام كرد ، انجام شود و كسى از وقت آن اطّلاع ندارد و هر كس ، وقتى براى آن معين كند ، دروغ گفته است .\r\nاز حضرت صادق عليه السلام روايت است كه فرمود : از براى ظهور ، وقتى نيست براى آنكه مانند روز قيامت علم آن در نزد خدا است ، تا اينكه فرمود : براى ظهور مهدى ما كسى وقتى معيّن نكند ، مگر آن كس كه خود را شريك در علم خدا بداند و مدعى\r\n\r\n\r\n","description":"","footnote":"\r\n( 1 ) . سوره حديد ، آيه 17 .\r\n","page_name":" 141 ","page_number":141},
  {"content":"\r\n\r\nباشد كه خدا او را بر سرّ خودش آگاه كرده است . « 1 »\r\n\r\nپيدايش مؤمنان از پشت كفار\r\nچنانچه در اخبار و احاديث است ، خداوند نطفه‌هاى بسيارى از مؤمنان را در اصلاب كفار به وديعه گذارده و اين ودايع بايد ظاهر شود و پيش از ظهور اين ودايع ، قيام امام با شمشير و قتل كفار و رفع جزيه ، عملى نخواهد شد ؛ زيرا مانع از خروج اين ودايع مىشود .\r\nآيا كسى پيش بينى مىكرد از صلب حَجّاج خون‌خوار ستمكار كه در بين دشمنان اهل بيت مانند او در شرارت كم يافت شده ، مردى چون حسين بن احمد بن حجّاج ، معروف به ابن الحجّاج ، شاعر و سخنور معروف شيعه و دوستدار خاندان رسالت عليهم السلام پيدا شود كه آن قصايد غرّا و اشعار شيوا در مدح و مناقب على عليه السلام و اهل بيت آن حضرت و در نكوهش و سرزنش دشمنان آنها بگويد و مذهب شيعه را ترويج نمايد ؟\r\nكه از جمله قصايد او ، قصيده معروفى است كه مطلع آن اين شعر است :\r\n يا صاحِبَ الْقُبَّةِ الْبَيْضآءِ عَلَى النَّجَفِ * مَنْ زارَ قَبْرَكَ وَاسْتَشْفى لَدَيْهِ شَفِيٌّ « 2 » \r\nآيا كسى گمان مىكرد از فرزندان سندى بن شاهك ، قاتل حضرت موسى بن جعفر عليهما السلام ، يكى از مشاهير شعرا و ستارگان جهان ادب \" كشاجم \" پيدا شود كه تحت تأثير جلوهء حقيقت و ولايت على عليه السلام و خاندانش ، عمرش را به مديحه سرايى\r\n\r\n\r\n","description":"","footnote":"\r\n( 1 ) . اثبات الهداة ، ج 7 ، ص 156 ، ح 40 .\r\n( 2 ) . اى صاحب قبّه درخشان بر مكان بلند ، هر كس قبر تو را زيارت كرد و به آن طلب شفا نمود شفا يافت .\r\n","page_name":" 142 ","page_number":142},
  {"content":"\r\n\r\nو نشر فضايل اهل بيت به پايان رساند .\r\nپس اين موضوع خروج نطفه‌هاى مؤمنان از اصلاب كفار ، موضوع مهمى است كه ظهور نبايد مانع از آن شود و ظهور بايد موقعى واقع شود كه در اصلاب كفار وديعه‌اى باقى نمانده باشد ، چنانچه در سرگذشت نوح پيامبر - على نبينا و آله و عليه السلام - قرآن مجيد از سخن او در مقام دعا خبر داده :\r\n« وَلا يَلِدُوا إِلّا فاجِراً كَفّاراً » ؛ « 1 »\r\n« و فرزندى هم جز بدكار و كافر از آنان به ظهور نمىرسد » .\r\nظهور جهانى حضرت ولى عصر - عجل اللَّه تعالى فرجه - نيز در چنين موقعيتى واقع مىشود .\r\nو به همين معنى آيه شريفه :\r\n« لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً » ؛ « 2 »\r\n« اگر شما عناصر كفر و ايمان از يكديگر جدا مىگشتيد ، همانا آنان كه كافرند به عذاب دردناك معذب مىساختيم » .\r\nدر روايات متعددى ، كه در تفسير برهان و صافى و بعضى تفاسير ديگر و كتب حديث روايت شده ، تفسير گرديده است .\r\nو مضمون آن روايات اين است كه : قائم عليه السلام هرگز ظاهر نشود تا ودايع خدا خارج شود ، پس وقتى خارج شد ، دشمنان خدا بر هر كس ظاهر شود و آنها را به قتل رساند .\r\n\r\n\r\n","description":"","footnote":"\r\n( 1 ) . سوره نوح ، آيه 27 .\r\n( 2 ) . سوره فتح ، آيه 25 .\r\n","page_name":" 143 ","page_number":143},
  {"content":"\r\n\r\n\r\nكلام محقق طوسى\r\nفيلسوف شهير شرق و افتخار فلاسفه و حكماى اسلام ، خواجه نصيرالدين طوسى در رساله فيلسوفانه و محققانه‌اى كه در امامت تأليف فرموده ، فصلى كامل راجع به غيبت امام دوازدهم و طول مدت و رفع استبعاد آن مرقوم داشته است و در پايان آن ، راجع به \" سبب غيبت \" چنين فرموده است :\r\n« وَأَمّا سَبَبُ غَيْبَتِهِ فَلا يَجُوزُ أَنْ يَكُونَ مِنَ اللَّهِ سُبْحانَهُ وَلا مِنْهُ كَما عَرَفْتَ ، فَيَكُونُ مِنَ الْمُكَلَّفِينَ ، وَهُوَ الْخَوْفُ الْغالِبُ وَعَدَمُ التَّمْكِينِ وَالظُّهورُ يَجِبُ عِنْدَ زَوالِ السَّبَبِ » ؛ « 1 »\r\n« امّا سبب غيبت امام دوازدهم ، پس جايز نيست كه از جانب خداى سبحان و يا از جانب خود آن حضرت باشد ؛ بلكه همان‌گونه كه شناختى از مردم و مكلفين است و آن خوف غالب و تمكين نداشتن مردم از امام است و هر موقع اين سبب زايل شود ؛ يعنى مردم تمكين و اطاعت از امام نمايند ، ظهور واجب مىشود » .\r\nچنانچه دقت و ملاحظه شود ، كلام اين استاد بزرگ كه در روشنايى عقل و حكمت اين موضوع را بررسى و مورد تحليل قرار داده ، مؤيد بعضى وجوهى است ، كه در مقالات پيش به طور مفصل شرح داديم ، و آن بيم از قتل و تمكين نكردن مردم است و اگر اين سبب بر طرف شود ، آن حضرت ظاهر مىشود ، پس سزاوار نيست بندگان با آنكه سبب غيبت خود آنها هستند ، اشكال و ايراد نمايند .\r\nمع ذلك چنانچه آنها رفع سبب نكنند ، اراده خدا بر آن تعلق گرفته كه در زمان\r\n\r\n\r\n","description":"","footnote":"\r\n( 1 ) . اين رساله در سال 1335 شمسى در تهران طبع شده و اين جمله در فصل سوم ، ص 25 ، آن نقل گرديد .\r\n","page_name":" 144 ","page_number":144},
  {"content":"\r\n\r\nمقتضى او را به قهر و غلبه تمكين دهد و وعده‌اى را كه در قرآن شريف در آيه كريمه :\r\n« وَعَدَ اللَّهُ الَّذِينَ آمَنُوا مِنكُمْ وَعَمِلُوا الصّالِحاتِ لَيَسْتَخْلِفَنَّهُمْ فِي الْأَرْضِ كَما اسْتَخْلَفَ الَّذِينَ مِن قَبْلِهِمْ وَلَيُمَكّنَنَّ لَهُمْ دِينَهُمُ الَّذِي ارْتَضى لَهُمْ وَلَيُبَدّلَنَّهُم مِنْ بَعْدِ خَوْفِهِمْ أَمْناً » ؛ « 1 »\r\n« خداوند به كسانى از شما بندگان كه ايمان آورده و نيكوكار گردد ، وعده فرموده كه در زمين خلافت دهد چنان‌كه امّت‌هاى صالح پيرامون گذشته ، جانشين پيشينيان خود شدند و علاوه بر خلافت ، دين پسنديده آنان را بر همه اديان تمكين و تسلط عطا كند و به همه مؤمنان پس از خوف و انديشه از دشمنان ايمنى كامل دهد » .\r\nبه مؤمنين داده انجاز فرمايد و آن حضرت ظاهر و آشكار شود و اگر يك روز از دنيا باقى نمانده باشد ، آن روز را آن‌قدر طولانى سازد تا مهدى عليه السلام ظاهر شود و زمين را پر از عدل و داد كند ، پس از آنكه پر از ظلم و جور شده باشد .\r\n\r\n\r\n","description":"","footnote":"\r\n( 1 ) . سوره نور ، آيه 55 .\r\n","page_name":" 145 ","page_number":145},
  {"content":"\r\n\r\n\r\nعلّت تولد امام قرن‌ها قبل از ظهور چه بوده و فايده امام غايب چيست ؟\r\nپرسش : مصلحت اينكه امام قرن‌ها پيش از ظهور تولد يافته و پس از عمرى طولانى ظاهر مىشود ، چيست ؟ مگر خدا قدرت ندارد كه مثلًا چهل سال پيش از ظهور ، كسى را كه صالح و شايسته اين مقام باشد ، بيافريند ؟\r\nو فايده اينكه آن حضرت صدها سال پيش از موعد قيام و ظهورش خلق شده چيست ؟ و بالاخره فايده وجود امام ناپيدا و غايب چيست ؟ آيا وجود و عدم او برابر نيست ؟\r\nپاسخ : اين پرسش جز پرسش از فلسفه غيبت ، چيز ديگرى نيست و پاسخ آن ، همان است كه در مقالات گذشته گفته شد ، مع ذلك بالخصوص در اينجا هم چند پاسخ به اين سؤال مىدهيم .\r\nپاسخ نخست : فايده وجود امام ، منحصر به ظهور و قيام او در آخر الزمان و اينكه ظاهراً هم در كارها تصرف و دخالت داشته باشد ، نيست ؛ بلكه يكى از فوايد وجود امام ، امان خلق از فنا و زوال به اذن خدا و همچنين بقاى شرع و حفظ حجت‌ها و بيّنات خدا است ، چنانچه برخى اخبار معتبر و احاديث مشهور ائمه اثناعشر و احاديث ديگر كه از طرق اهل سنّت و شيعه روايت شده ، بر آن دلالت\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nدارد و همچنين احاديث بسيارى كه دلالت دارند بر آنكه زمين هيچ‌گاه خالى از حجت نمىشود . از جمله از حضرت اميرالمؤمنين عليه السلام روايت است كه فرمود :\r\n« اللَّهُمَّ بَلى لا تَخْلُو الْأَرْضُ مِنْ قآئِمٍ للَّهِ بِحُجَّةٍ إِمّا ظاهِراً مَشْهُوراً وَإِمّا خائِفاً مَغْمُوراً لِئَلّا تَبْطُلَ حُجَجُ اللَّهِ وَبَيّنَاتُهُ » ؛ « 1 »\r\n« خدايا ! آرى خالى نماند زمين از كسى كه قائم باشد براى خدا به حجّت ، يا ظاهر و آشكار يا بيمناك و پنهان ، تا حجّت‌هاى خدا و بيّنات او از ميان نرود » .\r\nمَثَل امام در اين جهان ، مَثَل قلب است نسبت به جسد انسان و مانند روح كه به امر خدا ، سبب ارتباط اعضا و جوارح با يكديگر است و بقاى جسد وابسته به تعلق و تصرف او است و ولىّ و انسان كامل ، كه همان شخص امام است ، نيز به اذن خداى تعالى نسبت به ساير مخلوقات ، صاحب چنين رتبه و منزلت است .\r\nو فايده ديگر اين است كه : چنانچه از اخبار هم استفاده مىشود ، وجود مؤمن در بين مردم منشأ خيرات و بركات و سبب نزول رحمت و جلب عنايات خاص و دافع كثيرى از بليات است . پس وقتى مؤمن وجودش اين فوائد و بركات را داشته باشد ، معلوم است كه وجود امام و ولىّ اللَّه اعظم فوايد و بركاتش بسيار عظيم و بااهمّيت است و به عبارت ديگر : امام و حجّت ، واسطه اخذ و ايصال فيوض و بركاتى است كه ديگران استعداد و لياقت آنكه مستقيماً آن بركات و افاضات را تلقى و اخذ نمايند ، ندارند ؛ لذا يكى از مصلحت‌هاى وجود و عمر طولانى و ولادت آن حضرت در قرن‌ها پيش همين است كه فيوض ربانى در اين مدت از عباد قطع نشود و خلق اللَّه از بركاتى كه بر اصل وجود امام مترتّب است ،\r\n\r\n\r\n","description":"","footnote":"\r\n( 1 ) . نهج البلاغه ، صبحى صالح ، ص 497 ، كلام 147 .\r\n","page_name":" 147 ","page_number":147},
  {"content":"\r\n\r\nمحروم نگردند .\r\nپاسخ دوم : اين است كه مسؤول دخالت نكردن و تصرّف ننمودن امام در امور مردم ، خود مردم هستند كه حاضر به قبول رهبرى آن حضرت نيستند و مخالفت مىورزند ، چنانچه با نياكان كرامش مخالفت كردند و از آن بزرگواران اطاعت ننمودند . و اگر مردم حاضر به اطاعت و فرمانبرى بودند ، آن حضرت ظاهر مىشد ، و در اين جهت فرقى بين امام حاضر و غايب نيست و محقق طوسى در تجريد همين جواب را فرموده است :\r\n« وُجُودُهُ لُطْفٌ وَتَصَرُّفُهُ لُطْفٌ آخَرُ وَعَدَمُهُ مِنّا » ؛ « 1 »\r\n« اصل وجود امام ، لطف ( مقرّب به طاعت و نزديك كننده به مصالح و مبعّد از معاصى و دور كننده از مفاسد ) است و تصرف او لطف ديگر است و تصرف نكردن او ، از جانب ما است » .\r\nحاصل آنكه وجود امام لطف و اتمام حجت بر عباد است و اگر در اين مدت طولانى ، قطع رشته ولايت و هدايت شود ، مردم را بر خدا حجت خواهد بود .\r\nخداى تعالى به مقتضاى صفات كمالى مانند رحمانيت و رحيميت و منعميت و ربوبيت ، نعمت تربيت و هدايت بندگان را به واسطه خلق و نصب امام بر بندگان به مدلول آيه شريفه :\r\n« الْيَوْمَ أَكْمَلْتُ لَكُمْ دِينَكُمْ » « 2 »\r\nاكمال و اتمام مىفرمايد و اگر مردم از اين نعمت منتفع نشوند و مانع از اشراق شمس هدايت امام گرديدند ، كسى حقّ اعتراض به وجود و تعيين امام ندارد ،\r\n\r\n\r\n","description":"","footnote":"\r\n( 1 ) . تجريد الاعتقاد ، مبحث امامت .\r\n( 2 ) . سوره مائده ، آيه 3 .\r\n","page_name":" 148 ","page_number":148},
  {"content":"\r\n\r\nچنانچه اگر مردم از بسيارى نعمت‌ها استفاده نكنند و مانع از ظهور منافع آنها شوند ؛ بلكه سوء استفاده كنند . اين رفتار مردم سبب اشكال به اصل آفرينش آن نعمت‌ها نمىشود و كسى نبايد بگويد : چون مردم انتفاع نمىبرند ، پس چه فايده دارد و وجود و عدم آنها فرقى نمىكند ؛ بلكه در اينجا بايد بگويند : چرا با اينكه خداوند فياض فيض بخشى نموده و نعمت‌ها را در دسترس مردم گذارده از اين نعمت‌ها انتفاق نمىبرند و چرا كفران نعمت مىنمايند ؟\r\nپاسخ سوم : ما قطع نداريم كه آن حضرت از جميع اوليا و دوستان خود پنهان باشد و در امورى كه مصلحت باشد ، توسط آنها و تأييد و ارشاد آنها دخالت ننمايد .\r\nپاسخ چهارم : آنچه مسلّم است اين است كه در عصر غيبت ، آن حضرت از نظرها پنهان است و اين به آن معنا نيست كه مردم نيز از آن حضرت پنهان مىباشند ؛ بلكه چنانچه از بعضى اخبار استفاده مىشود ، آن حضرت در ايام حج حاضر مىشود و حج به جا مىآورد و اجداد گرامش را زيارت مىكند و با مردم مصاحب و در مجالس حاضر مىشود و از بيچارگان فريادرسى مىنمايد و بيماران را عيادت مىفرمايد و بسا كه شخصاً در قضاى حوايج آنان سعى فرمايد .\r\nپاسخ پنجم : بر امام واجب نيست كه شخصاً و بدون واسطه در امور دخالت نموده و راتق باشد ؛ بلكه مىتواند ديگران را به نحو خصوص يا به عنوان عموم از جانب خود بگمارد ، همان‌طور كه اميرالمؤمنين و ائمه عليهم السلام از طرف خود ، در شهرهايى كه حاضر نبودند ، ديگران را منصوب مىفرمودند ، امام هم در زمان غيبت صغرى كسانى را به مقام نيابت خاصّه نصب فرموده بود و در غيبت كبرى به طور عموم ، فقها و علماى عادل را كه دانا به احكام هستند ، براى قضاى فصل خصومات و اجراى سياسات و حفظ و نظر در مصالح عالى اسلامى نصب و تعيين كرده كه مرجع امور خلق باشند ، پس ايشان در عصر غيبت به نيابت از آن حضرت برحسب\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nظاهر عهده‌دار حفظ شريعت ، و به شرحى كه در كتاب‌هاى فقه مذكور است ، داراى ولايت مىباشند .\r\nپاسخ ششم : اصل وجود امام موجب دلگرمى و قوّت روح بندگان خدا و اهل اللَّه و كسانى كه سالك سبيل هدايت هستند ، مىباشد و به عبارت ديگر : يك نقطه اتّكا براى سالكان سبيل اللَّه است . اگرچه خدا نقطه اتّكاى همه است و همه به خدا اتّكال و اعتماد دارند ؛ ولى وجود پيغمبر در جنگ‌ها و غزوات باعث يك دلگرمى و قوت قلب خاص براى مجاهدين اسلام بود و با نبودن ايشان تفاوت بسيار داشت كه حتى شخصيتى مثل حضرت اميرالمؤمنين عليه السلام فرمود :\r\n« كُنّا إِذَا احْمَرَّ الْبَأْسُ اتَّقَيْنا بِرَسُولِ اللَّهِ صلى الله عليه و آله فَلَمْ يَكُنْ أَحَدٌ مِنّا أَقْرَبَ إِلَى الْعَدُوّ مِنْهُ » ؛ « 1 »\r\n« ما هرگاه آتش جنگ سرخ مىشد ( جنگ شدت مىيافت ) ، به رسول خدا صلى الله عليه و آله پناه مىبرديم تا آن حضرت پيشاپيش همگان جهاد مىكرد ، احدى از ما نزديك‌تر از او به دشمن نبود » .\r\nخود اين موضوع كه امام حىّ و زنده داريم و ملجأ و پناهگاه و حافظ شريعت است ، موجب قوّت قلب و استحكام روح و مانع از تسلط يأس و نوميدى بر سالكان و مجاهدان است و همواره از او مدد مىگيرند و همّت مىطلبند و اين مسأله از نظر علم النفس بسيار اساسى و مهم است .\r\nدر مَثل مناقشه نيست . معروف است : نادرشاه افشار در جنگ مورچه‌خوار ، سربازى را ديد كه دلاورانه جنگ مىكند و سپاه دشمن را به هم مىزند . نادر تعجب\r\n\r\n\r\n","description":"","footnote":"\r\n( 1 ) . نهج البلاغه ، ص 214 ، نهمين كلام از كلمات غريبه امام عليه السلام .\r\n","page_name":" 150 ","page_number":150},
  {"content":"\r\n\r\nكرد ، به او گفت : در هنگام حمله افغانىها تو كجا بودى ؟ گفت : من بودم ؛ ولى تو نبودى .\r\nپس وجود امام از جهت قدرت روح و قوت قلب و پناهگاه روانى و نقطه اتّكاى مؤمنان لازم و واجب است و اين يك فايده بزرگى است كه براى آن هم نصب امام حتماً و قطعاً و عقلًا و شرعاً لازم است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nچرا غيبت صغرى امتداد نيافت ؟\r\nبعضى مىپرسند : به چه علّت دوران غيبت صغرى پايان يافت ؟ و اگر برنامه غيبت صغرى ادامه پيدا مىكرد و امام در تمام اعصار غيبت ، نايب خاصى داشت كه راتق و فاتق امور و راهنماى عموم باشد ، چه اشكالى داشت ؟ !\r\nپاسخ اين است كه : برنامه روش و كار امام را خداوند متعال تعيين فرموده است و امام بايد همان برنامه را اجرا نمايد و بعد از آنكه اصل امامت ثابت شد ، نسبت به برنامه كار امام ، پرسش از علّت به عنوان ايراد و اشكال ، بى جا و بىمورد است و حتى خود امام نيز جز تسليم و تمكين و اجراى برنامه وظيفه و تكليفى ندارد . پرسش از علّت و سبب آن ، خلاف روش بندگى و مقام عبوديّت خالص است . تمام پرسش‌ها و اشكالاتى كه راجع به غيبت شده ، در يك رديف و از يك قماش است و هيچ يك ايراد اصولى و پرسشى نيست كه اگر بىجواب بماند ، جايى را خراب كند .\r\nو اگر پرسش براى مزيد معرفت و بصيرت و روشن شدن امر باشد ، در مقام پاسخ به آن ، بهتر است اين دو پرسش را مطرح كنيم .\r\nپرسش نخست : چرا براى امام عليه السلام دو گونه غيبت معلوم شده و از همان اوّل غيبت كبرى آغاز نشده است ؟\r\nپرسش دوم : پس از آنكه غيبت صغرى پيش آمد و نايبان خاص تعيين شدند ،\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nچرا دوران غيبت صغرى پايان يافت ؟ و اگر همان برنامه غيبت صغرى ادامه مىيافت ، چه اشكالى داشت ؟\r\nپاسخ پرسش نخست :\r\n1 - غيبت صغرى مقدّمه غيبت كبرى و زمينه‌سازى براى آن بوده ؛ چون ابتداى غيبت بود و اذهان ، انس به غيبت نداشتند ، اگرچه در زمان امام هادى و امام حسن عسكرى عليهما السلام ، آن دو امام براى آماده كردن اذهان ، از نظرها احتجاب مىكردند ؛ با اين حال ، غيبت تامّه اگر دفعةً و ناگهانى واقع مىگرديد ، مورد استغراب و استعجاب ؛ بلكه استيحاش و استنكار و اسباب انحراف افكار مىشد و قبول قطع ارتباط با امام ، چنانچه در غيبت كبرى واقع شد ، براى اكثر مردم دشوار و ناراحت كننده بود .\r\nلذا قريب هفتاد سال ، رابطه مردم با امام ، چنانچه در غيبت كبرى واقع شد ، براى اكثر مردم دشوار و ناراحت كننده بود .\r\nلذا قريب هفتاد سال ، رابطه مردم با امام به وسيله نوّاب خاص حفظ شد و توسط آنان ، عرايض و مشكلات و مسايل خود را عرض مىكردند و جواب مىگرفتند و توقيعات به وسيله آنها مىرسيد و بسيارى هم به شرف‌يابى حضور نايل مىشدند تا در اين مدت مردم آشنا و مأنوس شدند .\r\n2 - اين ارتباط توسط نوّاب خاص ، كه منحصر به همان چهار نفر نوّاب معروف نبودند و همچنين تشرف جمعى در آن زمان به زيارت آن حضرت ، براى تثبيت ولادت و حيات آن حضرت مفيد و لازم بود و اختفاى كامل كه احدى از حال و ولادت آن حضرت مطّلع نباشد ، آن هم در ابتداى امر موجب تقض غرض مىشد ، لذا بسيارى از خواص هم در زمان حيات امام حسن عسكرى عليه السلام و هم در زمان غيبت به سعادت ديدار آن حضرت نايل شدند و با ظهور معجزات ، ايمان آنها\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاستوار و محكم گرديد .\r\nپاسخ پرسش دوم :\r\n1 - علّت اينكه غيبت صغرى ادامه نيافت ، اين بود كه برنامه اصلى كار آن حضرت غيبت كبرى بود و غيبت صغرى مقدّمه آن بود و براى آماده كردن زمينه انجام شد .\r\n2 - وقتى بنا باشد نايب خاص نافذ الحكم و صاحب قدرت ظاهرى نباشد و نتواند رسماً در كارها مداخله كند ؛ بلكه قدرت‌هاى ظاهرى به واسطه تمركز توّجهات در او ، با او معارضه و مزاحمت داشته باشند ، شيّادان و جاه‌طلبان هم ادّعاى نيابت خاصّه مىنمايند و اسباب تفرقه و گمراهى فراهم مىسازند ، چنانچه در همان مدت كوتاه غيبت صغرى ديده شد كه چه دعاوى باطلى آغاز گرديد و اين خود يك مفسده‌اى است كه اهمّيت دفع آن از حفظ مصلحت تعيين نايب خاص ، اگر بيشتر نباشد ، كمتر نيست ، و خلاصه آنكه : ادامه روش نيابت خاصّه با صرف‌نظر از مصالحى كه فقط در همان آغاز كار و ابتداى امر داشته با اينكه نوّاب مبسوط اليد و نافذ الكلمه نباشند و تحت سيطره زمامداران وقت مأمور به تقيه باشند ، از نظر عقل ، مصلحت ملزمه‌اى ندارد ؛ بلكه از آن مفاسدى هم ظاهر مىگرديد .\r\n« وَاللَّهُ أَعْلَمُ بِمَصالِحِ الْأُمُورِ وَلا يُسْئَلُ عَمّا يَفْعَلُ وَهُمْ يُسْئَلُونَ وَلا يَفْعَلُ وُلاةُ أَمْرِهِ إِلّا بِما أَمَرَهُمُ اللَّهُ تَعالى بِهِ ؛ فَإِنَّهُمْ عِبادَهُ الْمُكْرَمُونَ لا يَسْبِقُونَهُ بِالْقَوْلِ وَهُمْ بِأَمْرِهِ يَعْمَلُونَ »\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nسرداب سامراى مشرّفه\r\nيكى از افترائات و اتّهامات مغرضين و دشمنان شيعه و اعداى اهل بيت اين است كه مىگويند : شيعه معتقد است امام در سرداب غيبت كرده و در سرداب باقى است و از سرداب ظاهر خواهد شد و هر شب بعد از نماز مغرب بر در سرداب مىايستد تا ستارگان نيك آشكار گردند ، سپس متفرق مىشود تا شب بعد .\r\nما در تكذيب و ردّ اين افترا ، محتاج به هيچ‌گونه توضيح نيستيم ؛ چيزى كه عيان است چه حاجت به بيان است . همه مىدانند اين‌گونه افترائات از امثال ابن خلدون و ابن حجر ، جعل و بر اساس انگيزه دشمنى با شيعه و انحراف از اهل بيت ، و تمايل به بنى اميه و دشمنان خاندان رسالت است . اين نويسندگان و كسانى كه بعد از آنها آمدند تا زمان ما ، به جاى اينكه عقايد و آراى شيعه را از خود و كتاب‌هايشان به دست آورند ، به جعل و افترا پرداخته يا جعليات و افترائات پيشينيان خود را دست به دست گردانده و آنها را ملاك و ميزان تحقيق درباره عقايد شيعه و معرفت آراى آنها قرار مىدهند و خود و ديگران را گمراه مىسازند .\r\nخيلى عجيب و بسيار شگفت‌انگيز است به يك امّتى كه هزاران نويسنده عالىقدر آنها آرا و عقايدشان را صريحاً در تأليفات خود نگاشته‌اند ، نسبتى داده شود كه در هيچ عصرى احدى از آنها ، احتمال آن را هم نداده است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nدر مورد امامت و اصول اعتقادى ديگر در كتاب‌هاى كلام و اعتقادات ، عقايد شيعه محفوظ و مضبوط است و در موضوع غيبت ، در كتاب‌هايى كه از عصر ائمه عليهم السلام و بعد از آن تأليف شده همه خصوصيات آن مذكور شده و در هيچ كتاب و نوشته‌اى ، از اين افترا اثر و نشانه‌اى نيست .\r\nاحدى نگفته امام در سرداب سامراء مخفى است ؛ بلكه كتب و روايات شيعه و آن همه معجزات و كرامات كه از آن حضرت در غيبت صغرى و كبرى نقل شده و حكايات آنان كه به شرف درك حضورش در طول اين دو غيبت مشرف شده‌اند ، همه اين نسبت را تكذيب مىنمايند . بلى در سامرّاى مشرّفه ، سردابى است كه شيعه در آنجا به دعا و نماز و عبادت خدا و زيارت حضرت ولى عصر - عجل اللَّه تعالى فرجه - رفتار مىكنند ، نه براى اينكه امام در آنجا مختفى و پنهان است ، يا كسى امام را مقيم در آنجا بداند ؛ بلكه براى آنكه آن موضع معروف به سرداب و نواحى آن و حرم عسكريين ، منازل و مساكن شريفه و خانه‌ها و محل ولادت آن حضرت و بُروز بعضى معجزات بوده است و تجديد خاطرات آن اعصار و ياد آن ازمنه كه امام عصر و پدرش و جدّش در آن بيوت شريف - كه از آن جمله همين دار معروف به سرداب است - خدا را پرستش مىكردند و محل آمد و شد شيعه و محبّان اهل بيت بوده ، در همان مقامات و مواقف شريفه به مدلول :\r\n« فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبّحُ لَهُ فِيها بِالْغُدُوّ وَالْآصالِ » ؛ « 1 »\r\n« خانه‌هايى را خدا اجازه داده كه آنجا رفعت يابد و در آنجا ذكر نام خدا\r\n\r\n\r\n","description":"","footnote":"\r\n( 1 ) . سوره نور ، آيه 36 .\r\n","page_name":" 156 ","page_number":156},
  {"content":"\r\n\r\nشود و صبح و شام تسبيح و تنزيه ذات پاك او كنند » .\r\nمناسب است ، چنانچه منازل و مقامات ديگر نيز هست كه مورد احترام شيعه است ، براى آنكه معلوم شده آن حضرت آن اماكن را به قدوم خود مشرف فرموده است ( مانند مسجد جمكران قم ) . « 1 »\r\n\r\n\r\n","description":"","footnote":"\r\n( 1 ) . ما در كتاب « منتخب الاثر » ص 371 و 372 و 373 نيز اين موضوع را متعرض شده‌ايم و محدث نورى نيز در « كشف الاستار » و ديگران هم متعرض شده‌اند .\r\n","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nطول عمر حضرت ولى عصرارواحنا فداه\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\nبخش سوم : پيرامون طول عمر حضرت ولى عصر ( عجل اللَّه تعالى فرجه )\r\n\r\nعمر بسيار طولانى\r\nيكى از مطالبى كه همواره بشر در جستجو و تحصيل آن بوده ، طول عمر و زندگى است ؛ طول عمر توأم با سلامتى و توفيق از نعمت‌هايى است كه ارزش آن را نمىتوان تعيين كرد . غريزه حبّ به ذات ، حبّ بقا و غرايز ديگر ، انسان‌ها را عاشق و دلباخته طول عمر ساخته و آنها را وادار مىسازد كه در اين راه ، منتهاى سعى و تلاش را انجام دهند تا براى مدّتى اگرچه كوتاه باشد ، اين ريسمان عمر را بلندتر سازند .\r\nآنچه فحص و مطالعه در اطراف اين موضوع نشان مىدهد ، اين است كه امكان عمر بسيار دراز همواره مورد قبول بوده و تاكنون كسى عدم امكان و امتناع آن را عنوان نكرده است .\r\nما نخست امكان طول عمر را از نظر علوم و دانش‌هاى عصرى مانند علم پزشكى و علم زيست‌شناسى ، و اطلاعاتى كه از احوال ساير مخلوقات داريم با مقايسه انسان به آنها مورد توجّه قرار مىدهيم و سپس مراجعه به اديان آسمانى نموده ، در امكان و صحّت آن از نظر عقايد دينى سخن مىگوييم .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nطول عمر از نظر دانش و علم\r\nاز نظر علوم امروز بايد دانست كه علم ، امكان طول عمر را كاملًا تأييد كرده و كوشش بشر را در اين راه ، كوشش نتيجه‌بخش و موفّقيت‌آميز و لازم مىشناسد و براى طول عمر حدّ و اندازه‌اى معلوم نمىكند .\r\nعلم مىگويد : تقليل متوفّيات و مرگ و ميرها ، و طولانى ساختن عمر وارد يك مرحله عملى شده و با كمال سرعت رو به تكامل است و حدّ متوسط عمر در كمى بيشتر از يك قرن ، از 47 به 74 رسيده است .\r\nدكتر \" الكسيس كارل \" در سال 1912 ميلادى موفّق به نگهدارى يك مرغ به مدت سى سال شد ، در حالى كه زندگى مرغ حداكثر از ده سال تجاوز نمىكند . « 1 »\r\n\r\nهشتصد سال زندگى\r\nدكتر \" هنرى الحيس \" مىگويد : بايد حدّ متوسط مرگ و مير عمومى را به حدّ مرگ و مير اطفال كمتر از ده سال رسانيد و اگر اين مسأله عملى شود ، انسان آينده هشتصد سال زندگى خواهد كرد . « 2 » دانشمندان هنوز در تعيين مرز قاطع ( زندگى طبيعى ) بشر به موفّقيتى نرسيده‌اند . مرز منطقى زندگى به نظر دانشمندان تفاوت دارد ، \" پاولوف \" مرز طبيعى حيات انسان را يكصد سال مىدانست . \" مچنيكوف \" آن را 150 تا 160 قلمداد مىكرد . پزشك و دانشمند مشهور آلمانى موسوم به \" گوفلاند \" معتقد بود : مدت عادى زندگى بشر دويست سال است .\r\n\" فلوگر \" فيزيولوژيست مشهور قرن نوزدهم آن را تا ششصد سال و \" روجر\r\n\r\n\r\n","description":"","footnote":"\r\n( 1 ) . اطلاعات شمارهء 11805 .\r\n( 2 ) . همان .\r\n","page_name":" 162 ","page_number":162},
  {"content":"\r\n\r\nبيكن \" انگليسى تا يكصد سال قلمداد كرده‌اند . « 1 » ولى هيچ يك دليلى بر اينكه اين مرزها مرز قاطع باشد كه از آن تجاوز نكند ، ارائه نمىدهند .\r\nبه عقيده دانشمند روسى \" ايليا مچنيكوف \" پزشك و فيزيولوژيست ، ياخته‌ها و سلول‌هاى بدن انسان كه تقريباً شصت تريليون مىباشد از سموم ترشح شده توسط باكترىهاى سمى روده مخصوصاً رودهء بزرگ ( كه در آن روزانه 130 تريليون ميكروب زاده مىشود ) مسموم مىشوند .\r\nبسيارى از اين باكترىها زيانى به بدن نمىرسانند ؛ ولى بعضى از آنها سمّى هستند .\r\nاينها بدن را از داخل توسط سم‌هايى كه توليد مىكنند ( مانند گازهاى فنل و اندل ) مسموم مىسازند ، احتمالًا ياخته‌ها و بافت‌هاى سازندهء بدن در اثر اين مسموميّت به پيرى زودرس دچار مىشوند ، وقتى ياخته پير شد ، به سختى مىتواند نيازهاى حياتى را رفع نمايد و در تكثير آن اختلال پديد آمده و سپس مىميرد . « 2 » پرفسور « اسميس » استاد دانشگاه كلمبيا مىگويد : حدّ و حصر سن ، مثل ديوار صوتى است ، همانطور كه ديوار صوتى امروزه شكسته شده ، اين ديوار سن نيز روزى خواهد شكست . « 3 »\r\n\r\nهفتاد هزار سال عمر\r\nآزمايشاتى كه بر روى بعضى از حيوانات ريز آبى انجام شده عُلما را به امكان\r\n\r\n\r\n","description":"","footnote":"\r\n( 1 ) . مجله دانشمند ، شمارهء مسلسل 61 .\r\n( 2 ) . مجلهء دانشمند ، شماره مسلسل 61 .\r\n( 3 ) . اطلاعات ، شمارهء 11805 .\r\n","page_name":" 163 ","page_number":163},
  {"content":"\r\n\r\nتغيير دوران حيات اميدوار نموده و همچنين دانشمندان در روى مگس‌هاى ميوه‌ها آزمايش‌هايى نمودند كه در نتيجه عمر آنها نهصد برابر عمر طبيعى گرديد . « 1 » بنابراين اگر اين امتحان بر روى انسان با موفّقيت عملى شود و عمر طبيعى انسان را هشتاد سال فرض كنيم ، امكان طولانى كردن عمر تا هفتاد و دو هزار سال ثابت مىشود .\r\nهمچنين در روى نسوج بعضى حيوانات ، مطالعاتى جريان دارد كه كاملًا بشر را در اين زمينه به آينده خوش‌بين نموده و انتظار مىرود كه در آينده طول عمر و بازگشت نيروى جوانى در دسترس همگان قرار بگيرد .\r\nبسيارى از دانشمندان به مسأله اعاده نيروى جوانى بيشتر توجّه دارند تا به مسأله طول عمر ؛ زيرا از مسأله طولانى ساختن و ادامه حيات در شرايط مخصوصى به هر مقدار خود را فارغ مىدانند و در حقيقت آن را حلّ شده و عملى مىشمارند ، فقط مىگويند : بايد فكرى براى پيرى كرد و سِرُمى تهيه نمود كه از پيرى جلوگيرى كند ؛ زيرا عمر هرچه طولانى شود ، اگر با زحمت پيرى توأم شود ، لذّت‌بخش نيست .\r\nبلكه بعضى پزشكان قدم را فراتر گذارده و مبالغه كرده مىگويند : اصلًا مرگ از قواعد حتمى اين عالم نيست « 2 » و مرگ نه مولود طول عمر و نه نتيجه پيرى است ؛ بلكه مرگ نتيجه بيمارى و رعايت نكردن قواعد حفظ الصحه و بهداشت بدن و سلامت مزاج است كه اگر انسان بتواند بر عواملى كه مزاج را تحت تأثير قرار مىدهند مسلّط شود ، مىتواند مرگ را مهار نمايد .\r\nاين عوامل عبارت است از صحّت مزاج پدر و مادر ، و پدر و مادر آنها و اطّلاع\r\n\r\n\r\n","description":"","footnote":"\r\n( 1 ) . الهلال ، شماره 5 ، سال 38 ، ص 607 ؛ منتخب الاثر ، ص 278 .\r\n( 2 ) . البته برطبق آيات صريح قرآن مجيد ، مرگ از سنن عالم و قواعد حتمى است و اين اظهارنظر پزشكان مبالغه و اغراق است .\r\n","page_name":" 164 ","page_number":164},
  {"content":"\r\n\r\nآنان به قواعد صحّى و بهداشتى توليد مثل ، آداب نكاح ، اعتدال مزاج مادر در ايام حمل ، رعايت دستورات بهداشتى در دوره باردارى و هنگام رضاع و شير دادن ، حسن تربيت فرزند ، مساعدت محيط و هوا ، رعايت اعتدال در خواب و استراحت ، كار و معاشرت و انتخاب جامه و پاىافزار ، مصاحبت با مردمان صحيح الاخلاق و مستقيم ، ايمان به خدا و امنيت ، صفاى باطن و تنزّه آن از عقايد خرافى و باطل ، استفاده از غذاهاى سالم و خوددارى از صرف مسكرات و نوشابه‌هاى الكلى و شرايط ديگر از اين قبيل كه چون بيشتر اين عوامل تحت كنترل انسان نيست ، ناچار مغلوب شده و تسليم مرگ مىشود .\r\nاحصائيه‌ها و آمارهايى كه راجع به تعداد متوفّيات و تفاوت آنها به حسب شغل و حرفه و محيط و مسكن از طرف شركت‌هاى بيمه منتشر مىشود ، ثابت مىكند اختلاف اعمار بشر مربوط به يك سلسله عوامل خارجى است كه هرچه اين عوامل كمتر شود ، عمر طولانىتر مىشود . چنانچه مكرّر ديده شده ، اشخاصى متجاوز از صد و پنجاه ، صد و شصت ، صد و هفتاد و دويست و بيشتر زندگى كرده‌اند ، و در همين عصر ، ما اشخاصى را مىشناسيم كه سنّ آنها از صد و پنجاه متجاوز است ، و اين نيست مگر در اثر آنكه عوامل كشنده كمتر به سراغ آنها رفته است .\r\nخلاصه سخن اين است كه : امكان عادى طول عمر در جهان علم صد در صد مورد قبول و غير قابل انكار است .\r\nبراى اينكه معلوم شود تعجبى كه ما از عمر بسيار طولانى مىنماييم ، معلول انس و عادل به عمرهاى كوتاه است ، در سخن يك پزشك انگليسى دقت فرماييد ، اين پزشك مىگويد : اگر منطقه كانال پاناما كه مشهور به بيمارىهاى فراوان است ، از ساير نقاط جهان جدا شود و ما در آنجا زندگى كنيم و از سرگذشت مرگ و زندگى در\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nساير نقاط بىاطّلاع باشيم ، خواهيم گفت : كثرت وفيات در اين منطقه و كوتاهى عمر از امور معيّن به حكم طبيعت است و تغيير آن از دسترس علم خارج است ، پس معلوم مىشود كه جهل ما به اسباب بعضى از بيمارىها ، مانع از تقليل وفيات و طولانى شدن عمر است و هر كس در اين نظر با من مباحثه كند ( و كثرت ميزان وفيات و عمرها را در حدّى ثابت بداند ) از او مىپرسيم :\r\nكدام دوره از دوره‌هاى عمر ثابت است ؟\r\nدوره عمر در هند يا نيوزيلند يا آمريكا يا منطقه قنال ؟\r\nو كدام پيشه و شغل است كه دوره عمر در آن ثابت است ؟\r\nآيا پيشه و شغل است كه دورهء عمر در آن ثابت است ؟\r\nآيا پيشه فلكى و ستاره‌شناس كه وفيات آن 15 تا 20 درصد زير حدّ متوسط است ؟ يا وكالت دادگسترى كه وفيات آن 5 تا 15 درصد فوق متوسط است ؟ يا تنظيف شبكات كه وفيات آن 40 تا 60 درصد فوق متوسط است ؟\r\nاينها مثال‌هايى از تفاوت بسيار در متوسط وفيات به حسب مشاغل و پيشه‌ها است . به علاوه ما ادلّه بسيار ديگر نيز داريم كه دلالت دارد بر تغييرات مهم در دوران حيات به وسايل صناعى ، سپس آزمايش‌هايى را كه روح بعضى حيوانات شده و همه ناجح و موفّقيت‌آميز بوده ، شرح داده است . « 1 »\r\n\r\nطول عمر از نظر اديان\r\nهمه اديان به اتّفاق از عمر بسيار طولانى جمعى از افراد بشر خبر داده‌اند .\r\nتورات كتابى كه با همين وضع تحريف شده ، مورد اعتماد يهود و نصارى است ، در سفر تكوين اصحاح 5 ، آيات 5 و 8 و 11 و 14 و 17 و 20 و 27 و 31 و در\r\n\r\n\r\n","description":"","footnote":"\r\n( 1 ) . الهلال ، شماره 5 ، سال 38 ، مارس 1930 ؛ منتخب الاثر ، ص 277 و 278 .\r\n","page_name":" 166 ","page_number":166},
  {"content":"\r\n\r\nاصحاح 9 ، آيه 29 و اصحاح 11 ، آيه 10 تا 17 و در موارد ديگر ، افرادى را از پيغمبران و ديگران نام برده و عمرهاى طولانى هر يك را كه متجاوز از چهارصد و ششصد و هفتصد و هشتصد و نهصد بوده ، به صراحت بيان داشته است . « 1 » علاوه بر اين معتقدند : \" ايليا \" براى اينكه الم مرگ را نبيند ، زنده به آسمان مرفوع شد . و \" آدام كلارك \" مفسّر مىگويد : شكى نيست در اينكه ايليا زنده به آسمان مرفوع شد . « 2 » اديان باستانى ديگر ( اگرچه صحّت بعضى از آنها در اصل معلوم نيست يا معلوم البطلان است ) مثل زرتشتى و بودايى نيز از عمرهاى طولانى جمعى از افراد بشر خبر داده‌اند و همه قائل به طول عمر ، بلكه بقاى حيات اشخاصى تا اين زمان هستند .\r\n\r\nدين مقدّس اسلام\r\nدر دين اسلام امكان عمر طولانى يكى از مسايل مورد اتفاق مىباشد و قرآن مجيد ( سوره عنكبوت ، آيه 14 ) در نهايت صراحت از عمر طولانى نوح خبر مىدهد :\r\n« فَلَبِثَ فِيهِمْ أَلْفَ سَنَةٍ إِلّا خَمْسِينَ عاماً »\r\nكه فقط مدت اشتغال نوح پيغمبر - على نبينا و آله و عليه السلام - به دعوت قوم پيش از طوفان ، به صريح اين آيه ، نهصد و پنجاه سال بوده است و اگر سال‌هاى پيش از دعوت و سال‌هاى بعد از دعوت را به حساب بياوريم ، چه مقدار مىشود ، خدا\r\n\r\n\r\n","description":"","footnote":"\r\n( 1 ) . رجوع شود به ترجمهء تورات از لغت عبرانى و كلدانى و يونانى به لغت عربى ، طبع بيروت ، سال 1870 م .\r\n( 2 ) . رجوع شود به كتاب اظهار الحق ، ج 2 ، ص 124 .\r\n","page_name":" 167 ","page_number":167},
  {"content":"\r\n\r\nعالم است .\r\nعموم مسلمانان اتفاق دارند كه عيسى بلكه خضر و ادريس و الياس [ عليه السلام 
  ] زنده هستند و عيسى در آخرالزمان به زمين خواهد آمد و در نماز ، به حضرت مهدى عليه السلام اقتدا خواهد كرد .\r\nاز نظر تاريخ نيز عمر طولانى مورد تأييد است و تواريخى كه در دست داريم ، اشخاص بسيارى را نشان مىدهند كه از عمر طولانى و زندگى بلند برخوردار شده‌اند .\r\nيكى از كتاب‌هايى كه به خصوص در تاريخ زندگى و شرح احوال معمّرين نگاشته شده و يكى از مآخذ و مصادر و كتب مهم تراجم و رجال به شمار مىرود ، كتابى است كه ابوحاتم سجستانى ( متوفى 350 ) به نام \" المعمّرون \" تأليف كرده است ، اين كتاب كه اخيراً هم با فهرست و اسلوب عالى طبع شده ، سوابق تاريخى طول عمر را به طور كامل و مبسوط روشن مىسازد .\r\n\r\nنتيجه\r\nما از هر نظر كه ملاحظه كنيم ، حتى تواريخ عهد باستان را هم اگر جلو بياوريم ، يا علم قديم و فلسفه يونان را مستند قرار دهيم ، يا آنكه به علوم جديد اعتماد نماييم و يا به اخبار انبيا و پيامبران اتكا و استناد نماييم ، همه امكان طول عمر و وقوع آن را تصديق و اثبات مىنمايند و آن را خارق عادت و اعجاز ؛ يعنى بيرون از قوانين و نواميس طبيعى عالم نمىشمارند .\r\nبله چون افرادى كه عمر طولانى كرده‌اند ، نادرند ، قدرى نامأنوس و جالب توجّه است . در صورتى كه از نظر علمى بايد گفت : اين عمرهاى كوتاه خلاف سنن خلقت و قواعد اصلى عالم طبيعت است و اگر عوارضى كه گفته شد ، مانع نبود ،\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبايد عمر كوتاه خلاف عادت شده باشد .\r\n\r\nامّا طول عمر حضرت ولى عصر\r\n( ارواح العالمين له الفداء )\r\nما مىگوييم : اصلًا طول عمر ايشان اگرچند هزار سال ديگر و بلكه بيشتر نيز بر آن افزوده شود ، نبايد مورد حرف و محل شبهه باشد ؛ زيرا امكان ذاتى و امكان وقوعى طول عمر ثابت و مسلّم است ، حال ما چه امكان طبيعى طول عمر و وقوع آن را ثابت كنيم ( چنانچه ثابت است ) و چه امكان آن را ثابت ندانيم و عمر طولانى را يك امر خارق العاده و معجزه بشماريم ، در مورد طول عمر ايشان ، اگر ايمان به خدا و قدرت و توانايى و صحّت نبوات داريم ، نبايد ترديد كنيم .\r\nمسأله طول عمر آن حضرت ، مسأله‌اى است كه صدها حديث بر آن دلالت دارد و مشيّت ازلى الهى بر آن تعلق گرفته است .\r\nهر كس خدا را قادر و توانا مىشناسد ، بايد آن را باور كند و هر كس العياذ باللَّه خدا را عاجز مىشمارد و عجز را نقص ، و از صفات سلبيه حقّ نمىداند ، هرچه دلش مىخواهد بگويد ؛ امّا مىگوييم : عجز ، نقص است و ناقص ، محتاج است و محتاج ، واجب الوجود نمىباشد .\r\nدر دوران عمر طولانى حضرت صاحب الامر - عجل اللَّه تعالى فرجه - ، مردمان بزرگ كه از صفاى باطن و استعداد خاص بهره‌مند بوده‌اند ، به زيارت و ملاقات و نعمت ديدارش مشرّف شده‌اند .\r\nدر اين موضوع ، سخن از امكان طول عمر و عدم امكان بىمورد است و به نظر ما اصلًا جواب اين سؤال را در مباحث راجع به طول عمر آن حضرت بىجهت وارد كرده‌اند .\r\nآنكه فرضاً مىگويد : طول عمر محال عقلى است و عقلًا امكان‌پذير نيست ، يا\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمىگويد : محال طبيعى است ، بايد برهان و دليل بياورد ، مع ذلك ما ثابت كرديم كه عمر بسيار طولانى ؛ نه محال عقلى و ذاتى است و نه استحاله وقوعى در آن فرض مىشود و نه محال طبيعى است .\r\nباز مىگوييم : ما آنچه را از گفتار دانشمندان و نتايج كاوش‌ها و آزمايش‌هاى علمى علماى غرب نقل كرديم ، براى روشن شدن ذهن بعضى از صاحبان افكار سطحى و افراد كم‌اطّلاع بود كه بدانند امكان طبيعى طول عمر مورد قبول علماى بزرگ شرق و غرب است .\r\nامّا در مورد طول عمر امام زمان - ارواحنا فداه - فرضاً هم امكان طبيعى طول عمر ثابت نباشد ، تكيه ما بر قدرت خدا و اراده بارى تعالى است و از اينكه طول عمر آن حضرت خارق العاده هم باشد ، هيچ شبهه‌اى را وارد نمىدانيم ؛ زيرا مسأله خارق عادات و ايمان به معجزه اساس قبول و پذيرش نبوات است .\r\nتمام معجزات پيغمبران امور خارق العاده است و اين كسانى كه در اين موضوع استبعاد مىكنند ، در مورد معجزات حرفى ندارند و تسليم هستند . چه فرق مىكند ، احياء موتى و زنده كردن مردگان و تبديل عصا به ثعبان و پيدايش ناقه از دل سنگ و نزول مائده از آسمان و سخن گفتن كودك در گهواره و ولادت عيسى بدون پدر با عمر بسيار طولانى .\r\nاگر علم امكان طبيعى طول عمر را تصديق مىكند ، امكان طبيعى بعضى از معجزات را تصديق نكرده است . پس چگونه در آن شك مىكنيم با اينكه اين را قبول داريم ؟ !\r\nما مىگوييم : به هر حساب كه باشد ، ايراد يا استبعاد طول عمر حضرت قائم آل محمّد - عجل اللَّه تعالى فرجه - بىوجه است و اگر تمام عُقلا جمع شوند و بخواهند در ايراد به طول عمر آن حضرت ، يك سخن خردپسند و دليل معقولى درست\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكنند ، ممكن نيست .\r\nخدا فرموده و پيغمبر خبر داده و ائمه طاهرين هم مژده داده‌اند كه حضرت حجت عصر ، فرزند امام حسن عسكرى عليه السلام ، همان كسى كه در بامداد روز نيمه شعبان سال 255 هجرى عالم را به نور جمال خود منوّر ساخت ، بعد از غيبت بسيار طولانى ؛ كه مردم در امر آن حضرت در حيرت و سرگردانى واقع مىشوند و اكثراً به شك و ترديد مىافتند و عالم پر از ظلم و جور و فشار و ناراحتى و فساد و انواع نگرانىها مىشود ، ظهور مىفرمايد و جهان را پر از عدل و داد مىكند و در دنيا يك حكومت جهانى تشكيل مىدهد و قانون واحد اسلام را همه جا اجرا مىسازد و در سراسر عالم عدالت اجتماع و بر اساس تعاليم قرآن برقرار مىنمايد .\r\nبا اينكه اين بشارت‌ها قطعى و مسلّم و متواتر است ، خداوند هم بر هر كار قادر و توانا است ، ديگر جاى شبهه و شك و ترديد نيست .\r\nاين استبعادات طول عمر و سرّ غيبت ، همه از وساوس شيطان است و چنانچه توضيح داده شد ، به هر نحو كه در طول عمر نظر بدهيم ، استبعاد طول عمر حضرت صاحب الزمان - عجل اللَّه تعالى فرجه - صحيح نيست . علم و عقل و نقل و قرآن و احاديث و كتاب‌هاى دينى ملل ديگر و آرا و نظر دانشمندان قديم و جديد و تجربه ، همه پشتيبان و مؤيّد عقيده ما مىباشند .\r\n\r\nتفاوت و اختلاف مخلوقات در عمر و طول عمر بشر و قياس آن به استثنائات\r\nبايد در نظر داشت : در عالم آفرينش از مجرّدات و مادّيات و انواع و افراد آنها ،\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمخلوقات استثنايى « 1 » و منفردى وجود دارد كه بين آنها و موجوداتى كه با آنها در يك رشته و تحت يك نوع يا فصل مىباشند ، فاصله و تفاوت بسيار ديده مىشود و چون انس ما با همان موجودات يكنواخت و كم تفاوت است ، در نظر ما وجود اين افراد ، آن هم در صورتى كه فاصله و تفاوت زياد باشد ، استثنا و شگفت‌انگيز است .\r\nخواه اين فاصله و استثنا از جهت طول يا عرض يا حجم يا وزن يا خصوصيات معنوى و روحى و جهات ديگر باشد و خواه علّت آن استثنا بر ما معلوم باشد و آن را تحت يك قانون از قوانين ظاهرى يا خفى بشناسيم ، يا علّت آن بر ما معلوم نباشد .\r\nاز كرات آسمان و ستارگان گرفته تا ذرّه و اتم ، هركجا برويم يك عدّه استثنائاتى مىبينيم ؛ يعنى موجوداتى را مىبينيم كه نسبت به موجودات ديگر از نوع خود واجد يك خصوصيات استثنايى و جالب مىباشند .\r\n\r\nاستثنا در كرات\r\nشما از ستاره‌شناسان و علماى هيئت كه از احوال ميليون‌ها ستاره و منظومه و كهكشان و فواصل ستارگان و ابعاد و حجم و قطر آنها كم و بيش اطلاعاتى دارند ، بپرسيد : آيا در اين قوانينى كه شما كرات و كواكب و نجوم را تحت سيطره آنها\r\n\r\n\r\n","description":"","footnote":"\r\n( 1 ) . البته غرض از تعبير استثنايى و منفرد در اينجا اين نيست كه استثنا بر اساس قاعده و قانونىنيست و مثل استثنائات عرف ما تبعيض بىجهت و بىمصلحت باشد ؛ بلكه اين استثنائات نيز طبق نواميس خاصه و سنن الهى ظاهر مىشود و اطلاق استثنا بر اين‌گونه پديده‌ها از جهت اين است كه به حسب معتاد و سابقه و اطلاعات ما به ندرت ديده مىشوند . از نظر ما ظهور فلان ستاره يا حادثه جوّى يك امر استثنايى و بىسابقه است ؛ امّا از نظر كسى كه به اوضاع و احوال و حركات ستارگان و منظومه عالم است ، يك امر با سابقه است كه مكرّر در دوران صدها هزار سال جهان روى داده است .\r\n","page_name":" 172 ","page_number":172},
  {"content":"\r\n\r\nشناخته‌ايد ، موارد استثنايى كه شما هنوز به كشف قانونى كه بر آن حاكم است ، نايل نشده باشيد ، هست يا نه ؟\r\nبپرسيد تا جواب مثبت بشنويد .\r\nآيا تفاوت‌هايى كه در بين اين مخلوقات عظيم از جهت حجم و قطر و وزن وجود دارد ، حدّ و حصر معينى دارد يا نه ؟\r\nيقيناً جواب مىدهند : حدّ و حصر معين ندارد .\r\nمثلًا تفاوتى كه زمين ما با \" سديم المرأة المسلسلة \" دارد ، از جهت حجم و قطر و وزن با حساب هيچ محاسبى ( غير از خدا ) معلوم نمىشود و براى اينكه تا حدى اين تفاوت نزديك به ذهن شود ، تفاوت بين آفتاب و \" سديم المرأة المسلسلة \" را بايد در نظر بگيريم . علماى هيئت حجم آفتاب را نسبت به حجم سديم المرأة المسلسلة ، مثل حجم يك ذره از ذرات نور آفتاب كه از پنجره‌اى به داخل اطاقى بتابد ، نسبت به خود آفتاب برآورد كرده‌اند ؛ يعنى آن ذرّه چقدر از آفتاب كوچك‌تر است ، آفتاب با آن عظمت به همين قدر از سديم مرأة مسلسله كوچك‌تر است ، آن وقت زمين ما كه حجمش يك ميليون و سيصد هزار بار كمتر از آفتاب است در كنار سديم چه خواهد بود ؟ ! و اگر كسى بخواهد حجم سديم مرأة مسلسله را نسبت به آفتاب بفهمد ، طول قطر آفتاب را كه يك ميليون و 390 هزار كيلومتر است ، با طول قطر سديم كه سى هزار ميليون سال نورى است ، مقايسه نمايد .\r\nآيا اين تفاوت بين زمين ما و سديم‌ها و از آنها بزرگ‌تر از كجا است ؟ آيا كسى مىتواند بگويد : ما نمىتوانيم اين همه تفاوت و فاصله و اختلاف را در اين دو كره قبول كنيم ؟\r\nچگونه است كه در ميان سيارات منظومه شمسى ، فقط اين زمين ما و به احتمالى هم مريخ براى پيدايش حيات مهيّا شد ، در حالى كه سيارات ديگر اين صلاحيت را ندارند و شايد ميليون‌ها ستارهء ديگر نيز فاقد اين صلاحيت باشند ؟\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nاستثنا و اختلاف عمر در دنياى اتم\r\nمىگويند : در جهان اتم مزون‌هايى يافت مىشوند كه يكى پس از رهايى از مركز ، عمرش يك هزارم ثانيه است و مزونى ديگر به نام \" هايرون \" عمرش ده ميليارديُم ثانيه است ؛ يعنى بىنهايت كمتر و كوتاه‌تر . آيا اين اختلاف را اگر ديروز كه بشر به دنياى اتم آشنا نبود ، به شما مىگفتند ، باور مىكرديد ؟ يقيناً نه ؛ ولى امروز آن را يك موضوع مسلّم فيزيكى مىدانند . « 1 »\r\n\r\nاستثنا و اختلاف در عالم گياه و درخت\r\nدر عالم نبات نيز استثنائات عجيب و حيرت افزا ، فراوان به چشم مىخورد . در ميان اشجار و درختان ، درختانى ديده شده‌اند كه از جهت طول يا تنومندى و قطر يا طول عمر فوق العاده اسباب تعجب گرديده‌اند ، مثل درخت \" ارز \" لبنان و مثل درختى در آمريكا كه به عربى آن را \" امّ الاجمة \" ؛ يعنى مادر جنگل مىنامند . اين درخت از بزرگ‌ترين درخت‌هاى آمريكا است ، درازى آن را بيشتر از سيصد قدم ذكر كرده‌اند ، سياحان تازه حالا چهارصد قدم مىگويند ، قطر ساق آن نزديك به زمين سيصد قدم و كلفتى پوستش به عرض هجده انگشت .\r\nدر كشور اسكاتلند ، در عمر بعضى از درخت‌ها تأمّل كرده ، ديده‌اند از سيصد سال بيشتر است . يكى از دانشمندان ، محيط يكى از درختان را اندازه گرفته ، تقريباً نود قدم بوده و از روى نسبت آن به كوچك‌ترين درخت از همين نوع ، عمر آن را پنج هزار سال معين كرد .\r\nدر كاليفرنيا درخت كاجى است به طول سيصد قدم كه محيط آن سى قدم مىباشد و عمرش شش هزار سال است .\r\n\r\n\r\n","description":"","footnote":"\r\n( 1 ) . نور دانش ، شماره 6 ، دوره جديد ، سال پنجم .\r\n","page_name":" 174 ","page_number":174},
  {"content":"\r\n\r\nغريب‌تر از اينها درخت \" عندمى \" است در شهر اورتاوا در جزيره تنزيف يكى از جزاير كانارى ، در درياى آتلانتيك ( جزاير مزبور به جزاير خالدات معروف است ) « 1 » مىباشد . محيط اين درخت به قدرى است كه اگر ده نفر دست‌هاى خود را دور آن باز كنند به طورى كه سر انگشت‌هاى آنها به هم برسد ، باز هم به تمام ساق آن احاطه نمىنمايد .\r\nو صاحب \" الآيات البينات \" مىگويد : حال كه سال 1882 ميلادى است ( سال تأليف كتاب الآيات البينات ) 482 سال مىباشد كه جزيره مزبور كشف شده و آن درخت عظيم در وقت كشف جزيره ، به همين حال بوده كه حالا هست و هيچ تفاوت و تغييرى در منظر آن پيدا نشده و جالب اينكه نموّ اين‌گونه درخت‌ها بطىء و كُند است چنان‌كه از نموّ درخت‌هاى كوچك از همين نوع معلوم مىشود . در اين صورت خدا مىداند چقدر قرون و دهور گذشته تا درخت عندم اورتاوا به اين عظمت و قطر رسيده است .\r\nيكى از گياه‌شناسان در تعيين عمر اين درخت اظهار عجز كرده و مىگويد : فهم و ادراك بشر از كشف اين سرّ قاصر است و نمىتواند به تقريب هم بفهمد كه عندم اورتاوا چند سال عمر كرده ؟ ! همين قدر معلوم و مسلّم است كه اين نهال كهنسال قرن‌ها پيش از خلقت انسان در كار نشو و نما بوده و زندگانى درازى نموده تا به اين قد و قواره رسيده است .\r\nمؤلّف \" الآيات البينات \" مىگويد : عجيب‌تر و غريب‌تر از اين جمله آن است كه علماى علم نبات و گياه‌شناسى عندم را از صنف درخت نمىدانند ؛ بلكه از جنس\r\n\r\n\r\n","description":"","footnote":"\r\n( 1 ) . درخت عندم را درخت « دم الاخوين » و « دم الثعبان » نيز گويند و فارسى « دم الاخوين » و « دم‌الثعبان » « خون سياوش » و « خون سياوشان » است و ظاهراً عندم ، به ضم باشد .\r\n","page_name":" 175 ","page_number":175},
  {"content":"\r\n\r\nگياه مىشمارند و از نوع رستنىهاى زنبقى ؛ كه پياز دارد ، مثل سنبل و نرگس مىدانند . در اين صورت بايد در عندم اورتاوا ديد و از اين زنبق ، لا اقلّ شميم قدرت آفريننده داناى توانا را شنيد كه دل هر روييده و درون هر پياز زنبق ، خزانه اسرار حكمت‌هاى محقق او است . « 1 » آيا مىدانيد درخت‌هايى وجود دارند كه گوشت‌خوارند ، و طيور و حيوانات ؛ بلكه انسان را شكار مىكنند ؟ !\r\nآيا مىدانيد در درياها ذرّات ژلاتينى هستند كه با جذب كلروفيل جزء عالم گياهان محسوب مىشوند و عمرشان از ثانيه هم كمتر است و درختانى در مناطق استوايى وجود دارند كه مىگويند اگر رطوبت پاى آنها نخشكد ، الى الابد جوانه و شاخه به اطراف مىفرستند و براى هميشه زنده‌اند . « 2 » در \" لامبارديا \" درختى است كه ارتفاع آن صد و بيست قدم و محيط آن بيست و سه قدم و عمرش متجاوز از دوهزار سال است و در \" برابورن كنت \" درختى است كه عمر آن را در حدود سه هزار سال عمر تخمين زده‌اند . همچنين درختى است از نوع \" تكسوديوم \" و \" سيتشيوم \" كه در حدود شش هزار سال عمر دارد . « 3 » بازده يك دانه گندم را تا بيشتر از هفتصد دانه نشنيده بوديم ؛ ولى همه در روزنامه‌ها خوانديم كه در مزرعه \" كره‌بند \" بوشهر ، از يك دانه بيش از چهارهزار دانه به دست آمد و مورد تعجب تمام مهندسان كشاورزى گرديد ، با اينكه حدّ متوسط بازده يك دانه گندم در حدود چهل دانه است .\r\n\r\n\r\n","description":"","footnote":"\r\n( 1 ) . پيك ايران ، شماره 1152 .\r\n( 2 ) . نور دانش ، شمارهء 6 ، دورهء جديد ، سال 5 .\r\n( 3 ) . اللَّه و العلم و الحديث ، 96 .\r\n","page_name":" 176 ","page_number":176},
  {"content":"\r\n\r\n\r\nتفاوت و اختلاف در عالم حيوانات\r\nامّا اختلاف حيوانات به حسب نوع در مقدار متوسط عمر ، كه امروز در آمارهايى از طرف علماى حيوان‌شناس داده شده ، معلوم و فاصله ميان كمتر و بيشتر آنها عجيب است ، همچنين اختلاف و استثنا در افراد هر نوع از انواع حيوان بسيار ديده و گه‌گاهى هم در جرايد ، اين استثنائات و تفصيلات آن را مىخواهيم كه اگر كسى آنها را جمع آورى كند ، يك كتاب جالب مىشود .\r\nدانشمندان شوروى در جمهورى « ياكوتسك » نزديك قطب شمال ، يك نوع حلزون پيدا كرده‌اند كه از چندين هزار سال پيش ؛ يعنى قبل از تاريخ تا حال زنده مانده است . « 1 » ماهىهايى در اقيانوس اطلس شمال اروپا ديده شده كه براى آنها عمر سه ميليون ساله برآورد كرده‌اند و مارهايى وجود دارند كه عمر چندهزار ساله دارند ، در حالى كه جنبندگانى نيز هستند كه عمرشان چند لحظه بيش نيست . « 2 » آيا مىدانيد كه عمر ملكه زنبوران عسل چهارصد برابر عمر زنبوران ديگر است ؟ !\r\n\r\nاستثنا در جهان انسان‌ها\r\nبه طور كلّى ، ناموس تفاوت و تميّز در بين انسان‌ها نيز حاكم است و اگر اين ناموس نبود ، شناختن افراد غير ممكن مىشد و قرآن مجيد اين ناموس را از آيات خدا شمرده مىفرمايد :\r\n\r\n\r\n","description":"","footnote":"\r\n( 1 ) . اطلاعات ، شماره 977 .\r\n( 2 ) . نور دانش ، شماره 6 ، دوره جديد ، سال 5 .\r\n","page_name":" 177 ","page_number":177},
  {"content":"\r\n\r\n« وَمِنْ آياتِهِ . . . اخْتِلافُ أَلْسِنَتِكُمْ وَأَلْوَانِكُمْ » ؛ « 1 »\r\n« و از نشانه‌هاى خداوند . . . اختلاف زبان‌ها و رنگ‌هاى شما است » .\r\nآن‌قدر افراد با هم امتياز دارند كه بايد گفت : بيشتر امتيازات و تفاوت‌ها از نظر اكثر افراد مخفى است . آنچه براى عموم ميسّر است ، شناختن افراد به وسيله شكل و قيافه ظاهر است ؛ ولى امروز با وسايلى كه در دسترس بشر قرار گرفته ، افراد را از اختلاف خون و استخوان و حتى از خطوط سر انگشتان مىشناسند .\r\nتفاوت در عمر ، قد ، رنگ ، ساختمان بدن ، قواى مغزى و فكرى و احساسات ، در همه اين تفاوت‌ها اشخاص نادر و استثنايى ديده شده‌اند ، مثلًا يك نفر قلبش در طرف راست واقع شده ، يك نفر در طول قامت يا وزن ميان سه ميليارد افراد بشر منحصر به فرد مىشود . در خصايص و صفات روحى ؛ يكى در سخاوت حاتم مىشود و ديگرى در بخل ضرب المثل مىگردد . يك نفر در قواى فكرى و دماغى نابغه مىشود و يكى چنان باهوش است كه حلّ مشكل‌ترين مسايل فلسفى و رياضى براى او مثل يك عمل عادى ديگران آسان ، و ديگرى چنان ساده و كم هوش مىگردد كه فهم يك مسأله بديهى يا ضرب يك عدد كوچك در همان عدد كوچك برايش دشوار است . مردان بزرگ و نوابغ و قهرمانان تاريخ همه شخصيت‌هايى هستند كه ما فوق افراد عادى قرار دارند .\r\nپس اين ناموس استثنا در عالم آفرينش هست ، منتهى گاهى سبب آن بر ما معلوم است و گاهى مجهول و گاهى به طور ابداع واقع مىشود .\r\nحال به آن كسى كه طول عمر امام زمان عليه السلام را بعيد مىشمارد و يا انكار مىكند ، مىگوييم : چرا انكار مىكنيد ؟ ! مگر اين همه استثنائات را در مخلوقات\r\n\r\n\r\n","description":"","footnote":"\r\n( 1 ) . سوره روم ، آيه 22 .\r\n","page_name":" 178 ","page_number":178},
  {"content":"\r\n\r\nعالم نمىنگريد ؟ ! چرا اين طول عمر هم يكى از آنها نباشد ؟\r\nو چگونه شد در عالم كرات و عالم اتم و نبات و حيوان طول عمر استثنايى و اقسام استثنائات ديگر را قبول داريم ؛ امّا در مورد امام زمان كه ولىّ خدا است ، باور نمىكنيد ؟\r\nفرضاً شخصى مؤمن و خداشناس نباشد ، از روى همين وضعى كه در عالم طبيعت مىبيند ، حقّ ندارد طول عمر يك فرد را انكار كند و آن را نپذيرد .\r\nو اگر خداشناس هستيد و به قدرت او و به اخبار پيامبران ايمان داريد ، چطور مىتوانيد طول عمر آن حضرت را نپذيريد ؟\r\nآيا از قدرت خدا به دور مىدانيد ؟\r\nآيا خدا نمىتواند يك نفر بشر را چند هزار سال عمر بدهد ؟\r\nشما كه استثنائات عجيب‌تر از طول عمر را باور داريد ؛ مثل تبديل عصا به اژدها و تولد عيسى بدون پدر . چرا طول عمر پسر پيغمبر را قبول نمىكنيد ؟\r\nمگر خداى كرات و اتم و درخت و گياه و حيوانات و خدايى كه عيسى عليه السلام را بدون پدر آفريد ، غير از خداى حضرت صاحب الزمان عليه السلام است ؟ يقيناً ، نه شما و نه هيچ كس ديگر نمىتوانيد به اين پرسش‌ها پاسخ منفى بدهيد و قدرت خدا را در اين مورد محدود سازيد .\r\n\r\nعمر جاودان\r\nامكان عمر جاودان مسأله‌اى است كه همواره مورد توجّه بشر بوده و فحص و كنجكاوى و مطالعه در اطراف آن جريان داشته است .\r\nدر امكان عقلى عمر جاودان هيچ شبهه و شكى نيست و گمان نمىرود كسى تا حال امكان عقلى آن را ردّ كرده باشد ؛ يعنى عمر جاويد را براى بشر محال\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nدانسته باشد .\r\nآنچه همواره تحت مطالعه قرار داشته ، مسأله امكان علمى آن مىباشد ؛ يعنى علماى زيست‌شناس و دانشمندان ديگر با آزمايش‌ها و تحقيقات خود خواسته‌اند بدانند : آيا مىتوان عمر جاودان در دسترس بشر قرار داد و كارى كرد كه هر كس بخواهد بتواند از آن برخوردار شود ؟\r\nآيا آزمايش‌هايى كه تاكنون براى رسيدن به اين مقصود شده موفّقيت‌آميز بوده است ؟\r\nآيا تلاش‌هاى دانشمندان در اين موضوع آنان را بيشتر اميدوار ساخته يا نااميد كرده است ؟\r\nو آيا بايد فحص و مطالعه را در اطراف اين موضوع دنبال كرد ؟\r\nو آيا همانطور كه بشر توانست ميكروب آبله و مالاريا و ميكروب سل و بيمارىهاى ديگر را كشف كند و با آنها مبارزه نمايد ، مىتواند از بريده شدن طناب عمر هم جلوگيرى نمايد ؟\r\nو بالاخره جواب اين پرسش‌ها از نظر علم مثبت است يا منفى ؟\r\nاين مسأله‌اى است كه هركس فوق‌العاده به آن علاقه‌مند است و شايد مسأله‌اى مهم‌تر از آن در مسايل زندگى مادّى او نباشد و مسايل ديگر مانند مبارزه با بيمارىها و كوشش در كشف داروى سرطان و مرض‌هاى خطرناك ديگر ، همه از جزئيات و فروع اين مسأله است ؛ يعنى عشق و علاقه به ادامه حيات و عمر زندگى بيشتر .\r\nتا آنجا كه اطّلاع داريم ، در پاسخ اين پرسش‌ها ، علماى زيست‌شناسى و پزشكان و دانشمندان متخصص در رشته‌هاى مربوط به اين موضوع اظهار نظر مثبت كرده‌اند و آزمايش‌هاى آنها اميدوار كننده از آب درآمده است . لذا تحقيقات و كوشش‌هاى خود را در اين موضوع در عالم علم تعقيب و دنبال مىكنند و اگرچه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nپاره‌اى از آنها با احتياط اظهار نظر مىنمايند و پاى خود را از امكان طولانى كردن عمر فراتر نمىگذارند و از عمر جاودان سخن نمىگويند ؛ ولى تصديق دارند كه مسأله طولانى ساختن عمر ، گام نخست به سوى جاودانى ساختن آن است و اصولًا دانش پزشكى با تمام شُعب و رشته‌هاى متعدد كه دارد ، آنچه در درمان بيمارىها پيشرفت نمايد ، راه بشر را به اين هدف نزديك مىسازد ؛ زيرا غير از اين نيست كه اين بيمارىها قاطع رشته عمر و زندگى و مانع از جاودان زيستن هستند و وقتى راه مبارزه با اين بيمارىها يكى پس از ديگرى كشف شد ، به تدريج عمر جاودان نيز تأمين خواهد شد .\r\nپس اگرچه دانشمندان در دانشگاه‌ها و آزمايشگاه‌ها هر كدام در رشته‌اى مخصوص و كشف راه مبارزه با يك نوع بيمارى مشغول تحقيق و تجسّس مىباشند ؛ امّا ما مىدانيم كه هرچه اين تجسّسات ، موفّقيت‌آميز باشد و هر روز با كشف تازه‌اى در مبارزه با يك نوع بيمارى پيروز شوند ، تا خطر قطع طناب عمر در ميان است ، اين تجسّسات پايان نخواهد يافت .\r\nپس اگر بگوييم : زحمات و كوشش‌هاى بشر همه به سوى اين هدف و براى اين نتيجه است و با وسايلى كه براى مبارزه با بيمارىهاى بسيار كشف كرده ، همواره موفّقيت‌آميز بوده و به سوى هدف پيش رفته است ، اغراق نگفته‌ايم .\r\nامّا در خصوص اين موضوع ؛ يعنى امكان عمر جاودان ظاهراً مطالعات و آزمايش‌ها از دو راه انجام مىشود :\r\nيكى از راه مطالعه حالات و وضع زندگى جسمى و روحى و اخلاقى و دينى و اقتصادى معمّرين . و ديگر از راه تحقيق و تجربه‌هاى علمى و فنّى كه روى بعضى از حيوانات و جنين و نسوج و سلول و قطعات اعضا انجام مىدهند .\r\nاين مطالعات در هر دو مرحله نتيجه بخش شده و ثابت مىكند : بريده شدن\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nطناب عمر لازم طبيعت يك موجود زنده نيست ؛ بلكه به علّت عوارض و حوادث پيش مىآيد .\r\nآنچه از طريق مطالعه احوال معمّرين به دست مىآيد ، اين است كه : براى عمر ، حدّ مخصوصى نيست و نمىتوان بهره بشر را از نعمت حيات و زندگى به اين حدّى كه به آن مأنوس شده‌ايم ، محدود كرد و اگر شرايط و احوال اتّفاقاً براى كسى مساعد باشد ، بشر خيلى خيلى بيشتر از اينها هم مىتواند زيست كند .\r\n\r\nو امّا در خصوص نتايج تحقيق و مطالعات علمى\r\nدكتر \" هنرى الحيس \" مىگويد : زندگى جاودانى ممكن است و اين كار با پرورش توليد مصنوعى انساج بدن و پيوند آن مقدور خواهد گرديد . « 1 » يكى از دانشمندان مىگويد : مرگ از بيمارى پيدا مىشود نه از پيرى ، و بيمارىها از اسباب بسيار ، كه بعضى از آن اسباب در تحت اختيار انسان نيست ، مثل جهل و نادانى والدين به قواعد بهداشت و رعايت نكردن آنها از آداب و قواعد صحّى و بهداشتى هنگام انتخاب همسر و زناشويى و اعمال غريزه جنسى و دوران حمل و رضاع و همچنين سوء تربيت آنها و فساد محيط و چيزهاى ديگر و بعضى از اسباب امراض ، تحت اختيار بشر است و مىتواند آن علل را بر طرف سازد ، مانند پرخورى و بىتربيتى در خوردن و آشاميدن و بىنظمى در شغل و كارهاى روزانه و اعمال قوا و غرايز و اخلاق رذيله و عقايد باطل كه سبب اضطرابات و ناراحتىهاى روحى و ابتلا به يأس و ترديد و فقدان آرامش و سكون مىگردد .\r\nپس اگر انسان بتواند اين علل را بر طرف سازد و در خوراك و پوشاك و مسكن و شغل و كار و امور ديگر به اعتدال رفتار نمايد ، براى عمر و حيات او حدّى نيست\r\n\r\n\r\n","description":"","footnote":"\r\n( 1 ) . اطلاعات ، شماره 11805 .\r\n","page_name":" 182 ","page_number":182},
  {"content":"\r\n\r\nو برحسب قواعد علمى ، زندگى جاويد براى او محال نيست .\r\nآرى ! به وسيله اخبار انبيا و آيات قرآن ثابت شده كه هركس بايد مرگ را بچشد :\r\n« كلّ شىء فانٍ » و « أَيْنَما تَكُونُوا يُدْرِككُّمُ الْمَوْتُ » . و ليكن اين اخبار نيز عمر هزارها سال و بيشتر را براى بشر نفى نمىكند ؛ « 1 » بلكه بر ممنوع بودن همه از عمر جاودان تا پايان اين جهان نيز دلالت ندارد .\r\nمجله \" المقتطف \" ( شماره 3 ، سال 59 ) كه يكى از معروف‌ترين مجلات علمى عربى است ، مقاله‌اى تحت عنوان \" هل يخلد الانسان في الدنيا ؛ آيا انسان جاودان در دنيا خواهد ماند ؟ \" منتشر كرده است ، در آن مقاله مىگويد : حيات چيست ؟ مرگ چيست ؟ و آيا مرگ براى هر زنده مقدّر شده ؟\r\nسپس از روى تحقيق علمى ، شرحى نگاشته و از آن استنتاج مىكند كه جراثيم و سلول‌هاى زنده‌اى كه نسل از آن به جاى مىماند و نوع انسان و حيوان از حشرات و ماهىها ، پرندگان و درندگان ، اسب و استر ، گاو و گوسفند و كلّيه جانداران و جنبندگان و بلكه كلّيه نباتات و درختان از آن جراثم و سلول‌ها محفوظ و باقى است ، از چند هزار سال پيش ؛ بلكه از صدها هزار سال پيش حيات داشته‌اند .\r\nتا اينكه مىگويد : دانشمندانى كه به دانش آنها وثوق و اعتماد است ، مىگويند :\r\nتمام انساج رئيسى جسم حيوان به طور نامحدود قابليت بقا دارند و ممكن است انسان نيز هزارها سال زندگى كند در صورتى كه حوادث سبب قطع ريسمان حيات او نشود . و اين اظهار نظر آنان يك اظهار نظر حدسى و ظنّى نيست ؛ بلكه نتيجه عملياتى است كه با آزمايش تأييد شده است .\r\nدكتر \" الكسيس كارل \" عضو آزمايشگاه روكفلر در نيويورك توانست جزيى از\r\n\r\n\r\n","description":"","footnote":"\r\n( 1 ) . منتخب الاثر ، ص 280 .\r\n","page_name":" 183 ","page_number":183},
  {"content":"\r\n\r\nبدن حيوان را سال‌ها بيش از آنچه خود آن حيوان به حسب عادت زيست دارد ، زنده نگاه دارد ؛ يعنى زندگى اين جزء مقطوع با غذايى كه براى آن آماده شده بود ، مرتبط بود كه امكان بقاى آن تا ابد در صورت رسيدن غذاى لازم به آن ، به اين وسيله معلوم شد .\r\nو همين آزمايش را در مورد قطعه‌اى از جنين مرغ خانگى انجام داد و بيش از هشت سال زنده ماند . همچنين او و ديگرى روى قطعاتى از بدن انسان و عضلات و قلب و پوست و كليه آزمايش كردند ، معلوم شد مادامى كه غذاى لازم به آنها برسد ، زنده مىمانند و به نموّ خود ادامه مىدهند .\r\nحتى اينكه استاد \" ديمند وبرل \" از اساتيد دانشگاه \" جونس هبكنس \" مىگويد :\r\nزيست جاودان تمام اجزاى سلولى رئيسى جسم انسان ، بالقوّه يا امرى است كه به امتحان ثابت شده ، يا آنكه احتمال زيست جاودان آن كاملًا ارجح است .\r\nو ظاهراً اوّل كسى كه اين آزمايش را روى بعضى از اجزاى حيوان با موفّقيت انجام داد ، دكتر \" جاك لوب \" عضو آزمايشگاه \" روكفلر \" بود ، پس از او دكتر \" ورن لويس \" و همسرش ثابت كردند كه ممكن است بعضى از سلول‌هاى جنين مرغ را در يك مايع نمكى زنده نگه داشت و اگر بعضى مواد آلى به آن افزوده شود ، اين سلول‌ها نموّ مىكند و زياد مىشود .\r\nبعد از اين ، آزمايش‌ها دنبال شد تا مشخص گرديد كه سلول‌هاى بدن هر حيوانى ممكن است زنده بماند و نموّ كند در مايعى كه در آن غذاى لازم براى آنها باشد ، ليكن از اين آزمايش‌ها ثابت نگرديد كه اين اجزا وقتى پير شدند ، نمىميرند .\r\nتا آنكه با آزمايش‌هايى كه \" دكتر كارل \" انجام داد ، ثابت شد اين سلول‌ها موجب پيرى حيوان نيستند ؛ بلكه بيش از حدّ عادى زيست مىكنند ، سپس اين دانشمند آزمايش‌هاى خود را تعقيب كرد و خود و همكارانش زحمات بسيار متحمل شدند\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nتا براى او ثابت گرديد كه :\r\nاوّلًا : اجزاى سلولى جسم زنده مىمانند مگر آنكه كمى غذا يا دخول بعضى از ميكروب‌ها سبب مرگ آنها بشود .\r\nثانياً : اين اجزا علاوه بر آنكه زنده مىمانند ، نموّ نيز مىكنند و زياد مىشوند ، همان‌طورى كه در حال اتصال به جسم حيوان نموّ دارند و زياد مىشوند .\r\nثالثاً : نموّ و توليد مثل آنها با غذاى آنها ارتباط دارد .\r\nرابعاً : مرور زمان هيچ تأثيرى در پيرى و ضعف آنها ندارد و كوچك‌ترين اثر پيرى در آنها ظاهر نمىشود ؛ بلكه نموّ و توليد مثل آنها در هر سال مثل سال‌هاى پيش است و ظواهر كار نشان مىداد كه همچنان زنده خواهند ماند مادامى كه تحت مراقبت آزمايش كنندگان ، غذاى كافى به آنها برسد ، پس پيرى سبب نيست ؛ بلكه نتيجه است .\r\nسپس اين سؤال را پيش مىآورد : اگر اين چنين است ، چرا انسان مىميرد ؟\r\nو چرا عمرش محدود است ؟ و چرا به ندرت ، سنّ انسان از صد تجاوز مىكند ؟\r\nپاسخ : اين است كه اعضاى جسم حيوان بسيار و مختلف هستند و در عين حال با يكديگر در نهايت ارتباط مىباشند ، تا جايى كه زندگى عضوى به زندگى عضو ديگر ارتباط و توقف دارد ، پس وقتى يكى از آنها ضعيف شد و به سببى از اسباب مُرد ، اعضاى ديگر نيز به مرگ او مىميرند ، چنانچه در بيمارىهاى ميكروبى مشاهده مىشود و از اين جهت است كه متوسط عمر از هفتاد و هشتاد كمتر است .\r\nو آنچه از آزمايش‌هاى ذكر شده به دست آمده و ثابت است ، اين است كه انسان نمىميرد براى آنكه شصت يا هفتاد يا هشتاد يا صد يا بيشتر عمر كرده ؛ بلكه مىميرد براى آنكه در اثر عوارضى بعضى از اجزاى او تلف مىشود و به علّت ارتباطى كه اعضاى ديگر با اين عضو دارند ، آنها نيز مىميرند . پس زمانى كه علم اين\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nعوارض را ريشه‌كن سازد يا مانع از تأثير آنها بشود ، هيچ مانعى از استمرار حيات تا صدها سال باقى نخواهد ماند ، چنانچه بعضى از درخت‌ها هزار سال و دو هزار سال و بيشتر زندگى مىكنند . « 1 » چندى پيش مقاله يكى از مطبوعات خارجى در روزنامه اطلاعات ترجمه شده بود كه در آن نظر چند تن از پزشكان مشهور جهان در مورد نتايج چندين سال تلاش عليه بيمارى پيرى و عمر جاودانى منعكس گرديده بود .\r\nدر اين مقاله توضيح داده كه : اگر نسجى از بدن يك فرد محتضر جدا كنيم و آن را در محيط مناسبى پرورش دهيم ، اين نسج به زندگى خود ادامه خواهد داد :\r\nبنابراين ايجاد محيط مناسب ، راز زندگى جاودانى است . « 2 » هم اكنون شركت‌هايى در آمريكا تأسيس شده كه مردگان را منجمد مىكنند تا سال‌هاى بعد مجدداً آنها را زنده سازند ، اين شركت‌ها اعلام مىكنند عمر جاودانى هم‌اكنون در دسترس شما است . اين شركت‌ها و كسانى كه از روش و هدف آنها طرفدارى مىنمايند ، مىگويند : از نظر پزشكى ، عمر جاودانى ديگر تصوّر باطلى نيست ، البته عمر ابدى هم بىانتها نيست ؛ بلكه حدّاكثر آن از صد هزار سال تجاوز نمىكند ، در ضمن براى دست‌يابى به عمر جاودانى بايد موانع روانى هم از ميان برداشته شود . ما اكنون آنقدر به مرگ عادت كرده‌ايم كه نمىتوانيم عمر جاودانى را قبول كنيم و بايد اين طرز فكر از بين برده شود . « 3 » ما اگر بخواهيم آرا و سخنان دانشمندان را در اطراف طول عمر و عمر جاودان\r\n\r\n\r\n","description":"","footnote":"\r\n( 1 ) . نقل به معنى از مجله « المقتطف » ، شماره 3 ، سال 59 ، اصل مقاله را در « منتخب الاثر » صفحه 280 تا 283 نقل كرده‌ام .\r\n( 2 ) . اطلاعات ، شماره 11805 .\r\n( 3 ) . اطلاعات ، شماره 12143 ، سال 41 ؛ مجله دانشمند ، شماره 64 و 65 .\r\n","page_name":" 186 ","page_number":186},
  {"content":"\r\n\r\nاستقصا نماييم ، مقالات بسيار طولانى ديگر هم اگر بنويسيم تمام نخواهد شد .\r\nاجمالًا هر كس با مجلات علمى دنيا و جرايدى كه آخرين نظرات دانشمندان و نتايج تحقيقات آنان و تحولات و پيشرفت‌هاى روزافزون علم و صنعت را منتشر مىسازند ، سر و كار داشته باشد ، خيلى بيش از اينها به آراى علمى و نتايج آزمايش‌ها و شرح حال معمّرين اطّلاع پيدا مىكند و يكى از چيزهايى كه امكان علمى طول عمر و عمر جاودان را اخيراً ثابت ساخت ، پيوند عضوى است كه همين امسال دكتر \" بارنارد \" انجام داد و در دنيا اين همه سر و صدا برپا كرد .\r\nاين كار كه پيوند اعضاى فردى از انسان به فرد ديگر و در حقيقت تبديل عضو فاسد و از كار افتاده به عضو ديگر - اگر تكميل شود - امكان مىدهد كه با تعويضات مكرر از مرگ و مير جلوگيرى شود و ممكن است در آينده طرق و وسايل آسان‌ترى براى نيل به اين هدف در اختيار بشر قرار بگيرد .\r\nبعد از اين توضيحات علمى مىگوييم : مىبينيد عقيده شيعه در مورد طول عمر و امتداد دوران غيبت حضرت ولى عصر - ارواحنا فداه - عقيده‌اى است كه از نظر ايمان و عقل و علم و سوابق ، راهى براى انكار و ردّ آن نيست و با سُنن خلقت و نواميس آفرينش موافق است .\r\nجايى كه عمر جاودان در امكان بشر باشد ، آيا بعيد است كه خداوند ولىّ خودش را از عمر بسيار طولانى بهره‌مند سازد ؟\r\nآيا كارى كه براى بشر مقدور شمرده مىشود ، براى آفريننده بشر مقدور نيست ؟\r\nآيا نمىشود شرايط عمر طولانى براى آن حضرت فراهم باشد ؟\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nنيروى جوانى پايدار\r\nيكى از خصوصيات و اوصاف امام عصر عليه السلام اين است كه به مرور روزگار ، پيرى و كهولت در آن حضرت ظاهر نشود و بايد هم اين‌طور باشد ؛ زيرا با سنّ زياد اگر كهولت‌آور و پيرىزا باشد ، آن حضرت نخواهد توانست مصدر آن همه اصلاحات و اقدامات و فعاليت‌هاى بزرگ اصلاحى گردد .\r\nپس همان‌طور كه آن حضرت به امر خدا از يك عمر بسيار بلند برخوردار است ، جوانى و نشاط و نيرومندى آن رهبر جهانيان نيز به امر خدا محفوظ خواهد ماند و چنانچه در مقالات طول عمر به طور تفصيل و مكرّر توضيح داديم ، اين‌گونه موضوعات :\r\nاوّلًا : در دايره قدرت خداوند متعال قرار دارد ، و آن كسى كه ايمان و قبول دارد كه خدا مادّه را آفريد و مواد را به هم پيوست و اين عالم با اين نظام استوار را پديدار ساخت ؛ و خدايى كه اين همه عالم را آفريده ، البته قادر است كه جوانى و نشاط و نيروى يك فرد را نگاه دارد .\r\nثانياً : امكان حفظ جوانى نيز مسأله‌اى است كه در ضمن مسأله امكان طولانى ساختن عمر حلّ شده و آزمايش‌هاى علمى آن را تأييد نموده و دانشمندانى كه در اين موضوع تحقيقات و مطالعه دارند ، رفع پيرى و خستگى و حفظ و اعاده جوانى و ديررس كردن پيرى را ممكن : بلكه عملى شناخته‌اند .\r\nمبارزه با پيرى و بازگشت دادن نشاط و تجديد قواى جوانى اگرچه از عهد باستان مورد توجّه بوده و به قطع و يقين بسيارى از معمّرينى كه اديان و تاريخ معرفى كرده‌اند ، از نيروى جوانى برخوردار بوده‌اند ؛ ولى بحث در آن از نظر علوم جديد ، از قرن هجده و نوزده شروع و مطالعات و بررسىهاى دانشمندان در اطراف آن همچنان ادامه دارد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\" براون اسكار \" نخستين دانشمندى است كه هنگام پيرى درصدد تجديد جوانى خود با عصاره غدد تناسلى برآمد ( 1869 م ) و دانشمندان ديگر از جمله \" ورونوف \" با استفاده از تجارب او آزمايش‌هايى كردند ( 1918 ) و از لحاظ تجربى آزمايش‌هاى \" استيناش \" حايز اهمّيت شد كه توانست بر روى بعضى جانوران با انجام اعمال جراحى بر روى مجارى تناسلى ، آثار جوانى را بازگرداند ؛ ولى اين‌گونه آزمايش‌ها و روش‌هاى جراحى و هورمونى ناقص و اغلب بىخطر نبود . « 1 » بعضى از دانشمندان در انديشه پيدا كردن وسيله مبارزه با علّت اصلى پيرى كه - به عقيده آنها - ضعف و فرسودگى سلولى است ، افتادند .\r\nيكى از مشاهير پزشكان كه راجع به امكان طولانى كردن عمر و تازه كردن جوانى در روى حيوانات آزمايش‌هايى كرده ، دكتر \" فورد نوف \" است . اين شخص مىگويد : ششصد آزمايش موفّقيت‌آميز انجام داده‌ام و اطمينان مىدهد كه در آينده نزديك ، تجديد قواى پيران و بر طرف ساختن گرد و غبار سالخوردگى و خميدگى قامت آنها عملى خواهد شد . چنانچه ديررس ساختن پيرى و طولانى كردن عمر با حفظ صحّت قلب و دماغ تا آخر عمر ؛ بلكه تغيير صفات و شخصيات و عادات ممكن خواهد شد . « 2 » در عصر حاضر نيز ، كوشش و تلاش پزشكان در اطراف اكتشاف سبب پيرى ادامه دارد .\r\nروزنامه \" الثورة \" به مناسبت اطلاعيه سازمان ملل راجع به آمار جمعيت دنيا و اختلافات آنها در سن ، مقاله‌اى به استناد اقوال پزشكان مشهور منتشر كرد كه قسمت عمده آن ، راجع به اسباب پيرى و تلاش‌هايى است كه در دانشگاه‌هاى\r\n\r\n\r\n","description":"","footnote":"\r\n( 1 ) . اطلاعات ، شماره 8930 .\r\n( 2 ) . مجله كل شىء ؛ تفسير طنطاوى ، ج 17 ، ص 224 .\r\n","page_name":" 189 ","page_number":189},
  {"content":"\r\n\r\nبزرگ براى كشف علّت اصلى آن دنبال مىشود .\r\nدر اين مقاله به طور قطع اظهار نظر شده كه پيرى ارتباط به سن زياد ندارد . از نظر روان‌شناسان پيرى احساس از كار افتادن و بىاهمّيت شدن است با صرف نظر از سن زياد . و از نظر دانش پزشكى ، پيرى عبارت است از اصابت انسجه حياتى جسم به قصور از اداى وظيفه در حدود نشاط متعارف و معتاد . و به معنى ديگر :\r\nپيرى ، مفقود شدن قدرت تجديد سلول‌هاى حياتى است . و به هر حال اين احساس يا اين پديده جسمى ، تحت تأثير پيش رفتن سن نيست . گاهى در اشخاص چهل ساله عارض مىشود و گاهى در شخص صدساله هم اثرى از آن ديده نمىشود .\r\nگاهى پيرى به واسطه بعضى امراض عارض يك قسمت بدن مىشود در حالى كه ساير اعضا جوانى و نشاط خود را دارا هستند .\r\nدر اين مقاله اظهار نظر شده كه : پيرى بر حسب طب جديد معلول سه عامل است :\r\nعامل نخست : بيمارىهاى مزمنه ؛ مانند بيمارىهاى معدى ، بيمارىهاى سوء تغذيه و بيمارىهاى ديگر .\r\nعامل دوم : حالات روانى و انفعالات نفسانى كه عامل پيرى و مؤثر در فقدان نشاط و استهلاك سلول‌هاى حياتى است .\r\nعامل سوم : عوامل خارجى است ؛ مانند محيط زندگى و آب و هوا و سردى و گرمى و رطوبت . « 1 » \" بوكومولتس \" كه در تاريخ مبارزه با پيرى ، به اسم او زياد برمىخوريم ، معتقد بود : بايد به وسيله سرم مخصوص ، نرمش اوليه را به انساج بازگرداند . اين سرم از\r\n\r\n\r\n","description":"","footnote":"\r\n( 1 ) . روزنامه ( الثوره ) چاپ بغداد ، شماره 94 ، سال اوّل .\r\n","page_name":" 190 ","page_number":190},
  {"content":"\r\n\r\nاسبى كه قبلًا سرم ويژه‌اى به او تزريق شده بود ، گرفته مىشد و سال‌ها در غرب بازار سياه داشت .\r\nدر غرب نيز ، نظير \" بوكومولتس \" روسى وجود دارد ، اين شخص دكتر \" پنهانس \" است كه در سوئيس زندگى مىكند و چند نفر از افراد سرشناس دنيا مشترى او بودند .\r\nشيوه \" پنهانس \" عبارت از اين است كه در انساج پير شده ، انساج جوان كه از حيوانات يا انسان گرفته شده ، داخل كنند ؛ ولى بايد ميان داخل كردن اين نسج تازه در بدن شخص و گرفتن آن از موجود ديگر بيش از شصت دقيقه فاصله نباشد .\r\n\" پنهانس \" مىگويد : از 20000 آزمايشى كه در اين زمينه انجام داده ، هيچ كدام مواجه با شكست نشده است .\r\nچندى قبل دكتر \" اصلان \" در رومانى ، ماده جديدى براى مبارزه با پيرى پيدا كرده و آن را ( هاش - 3 ) ناميد . امروزه اين ماده را تقريباً در سراسر جهان به كار مىبرند . پزشك مشهور دكتر \" شرمن \" از آن استفاده مىكند و مىگويد : اين ماده به پوست نرمش مخصوصى مىدهد و خستگى بدن را كاهش مىدهد و حافظه را قوى مىكند و خواب را منظم مىسازد .\r\nاين پزشك مىگويد : نتيجه‌اى كه گرفته‌ام ، به اين ترتيب است : 40 درصد موفّقيت كامل ، 35 درصد نتيجه مناسب و فقط 25 درصد شكست . « 1 » \" بلوفر \" زيست‌شناس معروف فرانسوى ، در جريان مطالعات مشهور خود درباره زنبور عسل ، به مسأله‌اى حيرت‌انگيز ؛ يعنى زندگى دراز و توأم با نيرومندى و جوانى ملكه زنبوران برخورد و در خصوص علّت آن به تجسّس\r\n\r\n\r\n","description":"","footnote":"\r\n( 1 ) . اطلاعات ، شماره 11805 .\r\n","page_name":" 191 ","page_number":191},
  {"content":"\r\n\r\nخستگىناپذيرى پرداخت .\r\nوى در ضمن مطالعه دريافت : ملكه زنبوران از خوراكى مخصوصى كه توسط كارگران فراهم مىآيد ، در تمام عمر تغذيه مىنمايد ، در صورتى كه ديگر زنبوران فقط در سه روز نخستين زندگى ، از اين مائده اسرارآميز برخوردارند . اين غذاى حيرت‌انگيز چيست و آيا رمز جوانى و زيبايى و عمر دراز ملكه ( ملكه چهارصد برابر ديگر زنبوران زندگى مىكند ) در اين ماده غذايى نهفته است ؟\r\nزيست‌شناس فرانسوى از سال 1938 به بعد ، با مطالعات شبانه‌روزى در پى حلّ اين مشكل برآمده و به موفّقيت‌هاى بزرگى نايل گشت .\r\nتركيب اين مائده ؛ يعنى شَهد شاهانه اسرارآميز بوده و فقط معلوم گشته است كه حاوى كربن ، هيدروژن ، ازُت ، ارگوسترول ، ويتامين‌هاى و مخصوصاً به مقدار معتنابهى اسيد بانتوتنيك مىباشد .\r\n\" بلوفر \" در تجارب چهارده ساله خود ثابت كرد كه تحول و رشد اشكال جنينى زنبوران و عمر دراز و جوانى پايدار زنبور ملكه به واسطه تأثير شگفت‌انگيز شهد شاهانه مىباشد و همچنين توانست با استحصال اين ماده ، كه به نام \" اپى سرم \" معروف است و تجويز آن در اشخاص فرسوده و پيران ، نتايج حيرت‌آورى به دست آورد . \" بلوفر \" با اتّكا بر صدها تجربه اعلام داشته است كه تأثير شهد شاهانه در انسان ، گو اينكه از پيرى جلوگيرى نمىكند ؛ ولى دوران جوانى را طولانى و توأم با تندرستى و نيرومندى مىسازد . و در حقيقت ، \" اپى سرم \" داروى به خصوص نبوده ؛ بلكه مائده معجزه‌آسا و حيات‌بخش مىباشد . « 1 » روزنامه اطلاعات مقاله مفصلى از سرويس مخصوص خبرگزارى فرانسه ،\r\n\r\n\r\n","description":"","footnote":"\r\n( 1 ) . اطلاعات ، شماره 8930 .\r\n","page_name":" 192 ","page_number":192},
  {"content":"\r\n\r\nتحت عنوان : « بشر تا آخر عمر جوانى و شادابى خود را حفظ خواهد كرد » انتشار داد . در اين مقاله مىنويسد : با توجّه به مذاكراتى كه در آخرين كنفرانس بين‌المللى پزشكى كه در \" كبك \" صورت گرفت ، مىتوان گفت : جواب اين سؤال « امكان مبارزه با پيرى ، حفظ شادابى ، موازنه جوانى تا دم مرگ » مثبت است .\r\n( و هم نوشته است : ) دكتر \" هوآرد كورتيس \" دانشمند آمريكايى وابسته به آزمايشگاه ملّى بروكلين معتقد است : پيرى و فرسودگى سلول‌ها معلول خرابى و فساد اسيد \" دزوكس ريبونوكلئيك \" ، \" \" سلول‌هاى بدن است . مىدانيم كه \" \" كار و توليد سلول‌ها كاسته مىشود و تنها راه جلوگيرى از پيرى ، به وسيله يك عمل دارويى در سطح مولكول‌هاى \" \" سلول‌هاى تمام اعضاى بدن امكان‌پذير است .\r\n( و هم مىنويسد : ) در ميان مراكز تجسساتى جهان كه پيشرفت‌هاى قابل توجهى در زمينه جلوگيرى از پيرى به دست آورده‌اند ، مراكز پژوهشى بخارست ، پاريس و بالتيمور در درجه اوّل اهمّيت قرار دارند . در بالتيمور هم‌اكنون نتايج مطالعات و آزمايش‌هاى پزشكى روى ششصد نفر از 18 تا 99 ساله مورد بررسى است .\r\n( در پايان مقاله نوشته است : ) پزشكان در حال حاضر مىكوشند با استفاده از وسايل دارويى ، از فساد \" \" سلول‌ها جلوگيرى كنند و در اين راه ، پيشرفت‌هاى قابل توجهى نيز به دست آورده‌اند . به اين ترتيب مىتوان گفت : طولى نخواهد كشيد كه ( بيمارى پيرى ) از بين خواهد رفت . « 1 »\r\n\r\n\r\n","description":"","footnote":"\r\n( 1 ) . اطلاعات شماره 12672 .\r\n","page_name":" 193 ","page_number":193},
  {"content":"\r\n\r\n\r\nبقاى نيروى جوانى معمّرين\r\nكسانى كه با طول عمر از نيروى جوانى پايدار برخوردار شده‌اند بسيارند . از جمله مردى است 167 ساله از اهالى كلمبيا به نام \" پى يرارا \" - كه شرح حالش به طور مفصّل در روزنامه اطّلاعات شماره 9121 و 9236 درج شده است . - اين مرد در اين سن و سال ، نيروى جوانىاش باقى مانده و استخوان‌ها و مفاصلش به قدرى خوب است كه اكثر جوانان بايد آرزو كنند استخوان‌هايى به اين خوبى داشته باشند .\r\nرگ‌هاى او پس از آزمايش‌هاى متعدد نشان داده است كه كوچك‌ترين اثر كلسيم كه معمولًا در نود درصد اشخاص مسن ديده مىشود ، در آن وجود ندارد .\r\nدر كنيا مردى 158 ساله زندگى مىكند كه اخيراً آپانديس او را عمل كردند . اين مرد از جوان‌ترين جوانان نيز جوان‌تر است . « 1 » چند سال قبل در شوروى ، شخصى به نام \" عيوض‌اف \" بود كه تا سن 147 سالگى فعاليت خود را حفظ كرده و گردش او با اسب هيچ‌گاه تعطيل نشد و شخصاً از مزرعه انگور خود سركشى مىكرد . « 2 » فردى چينى 253 ساله به نام \" دلى چينگ \" كه 23 زن در خانه او عمر خود را به پايان رسانيده‌اند ، در اين سنّ ، مويش سياه و قوا و نيروى جوانىاش باقى بود . « 3 » يك مرد اتريشى كه صد و چهلمين سال زندگى خود را جشن گرفت ، هنوز هم در مزرعه خود كار مىكند و اظهار داشت : تا به حال ياد ندارم حتى يك بار هم بيمار شده باشم . « 4 »\r\n\r\n\r\n","description":"","footnote":"\r\n( 1 ) . اطلاعات ، شماره 12672 .\r\n( 2 ) . اطلاعات ، شماره 11805 .\r\n( 3 ) . الامالى المنتخبه شيخ عبدالواحد مظفرى ، ص 79 ، ط نجف ، نقل از سالنامه پارس .\r\n( 4 ) . اطلاعات ، شماره 8739 .\r\n","page_name":" 194 ","page_number":194},
  {"content":"\r\n\r\nبانويى به نام \" گوموگا \" ساكن دهكده \" گالون \" واقع در شمال قفقاز ، صد و چهل و هفتمين سال تولد خود را جشن گرفت . در حالى كه هنوز نشاط خود را از دست نداده و در حسّ شنوايى و بينايى او هيچ‌گونه ضعفى حاصل نشده است . « 1 » از آنچه بيان شد ، معلوم مىگردد كه مسأله امكان حفظ نيرو و نشاط جوانى با اينكه مشاهده شده ، بسيارى از معمّرين اين نيرو را تا آخرين قدم زندگى نگاه داشته‌اند ، ثابت و غير قابل انكار است . فقط كوشش دانشمندان براى اكتشاف علّت پيرى و علّت بقاى نيروى جوانى در نزد جمعى از معمّرين و كشف وسيله مبارزه با پيرى و سالخوردگى است . و چنانچه بعضى از دانشمندان اظهار نظر مىكنند ، در آينده ، بشر به موفّقيت‌هاى بزرگ در اين زمين نايل خواهد شد ، چنان‌كه يكى از وسايل مبارزه با آن را همين پيوند عضوى بايد شمرد .\r\nبه هر حال ، مقصود ما از نقل اين نظرات ، اثبات امكان مطلق طول عمر بدون كهولت و پيرى است ، تا كسانى كه در ايمان كم‌مايه‌اند ، آن را بعيد و غريب ندانند .\r\nو گرنه ، ما در طول عمر امام و بقاى نيروى جوانى آن حضرت ، به قدرت و توانايى خدا و اخبار پيغمبر و اوصياى او عليهم السلام اعتماد و اتّكا داريم و آن را محكم‌ترين دليل مىدانيم و به اين دليل خردپسند كه مقبول عقل مستقيم است ، مؤمن هستيم .\r\nهرچند امام زمان عليه السلام ، يگانه معمّر تاريخ بشر و يگانه كسى باشد كه با طول عمر جوانىاش حفظ شده باشد ؛ هرچند آزمايش‌هاى دانشمندان در اين خصوص به جايى نرسيده باشد و آنها دست علم بشر را از طولانى كردن عمر و مبارزه با پيرى كوتاه بدانند ؛ زيرا مسأله طول عمر و بقاى جوانى آن حضرت مسأله‌اى نيست كه از نظر عقل احتياج به اين مؤيدات داشته باشد . مسأله ، مسألهء عموم قدرت خدا\r\n\r\n\r\n","description":"","footnote":"\r\n( 1 ) . اطلاعات ، شماره 9198 .\r\n","page_name":" 195 ","page_number":195},
  {"content":"\r\n\r\nو اعجاز و خرق عادت و نفوذ مشيّت الهى است و در اين‌گونه امور ، وجود اين مؤيدات و عدم آن تأثيرى ندارد .\r\n\r\nامّا اخبار\r\nشيخ صدوق در \" كمال الدين \" و على بن محمّد خزاز رازى در \" كفاية الاثر \" از امام حسن مجتبى عليه السلام در ضمن حديثى روايت كرده‌اند كه فرمود : خداى تعالى عمر فرزند نهم از فرزندان برادرم حسين عليه السلام را در دوران غيبتش طولانى نمايد ، سپس به قدرت خود او را آشكار سازد ، به صورت جوانى كه كمتر از چهل سال داشته باشد :\r\n« وَذلِكَ لِيَعْلَمَ أَنَّ اللَّهَ عَلى كُلّ شَيْءٍ قَدِيرٌ » « 1 »\r\nو نيز شيخ صدوق از حضرت رضا عليه السلام در ضمن حديثى چنين روايت كرده است :\r\n« الْقآئِمُ هُوَ الَّذِي إِذا خَرَجَ ، كانَ فِي سِنّ الشُّيُوخِ وَمَنْظَرِ الشُّبّانِ قَوِيٌّ فِي بَدَنِهِ » ؛ « 2 »\r\n« قائم آن كسى است كه وقتى ظاهر شود در سن پيران و منظر و سيماى جوانان و با قوت بدن باشد » .\r\nو از ابىالصلت هروى منقول است كه گفت : به حضرت رضا عليه السلام عرض كردم :\r\nعلامت قائم چيست هنگامى كه ظاهر شود ؟\r\nفرمود : علامتش اين است كه در سنّ پيران و منظر و قيافه جوانان است ، به طورى كه اگر كسى او را ببيند ، چهل ساله يا كمتر گمان مىكند . و از علامات او اين\r\n\r\n\r\n","description":"","footnote":"\r\n( 1 ) . منتخب الاثر ، ص 206 ، ف 2 ، ب 10 ، ح 6 .\r\n( 2 ) . منتخب الاثر ، باب 17 ، ف 2 ، ح 2 ، ص 221 .\r\n","page_name":" 196 ","page_number":196},
  {"content":"\r\n\r\nاست كه : به گذشت شب و روز پير نمىشود تا آنكه از اين دنيا رحلت كند . « 1 »\r\n\r\nسخنى با برادران اهل سنّت\r\nچنانچه مىدانيم جمعى از مشاهير علماى اهل سنّت به وصايت و ولايت ائمه اثنىعشر عليهم السلام ايمان دارند و به مهدويت حضرت ولى عصر عليه السلام قائل و معترفند ، حتّى بعضى از ايشان مدعى زيارت و ديدار آن حضرت شده و معجزات او را نقل كرده‌اند .\r\nو بسيارى از آنها هم در تعيين مهدى موعود با شيعه موافقت ندارند ؛ امّا در آن تعصب و لجاج نمىورزند و آن را يك ماده اختلاف جوهرى بين شيعه و سنى نمىدانند ؛ بلكه يك اختلاف صغروى و مصداقى مىشمارند و به اين اختلاف ، هرگز به نظر اهمّيت نگاه نمىكنند .\r\nچون هر دو فرقه اصل ظهور مهدى را در آخرالزمان مسلّم و حتمى مىدانند و مىگويند : در هنگام ظهور با آن علايم و نشانىهاى آشكار مانند نداى آسمانى به همه معرفى مىشود و آن‌گاه اين خلاف موضوعى هم مرتفع خواهد شد .\r\nپس اين عقيده شيعه با آنچه بين فريقين در موضوع مهدى مسلّم و مقطوع است و روايات متواتر بر آن دلالت دارد ، هيچ‌گونه مغايرت و منافاتى ندارد و اكنون اهل سنّت با شيعه چه معارضه‌اى در اين مورد داشته باشد ؟\r\nو چرا آن را ماده اختلاف و بحث و جدال قرار دهند ؟ و چرا در مقام ردّ شيعه برآيند ؟ با اينكه در اين موضوع بر خلاف اجماع و اتفاق مسلمين سخن نگفته‌اند !\r\n\r\n\r\n","description":"","footnote":"\r\n( 1 ) . منتخب الاثر ، الباب الحادى و الثلاثون في « انه شاب لا يهرم بمرور الايام » ، ب 31 ، ح 2 ، فصل 2 .\r\n","page_name":" 197 ","page_number":197},
  {"content":"\r\n\r\nيكى از دانشمندان معاصر اهل سنّت به نام استاد محمّد زكى ابراهيم رائد در مقاله‌اى كه به مناسبت نيمه شعبان و مهدى منتظر « 1 » نگاشته ، در فصلى تحت عنوان « موعود آخرالزمان في مختلف المذاهب و الاديان » مىگويد : مهدى موعود در نزد برادران شيعى ما شرحى دارد كه ما در وقت ديگر بيان مىكنيم ؛ ولى آنچه برادران شيعه ما بر آن رفته‌اند ، با جمهور اهل سنّت در اصول و مبادى اساسى به هم مىرسند و خلاصه آن اصول اين است كه : به طور حتم مهدى اهل بيت كه آمال مسلمانان را تحقق مىدهد و احوال بشر به او مستقيم مىگردد ، ظاهر خواهد شد .\r\nچنانچه ملاحظه مىشود ، اين دانشمند عقيده شيعه در مهدويت را با اصول و مبانى اساسى آنكه بين سنى و شيعه مورد اتفاق است ، موافق شمرده و در نهايت ادب بدون اينكه عواطف شيعه را تهييج نمايد و قلم را به دشنام و سخنان ناسزا آلوده كند ، اظهار نظر نموده است .\r\nامّا متأسفانه عدّه‌اى هم هستند كه همواره مانع از اتّحاد مسلمانان و رفع سوء تفاهمات بوده و مىخواهند به آتش اختلاف دامن زده و اين دو فرقه بزرگ اسلامى را كه مىتوانند با همكارىهاى صميمانه در كنار هم زندگى كرده و در برابر دشمنان اسلام هم‌گام و هم‌صدا باشند ، از هم جدا نمايند .\r\nاين افراد مغرض كه شايد در عصر ما مزدوران استعمار و صهيونيسم بين‌المللى باشند ، از آن همه قدر مشترك‌ها و پيوندهاى ناگسستنى و موارد مورد اتّفاق شيعه و سنّى كه آنها را به هم مربوط و متّصل ساخته و صاحب منافع مشترك قرار داده ، چشم‌پوشى نموده و يك سلسله مسايلى را كه مانع از هم‌فكرى مسلمين و اتّحاد و اتفاق آنها مخصوصاً در اين زمان نيست پيش كشيده ، و كاهى را كوهى نشان\r\n\r\n\r\n","description":"","footnote":"\r\n( 1 ) . در مجله \" المسلم \" و مجله \" العشيرة المحمدية \" ، طبع مصر ، شماره اوّل ، سال هجدهم ، شعبان 1387 .\r\n","page_name":" 198 ","page_number":198},
  {"content":"\r\n\r\nمىدهند و عمداً آنچه را مىگويند و مىنويسند ، ( براى اين است كه كاملًا به ايجاد تفرقه‌اى كه خدا در قرآن كريم از آن نهى كرده ، نايل شوند ) قلم را به فحش و دشنام و نسبت‌هاى ناسزا و افترا و بهتان به شيعه آلوده مىسازند تا بلكه شيعه را تحريك و عصبانى كنند و آنها نيز معارضه به مثل نمايند .\r\nدر اين ميان ، بيگانگان و استعمارگران كه همه از مقاصد شوم و خواب‌هاى خطرناك آنها براى اسلام و مسلمين كم و بيش باخبريم ، به مقاصد خود برسند و شوكت و آبروى هر دو فرقه را در معرض زوال قرار دهند و با جنگ داخلى ميان مسلمانان و سوء تفاهم كفار را بر آنها مسلط سازند .\r\nما در اينجا در مقام توضيح زيان‌هاى اين قلم‌هاى مسموم و سياست‌هايى كه مخصوصاً در عصر ما به عناوين متعدد از راه مذهب و ملّيت و وطن و نژاد و زبان ، عامل تفرقه مسلمانان شده ، نيستيم .\r\n شرح اين هجران و اين خون جگر * اين زمان بگذار تا وقت دگر \r\nبارى يكى از موضوعاتى كه بيهوده و فقط براى زياد كردن فاصله بين سنى و شيعه در گذشته و حال از طرف بعضى كه خود را به نام اهل سنّت معرفى كرده‌اند ، مانند \" ابن حجر \" و \" محب الدين خطيب \" دستاويز حمله به شيعه و استهزا و فحش و دشنام و نسبت آنها به جهل و نادانى شده ، مسأله طول عمر حضرت ولى عصر - ارواحنا فداه - است . اين افراد براى جريحه‌دار كردن عواطف شيعه و منحرف ساختن افكار ، شيعيان را در اين ايمان و عقيده ، به باد دشنام گرفته و مثل اينكه يك سخن نامعقول و بىسابقه‌اى را پذيرفته باشند ، به آنها اعتراض مىكنند .\r\nما به اين آقايان مىگوييم : شما كه مسلمان و مؤمن به قدرت خداى تعالى هستيد ، چرا اين اعتراض را به ما مىنماييد ؟\r\nچرا شما كسانى را كه خداى تعالى را قادر و توانا مىدانند بر اينكه عمر يكى از\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبندگان خاص خود را هرچه مصلحت اقتضا كند طولانى نمايد ، مسخره مىنماييد ؟\r\nمگر شما خدا را قادر مطلق نمىدانيد ؟\r\nمگر در قرآن نخوانده‌ايد كه در شرح احوال نوح مىفرمايد :\r\n« فَلَبِثَ فِيهِمْ أَلْفَ سَنَةٍ إِلّا خَمْسِينَ عاماً » « 1 »\r\nمگر به صريح اين آيه ، حضرت نوح در ميان قومش نهصد و پنجاه سال درنگ نكرده است ؟\r\nبه چه جهت شما شيعه را در مسأله ايمان به طول عمر ، اين همه سرزنش مىنماييد و به جهل نسبت مىدهيد ؟ اين اعتراض و دشنام‌هاى شما به شيعه لوازمى دارد كه شما بر حسب عقايد خودتان نمىتوانيد آن لوازم را بپذيريد ؟\r\nمگر در قرآن نخوانده‌ايد كه : خدا ابليس را تا وقت معلوم مهلت داده است ؟\r\nمگر در كتاب‌هاى خودتان ؛ \" صحيح مسلم \" قسم دوم از جزء دوم ، در باب ابن صياد ؛ در \" سنن ترمذى \" جزء دوم ؛ در \" سنن ابى داود \" باب خبر ابن صائد ، از كتاب \" ملاحم \" آن روايات متعدد را راجع به ابن صياد و ابن صائد نديده‌ايد كه پيغمبر احتمال داد او همان دجال باشد كه در آخرالزمان ظاهر مىشود ؟\r\nمگر حديث \" تميم دارى \" را كه مسلم در باب خروج دجال و ابن ماجه در جزء دوم در ابواب \" فتن \" و ابوداود در جزء دوم \" سنن \" روايت كرده‌اند ، نخوانده‌ايد كه صريح است بر اينكه دجال در زمان پيغمبر زنده بوده و در آخرالزمان ظاهر مىشود ؟ !\r\nچگونه شد درباره دشمنان خدا اين عمر طولانى را باور كرديد و روايت كنندگان اين احاديث را كه همه از بزرگان رجال خود شما هستند ، به جهل نسبت\r\n\r\n\r\n","description":"","footnote":"\r\n( 1 ) . سوره عنكبوت ، آيه 14 .\r\n","page_name":" 200 ","page_number":200},
  {"content":"\r\n\r\nنداديد ؛ امّا در موضوع ولىّ خدا و فرزند پيغمبر اين سر و صداها را راه انداخته‌ايد و باور نمىداريد ؟\r\nچگونه شد عمر بسيار طولانى را براى خضر و ادريس و عيسى جايز مىشماريد ؛ امّا براى حضرت مهدى موعود با اين همه شواهد و ادلّه و معجزات و كراماتى كه در عصر غيبت صغرى و كبرى از او ظاهر شده و با اينكه افرادى كه در راستى و صدق گفتارشان شكى نيست او را مكرر ملاقات كرده‌اند ، جايز نمىشماريد ؟\r\nچرا خودتان و همه مسلمين را در ايمان به بقاى عيسى عليه السلام مسخره نمىنماييد ؟\r\nاگر بنا به استهزا باشد ، شما در اصول دين ، برخى عقايد داريد كه با عقل مستقيم و نزاهت اسلام كه دين توحيد است ، به هيچ وجه سازگار نيست .\r\nشما نسبت به كسانى كه آنها را به اصطلاح از اقطاب و اوليا مىشناسيد ، كارهايى نسبت مىدهيد كه هر كس از گفتارتان به خنده مىافتد .\r\nولى چنانچه گفته شد ، معارضه به مثل صحيح نيست و ما راضى نيستيم سخنى بگوييم يا كلامى بنويسيم كه شما را در انظار بيگانگان خفيف و سبك سازد .\r\nما مىگوييم : وضع روزگار و فشارهايى كه از طرف استعمارگران بر مسلمان‌ها وارد شده و مىشود ، به ما فرصت و اجازه نمىدهد كه در اين‌گونه خلافات ، زبان به عيب‌جويى يكديگر باز كنيم . در حالى كه دشمنان اسلام با اساس اسلام و قرآن و احكام قرآن دشمنى مىكنند . در حالى كه احكام اسلام و اصول و شعائر مسلّم بين سنّى و شيعه در كشورهاى اسلامى دستخوش سخت‌ترين تعرضات و آسيب شده و مسيحىها و يهودىها و كفار ديگر براى از رسميت انداختن احكام اسلام ، هر روز نقشه‌هايى طرح و توسط مسلمان نماهايى از شيعه و سنّى اجرا مىنمايند ؟\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nخوب است در افكار و آراى خود قدرى مطالعه كنيد و همچنين از روى بىطرفى و با نظر خالى از تعصب ، به عقايد پاك و مقدّس شيعه در اصول و فروع ، كه از مصادر محكم عقلى و قرآن و سنّت گرفته شده است ؛ بنگريد و بيهوده به القاى شبهات واهى و تهمت و افترا ، عواطف شيعه را جريحه دار نساخته و برادران سنّى ما را گرفتار سوء تفاهم و بدبينى و بىخبرى از عقايد و آراى اسلامى ما نسازيد .\r\n\r\nسرگذشت معمّرين در تاريخ\r\nاگرچه راجع به امكان عمر بسيار طولانى در ضمن مطالب گذشته ، توضيحات كافى داده شد ؛ ليكن براى آنكه خوانندگان ارجمند بدانند اين موضوع از نظر تاريخ همواره مورد قبول بشر بوده ، خوانندگان را به كتاب‌هاى معتبر تاريخ و تراجم و اعلام ارجاع مىدهيم و يادآور مىشويم ؛ علاوه بر اينكه در ضمن اين كتب شرح احوال بسيارى از معمّرين درج شده ، كتاب‌هايى نيز به خصوص در ترجمه معمّرين تأليف شده ؛ مانند \" المعمّرون \" « 1 » ابى حاتم سجستانى ( متوفاى 248 يا 250 ) و در كتاب‌هايى نيز مانند كمال الدين و غيبت شيخ صدوق و امالى شريف مرتضى ، يك باب يا فصل به اين موضوع اختصاص داده شده است .\r\nهركس به اين كتاب‌ها مراجعه نمايد ، مىفهمد ( بيهوده سخن به اين درازى نبود ) و برايش يقين حاصل مىشود كه اين همه نقل‌هاى تاريخى بىمأخذ و مجهول نمىباشد و براى عمر بشر حدّ و مرز معينى نيست و تاريخ طولانى و پر از عجايب زندگى بشر معمّرين بىشمار ديده و در روى اين زمين ، خيلى افرادى بيش از حضرت ولى عصر - ارواحنا فداه - عمر كرده‌اند .\r\n\r\n\r\n","description":"","footnote":"\r\n( 1 ) . اين كتاب نخست به ضميمه ترجمه انگليسى آن در 1899 ميلادى در لندن طبع و اخيراً نيزطبع آن تجديد شده است .\r\n","page_name":" 202 ","page_number":202},
  {"content":"\r\n\r\nو بديهى است آنچه ما از تاريخ معمّرين مىدانيم و در كتب تراجمى كه در دسترس ما است ، ضبط شده ، تاريخ يك قسمت كوچك از اين دنياى بزرگ است و اگر تواريخ ملل ديگر در دست ما بود و اگر از آغاز به حفظ سرگذشت معمّرين به اندازه سرگذشت پادشاهان اهمّيت داده شده بود ، اكنون تواريخ سرگذشت معمّرين از تواريخ ديگر مفصل‌تر بود .\r\nمع ذلك ما مىخواستيم جدولى از اسامى معمّرين از روى كتب و مآخذى كه در دسترس داريم به خوانندگان تقديم نماييم ؛ ولى چون ملاحظه شد ، آمارگيرى از عموم معمّرين در تاريخ ، در گذشته و حال حتى در حدود همين تواريخ و مصادرى كه در دسترس است ، وقت و فرصت زياد لازم دارد ، فقط به ذكر نام عدّه‌اى از آنها به عنوان نمونه و به حكم مثل معروف « حكم الأمثال فيما يجوز و فيما لا يجوز سواء » اكتفا كرديم .\r\n\r\nاسامى برخى از معمّرين\r\n1 - آدم ؛ 930 سال .\r\n2 - شيث ؛ 912 سال .\r\n3 - انوش ؛ 905 سال .\r\n4 - قينان ؛ 910 سال .\r\n5 - مهلائيل ؛ 895 سال .\r\n6 - يا رد ؛ 962 سال .\r\n7 - اخنوخ ؛ 365 سال .\r\n8 - متوشالح ؛ 969 سال .\r\n9 - لامك ؛ 777 سال .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n10 - نوح ؛ 950 سال . « 1 » 11 - سام ؛ 600 سال .\r\n12 - ارفكشاد ؛ 438 سال .\r\n13 - شالح ؛ 433 سال .\r\n14 - عابر ؛ 464 سال .\r\n15 - ابراهيم ؛ 175 سال .\r\n16 - اسماعيل ؛ 137 سال . « 2 » 17 - ربيعة بن ضبيع فزارى ؛ 380 سال . « 3 » 18 - اوس بن حارثه ؛ 220 سال . « 4 » 19 - عبيد بن شريد جرهمى ؛ 350 سال . « 5 » 20 - برد ؛ 962 سال . « 6 » 21 - ايوب بن حداد عبدى ؛ 200 سال . « 7 »\r\n\r\n\r\n","description":"","footnote":"\r\n( 1 ) . بنابر تواريخ و كتب حديث مجموع مدت عمر او پيش از بعثت و پس از طوفان 2500 سال شد .\r\n( 2 ) . مدت اعمار اين افراد همه طبق تورات نوشته شده كه علاوه بر اين ، جمعى ديگر را نيز مانند فالح و رعو و سروج و ناحور و غيره ذكر كرده . رجوع شود به ترجمه عربى تورات ، طبع بيروت ، 1870 ميلادى و منتخب الاثر نگارنده ، ص 276 و 277 .\r\nو ظاهراً اخنوخ همان ايليا است كه يهود و نصارى معتقدند : سه هزار و سيصد و هشتاد و دو سال پيش از ميلاد زنده به آسمان برده شد و الم مرگ نچشيد . رجوع شود به كتاب اظهار الحق ، ج 2 ، ص 124 ) .\r\n( 3 ) . كمال الدين ، ج 2 ، ص 233 - 235 .\r\n( 4 ) . المعمّرين ، ص 36 .\r\n( 5 ) . كمال الدين ، ج 2 ، ص 232 .\r\n( 6 ) . كنز الفوائد ، ص 245 .\r\n( 7 ) . كمال الدين ، ج 2 ، ص 142 .\r\n","page_name":" 204 ","page_number":204},
  {"content":"\r\n\r\n22 - ثعلبة بن كعب ؛ 300 سال . « 1 » 23 - تيم اللَّه بن ثعلبه ؛ 500 سال . « 2 » 24 - ثوب بن تلده اسدى ؛ 220 سال . « 3 » 25 - جعفر بن قرط عامرى ؛ 300 سال . « 4 » 26 - جلهمة بن ادد بن زيد ؛ 500 سال . « 5 » 27 - يحابر بن مالك بن ادد ؛ 500 سال . « 6 » 28 - زهير بن عتاب كلبى ؛ 300 سال . « 7 » 29 - جليلة بن كعب ؛ 190 سال . « 8 » 30 - حادثة بن صحر ؛ 180 سال . « 9 » 31 - حادثة بن عبيد كلبى ؛ 500 سال . « 10 » 32 - حامل بن حادثه ؛ 230 سال . « 11 » 33 - حبابه والبيه ؛ از عصر خلافت على عليه السلام تا زمان امامت حضرت رضا عليه السلام عمر كرد .\r\n\r\n\r\n","description":"","footnote":"\r\n( 1 ) . المعمّرين ، ص 64 .\r\n( 2 ) . تذكرة الخواص ، ص 205 ؛ المعمّرين ، ص 31 .\r\n( 3 ) . المعمّرين ، ص 59 .\r\n( 4 ) . المعمّرين ، ص 43 .\r\n( 5 ) . غيبت شيخ طوسى ، ص 86 .\r\n( 6 ) . غيبت شيخ طوسى ، ص 86 .\r\n( 7 ) . كمال الدين ، ص 246 .\r\n( 8 ) . المعمّرين ، ص 65 .\r\n( 9 ) . المعمّرين ، ص 49 .\r\n( 10 ) . المعمّرين ، ص 67 .\r\n( 11 ) . المعمّرين ، ص 69 .\r\n","page_name":" 205 ","page_number":205},
  {"content":"\r\n\r\n34 - حارث بن مضاض جرهمى ؛ 400 سال . « 1 » 35 - ذوالاصبع العدوانى ؛ 300 سال . « 2 » 36 - حنظلة بن شرقى ؛ 200 سال . « 3 » 37 - دريد بن زيد ؛ 450 سال . « 4 » 38 - ذوجدن حميرى ؛ 300 سال . « 5 » 39 - دريد بن صمت ؛ 200 سال . « 6 » 40 - ذوالقرنين ؛ 3000 سال . « 7 » 41 - ربيعه بجلى ؛ 190 سال . « 8 » 42 - رداد بن كعب نخعى ؛ 300 سال . « 9 » 43 - زهير بن خباب ؛ 420 سال . « 10 » 44 - سطيع كاهن ؛ 30 قرن . « 11 » 45 - سيف بن وهب ؛ 300 سال . « 12 »\r\n\r\n\r\n","description":"","footnote":"\r\n( 1 ) . غيبت شيخ طوسى ، ص 81 ؛ المعمّرين ، ص 42 .\r\n( 2 ) . المعمّرين ، ص 82 .\r\n( 3 ) . المعمّرين ، ص 49 .\r\n( 4 ) . المعمّرين ، ص 20 .\r\n( 5 ) . المعمّرين ، ص 33 .\r\n( 6 ) . المعمّرين ، ص 22 .\r\n( 7 ) . تذكرة الخواص ، ص 377 ، نقل از تورات .\r\n( 8 ) . المعمّرين ، ص 68 .\r\n( 9 ) . كمال الدين ، ج 2 ، ص 242 .\r\n( 10 ) . المعمّرين ، ص 25 .\r\n( 11 ) . المعمّرين ، ص 5 .\r\n( 12 ) . المعمّرين ، ص 41 .\r\n","page_name":" 206 ","page_number":206},
  {"content":"\r\n\r\n46 - شرية بن عبداللَّه جعفى ؛ 300 سال . « 1 » 47 - شق كاهن ؛ 300 سال . « 2 » 48 - صيفى بن رياح ؛ 270 سال . « 3 » 49 - ضبيرة بن سعيد ؛ 220 سال . « 4 » 50 - عباد بن سعيد ؛ 300 سال . « 5 » 51 - عوف بن كنانه كلبى ؛ 300 سال . « 6 » 52 - عبد المسيح بن عمرو غسانى ؛ 350 سال . « 7 » 53 - اوس بن ربيعه اسلمى ؛ 214 سال . « 8 » 54 - عبيد بن شريد جرهمى ؛ 350 سال . « 9 » 55 - عمرو بن حمة الدوسى ؛ 400 سال . « 10 » 56 - عمرو بن لحى ؛ 345 سال . « 11 » 57 - قس بن ساعده ؛ 600 سال . « 12 »\r\n\r\n\r\n","description":"","footnote":"\r\n( 1 ) . المعمّرين ، ص 39 .\r\n( 2 ) . كمال الدين ، ج 2 ، ص 235 .\r\n( 3 ) . غيبت شيخ طوسى ، ص 80 .\r\n( 4 ) . المعمّرين ، ص 20 .\r\n( 5 ) . المعمّرين ، ص 70 .\r\n( 6 ) . كمال الدين ، ج 2 ، ص 255 .\r\n( 7 ) . المعمّرين ، ص 38 .\r\n( 8 ) . المعمّرين ، ص 66 .\r\n( 9 ) . كمال الدين ، ج 2 ، ص 232 .\r\n( 10 ) . غيبت شيخ طوسى ، ص 81 .\r\n( 11 ) . غيبت شيخ طوسى ، ص 86 .\r\n( 12 ) . كنز الفوائد ، ص 254 .\r\n","page_name":" 207 ","page_number":207},
  {"content":"\r\n\r\n58 - كعب بن حمة الدوسى ؛ 390 سال . « 1 » 59 - كعب بن رادة نخعى ؛ 300 سال . « 2 » 60 - محصن بن عتبان زبيدى ؛ 256 سال . « 3 » 61 - مرداس بن صبيح ؛ 230 سال . « 4 » 62 - مستوغر بن ربيعة بن كعب ؛ 330 سال . « 5 » 63 - هبل بن عبداللَّه كلبى جدّ زهير بن خباب ؛ 700 سال . « 6 » 64 - نفيل بن عبداللَّه ؛ 700 سال . « 7 » « 8 » 65 - هنرى جنكس ؛ 169 سال . اين مرد در سن 112 سالگى در جنگ فلورفيد شركت داشت .\r\n66 - جون بافن بولندى ؛ 175 سال داشت و سه نفر از اولاد خود را كه متجاوز از صد سال داشتند ، ديد .\r\n67 - يوحنا سورتنغتون نروژى ( متوفاى 1797 ) ؛ 160 سال .\r\n\r\n\r\n","description":"","footnote":"\r\n( 1 ) . تذكرة الخواص ، ص 205 ؛ المعمّرين ، ص 22 .\r\n( 2 ) . المعمّرين ، ص 66 .\r\n( 3 ) . كمال الدين ، ج 2 ، ص 255 ؛ المعمّرين ، ص 21 .\r\n( 4 ) . المعمّرين ، ص 35 .\r\n( 5 ) . المعمّرين ، ص 9 ؛ سيره ابن هشام ، ج 1 ، ص 3 .\r\n( 6 ) . المعمّرين ، ص 29 .\r\n( 7 ) . تذكرة الخواص ، ص 205 .\r\n( 8 ) . مخفى نماند يادداشت كردن نام معمّرينى كه شرح حالاتشان در كتاب المعمّرين و غيبت شيخ طوسى و كمال الدين و كنز الفوائد و كتاب‌هاى تاريخ حفظ شده ، سبب اطاله مقاله مىگردد ، لذا به همين قدر قناعت كرديم و بر آن اسامى معمّرين ديگر را از كتاب‌هايى كه اخيراً تأليف شده ، اضافه مىنماييم و همچنين بعضى از معمّرين معاصر را كه اتفاقاً و بدون اينكه در مقام فحص باشيم در روزنامه‌ها به شرح احوال آنها برخورديم .\r\n","page_name":" 208 ","page_number":208},
  {"content":"\r\n\r\n68 - طوز مابار ؛ 152 سال .\r\n69 - كورتوال ؛ 144 سال .\r\n70 - يك فرد زنگبارى ؛ 200 سال . « 1 » 71 - ماتوسالم ؛ 969 سال .\r\n72 - ملك جزيره « لوكمبانز » ؛ 802 سال .\r\n73 - چند نفر پنجابى ؛ 200 سال .\r\n74 - ماركوس ابونيوس ؛ بيش از 150 سال .\r\n75 - اهالى جبل آتوس ؛ هريك 130 سال .\r\n76 - دودون ؛ 500 سال .\r\n77 - سنجرين پادشاه قبرس ؛ 160 سال .\r\n78 - قديس سيمون ؛ 107 سال .\r\n79 - قديس تاكريس ؛ 107 سال .\r\n80 - قديس انطوان ؛ 105 سال .\r\n81 - البومامطران حبشه ؛ 150 سال .\r\n82 - توماس بار ؛ 152 سال .\r\n83 - معمّر ديگرى كه در هنگام مرگ فرزندش 140 سال داشت .\r\n84 - برنوكرتريم ؛ 150 سال .\r\n85 - يك نفر معمّر اهل سربيان ؛ 135 سال .\r\n86 - يك نفر ديگر از اهل سربيان ؛ 125 سال .\r\n87 - معمّر ديگر از اهل سربيان ؛ 290 سال .\r\n\r\n\r\n","description":"","footnote":"\r\n( 1 ) . نام اين چند نفر در تفسير الجواهر ، ج 17 ، ص 226 ذكر شده است .\r\n","page_name":" 209 ","page_number":209},
  {"content":"\r\n\r\n88 - يك نفر معمّر از اهل ليفونيا ؛ 168 سال .\r\n89 - معمّر ديگر كه در لوسرون مرد ؛ 186 سال .\r\n90 - يك نفر كشاورز ايقاسى ؛ 185 سال .\r\n91 - معمّر مصرى ؛ 154 سال .\r\n92 - زار و معمّر تركى ؛ 156 سال . « 1 » 93 - شيخ محمّد سمحان ؛ 170 سال . « 2 » 94 - سيّد ميرزا كاشانى ؛ 154 سال . « 3 » 95 - جمعه ؛ 140 سال . « 4 » 96 - محمود باقر عيوض‌اف ؛ وى جشن صد و پنجاه سالگى خود را گرفت و وزارت پست و تلگراف شوروى تمبر يادبودى كه عكس عيوض‌اف بر روى آن نقش شده ، چاپ نمود . « 5 » 97 - دهقان صربستانى از اهل يوگسلاوى به نام اوچكوويچ متولد 1798 ميلادى كه تا سال 1335 شمسى زنده بود . « 6 » 98 - شيرعلى مسلم‌اف ؛ 164 ساله . وى در سال 1346 شمسى 162 سالگى خود را جشن گرفت . اين مرد در اين سن سرزنده و شاداب است و در عمرش لب به\r\n\r\n\r\n","description":"","footnote":"\r\n( 1 ) . نام اين افراد در روزنامه الاهرام ، شماره 3 ، دسامبر 1930 طى مقاله‌اى با عنوان \" الخلود و طول العمر حوادث مدهشة عن طول الاعمار \" ضبط شده است . تفسير الجواهر ، ج 24 ، ص 86 - 88 .\r\n( 2 ) . مجله صبا ، شماره 29 ، سال 3 ، به نقل از مجله الاثنين قاهره .\r\n( 3 ) . پرچم اسلام ، شماره 3 ، سال 2 .\r\n( 4 ) . روزنامه كيهان ، شماره 7253 .\r\n( 5 ) . روزنامه اطلاعات ، شماره 9603 .\r\n( 6 ) . روزنامه اطلاعات ، شماره 9215 .\r\n","page_name":" 210 ","page_number":210},
  {"content":"\r\n\r\nمشروب و الكل نزده است ؛ بارها جرايد جهان از طول عمرش سخن گفته و شرح حالش را انتشار داده‌اند . « 1 » 99 - حاجى محمّد بدوئى ابوالشامات ؛ 125 سال . « 2 » 100 - شيخ على بن عبداللَّه ، حكمران سابق قطر ؛ 150 سال . « 3 » 101 - سيّد محمّد الفجال ؛ 136 سال . وى در حفر كانال سوئز شركت داشت . « 4 » 102 - نوذر باباتا مصطفىيف اهل آذربايجان شوروى ، چندى پيش يكصد و چهلمين سال خود را جشن گرفت . « 5 » 103 - محمّد انباتوف ؛ 149 سال ، پيرترين كانديداى انتخابات آذربايجان شوروى كه بالغ بر يكصد اولاد و نوه و نتيجه و نبيره دارد . « 6 » 104 - كدخدا قنبرعلى رستم‌آبادى ؛ 156 سال . « 7 » 105 - يك زن اهل تركيه به نام هاجر ؛ 169 سال كه يك برادر 113 ساله هم داشت . « 8 » 106 - حسين پيرسلامى فارسى ؛ 146 سال . « 9 » 107 - مردى كه در زمان ناپلئون به دنيا آمده و در سال 1342 شمسى ، 163 سال\r\n\r\n\r\n","description":"","footnote":"\r\n( 1 ) . روزنامه كيهان ، شماره 7151 و شماره 7746 ؛ روزنامه اطلاعات ، شماره‌هاى 11744 ، 11750 ، 11871 ، 11904 ، 11965 ، 12882 ، 12893 .\r\n( 2 ) . روزنامه اطلاعات ، شماره 9072 .\r\n( 3 ) . روزنامه اطلاعات ، شماره 9303 .\r\n( 4 ) . روزنامه اطلاعات ، شماره 9093 .\r\n( 5 ) . روزنامه اطلاعات ، شماره 11622 .\r\n( 6 ) . روزنامه اطلاعات ، شماره 9431 .\r\n( 7 ) . روزنامه اطلاعات ، شماره 9763 و 9873 .\r\n( 8 ) . روزنامه اطلاعات ، شماره 11347 .\r\n( 9 ) . روزنامه اطلاعات ، شماره 9746 و 9748 .\r\n","page_name":" 211 ","page_number":211},
  {"content":"\r\n\r\nداشت و داراى 150 نوه و يك پسر 110 ساله است و تا به حال لب به مشروب و سيگار نزده است . نام اين مرد هادى محمّد است و اكنون در كازابلانكا زندگى مىكند . « 1 » 108 - سيّد حسين قرانى ؛ 135 سال . « 2 » 109 - محمّد ولى مسلمى مراغه‌اى ؛ 140 سال . « 3 » 110 - ناوارز زن آرژانتينى ؛ 148 سال . « 4 » 111 - پيرمرد اتريشى به نام فرانزواينر ؛ وى يكصد و چهلمين سال ولادت خود را جشن گرفت و گفت : تاكنون به ياد ندارم حتى يك بار بيمار شده باشم و هنوز هم در مزرعه اجدادى خود كار مىكنم . « 5 » 112 - مردى به نام اشانكر اهل گرجستان ، 147 سال . « 6 » 113 - عايشه دختر حاج اسماعيل تونسى ، 130 سال . « 7 » 114 - بانو گوموكا ساكن دهكده گالون قفقاز ، يكصد و چهل و هفتمين سال تولد خود را جشن گرفت و هنوز نشاط خود را از دست نداده و در حس شنوايى و بينايى او هيچ‌گونه ضعفى حاصل نشده است . « 8 »\r\n\r\n\r\n","description":"","footnote":"\r\n( 1 ) . روزنامه كيهان ، شماره 5991 .\r\n( 2 ) . روزنامه اطلاعات ، شماره 11924 .\r\n( 3 ) . روزنامه اطلاعات ، شماره 10000 .\r\n( 4 ) . روزنامه اطلاعات ، شماره 8731 .\r\n( 5 ) . روزنامه اطلاعات ، شماره 8739 .\r\n( 6 ) . روزنامه اطلاعات ، شماره 11187 .\r\n( 7 ) . روزنامه اطلاعات ، شماره 8646 .\r\n( 8 ) . روزنامه اطلاعات ، شماره 8972 .\r\n","page_name":" 212 ","page_number":212},
  {"content":"\r\n\r\n115 - ديويد فرباندز آمريكايى ؛ 133 سال . « 1 » 116 - پيرمرد 185 ساله ؛ كه وقت ولادت ناصرالدين شاه 50 ساله و زمان آغامحمّد خان قاجار 12 ساله بوده است . « 2 » 117 - كرديف قفقازى ؛ 147 سال . « 3 » 118 - يك فرد چينى ؛ 155 سال . « 4 » 119 - يك نفر از اهالى آلبانى به نام \" خوده \" ؛ 170 سال . « 5 » 120 - خديجه ننه اهل تركيه ؛ 168 سال ، كه پزشكان هم اين سن و سال او را تصديق كرده‌اند . اين زن در دوران ناپلئون و فتحعلى شاه حيات داشته و پس از مرگ روبسپير ( 1794 ميلادى ) به دنيا آمده . « 6 » 121 - شخصى به نام راسيا رام اهل پنجاب هند ؛ 140 سال . « 7 » 122 - بانو كومروبميرنين اهل تركيه ؛ 173 سال . « 8 » 123 - سيّد حبيب بن معاطى مراكشى ؛ 147 سال . وى در اين سن و سال به تمام مشاغل خود اشتغال داشت و سن پسرش سالهاست كه از يكصد تجاوز كرده است . « 9 »\r\n\r\n\r\n","description":"","footnote":"\r\n( 1 ) . روزنامه اطلاعات ، شماره 8972 .\r\n( 2 ) . روزنامه كيهان ، شماره 6063 .\r\n( 3 ) . روزنامه اطلاعات ، شماره 9023 .\r\n( 4 ) . روزنامه اطلاعات ، شماره 11 ، آبان ماه 1333 .\r\n( 5 ) . مجله دانشمند ، شماره 61 .\r\n( 6 ) . روزنامه اطلاعات ، شماره 11105 .\r\n( 7 ) . روزنامه اطلاعات ، شماره 8928 .\r\n( 8 ) . روزنامه اطلاعات ، شماره 8745 .\r\n( 9 ) . الامالى المنتخبة ، ج 1 ، ص 79 ، طبع نجف ؛ نقل از روزنامه الاخاء بغداد ، شماره 757 ، سال 4 .\r\n","page_name":" 213 ","page_number":213},
  {"content":"\r\n\r\n124 - يك فرد چينى موسوم به دلى چينك ؛ 253 سال . « 1 » 125 - احمد آداموف ؛ 161 سال . وى با همسرش يكصدمين سال ازدواج خود را جشن گرفت . « 2 » 126 - محمود باقر اوغلو ؛ يكصد و هشتاد و چهارمين سال ولادت خود را جشن گرفت . « 3 » 127 - پىريرارا ياجاوير پيريراپير ، از سرخ پوستان آمريكاى جنوبى ؛ 167 ساله . « 4 » 128 - سيّد ابوطالب موسوى فارسى معروف به ذى القرنين ؛ 191 ساله . رياست يك ايل چند صد نفرى را كه همه فرزندان و نوه و نتيجه وى هستند ، دارد و آخرين همسرش 105 ساله است و مدعى است كه پيش از ناصرالدين شاه زن گرفته و دو مرتبه دندان درآورده است . « 5 » 129 - شيرسوار ؛ مرد 140 ساله فومنى . « 6 » 130 - كربلايى آقا باطنى كرمانشاهى ؛ 140 سال . « 7 » 131 - سيّد على فريدنى ؛ 185 سال . دو فرزند او كه بيش از يكصد سال عمر كرده ، سى سال قبل يعنى در سن 155 سالگى دندان درآورده و هيأت پزشكى رسمى دولتى او را معاينه كرده و شرح حالش و گزارش هيأت پزشكى و نامه وزير\r\n\r\n\r\n","description":"","footnote":"\r\n( 1 ) . الامالى المنتخبة ، ج 1 ، ص 79 ، طبع نجف ، به نقل از سالنامه پارس .\r\n( 2 ) . روزنامه اطلاعات ، شماره 8963 .\r\n( 3 ) . روزنامه اطلاعات ، شماره 8963 .\r\n( 4 ) . شرح احوالش به طور مفصل در روزنامه اطلاعات ، شماره 9236 و به طور مختصر در روزنامه اطلاعات ، شماره‌هاى 1921 و 9574 و 9575 درج شده است .\r\n( 5 ) . روزنامه اطلاعات ، شماره 11179 و 11180 .\r\n( 6 ) . روزنامه اطلاعات ، شماره 9741 و 9742 .\r\n( 7 ) . روزنامه اطلاعات ، شماره 9780 .\r\n","page_name":" 214 ","page_number":214},
  {"content":"\r\n\r\nبهدارى ايران در روزنامه اطلاعات درج شد . « 1 » 132 - ايكوركرويف ؛ 157 سال . در جنگ‌هاى ناپلئون اوّل عليه ژنرال الكسى ميرمولف روسى ، آشپز اين ژنرال بود . وى از استعمال مشروبات الكى و دخانيات سخت احتراز داشت . « 2 » 133 - مردى كه در 158 سالگى ، آپانديس او را در يكى از بيمارستان‌هاى \" نايروبى پايتخت كنيا \" عمل كردند . اين پيرمرد كه به ظاهر از جوان‌ترين جوانان جوان‌تر است ، بين 120 - 130 سالگى از زن جوانش صاحب پنج فرزند شد و بزرگ‌ترين فرزند وى هم‌اكنون 125 سال دارد و پير و خموده است در حالىكه خود پدر پيل‌افكن است و به مانند پهلوانان اساطيرى ستبر و نيرومند . اين پيرمرد ، فرزند ارشد رئيس قبيله‌اى است كه به هنگام حيات 39 زن گرفت و صاحب 173 فرزند شد و آگاهى به احوال اين خانواده طويل العمر و كثير الاولاد ضرب المثل شيرين خودمان را يادآور است كه : \" دود از كنده برخيزد \" . « 3 » 134 - به موجب يك آمار رسمى در گرجستان ، بيش از 2100 نفر متجاوز از يكصد سال سن دارند . « 4 » 135 - طبق يك آمار در شوروى ، حدود 200 نفر زن و مرد كه سن آنها از 110 تا 150 سال است ، زندگى دارند و پس از رسيدگى معلوم شد كه اغلب آنها به تربيت زنبور عسل اشتغال داشته و قسمت مهمى از غذايشان عسل بوده است .\r\n\r\n\r\n","description":"","footnote":"\r\n( 1 ) . روزنامه اطلاعات ، شماره‌هاى 9741 و 9744 و 9765 و شماره 26 مهر 1337 .\r\n( 2 ) . روزنامه اطلاعات ، شماره 9337 .\r\n( 3 ) . روزنامه اطلاعات ، شماره 12672 .\r\n( 4 ) . روزنامه اطلاعات ، شماره 11178 .\r\n","page_name":" 215 ","page_number":215},
  {"content":"\r\n\r\nبدين جهت نتيجه گرفته شد كه عسل در طول عمر اثر بسزايى دارد . « 1 » 136 - تعداد اشخاصى كه در آمريكا عمرشان متجاوز از يكصد سال است ، به 3500 نفر تخمين زده شده است . « 2 » 137 - در كشور چين ، 3384 نفر بيش از يكصد سال عمر دارند كه افراد متجاوز از 150 سال هم در بين آنها هست . « 3 » 138 - در اتّحاد جماهير شوروى ، تعداد افرادى كه دومين قرن زندگى خود را مىگذرانند ، تقريباً 30000 نفرند . « 4 » 139 - يك نفر دهقان مجارى ، سال 1724 در سن 185 سالگى درگذشت ، . نامبرده تا روزهاى آخر عمرش مانند جوانان كار مىكرد . « 5 » 140 - شخص ديگرى به نام \" جان راول \" ، به هنگام مرگ 170 سال داشت و همسرش در آن هنگام 164 ساله بود ، آنها 130 سال با هم زندگى كرده بودند . « 6 » 141 - زنى به نام آشرا اوماروا ؛ 159 ساله . « 7 » 142 - چند سال پيش روزنامه‌ها خبر دادند كه يك مرد 207 ساله در آمريكاى جنوبى فوت شده است . « 8 »\r\n\r\n\r\n","description":"","footnote":"\r\n( 1 ) . روزنامه اطلاعات ، شماره 8904 .\r\n( 2 ) . روزنامه اطلاعات ، شماره 9437 .\r\n( 3 ) . روزنامه اطلاعات ، شماره 11 آبان 1333 .\r\n( 4 ) . مجله دانشمند ، شماره 61 .\r\n( 5 ) . مجله دانشمند ، شماره 61 .\r\n( 6 ) . مجله دانشمند ، شماره 61 .\r\n( 7 ) . روزنامه اطلاعات ، شماره 12882 .\r\n( 8 ) . مجله دانشمند ، شماره 61 .\r\n","page_name":" 216 ","page_number":216},
  {"content":"\r\n\r\nدر اينجا اين مقاله را پايان مىدهيم و متذكّر مىشويم كه اگر كسى تواريخ ملل و جرايد و مجلات تمام كشورهاى دنيا را در اختيار داشته باشد ، به آمارهاى جالب و اطلاعات مهمى دست خواهد يافت .\r\nو از همين مختصر كه نگارش يافت ، معلوم مىشود از نظر تاريخ و بررسى احوال معمّرين قدما و معاصرين ، براى عمر بشر حدّ و اندازه‌اى كه از آن تجاوز ننمايد ، معلوم نيست و همان‌طور كه سيّد بن طاووس قدس سره ضمن آن مثال معروف توضيح داده ، « 1 » نبايد از عمر بسيار طولانى تعجب كرد و آن را بعيد شمرد ؛ زيرا با تكرار و كثرت وقوع آن وجهى براى تعجّب باقى نمىماند .\r\nدر پايان اين مقالات ، يك‌بار ديگر نيز يادآور مىشويم : آنچه ما پيرامون موضوع طول عمر و نواحى مختلف آن شرح داديم ، براى اين است كه معلوم شود استبعاد عمر بسيار طولانى ناشى از قلّت اطّلاع از تاريخ و احوال معمّرين و جهل به علوم طبيعى و ضعف ايمان به خدا و يا عناد و لجاج و سرپيچى از پذيرفتن حقّ است .\r\nو اگر اين شواهد و دلايل هم در بين نبود ، و مسأله عمر طولانى بىسابقه بود و علوم طبيعى هم امكان طبيعى طول عمر را تأييد نمىكرد ، طول عمر حضرت ولى عصر - عجل اللَّه تعالى فرجه - يك موضوع خردپسند و باوركردنى و ثابت بود ؛ زيرا با اين همه اخبار و بشارات پيامبر اعظم صلى الله عليه و آله و ائمه طاهرين عليهم السلام و با آن همه معجزات و خوارق عاداتى كه از آن حضرت در عصر حيات پدر بزرگوارش امام حسن عسكرى عليه السلام و در غيبت صغرى و غيبت كبرى صادر شده و با اينكه جمع\r\n\r\n\r\n","description":"","footnote":"\r\n( 1 ) . كشف المحجّة ، فصل 79 .\r\n","page_name":" 217 ","page_number":217},
  {"content":"\r\n\r\nبسيارى از بزرگان ، كه در صداقت و تقوا و ورع آنها هيچ شبهه‌اى نيست ، از شرف‌يابى خود به حضور ولى عصر عليه السلام خبر داده‌اند و گروه‌هايى كه بيش از حدّ تواتر است ، به سعادت ديدار ايشان نايل شده‌اند ، طول عمر و زندگى آن رهبر عدالت‌گستر جهان ثابت و محرز است ، همان‌طور كه معجزات انبيا با اينكه خارق عادات است ، با اتّكا به تواتر خبردهندگان و قدرت مطلق الهى ثابت و مسلّم است .\r\n« اللَّهُمَّ إِنّا نَرْغَبُ إِلَيْكَ فِي دَوْلَةٍ كَرِيمَةٍ ، تُعِزُّ بِهَا الْإِسْلامَ وَأَهْلَهُ ، وَتُذِلُّ بِهَا النِّفاقَ وَأَهْلَهُ ، وَتَجْعَلُنا فِيها مِنَ الدُّعاةِ إِلى طاعَتِكَ وَالْقادَةِ إِلى سَبِيلِكَ ، وَتَرْزُقُنا بِها كَرامَةَ الدُّنْيا وَالْآخِرَةِ » .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nشرح و چگونگى ولادت حضرت ولى عصر ارواحنا فداه\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nبخش چهارم شرح و چگونگى ولادت حضرت ولى عصر ( عجل اللَّه تعالى فرجه )\r\n( به طور اختصار )\r\nبايد دانست روايات و احاديثى كه دلالت بر ولادت و وجود حضرت ولى عصر عليه السلام دارد ، بسيار است و ما در باب اوّل از فصل سوم منتخب الاثر بيش از دويست روايت را در اين موضوع نقل كرده‌ايم .\r\nسيد علّامه مير محمّدصادق خاتون‌آبادى در كتاب اربعين مىفرمايد : در كتب معتبر شيعه بيش از هزار حديث روايت شده در ولادت حضرت مهدى عليه السلام و غيبت او و آنكه امام دوازدهم است و نسل امام حسن عسكرى عليه السلام است و اكثر آن احاديث مقرون به اعجاز است .\r\nگزارش و تفصيلات ولادت سراسر بركت امام ، در كتب معتبر و اخبار ، مشروحاً بيان شده است ، از جمله اين اخبار ، روايتى است كه فاضل قندوزى از علماى اهل سنّت « 1 » و شيخ طوسى در كتاب غيبت و شيوخ ديگر روايت كرده‌اند و سبح\r\n\r\n\r\n","description":"","footnote":"\r\n( 1 ) . ينابيع الموده ، ص 449 و 451 .\r\n","page_name":" 221 ","page_number":221},
  {"content":"\r\n\r\nصدوق در كتاب كمال الدين به سند صحيح و معتبر از جناب موسى بن محمّد بن قاسم بن حمزة بن موسى بن جعفر عليهما السلام از حضرت حكيمه خاتون دختر والامقام امام محمّدتقى عليه السلام كه از بانوان باعظمت و شخصيت و فضيلت خاندان رسالت است ، حديث كرده است .\r\nحكيمه فرمود : امام حسن عسكرى عليه السلام فرستاد ( فردى را . نزد من كه عمه امشب نزد ما افطار كن كه شب نيمه شعبان است و خداوند حجّت را در اين شب ظاهر فرمايد و او حجت خدا در زمين است .\r\nمن عرض كردم : مادرش كيست ؟\r\nفرمود : نرجس .\r\nگفتم : فدايت شوم ! به خدا سوگند در او اثرى نيست .\r\nفرمود : همين است كه براى تو مىگويم .\r\nحكيمه گفت : پس آمدم چون سلام كردم و نشستم ، نرجس خواست پاىافزارم را بيرون آورد ، گفت : اى سيده من و سيده خاندان من ، چگونه شب كردى ؟\r\nگفتم : بلكه تو سيده من و سيده خاندان منى .\r\nگفت : اى عمه ! اين چه سخن است ؟ !\r\nگفتم : اى دخترم ! خدا امشب به تو پسرى كرامت فرمايد كه در دنيا و آخرت آقا است ، پس او خجالت كشيد و حيا كرد . وقتى از نماز عشا فارغ شدم ، افطار كردم و در بستر خوابيدم ، چون نيمه شب رسيد ، برخاستم براى نماز شب ، نماز را خواندم و فارغ شدم و نرجس همچنان در خواب و راحت بود . من نشستم براى تعقيب و سپس خوابيدم و هراسان بيدار شدم ، او همچنان خواب بود ، پس برخاست نماز شب را خواند و خوابيد .\r\nحكيمه فرمود : براى فحص از صبح بيرون آمدم ، فجر اوّل ظاهر شده بود ، هنوز\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nنرجس در خواب بود . در شك افتادم ، امام مرا صدا زد و فرمود : عمه ! شتاب مكن كه مطلب نزديك گرديده . نشستم و سوره الم سجده و يس خواندم كه ناگاه نرجس هراسناك بيدار شد ، من به بالينش شتافتم و گفتم : \" بسم اللَّه عليك \" آيا چيزى احساس مىكنى ؟\r\nگفت : بله ! اى عمه .\r\nگفتم : آسوده‌خاطر باش ، همان است كه به تو گفتم .\r\nحكيمه گفت : پس مرا سستى و از خود بىخودى فراگرفت و او نيز چنين شد ، وقتى به حس آقايم بيدار شدم ، جامه را از روى نرجس به يك سو زدم و آقاى خود را ديدم كه در حال سجده است و مواضع سجودش را بر زمين گذارده ، او را دربر گرفتم ، ديدم نظيف و پاكيزه است ، امام حسن عسكرى عليه السلام مرا صدا زد : اى عمه ! پسرم را نزد من بياور .\r\nاو را نزد امام بردم ، امام دست‌هايش را زير دو ران و پشت او گذارد و پاهايش را در سينه خود قرار داد و زبانش را در دهان او نهاد و دست بر چشم‌ها و گوش و مفاصلش كشيد .\r\nپس فرمود : سخن بگو اى پسرم !\r\nفرمود : « أَشْهَدُ أَنْ لا إِلهَ إِلَّا اللَّهُ وَحْدَهُ لا شَرِيكَ لَهُ وَأَنَّ مُحَمَّداً رَسُولُ اللَّهِ » سپس بر اميرالمؤمنين و امامان تا پدرش صلوات فرستاد و سكوت فرمود .\r\nامام فرمود : او را نزد مادرش ببر تا به او سلام كند و سپس نزد من آور . پس او را نزد مادرش بردم ، به مادرش سلام كرد ، سپس او را برگرداندم و در مجلس امام گذاردم . فرمود : اى عمه ! روز هفتم كه شد ، نزد ما بيا . حكيمه فرمود : بامدادان رفتم كه به امام سلام عرض كنم ، پرده را بالا زدم تا از آقاى خود تفقد كنم ، او را نديدم .\r\nگفتم : فدايت شوم ! چه شد آقاى من ؟ فرمود : اى عمه ! او را به آن كس سپردم كه مادر\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nموسى او را به او سپرد .\r\nحكيمه گفت : روز هفتم كه شد ، نزد آن حضرت رفتم و سلام كردم و نشستم .\r\nامام فرمود : پسرم را نزد من بياور ! پس من آقايم را در حالى كه در پارچه‌اى بود ، نزد آن حضرت بردم ، با او مانند روز اوّل رفتار كرد ، پس زبان در دهانش گذارد ؛ مثل آنكه شير و عسل به او مىدهد . سپس فرمود : سخن بگو .\r\nگفت : « أَشْهَدُ أَنْ لا إِلهَ إِلَّا اللَّهُ » و بر محمّد و اميرالمؤمنين و امامان تا پدرش - صلوات اللَّه عليهم اجمعين - صلوات فرستاد و اين آيه را تلاوت كرد :\r\n« وَنُرِيدُ أَن نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوارِثِينَ * وَنُمَكّنَ لَهُمْ فِي الْأَرْضِ وَنُرِىَ فِرْعَوْنَ وَهامانَ وَجُنُودَهُما مِنْهُم ما كانُوا يَحْذَرُونَ » « 1 »\r\nموسى بن محمّد بن قاسم ، راوى حديث گفت : اين سرگذشت را از عقيد خادم پرسيدم ، گفت : حكيمه راست فرموده است . « 2 » شيخ صدوق در حديثى كه در نهايت اعتبار و اعتماد است ، به واسطه احمد بن حسن بن عبد اللَّه بن مهران امى عروضى ازدى از احمد بن حسين قمى روايت كرده : چون خلف صالح متولد شد ، از ناحيه امام حسن عسكرى عليه السلام براى جدّم احمد بن اسحاق نامه‌اى به دست‌خطّ آن حضرت رسيد كه توقيعات به همان خط وارد مىشد . در آن مكتوب بود : براى ما مولودى ولادت يافت ، بايد نزد تو مستور و از مردم پنهان بماند ؛ زيرا آن را بر كسى ظاهر نمىكنيم مگر نزديكان را به واسطه نزديكى او و به جهت ولايتش . دوست داشتيم آن را به تو اعلام كنيم تا خدا تو را به\r\n\r\n\r\n","description":"","footnote":"\r\n( 1 ) . سوره قصص ، آيه 5 و 6 .\r\n( 2 ) . منتخب الاثر نگارنده ، ص 321 تا 341 .\r\n","page_name":" 224 ","page_number":224},
  {"content":"\r\n\r\nآن مسرور سازد ؛ مانند آنكه ما را به آن مسرور ساخت . « 1 » و در روايت مسعودى است : احمد بن اسحاق به امام حسن عسكرى عليه السلام عرض كرد : وقتى نامه بشارت شما به ولادت آقاى ما رسيد ، باقى نماند از مرد و زنى و نه پسرى كه به مرتبه فهم رسيده باشد ، مگر آنكه قائل به حقّ شد . حضرت فرمود :\r\nآيا نمىدانيد زمين از حجّة اللَّه خالى نمىماند ؟ « 2 » و در حديث ديگر ، شيخ ثقه جليل فضل بن شاذان كه پس از ولادت حضرت ولى عصر و پيش از وفات امام حسن عسكرى عليه السلام ( بين 255 تا 260 ) وفات كرده ، در كتاب غيبت خود به واسطه محمّد بن على بن حمزة بن حسين بن عبيداللَّه بن عباس بن اميرالمؤمنين عليه السلام ، از امام حسن عسكرى عليه السلام روايت كرده است كه فرمود :\r\nمتولد شد ولىّ خدا و حجت خدا بر بندگان خدا و جانشين من بعد از من ، ختنه كرده شده ، در شب نيمه شعبان سال 255 هنگام طلوع فجر و نخستين كسى كه او را شست ، رضوان خازن بهشت بود كه با جمعى از ملائكه مقربين او را به آب كوثر و سلسبيل غسل دادند . « 3 » و در احاديث ديگر روايت است : وقتى امام عصر عليه السلام متولد شد ، امام حسن عسكرى عليهما السلام دستور فرمود : ده هزار رطل نان و ده هزار رطل گوشت بين فقراى بنى هاشم تقسيم كنند و سيصد گوسفند عقيقه نمايند . « 4 » و نيز روايت است : در روز سوم ولادت ، پدر بزرگوارش او را به اصحاب خود\r\n\r\n\r\n","description":"","footnote":"\r\n( 1 ) . منتخب الاثر نگارنده ، ص 243 و 244 .\r\n( 2 ) . منتخب الاثر ، ص 245 و 246 .\r\n( 3 ) . منتخب الاثر ، ص 320 ؛ اثبات الهداة ، ج 7 ، ص 139 ، ح 683 ؛ اربعين خاتون آبادى ، ص 24 و كتاب‌هاى ديگر .\r\n( 4 ) . منتخب الاثر ، ص 341 و 343 .\r\n","page_name":" 225 ","page_number":225},
  {"content":"\r\n\r\nنشان داد و فرمود : اين است جانشين من و امام شما بعد از من ، و او است همان قائمى كه گردن‌ها به انتظار او كشيده مىشود . پس وقتى زمين پر از جور و ستم شد ، ظاهر مىشود و پر مىكند آن را از عدل و داد . « 1 » نصر بن على جهضمى كه از ثقات رجال اهل سنّت است ، در كتاب مواليد الائمّه نقل كرده : امام حسن عسكرى عليه السلام هنگام ولادت فرزندش « م ح م د » فرمود :\r\nگمان كردند ستمكاران كه مرا مىكشند و اين نسل را مقطوع مىسازند . پس چگونه يافتند قدرت قادر را ، و او را « مؤمل » نام گذارد . « 2 » احمد بن اسحاق اشعرى از امام حسن عسكرى عليه السلام روايت كرده است كه فرمود :\r\n« الْحَمْدُ للَّهِ الَّذِي لَمْ يَخْرُجْنِي مِنَ الدُّنْيا حَتّى أَرانِيَ الْخَلَفَ مِنْ بَعْدِي أَشْبَهَ النّاسِ بِرَسُولِ اللَّهِ خَلْقاً وَخُلْقاً ، يَحْفِظُهُ اللَّهُ فِي غَيْبَتِهِ ثُمَّ يَظْهَرُ ، فَيَمْلَأُ الْأَرْضَ قِسْطاً وَعَدْلًا كَما مُلِئَتْ جَوْراً وَظُلْماً » ؛ « 3 »\r\n« سپاس مختص خدايى است كه مرا از دنيا خارج نساخت تا جانشين مرا بعد از من به من نماياند كه شبيه‌ترين مردم به رسول خدا صلى الله عليه و آله از جهت خلق و خُلق مىباشد . خدا او را در غيبتش حفظ مىفرمايد ، سپس ظاهر مىشود ، پس پُر مىكند زمين را از قسط و عدل ، چنانچه پر شده از ظلم و جور » . « 4 »\r\n\r\n\r\n","description":"","footnote":"\r\n( 1 ) . ينابيع المودة ، ص 460 ؛ منتخب الاثر نگارنده ، ص 342 .\r\n( 2 ) . اثبات الهداة ، ج 6 ، ص 342 ، ب 31 ، ف 10 ، ح 116 .\r\n( 3 ) . اثبات الهداة ، ج 7 ، ص 138 ، ح 682 ، ب 32 ، ف 44 ؛ كفاية الاثر و كمال الدين و منتخب‌الاثر .\r\n( 4 ) . براى اطّلاع بيشتر از اين ، به كتاب‌هاى حديث مانند غيبت نعمانى و غيبت طوسى و كمال الدين و بحارالانوار و اثبات الهداة و اربعين خاتون‌آبادى و منتخب الاثر حقير مراجعه شود .\r\n","page_name":" 226 ","page_number":226},
  {"content":"\r\n\r\n\r\nولادت و امامت امام عليه السلام از نظر علما و مورخين اهل سنّت\r\nعلاوه بر آنكه عموم علماى حديث و تاريخ نگاران و صاحبان كتاب‌هاى تراجم شيعه اثنى عشرى ، واقعه ولادت آن حضرت را بر اساس مدارك و مصادر صحيح ثبت و ضبط كرده‌اند و در عصر پدر بزرگوارش و عصر غيبت صغرى و كبرى ، صدها اشخاص مورد وثوق و اعتماد را مىشناسيم كه به سعادت ديدار آن ولىّ اعظم خدا نايل شده و معجزات و خوارق عادات كثيرى از آن رهبر جهانيان ديده‌اند ؛ گروه بسيارى از مشاهير علماى اهل سنّت نيز ، ولادت آن حضرت و شرح و تفصيلات آن را در كتب ذكر نموده و بعضى به امامت و مهدويت آن سرور اقرار و اشعار بلند به زبان عربى و فارسى در مدح او سروده‌اند و حتّى مدّعى شرف‌يابى به آن حضور اقدس و استماع حديث از حضرتش شده‌اند ، كه ما عين عبارات و كلمات عدّه‌اى از آنان را در كتاب منتخب الاثر نگاشته‌ايم و با رعايت اختصار ، در اينجا فقط به ذكر نام آنها قناعت مىنماييم :\r\n1 - ابن حجر هيثمى مكى شافعى ( متوفّى 974 ) .\r\n2 - مؤلف روضة الاحباب سيّد جمال الدين ( متوفّى 1000 ) .\r\n3 - ابن الصباغ على بن محمّد مالكى مكى ( متوفّى 855 ) .\r\n4 - شمس الدين ابوالمظفر يوسف ؛ مؤلّف التاريخ الكبير و تذكرة الخواص ( متوفّى 654 ) .\r\n5 - نورالدين عبدالرحمن جامى ؛ صاحب كتاب شواهد النبوة .\r\n6 - شيخ حافظ ابوعبداللَّه محمّد بن يوسف گنجى ؛ صاحب كتاب البيان في أخبار صاحب الزمان و كتاب‌هاى ديگر ، ( متوفّى 658 ) .\r\n7 - ابوبكر احمد بن حسين بيهقى ( متوفّى سال 458 ) .\r\n8 - كمال الدين محمّد بن طلحة شافعى ( متوفّى 652 ) .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n9 - حافظ بلاذرى ابومحمّد احمد بن ابراهيم طوسى ( متوفّى 339 ) .\r\n10 - قاضى فضل بن روزبهان ؛ شارح كتاب الشمائل ترندى .\r\n11 - ابن الخشاب ابومحمّد عبداللَّه بن احمد ( متوفّى 567 ) .\r\n12 - شيخ و عارف شهير محى الدين ؛ صاحب كتاب الفتوحات ( متوفّى 638 ) .\r\n13 - شيخ سعد الدين حموى .\r\n14 - شيخ عبدالوهاب شعرانى ؛ مؤلف اليواقيت و الجواهر ( متوفّى 973 ) .\r\n15 - شيخ حسن عراقى .\r\n16 - شيخ على الخواص .\r\n17 - ابن اثير ، مؤلف تاريخ كامل .\r\n18 - حسين بن معين الدين ميبدى ، صاحب شرح ديوان .\r\n19 - خواجه پارسا محمّد بن محمّد بن محمود بخارى ( متوفّى 822 ) .\r\n20 - حافظ ابوالفتح محمّد بن ابى الفوارس ؛ صاحب كتاب الاربعين .\r\n21 - ابوالمجد عبدالحق دهلوى ؛ كه صد كتاب تأليف دارد ( متوفّى 1052 ) .\r\n22 - شيخ احمد جامى نامقى .\r\n23 - شيخ فريد الدين عطار نيشابورى .\r\n24 - جلال الدين محمّد رومى ؛ صاحب مثنوى ( متوفّى 672 ) .\r\n25 - شيخ صلاح الدين صفدى ، ( متوفّى در سال 764 ) .\r\n26 - مولوى على اكبر بن اسد اللَّه هندى ؛ صاحب كتاب مكاشفات .\r\n27 - شيخ عبدالرحمن ؛ صاحب كتاب مرآة الاسرار .\r\n28 - بعضى از مشايخ شعرانى .\r\n29 - يكى از مشايخ مصر ، به نقل شيخ ابراهيم حلبى .\r\n30 - قاضى شهاب الدين دولت‌آبادى ؛ صاحب تفسير البحر المواج و كتاب\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nهداية السعداء .\r\n31 - شيخ سليمان قندوزى بلخى ( متوفّى 1294 ) .\r\n32 - شيخ عامر بن عامر البصرى ؛ صاحب قصيده تائيه \" ذات‌الانوار \" .\r\n33 - قاضى جواد سابطى .\r\n34 - صدر الدين قونوى ؛ صاحب تفسير الفاتحه و مفتاح الغيب .\r\n35 - عبداللَّه بن محمّد مطيرى مدنى ؛ مؤلف كتاب الرياض الزاهرة .\r\n36 - شيخ محمّد سراج الدين رفاعى ؛ مؤلف صحاح الاخبار .\r\n37 - ميرخواند محمّد بن خاوند شاه ؛ مؤلف تاريخ روضة الصفا ، ( متوفّى 903 ) .\r\n38 - نضر بن على جهضمى ؛ عالم و محدث معروف .\r\n39 - قاضى بهلول بهجت افندى ؛ مؤلف كتاب محاكمه در تاريخ آل محمّد صلى الله عليه و آله .\r\n40 - شيخ محمّد ابراهيم جوينى ( متوفّى 1176 ) .\r\n41 - شيخ شمس‌الدين محمّد بن يوسف زرندى ؛ مؤلف معراج الوصول .\r\n42 - شمس الدين تبريزى ، شيخ جلال الدين رومى .\r\n43 - ابن خلكان ؛ در وفيات الاعيان\r\n44 - ابن ارزق ؛ در تاريخ ميافارقين .\r\n45 - مولى على قارى ؛ صاحب كتاب مرقاة در شرح مشكاة .\r\n46 - قطب مدار .\r\n47 - ابن وردى ( مورخ ) .\r\n48 - شبلنجى ؛ مؤلف نور الابصار .\r\n49 - سويدى ؛ صاحب كتاب سبائك الذهب .\r\n50 - شيخ الاسلام ابراهيم بن سعدالدين .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n51 - صدر الائمّة موفّق بن احمد مالكى خوارزمى .\r\n52 - مولى حسين بن على كاشفى ؛ مؤلف جواهر التفسير ( متوفّى 906 ) .\r\n53 - سيّد على بن شهاب همدانى ؛ مؤلف كتاب \" المودة في القربى \" .\r\n54 - شيخ محمّد صبان مصرى ( متوفّى 1206 ) .\r\n55 - الناصر لدين اللَّه ؛ خليفه عباسى .\r\n56 - عبدالحى بن عمار حنبلى ؛ مؤلف شذرات الذهب ( متوفّى 1089 ) .\r\n57 - شيخ عبدالرحمن بسطامى ؛ در كتاب درة المعارف .\r\n58 - شيخ عبدالكريم يمانى .\r\n59 - سيّد نسيمى .\r\n60 - عماد الدين حنفى .\r\n61 - جلال الدين سيوطى .\r\n62 - رشيد الدين دهلوى هندى .\r\n63 - شاه ولى اللَّه دهلوى .\r\n64 - شيخ احمد فاروقى نقشبندى .\r\n65 - ابوالوليد محمّد بن شحنه حنفى ؛ در تاريخ روضة المناظر .\r\n66 - شمس الدين محمّد بن طولون ( مورخ شهير ) ؛ در كتاب الشذرات الذهبيه ( متوفّى 953 ) .\r\n67 - شبراوى شافعى ؛ رئيس اسبق جامع ازهر و مؤلف كتاب الاتحاف .\r\n68 - يافعى ؛ مؤلف تاريخ مرآة المعارف .\r\n69 - محمّد فريد وجدى ؛ در دائرة المعارف .\r\n70 - عالم محقق شيخ رحمة اللَّه هندى ؛ مؤلف اظهار الحق .\r\n71 - علاء الدين احمد بن محمّد السمانى .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n72 - خير الدين زركلى ؛ در كتاب الاعلام\r\n73 - عبدالملك عصامى مكى .\r\n74 - محمود بن وهيب القراغولى بغدادى حنفى .\r\n75 - ياقوت حموى ؛ در معجم البلدان\r\n76 - مؤلف تاريخ گزيده\r\n77 - ابوالعباس قرمانى احمد بن يوسف دمشقى ؛ در اخبار الدول و آثار الدول .\r\n\r\nعقيده به ظهور مهدى عليه السلام عقيده‌اى اسلامى است\r\nبرخى از كسانى كه با تعصب كوركورانه و دشمنى شيعه حقايق دينى و علمى را مطالعه كرده و يا افكار مسموم و آلوده به غرض‌هاى سياسى دشمنان اسلام را ترويج مىنمايند ، از راه راست و حقيقت‌پژوهى منحرف شده و در ضمن سخنان و مقالات خود ، گاهى عقيده به ظهور مهدى را يك عقيده شيعى معرفى كرده و از اينكه آن را عقيده‌اى اسلامى كه مورد قبول ساير فِرق اسلام بدانند ، خوددارى مىكنند .\r\nپاره‌اى هم علاوه بر تعصّب و نفاق ، در اثر كم‌اطّلاعى از تاريخ و حديث و تفسير و رجال ، و عدم تبحّر و تحقيق در مسايل اسلامى و آشنايى مختصر با علوم مادّى عصرى ، مىخواهند به تمام مسايل دينى از دريچه علل و اسباب مادّى نگريسته و آنچه را نتوانستند به علل مادّى مستند سازند و از درك راز و فلسفه آن عاجز شدند ، تأويل و تحريف مىنمايند و يا از اساس انكار مىكنند .\r\nاز اين رو در كُنج اتاق در بسته خود مىنشينند و قلم به دست مىگيرند و در مسايل اسلامى و دينى كه از حدود مطالعاتشان خارج است ، گستاخانه اظهار نظر نموده و حقايق مورد اتفاق مسلمين را كه از آيات و احاديث گرفته شده ، انكار\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمىنمايند ، مثلًا مايلند بيشتر از معجزات علمى قرآن و تشريعات اسلام و برنامه‌هاى عالى و مترقى آن سخن بگويند ؛ ولى از معجزات ديگر پيامبر و ساير انبيا و تصرفات خارق العادهء آنها در امور مادى حرفى به ميان نياورند ، چون شايد به ذائقه يك بچه تازه دانشجو شده خوب مزه نكند ، يا يك نفر بىاطّلاع آن را مستبعد شمارد .\r\nاينها گمان مىكنند صحّت و واقعيت هر موضوع وابسته به اين است كه همه كس بتواند آن را درك كند ، يا هر دانشمندى آن را تصديق نمايد و با تلسكوپ و ميكروسكوپ و لابراتوار و وسايل فنى و صناعى وجود آن ثابت شود .\r\nاينها مىگويند : بهتر اين است كه هرچه بتوانيم انبيا را افرادى عادى معرفى نماييم و از نسبت دادن معجزات به آنها تا حدّ امكان خوددارى نماييم ؛ بلكه بهتر مىدانند حوادث عالم را هم به خداوند متعال نسبت ندهند و از قدرت و حكمت و علم و قضا و قدر او هم صريحاً سخنى به ميان نياورند و هرچه بگويند ، از طبيعت و ماده بگويند و به جاى سپاس و ستايش خدا ، سپاس ماده را به جا آورند تا با برخى از آنان كه چند كلمه از علوم مادى ياد گرفته و چند اصطلاح و فرمول و فرضيه فيزيكى و شيميايى و رياضى را خصوصاً به زبان انگليسى و فرانسوى شنيده‌اند ، هم‌زبان باشند .\r\nاين روحيه متأسفانه كم و بيش به همه سرايت كرده و آثارش در همه جاى زندگى بسيارى از آنان نمايان است و بيشتر كسانى كه تحت تأثير اين روحيه هستند ، افراد خام و ناپخته و اشخاصى هستند كه در علوم قديم و جديد اهل تحقيق و كنجكاوى نيستند و يك فرضيه يا اظهار نظر يك نفر غربى را هرچند آلوده به اغراض سياسى و استعمارى باشد ، صد در صد صحيح مىشمارند . بعضى از روزنامه‌ها و مجلات و مطبوعات هم تحت تأثير اين عوامل ، دانسته يا نادانسته ، به\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمقاصد استعمارى خدمت مىكنند . « 1 »\r\n\r\n\r\n","description":"","footnote":"\r\n( 1 ) . يكى از دانشمندان مصرى مىگويد : هنگامى كه در فرانسه تحصيل مىكردم ، ماه رمضان در مجلسى شركت داشتم ، رئيس مدرسه ( دانشكده ) به من سيگار تعارف كرد ، من عذر خواستم ، علّت را پرسيد ، گفتم : ماه رمضان است و روزه‌ام . گفت : گمان نمىكردم تو ديگر به اين خرافات پاى بند باشى . پس از پايان مجلس ، يك پروفسور هندى كه در آن مجلس بود ، گفت : مايلم فردا شما را در فلان محل ملاقات كنم . فردا به ملاقات او رفتم ، مرا به كليسا برد و از دور رئيس دانشكده را به من نشان داد ، گفت : آن كيست ؟ گفتم : فلانى است . گفت : چه كار مىكند ؟ گفتم : نماز مىخواند . گفت : اينها ما را به ترك عادات و سنن و وظايف دينى خود مىخوانند و خودشان اين‌گونه مواظب انجام برنامه‌هاى مذهبى خود هستند .\r\nبه نظر ما بايد با اين بيمارى خطرناك ، كه در اثر تلقين بيگانگان و استعمارگران و احساس ضعف در جنبه‌هاى صناعى و ميكانيكى پيدا شده و مثل خوره شخصيت و استقلال فكر مردم شرق و ملل اسلامى را مىخورد و بعضى را چنان در منجلاب تقليد از عادات زشت غربىها غرق كرده كه از خود آنها نيز داغ‌تر شده‌اند ، بايد يك مبارزه دامنه دار و پيگير براساس عقل و منطق و احترام به سنن و تعاليم عالى اسلام شروع شود .\r\nآرى بعضى از شرقىها چون خود را ضعيف مىبينند ، در برابر مظاهر تمدن مادى غرب خودباخته شده ، عادات و اخلاق و لباس و روش‌هاى ملّى و دينى خود را ترك نموده و به عادات و روش‌هاى ناپسند غربىها افتخار مىنمايند و در مجامع و مجالس خودمان مانند آنها رفتار مىنمايند ؛ امّا غربى چون باد به بينىاش افتاده و به ثروت و صنايع و قوه مادى خود مغرور شده ، در برابر شرقىها عادات خود را هرچه هم سخيف و حيوانى و خرافى باشد ، با افتخار و با شكوه و تشريفات انجام مىدهد .\r\nبسيارى از شرقىهاى غرب زده به جاى آنكه از غرب ، صنايع و علوم را فرا بگيرند و خود را از آنها بىنياز سازند تا خودشان مالك دريا و زمين و هوا و معدن خود شوند ، تقليد كوركورانه از بيگانگان را شعار خود قرار داده و قدرت آنكه در مجامع آنها با لباس ملّى خود ، مثلًا بدون كراوات حضور يابند ، ندارند ، جز افرادى مانند زمامداران هند مثل دكتر ذاكر حسين رئيس جمهور سابق هند و سران حجاز و مراكش و برخى ديگر كه در مجامع بين المللى و محافل رسمى با همان لباس و روش ملّى خود شركت مىكنند ، اكثر در مجامع و محافل غربىها از آداب آنان تقليد مىكنند .\r\nچقدر محبوب و زيبا است استقلال روح ! و چقدر محترم است آن زمامدار مسلمان كه در مجالس و ضيافت‌هايى كه غربىها به افتخارش مىدهند ، مشروبات الكلى مصرف نمىشود . چقدر باافتخار است آن زمامدارى كه در مسكو ميهمان رسمى حكومت كمونيسم است و براى اداى نماز به مسجد مىرود . چقدر شرافتمند و خودساخته است زمامدارى كه در آمريكا از رفتن به كليسا براى تماشا و از گرفتن قرض ربوى خوددارى مىكند . چقدر عظيم و بااراده است آن مسلمان كه وقتى در جامعه ملل سخنرانى مىكند ، « بسم اللَّه الرحمن الرحيم » مىگويد . و چقدر موهن است يك ملّت مسلمان كه به قرآن افتخار مىكند و در نمازش روزى بيست مرتبه « بسم اللَّه الرحمن الرحيم » مىگويد ، اين جمله نورانى را كه وحى آسمانى است ، از آغاز كتاب‌هايش حذف كند . چقدر ذليل و خوارند آنها كه از عادات و روش بيگانه تقليد مىكنند . چقدر كوچك و فرومايه و حقير است آن ملتى كه لباس و روش‌هاى دينى و ملّى خود را ترك كرده و در مجالس و محافل ، لباس‌هاى ديگران را بپوشد و زن و مردش از شخصيت و اعتماد به نفس محروم گرديده باشد .\r\n","page_name":" 233 ","page_number":233},
  {"content":"\r\n\r\nفكر نمىكنند بيشتر مردم آمريكا و اروپا و زمامداران آنها در مسايل علمى و عقلى و فلسفى و دينى ، عوام و بىاطّلاع و مغرض هستند ( بلكه برطبق يك آمار رسمى ، 81 درصد آنان ناقص العقل و مبتلا به ضعف مشاعر قواى دماغى و روانى مىباشند ) و بر اساس هدف‌هاى سياسى پست و دور از شرافت انسانيت ، در هر نقطه‌اى از نقاط دنيا مطابق مصالح سياسى خود حرفى مىزنند و حساب علما و دانشمندان آنها با حساب اكثريت غرق در فساد و شهوات جدا است .\r\nاينها در حالى كه ميان خودشان هزار جور خرافات رواج دارد ، شرقىها را به عادات و اخلاقى كه مبنى بر مبانى عقلى و اجتماعى و اخلاقى و دينى صحيح است ، استهزا مىكنند .\r\nاين حالت را كه در شرق پيدا شده ، غرب‌زدگى مىگويند و مظاهر و نمايش‌هاى آن بسيار است و اجمالًا همه چيز را تهديد كرده و جامعه‌ها و خانواده‌هاى اسلامى را در بعضى از كشورها ، مسخ و عفّت و حيا و اخلاق فاضله را چنان در معرض زوال قرار داده كه در آينده بايد همان سرنوشت كشور اسلامى\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاندلس ( اسپانيا ) را استقبال نمايند . « 1 » متأسفانه در زمان ما غرب‌زدگى و خودباختگى در برابر عادات و اخلاق غربىها و اظهار اشتهاى كاذب به تجددى كه عين ارتجاع است ، پيش مردمى كه سطح معلوماتشان از حدود روزنامه و مجلات و يكى دو سفر به اروپا و آمريكا بيشتر نيست ، روشنفكرى شمرده مىشود و بيگانگان نيز به وسايلى كه دارند ، حتى به وسيله افرادى به نام مستشرق و خاورشناس براى غرض‌هاى سياسى خود ، اين اشخاص را تشويق مىكنند .\r\nدر موضوع ظهور مهدى موعود نيز ، اخيراً چند تن از برادران غرب‌زده اهل سنّت مانند احمد امين و عبدالحسيب طه حميده در حالى كه احاديث حضرت مهدى را نقل كرده‌اند ، به شيعه حمله كرده و مثل آنكه شيعه را در اين عقيده تنها يافته باشند ، يا مأخذ و مدركى براى اين عقيده در كتاب و سنّت و اقوال صحابه و تابعين و علماى امّت نباشد ، ايرادات غير وارده نموده‌اند و خود را روشنفكر و متفكر و صاحب آراى جديده مىشمارند .\r\nشايد نخستين كسى كه درصدد برآمد احاديث ظهور مهدى را تضعيف كند و از\r\n\r\n\r\n","description":"","footnote":"\r\n( 1 ) . حكومت به اصطلاح اسلامى اندلس با كفار و بيگانگان قراردادها و معاهداتى بر خلاف اصول و احكام اسلام بست كه در نتيجه پاى نفوذ مسيحيت در كشور باز شد و فحشا و فروش مشروبات آزاد و زنان و مردان مسلمان مانند مسيحىها با هم آميزش يافتند و مجالس شب نشينىها و اجتماعات دسته جمعى زن و مرد و رقص و ساز و آواز ، غيرت و حميّت و اخلاق اسلامى را از ميان برد و مستشاران بيگانه در شؤون مملكت اسلامى دخالت پيدا كردند ، تا حالتى پيدا شد كه اندلس اسلامى به يك كشور مسيحى تبديل و آفتاب علم و تمدن معارف اسلام در آنجا چنان غروب كرد كه امروز جز آثار عصر طلايى حكومت مسلمين ، از ابنيه و مساجد و كاخ‌ها كه يادگار علم و صنعت و تاريخ طلايى آن كشور است ، چيزى از اسلام در آنجا باقى نمانده است . نفرين بر فحشا و فساد و جاه‌طلبى و نفاق و اختلاف . نفرين بر زمامداران مزدور و بيگانه‌پرست .\r\n","page_name":" 235 ","page_number":235},
  {"content":"\r\n\r\nعهده‌اش برنيامد ، ابن خلدون مغربى باشد كه در محيط افكار اموى و بغض اهل بيت در اطراف مسايل اسلامى بحث نمود .\r\nبه قول عقاد ، دولت اموى اندلس براى شرق اسلامى تواريخى ايجاد كرد كه نه مورخان آنها نوشته‌اند و نه اگر مىنوشتند ، آن‌چنان مىنگاشتند . محيط اندلس مورخانى تربيت كرد كه توانايى نقد و ردّ افكار اموى را نداشتند و ابن خلدون از همان افراد است كه تحت نفوذ و تربيت و تفكّر سياسى خاصّ از واقع‌بينى در اين مسايل محروم بود . او مايل است كه فضايل اهل بيت را انكار يا به نحوى از انحا توهين و تضعيف نمايد و از بنى اميه دفاع كند و مطاعن آنها را ردّ نمايد ، تا آنجا كه معاويه را بقيه خلفاى راشدين مىشمرد .\r\nظهور مهدى آل بيت عليهم السلام را هم چون از اولاد فاطمه و از بزرگ‌ترين مفاخر دودمان رسالت است ، با همين روحيه بغض و عداوت اهل بيت مطرح نموده و با آنكه احاديث آن را تخريج نموده و از عهده نقد و تضعيف آنها برنيامده ، دست به دامان استبعاد زده است .\r\nجمعى از ارباب تحقيق و دانشمندان اهل سنّت به سخنان ابن خلدون و امثال او پاسخ‌هاى دندان شكن داده و خطا و لغزش او اشخاصى چون او به اصطلاح روشنفكر را روشن ساخته‌اند .\r\nاستاد احمد محمّد شاكر ، عالم معروف و معاصر مصرى در \" مقاليد الكنوز \" مىگويد : ابن خلدون از چيزى كه به آن علم ندارد ، پيروى كرده و خود را در مهلكه انداخته ، مشاغل سياسى و امور دولتى و خدمت اميران و پادشاهان بر او غلبه يافته و گمان كرده : عقيده به ظهور مهدى ، عقيده‌اى شيعى است . در مقدمه فصل طويلى نگاشته و در تناقض گويىهاى عجيب افتاده و غلطهاى روشن كرده است .\r\nسپس استاد شاكر ، بعضى از غلطهاى او را نقل كرده و مىگويد : او احاديث\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمهدى را تضعيف كرده ، براى كفر و روش سياسى خاصى كه داشته - تا اينكه مىگويد : - اين فصل از مقدّمه ابن خلدون پر است از غلطهاى بسيار در نام‌هاى رجال و علل احاديث ، البته نبايد احدى به آن اعتماد كند .\r\nاستاد احمد بن محمّد صديق ، كتابى در ردّ ابن خلدون در اين موضوع به نام \" ابراز الوهم المكنون عن كلام ابن خلدون \" نوشته و به طور مشروح به او پاسخ داده و او را مبتدع شمرده است .\r\nهرچند آقايان علماى اهل سنّت به اين سخنان ياوه ، جواب داده و ثابت كرده‌اند : عقيده به ظهور مهدى ، عقيده اسلامى خالص و مورد اجماع و اتّفاق امّت است ، در مقام توضيح مىگوييم :\r\n1 - هر فكر و عقيده‌اى كه از شيعه باشد ، فكر و عقيده اسلام است و شيعه جز عقايد اسلامى ، فكر و عقيدهء ديگرى ندارد . مدرك و مستند عقايد شيعه كتاب و سنّت پيغمبر صلى الله عليه و آله است . بنابراين امكان ندارد كه عقيده‌اى عقيدهء شيعه باشد و عقيده اسلامى نباشد .\r\n2 - عقيده به ظهور مهدى ، اختصاص به شيعه ندارد و چنانچه علماى اهل سنّت نيز بر آن اتّفاق دارند ، عقيده اسلامى خالص است .\r\n3 - شما اسلامى بودن عقيده را از چه راه تشخيص مىدهيد ؟ ! آيا اگر آياتى از قرآن مجيد به آن تفسير شده باشد ، آن عقيده ، عقيده اسلامى نيست ؟\r\nاگر احاديث صحيح و معتبر و متواتر كه در كتاب‌هاى اهل سنّت روايت شده ، آن را ثابت سازد ، آن عقيده ، عقيده اسلامى نيست ؟\r\nاگر صحابه و تابعين و تابعينِ تابعين به آن معتقد باشند ، آن عقيده اسلامى نيست ؟\r\nاگر شواهد و حوادث تاريخى همه صحّت آن عقيده را تأييد كرده و برساند كه\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nآن عقيده ، عقيده مقبول عموم ملّت اسلام بوده است ، باز هم آن عقيده را اسلامى نمىدانيد ؟\r\nاگر در موضوع مهدى ، محدثينى مانند ابى داود صاحب سنن ، يك كتاب به نام \" كتاب المهدى \" و عالمى مانند شوكانى كتابى به نام \" التوضيح \" و ديگران از مشهورترين علما كتاب‌هاى ديگر نوشته باشند و در كتاب‌هاى اسلامى كه در قرن اوّل هجرت تأليف شده ، اين عقيده مذكور باشد ، باز هم اين عقيده اسلامى نيست ؟\r\nپس شما بگوييد : ملاك و ميزان يك عقيده اسلامى چيست ؟ تا ما با آن ميزان به شما جواب بدهيم ؛ ولى شما مىدانيد و همه مسلمانان مىدانند كه غير از آنچه برشمرديم ، راه ديگر براى شناخت عقايد اسلامى نيست و از همه اين راه‌ها ، اسلامى بودن عقيده به ظهور مهدى ثابت و مسلّم است ، خواه شما بخواهيد و خواه نخواهيد .\r\n\r\nعقيده به ظهور مهدى و قيام مدعيان مهدويّت\r\nبعضى مانند احمد امين مصرى و طنطاوى ، انقلابات و شورش‌هايى را كه متمهديان برپا كرده و سبب ضعف مسلمانان و جنگ و خون‌ريزى شده ، پيش كشيده و عقيده به ظهور مهدى را علّت بروز اين حوادث و اختلاف و تفرقه شمرده و از اين راه مىخواهند سم‌پاشى كرده و افكار را از اين عقيده كه سبب ثبات و استحكام جامعه و اطمينان به آينده است ، منصرف سازند ، درحالى كه ميان دعواى كسانى كه به دروغ مُدعى مقام مهدويت شده يا بشوند و صحّت و عدم صحّت عقيده به ظهور مهدى هيچ‌گونه ارتباطى نيست و با اين‌گونه سخنان ، انكار يك واقعيت دينى و مذهبى از يك نفر به اصطلاح دانشمند تعجب آور است .\r\nآقاى احمد امين ! كدام يك از حقايق عالى و كدام يك از نعمت‌هاى عامه\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاين‌گونه مورد سوء استفاده و دست آويز مقاصد افراد جاه پرست و رياست خواه نشده است .\r\nحقّ ، صلح ، عدالت ، امانت و صداقت ، فرهنگ و تعليم و تربيت ، ترقى و تجدد ، دين و مذهب ، آزادى ، دموكراسى ، برقرارى نظم و حكومت قانون و صدها مفاهيم ديگر از اين رقم مورد سوء استفاده و دستبرد سودپرستان و سياست‌مداران بوده و هست و بيشتر اين الفاظ در معانى اضداد آنها استعمال مىشود ؛ يعنى جنگ‌جو و توسعه‌طلب از صلح و دموكراسى ، ستمگر از عدالت ، مفسد از اصلاح ، مرتجع از تجدد و ترقى ، خائن از امين و دشمنان آزادى از آزادى دم مىزنند و در زير اين الفاظ مقاصد خود را مىجويند و بر روى كارها و خيانت و جنايت‌هاى خود با اين الفاظ پرده‌پوشى نموده و به ملّت‌هاى ستمكش آنچه را مىخواهند تحميل مىكنند . به نام تعميم تربيت و تعليم ، مردم را از مبانى صحيح اخلاقى منحرف مىسازند و از ترقى علمى افراد مانع مىشوند .\r\nجنگ‌هايى كه به نام آزادى بشر و نجات ملل محروم و دفاع از حقوق ملّت‌ها برپا مىشود ، چنانچه ديده و شنيده شده ، براى پايمال كردن حقوق و غارت ثروت كشورها و استعمار آنها است .\r\nبه نام رهبرى معنوى و به نام رسالت آسمانى بيشتر شورش و انقلاب شده ، يا به نام مهدويت ؟ كسانى كه به دروغ ادّعاى پيغمبرى كرده‌اند بيشتر بوده‌اند يا آنهايى كه به دروغ ادعاى مهدويت كرده‌اند ؟\r\nكودتاها و انقلاباتى كه پى در پى در كشورها واقع مىشود ، به نام اصلاح و نجات ملّت و آزادى و حكومت قانون انجام مىشود يا به نام‌هاى ديگر ؟ آيا رهبران اين انقلابات بيشتر خودساخته و شيفته آزادى ، براى اصلاح قيام مىكنند يا براى مقاصد ديگر ؟\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nآيات قرآن مجيد هم وقتى به دست نااهل و صاحبان اغراض شخصى و سياسى افتاد ، به عكس مقصود و مراد ، تفسير و معنى مىشود يا در غير مورد تطبيق مىكنند تا حدى كه معاويه و يزيد هم در برابر على و حسين عليهما السلام آيات قرآن را مىنوشتند و مىخواندند .\r\nآيا براى اينكه بعضى آياتى از قرآن مجيد را برحسب رأى و نظر خود و در جهت تأمين منافع شخصى تأويل و تفسير كردند و سبب ضلالت و گمراهى شدند ، شما مىتوانيد پيشنهاد بدهيد كه آن آيات ( العياذ باللَّه ) از قرآن حذف شود تا اين افراد به رأى فاسد خود ، آنها را تفسير نكنند ؟\r\nحتى افرادى پا را فراتر گذاشته قولًا يا عملًا ادعاى خدايى كرده و مردم را استعباد كردند . ميليون‌ها مردم گاوپرست و بت‌پرست و آتش‌پرست و ستاره‌پرست شدند . ميليون‌ها نفر در برابر كاخ فرعون‌ها و نمرودها و ديكتاتوران ديگر تاريخ به خاك ذلّت افتادند و خود را غلام جان نثار و چاكر بىاختيار آنها گفتند و بشرهايى مانند خود بلكه بىعلم‌تر و نالايق‌تر از خود را پرستيدند و به جاى آنكه نام خداى يگانه را برند ، نام سلاطين را بردند و كارها را به نام پرننگ ستمگران آغاز كردند . اگر اسلام نيامده بود و عقيده توحيد ، قلوب مردم را روشن نكرده و افكار را آزاد نساخته بود و بشر خود را نشناخته بود و ملّت‌ها رابطه خود را با زمامداران درك نكرده بودند و بسم اللَّه و اللَّه اكبر شعار آدم‌هاى آزاد نشده بود ، هرگز يوغ ذلّت بشر پرستى از گردن انسان‌ها برداشته نمىشد .\r\nآيا براى اينكه علم و صنعت و خدا پرستى و نبوّت و صلح و عدالت در طول تاريخ زندگى بشر ، وسيله و دستاويز مقاصد افرادى جاه‌طلب و سياست‌مدار شده ، شما مىتوانيد اين حقايق را محكوم سازيد ؟\r\nآيا براى اينكه جمعى به عنوان عدالت پرورى و آزادى خواهى و حكومت\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nقانون ، ستمگرى و قانون‌شكنى كرده و ديكتاتورى پيشه ساخته ، شما مىتوانيد بگوييد : مفاهيم عدل و داد و حرّيت و قانون و مساوات و فضيلت حقيقت ندارد و براى بشر اسباب دردسر و مزاحمت است و بايد اين الفاظ از قاموس انسانيت حذف شود ؟\r\nآيا مىخواهيد با اين انديشه‌هاى نارسا و منطق غلط در يك موضوعى كه صدها حديث و روايت بر آن دلالت دارد و صدها ميليون مسلمان در مرور اعصار به آن معتقد بوده و هستند ، اظهار نظر كنيد ؟\r\nنه آقاى احمد امين ! اين دروغ از راست بگرفته فروغ .\r\nشما هم مىتوانيد كه اكثر اختلافات بشر بر سر موضوعات و صغريات و مصاديق است و اگر به غلط و خطا يا به عمد يك چيزى را موضوع و مصداق و صغراى يك كلى خواندند ، يا به باطلى لباس حقّ پوشانيدند ، بر دامن پاك حقّ گردى نمىنشيند . همانطور كه افراد نادانى ، خود را با جعل دانشنامه و شيطنت‌هاى ديگر عالم معرفى مىكنند ، افرادى هم به دروغ خود را مصلح و عدالت طلب و مهدى موعود و امام و پيغمبر مىنامند .\r\nبلكه يكى از مدعيان مهدويت ( على محمّد شيرازى ) چون ديد بازارش گرم نشد و حنايش رنگى نگرفت ، يا تنى چند را كه به او گرويدند ، بسيار ابله و نادان يافت ، دعاوى ديگر هم كرد . « 1 »\r\n\r\n\r\n","description":"","footnote":"\r\n( 1 ) . على محمّد شيرازى نخست خود را سيّد مىخواند و بعد ادعاى بابيت نمود و سپس با آنكه صريحاً به امامت و مهدويت حضرت ولى عصر ، مهدى موعود ، فرزند امام حسن عسكرى عليه السلام اعتراف كرده بود ، دعواى مهدويت و بعد ادعاى پيغمبرى كرد ، عاقبت چنانچه در بعضى از الواح او نقل شده ، ادعاى خدايى نمود و در پايان كار صريحاً به خط خودش از دعاوى خود برگشت و توبه‌نامه خود را براى ناصرالدين شاه فرستاد و ظاهراً در ميان مدعيان\r\n","page_name":" 241 ","page_number":241},
  {"content":"\r\n\r\n\r\n\r\n","description":"","footnote":"\r\nمهدويت در اين اختلاف دعاوى ، على محمّد كم‌نظير باشد و همين اختلاف‌گويىها و سخنان ناهنجار و عبارات ركيك هذيان‌آميز او را به خبط دماغ مشهور ساخت .\r\nو پوشيده نماند حزب و دسته بابى و بهايى يكى از دسته‌جات سياسى مزدورى است كه طى قرن اخير در هند و تركيه و ايران و مخصوصاً فلسطين و ساير كشورهاى اسلامى و خاورميانه ، آلت اجراى سياسات و جاسوسى براى دول استعمارگر شده و همواره تحت الحمايه آن دول مشغول خيانت به شرق عموماً و ملّت و دين اسلام خصوصاً بوده و هستند .\r\nدر آغاز ، نقشه‌هاى ماهرانه اجانب ، على محمّد را به دعوت و ايجاد اختلاف بين ملّت ايران و قيام به ضد حكومت تشويق و تحريك نمود و به او قول كمك و مساعدت داد . وقتى على محمّد به ايران آمد ، دولت روسيه كه در آن موقع در ايران نفوذ كامل داشت ، از او نگاهدارى كرد و به اميد آنكه بابىگرى وسيله‌اى براى اجراى سياست‌هاى حكومت تزارى و تضعيف نفوذ كلمه اسلام و علما بشود ، از اعدام او در فارس مانع شدند و او را از ايالت فارس تحويل گرفته و توسط سواران منوچهر خان گرجى حاكم اصفهان كه ارمنى نژاد و از دست نشانده‌هاى حكومت روسيه بود ، به اصفهان آوردند و تا منوچهر خان زنده بود ، به امر حكومت روس در اصفهان از او محرمانه نگهدارى كرد و تا مدتى سفارت روس و كنسول‌گرىهايش از بابىها حمايت مىكردد كه در همين اصفهان آزادانه عليه دين و استقلال مملكت تحريك و به نفع سياست روس‌ها فتنه انگيزى مىكردند ، هر وقت هم در اثر فشار علماء و ملّت ، حكومت ناچار مىشد از آنها تعقيب و بازجويى كند ، در كنسولگرى روس متحصن مىشدند و كنسول از آنها جانب‌دارى مىكرد و علناً در امور داخلى كشور ما مداخله مىنمود و از آنها حمايت كردند .\r\nوقتى فهميدند آنها نمك به حرامى كرده و با انگليس‌ها مربوط شده و براى آنها كار مىكنند ، ناچار آنها را ترك گفتند و محصول زحمات و مصارف مخارج هنگفت خود را به انگليسىها سپردند . اداره جاسوسى انگليس آنها را به كار گماشت و بهتر اداره كرد و در ايران و تركيه و بعضى كشورهاى عربى از آنها استفاده‌هاى بسيار كرد ، پول و حقوق و وسايل ديگر در اختيارشان گذاشت و به پاس خدماتى كه عباس افندى در جنگ جهانى اوّل به آنها كرد تا انگليس‌ها فلسطين را متصرف شدند و نقشه تجزيه كشورهاى اسلامى را عملى كردند ، توسط ژنرال النبى انگليسى رسماً به لقب سرى او را مفتخر ساختند كه عكس و تفصيلات آن مراسم و اعطاى نشان در كتاب‌ها طبع و گراور است كه در حقيقت تمام اين جريان‌ها و جاسوسىهاى اين فرقه به نفع صهيونيسم بين المللى بود ، سپس آمريكايىها نيز آنان را زير كار كشيده و مزدور سازمان سيا و صهيونيسم شدند تا پس از مرگ شوقى افندى كه بر خلاف وصيت نامهء منتسب به عباس افندى مقطوع النسل درآمد - به نقل استاد دكتر شلبى در كتاب \" مقارنة الاديان \" ، ج 1 ، ص 309 - بهائيت چنانچه نويسندگان و اهل قلم آن را مىنامند ، رسماً يك حركت صهيونيسمى گرديد و از چهره صهيونيسمى خود علناً پرده بردارى كرد و در مجلس بزرگى كه در اسرائيل تشكيل دادند ، يك نفر صهيونيسم آمريكايى به نام \" ميسون \" براى رهبرى بهائيان در تمام جهان انتخاب شد . البته شخص ديگر به نام « ميسن ريمى » كه با شوقى رفاقت داشت نيز ادعاى جانشينى او را كرد و يك نفر نيز خود را « سماء اللَّه » ناميد .\r\nبالجمله دسته بابى و بهايى يك بازى و ماجراى سياسى و بر ضدّ تماميت استقلال كشور ايران بود و مزدور صهيونيسم بوده و هست كه يك جاسوس روسى آن را به وجود آورد ، سپس آلت اغراض ضد اسلامى و استعمارى دو دولت بزرگ ديگر در ايران و كشورهاى ديگر شد و اگر زور و اعمال نفوذ دول بزرگ و مؤسسات و سازمان‌هاى صهيونيسمى آمريكايى و كمپانىهاى يهودىهاى آنجا تا حال از آنها حمايت نكرده بود ، همان روزهاى اوّل از ميان رفته بودند و ريشه نفوذ اين تحريكات مربوط به ضعف حكومت مركزى و دخالت اجانب در مملكت و غفلت مسموم باز گذاردند و مشاغل و پست‌هاى حساس را به تشويق و دستور اجانب به بعضى افراد اين حزب خائن سپردند .\r\nكسانى كه بخواهند به طور تفصيل از تاريخ اين ماجراى سياسى و رسوايىهاى رفتار سران مزدور اين طايفه و خيانت‌ها و فتنه‌ها و آشوب‌ها و ترورهاى آنها باخبر شوند ، مىتوانند به تواريخ عصر فتنه على محمّد باب مثل ناسخ و روضة الصفا و به كتاب‌هايى مانند كشف الحيل و فلسفه نيكو و ساخته‌هاى بهائيت در صحنه دين و سياست و مهازل البهائية ، محاكمه و بررسى ، بهائيت دين نيست و بهايى چه مىگويد ، دزدبگير شرح بزبگير و مفتاح باب الابواب و يادداشت‌هاى كينياز دالگوركى يا كتاب دانستنىهايى درباره تاريخ و نقش سياسى رهبراى بهايى كه پرنس دالگوركى نيز در آن كاملًا معرفى شده و حتى به كتاب‌هاى خود اين فرقه خيانت‌پيشه رجوع نمايند .\r\nبه عقيده ما يكى از نشانه‌هاى بقاى استعمار و ايادى بيگانه ، بودن افراد اين فرقه جاسوس و مزدور در رأس بعضى از مقامات و واگذارى امتيازات به آنها و دخالت آنها در شعب تبليغاتى و بازرگانى است كه وظيفه هر مسلمان استقلال دوست ، پايان دادن به اين ردّپاى استعمار و بستن و تخته كردن اين دكان جاسوسى صهيونيسم است .\r\n","page_name":" 242 ","page_number":242},
  {"content":"\r\n\r\nپس اين سخن كه چون ايمان به ظهور مهدى دستاويز جمعى از شيّادان جاه طلب تاريخ شده ، ما بايد آن را از اصل رها كنيم و از يك واقعيت مسلم چشم\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبپوشيم ، به هيچ وجه نه قابل قبول و مورد اعتنا است و نه با عقل و منطق سازگار است .\r\nلذا از قرن اوّل هجرت كه بعضى ادّعاى مهدويت كردند يا ديگران به آنها اين مقام را نسبت دادند ، از كسى حتى بنى اميّه و بنى عباس شنيده نشد كه در مقام ردّ آنها انكار اصل ظهور مهدى را بنمايد ؛ بلكه آنها را براى آنكه واجد صفات مهدى نيستند ، ردّ مىكردند و هيچ كس نگفت چون اينها به دروغ ادّعا مىكنند ، پس ما اصل ظهور مهدى را قبول نداريم ؛ زيرا در ميان مسلمانان كه به كتاب و سنّت پيغمبر و اجماع صحابه و تابعين ايمان داشتند ، اين فكر يعنى انكار اصل ظهور مهدى با ردّ گفته پيغمبر و مخالفت كتاب و سنّت برابر بود و هرگز قابل قبول نبود ؛ بلكه چون در احاديث راجع به ظهور مهدى از پيدايش اين متمهديان خبر داده شده ، ايمان آنها به صحّت روايات و ظهور آن حضرت بيشتر مىشد كه كسانى كه در اثر دعواى مدعيان دروغ‌گوى مقام مهدويّت گمراه شدند ، ضلالتشان مربوط به جهالت و نادانى و عدم معرفت و بىاطلاعى از اوصاف و علايم مهدى - عليه الصلاة و السلام - مىباشد ؛ ولى اگر كسى مهدى منتظر - عجل اللَّه تعالى فرجه - را به همان اوصاف و نشانىها كه در اخبار و احاديث معرفى شده بشناسد ، هرگز گمراه نمىشود و دعاوى باطل سبب تزلزل ايمان و عقيدهء او نمىگردد و آن‌چنان كه صفات و خصوصيات مهدى عليه السلام مشروح و روشن و رافع ابهامات بيان شده ، در مورد هيچ دعوت ديگر و احدى از انبيا و اوليا كه منصوص به تنصيص نبىّ يا ولىّ سابق بودند ، بيان نشده است .\r\n\r\nتأثير عقيده به ظهور مهدى در اخلاق\r\nطنطاوى مصرى در تفسير خود راجع به قرب ساعت « قيامت » و ظهور مهدى ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nسخنان ابن خلدون مغربى را نقل كرده و اين دو موضوع را سبب ضعف عزايم و ايراث سستى و تفرقه و اختلاف پنداشته و به علماى اسلام ، نسبت غفلت ؛ بلكه تلويحاً آنها را به جهل و ضلالت نسبت داده است .\r\nراجع به تفرقه و اختلاف در مقالهء « عقيده به ظهور مهدى و قيام مدعيان مهدويت » توضيح داده شد كه تمام عناوين و حقايق مورد دستبرد و سوء تعبير صاحبان اغراض فاسد گرديده و حتى مفهوم يگانگى و وحدت ملّى و دينى هم وسيله تفرقه شده و به نام تحصيل اتّحاد ، بسا اختلاف به وجود آمده و به اسم حفظ وحدت ، تفرقه ايجاد و مرتكب تجاوزات ننگين مىگردند ؛ امّا اين سوء استفاده‌ها زيانى به حسن اتّحاد و لزوم آن نمىزند .\r\nايمان به ظهور مهدى عليه السلام هم مثل ساير عقايد اسلامى بايد قدر مشترك و وسيله اتّحاد باشد . شما مقصّر هستيد ؛ زيرا موضوعى را كه امّت بر آن اتّحاد و اتفاق دارند و اعتبار مدارك و مآخذ آن از بسيارى عقايد و مسايل اسلامى قوىتر است ، انكار مىكنيد و اختلاف و تفرقه ايجاد مىنماييد .\r\nامّا راجع به قرب ساعت ؛\r\nاوّلًا : ايمان به اقتراب و نزديكى قيامت مدلول و منطوق آيات محكم و صريح قرآن مجيد است .\r\nثانياً : اين ايمان به هيچ وجه علّت ضعف و سستى نمىشود ؛ بلكه سبب قوّت تصميم و اهتمام در انجام تكليف و خلوص نيت و تهذيب اخلاق و وسيله انذار و ترغيب به كارهاى خير و اعمال صالح است .\r\nشما چون در ردّ و قبول حقايق ، به غلط نتايج مادى را ميزان قرار داده‌ايد ، مىخواهيد خبر اقتراب ساعت هم مستقيماً سبب فتح كشورها و دعوت به اختراع و پيشرفت امور صناعى و مادى باشد و از تأثير معنوى و اخلاقى و رابطه آن با\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nسازمان صحيح اجتماعى و مدينه فاضله‌اى كه منظور اسلام است ، غفلت داريد و فراموش كرده‌ايد كه دعوت انبيا و تعليم و تربيت آنها بر اساس ايمان به مبدأ و معاد است .\r\nمسلمانان با اين ايمان به مبدأ و معاد و اقتراب ساعت ، كشورهاى بزرگ را فتح كردند و پرچم اسلام را در دورترين نقاط به اهتزاز درآوردند و اعلان آزادى انسان‌ها را در جهان انتشار دادند .\r\nبا اين ايمان ، جهانيان را به علم و دانش و تفكّر و تحقيق و كنجكاوى و ترقى علمى و صناعى دعوت كردند ، علمدار علم و تمدن شدند و در هر رشته از علوم تجربى بزرگ‌ترين دانشمندان را به دنيا تحويل دادند .\r\nراجع به تعيين وقت قيام و قيامت هم كه مىگوييد : سبب انحراف و گمراهى شده و فلان صوفى حُقّه‌باز سنّى ، وقتى براى آن معين كرده و گِله از برادران صوفى سنى خود كرده‌ايد . البته حقّ داريد ؛ ولى اگر كسى اين سخنان را باور كرد ، گناهش به گردن شما رهبران اهل سنّت است كه افكار را روشن نمىكنيد و مسلمانان را به معارف قرآن راجع به مبدأ و معاد آشنا نساخته‌ايد .\r\nقرآن مجيد صريحاً علم قيام ساعت را مخصوص خدا دانسته و ما معتقديم كسى از آن آگاه نيست و هر كس براى آن وقتى معين كند ، دروغگو و راهزن است و اكثريت بلكه قاطبه عوام مسلمان از سنى و شيعه تا چه رسد خواص و علما مىدانند : كسى از تاريخ قيام ساعت خبر نداده و علم آن نزد خداوند متعال است :\r\n« إِنَّ اللَّهَ عِندَهُ عِلْمُ السّاعَةِ » « 1 »\r\nحال اگر نادانى در اين موضوع اظهار علم كند ، نه پذيرفته مىشود و نه كسى به\r\n\r\n\r\n","description":"","footnote":"\r\n( 1 ) . سوره لقمان ، آيه 34 .\r\n","page_name":" 246 ","page_number":246},
  {"content":"\r\n\r\nآن اعتنا مىكند . اينها سبب ضعف و سستى مسلمانان نيست ؛ بلكه سبب ضعف ، كتمان حقايق و سياست‌هاى سوء زمامداران و منحرف كردن جامعه از برنامه‌هاى روشن اسلامى است .\r\nايمان به ظهور مهدى عليه السلام نيز مانند قيام ساعت و اقتراب قيامت سبب ضعف و شكست روحيه و سستى در انجام تكاليف نيست . هيچ كس نگفته : چون مهدى ظهور مىكند ، تكاليف ساقط و مسلمانان در برابر كفار و حملات آنها تكليفى ندارند و بايد دست روى دست بگذارند .\r\nهيچ كس نگفته :\r\n« وَأَعِدُّوا لَهُمْ ما اسْتَطَعْتُمْ مِن قُوَّةٍ . . . » « 1 »\r\nو آيات راجع به امر به معروف و نهى از منكر و دعوت به خير و دفاع از اسلام و وظايف اجتماعى و سياسى را نبايد اجرا كرد .\r\nكسى نگفته است : ايمان به ظهور مهدى براى افراد سست‌عنصر و ضعيف اراده و بهانه‌جو و كسانى كه ظلم و استعمار اجانب را در بلاد اسلام و خانه و وطن خود تحمل كرده‌اند عذر است .\r\nهرگز در يك خبر و روايت نرسيده كه كارها را به آينده و ظهور مهدى واگذاريد ؛ بلكه به عكس مسلمانان در اخبار و احاديث به صبر و ثبات و كوشش و استقامت و شدت تمسك به تعليمات و برنامه‌هاى قرآن تشويق شده‌اند .\r\nهمان‌طور كه پيغمبر اعظم و مجاهد اوّل اسلام ؛ على عليهما السلام و صحابه والامقام به انتظار ظهور مهدى ، خانه نشينى و كناره گيرى اختيار نكردند و براى اعلاى كلمهء اسلام آنى فارغ نبودند و از هيچ فداكارى و جان بازى خوددارى نكردند ، امروز هم\r\n\r\n\r\n","description":"","footnote":"\r\n( 1 ) . سوره انفال ، آيه 60 .\r\n","page_name":" 247 ","page_number":247},
  {"content":"\r\n\r\nمسلمانان همان وظايف را عهده دار و همان مسؤوليت‌ها را دارند .\r\nايمان به ظهور مهدى و امام وقت نيز مؤيد همين احساس مسؤوليت است .\r\nايمان به ظهور مهدى ، موجب تهذيب اخلاق و ورع و پارسايى و بيدارى ضمير است .\r\nايمان به ظهور مهدى ، با واگذارى امور به آينده و گوشه گيرى و انزوا و امروز و فردا كردن و قبول تسلط كفار و اشرار و خوددارى از ترقى صناعى و علمى و ترك اصلاحات اجتماعى سازگار نيست .\r\nايمان به ظهور مهدى ، سبب رشد فكر و مانع از ضعف و نااميدى و بدبينى به آينده است .\r\nايمان به ظهور مهدى ، همان نتيجه و فايده را دارد كه اين آيات شريفه دارند ، آياتى مثل :\r\n« إِنّا نَحْنُ نَزَّلْنا الذّكْرَ وَإِنّا لَهُ لَحافِظُونَ » ؛ « 1 »\r\n« البته ما قرآن را بر تو نازل كرديم و خود نيز آن را محفوظ خواهيم داشت » .\r\nو آيه :\r\n« يُرِيدُونَ لِيُطْفُوا نُورَ اللَّهِ بِأَفْواهِهِمْ . . . » ؛ « 2 »\r\n« كافران مىخواهند نور خدا را با گفتار باطل و طعن مسخره خاموش كنند . . . » .\r\nو آيه :\r\n\r\n\r\n","description":"","footnote":"\r\n( 1 ) . سوره حجر ، آيه 9 .\r\n( 2 ) . سوره صف ، آيه 8 .\r\n","page_name":" 248 ","page_number":248},
  {"content":"\r\n\r\n« وَلا تَهِنُوا وَلَا تَحْزَنُوا وَأَنتُمُ الْأَعْلَوْنَ إِن كُنتُم مُؤْمِنِينَ » ؛ « 1 »\r\n« شما مسلمانان نه هرگز در كار دين سستى كنيد و نه از فوت غنيمت و متاع دنيا اندوهناك باشيد ؛ زيرا شما فاتح و پيروزمندترين و بلندترين ملل دنيا هستيد ، اگر در ايمان ثابت و استوار باشيد » .\r\nهمان‌طور كه مفاد اين آيات ، فتور و سستى و شانه از زير بار مسؤوليت خالى كردن نيست ، ظهور مهدى و غلبه آن حضرت و حكومت جهانى او نيز سبب سستى و جواز مسامحه در انجام تكاليف نيست .\r\nهمان‌طور كه مسلمانان صدر اسلام از اين آيات و بشارت‌هاى پيغمبر صلى الله عليه و آله به فتوحات آينده و كشورگشايىهاى مسلمين فهميدند كه نبايد در خانه به انتظار آينده نشست و تماشاچى صحنه‌هاى شكست مسلمانان و عقب ماندن آنها از كفار در علم و صنعت و اسباب قوه و قدرت گرديد و به گفتن اينكه خدا حافظ است و خدا وعده نصرت داده و خدا نمىگذارد نورش خاموش شود ، اكتفا نمىكردند .\r\nكسانى هم كه به ظهور حضرت مهدى عليه السلام ايمان دارند ، خصوصاً اگر روايات و احاديثى را كه از طرق شيعه روايت شده ، خوانده باشند ، بايد در اطاعت اوامر خدا و انجام تكاليف شرعى از ديگران كوشاتر و غيرت و همت و اهتمام آنها در حفظ نواميس شرع و حمايت از قرآن و احكام و دفاع از حريم اسلام و مجد و عظمت مسلمين بيشتر باشد .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 139 .\r\n","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\n\r\nپاسخ ده پرسش‌پيرامون امامت ، خصايص و اوصاف حضرت مهدى ارواحنا فداه\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\n1 . پيرامون استمرار نظام امامت\r\nپرسش :\r\nآيا رژيم و \" نظام امامت \" با پايان يافتن دوره غيبت صغرى و آغاز غيبت كبرى ( سال 329 هجرى قمرى ) پايان يافت ، و پس از ظهور حضرت مهدى عليه السلام اين نظام از نو برقرار مىشود ، يا اينكه \" نظام امامت \" استمرار دارد ؟\r\nپاسخ :\r\nرژيم امامت ، رژيمى است الهى و انقطاع‌ناپذير و دوره فترت ندارد و در هر زمان و هر عصر وجود دارد ؛ از عصر حضرت رسول اعظم صلى الله عليه و آله تا حال برقرار بوده و هست ، و تا دنيا باقى است ، برقرار خواهد ماند ، چنان‌كه اميرالمؤمنين عليه السلام فرمود :\r\n« لا تَخْلُو الْأَرْضُ مِنْ قآئِمٍ للَّهِ بِحُجَّةٍ إِمّا ظاهِراً مَشْهُوراً وَإِمّا خآئِفاً مَغْمُوراً لِئَلّا تَبْطُلَ حُجَجُ اللَّهِ وَبَيّناتُهُ » ؛ « 1 »\r\n« زمين از قائمى كه براى خدا حجت باشد ، خالى نخواهد ماند ( و اين حجت ) يا ظاهر و مشهور است و يا بيمناك و مستور ، براى اينكه\r\n\r\n\r\n","description":"","footnote":"\r\n( 1 ) . نهج البلاغه ، حكمت 147 ؛ و به تذكرة الحفاظ ذهبى ، ج 1 ، ص 12 نيز مراجعه شود .\r\n","page_name":" 253 ","page_number":253},
  {"content":"\r\n\r\nحجّت‌هاى خدا و بيّنات او باطل نگردد و از بين نرود » .\r\nبر هركس واجب است كه \" نظام امامت \" را بشناسد و به آن ايمان داشته باشد و در هر زمان و هر مكان ، مردم بايد از اين نظام اطاعت كنند ، و هركس ، در هر كجا و هر نقطه‌اى از دنيا كه باشد و هر شغل و كارى كه داشته باشد - لشكرى باشد يا كشورى ، بازرگان باشد يا پيشه ور ، دانشمند باشد يا دانشجو - بايد مطيع اين رژيم و فرمان‌بر اين نظام و برنامه‌هاى آن باشد ، تفاوت نمىكند كه اين نظام ، مسلّط بر اوضاع باشد يا مسلّط نباشد ، و حكومت‌هاى غاصب در امور مداخله داشته باشند يا نداشته باشند .\r\nاين حكومت است و دين و سياست و رژيم و نظام ، پس اگر يك فرد مسلمان در دورترين نقاط چين يا اروپا يا آمريكا يا هر منطقه ديگر باشد كه حكومت‌هاى غير شرعى قدرت سياسى و اداره امور را در دست داشته باشند ، همان يك فرد بايد مطيع نظام الهى امامت باشد تا در نظام حكومت خدا باشد و بايد دستور العمل و برنامه كارش را از طريق نظام امامت تعيين كند ، حتى اگر در منطقه تحت حكومت رسمى كفار زندگى مىكند و كارمند مؤسسات و وزارت‌خانه‌ها و ادارات آنها نيز باشد ، باز هم بايد فرمانبر نظام امامت باشد و از آن نظام دستور بگيرد و تابعيت آن را داشته باشد .\r\nدور بودن از حريم و منطقه نفوذ رسمى اين رژيم ، شخص را از اطاعت و تابعيت آن معاف نخواهد كرد .\r\nابوذر و سلمان و مقداد و عمار ياسر و اين‌گونه شخصيّت‌ها ، در زمان تسلّط نظام غاصب ، فرمانبر نظام امامت بودند ؛ و امثال على بن يقطين و محمّد بن اسماعيل بن بزيع نيز ، اگرچه به ظاهر در دستگاه هارون و حكومت بنى عباس وارد بودند ؛ امّا در عين حال از نظام امامت اطاعت مىكردند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nهركس بايد مشخص سازد و تعيين كند كه در زندگى و تمام شؤون و امور خود ، از چه رژيم نظامى اطاعت مىكند و تابع چه حكومتى است .\r\nبايد معلوم كند كه تابعيت حكومت خدا را قبول كرده يا حكومت طاغوت را پذيرفته است ؛ مؤمن به خدا مىباشد يا مؤمن به طاغوت .\r\nمتأسفانه بيشتر مسلمانان به اين مسأله بسيار مهم توجّه كافى نكرده و معنى \" ولايت \" را درك ننموده و از اهمّيت اين بُعد آن ، كه اطاعت باشد ، غفلت كرده‌اند و آنان كه خيلى مذهبى و متعهد هستند ، به انجام يك سلسله فرايض و واجبات و ترك محرّمات اكتفا مىكنند .\r\nامّا از اينكه در حال حاضر چه تابعيتى بايد داشته باشند ، غفلت دارند و اگر تابعيت حكومت‌هاى غير شرعى را قبول نكرده باشند ، تابعيت حكومت شرعى را هم آگاهانه نپذيرفته‌اند و به تعهدات و مسؤوليت‌هايى كه در برابر آن دارند ، توجّه ندارند و تابعيت حكومت شرعى را يك مسأله و وظيفه اسلامى نشمرده‌اند .\r\nطبق مذهب اهل سنّت ؛ تشكل حكومت شرعى ممكن است به فترت و سستى برخورد نمايد و در بعضى از زمان‌ها ، بنا به عللى نظام حكومت اسلامى تعطيل شود ، و ممكن است در زمانى كه حكومت شرعى تشكيل نشده ، مسأله تابعيت از آن هم مطرح نباش ، و بلكه بىموضوع گردد .\r\nامّا طبق مذهب شيعه ؛ كه نظام امامت ، رژيم دايم و مستمر است ، هميشه و در تمام شرايط ، تابعيت حكومت شرعى يك فريضه اساسى و عمده است .\r\nحكومت مخصوص ذات خدا است : « إِنِ الْحُكْمُ إِلَّا للَّهِ » و بايد فقط خدا پرستش و اطاعت شود و اطاعت براى او خالص باشد و مردم در برابر حكومت و سلطنت و رژيم او خاضع و فرمانبر باشند : « أَمَرَ أَلّا تَعْبُدُوا إِلّا إِيّاهُ مُخْلِصِينَ لَهُ\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nالدّينَ » دين قيّم و مستقيم ، اين است : « ذلِكَ الدّينُ الْقَيّمُ » « 1 » رژيم امامت ؛ يعنى حكومت خدا و تابعيت اين رژيم ، تسليم حكم خدا بودن و در منطقه حكومت خدا زيستن و به حكومت غير خدا عقيده نداشتن است .\r\nتفاوت نمىكند در اعصارى كه ائمه عليهم السلام حضور داشتند و غاصبان حكومت ، مانع از مداخله رسمى آنها در كارها بودند ، يا در عصر غيبت كبرى كه امام عليه السلام غايب مىباشند ، بايد هر مسلمانى در اين رژيم ( نظام امامت ) ثبت نام كند و از اينجا فرمان ببرد و شناسنامه حقيقى خود را از اين حكومت بگيرد .\r\nحكومت شرعى هميشه برپا است و مرز و منطقه و كشور ندارد ، هر كجا يك فرد متشرّع و يك مسلمان متعهّد باشد ، آنجا در قلمرو فرمان اين حكومت محسوب است .\r\nامروز مهم‌ترين چيزى كه بايد به شيعيان خصوصاً و به مسلمانان عموماً تفهيم كرد ، مسأله رژيمى است كه بايد از آن تبعيت داشته باشند ، و نظامى كه بايد از آن اطاعت نمايند .\r\nاين موضوع اگر كاملًا درك شود ، يگانه وسيله‌اى است كه از آن براى اصلاح امور و مبارزه با عوامل بيگانه استعمار و استعباد و استبداد ، مىتوان استفاده كرد .\r\nاين حكومت و نظام امامت بود كه در واقعه تحريم تنباكو ، حكومت انگلستان را به زانو درآورد و رشته استبداد ناصرالدين شاه را قطع كرد و استعمارگران را در بيم و هراس انداخت .\r\n\r\n\r\n","description":"","footnote":"\r\n( 1 ) . سوره يوسف ، آيه 40 .\r\n","page_name":" 256 ","page_number":256},
  {"content":"\r\n\r\nو اين ملّت مسلمان و شيعه ايران بود كه در اين واقعه ، به دنيا اعلام كرد كه تابعيت رژيمى را دارد كه رهبرى آن با « آيت اللَّه مرحوم ميرزاى شيرازى - اعلى اللَّه مقامه - » است و تابعيت رژيم استبدادى ناصر الدين شاه را ندارد .\r\nنظام امامت ، يكى از انقلابىترين و سازنده‌ترين برنامه‌هاى اسلامى است « 1 » كه متأسفانه از آن به طور كامل در پيشبرد مقاصد و اهداف اسلام ، امر به معروف و نهى از منكر و مبارزه با تجاوز و استضعاف استفاده نمىشود ، و چنان‌كه بايد به عموم تبليغ نشده و ايمان به اين نظام و ابعاد آن و تعهداتى كه مؤمن به اين نظام دارد ، در يك سطح همگانى و با اهميّت عرضه نمىشود .\r\nبه نظر اين‌جانب ، تمام يا عمده نقاط ضعف و عقب‌ماندگىهاى جامعه ، از عدم توجّه به اين برنامه و مشخص نكردن تابعيت و ملتزم نبودن به لوازم عقيده به امامت و نشناختن آن مايه گرفته است و اينكه بسيارى امامت را در عصر حاضر ، يك امر اعتقادى خارج از عمل مىشمارند و آن را مربوط به دوران و عصر حضور امام مىدانند ، و نمىدانند هم‌اكنون نيز نظام امامت قائم و برپا است و فقط تبعيت از آن ، راه نجات دنيا و عقبى است .\r\nعقيده به نظام امامت و حكومت شرعى ، در تمام شؤون قدرت سازندگى دارد ، و شعبه‌اى از عقيدهء توحيد خالص است كه از آن انفكاك ندارد ، و حديث شريف معروف :\r\n« مَنْ ماتَ وَلَمْ يَعْرِفْ إِمامَ زَمانِهِ ماتَ مَيْتَةً جاهِلِيَّةً » . « 2 »\r\nهمين استمرار و همين لزوم اطاعت دائم در تمام اعصار و ازمنه و مناطق را تأييد\r\n\r\n\r\n","description":"","footnote":"\r\n( 1 ) . ايمان و عقيده به اين نظام كمترين فايده‌اش بازدارى و كنترل هر نظام ديگر است كه بر اوضاع‌مسلّط شده باشد ؛ عقيده به نظام امامت ، آن نظامات غير شرعى را نيز محدود مىكند و از ديكتاتورى و مطلق العنانى آنها جلوگيرى مىنمايد و افراد را از اينكه دربست خود را در اختيار آنها بگذارند ، مانع مىشود . نظام امامت در هر مرحله‌اى از نفوذ كه باشد ، در همان مرحله نظام بازدارى از ظلم و فساد و استضعاف است كه بيشتر از اين در اينجا مجال شرحش نيست .\r\n( 2 ) . منتخب الاثر ، ص 15 .\r\n","page_name":" 257 ","page_number":257},
  {"content":"\r\n\r\nمىنمايد و چون عقيده به نظام امامت ، رشته‌اى از عقيده به توحيد و حكومت خدا و سلطنت حقّ است ، هركس بميرد و امام زمان خود را نشناخته باشد ، به مردن جاهليت مرده است .\r\nو چون اطاعت داشتن از نظامات ديگر ، يك نوع شرك فكرى و عملى است ؛ حضرت صادق عليه السلام در ضمن حديثى مىفرمايد :\r\n« لا دِينَ لِمَنْ دانَ اللَّهَ بِوِلايَةِ إِمامٍ جآئِرٍ لَيْسَ مِنَ اللَّهِ » ؛ « 1 »\r\n« دينى نيست از براى كسى كه خدا را به ولايت پيشواى ستمكارى كه از جانب خدا نيست ، عبادت كند » .\r\nو حضرت امام باقر عليه السلام مىفرمايد :\r\n« قالَ اللَّهُ تَبارَكَ وَتَعالى : لَاعَذّبَنَّ كُلَّ رَعِيَّةٍ فِي الْإِسْلامِ دانَتْ بِوِلايَةِ كُلّ إِمامٍ جآئِرٍ لَيْسَ مِنَ اللَّهِ ، وَإِنْ كانَتِ الرَّعِيَّةُ فِي أَعْمالِها بَرَّةً تَقِيَّةً ، وَلَأَعْفُوَنَّ عَنْ كُلّ رَعِيَّةٍ فِي الْإِسْلامِ دانَتْ بِوِلايَةِ كُلّ إِمامٍ عادِلٍ مِنَ اللَّهِ ، وَإِنْ كانَتِ الرَّعِيَّةُ فِي أَنْفُسِها ظالِمَةً مُسِيئَةً » ؛ « 2 »\r\n« خداوند متعال فرموده است : البته عذاب خواهم كرد هر رعيتى را كه در اسلام متديّن گردد به ولايت هر پيشواى ستمكارى كه از جانب خدا نيست ، اگرچه رعيت در كارهاى خود نيكوكار و پرهيزكار باشد . و البته عفو مىكنم از هر رعيتى كه در اسلام متديّن گردد ، به ولايت امام عادلى كه از جانب خدا باشد ، اگرچه در ذات خود ستمگر بدكردار باشد » .\r\nاز امثال اين احاديث ، « 3 » اهمّيت امامت و رهبرى سياسى و نقش آن در اجتماع\r\n\r\n\r\n","description":"","footnote":"\r\n( 1 ) . كافى ، ج 1 ، ص 375 .\r\n( 2 ) . كافى ، ج 1 ، ص 376 ، ح 4 .\r\n( 3 ) . مخفى نماند احاديث بسيار در موضوع ولايت اهل بيت عليهم السلام و اينكه هيچ عملى بدون‌ولايت نفع نمىدهد ، وارد است ، كه قسمتى از آنها را در كتاب « امان الامة » نقل كرده‌ام و همه بر اهمّيت نظام امامت و اينكه بايد امّت آن را تعظيم نموده و از آن اطاعت داشته باشند ، دلالت دارند .\r\n","page_name":" 258 ","page_number":258},
  {"content":"\r\n\r\nمعلوم مىگردد و اينكه اگر ملّتى و فردى در اين اصل مسامحه كند و به نظامى كه بر اوضاع مسلّط است و به شرعى بودن آن اعتنا نداشته باشد و خود را مسؤول نشمارد ( اگرچه در كارهاى ديگرش مواظب دستورات شرع باشد ) مستحق بازخواست و عذاب خواهد شد .\r\nو نيز از اين احاديث استفاده مىشود كه نظام امامت ، نظام محدودى نبوده و مستمر و جاودان مىباشد و به عصر حضور منحصر نيست ؛ هميشه منعقد است و هيچ‌گاه تعطيل نشده و نخواهد شد .\r\nدر عصر ما نيز حكومت شرعى بر اين اساس برقرار است و هيچ كس در ترك اطاعت آن و قبول نظامات ديگر معذور نيست و عقيده به وجود امام عصر عليه السلام و حيات آن حضرت ، معنايش اعتقاد به وجود حكومت شرعى و لزوم اطاعت از اوامر و پيشنهادها و دستورات فقهاى جامع الشرايط است .\r\nباز تكرار مىكنيم : منطقه نفوذ اين حكومت مرز ندارد و تا هركجا مسلمان و شيعه باشد ، بايد نفوذ داشته باشد و هر كس ما بين خود و خدا ، بايد از اين نظام تبعيت كند ، اگرچه اين نظام ، به حسب ظاهر استيلاى بر امور و تسلط حكومت‌هاى ظاهرى را نداشته باشد .\r\nخلاصه ، التفات به اين مطلب بسيار لازم است كه ما يك عقيده‌اى توحيدى داريم كه :\r\n« لَهُ الْحُكْمُ وَلَهُ الْأَمْرُ ، وَهُوَ الْحاكِمُ وَهُوَ السُّلْطانُ ، وَهُوَ الْوَلِيُّ وَهُوَ الْمَوْلى ، وَهُوَ . . . وَهُوَ . . . » ؛\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n« حكم براى خدا است ، و فرمان مختص ذات او است و حاكم او است و سلطان و ولى و مولى او است و او . . . و . . . » .\r\nبنابراين ، هيچ كس و هيچ گروه بر كسى نمىتواند حكومت كند ، ولايت و سلطنت ندارد ؛ مگر به اذن اللَّه و به حكم خدا ، و همه مردم بايد در تحت حكومت خدا و داخل در سلطان اللَّه و مطيع احكام اللَّه و ساكن مملكت اللَّه باشند .\r\nپس حكومت‌هايى كه از جانب اللَّه نيستند ، طبق هر رژيم و برنامه‌اى كه باشند ، باطل و اطاعت از آنها بالذات حرام است ، و فقط حكومت خلفاى الهى و كسانى كه از جانب آنها نيابت دارند ، شرعى و واجب الاتباع است و اين منصب براى احدى غير از آنها ثابت نيست .\r\nخداوند متعال ما را به حقايق اين امور هدايت فرمايد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\n2 . چگونگى تسخير جهان با ياران معدود\r\nپرسش :\r\nممكن است توضيح دهيد : افزايش روزافزون جمعيت بشر ، كه اكنون طبق آمارگيرىهاى دقيق از هشت ميليارد بيشتر است ، چگونه حضرت صاحب الزمان عليه السلام با سيصد و سيزده نفر دنيا را مسخّر مىفرمايد ؟\r\nو چگونه ممكن است مثلًا هشت ميليارد نفر تسليم يك عدّه اندك معدود شوند و از عادات و اخلاق و برنامه‌ها و سنن خود دست بردارند ؟\r\nآيا غلبه آن حضرت به‌طور اعجاز و خرق عادت است ؛ يا آن‌كه با ملاحظه اسباب و علل و عوامل ظاهرى نيز غلبه و پيروزى آن جناب ممكن است ؟\r\nپاسخ :\r\nبرحسب روايات و احاديث شريفه ، وقتى حضرت صاحب‌الامر عليه السلام ظاهر مىشوند ، نخست سيصد و سيزده نفر از خواصّ اصحاب آن حضرت در مكّه معظّمه به خدمتش حاضر مىگردند و وقتى عدّهء اصحاب و اجتماع كنندگان به ده\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nهزار نفر رسيد ، از مكّه خارج مىشوند . « 1 » و امّا غلبه آن حضرت و حكومت جهانى اسلام ، ممكن است به طور اعجاز و خرق عادت انجام يابد ، و ممكن است با فراهم شدن اسباب و علل ظاهرى باشد ، و ممكن است به هر دو نوع واقع شود ؛ چنان‌كه پيشرفت و غلبه پيغمبر اكرم صلى الله عليه و آله و قواى اسلام به هر دو نوع بود .\r\nامّا به طور اعجاز و خرق عادت ، نيازى به توضيح نيست كه حصول چنين غلبه مطلق براى آن حضرت به خواست خداوند ، امرى است ممكن و معقول ، و با وعده‌هاى صريح و بشارت‌هاى حتمى كه در قرآن مجيد و احاديث متواتر داده شده ، بدون شبهه حاصل خواهد شد و خداوند به مصداق آيه :\r\n« كَمْ مِن فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ » ؛ « 2 »\r\n« چه بسيارند گروه اندكى كه به اذن خداوند ، بر گروه بسيارى چيرگى مىيابند » .\r\nآن حضرت و اصحابش و عموم بندگان شايسته خدا را بر تمام ملل غالب و حاكم و وارث و مالك ارض قرار مىدهد .\r\nو از لحاظ اسباب و علل ظاهرى هم ، اگر موضوع را بررسى كنيم ، حصول چنين فتح و غلبه و تشكيل آن حكومت الهى ممكن و عملى خواهد بود ؛ زيرا آن حضرت هنگامى ظهور مىكند كه اوضاع و احوال اجتماعى و اخلاقى و سياسى كاملًا مساعد باشد .\r\n\r\n\r\n","description":"","footnote":"\r\n( 1 ) . رجوع شود به منتخب الاثر ، ب 5 ، ف 7 ، ص 475 و 476 .\r\n( 2 ) . سوره بقره ، آيه 249 .\r\n","page_name":" 262 ","page_number":262},
  {"content":"\r\n\r\nدر آن موقع ، همه ملل از مدنيت معنوى و اخلاقى محروم ، و دشمنى و كينه و ظلم و تجاوز ، همه را نسبت به يكديگر بدبين و از هم جدا ساخته و اتّحاد و وحدت ، همفكرى و همكارى ، به كلّى از ميان بشر رخت بربسته ، و از اين‌كه كسى بتواند بدون مدد غيبى جامعه را رهبرى كند ، همه مأيوس مىگردند . و خلاصه ، همه با هم در مبارزه و جنگ و ستيز و همه از وضع خود ناراضى ، و از مكتب‌هاى مختلف كه عرضه مىشود نااميد بوده و منتظر تغيير رژيم و انقلاب و عوض شدن اوضاع و كنار رفتن زمامداران خدانشناس و برداشته شدن مرزها و الغاى تجزيه‌ها و تقسيم‌ها مىباشند .\r\nدر يك چنين موقعيتى ، حضرت صاحب الزمان - ارواح العالمين له الفداء - و اصحابش ، با نيروى ايمان و اخلاق حسنه و با نجات بخش‌ترين برنامه‌هاى عمرانى و اقتصادى و عدالت اجتماعى ، براى انقلاب و دعوت به قرآن و اسلام ، قدم به ميدان مىگذارند و آن نهضت الهى و دعوت روحانى را شروع مىكنند و مردم را به سوى خدا و احكام خدا و زندگى برابرى و برادرى ، عدل و امنيت ، صفا و وفا ، راستى و درستى و نظم صحيح مىخوانند و خود و اصحابش ، نمونه همه فضايل بشرى مىباشند و با نيروى ايمان و استقامت و پشتكار و همّتى كه مخصوص مؤمنان ثابت قدم است ، هدف و مقصد خود را تعقيب مىنمايند .\r\nمعلوم است اين جمعيت با آن برنامه‌ها و وضع كار در آن دنياى پرآشوب و غرق در طوفان گرفتارىها و فشارها ، دل‌ها را به خود متوجّه نموده و فاتح و پيروز و موفّق مىشوند و هيچ نيرويى نمىتواند در برابر آنها مقاومت كند .\r\nو شاهد اين حقيقت ، همان ظهور رسول اكرم صلى الله عليه و آله و پيشرفت سريع دين اسلام و فتوحات محيّر العقول مسلمين در قرن اوّل اسلام است ، كه يكى از علل ظاهرى آن ، پيروزىهاى پى در پى و درهم شكسته شدن ارتش‌هاى انبوه دولت شاهنشاهى ايران و امپراطورى روم ، فساد اوضاع اجتماعى و ادارى ايران و روم بود ، كه مردم\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاين كشورهاى پهناور را براى قبول يك دعوت صحيح و حكومتى ، متّكى به مبانى عدالت و مساوات آماده كرده بود .\r\nمردمى كه در برابر دستگاه‌هاى ديكتاتورى و استبداد بسيار خشن و غير انسانى سلاطين و امراى خود ، از بنده هم خوارتر بودند و از حقوق انسانى محروم شده بودند ، مردمى كه به هر كس و هر مقام نظر مىكردند ، يك نقطه روشن در او نمىديدند ، نه فرهنگ داشتند و نه اقتصاد ، نه عدالت ، نه امنيت و نه . . . و نه . . . .\r\nاز آن همه تعظيم و نيايش و بشرپرستى و استعباد سلاطين خسته شده بودند ، و علاوه بر آن ، ناراحت كننده‌ترين اختلاف طبقاتى نيز در بين آنها حاكم بود كه مملكت متشكّل شده از اكثريت قريب به اتفاق محروم و استضعاف شده در برابر عدّه‌اى معدود برخوردار و اختياردار و مطلق العنان و بىجهت عزيز . . . .\r\nمسلّم است وقتى به گوش مردم چنين مملكتى صداى روحانى و آزادىبخش برسد ، كه :\r\n« تَعالَوْا إِلى كَلِمَةٍ سَوآءٍ بَيْنَنا وَبَيْنَكُمْ أَلّا نَعْبُدَ إِلَّا اللَّهَ وَلا نُشْرِكَ بِهِ شَيْئاً وَلا يَتَّخِذَ بَعْضُنا بَعْضاً أَرْباباً مِن دُونِ اللَّهِ » ؛ « 1 »\r\n« بگو : اى اهل كتاب ! بياييد به سوى سخنى كه ميان ما و شما يكسان است ؛ كه جز خداوند يگانه را نپرستيم و چيزى را همتاى او قرار ندهيم . و بعضى از ما ، بعضى ديگر را - غير از خداى يگانه - به خدايى نپذيرد . هرگاه ( از اين دعوت ، ) سرباز زنند ، بگوييد : گواه باشيد كه ما مسلمانيم » .\r\nو آيه :\r\n« إِنَّ اللَّهَ يَأْمُرُ بِالْعَدْلِ وَالْإِحْسانِ وَإِيتآءِ ذِي الْقُرْبى وَيَنْهى عَنِ الْفَحْشآءِ\r\n\r\n\r\n","description":"","footnote":"\r\n( 1 ) . سوره آل‌عمران ، آيه 64 .\r\n","page_name":" 264 ","page_number":264},
  {"content":"\r\n\r\nوَالْمُنكَرِ وَالْبَغْيِ » ؛ « 1 »\r\n« همانا خدا فرمان به عدل و احسان و به عطا و بذل به خويشان امر مىكند و از كارهاى زشت و منكر و ظلم نهى مىكند » .\r\nو اعلان :\r\n« يا أَيُّهَا النّاسُ إِنّا خَلَقْنَاكُمْ مِن ذَكَرٍ وَأُنثى وَجَعَلْناكُمْ شُعُوباً وَقَبآئِلَ لِتَعارَفُوا إِنَّ أَكْرَمَكُمْ عِندَ اللَّهِ أَتْقيكُمْ » ؛ « 2 »\r\n« اى مردم ! ما همه شما را نخست از مرد و زنى آفريديم ، آن‌گاه شعبه‌هاى بسيار و فرق مختلف گردانيديم تا يكديگر را بشناسيد ، بزرگوارترين شما نزد خدا پرهيزكارترين شما است » .\r\nو آيات ديگر را بشنوند ، با نهايت استقبال به آن ايمان آورده و راه را براى پيشرفت آن باز مىكنند .\r\nمردمى كه از ظلم و ستم و خودخواهى سلاطين و ستمكاران آن عهد ، به جان آمده بودند ، به طور قطع يك دعوت خدايى و يك بانگ گوش نواز توحيدى را كه براساس عدالت و الغاى امتيازات و مساوى بودن آقا و نوكر ، شاه و رعيت ، سياه و سفيد ، در برابر قانون و عدالت است ، قبول مىكند و از اين جهت آنهايى كه اين دعوت بر خلاف منافعشان بود ، هرچه خواستند از آن جلوگيرى كنند و مردم را از گرويدن به آن مانع شوند ، نتوانستند ؛ همه جا انقلاب مىشد و در همه جا رژيم ظالم و وضع سابق را محكوم مىكردند و اوضاع تغيير مىكرد .\r\nاوضاع جهان براى قبول دعوت حضرت مهدى عليه السلام كه همان دعوت به اسلام\r\n\r\n\r\n","description":"","footnote":"\r\n( 1 ) . سوره نحل ، آيه 90 .\r\n( 2 ) . سوره حجرات ، آيه 13 .\r\n","page_name":" 265 ","page_number":265},
  {"content":"\r\n\r\nو قرآن است ، مطابق اخبار ، به مراتب از اوضاع عالم در زمان بعثت پيغمبر صلى الله عليه و آله آماده‌تر خواهد شد و همانطور كه كلمهء اسلام در آغاز ظهور اسلام به سرعت پيشرفت كرد و صداى توحيد بر همه صداها غالب شد ، و اسلامى كه در مقدارى از تاريخش منحصر به پيغمبر اكرم صلى الله عليه و آله و على و خديجه عليهما السلام بود ، با فقدان وسايل در جهاد و دفع يورش مشركان ، به زودى موفّق گرديد و لشكرهاى منظم مسلّحى را كه در دنياى آن روز مجهّزترين سلاح‌ها را در دست داشتند ، درهم شكست و نابود ساخت .\r\nهمين‌طور امام زمان عليه السلام نيز با اصحاب و ياورانش كه از ابتداى كار به تعداد مجاهدين ميدان جهاد بدر مىباشند ، مىتوانند دنياى منقلب و ناآرام آن روز را آرام و مردم را چنان اميدوار به آينده درخشان و پر از خير و رحمت و بركت نمايند كه در سريع‌ترين فرصت ، همه به دين اسلام گرويده و آمادگى خود را براى قبول يك سازمان الهى اسلامى محكم و پايدار ، تحت سرپرستى امام عصر عليه السلام نشان دهند .\r\nو ما ذلك على اللَّه بعزيز .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\n3 . نحوهء پيروزى امام زمان عليه السلام بر سلاح‌هاى ويرانگر\r\nپرسش :\r\nهنگام ظهور امام زمان عليه السلام به طورى كه از ترقّى كنونى بشر در صنعت و تكنيك ملاحظه مىشود ، دنيا مجهّز به سلاح‌هاى بسيار مهيب و خطرناك خواهد بود .\r\nآن حضرت در برابر اين سلاح‌هاى مخوف ، چگونه مانند جدش با شمشير قيام خواهد كرد ؟ و چگونه با سلاح‌هاى قديم ، مثل شمشير و غيره با ارتش‌هاى دنياى آن روز جهاد مىنمايد ؟ و آيا مىشود تصور كرد كه كسى بتواند به وسيلهء شمشير با بمب‌هاى هيدروژنى و امثال آن ، جنگ و نبرد كند ؟\r\nپاسخ :\r\nاوّلًا : مقصود از خروج با شمشير ، مأموريت به جهاد و توسل به اسلحه براى اعلاى كلمهء حقّ است .\r\nبنابراين قيام با شمشير ، كنايه از قيام با اسلحه و پيكار و جهاد و تعيين نوع مأموريت آن حضرت است به اينكه آن حضرت مأمور به مصالحه با كفار نيست .\r\nبديهى است با هر اسلحه‌اى كه لازم باشد ، آن حضرت و اصحابش با كفار و ستمگران جهاد مىنمايند و از هرگونه اسلحه‌اى كه در زمان ظهور آن حضرت ،\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمتداول باشد و به استعمال آن حاجت داشته باشند ، استفاده مىنمايند .\r\nثانياً : از كجا كه در زمان ظهور آن حضرت ، اين اسلحه‌هاى مهيب در اختيار بشر باقى باشد ؛ زيرا ممكن است در اثر حوادث و آشوب‌ها و انقلابات شديد و جنگ‌هاى خانمان سوز جهانى ، كه پيش از ظهور آن حضرت واقع مىشود و دو ثلث بشر نيز نابود مىگردد . اين اسلحه‌هاى جهنمى معدوم گردد و شايد كسى باقى نماند كه بتواند از اين اسلحه‌ها استفاده كند يا آنها را تهيه نمايد ، و اين احتمال هم كاملًا به جا و قابل توجّه است .\r\nيكى از امورى كه در احاديث از آن خبر داده شده و اوضاع كنونى آن را ممكن الوقوع نشان مىدهد ، جنگ‌هاى جهانگيرى است كه در اثر آن ، بيشتر نقاط زمين از سكنه خالى مىگردد و شهرها ويران مىشود ، و صدها ميليون بشر را ره‌سپار ديار عدم مىسازد .\r\nتا يك قرن پيش ، وقوع چنين جنگ‌هايى بسيار بعيد به نظر مىرسيد ؛ زيرا با آن اسلحه‌هاى سابق و با نبودن وسايل ارتباط جمعى بين شهرها و كشورها ، اگر جنگى واقع مىشد ؛ اوّلًا ، پيش از آن‌كه خبرش به كشورهاى همسايه و يا دور تر برسد و دامنه جنگ گسترش يابد ، آن جنگ به پايان مىرسيد . و ثانياً : در آن زمان‌ها ، تعيين غالب از مغلوب خاتمه يافتن جنگ ، تسلط يكى از دو طرف يا از بين رفتن طرفين ، متوقّف بر كشتارهاى عمومى و استعمال بمب و غيره نبود .\r\nامّا در عصر حاضر به طورى كه همه پيش‌بينى مىنمايند ، با وسايل ارتباطى كه همه عالم را به منزله يك شهر و يك محلّه نموده و با اسلحه‌ها و تجهيزاتى كه در دست زمامداران بىايمان است و هيچ وسيله‌اى براى كنترل خشم و شهوت و جاه پرستى آنها نيست ، اگر جنگ شروع شود ، علاوه بر آنكه غالب از مغلوب تشخيص داده نمىشود و طرفين از بين مىروند ، اكثر ملل و سكنهء كرهء زمين ممكن\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاست در ظرف چند ساعت ، فانى و نابود شوند .\r\nپس اگر در احاديث شريفه فرموده‌اند : ظاهر نمىشود مهدى عليه السلام ؛ مگر آنكه ثلث مردم كشته شوند و ثلث آنها بميرند و ثلث آنان باقى بمانند . و يا فرموده‌اند : اين ظهور واقع نخواهد شد ، تا وقتى دو ثلث مردم از بين بروند . « 1 » نبايد تعجب كرد ؛ بلكه بايد آن را نشانه علوم بىپايان حضرت رسول اكرم صلى الله عليه و آله و ائمه طاهرين عليهم السلام و آگاهى آنها از آينده و اطلاعشان بر مغيّبات به اذن و تعليم خدا دانست و از معجزات و كراماتشان به شمار آورد .\r\n« فَهُمْ مَوْضِعُ سِرّهِ وَلَجَأُ أَمْرِهِ وَعَيْبَةُ عِلْمِهِ وَمَوْئِلُ حُكْمِهِ وَكُهُوفُ كُتُبِهِ وَجِبالُ دِينِهِ » . « 2 »\r\n« وَلا يَدْخُلُ الْجَنَّةَ إِلّا مَنْ عَرَفَهُمْ وَعَرَفُوهُ ، وَلا يَدْخُلُ النّارَ إِلّا مَنْ أَنْكَرَهُمْ وَأَنْكَرُوهُ » . « 3 »\r\nجعلنا اللَّه من محبّيهم و خدّام شيعتهم .\r\n\r\n\r\n","description":"","footnote":"\r\n( 1 ) . رجوع شود به منتخب الاثر ، ف 6 ، ب 5 ، ص 452 و 453 .\r\n( 2 ) . نهج البلاغه ، خطبه 2 .\r\n( 3 ) . نهج البلاغه ، خطبه 3 .\r\n","page_name":" 269 ","page_number":269},
  {"content":"\r\n\r\n\r\n4 . مكان حضرت مهدى عليه السلام در غيبت كبرى\r\nپرسش :\r\nدر عصر غيبت كبرى ، حضرت مهدى - ارواحنا فداه - در چه مكانى اقامت دارند و چگونه زندگى مىنمايند ؟ خوراك ، غذا ، لباس و خوابگاه ايشان چگونه است و از كجا تهيه مىشود ؟\r\nپاسخ :\r\nاصولًا بايد توجّه داشت كه اگر در موضوع غيبت ، اين‌گونه نقاط مكتوم بماند ، ايجاد شك و شبهه‌اى نمىنمايد ، چنان‌كه روشن شدن آن نيز در ثبوت و اثبات اصل غيبت مداخله‌اى ندارد و وقتى غيبت شخص امام عليه السلام و مخفى بودن ايشان معقول و منطقى باشد ( چنان‌كه هست و به آن ايمان داريم ) مخفى بودن اين خصوصيات به طريق اولى معقول و منطقى خواهد بود و جهل به اين‌گونه امور ، دليل بر هيچ مطلبى نخواهد شد .\r\nاين پرسش‌ها ، با پرسش از اينكه امام هم اكنون در چه نقطه‌اى است ؟ يا با ما چند متر يا چند هزار كيلومتر فاصله دارد ؟ يا امروز چه غذايى ميل فرموده است ؟ يا چند ساعت استراحت كرده و چه مقدار راه‌پيمايى نموده ؟ فرقى ندارد و بىاطلاعى\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nما از آن به جايى ضرر نمىزند و عقيده‌اى را متزلزل نمىسازد ، خدايى كه به حكمت بالغه و قوه قاهره و مصلحت تامّه خود ، امام را در پرده غيبت قرار داده است ، قادر است اين خصوصيات را نيز طبق مصلحت از مردم پنهان سازد .\r\nبا اين حال ، براى اينكه به اين پرسش ، پاسخ مختصرى داده شود ، عرض مىكنيم : برحسب آنچه از بعضى احاديث و حكايات معتبر استفاده مىشود ، امام - روحى له الفداء - در غيبت كبرى ، در مكان خاصّى و در شهر معيّنى استقرار دايم ندارند كه از آن مكان و آن شهر خارج نگردند و به محلّ ديگر تشريف نبرند ؛ بلكه براى انجام وظايف و تكاليفى به مسافرت و سير و حركت و انتقال از مكانى به مكان ديگر مىپردازند ، و در اماكن مختلف - برحسب بعضى حكايات - زيارت شده‌اند . از جمله شهرهايى كه يقيناً به مقدم مباركشان مزين شده است ؛ مدينه طيبه ، مكّه معظّمه ، نجف اشرف ، كوفه ، كربلا ، كاظمين ، سامرا ، مشهد ، قم و بغداد است ؛ و مقامات و اماكنى كه آن حضرت در آن اماكن تشريف‌فرما شده‌اند و بيشتر آمد و شدشان در آنجاها است ، متعدد است ؛ مانند مسجد كوفه ، مسجد سهله ، مقام حضرت صاحب الامر در وادى السلام نجف و حلّه و نيز مسجد جمكران قم . « 1 »\r\n\r\n\r\n","description":"","footnote":"\r\n( 1 ) . از حكايات جالب و مورد اطمينان كه در زمان ما واقع شده ، اتّفاقىاست كه هنگام چاپ اين كتاب برايم نقل شد و در آن نكات و پندهايى است ، جهت مزيد بصيرت خوانندگان كه به خواندن اين‌گونه حكايات علاقه دارند ، در اينجا ضميمه كتاب مىنمايم :\r\nچنان‌كه اكثر مسافرينى كه از قم به تهران و از تهران به قم مىآيند و اهالى قم نيز اطّلاع دارند ، اخيراً در محلى كه سابقاً بيابان و خارج از شهر قم بود ، در كنار راه قم - تهران - سمت راست كسى كه از قم به تهران مىرود - جناب حاج يداللَّه رجبيان از اخيار قم ، مسجد مجلّل و باشكوهى به نام مسجد امام حسن مجتبى عليه السلام بنا كرده است كه هم‌اكنون داير شده و نماز جماعت در آن منعقد مىگردد .\r\nدر شب چهارشنبه بيست و دوم ماه مبارك رجب 1398 - مطابق هفتم تيرماه 1357 - شخصاً از\r\n","page_name":" 271 ","page_number":271},
  {"content":"\r\n\r\n\r\n\r\n","description":"","footnote":"\r\nصاحب حكايت ، جناب آقاى احمد عسكرى كرمانشاهى كه از اخيار بوده و سال‌ها است در تهران متوطن مىباشد ، حكايت ذيل راجع به اين مسجد را در منزل جناب آقاى رجبيان با حضور ايشان و برخى ديگر از محترمين شنيدم .\r\nآقاى عسكرى نقل كرد : حدود هفده سال پيش ، روز پنج‌شنبه‌اى بود ، مشغول تعقيب نماز صبح بودم ، در زدند . رفتم بيرون ، ديدم سه نفر جوان كه هرسه مكانيك بودند ، با ماشين آمده‌اند . گفتند : تقاضا داريم امروز روز پنج‌شنبه است ، با ما همراهى نماييد تا به مسجد جمكران مشرف شويم و دعا كنيم ، حاجتى شرعى داريم .\r\nاين‌جانب جلسه‌اى داشتم كه جوان‌ها را در آن جمع مىكردم و نماز و قرآن مىآموختم و اين سه جوان از همان جوان‌ها بودند . من از اين پيشنهاد خجالت كشيدم ، سرم را پايين انداختم و گفتم : من چه كاره‌ام بيايم دعا كنم ؟ بالاخره اصرار كردند ، من هم ديدم نبايد آنها را رد كنم ، موافقت كردم . سوار شدم و به سوى قم حركت كرديم .\r\nدر جاده تهران ( نزديك قم ) ساختمان‌هاى فعلى نبود ، فقط دست چپ يك كاروان‌سراى خرابه به نام قهوه‌خانه على سياه بود . چند قدم بالاتر از همين جا كه فعلًا حاج آقا رجبيان مسجدى به نام مسجد امام حسن مجتبى عليه السلام بنا كرده است ، ماشين خاموش شد .\r\nرفقا كه هر سه مكانيك بودند ، پياده شدند و كاپوت ماشين را بالا زدند و به آن مشغول شدند . من از يك نفر آنها به نام على آقا يك ليوان آب گرفتم براى قضاى حاجت و تطهير ، رفتم كه بروم توى زمين‌هاى مسجد فعلى ، ديدم سيدى بسيار زيبا و سفيد ، ابروهايش كشيده ، دندان‌هايش سفيد و خالى بر صورت مباركش بود ، با لباس سفيد و عباى نازك و نعلين زرد و عمامه سبز مثل عمامه خراسانىها ، ايستاده و با نيزه‌اى كه به قدر هشت - نُه متر بلند است ، زمين را خطكشى مىنمايد . گفتم : اوّل صبح آمده است اينجا جلوى جاده كه دوست و دشمن مىآيند رد مىشوند ، نيزه دستش گرفته است .\r\n( آقاى عسكرى در حالى كه از اين سخنان خود پشيمان و عذرخواهى مىكرد گفت : )\r\nگفتم : عمو ! زمان تانك و توپ و اتم است ، نيزه را آورده‌اى چه كنى ، برو درست را بخوان . و رفتم براى قضاى حاجت نشستم .\r\nصدا زد : آقاى عسكرى آنجا ننشين ، اينجا را كه من خط كشيده‌ام ، مسجد است .\r\nمن متوجّه نشدم كه از كجا مرا مىشناسد ؟ ! مانند بچه‌اى كه از بزرگ‌تر اطاعت كند ، گفتم : چشم . و پا شدم .\r\n","page_name":" 272 ","page_number":272},
  {"content":"\r\n\r\n\r\n\r\n","description":"","footnote":"\r\nفرمود : برو پشت آن بلندى .\r\nرفتم آنجا ، پيش خود گفتم : سر سؤال با او را باز كنم و بگويم : آقاجان ، سيّد ، فرزند پيغمبر ! برو درست را بخوان . و سه سؤال پيش خود طرح كردم :\r\n1 - اين مسجد را براى جنّ مىسازى يا ملائكه ، كه دو فرسخ از قم آمده‌اى بيرون و زير آفتاب نقشه مىكشى ؟ درس نخوانده معمار شده‌اى ؟ !\r\n2 - هنوز مسجد نشده ، چرا در آن قضاى حاجت نكنم ؟\r\n3 - در اين مسجد كه مىسازى ، جن نماز مىخواند يا ملائكه ؟\r\nاين پرسش‌ها را پيش خود طرح كردم ، آمدم جلو سلام كردم . بار اوّل او ابتداى به سلام كرد ، نيزه را به زمين فرو برد و مرا به سينه گرفت ، دست‌هايش سفيد و نرم بود . چون اين فكر را هم كرده بودم كه با او مزاح كنم و ( چنان‌كه در تهران هر وقت سيّد شلوغ مىكرد ، مىگفتم : مگر روز چهارشنبه است ) عرض كنم : روز چهارشنبه نيست ، پنج‌شنبه است ، چرا آمده‌اى ميان آفتاب ؟\r\nبدون اينكه عرض كنم ، تبسم كرد و فرمود : پنج‌شنبه است و چهارشنبه نيست . و فرمود : سه سؤالى را كه دارى بگو ببينم !\r\nمن متوجّه شدم قبل از اينكه سؤال كنم ، از درون من اطّلاع داد . گفتم : سيّد ، فرزند پيغمبر ! درس را ول كرده‌اى و اوّل صبح آمده‌اى كنار جاده ، نمىگويى در اين زمان تانك و توپ ، نيزه به درد نمىخورد ، برو درست را بخوان .\r\nخنديد ، چشمش را انداخت به زمين ، فرمود : دارم نقشه مسجد مىكشم . گفتم : براى جن يا ملائكه ؟ فرمود : براى آدميزاد ، اينجا آبادى مىشود .\r\nگفتم : بفرماييد ببينم اينجا كه مىخواستم قضاى حاجت كنم ، هنوز مسجد نشده است ؟\r\nفرمود : يكى از عزيزان فاطمه زهرا عليها السلام در اينجا بر زمين افتاده و شهيد شده است ، من مربع مستطيل خط كشيده‌ام . اينجا مىشود محراب ، اينجا كه مىبينى قطرات خون است كه مؤمنين مىايستند . اينجا كه مىبينى ، مستراح مىشود ، و اينجا دشمنان خدا و رسول به خاك افتاده‌اند .\r\nهمين‌طور كه ايستاده بود ، برگشت و مرا هم برگرداند ، فرمود : اينجا مىشود حسينيه ! و اشك از چشمانش جارى شد ، من هم بىاختيار گريه كردم . فرمود : پشت اينجا مىشود كتابخانه ، و تو كتاب‌هايش را مىدهى ؟\r\nگفتم : پسر پيغمبر ، به سه شرط ؛ اوّل اينكه : من زنده باشم . فرمود : ان شاء اللَّه .\r\nشرط دوم اين است كه اينجا مسجد شود . فرمود : بارك اللَّه .\r\n","page_name":" 273 ","page_number":273},
  {"content":"\r\n\r\n\r\n\r\n","description":"","footnote":"\r\nشرط سوم اين است كه به قدر استطاعت ، و لو يك كتاب شده ، براى اجراى امر تو پسر پيغمبر بياورم ؛ ولى خواهش مىكنم برو درست را بخوان ، آقاجان اين هوا را از سرت دور كن .\r\nدو مرتبه خنديد و مرا به سينه خود گرفت ، گفتم : آخر نفرموديد اينجا را كى مىسازد ؟ فرمود : يد اللَّه فوق ايديهم .\r\nگفتم : آقاجان ! من اين‌قدر درس خوانده‌ام ، يعنى دست خدا بالاى همه دست‌هاست . فرمود : آخر كار مىبينى . وقتى ساخته شد ، به سازنده‌اش از قول من سلام برسان . مرتبه ديگر هم مرا به سينه گرفت و فرمود : خدا خيرت بدهد !\r\nمن آمدم و رسيدم سر جاده ، ديدم ماشين راه افتاده . گفتم : چطور شد ؟ گفتند : يك چوب كبريت گذاشتيم زير اين سيم ، وقتى آمدى درست شد . گفتند : با كى زير آفتاب حرف مىزدى ؟ گفتم : مگر سيّد به اين بزرگى را با نيزه ده مترى كه دستش بود ، نديديد كه من با او حرف مىزدم ؟ ! گفتند : كدام سيّد ؟ خودم برگشتم ديدم سيّد نيست ، زمين مثل كف دست ! پستى و بلندى نبود ، هيچ كس نبود .\r\nمن يك تكانى خوردم ، آمدم توى ماشين نشستم ، ديگر با آنها حرف نزدم . به حرم مشرف شدم ، نمىدانم چطورى نماز ظهر و عصر را خواندم . بالاخره آمديم جمكران ، ناهار خورديم . نماز خواندم ، گيج بودم ، رفقا با من حرف مىزدند ، من نمىتوانستم جوابشان را بدهم .\r\nدر مسجد جمكران ، يك پيرمرد يك طرف من نشسته ، و يك جوان طرف ديگر ، من هم وسط ناله مىكردم و گريه مىكردم . نماز مسجد جمكران را خواندم ، مىخواستم بعد از نماز به سجده بروم و صلوات را بخوانم ، ديدم آقايى سيّد كه بوى عطر مىداد ، فرمود : آقاى عسكرى سلام عليكم ! و نشست پهلوى من .\r\nتُن صدايش همان تُن صداى سيّد صبحى بود و به من نصيحتى فرمود . رفتم به سجده ، ذكر صلوات را گفتم . دلم پيش آن آقا بود و سرم به سجده ، گفتم : سر بلند كنم و بپرسم شما اهل كجا هستيد و مرا از كجا مىشناسيد ؟ ! وقتى سر بلند كردم ، ديدم آقا نيست .\r\nبه پيرمرد گفتم : اين آقا كه با من حرف مىزد ، كجا رفت ، او را نديدى ؟ گفت : نه . از جوان پرسيدم ، او هم گفت ، نديدم . يك دفعه مثل اينكه زمين لرزه شد ، تكان خوردم ، فهميدم كه حضرت مهدى عليه السلام بوده است . حالم به هم خورد ، رفقا مرا بردند آب به سر و رويم ريختند و گفتند : چه شده ؟\r\nخلاصه ، نماز را خوانديم ، به سرعت به سوى تهران برگشتيم . مرحوم حاج شيخ جواد خراسانى\r\n","page_name":" 274 ","page_number":274},
  {"content":"\r\n\r\n\r\n\r\n","description":"","footnote":"\r\nرا هنگام ورود به تهران ملاقات كردم و ماجرا را براى ايشان تعريف كردم و خصوصيات را از من پرسيد ، گفت : خود حضرت بوده‌اند ، حالا صبر كن ، اگر آنجا مسجد شد ، درست است .\r\nمدتى قبل ، روزى يكى از دوستان پدرش فوت كرده بود ، به اتفاق رفقاى مسجدى ، او را به قم آورديم به همان محل كه رسيديم ، ديديم دو پايه خيلى بلند بالا رفته است ، پرسيدم ، گفتند : اين مسجدى است به نام امام حسن مجتبى عليه السلام ، كه پسرهاى حاج حسين آقا سوهانى مىسازند . در حالى كه اشتباه مىگفتند .\r\nوارد قم شديم ، جنازه را برديم باغ بهشت و دفن كرديم . من ناراحت بودم . سر از پا نمىشناختم ، به رفقا گفتم : تا شما مىرويد ناهار بخوريد ، من الآن مىآيم . تاكسى سوار شدم ، رفتم سوهان‌فروشى پسرهاى حاج حسين آقا پياده شدم . به پسر حاج حسين آقا گفتم : اينجا شما مسجد مىسازيد ؟ گفت : نه . گفتم : اين مسجد را كى مىسازد ؟\r\nگفت : حاج يداللَّه رجبيان . تا گفت يداللَّه ، قلبم به تپش افتاد . گفت : آقا چه شد ؟ صندلى گذاشت ، نشستم ، خيس عرق شدم ، با خود گفتم : يد اللَّه فوق أيديهم . فهميدم حاج يداللَّه است . ايشان را هم تا آن موقع نديده و نمىشناختم .\r\nبرگشتم به تهران و به مرحوم حاج شيخ جواد گفتم . فرمود : برو سراغش ، درست است .\r\nمن بعد از آن‌كه چهارصد جلد كتاب خريدارى كردم و رفتم قم ، آدرس محل كار ( پشم‌بافى ) حاج يداللَّه را پيدا كردم ، رفتم كارخانه و از نگهبان پرسيدم ، گفت : حاجى رفت منزل . گفتم : استدعا مىكنم تلفن كنيد و بگوييد يك نفر از تهران آمده و با شما كار دارد . تلفن كرد ، حاجى گوشى را برداشت ، من سلام عرض كردم ، گفتم : از تهران آمده‌ام ، چهارصد جلد كتاب وقف اين مسجد كرده‌ام ، كجا بياورم ؟\r\nفرمود : شما از كجا اين كار را كرديد و چه آشنايى با ما داريد ؟ گفتم : حاج آقا چهارصد جلد كتاب وقف كرده‌ام .\r\nگفت : بايد بگوييد مال چيست ؟ گفتم : پشت تلفن نمىشود . گفت : شب جمعه آينده منتظر هستم ، كتاب‌ها را بياوريد منزل ؛ چهارراه شاه ، كوچه سرگرد شكراللهى ، دست چپ ، در سوم . ( لازم به ذكر : اين آدرس مال زمان سابق بوده كه هم‌اكنون تغيير نام يافته است ) .\r\nرفتم تهران و كتاب‌ها را بسته‌بندى كردم . روز پنج‌شنبه با ماشين يكى از دوستان آوردم قم منزل حاج آقا ، ايشان گفت : من اين‌طور قبول نمىكنم ، جريان را بگو . بالاخره جريان را گفتم و كتاب‌ها را تقديم كردم . و رفتم در مسجد هم دو ركعت نماز حضرت خواندم .\r\n","page_name":" 275 ","page_number":275},
  {"content":"\r\n\r\n\r\n\r\n","description":"","footnote":"\r\nاو گريه كرد ، سپس مسجد و حسينيه را طبق نقشه‌اى كه حضرت كشيده بودند ، به من نشان داد و گفت : خدا خيرت بدهد ! تو به عهدت وفا كردى .\r\nاين بود حكايت مسجد امام حسن مجتبى عليه السلام كه به طور اختصار نقل شد . علاوه بر اين ، حكايت جالبى نيز آقاى رجبيان نقل كردند كه آن را نيز مختصراً نقل مىنمايم :\r\nآقاى رجبيان گفتند : شب‌هاى جمعه حسب المعمول ، حساب و مزد كارگرهاى مسجد را مرتب كرده و وجوهى كه بايد پرداخت مىشد ، پرداخت كردم . شب جمعه‌اى ، استاد اكبر بنّاى مسجد ، براى حساب و گرفتن مزد كارگرها آمده بود ، گفت : امروز يك نفر آقا ( سيد ) تشريف آوردند در ساختمان مسجد و اين پنجاه تومان را براى مسجد دادند ، من به او عرض كردم : بانى مسجد از كسى پول نمىگيرد . با تندى به من فرمود : مىگويم بگير ! اين را مىگيرد . من پنجاه تومان را گرفتم ، روى آن نوشته بود : براى مسجد امام حسن مجتبى عليه السلام .\r\nدو سه روز بعد ، صبح زود زنى مراجعه كرد و وضع تنگ‌دستى و حاجت خودش و دو طفل يتيمش را شرح داد ، من دست كردم در جيب‌هايم . پول موجود نداشتم ، غفلت كردم كه از اهل منزل بگيرم ، آن پنجاه تومان مسجد را به او دادم و گفتم : بعد خودم خرج مىكنم . و به آن زن آدرس دادم كه بيايد تا به او كمك كنم . زن پول را گرفت و رفت و ديگر هم با اينكه به او آدرس داده بودم ، مراجعه نكرد ؛ ولى من متوجّه شدم كه نبايد پول را داده باشم و پشيمان شدم .\r\nتا جمعه ديگر استاد اكبر براى حساب آمد و گفت : اين هفته من از شما تقاضايى دارم ، اگر قول مىدهيد كه قبول كنيد ، بگويم . گفتم : بگو ! گفت : در صورتى كه قول بدهيد قبول كنيد ، مىگويم . گفتم : آقاى استاد اكبر اگر بتوانم از عهده‌اش برآيم . گفت : مىتوانى . گفتم : بگو ! گفت : تا قول ندهى ، نمىگويم . از من اصرار كه بگو ، از او اصرار كه قول بده تا من بگويم . آخر گفتم : بگو قول مىدهم . وقتى قول گرفت ، گفت : آن پنجاه تومان كه آقا دادند براى مسجد ، بده به خودم . گفتم : آقاى استاد اكبر ! داغ مرا تازه كردى . ( چون بعداً از دادن پنجاه تومان به آن زن پشيمان شده بودم و تا دو سال بعد هم ، هر اسكناس پنجاه تومانى به دستم مىرسيد ، نگاه مىكردم شايد آن اسكناس باشد ) .\r\nگفتم : آن شب مختصر گفتى ، حال خوب تعريف كن بدانم . گفت : بلى ، حدود سه و نيم بعد از ظهر هوا خيلى گرم بود . در آن بحران گرما مشغول كار بودم ، دو سه نفر كارگر هم داشتم ، ناگاه ديدم يك آقايى از يكى از درهاى مسجد وارد شد ، با قيافه‌اى نورانى ، جذاب و باصلابت كه آثار بزرگى و بزرگوارى از او نمايان است ، وارد شدند . دست و دل من ديگر دنبال كار نمىرفت ،\r\n","page_name":" 276 ","page_number":276},
  {"content":"\r\n\r\nاگر پرسش شود :\r\n\r\n\r\n","description":"","footnote":"\r\nمىخواستم آقا را تماشا كنم .\r\nآقا آمدند اطراف شبستان قدم زدند و تشريف آوردند جلو تخته‌اى كه من بالايش كار مىكردم ، از زير عبا پولى درآوردند و فرمودند : استاد اين را بگير ، بده به بانى مسجد .\r\nمن عرض كردم : آقا ! بانى مسجد پول از كسى نمىگيرد ؛ شايد اين پول را از شما بگيرم و او نگيرد و ناراحت شود . آقا تقريباً تغيير كردند ، فرمودند : به تو مىگويم بگير . اين را مىگيرد . من فوراً با دست‌هاى گچ‌آلود ، پول را از آقا گرفتم ، آقا تشريف بردند بيرون .\r\nپيش خود گفتم : اين آقا در اين هواى گرم كجا بود ؟ يكى از كارگرها را به نام مشهدى على ، صدا زدم و گفتم : برو دنبال اين آقا ببين كجا مىروند ؟ با چه كسى و با چه وسيله‌اى آمده بودند ؟ مشهدى على رفت . چهار دقيقه شد ، پنج دقيقه شد ، ده دقيقه شد ، مشهدى على نيامد . خيلى حواسم پرت شده بود ، مشهدى على را صدا زدم ، پشت ديوار ستون مسجد بود ، گفتم : چرا نمىآيى ؟ گفت : ايستاده‌ام آقا را تماشا مىكنم . گفتم : بيا ! وقتى آمد ، گفت : آقا سرشان را زير انداختند و رفتند . گفتم : با چه وسيله‌اى ؟ ماشين بود ؟ گفت : نه ! آقا هيچ وسيله‌اى نداشتند ، سر به زير انداختند و تشريف بردند . گفتم : تو چرا ايستاده بودى ؟ گفت : ايستاده بودم آقا را تماشا مىكردم .\r\nآقاى رجبيان گفت : اين جريان پنجاه تومان بود ؛ ولى باور كنيد كه اين پنجاه تومان ، اثرى روى كار مسجد گذارد ، و خود من اميد نداشتم كه اين مسجد به اين‌گونه بنا شود و به تنهايى بتوانم آن را به اينجا برسانم . از موقعى كه اين پنجاه تومان به دستم رسيد ، روى كار مسجد و روى كار خود من اثر گذاشت . ( پايان حكايت )\r\nنگارنده گويد : اگرچه متن اين حكايت‌ها بر معرفى آن حضرت ، غير از اطمينان صاحب حكايت ، به اينكه سيّد معظمى كه نقشه مسجد را مىكشيد و در مسجد جمكران با او سخن فرمود ، سخن آن حضرت بوده است ، دلالت ظاهر ديگر ندارد ؛ امّا چنان‌كه محدث نورى در باب نهم كتاب شريف \" نجم ثاقب \" شرح داده است ، وقوع اين‌گونه مكاشفات و ديدارها براى شيعيان آن حضرت ، حداقل از شواهد صحّت مذهب و عنايات به واسطه يا بلاواسطه آن حضرت به شيعه است . و بالخصوص كه مؤيد به حكايات ديگرى است كه متن آنها دلالت بر معرفى آن حضرت دارد .\r\nبعضى از آن حكايت‌ها در همين عصر خود ما واقع شده و به يارى خداى تعالى در كتاب جديدى كه مخصوص تشرّف‌هاى معاصرين است ، در اختيار شيعيان و ارادتمندان آن غوث زمان و قطب جهان - ارواحنا فداه - قرار خواهد گرفت ، ان شاء اللَّه تعالى .\r\n","page_name":" 277 ","page_number":277},
  {"content":"\r\n\r\nپس حضرت امام زمان - عجل اللَّه تعالى فرجه - با كوه رضوى و ذى طوى چه ارتباطى دارند ، كه در دعاى ندبه است :\r\n« لَيْتَ شِعْرِي أَيْنَ اسْتَقَرَّتْ بِكَ النَّوى ؛ بَلْ أَيُّ أَرْضٍ تُقِلُّكَ أَوْ ثَرى أَ بِرَضْوى أَوْ غَيْرِها أَمْ ذِي طُوى » ؛\r\n« كاش مىدانستم كجا دل‌ها به ظهور تو قرار و آرام خواهد يافت ؟ آيا در كدامين سرزمين اقامت دارى در زمين رضوى يا غير آن ، در ديار ذى طوى متمكن گرديده‌اى ؟ » .\r\nپاسخ داده مىشود :\r\nراجع به اين موضوع در كتاب فروغ ولايت ( در بخش دوم ) توضيح داده‌ايم ، در اينجا هم به طور مختصر اشاره مىنماييم : اين دو مكان برحسب كتب معاجم و تواريخ نيز از اماكن مقدّس است و محتمل است كه حضرت بعضى از اوقات شريف خود را در اين دو مكان به عبادت و خلوت گذرانده باشند ، و اين جمله هيچ دلالتى بر اينكه اين دو مكان ، يا يكى از آنها اقامت‌گاه دائمى آن حضرت باشد ، ندارد .\r\nچنان‌كه در كتاب فروغ ولايت شرح داده‌ام ، اين استفهام‌ها ، استفهام حقيقى نيست ؛ بلكه به انگيزه بيان سوز هجران و اظهار تأسف و تلهف از فراق و حرمان از فيض حضور و تأخير عصر ظهور گفته شده است ؛ علاوه بر اينكه بعضى از عبادات دعاى شريف ندبه ، دلالت دارد بر اينكه ايشان در بين مردم مىباشند و از بين مردم خارج نمىباشند ؛ مثل اين جمله :\r\n« بِنَفْسِي أَنْتَ مِنْ مُغَيَّبٍ لَمْ يَخْلُ مِنّا ! بِنَفْسِي أَنْتَ مِنْ نازِحٍ لَمْ يَنْزَحْ ( ما نَزَحَ ) عَنّا » ؛\r\n« جانم به قربانت ، اى حقيقت پنهانى كه از ما دور نيستى ، و اى دور از وطن\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nكه كنار ما نيستى » .\r\nاگر كسى بپرسد :\r\nپس اينكه در بعضى زبان‌ها است و مخصوصاً برخى از علماى اهل سنّت آن را بازگو مىكنند و گاهى آن را بهانهء حمله و جسارت به شيعه قرار مىدهند كه اينان حضرت صاحب الامر عليه السلام را در سرداب سامرا مخفى مىدانند ، چه مصدرى دارد ؟\r\nپاسخ داده مىشود كه :\r\nجز جهل بعضى از اهل سنّت و غرض‌ورزى و خيانت برخى ديگر كه شيعه اهل بيت عليهم السلام را متهم مىسازند و از دروغ‌پردازى و تهمت و افترا كوتاهى نمىكنند ، هيچ‌گونه مصدرى ندارد و تمام اخبار و احاديث و حكايات ، اين موضوع را كه امام عليه السلام در سرداب سامرّا مختفى مىباشند ، ردّ مىنمايند و در كتاب منتخب الاثر و نويد امن و امان ، نيز كذب اين افترا ثابت شده است ، و در اخبار و احاديث حتى خبر رشيق ، خادم معتضد عباسى اسمى از سرداب نيست . « 1 » فقط در يك روايتى كه برحسب آن روايت ، خانهء آن حضرت بار ديگر مورد حمله سپاهيان دولتى قرار گرفت ، از سرداب ، صداى قرائت شنيدند ، اسمى از سرداب برده شده است « 2 » و طبق اين روايت هم ، امام عليه السلام در حالى كه فرمانده نظاميان با سربازانشان در سرداب را گرفته بودند ، از سرداب بيرون آمدند و تشريف بردند .\r\nپس از آن‌كه سربازها همه رسيدند ، فرمانده فرمان ورود به سرداب را داد سربازهايى كه بيرون آمدن آن حضرت از سرداب را ديده بودند ، گفتند : مگر آن كس\r\n\r\n\r\n","description":"","footnote":"\r\n( 1 ) . منتخب الاثر ، ف 4 ، ب 1 ، ص 370 ، ح 14 .\r\n( 2 ) . منتخب الاثر ، ص 373 .\r\n","page_name":" 279 ","page_number":279},
  {"content":"\r\n\r\nنبود كه بيرون رفت و بر تو عبور كرد ؟ گفت : او را نديدم ، چرا او را رها كرديد ؟ گفتند :\r\nما گمان مىكرديم تو او را مىبينى .\r\nحاصل اينكه موضوع مختفى بودن آن حضرت در سرداب ، يكى از دروغ‌هاى بزرگى است كه به شيعه بسته‌اند ؛ ولى قابل انكار نيست كه خانه حضرت امام حسن عسكرى عليه السلام سال‌ها ( در دوران غيبت صغرى ) مقرّ آن حضرت بوده است و بعضى از خلفا هم اين مطلب را مىدانستند . و لذا در روايت رشيق خادم است كه معتضد نشانى خانه و خادمى را كه بر در آن ايستاده است ، به رشيق داد .\r\nچنان‌كه از بعضى حكايات و تواريخ استفاده مىشود ، معتمد خليفه و راضى ؛ بلكه احتمالًا مقتدر ، نيز از جريان امور كم و بيش مطّلع بوده‌اند ، و امام عليه السلام و نُواب او را مىشناختند ، و بعد هم ، از خلفاى ديگر كه در عصر غيبت كبرى بوده‌اند ، ناصر خليفه كه از اعاظم و علماى خلفاى بنى عباس است ، عارف به آن حضرت بوده است و درى كه هم اكنون بر صفّه سرداب است و از آثار باستانى و نفايس اشياى عتيقه است ، در عصر او و به امر او ساخته است .\r\nبه اين جهت كه خانه و سرداب موجود ، از بيوت مقدّس است و بدون شك و شبهه ، محل عبادت و مقرّ و منزلگاه سه نفر از ائمه اهل بيت عليهم السلام بوده است ، از آغاز مورد نظر شيعيان و دوستان و حتى خليفه‌اى مثل \" ناصر \" بوده و عبادت و اطاعت خدا را در آن اماكن شريفه مغتنم مىشمردند و آن را از مصاديق مسلم آيه شريفه ذيل مىدانستند :\r\n« فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيها اسْمُهُ يُسَبّحُ لَهُ فِيها بِالْغُدُوّ وَالْآصالِ » ؛ « 1 »\r\n\r\n\r\n","description":"","footnote":"\r\n( 1 ) . سوره نور ، آيه 36 .\r\n","page_name":" 280 ","page_number":280},
  {"content":"\r\n\r\n« در خانه‌هايى خدا رخصت داده كه آنجا ( انبيا و اوليا ) رفعت يافته و ذكر نام خدا شود و صبح و شام تسبيح و تنزيه ذات پاك او كنند » .\r\nو ما هم امروز بر اساس همين ملاحظات ، اين اماكن رفيع را احترام مىكنيم و عبادت در آن اماكن را فوز عظيم مىشماريم و آرزومند زيارت سرداب و نماز و عبادت در آنجا مىباشيم .\r\nامّا پاسخ اين پرسش كه :\r\nلباس و غذا و خوابگاه ايشان چگونه است ؟\r\nآنچه مسلّم است ، اين است كه حضرت در امور و كارهاى عادى ، ملتزم به توجيهات و تكاليف شرعى مىباشند و آداب و برنامه‌هاى واجب و مستحب را مو به مو رعايت مىنمايند و محرّمات و مكروهات را ترك مىفرمايند ؛ بلكه در مورد مباحات نيز ، ترك و فعل ايشان بر اساس دواعى عالى و مقدّس است و براى دواعى نفسانى ، كارى از آن حضرت - اگرچه فايده آن جسمانى و اشباع غرايز جسمى باشد - صادر نمىشود . به عبارت ديگر : هر يك از اعمال و افعال براى آن حضرت وسيله است ، نه هدف .\r\nو امّا اينكه امور معاش و تهيه غذا و پوشاك براى امام عليه السلام در عصر غيبت به طور عادى است يا به نحو اعجاز ؟ پاسخ اين است كه : به طور عادى بودن اين امور امكان دارد و مانعى ندارد ، چنان‌كه برحسب بعضى حكايات ، در برخى موارد نيز به نحو اعجاز جريان يافته است .\r\nدر حالى كه خداوند متعال ، حضرت مريم مادر حضرت عيسى - على نبينا و آله و عليه السلام - را مخصوص به عنايت خود قرار دهد و از عالم غيب او را روزى دهد ، چنان‌كه قرآن مجيد صريحاً مىفرمايد :\r\n« كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nقالَتْ هُوَ مِنْ عِندِ اللَّهِ إِنَّ اللَّهَ يَرْزُقُ مَن يَشآءُ بِغَيْرِ حِسابٍ » ؛ « 1 »\r\n« هر وقت زكريا به عبادتگاه مىآمد ، روزى شگفت آورى مىيافت ، مىگفت : اى مريم ، اين روزى از كجا براى تو مىرسد ؟ پاسخ داد : اين از جانب خداست كه همانا خدا به هر كه خواهد روزى بىحساب مىدهد » .\r\nاستبعادى ندارد كه وصى اوصيا و خاتم اوليا و وارث انبيا را از خزانهء غيب خود رزق و روزى دهد و تمام وسايل معاش او را ، به هر نحوى كه مصلحت باشد ، فراهم سازد .\r\nإنّ اللَّه على كلّ شىء قدير\r\n\r\n\r\n","description":"","footnote":"\r\n( 1 ) . سوره آل‌عمران ، آيه 37 .\r\n","page_name":" 282 ","page_number":282},
  {"content":"\r\n\r\n\r\n5 . وظايف حضرت مهدى عليه السلام در عصر غيبت\r\nپرسش :\r\nامام عليه السلام در غيبت كبرى چه مسؤوليت‌هايى را برعهده دارند ؟ و به چه كارها و اعمالى اشتغال دارند ؟ و اين عمر طولانى را در چه شغل و عملى مىگذرانند ؟\r\nو در برابر جوامع و افراد و شيعيان ، چه برنامه‌اى را اجرا مىنمايند ؟\r\nپاسخ :\r\nدر غيبت كبرى كارها و مشاغل و مسؤوليت‌هاى امام عليه السلام بسيار حساس و مهم است و اگرچه تصرف و بسط يد و حكومت ظاهرى بر اوضاع ندارند و رتق و فتق امور را ديگران در اختيار گرفته و نظام حكم و اداره را به خود اختصاص داده و بندگان خدا را استضعاف و استعباد مىكنند ، با اين حال ، امام عليه السلام ناظر بر اوضاع مىباشند و عنايت‌هايى دارند و تصرفاتى مىنمايند .\r\nو بالجمله شؤون امامت و رهبرى و زعامت را در حدود امكان متصدّى شده و وظايف خود را به نحو احسن و اكمل انجام مىدهند ؛ خلاصه ، عمر طولانى ايشان در اطاعت خدا مىگذرد ؛ هم تكاليف فردى خويش را انجام مىدهند و هم برحسب حكايات متواتر ، تكاليف اجتماعى را آنچه مقتضى و مصلحت باشد ،\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nانجام مىدهند ؛ مانند هدايت اشخاص ، يارى دادن مؤمنين بر مخالفين در بحث و احتجاج ، حل مسائل مشكل ، نصيحت و موعظهء افراد ، شفاى امراض ، هدايت گم‌شدگان و رساندن آنها به مقصد ، تعليم ادعيه ، كمك مالى به نيازمندان ، فريادرسى گرفتاران و درماندگان و زندانيان ، يارى بيچارگان كه بيشتر اين اعمال در ضمن ظهور معجزات ، از آن حضرت صادر شده است . « 1 » به نظر اين‌جانب ، يكى از امورى كه نشانهء تصرف آن حضرت در قلوب و توجّه نفس قدسى و اثر عنايت ايشان است ، همين بقاى سازمان رهبرى و تشكيلات علمى و تبليغى شيعه ، فعاليت حوزه‌هاى علوم دينى و تأليف كتاب‌ها ، مجالس تبليغ ، استمرار رشتهء اجتهاد و استنباط احكام و تأييداتى است كه على الدوام علما و فقها از آن برخوردارند ، كه در واقع اگرچه رسماً حكومت از فقها - كه از جانب امام عليه السلام حكّام شرعى مىباشند - غصب شده است ، با اين حال ، حكومت آنها بر قلوب باقى است و مواد اطاعت اختيارى جامعه شيعه از علما به مراتب بيشتر از مواد اطاعت اجبارى آنها از رژيمى است كه در هر منطقه و ناحيه برقرار است و از راه ناچارى از آن اطاعت مىنمايند .\r\nاگر با دقت ملاحظه شود ، رژيم رهبرى امام عليه السلام به واسطه علما در سرتاسر زمين ، در هر نقطه‌اى كه يك نفر شيعه باشد ، مورد قبول و احترام است ، و حاكم همه ، شخص حاكم الهى ؛ يعنى حضرت صاحب الزمان عليه السلام مىباشد .\r\nمسأله اين است كه تأسيسات رهبرى شيعه با تمام موانعى كه از آغاز عصر غيبت كبرى تا حال براى بقا و عرض وجود و اجراى برنامه‌ها و مداخله در كارها\r\n\r\n\r\n","description":"","footnote":"\r\n( 1 ) . رجوع شود به « دار السلام » عراقى ، « نجم ثاقب » ، « جنة المأوى » ، « عبقرى الحسان » و بحارالانوار و غيره .\r\n","page_name":" 284 ","page_number":284},
  {"content":"\r\n\r\nو امر به معروف و نهى از منكر ، مبارزات ايجابى و سلبى ، تربيت علما و هدايت جوامع شيعه وجود داشته است ، در هر عصر و زمان برعهده قوىترين بنياد ، وظايف بزرگى را انجام داده و حافظ شيعه از انقراض بوده و هست .\r\nهيچ جمعيت و هيأتى ، مثل جامعه روحانيت هدف تيرهاى خطرناك بيگانگان داخل و خارجى نبوده و نيست . فِرق مختلف و اقلّيت‌هايى كه بيگانگان آنها را به وجود آورده يا فعلًا به مزدورى و خيانت گرفته‌اند ، با روحانيت سخت دشمن هستند ، و از زدن هيچ ضربت كشنده‌اى به اين جامعه خوددارى نمىكنند و حتى با تهمت و بهتان و افترا مىكوشند تا اذهان عوام و جوانان را نسبت به آنان مشوّب و ايمان مردم را به آنها ضعيف سازند .\r\nتبشير و استعمار و الحاد و كمونيسم و مكتب‌هاى مختلف ، همه با اين طبقه به شدت وارد پيكار شده‌اند و تمام امكانات مادّى و قوايى را كه دارند ، در اين پيكار وارد كرده‌اند و پول‌هاى گزاف و مبالغ سرسام‌آورى كه در راه از پاى درآوردن روحانيت و تزلزل آن صرف مىشود ، بيش از حدّ تصور است .\r\nگاهى آمارهايى كه از دستشان در مىرود و منتشر مىشود ، به ما نشان مىدهد كه بيگانگان ؛ خصوصاً حكومت‌هاى آنها تا چه حدّ از اسلام و نفوذ علماى اسلام در قلوب مردم نگران هستند و آن را ضدّ منافع خود و مانع در استيلاى آنان بر مسلمانان و معادن و ذخاير آنها مىدانند .\r\nاز يك سو ، زورمندان و طبقه حاكمه كه همواره مىخواسته‌اند به شكل يك واحد ممتاز ، انسان‌ها را استعباد نمايند و حكومت فردى داشته باشند و از ديگران حقّ اظهار رأى و حقوق انسانى ديگر را سلب نمايند و مردم را به تعظيم و تكريم خود و اظهار كوچكى و تملّق‌هايى كه ننگ انسانيت است ، وادار نمايند اين طبقه را براى اين مقاصد كثيف ، خطر مىدانستند و براى محو آنها و بىثمر ساختن تبليغات\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو اعتراضات آنها ، فعالانه كوشش مىكردند و حتى اگر مىتوانستند اشتباه كارى كنند ، افرادى را مىساختند و تحت عناوين و القابى در برابر جامعه روحانيت ، به اسم عالم و روحانى معرفى مىكردند !\r\nاين اقويا و حكومت‌ها ، از ظهور مفاهيم اسلامى و روشن شدن حقايق قرآن سخت بيمناكند ؛ زيرا آنجا كه قرآن است و آنجا كه اسلام است و آنجا كه نداى برابرى و مساوات بلند است :\r\n« إِنَّ أَكْرَمَكُمْ عِندَ اللَّهِ أَتْقيكُمْ » ؛ « 1 »\r\n« همانا گرامىترين شما در نزد خدا پرهيزكارترين شما است » .\r\nو آنجا كه بانگ :\r\n« وَلَقَدْ بَعَثْنا فِي كُلّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطّاغُوتَ » ؛ « 2 »\r\n« و همانا ما در ميان هر امتى پيغمبرى فرستاديم تا به خلق ابلاغ كند كه خداى يكتا را بپرستيد و از بتان دورى كنيد » .\r\nشب و روز به گوش‌ها مىرسد ، براى حكومت فردى و اين تشريفات و تكريم‌ها و فردپرستىها و اين امتيازات و اين همه فاصله‌ها و جدايىها ، جايى و حسابى نيست .\r\nو اين روحانيت است كه رساندن و ابلاغ اين نداها ، و پياده كردن اين برنامه‌ها را به عهده گرفته است .\r\nاز سوى ديگر مىبينيم ، روحانيت شيعه چون به اصطلاح امروز دولتى نيست ؛ يعنى نمىتواند در نظامات غير اسلامى ( كه متأسفانه در همهء نقاط دنيا مسلط\r\n\r\n\r\n","description":"","footnote":"\r\n( 1 ) . سوره حجرات ، آيه 13 .\r\n( 2 ) . سوره نحل ، آيه 36 .\r\n","page_name":" 286 ","page_number":286},
  {"content":"\r\n\r\nهستند ) خود را ادغام كند كه از آنها حقوق و بودجه بگيرد و مجرى برنامه‌هاى خاص و معيّن شده باشد .\r\nاگرچه در نظام اسلامى ، همه چيز تحت نظر حكومت و نظام اسلام است و رهبر اسلام بر همه امور نظارت دارد و بايد با حسن جريان تمام رشته‌ها را كنترل كند و اداره نمايد ، كه از جمله رشته تبليغات و ارشادات و علوم اسلامى و گسترش دادن آن در بين تمام مردم است ، به طورى كه همه و همه در مسايل اسلامى وارد گردند و محققان عالىقدر بتوانند به تحقيق و بررسى مشغول باشند .\r\nاكنون كه رسماً نظام اسلام بر تمام دنيا حاكم نيست و نفوذ اسلام و برنامه‌هاى آن در نفوس باقى است ، روحانيت و به عبارت ديگر ، روات احاديث اهل بيت عليهم السلام به صورت صنف خاصّى شكل گرفته است و در حقيقت ، از نظر هر فرد شيعه متوجّه و آگاه ، روحانيت همان نقش هيأت حاكمه را كه بايد ناظر بر اوضاع و تربيت و تعليم و حسن جريان تمام امور باشد ، اجرا مىنمايد ؛ ولى هر وقت نظام اسلامى رسماً در تمام دنيا يا در يك جامعه پياده شود ، روحانيت به اين شكل فعلى باقى نخواهد ماند ، كه ما در اين مقاله در مقام تفصيل و شرح اين بحث نيستيم .\r\nمقصود اين است كه روحانيت از جنبه بودجه و قوه و نظام مالى ، نظامى كه نيروى انتظامى و قوه مجريهء رسمى آن را اجرا نمايد ، ندارد . و اين خود مردم هستند كه با كمال اختيار و بدون اينكه تحت فشار مطالبه مأمور و بازپرس و بازرس و اداره تشخيص ماليات‌ها و ادارات وصول و جرايم باشند ، وجوه شرعيه خود را تمام و كمال ، بدون اينكه يك ريال كمتر بدهند ، با نهايت خلوص نيت و با افتخار پرداخت مىكنند .\r\nو عجيب اين است كه تبليغاتى عليه پرداخت وجوه شرعى به علما و مراجع در سطوح مختلف و به عناوين بسيار و به طور گسترده ، ادامه دارد . با اين حال ،\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nتأثيرى نمىكند و توجّه مردم به پرداخت اين وجوه و تقويت بنيهء مالى دستگاه رهبرى تشيّع هر روز بيشتر مىشود .\r\nآرى دشمنان مىدانند يكى از راه‌هاى مؤثّر در از كار انداختن روحانيت و تعطيل حوزه‌ها و جلوگيرى از نشر معارف اسلام و تربيت علما و محققين روحانيت ، استخدام كردن و دستگاهى و دولتى كردن افراد روحانى و تضعيف بنيه مالى اسلام مىباشد ، از اين جهت با حملات زبانى و قلمى و عملى و تهمت و افترا و انتشارات فريبنده ، مىكوشند تا سازمان رهبرى اسلام و مراكز فكرى و تحقيقى و ثقل روحانيت را نيازمند سازند ، و همكارىهاى مالى مردم را قطع كنند ؛ ولى آنچه ملاحظه مىكنيم ، هرچه سعى مىكنند با وسايل مختلف سمعى و بصرى تبليغى كه در دست دارند ، مردم را از پرداخت وجوه شرعى و سهم مبارك امام عليه السلام ( كه پر بركت‌ترين و مقدّس‌ترين وجوه است ) باز دارند ، رغبت مردم به پرداخت آن وجوه بيشتر مىشود و روز به روز وضع مالى حوزه‌هاى علميه و كمك‌هاى مالى به مبلّغين ، محكم‌تر و زيادتر مىشود . چرا ؟\r\nبراى اينكه خدا مىفرمايد :\r\n« يُرِيدُونَ لِيُطْفِئُوا نُورَ اللَّهِ بِأَفْواهِهِمْ وَاللَّهُ مُتِمُّ نُورِهِ وَلَوْ كَرِهَ الْكافِرُونَ » ؛ « 1 »\r\n« مىخواهند نور خدا را با دهانشان خاموش سازند ؛ ولى خداوند تمام كننده نورش مىباشد ، هرچند كفار اكراه داشته باشند » .\r\nچرا ؟ براى اينكه قلوب ، در تحت تصرّف ولايتى امام عليه السلام قرار دارد « 2 » و هرچه\r\n\r\n\r\n","description":"","footnote":"\r\n( 1 ) . سوره صف ، آيه 8 .\r\n( 2 ) . بسيارى به وسيله خواب ارشاد شده‌اند كه حتى تعيين بدهى آنها در خواب شده و بعد كه‌رسيدگى كرده‌اند مطابق مبلغ تعيين شده بود ، نه كمتر و نه زيادتر و از خواب‌هاى عجيب ، كه دليل بر عنايات حضرت به جامعه روحانيت است و اينكه اين جامعه جُند و سپاه آن حضرت مىباشند ، خواب صادق و عجيب آقاى حاج ابوالقاسم كوپايى اصفهانى است .\r\n","page_name":" 288 ","page_number":288},
  {"content":"\r\n\r\nدشمنان بخواهند با تمهيدات و نقشه‌ها ، قلوب را از علما و نُوّاب امام عليه السلام منصرف سازند ، نمىتوانند .\r\nبايد اين چراغ روشن بماند و حجّت‌هاى امام عليه السلام در بين مردم باقى بمانند و همان‌طور كه خدا زمين و خلايق را بدون حجت نخواهد گذارد ، امام عليه السلام نيز مردم و شيعيان را بدون حجتى از جانب خود نخواهد گذاشت ، و اين رشته نيابت و هدايت و حكومت از جانب امام عليه السلام - همان‌طور كه از آغاز و از عصر غيبت كبرى تا حال منقطع نشده - تا زمان ظهور آن حضرت نيز منقطع نخواهد شد :\r\n« لِئَلّا يَكُونَ لِلنّاسِ عَلَى اللَّهِ حُجَّةٌ » ؛ « 1 »\r\n« تا مردم بر عليه خداوند حجتى نداشته باشند » .\r\nحاصل اينكه امام عليه السلام در عصر غيبت بر امور نظارت دارند و به طور مطلق از كارها كناره‌گيرى ندارند .\r\nاگر گفته شود : حال كه چنين است ، اگرچه ظهور كلى حضرت صاحب الامر - ارواحنا فداه - متوقف بر حصول شرايط و مقدمات و اذن خداوند متعال است ؛ ولى اگر اين‌گونه مداخلات و توجيهات و مقابلات و تشرف دادن اشخاص به سعادت لقا و شرف‌يابى به حضور آن حضرت بيشتر باشد ، كه يك ظهور جزئى هميشه در بين باشد ، اصلاحات مهمّى انجام خواهد شد و بسيارى از مصالح تأمين و مفاسد زيادى دفع مىگردد .\r\nمثلًا اگر آن حضرت با علما و زعما ، به نحوى كه او را هنگام ملاقات نشناسند و بعد بشناسند ، ديدارى كند و آنها را راهنمايى بنمايد ، جريان امور مستقيم\r\n\r\n\r\n","description":"","footnote":"\r\n( 1 ) . سوره نساء ، آيه 165 .\r\n","page_name":" 289 ","page_number":289},
  {"content":"\r\n\r\nمىشود ، پس چرا چنين برنامه‌اى نيست ؛ البته خود آن حضرت داناتر به وظايف خود هستند و آنچه را وظيفه دارند و به مقدارى كه مصلحت باشد ، اين كارها را انجام مىدهند و يقيناً به هر نحو عمل فرمايند ، همان عين وظيفه و مصلحت است .\r\nپاسخ اين است كه : سخن تمام همين است كه گفته شود : وظايف و تكاليف حضرت بيشتر از آنچه انجام مىدهند ، نيست و آن حضرت ، عالم به مصالح و موارد هستند و در حدودى كه مصلحت باشد و به نظام غيبت و تربيت امّت و آماده ساختن آنها براى ظهور كلى خلل وارد نشود ، اقدام مىفرمايند .\r\nو اگر بنا باشد كه امور ، تحت نظر مستقيم ايشان قرار بگيرد و استناد علما و خواص و بلكه عوام در اعمال و اقدامات به راهنمايىهاى شخصى و خاص ايشان باشد ، يك باب ديگر باز مىشود و نظام دين و نظامى كه در عصر غيبت كبرى در نظر گرفته شده است ، اختلال مىيابد و براى هر لقا و ديدار و استنادى ، خرق عادت و ظهور معجزه لازم مىگردد و ارتباط با امام عليه السلام در غيبت كبرى از غيبت صغرى هم بيشتر مىشود !\r\nبنابراين برنامه و نظام غيبت كبرى ، همين نظامى است كه اجرا مىشود و از پيش معيّن شده است و بيش از اين ، سخن را در اين بحث طولانى نمىكنيم و به اين بيانات بلاغت نظام حضرت اميرالمؤمنين عليه السلام كلام را تمام مىكنيم :\r\n« فَلا تَسْتَعْجِلُوا مَا هُوَ كائِنٌ مُرْصَدٌ ، وَلَا تَسْتَبْطِئُوا ما يَجِيءُ بِهِ الْغَدُ ، فَكَمْ مِنْ مُسْتَعْجِلٍ بِما إِنْ أَدْرَكَهُ وَدَّ أَنَّهُ لَمْ يُدْرِكْهُ ، وَما أَقْرَبَ الْيَوْمَ مِنْ تَباشِيرِ غَدٍ . يا قَوْمِ ! هذَا إِبّانُ وُرُودِ كُلّ مَوْعُودٍ وَدُنُوٍّ مِنْ طَلْعَةِ ما لا تَعْرِفُونَ . أَلا وَإِنَّ مَنْ أَدْرَكَها مِنّا يَسْرِي فِيها بِسِراجٍ مُنِيرٍ ، وَيَحْذُو فِيها عَلى مِثالِ الصّالِحِينَ لِيَحُلَّ فِيها رِبْقاً ، وَيُعْتِقَ فِيها رِقّاً ، وَيَصْدَعَ شَعْباً ، وَيَشْعَبَ صَدْعاً فِي سُتْرَةٍ عَنِ النّاسِ ، لا يُبْصِرُ الْقآئِفُ أَثَرَهُ ، وَلَوْ تابَعَ نَظَرَهُ ، ثُمَّ لَيُشْحَذَنَّ فِيها قَوْمٌ\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nشَحْذَ الْقَيْنِ النَّصْلَ تُجْلى بِالتَّنْزِيلِ أَبْصَارُهُمْ وَيُرْمى بِالتَّفْسِيرِ فِي مَسامِعِهِمْ وَيُغْبَقُونَ كَأْسَ الْحِكْمَةِ بَعْدَ الصَّبُوحِ » ؛ « 1 »\r\n« در پيدايش تباهىهايى كه واقع خواهد شد و انتظار آن مىرود ، شتاب نكنيد و آن را دير مپنداريد كه چه بسيار شتاب كننده‌اى در امرى كه چون آن را دريابد ، آرزو مىكند اى كاش به آن نرسيده بود . و امروز ، چه بسيار به علايم و آثار فردا نزديك است . اى گروه مردم ! اين زمان ، موقع آمدن هر موعود و گاه نزديك شدن ديدار فتنه‌هايى است كه از آن آگاه نيستيد .\r\nآگاه باشيد هركس از ما اهل بيت ( حضرت صاحب الزمان عليه السلام ) كه آن فتنه‌ها را درك كند ، در تاريكى آن حوادث ، با چراغى نور دهنده ( هدايت الهى ) حركت مىكند و بر روش نيكان رفتار مىنمايد ، تا آنكه در آن گرفتارىها ، ريسمان گمراهىها را بگشايد و اسير جهل و نادانى را آزاد كند و جمعيت اهل باطل را پراكنده سازد و تفرقه اهل حقّ را پيوسته گرداند ؛ در حالى كه در پرده و پنهانى از مردم است و حتى جوينده او نيز او را نمىيابد ، هرچند كه در پى او نظر افكند . پس از آن گروهى ( جهت برابرى با اهل باطل و حمايت از دين و امر به معروف و نهى از منكر و استقامت در راه حقّ ) تيز ( و نافذ و مؤثر ) شوند ؛ مانند شمشيرى كه شمشيرساز آن را تيز گرداند ، به طورى كه ديده‌هاى آنان به نور قرآن جلا داده شود و تفسير قرآن در گوش ايشان القا گردد و شبانگاه جام حكمت به آنان نوشانند ، بعد از اينكه در بامداد هم آشاميده باشند .\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، خطبه 150 .\r\n","page_name":" 291 ","page_number":291},
  {"content":"\r\n\r\n\r\n6 . زندگانى شخصى حضرت مهدى عليه السلام\r\nپرسش :\r\nآيا حضرت صاحب الامر عليه السلام همسر دارند و صاحب عائله و فرزند مىباشند ؟\r\nاگر دارند كجا اقامت دارند و آيا آنها شناخته شده‌اند ، يا به طور ناشناس زندگى مىكنند و كسى آنها را نمىشناسد ؟\r\nپاسخ :\r\nبايد متذكّر بود كه پاسخ اين پرسش ، در هاله قدس غيبت امام عليه السلام قرار دارد و خفاى امر امام عليه السلام كه يكى از نشانه‌ها و خصايص آن حضرت است ، در پاسخ اين پرسش نيز اثر مىگذارد . لذا به طور تحقيق و يقين نمىتوان به آن پاسخ داد ، چون در اين زمينه احاديث و روايات اطمينان بخشى در دست نداريم ، يا اينكه به نظر حقير نرسيده است ، و اگر در عصر ائمه عليهم السلام و وقت صدور ساير روايات ، اين‌گونه پرسش‌ها مطرح شده باشد ، شايد بعضى از روات احاديث ، براى اينكه در جوهر مطلب دخالت نداشته‌اند ، به حفظ و ضبط احاديث آن همت نگماشته‌اند .\r\nبعضى از رواياتى هم كه در دسترس است ، با چشم‌پوشى از وضع سند و متون آنها ، يا از جهت اختلاف نسخه يا غرابت متن ضعف دارند ، مانند روايت شيخ\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nالطائفه ( شيخ طوسى قدس سره ) در كتاب \" غيبت \" از مفضّل بن عمر از حضرت صادق عليه السلام روايت كرده كه :\r\n« لا يَطَّلِعُ عَلى مَوْضِعِهِ أَحَدٌ مِنْ وُلْدِهِ وَلا غَيْرِهِ » ؛ « 1 »\r\n« بر مكان ايشان هيچ كس ، حتى فرزندى از فرزندانش اطّلاع ندارد » .\r\nاگرچه اين جمله با قطع نظر از مناقشه بعضى در آن ، بر وجود فرزند براى آن حضرت دلالت دارد ؛ امّا \" غيبت نعمانى \" اين جمله را چنين روايت كرده است :\r\n« لا يَطَّلِعُ عَلى مَوْضِعِهِ أَحَدٌ مِنْ وَلِيّ وَلا غَيْرِهِ » ؛ « 2 »\r\n« از مكان ايشان هيچ كس حتى دوستدارانشان نيز خبر ندارند » .\r\nبا وجود اين اختلاف ، استناد به نقل \" غيبت شيخ \" اطمينان‌بخش نيست ؛ بلكه نقل \" غيبت نعمانى \" از برخى جهات مانند علوّ سند و لفظ حديث معتبرتر به نظر مىرسد .\r\nبعضى از روايات ، مثل خبر \" كمال الدين انبارى \" و خبر \" زين الدين مازندرانى \" از جهت غرابت و ضعف ظاهرى كه در متن آنها است ، قابل استناد نمىباشند .\r\nو بعضى ديگر ؛ همچون فقرات برخى از \" ادعيه و زيارات \" نيز صراحت ندارند و قابل حمل بر عصر ظهور مىباشند . علاوه بر اين ، با فرض قبول دلالت ، متعرّض خصوصيات و تفصيلات نبوده ، فقط به طور اجمال ، اصل متزوّج بودن و فرزند داشتن آن حضرت را بيان مىكنند .\r\nخلاصهء سخن آنكه : اگرچه همسر و فرزند داشتن آن حضرت محتمل است ؛ امّا در بررسى اخبار و احاديث به حديث معتبرى كه موجب اطمينان باشد\r\n\r\n\r\n","description":"","footnote":"\r\n( 1 ) . غيبت شيخ طوسى ، ص 102 .\r\n( 2 ) . منتخب الاثر ، ص 252 .\r\n","page_name":" 293 ","page_number":293},
  {"content":"\r\n\r\nو خصوصاً متضمن تفاصيل اين موضوع باشد ، نرسيديم ، و دنبال كردن و تعقيب اين موضوع هم لزومى ندارد .\r\nچنان‌كه وضع جناب خضر - كه به اتفاق شيعه و سنّى در حيات است و بنابر تفاسير ، همان بنده‌اى است كه سرگذشت ايشان با حضرت موسى عليه السلام در سوره كهف آمده است - از اين جهات نيز بر ما نامعلوم است .\r\nو همچنين وضع حضرت عيسى عليه السلام با اينكه زنده است ، در اين امور عادى از جهات متعدد نامعلوم است ؛ بلكه وضع \" دجّال \" بنابر قول آنان كه فعلًا او را زنده مىدانند ، و \" ابن صائد \" و \" ابن صياد \" كه مسلم در \" صحيح \" و ترمذى و ابوداود و ابن ماجه ، هريك در \" سنن \" خود روايت نموده‌اند « 1 » از اين جهات همه مجهول است ، و با وجود اين ، اهل سنّت به وجود آنها و حيات فعلى آنها معترفند .\r\n\r\n\r\n","description":"","footnote":"\r\n( 1 ) . به كتاب منتخب الاثر ، ص 274 و 275 مراجعه شود .\r\n","page_name":" 294 ","page_number":294},
  {"content":"\r\n\r\n\r\n7 . پيرامون ظهور جزئى حضرت مهدى عليه السلام در ايام غيبت كبرى\r\nپرسش :\r\nچرا حضرت ولى عصر - عجّل اللَّه تعالى فرجه - براى رفع ظلم و ارشاد مردم ، تا حدودى كه ممكن است ، ظاهر نمىشوند ؟ مگر امكان ندارد تا وقت ظهور كلّى - كه در شرايط خاصّ و آماده شدن طبيعت جهان و جهانيان واقع مىشود - امام عليه السلام در مناسبات و فرصت‌هايى ظاهر شوند و راهنمايىهايى بنمايند ؟ و به دوستان و شيعيان و حق پرستان مددهايى بدهند و هر زمان خطرى براى ذات شريفشان جلو آمد يا مصلحتى اقتضا كرد ، غايب شوند ؟ و به همين نحو ، ظهورهاى جزئى ، يكى بعد از ديگرى داشته باشند ، تا آن ظهور كلى فرا رسد ؟\r\nپاسخ :\r\nاين نحو ظهور و غيبت ، خلاف مصلحت نبوات و خلاف مصالح تربيتى جامعه است ، و مانند مداخله يك قوّه مستمر غيبى در كادر اختيار بشر و سلب اختيار از انسان مىباشد ، و بالاخره با هدف خلقت انسان ، تكامل عادى و اختيارى و سير\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nارادى و تدريجى او به سوى كمالى كه :\r\n« إِنّا خَلَقْنا الْإِنسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً » ؛ « 1 »\r\n« ما او را از آب نطفه مختلط خلق كرديم و داراى قواى چشم و گوش گردانيديم » .\r\nآن را بيان مىدارد ، سازگار نيست و موجب وقوف و بازماندن بشر از سير ترقى و كمال است ؛ و مانند آن است كه همه چيز ، وابسته به معجزه گردد و جريان طبيعى و عادى كه سنّت خدا بر آن قرار دارد ، متروك شود .\r\nما مىدانيم كه شرايط و مقدمات ظهور ، دفعتاً و به طور ناگهانى حاصل نمىشود ؛ « 2 » بلكه از قرن‌ها پيش و به تدريج فراهم مىگردد و دنيا به سوى آن پيش مىرود و از آن استقبال مىنمايد ؛ بلكه ظهور ، نتيجه حركت و سير جامعه انسانى و تحولات فكرى مختلف و ديدن مكتب‌ها و كلاس‌هاى متعدد بسيارى است .\r\nچنان‌كه مىدانيم ، از مقدمات و شرايط ظهور آن حضرت ، اين است كه بايد سطح انديشه و طرز تفكّر مردم ، آمادگى براى ظهور و قبول حكومت واحد و جهانى اسلام را داشته باشد و اين ويژگى در اثر سير عادى جامعه در جهات علمى و فكرى و سياسى و اجتماعى حاصل مىگردد ، و اين نحو غيبت و ظهور ( غيبت در عين ظهورهاى پراكنده ) مانع از حصول اين اهداف و موجب غير عادى شدن وضع رشد و ترقى افراد و جوامع خواهد شد . به علاوه ، اين ظهور و اختفا ، اگر ملازم با شناختن\r\n\r\n\r\n","description":"","footnote":"\r\n( 1 ) . سوره انسان ، آيه 2 .\r\n( 2 ) . اين نكته با مسأله دفعى و ناگهانى بودن ظهور آن حضرت ، كه بر حسب روايات ، اصل مسلّم‌ظهور آن حضرت است ، منافات ندارد ؛ زيرا غرض ما از اين شرايط و مقدمات ، امورى است كه بر حسب اراده و حكمت بارى تعالى ، قبل از ظهور بايد تحقق يافته باشد ؛ به طورى كه آن ظهور ناگهانى ، موجب آن تحول عظيم و تغيير مسير حركت جهان گردد .\r\n","page_name":" 296 ","page_number":296},
  {"content":"\r\n\r\nشخص امام عليه السلام باشد ، لازمه آن اين است كه هر وقت در بين حوادث ، به حسب وضع عادى ، اهل باطل به حسب ظاهر غالب شده و آن حضرت در خطر افتادند ، او كه برنامه‌اش يك سلوك عادى و رهبرى متعارف رهبران الهى است ، براى حفظ جانش ( كه وديعه خدا براى ظهور كلى است ) مختفى گردد و مردم را تنها بگذارد .\r\nبديهى است كه اين برنامه ، عكس العمل مساعدى نخواهد داشت و اگر با شناختن ايشان ملازم نباشد و متنكّراً و به طور ناشناس باشد ، اين ظهور و غيبت نيست ؛ بلكه استمرار غيبت است ؛ زيرا كه با مداخله داشتن در امور ، به حسب امكان و مصالح ، ( كه البته هست ، هرچند ما نحوه دخالت ايشان را ندانيم ) از كجا آن حضرت ، مثلًا در جنگ‌هاى صليبى شركت نكرده باشند ، منتهى تحت فرمان كسى نبوده‌اند ؟ و يا اينكه اصحاب و خواصّ ايشان به فرمان ايشان شركت نجسته‌اند .\r\nما در حوادث بسيار ، تأثير غيبى مىبينيم كه اگر عنايت غيبى نبود ، وضع آن حوادث طور ديگر گشته بود و فاتحه اسلام خوانده شده بود ، يا صدمات جبران ناپذيرى وارد مىشد . اين حوادث بسيار است ، حتى در عصر خود ما نيز مىتوانيم مواردى را نشان بدهيم .\r\nحال اسم آنها هرچه باشد ، رجال الغيب يا ابدال يا اوتاد يا اصحاب خاصّ امام عليه السلام ؛ بالاخره معلوم است كه تحت نظر و فرمان ولى امر - عجّل اللَّه تعالى فرجه - انجام وظيفه مىنمايند .\r\nدر نتيجه ، اين‌طور نيست كه امام عليه السلام در عصر غيبت به طور كلّى از امور رعيت خود و جريان اوضاع بر كنار و بىتفاوت باشند ؛ و شايد فرمايش رسول اكرم صلى الله عليه و آله در حديث جابر ، اشاره به همين نكته باشد ، آنجا كه عرضه داشت :\r\n« وَهَلْ يَقَعُ لِشِيعَتِهِ الانْتِفاعُ بِهِ فِي غَيْبَتِهِ ؟ قالَ : أَي وَالَّذِي بَعَثَنِي بِالنُّبُوَّةِ أَنَّهُمْ لَيَسْتَضِيئُونَ بِنُورِهِ ، وَيَنْتَفِعُونَ بِوِلايَتِهِ فِي غَيْبَتِهِ كَانْتِفاعِ النّاسِ\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nبِالشَّمْسِ إِنْ سَتَرَها سَحابٌ » ؛ « 1 »\r\n« جابر پرسيد : آيا شيعه او در عصر غيبتش از او نفع مىبرند ؟ حضرت فرمود : آرى ، سوگند به آن‌كس كه مرا به پيغمبرى برانگيخت ، در دوران غيبت او ، به نور او روشنى مىگيرند و به ولايت او بهره‌مند مىشند ، مانند سودبرى مردم از آفتاب پشت ابر » .\r\nيكى از اقسام بهره‌مندى و انتفاع از وجود امام عليه السلام ، همين مداخلات و تصرّفات است كه دليل است بر اين‌كه امام عليه السلام امر شيعيان را مهمل نگذارده و رها نفرموده است چنان‌كه از آن حضرت در \" احتجاج طبرسى \" روايت شده است ، فرمودند :\r\n« إِنّا غَيْرُ مُهْمِلِينَ لِمُراعاتِكُمْ ، وَلا ناسِينَ لِذِكْرِكُمْ ، وَلَوْلا ذلِكَ ، لَنَزَلَ بِكُمْ اللَّاواءُ وَاصْطَلَمَكُمْ الْأَعْدآءُ » ؛ « 2 »\r\n« ما در مراعات شما كوتاهى نمىكنيم و شما را فراموش نمىنماييم و اگر اين نبود شر و بدى بر شما نازل مىگشت و دشمنان بر شما مستولى مىگرديدند » .\r\nدر اينجا مناسب است به اين مسأله هم توجّه شود كه : اين درك شيعه و ايمان به اينكه حضرت در پشت پرده ، پشتيبان آنهاست و آنها را در مقاصد و اهداف اسلامى به شيوه‌هاى مختلف و مناسب يارى مىدهد ، نهضت‌ها و حركات اسلامى و جنبش‌ها را مايه مىدهد و انسان‌ها را اميدوار مىسازد و به جهاد و كوشش بيشتر براى برقرارى نظام اسلام تشويق مىنمايد .\r\n\r\n\r\n","description":"","footnote":"\r\n( 1 ) . منتخب الاثر ، ف 1 ، ب 8 ، ص 101 ، ح 4 .\r\n( 2 ) . احتجاج طبرسى ، ج 2 ، ص 323 .\r\n","page_name":" 298 ","page_number":298},
  {"content":"\r\n\r\nآخرين نكته : كه تذكّر آن در اينجا لازم است ، اين است كه : اين طرح‌ها و پرسش‌ها در برابر يك امر واقع شده ( غيبت امام عليه السلام ) از جانب افرادى كه در تعيين برنامه آن حضرت صلاحيت دخالت ندارند ، اگر از جنبه فكرى تا حدّى مفيد شمرده شود ، از جنبه عملى اثرى ندارد و واقعيت را عوض نمىسازد .\r\nغيبت به اين نحو كه واقع شده ، صورت گرفته است ؛ مثل اينكه انسان يا مخلوقات ديگر ، همه و همه ، به همين نحو كه آفريده شده‌اند ، خلق شده‌اند . و گفتن اينكه : \" چرا اين چنين شده ، و چرا آن چنان نشده است ؟ \" دخالت در كار ديگرى و در دايره اختيار و سلطنت و مالكيت و آزادى ديگرى ، خصوصاً خداى عالم قادر مختار حكيم ، امرى بيهوده است ، و به فرمايش حكيم طوسى :\r\n هرچيز كه هست آن چنان مىبايد * و آن چيز كه آن چنان نمىبايد نيست \r\nبنابراين ، از جنبه عملى بايد به برنامه اين امر واقع شده توجّه داشت و تكاليف و وظايفى را كه داريم ، انجام دهيم . آنچه واقع نشده است ، نه با حيات و نه با معاش ما ، و نه با دنيا و نه با آخرت ما ارتباط ندارد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\n8 . پيرامون امكان شرف‌يابى به خدمت حضرت امام عصر عليه السلام در غيبت كبرى\r\nپرسش :\r\nچنان‌كه مىدانيم ، اشخاص جليل‌القدر و مورد وثوق و اعتماد ، در حكايات بسيارى كه از حدّ تواتر هم گذشته است ، تشرّف بسيارى را به فيض حضور انور حضرت مهدى عليه السلام نقل نموده‌اند كه با سندهاى معتبر ، در كتاب‌هاى مشهور ثبت و ضبط است .\r\nدر همين عصر خودمان نيز ، برخى به اين سعادت عظمى نايل گرديده‌اند ، با اينكه در توقيع صادر به نام جناب \" على بن محمّد سمرى \" نايب چهارم از \" نواب اربعه \" در عصر غيبت صغرى اعلام شده است كه :\r\n« وَقَعَتِ الْغَيْبَةُ التّآمَّةُ ، فَلا ظُهُورَ إِلّا بَعْدَ إِذْنِ اللَّهِ تَعالى ذِكْرُهُ . . . وَسَيَأْتِي لِشِيعَتِي مَنْ يَدَّعِي الْمُشاهَدَةَ قَبْلَ خُرُوجِ السُّفْيانِيّ وَالصَّيْحَةِ ، وَهُوَ كَذّابٌ مُفْتَرٍ . . . » ؛ « 1 »\r\n\r\n\r\n","description":"","footnote":"\r\n( 1 ) . منتخب الاثر ، ف 4 ، ب 3 ، ص 400 ، ح 13 .\r\n","page_name":" 300 ","page_number":300},
  {"content":"\r\n\r\n« غيبت كامل آغاز شده و هر كس پيش از خروج سفيانى و صيحه آسمانى ادعاى مشاهده نمايد ، كذّاب و مفترى است » .\r\nبنابراين ، چون آن حكايات به هيچ وجه قابل خدشه نيست ، اين توقيع را چگونه بايد تفسير كرد ؟\r\nپاسخ :\r\nاين توقيع ، اعلام پايان يافتن « غيبت صغرى » و شروع « غيبت كبرى » است . در آن به جناب \" على بن محمّد سمرى - رضوان اللَّه عليه - \" امر شده است كه به احدى وصيت ننمايد كه بعد از او ، قائم مقام او و نايب خاص باشد .\r\nو نيز اعلام صريح بطلان ادعاى افرادى است كه در غيبت كبرى ، ادّعاى نيابت و سفارت خاصّه و وساطت بين امام عليه السلام و مردم مىنمايد .\r\nبنابراين - چنان‌كه بعضى بزرگان هم فرموده‌اند - ممكن است مراد از اينكه \" مدّعى مشاهده \" كذّاب و مفترى خوانده شده ، كسانى باشند كه ادّعاى نيابت كنند و بخواهند با ادّعاى مشاهده و شرف‌يابى ، خود را واسطه بين امام و مردم معرّفى نمايند ، و همين حكايات و وقوع تشرف اشخاص به خدمت آن حضرت هم ، قرينه و دليل است بر اينكه در اين توقيع ، نفى مطلق مشاهده و شرفيابى مراد نيست ؛ بلكه مقصود نفى ادّعايى است كه دليل بر تعيين شخص خاصى به نيابت باشد .\r\nو ممكن است مراد از توقيع مذكور نفى ادعاى اختيارى بودن مشاهده و ارتباط باشد ؛ يعنى اگر كسى مشاهده و ارتباط را به اختيار خود ادّعا كند ، به اين صورت كه هر وقت بخواهد خدمت امام عليه السلام شرف‌ياب مىشود يا ارتباط پيدا مىكند ، كذّاب و مُفترى است ، و اين ادّعا از احدى در غيبت كبرى پذيرفته نيست ، يا اينكه چنين كسى كه به راستى اين سمت را داشته باشد ، پيدا نخواهد شد و اگر هم كسى آن را دارا باشد ، از ديگران مكتوم مىدارد و به كسى اظهار و افشا نمىنمايد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nعلاوه بر اين ، پيرامون اين توقيع ، توضيحات ديگرى نيز علماى اعلام داده‌اند و در كتاب‌هايى مثل \" جنّة المأوى \" مرحوم محدث نورى نقل شده است .\r\nاجمالًا با اين توقيع ، در آن همه حكايات و وقايع مشهور و متواتر نمىتوان خدشه نمود و برحسب سند نيز ، ترجيح با اين حكايات است .\r\nاگر خواننده عزيز ، خود به كتاب‌هايى مثل \" نجم الثاقب \" رجوع نمايد ، مىبيند كه در اين حكايات ، وقايعى است كه هرگز شخص عاقل در صحّت آن نمىتواند شك كند .\r\nبنابراين ، هم شرف‌يابى اشخاص به حضور آن حضرت ثابت است و هم كذب و بطلان ادّعاى كسانى كه در غيبت كبرى ادّعاى سفارت و نيابت خاصّه و وساطت بين آن حضرت و مردم را مىنمايند ، معلوم است .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\n9 . چگونگى غيبت حضرت مهدى عليه السلام\r\nپرسش :\r\nغيبت حضرت صاحب الامر عليه السلام چگونه است ؟ آيا جسم شريف ايشان از نظرها پنهان است ؟ و چسم حضرت اگر شناخته نشود ، ديده نمىشود ؟ يا اينكه جسم آن حضرت ديده مىشود ؛ ولى كسى ايشان را نمىشناسد ؟\r\nپاسخ :\r\nبايد دانست كه غيبت جسم شخص يا اشياى ديگر و مخفى ماندن فعل و عمل انسان از انظار حاضرين ، در تاريخ معجزات و كرامات انبيا و اوليا و خواصّ مؤمنين بىسابقه نيست ، و مكرر اتفاق افتاده است .\r\nاز جمله در تفسير آيه كريمه :\r\n« وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً » ؛ « 1 »\r\n« و هنگامى كه قرآن را قرائت مىنمايى ، ما در ميان تو و كسانى كه ايمان به\r\n\r\n\r\n","description":"","footnote":"\r\n( 1 ) . سوره اسراء ، آيه 45 .\r\n","page_name":" 303 ","page_number":303},
  {"content":"\r\n\r\nآخرت نمىآورند ، پرده پوشيده و پنهانى قرار مىدهيم » .\r\nعلاوه بر آنكه ظاهر آيه دلالت دارد بر اينكه خداى متعال ، رسول اعظم صلى الله عليه و آله را در هنگامى كه قرائت قرآن مىنمود ، از كفارى كه قصد ايذاى آن حضرت را داشتند ، پنهان و مستور مىداشت ، در برخى از تفاسير است كه خداوند متعال ، پيغمبر صلى الله عليه و آله را در هنگام قرائت قرآن ، از ابوسفيان ، نضر بن حارث ، ابوجهل و حمّالة الحطب مستور مىفرمود . آنان مىآمدند و از نزد آن حضرت مىگذشتند و ايشان را نمىديدند . « 1 » ابن هشام در \" سيره \" حكايتى از مستور ماندن وجود مقدّس پيغمبر صلى الله عليه و آله از نظر امّ جميل ( حمالة الحطب ) روايت كرده كه در پايان آن ، اين جمله را از پيغمبر صلى الله عليه و آله نقل نموده است :\r\n« لَقَدْ أَخَذَ اللَّهُ بِبَصَرِها عَنّي » ؛ « 2 »\r\n« خداوند ديد او را از من گرفت و مرا از او پنهان نمود » .\r\nدر وقت هجرت از مكهء معظمه به مدينه طيبه نيز ، بر حسب تواريخ معتبر ، مشركين كه براى كشتن پيغمبر صلى الله عليه و آله بر در خانه او اجتماع كرده بودند ، آن حضرت را نديدند . بدين ترتيب كه پيغمبر صلى الله عليه و آله بعد از آن‌كه حضرت على عليه السلام را مأمور فرمود تا در بستر او بخوابد ، بيرون آمد و مشتى خاك برگرفت و بر سر آنها پاشيد و « يس * وَالْقُرْآنِ الْحَكِيمِ » را تا « فَهُمْ لا يُبْصِرُونَ » قرائت كرد و از آنها گذشت و كسى آن حضرت را نديد . « 3 »\r\n\r\n\r\n","description":"","footnote":"\r\n( 1 ) . مجمع البيان ، روح المعانى ، و الدر المنثور .\r\n( 2 ) . سيره ابن هشام ، ج 1 ، ص 378 و 379 و روايات ديگرى از « ابن مردويه » ، « بيهقى » ، « ابى يعلى » ، « ابى شيبه » و « دار قطنى » در الدر المنثور در تفسير آيهء شريفه نقل شده است .\r\n( 3 ) . سيره ابن هشام ، ج 2 ، ص 95 و 96 ؛ طبقات ابن سعد ، ج 1 ، ص 228 ؛ كامل ابن اثير ، ج 2 ، ص 103 . و از كتب معاصرين : مع الانبياء في القرآن ، ص 367 .\r\n","page_name":" 304 ","page_number":304},
  {"content":"\r\n\r\nو در تفسير الدرّ المنثور « 1 » حكايتى است طولانى راجع به خبرى كه امام صادق عليه السلام آن را از پدر بزرگوارش ، و آن حضرت از امام زين العابدين و او از اميرالمؤمنين عليهم السلام روايت كرده است كه از شواهد اين موضوع است .\r\nو نيز در تفسير آيه كريمه :\r\n« وَجَعَلْنا مِنْ بَيْنِ أَيْدِيهِمْ سَدّاً وَمِنْ خَلْفِهِمْ سَدّاً فَأَغْشَيْناهُمْ فَهُمْ لا يُبْصِرُونَ » ؛ « 2 »\r\n« و در مقابل و پشت سر آنها مانع قرار داديم و آنها را به وسيلهء آن مانع پوشانيديم ، پس آنها نمىبينند » .\r\nدر كتب تفاسير ، رواياتى است كه دلالت بر اين موضوع دارند . « 3 » در تاريخ زندگى ائمه عليهم السلام نيز بر اين موضوع ، شواهد متعددى وجود دارد ؛ مانند غايب شدن حضرت امام زين العابدين عليه السلام از نظر مأموران عبدالملك مروان كه علاوه بر علماى شيعه ، علماى اهل سنّت مثل \" ابن حجر \" نيز آن را روايت كرده‌اند . پس مسأله غايب شدن شخص ، مسأله‌اى واقع شده و سابقه‌دار مىباشد .\r\nو امّا خفاى عنوان و ناشناخته ماندن انسان ، بدون غايب شدن بدن بسيار بسيط و ساده است و در بسيارى از موارد ، محتاج به اعجاز و خرق عادات نمىباشد و همواره اشخاصى را مىبينيم كه كاملًا در نظرها آشكارند ؛ ولى آنها را نمىشناسيم .\r\nپس از اين مقدّمه ، در جواب سؤال گفته مىشود : اگرچه فلسفه و صحّت\r\n\r\n\r\n","description":"","footnote":"\r\n( 1 ) . الدرّ المنثور ، ج 4 ، ص 186 ،\r\n( 2 ) . سوره يس ، آيه 9 .\r\n( 3 ) . تفاسيرى چون : التبيان ، الدر المنثور ، نور الثقلين ، مجمع البيان و تفاسير ديگر .\r\n","page_name":" 305 ","page_number":305},
  {"content":"\r\n\r\nو فايده غيبت ، به هريك از دو نحو ( غايب شدن جسم و ناشناس بودن ) حاصل مىشود و اين جهات كه امر امام عليه السلام مخفى باشد و كسى او را نشناسد ، يا نتواند متعرّض ايشان گردد و ساير هدف‌ها و مقاصدى كه در غيبت آن حضرت است ، در هر دو حال حاصل است ؛ امّا از جمع بين روايات و حكايات تشرّف افراد به خدمت آن حضرت ، و استفاده تفسير بعضى از آنها از برخى ديگر دانسته مىشود كه غيبت آن حضرت به هر دو شكل ( ناپيدا شدن و ناشناس بودن ) وقوع دارد و بلكه گاهى در زمان واحد ، هر دو شكل واقع شده است ؛ يك نفر ايشان را ديده و نشناخته است و ديگرى در همان حال ، اصلًا آن حضرت را نديده است ؛ چنان‌كه - در بعضى از وقايعى كه به آن اشاره شد - بعضى پيغمبر اكرم صلى الله عليه و آله را مىديدند و بعضى نمىديدند .\r\nنهايت اين است كه در غيبت صغرى ، در برخى مواقع كه مكان آن حضرت معلوم بوده است ، غيبت غالباً به صورت غايب شدن جسم و بدن آن حضرت ، و بلكه در بعضى حكايات ، به صورت غايب شدن مكان و منزل ايشان نيز بوده است . و بسا كه حتى بعضى از نوّاب خاص - رضى اللَّه عنهم - كه از مكان آن حضرت مطّلع بوده و مىدانسته‌اند كه آن حضرت كجا تشريف دارند . با وجود اين ، آن حضرت را در آن مكان رؤيت نمىكردند .\r\nدر غيبت كبرى هم ، امكان دارد كه نسبت به اغلب و اكثر مردم ، غيبت به همين صورت باشد و در بعضى فرصت‌ها و مناسبات و بعضى ازمنه و امكنه ، نسبت به بعضى از افراد ، امكان رؤيت جسم حاصل باشد ؛ چه آن‌كه در حال رؤيت ، آن حضرت را بشناسند ( كه به ندرت اتفاق مىافتد ) يا اين‌كه بعد از تشرف و سعادت ديدار ملتفت اين موضوع شوند ، يا اصلًا توجّه پيدا نكنند .\r\nاخبار و حكايات معتبر ، اين تفصيلات را روشن مىسازد ، البته بر حسب\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبعضى از اخبار ، در موسم حجّ ، مانع رؤيت جسم مرتفع مىشود ؛ ولى با ديدن جسم ايشان ، كسى آن حضرت را نمىشناسد .\r\nمطلبى كه توجّه به آن لازم است ، اين است كه : غيبت جسم بدون اعجاز و خرق عادت واقع نمىشود ؛ امّا پنهان شدن نام و عنوان و ناشناخته بودن به طور عادى نيز واقع مىشود ، هرچند در بعضى مواقع ، استمرار آن يا جلوگيرى از التفات اشخاص به استعلام و طلب معرفت ، محتاج به خرق عادت و تصرف در نفوس است كه خداوند قادر متعال براى تحقق اراده خود و حفظ ولىّ امر - عجّل اللَّه تعالى فرجه الشريف - تمام اسباب عادى و غير عادى آن را توسط خود آن حضرت و يا مستقيماً - هرطور كه مصلحت باشد - فراهم مىسازد .\r\nو ما ذلك على اللَّه بعزيز\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\n10 . علّت غيبت امام عصر عليه السلام با وجود آمادگى شرايط ظهور\r\nپرسش :\r\n\" دوايت م . نلدسن \" خاورشناس ، پيرامون غيبت حضرت مهدى عليه السلام بياناتى دارد . از جمله بيانات او اين است كه : شيعه دوران‌هاى گوناگونى را پشت سر گذاشته ، گاهى تشيّع در اعتلا و قوّت بوده است ؛ مانند عصر \" آل بويه \" و \" صفويه \" و زمانى ظلم و جنگ و فتنه و فساد ، در ممالك اسلامى شايع بوده است ؛ مثل اعصار جنگ‌هاى صليبى و دوران هجوم و يورش مغول به شهرهاى ايران . با اين حال ، امام مهدى عليه السلام ظهور نكرده‌اند ، مانند آن‌كه علايم ظهور آشكار شده ؛ ولى امام ظاهر نشده باشند . « 1 » او در اين زمينه ، سخنان ديگرى از اين قبيل گفته و در اذهان مردم پاره‌اى شبهه ايجاد كرده است .\r\n\r\n\r\n","description":"","footnote":"\r\n( 1 ) . كتاب « عقيده الشيعه » ص 348 و 349 .\r\n","page_name":" 308 ","page_number":308},
  {"content":"\r\n\r\nپاسخ :\r\nاصولًا بايد توجّه داشت كه سخنان خاور شناسان در مسايل اسلامى ، به خصوص در مواردى كه بر خلاف نظر محققان و دانشمندان مسلمان باشد ، مورد اعتماد نيست ، و به اعترافات و سخنان آنها صرفاً در برابر خوشان و براى ملل ديگر ، و در مقام تأييد و آراى علماى اسلام مىتوان استشهاد كرد ؛ ولى در مقام تحقيق و كشف حقيقت ، به چند جهت كه ذيلًا يادآور مىشويم ، گفتار آنان اصل نبوده و قابل استناد نمىباشد :\r\n1 - بسيارى از خاورشناسان ، عمّال استعمار و صهيونيسم و تبشير و دستگاه پاپ هستند و از جانب وزارت‌هاى مستعمرات يا مراكز ديگر حتى « يونسكو » - كه تحت نفوذ كامل « صهيونيسم » قرار دارد - مأموريت دارند كه براى مسلمانان كتاب و رساله و مقاله بنويسند .\r\nاين دسته از خاورشناسان ، پيش‌قراول استعمال و غرب‌زدگى بوده و در جدا كردن مسلمانان از فرهنگ و آداب اسلام و تضعيف علايق اسلامى و كم كردن التزام مسلمانان از فرهنگ و آداب اسلام و تضعيف علايق اسلامى و كم كردن التزام مسلمانان به احكام و تعاليم دين نقش مؤثرى داشته ، و نقشه‌هايى كه عليه مسلمانان طرح كرده و پيشنهادهايى كه بسا به صورت دلسوزى و دعوت به ترقى و تعالى مىدهند ، از سوء نيت و خبث باطن آنها حكايت مىكند ، و متأسفانه گفته‌هاى آنها در مطبوعات و جرايد و مجلّات غرب‌زده و مقلد و مزدور مسلمانان نيز منعكس مىگردد .\r\nيكى از آنها ، فردى است به نام \" ماسينيون \" كه مأمور وزارت مستعمرات فرانسه بود . وى همان كسى است كه پيشنهاد داد تا براى تجزيه و تفرقه ملل عرب و براى متروك كردن لغت قرآن و بيگانه كردن مسلمانان از منطق قرآن و هدايت‌ها\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nو ارشادات آن ، بايد در هر منطقه از بلاد عرب ، لغت‌هاى محلى را رسميت داد ، تا به تدريج زبان قرآن و منطق و تعليمات قرآن مهجور گردد و كسى چيزى از آن را درك نكند و همه از آن بيگانه شوند . « 1 » بعضى از اين مستشرقان مانند \" جولد تسيهر \" در كتاب‌هايى كه نوشته‌اند ، مغرضانه مطالب را تحريف كرده‌اند و مانند \" لامنس \" سعى مىكنند كه در تاريخ اسلام تصرف نموده و واقعيات را انكار كنند و افرادى را كه خيانت كرده و با مسيحيت همكارى داشته‌اند ، تبرئه نمايند ، و حكومت‌هايى مثل حكومت بنى اميه را شرعى و نمونه نظام اسلام معرفى كنند !\r\nبرخى ديگر فريب‌كارانه پيرامون اسلام كتاب نوشته و قصدشان اين بوده است كه در يك يا دو مورد حسّاس ، حقيقتى را مسخ يا تهمتى را به اسلام وارد كنند و آن را طورى عرضه بدارند كه حتى بسيارى از مسلمان‌ها هم ملتفت و متوجّه سوء نيت و غرض آنها نگردند .\r\nبرخى هم به منظور سابقه‌سازى براى اقلّيت‌هايى كه اختراع كرده يا تحت الحمايه و مزدور و جاسوس خود قرار داده‌اند ، به استشراق مىپردازند و براى اين اقلّيت‌ها ، تاريخ و نفوذ و دين جعل مىنمايند . چنان‌كه در مورد وهابىها ، قاديانىها ، بهايىها ، شيخىها و حتى صوفىها كوتاهى نكرده و در خيانت‌ها و جاسوسىهاى بزرگ از آنها بهره برده‌اند .\r\n2 - گروه ديگرى از خاورشناسان ، به واسطه قلّت اطّلاع و ضعف بررسى ، اظهار\r\n\r\n\r\n","description":"","footnote":"\r\n( 1 ) . چنان‌كه تغيير خط و الفبا كه در تركيه عملى شد و اكنون هم استعمار آن را در نقاط ديگر زمزمه مىكند ، به همين منظور بود كه جامعهء تُرك از اسلام و قرآن مجيد و كتاب‌ها و معارف اسلام بيگانه گردد و خيال استعمار و غرب و مسيحيت از جانب او راحت باشد و « سلطان محمّد فاتح » ديگر پيدا نشود .\r\n","page_name":" 310 ","page_number":310},
  {"content":"\r\n\r\nنظرهاى غلط و جاهلانه و دور از حقيقت مىنمايند ، و بسا كه صلاحيت علمى و حدود اطلاعاتشان از حدّ مسافرت عادى به چند كشور شرقى و كارمندى يك سفارتخانه يا يك مؤسسه در يك كشور شرقى تجاوز نكند .\r\nبديهى است كه بررسىها و آراى اين افراد ، عاميانه و مبتذل و بىارزش است ؛ ولى با اين همه ، غرب‌زدگان شرق چون شيفته هر رأى و نظرى مىباشند كه صاحبش اسم فرنگى داشته باشد و به او \" مِستر \" يا \" مسيو \" يا \" مِسيس \" يا \" مادام \" بگويند ، به گفتار و نوشته‌هاى آنان به نظر احترام نگريسته و مثل اصل مسلمى مىپذيرند .\r\n3 - گروه ديگرى را تعصّب مسيحيت ، كور و كر كرده و بر اساس تعصّب ، از تحريف و قلب حقايق و بستن هرگونه تهمت و افترا به مسلمانان باك ندارند .\r\n4 - بعضى از خاورشناسان ، به كاوش و تجسّس از آراى غير مشهور پرداخته و اسامى و نام‌هاى فرقه‌هاى از بين رفته يا وجود نيافته را زنده مىنمايند و اين كار را به نظر خود كشفى شمرده و مسلمانان را متهم مىسازند .\r\n5 - برخى ديگر در مقام ايجاد تفرقه بين مسلمانان و در برابر يكديگر قرار دادن و به اتّحاد اسلامى ضربه زدن ، در بلاد اسلام گردش مىكنند ، و از اين فرقه يا اهل اين منطقه چيزى را شنيده يا نشنيده ، به فرقه ديگر و اهل منطقه ديگر مىرسانند و تخم عداوت و كينه و بدبينى را بين آنها مىپاشند .\r\n6 - بعضى ديگر براى اينكه وضع موجود را متزلزل ساخته و شعائر اسلامى را تضعيف نمايند ، در گذشته‌ها و سوابق بسيار دور ملل و جوامع تجسّس مىكنند و سپس با تجديد آن گذشته‌ها ، فرهنگ مرده و كهنه را به آنها عرضه مىدارند و مردم را عقب گرا مىنمايند و التزام و تعهدشان را به سنن و شعائرى كه به آن ملتزم و متعهد هستند ، ضعيف مىسازند و سرگردان و بىعلاقه و بىشخصيتشان كرده ،\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو خصايص دينى و قومى آنها را از آنان سلب مىنمايند .\r\n7 - معدودى مستشرقين بىغرض نيز هستند كه تا حدودى صلاحيت بررسى و كاوش دارند و مقصودشان كشف حقايق و تحقيق ساده است كه بر حسب درجات معلومات و تخصّصى كه دارند ، نوشته‌هاى آنها ارزش دارد ؛ ولى با وجود اين ، نوشته‌هاى اين افراد نيز خالى از اشتباه نيست و نياز به تحقيق و تلخيص دارد ، هرچند بررسىهاى آنها در بعضى از رشته‌ها مفيد ، و مخصوصاً براى رفع تهمت‌هايى كه قرن‌ها مسيحيت متعصب و خودخواه به اسلام زده است ، سودمند مىباشد .\r\nپس از اين مقدمه مىگوييم : از بررسى كتاب \" عقيدة الشيعه \" استفاده مىشود كه نويسنده با اينكه شانزده سال در مشهد مقدّس اقامت داشته است : ولى مسايل را با عينك حقيقت‌بينى مطالعه ننموده و حتى مانند يك فرد نه مسلمان و نه مسيحى دنبال تحقيق نبوده ؛ بلكه اسلام و مجامع اسلامى و برنامه و آداب مسلمانان را از ديدگاه يك نفر مسيحى مأمور و گزارش‌گر مطالعه مىكرده است .\r\nاگرچه در بعضى موارد ، به ناچار اعترافاتى دارد و از خلال نوشته‌هايش حقايق بسيار روشن مىشود ؛ ولى چون حقانيت اسلام را قبول نداشته و بررسى او هم براى حقيقت‌شناسى و رسيدن به دين حقّ نبوده است ، در توجيه و تفسير مسايل و حوادث ، چنان روشى را پيش گرفته است كه به آشكار شدنِ بطلان كليسا و مسيحيت كنونى و حقانيت اسلام منتهى نگردد .\r\nاين‌گونه بررسى و تحقيق در عقايد و آرا و جهات افتراق فِرق ، كار سازمان‌هاى شرق‌شناسى تبشير و استعمار را آسان مىسازد و آنان را در راه گسترش نفوذ و تسلط بر كشورهاى شرقى يارى مىدهد .\r\nكتاب \" عقيدة الشيعه \" بايد مورد نقد و بررسى دقيق محققان شيعه قرار بگيرد\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nو پيرامون اشتباهات و غرض‌ورزىهايى كه در آن است ، توضيحات لازم داده شود .\r\nنويسنده در قسمت‌هاى مختلف اين كتاب ، به گفته‌هاى خاورشناسان مغرض يا اشتباه‌كارى همچون : آرنولد ، لامنس ، نيكلسون ، جولد تسيهر ، براون ، موير ، مرغليوث ، نيكلين ، لسترينج ، برتن ، مك دونالد فريدلاندر ، بروكلمن ، ستانلى لين بول ، سريرى سايكس ، بردليم رمزى و هيوارز ، نيز استناد كرده و به نتايج بررسىهاى آنها اعتماد نموده است .\r\nدر بين خاورشناسان نامبرده ، افرادى هستند كه در قلب حقايق و تحريف مطالب و غرض ورزى و دشمنى با اسلام و مسلمين ، مشهور و معروفند .\r\nاين مطالبى كه در كتاب مزبور ( صفحه 348 و 349 ) پيرامون غيبت امام عليه السلام نگاشته است ، نمونه‌اى از اشتباهات او يا غرض‌ورزىها و دشمنىهاى او با شيعه و مسلمانان است ؛ زيرا هركس در عقايد شيعه و اخبار و احاديث راجع به غيبت حضرت صاحب الامر عليه السلام و كتاب‌هايى كه در اين موضوع نوشته شده ، بررسى مختصر هم كرده باشد ، مىفهمد كه مسأله انتظار و شرايط و برنامه آن ، از ديد شيعه و منطق احاديث و اخبار ، از اين مناسبت‌ها كه \" نلدسن \" ذكر كرده است ، گسترده‌تر بوده و با اوضاع عمومى جهان ارتباط دارد ، و مسأله انتظار يك مسأله طايفه‌اى و منطقه‌اى و مربوط به گوشه‌اى از جهان نيست ؛ بلكه مسأله تمام زمين و تمام جهان و انقلاب جهانى مطرح است ؛ مسأله مهدويت با حكومت آل بويه و سلطنت صفويه ، با فرض اينكه برنامه كار آنها تا حدودى به نظام حكومت اسلام نزديك بوده و احكام اسلام و نظام اسلام را تا آنجايى كه حكومت و استبداد آنها در مخاطره قرار نگيرد ، پياده مىكردند ، ارتباط ندارد .\r\nدر مسأله آمادگى براى ظهور حضرت مهدى عليه السلام ، بايستى غير از منطقهء حكومت آل بويه و صفويه وضع ساير مناطق و امكانات بسيار ديگر را نيز درنظر\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nگرفت ، تا معلوم شود كه اين ظهور در آن زمان‌ها انجام‌پذير نبوده است . علاوه بر آن‌كه حضور آن حضرت يك ظهورى است كه حصول تمام شرايط و زمينه‌ها و وقت آن را ، فقط خدا مىداند .\r\nهمچنين از نظر جنگ و فتنه و فساد و بيدادگرى و خونريزى ، وضع منطقه خاصى را نمىتوان درنظر گرفت و شرايط ظهور را مساعد شمرد ؛ زيرا هميشه كم و بيش اين حوادث بوده و هست ، در منطقه‌اى حكومت شر و ظلم و فساد وجود دارد و در منطقه ديگر حكومت بالنسبه معتدل‌تر به چشم مىخورد . اينها مناسباتى نيست كه در آن ، ظهور كلى عدل و آرامش و نظام اصلح صورت‌پذير باشد .\r\nدر جنگ‌هاى صليبى ، ظلم و جور به اصطلاح عرفى حتى در مناطق طرفين وجود نداشت ، اگرچه ظلم و جور به معناى حقيقى وجود داشت - چون همه آن حكومت‌ها بر اساس استضعاف و استبداد بودند - امّا رشد جوامع به حدّى نبود كه آن را درك كنند ، و سنگينى و فشارى را كه آن حكومت‌ها بر روح انسان دارد ، احساس نمايند ؛ و معدودى هم از مردمان آشنا با منطق حقيقى قرآن ، اگرچه درك مىكردند ، ولى در اقليت محض بودند و جنگ‌هايى را هم كه آتشش روشن بود ، عدل و حق‌خواهى مىشمردند .\r\nدر هجوم مغول نيز وضع به همين‌گونه بود ، تأسيس حكومت جهانى اسلام و انقلاب عظيم توحيدى آن ، امكان‌پذير نبود و همان مردمى كه گرفتار اين حمله بودند ، اين مسايل عالى را درك نمىكردند .\r\nبر افرادى كه به نسبت از اخيار شمرده مىشدند ، افكار ضعيف‌پرور و از بين برنده شهامت و شجاعت و طرز تفكّر درون‌گراى صوفيانه مسلّط بود ، كه از عالم پهناور اسلام ، حال مقاومت و دفاع از چنين يورشى را سلب كرده بود ؛ چنان‌كه داستان قتل شيخ \" نجم الدين صوفى \" در مسجد جامع و اهانت‌هايى كه از جانب\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nمغول به قرآن مجيد و مقدسات اسلام شد ، نمونه‌اى از اين وضع اسفناك و افكار منحرف و راكد مسلمانان است .\r\nغرض اين‌كه : زمينه براى حكومت جهانى اسلام فراهم نبود ، نه افكار و انديشه‌ها و سطح بينش و بصيرت و رشد مردم آماده بود ، و نه مردم حاضر به فداكارى و همكارى در اين سطح جهانى بودند .\r\nچنان‌كه گفتيم ، ما نمىتوانيم اين شرايط را از هر جهت به دست بياوريم و حصول تمام آن مقدمات را در يك عصر معين پيش‌بينى كنيم كه مثلًا : در چند قرن و چند هزار سال فراهم مىشود ، و اينكه بشر بايد چه كلاس‌ها و مكتب‌هايى را ببيند و چه رژيم‌هايى را پشت سر بگذارد ، و از اينكه آنها بتوانند اصلاحات را در سطح واحد و به نفع تمام بشريت انجام دهند ، مأيوس گردد و خود را براى استقبال از آن عصر علم و پاكى و عصر فضيلت و عدالت آماده كند .\r\nحضرت اميرالمؤمنين عليه السلام مىفرمايد :\r\n« ما أَطْوَلَ هذَا الْعَناءَ وَأَبْعَدَ هذَا الرَّجآءَ » ؛ « 1 »\r\n« چه طولانى و دراز است اين رنج و چه دور است اين اميد » .\r\nاين همه اخبار ، كه در آنها اين جمله وارد شده است :\r\n« يَمْلَأُ اللَّهُ بِهِ الْأَرْضَ قِسْطاً وَعَدْلًا بَعْدَ ما مُلِئَتْ ظُلْماً وَجَوْراً » ؛ « 2 »\r\n« خدا پر مىكند به وسيله او زمين را از قسط و عدل بعد از اينكه پر شده باشد از ظلم و جور » .\r\nو مانند اين فرمايش اميرالمؤمنين عليه السلام كه مىفرمايد :\r\n\r\n\r\n","description":"","footnote":"\r\n( 1 ) . نهج البلاغه ، صبحى صالح ، خطبه 187 .\r\n( 2 ) . منتخب الاثر ، ف 2 ، ب 1 .\r\n","page_name":" 315 ","page_number":315},
  {"content":"\r\n\r\n« ذاكَ حَيْثُ تَكُونُ ضَرْبَةُ السَّيْفِ عَلَى الْمُؤْمِنِ أَهْوَنَ مِنَ الدّرْهَمِ مِنْ حِلّهِ .\r\nذاكَ حَيْثُ يَكُونُ الْمُعْطى أَعْظَمَ أَجْراً مِنَ الْمُعْطِي . ذاكَ حَيْثُ تَسْكَرُونَ مِنْ غَيْرِ شَرابٍ ؛ بَلْ مِنَ النّعْمَةِ وَالنَّعِيمِ ، وَتَحْلِفُونَ مِنْ غَيْرِ اضْطِرارٍ وَتَكْذِبُونَ مِنْ غَيْرِ إِحْراجٍ . ذاكَ إِذا عَضَّكُمُ الْبَلآءُ كَما يَعَضُّ الْقَتَبُ غارِبَ الْبَعِيرِ » ؛ « 1 »\r\n« اين ( ظهور و فرج ) هنگامى به وقوع مىپيوندد كه ضربت شمشير بر مؤمن آسان‌تر است از به دست آوردن يك درهم حلال ؛ اين وقتى است كه عطا شونده ، اجر و مزدش ، از عطا كننده عظيم‌تر باشد . اين هنگامى است كه مست مىگرديد از غير شراب ؛ بلكه از نعمت و نعمى ، و سوگند ياد مىكنيد نه از روى ناچارى دورغ مىگوييد ، و نه از جهت ضرورت . اين در زمانى است كه بلا شما را بگزد ، چنان‌كه پالان كوهان شتر را مىگزد » .\r\nاين احاديث دورنمايى از وضع آن زمان است . امّا چه اسباب و شرايطى فراهم مىشود كه در زمين پر از ظلم و جور شود ، و اين سختىها و تغييرات پيش بيايد و اين اسباب و شرايط ، مقدماتش از چه زمان فراهم مىشود ؟ به نظر مىرسد كه مرور اعصار و تحولات و پيدايش مكتب‌هاى گوناگون و رژيم‌ها و نظامات در قرن‌ها و دوران‌ها ، اين اسباب را آماده مىسازند و جهان را براى اين ظهور عظيم آماده مىنمايند .\r\n\" نلدسن \" بدون توجّه و بررسى اين دقايق و نكات و جواب موضوع يا با توجّه به اينها و به صورت مغرضانه ، مانند آن‌كه علايم و نشانىهاى ظهور آشكار شده باشد و امام عليه السلام ظاهر نشده باشد ، در اينجا سخن گفته است و افكار افراد بىاطّلاع\r\n\r\n\r\n","description":"","footnote":"\r\n( 1 ) . نهج البلاغه ، صبحى صالح ، خطبه 187 .\r\n","page_name":" 316 ","page_number":316},
  {"content":"\r\n\r\nو شيعه‌نشناس را گمراه كرده و تحقيق و بررسى را بدنام ساخته است .\r\nبديهى است مسلمانان آگاه در مورد نوشته‌ها و كتاب‌هاى خاورشناسان ، كه بيشتر يا مغرض يا بىاطّلاع هستند ، به دستور :\r\n« فَبَشّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ اولئِكَ الَّذِينَ هَداهُمُ اللَّهُ وَاولئِكَ هُمْ أُولُوا الْأَلْبابِ » ؛ « 1 »\r\n« ( اى رسول ما ) بشارت رحمت ده بر آن بندگانى كه چون سخن بشنوند ، نيكوتر آن را عمل كنند ، آن كسانى كه خدا آنان را به لطف خاص خود هدايت فرموده و آنان نيز به حقيقت ، خردمندان عالمند » .\r\nلطف اللَّه صافى گلپايگانى\r\n28 جمادى الاولى 1398 ه ق\r\nمطابق 15 خرداد 1357 ه ش\r\n\r\n\r\n","description":"","footnote":"\r\n( 1 ) . سوره زمر ، آيه 17 و 18 .\r\n","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nباورداشت مهدويت\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nباورداشت مهدويت\r\nبدون شّك \" عقيده به مهدويت \" و اعتقاد به ظهور حضرت مهدى عليه السلام به عنوان منجى عالم بشريت ، باورى صرفاً اسلامى است كه براساس كتاب و سنّت پديد آمده و همگى مسلمانان پيشين و پسين ، بر آن اتّفاق نظر دارند و حتّى گروهى از بزرگان و صاحب نظران به متواتر بودن « 1 » احاديث وارده در اين باب حكم نموده‌اند .\r\nاين باورداشت ، به عنوان انديشه‌اى اسلامى ، بر پايه قوىترين برهان‌هاى نقلى و عقلى استوار است و بررسى تاريخ و شواهد بسيار آن ، بهترين تأييد بر صحّت متانت آن به شمار مىرود و هيچ يك از مسلمانان - چه از شيعيان و چه از اهل سنّت - به انكار يا تشكيك در آن نپرداخته است ، مگر برخى از افراد تازه به دوران رسيده كه تحت تأثير تبليغات غربيان قرار گرفته و در دام‌هاى استعمار گرفتار آمده و فرهنگ را جز با انكار الهام و روايات قطعيه و يا تعريف و تأويل آن در چهارچوب مقاصد منكرين ديانت و مادّى گرايان تفسير و تحليل نمىكنند .\r\n\r\n\r\n","description":"","footnote":"\r\n( 1 ) . متواتر به معنى \" پياپى \" ؛ و در اصطلاح حديث‌شناسى ، به احاديث متعدّده‌اى گفته مىشود كه روايت كنندگان آن در هر طبقه ، به گونه‌اى زياد باشند كه از مجموع روايات آنها \" علم عادى \" به صدور آن كلام از معصوم عليه السلام حاصل آيد . به عبارت ديگر : اختلاف راويان و تعدّد آنها در نقل يك‌خبر از معصوم عليه السلام به حدّى باشد كه توافق آنان بر \" كذب \" و همدستى آنان در \" جعل خبر \" ممكن نباشد .\r\n","page_name":" 321 ","page_number":321},
  {"content":"\r\n\r\nاين كژانديشان بدين وسيله كوشيدند تا درى را بگشايند كه اگر - خداى نخواسته - گشوده گشت ، ديگر راهى براى اعتماد بر سنّت و استناد به آن و اطمينان به ظاهر كتاب و سنّت باقى نمىماند و آيين شريف اسلام و دعوت پيامبر صلى الله عليه و آله براساس خواسته بدعت‌گذاران و هواپرستان ، دست‌خوش تغيير و تحريف قرار مىگيرد .\r\nبه راستى اگر چنين رواياتى كه بزرگان علم حديث و كارآزمودگان و نام‌آوران اين رشته در گذشته و حال به تواتر و قطعى بودن آنها تصريح كرده‌اند ، بتواند مورد انكار و ترديد قرار گيرد ، پس وضع و حال ديگر رواياتى كه \" خبر واحد \" « 1 » شمرده مىشوند ، يا حداقل در اين درجه از اعتبار نيستند ، چه خواهد بود ؟\r\nگروهى از انديشمندان اسلامى نسبت به اين‌گونه منحرفين از كتاب و سنّت ، كه با جرأت و جسارت نسبت به ساحت قدس خداوند و پيامبر گرامىاش عليه السلام ، به ايجاد شكّ و ترديد و تحريف در اصل مسلّم مهدويت پرداخته‌اند ، اعلام خطر نموده و كتاب‌ها و مقالاتى را در ردّ و ابطال نظريات آنان نگاشته‌اند .\r\nآنچه مسلّم است اينكه : در پس پردهء اين توطئه ، جز دست‌هاى پليد كسانى كه درصدد سست كردن اعتقادات مسلمانان و خدشه‌دار كردن متون اسلامى هستند ، دستى را نمىتوان ديد . در گذشته همين التزام و اعتقاد و پايبندى مردم به كتاب و سنّت پاك پيامبر صلى الله عليه و آله بود ، كه دشمنان و استعمارگران را از نفوذ در كشورهاى اسلامى باز مىداشت و راه سلطه بر اين بلاد را بر روى آنان مىبست و اكنون نيز به\r\n\r\n\r\n","description":"","footnote":"\r\n( 1 ) . \" خبر واحد \" ؛ خبرى است كه نقل كننده آن ، يك يا چند \" راوى \" باشد ، تا آنجا كه به حدّ \" تواتر \" نرسيده باشد . و در اصطلاح حديث‌شناسى ، تقسيم‌بندىهاى مختلف و اقسام گوناگونى دارد . مشهورترين اقسام آن در رابطه با \" راوى \" عبارتند از : « صحيح ، حسن ، موثّق و ضعيف » .\r\n","page_name":" 322 ","page_number":322},
  {"content":"\r\n\r\nخوبى پيداست كه چيزى جز سست شدن همين مبانى اعتقادى و كم شدن پايبندىها به قرآن مجيد و روايات شريفه نيست ، كه راه نفوذ و سلطه را بر بيگانگان گشوده است ! خداوند ما را از فتنه‌هاى گمراهان و هواپرستان و مزدوران استعمار در امان بدارد .\r\nقابل ذكر اينكه : در تضعيف \" باور مهدويت \" و احاديث مربوط به آن ، اثرى از پيشگامان اهل سنّت نيست و در بين صحابه قرن اوّل هجرى و تابعين نيز ذكرى از آن به ميان نيامده است . و خنده‌آور است كه اين بىخبران و غرب‌باوران - كه به شدّت از شناخت حقايق اسلامى و فهم مصالح مسلمين دور هستند - گاهى دايه مهربان‌تر از مادر شده ، و اين عقيده را سبب اختلاف و درگيرى بين مسلمانان و قيام عليه حكومت‌ها و موجب تبليغات سياسى دانسته‌اند و گاهى نيز به برخى اختلافاتى كه بين پاره‌اى از احاديث اين باب است ، استناد كرده‌اند . « 1 » و همه اينها ، از عجيب و غريب‌ترين نوع استدلالاتى است كه در ردّ سنّت شريف نبوى صلى الله عليه و آله به آن تمسك شده است . از آن رو كه :\r\nاوّلًا : بر وقوع ذكر اين عقيده بين صحابه و تابعين صدر اوّل اسلام ، و بر اينكه خود پيامبر صلى الله عليه و آله اولين پايگاه براى نشر \" عقيده به مهدويت \" در بين مسلمانان بوده‌اند ، چه دليلى قوىتر و محكم‌تر از وجود خود اين احاديث متواتره ، در اصلىترين و معتبرترين كتاب‌هاى اهل سنّت است ؟ !\r\n\r\n\r\n","description":"","footnote":"\r\n( 1 ) . از جمله اين اختلافات ، اختلاف بر سر نامِ \" پدر \" بزرگوار حضرت مهدى عليه السلام است كه در پاره‌اى از روايات اهل سنّت ، عبارتِ « اسم ابيه اسم ابى » به حديث مشهور پيامبر اكرم صلى الله عليه و آله : « اسمه اسمى وكنيته كنيتى » افزوده شده است . به اين معنا كه : « نام مهدى همنام من ، و كنيه او همانند كنيه من ، و اسم پدر او مانند اسم پدر من است » و يا اختلاف بر سر زمان تولد و مدت عمر و علامات قبل از ظهور ، كه همگى اين موارد در خود مدارك اهل سنّت قابل بررسى بوده و نظر مشهور شيعه نيز بر طبق احاديث وارده در همان كتاب‌ها قابل اثبات است .\r\n","page_name":" 323 ","page_number":323},
  {"content":"\r\n\r\nو چه برهانى روشن‌تر از اجماع علماى مسلمين ، و اين‌كه آنان هيچ كس از مدعيان مهدويت را با استناد به \" عدم صحّت ظهور مهدى عليه السلام \" ردّ نكرده‌اند ؛ بلكه در ردّ ادّعاى چنان افرادى ، به \" عدم وجود صفات و نشانه‌هاى خاص مهدى عليه السلام در آنها \" استناد كرده‌اند ، چنان‌كه حكايت \" محمّد بن عجلان \" با \" جعفر بن سليمان \" و آنچه فقيهان و اشراف اهل مدينه درباره آنان گفته‌اند ، شاهدى آشكار در اين زمينه به شمار مىرود . « 1 » پس اگر اين همه احاديث ، با توجّه به فراوانى و تواترى كه دارند و با عنايت به اجماع و اتفاقى كه از ناحيه علماى اسلامى بر مضمون اين احاديث صورت گرفته است ، نتواند دليل بر صحّت و استوارى \" عقيده به مهدويت \" باشد ، پس به كدامين دليل مىتوان استناد كرد ؟ و درستى انتساب كدامين عقيده اسلامى به صحابه و پيامبر اكرم صلى الله عليه و آله را مىتوان اثبات نمود ؟\r\nثانياً : شايد هرگز هيچ عقيده و يا اصلى را نتوان يافت كه بر سر آن اختلاف و درگيرى و نزاع صورت نگرفته باشد . حتّى مىتوان گفت كه : نزاع‌ها و درگيرىها پيرامون مسائل خداشناسى و نبوّت پيامبران الهى عليهم السلام نيز ، بيش از مسئله\r\n\r\n\r\n","description":"","footnote":"\r\n( 1 ) . جريان محمّد بن عجلان در كتاب \" البرهان في علامت مهدى آخرالزمان \" ص 174 نقل شده است . محمّد بن عجلان يكى از فقهاى مدينه بود كه در زمان حكومت بنى عباس با مردى به نام محمّد بن عبداللَّه محض كه از نسل امام حسن مجتبى عليه السلام بود ، بيعت كرد . منصور ، خليفه عباسى كه بسيارى از سادات حسنى را به جرم مخالفت با دستگاه حكومت كشته بود ، محمّد بن عجلان را احضار كرد و بعد از تحقيق درباره بيعت او با محمّد بن عبداللَّه ، دستور داد كه دست او را ببرند ، و گفت : اين دستى كه با دشمن من بيعت كرده است ، بايد بريده شود . فقهاى مدينه وساطت كردند و گفتند : اين مرد تقصيرى ندارد ؛ چون فقيه است و برطبق روايات خيال كرده كه محمّد بن عبداللَّه بن محض ، همان \" مهدى امّت \" است . از اين رو با او بيعت كرده و قصد دشمنى با تو را نداشته است .\r\n","page_name":" 324 ","page_number":324},
  {"content":"\r\n\r\n\" مهدويت \" به وقوع پيوسته است ، چنان‌كه بين مكتب اشاعره و غير آنان ، و بين پيروان مذاهب اهل سنّت ( شافعى ، حنفى ، حنبلى ، مالكى ) و غير آنان ، درگيرىها ؛ بلكه جنگ‌هاى خونين بسيار اتفاق افتاده است .\r\nبلكه مىشود گفت : بر سر مفاهيمى همچون \" عدالت \" و \" امنيت \" و ساير مفاهيمى كه همه انسان‌ها بر لزوم آن اتّفاق نظر دارند ، و بر سر تحقّق آنها و يا دفع كسانى كه آنها را وسيله‌اى براى مقاصد سياسى خويش قرار مىدادند ، جنگ‌هاى خانمان برانداز و معركه‌هاى خونينى در گرفته است . و چه بسا كه تعداد قربانيان بشريت ، كه به اسم \" اقامه حقّ \" و \" رعايت عدالت و برابرى \" و \" حمايت از آزادى انسان و حقوق او \" به خاك و خون غلطيده‌اند ، بيشتر از تعداد قربانيان هر موضوع و عنوان ديگرى باشد .\r\nنتيجه اينكه : پوشيده شدن حقّ به باطل ، و عرضه باطل به جاى حقّ ، اگرچه از طرف اهل باطل و منحرفين ، بسيار صورت مىگيرد ؛ لكن به حقّ ضررى نمىرساند و خدشه‌اى وارد نمىكند ، چنان‌كه خداوند بزرگ مىفرمايد :\r\n« بَلْ نَقْذِفُ بِالْحَقّ عَلَى الْباطِلِ فَيَدْمَغُهُ فَإِذا هُوَ زاهِقٌ وَلَكُمُ الْوَيْلُ مِمّا تَصِفُونَ » ؛ « 1 »\r\n« بلكه ما حقّ را بر باطل مىافكنيم تا آن را در هم شكافد و باطل را نابود گرداند ، آن زمان باطل از بين رونده و باطل‌شدنى است ، و واى بر شما از آنچه درباره خداوند توصيف مىكنيد » .\r\nعلاوه بر اينكه بايد توجّه داشت : فريب خوردن عوام و قبول ادعاى دروغين\r\n\r\n\r\n","description":"","footnote":"\r\n( 1 ) . سوره انبياء ، آيه 18 .\r\n","page_name":" 325 ","page_number":325},
  {"content":"\r\n\r\nدجّال‌گونه‌هاى مدّعى مهدويت « 1 » توسّط آنان ، در بيشتر موارد به خاطر عدم آشنايى آنان به نشانه‌هاى حضرت مهدى عليه السلام و نسب شريف ايشان و ويژگىهاى خاصّى است كه براى ايشان در احاديث گوناگون « 2 » مورد تصريح قرار گرفته است ، و گرنه در اين باب ، جايى براى گمراهى و گمراه ساختن ديگران وجود ندارد .\r\nاين وظيفه علما و انديشمندان است كه \" عقيده به مهدويت \" را تبيين كنند و هدف‌هاى آن را به مردم بشناسانند و ويژگىها و نشانه‌هايى را كه به وسيله آنها \" حضرت مهدى موعود عليه السلام \" از دغل‌پيشگان مدّعى \" مقام مهدويت \" باز شناخته مىشود ، براى توده مسلمانان برشمارند و توضيح دهند .\r\nثالثاً : يكى از فرق‌هايى كه بين احاديث متواتره و غيره متواتره « 3 » وجود دارد ، اين است كه : در \" متواتر لفظى تفصيلى \" « 4 » يقين و باور قطعى نسبت به صدور آن حديثِ معين از ناحيه معصومين عليهم السلام - به عين همان كلمات و الفاظِ موجود در متن حديث - حاصل مىشود و در چنين حديثى ممكن نيست اختلاف و تعارض ايجاد\r\n\r\n\r\n","description":"","footnote":"\r\n( 1 ) . تعداد كسانى كه در طى تاريخ اسلام ، ادّعاى مهدويت داشته و به انگيزه‌هاى مختلف ، به‌دروغ خود را \" قائم آل محمّد عليهم السلام \" معرّفى كرده‌اند ، يا برخى از مريدان آنها ، اين عنوان را به دروغ بر ايشان تبليغ و ترويج كرده‌اند ، بيش از پنجاه نفر مىباشد .\r\n( 2 ) . براى شناختن اين خصوصيات ، از حيث اصل و نسب و سيماى ظاهرى و كيفيت اخلاق‌و رفتار ، و از حيث علامات و معجزات و نحوه ظهور و حكومت آن بزرگوار ، مىتوان به كتاب‌هايى كه در اين باب نوشته شده ؛ همچون مهدى موعود ، منتخب الاثر و . . . مراجعه نمود .\r\n( 3 ) . غير متواتر ؛ اعمّ از خبر يك يا چند راوى ، و اعمّ از اينكه قراينى بر صحّت و صدور آن ازمعصوم عليه السلام وجود داشته يا نداشته باشد ، تعبيرى ديگر از همان \" خبر واحد \" است .\r\n( 4 ) . احاديث بسيارى با اسناد گوناگون و به وسيله راويان مختلف ، از معصومين عليهم السلام نقل‌شده‌اند ؛ امّا همگى آنها از حيث مضمون و لفظ كاملًا يكسان بوده و در تعابير و كلمات ، هيچ اختلافى با هم ندارند ؛ چنان‌كه همه اين راويان ، اتّفاق دارند بر اينكه : از پيغمبر صلى الله عليه و آله شنيدم كه فرمود : « انّى تارك فيكم الثقلين ، كتاب اللَّه و عترتى » .\r\n","page_name":" 326 ","page_number":326},
  {"content":"\r\n\r\nشود ، مگر توسط حديث متواتر ديگرى كه با همين خصوصيات ، مفاد معنايى خلاف « 1 » حديث اوّل داشته باشد ؛ كه در اين صورت بايد به وسيله ايجاد موافقت بين دو معنا و جمع بين دو حديث به وسيله حمل عام بر خاص ( تخصيص عام ) و حمل مطلق بر مقيد ( تقييد مطلق ) و يا حمل ظاهر بر اظهر ( تقديم اظهر ) و مانند اينها ، تنافى و اختلافِ ظاهرى و ابتدايى بين دو روايات را حل كرد .\r\nاگر چنين جمعى ممكن نبود ، ظاهر هر دو روايت از اعتبار ساقط گرديده و هيچ كدام صلاحيت براى استناد حكمى به آن را نخواهد داشت .\r\nامّا در \" متواتر اجمالى \" « 2 » ؛ اختلاف و تعارضى كه در عبارات و متون احاديث هست ، مشكلى ايجاد نمىكند ؛ بلكه به آن روايتى كه از همه روايت‌هاى آن مجموعه ، اخصّ است و شمول كمترى دارد ، اخذ مىشود .\r\n\r\n\r\n","description":"","footnote":"\r\n( 1 ) . اين مخالفت بين دو حديث متواتر ، به گونه‌اى نيست كه با هم تضادّ و تناقضى داشته باشند . بلكه يكى از آن دو به عنوان شرط يا قيد يا خصوصيّتى زايد بر ديگرى ، قابل جمع با آن مىباشد .\r\n( 2 ) . احاديث متعدّده‌اى كه اگرچه در الفاظ و تعابيرشان اختلافاتى وجود دارد ؛ امّا به خاطر كثرت‌راويان ، به گونه‌اى هستند كه مىتوان علم اجمالى پيدا كرد به اينكه حداقل يكى از آنها با همين الفاظ و كلمات وارده در حديث از معصوم عليه السلام صادر گرديده است . مثلًا در بعضى از اين‌گونه روايات آمده است كه : خبرى كه راوى مؤمن آن را نقل كرده باشد ، حجت است . و در بعضى ديگر آمده است : خبرى كه راوى آن راستگو باشد ، حجت است . در بعضى ديگر آمده است : خبرى كه روايت كننده آن ، عادل باشد ، حجت است .\r\nدر اينجا علم پيدا مىكنيم كه حداقل يكى از اين روايت‌ها ، صحيح و صادر شده از معصوم است . حال در اين ميان ، روايتى را كه خاص‌تر از بقيّهء روايات است ، و شمول كمترى دارد ، و به عبارت ديگر : بقيه روايات هم آن را به نوعى تأييد مىكنند ، اختيار كرده و به مضمونش عمل مىنماييم . در مثال مذكور ، آخرين دسته اين روايات ؛ يعنى حجّت بودن \" خبر عادل \" است ؛ زيرا اگر راوى عادل باشد ، حتماً مؤمن و راستگو هم هست ، و دو دسته قبلى آن را شامل مىشوند .\r\n","page_name":" 327 ","page_number":327},
  {"content":"\r\n\r\nامّا در \" متواتر معنوى \" « 1 » ؛ به قدر مشترك همه احاديث و مضمونى كه در همگى آنها تكرار شده و مورد اتّفاق كلّ آن مجموعه است ، أخذ مىشود .\r\nبنابراين ، اختلاف داشتن متن و مضمون احاديث ، زيانى به متواتر بودن آنها نمىزند ؛ بلكه در احاديث غير متواتر نيز ، اين اختلاف متن ، ضررى به صحّت آن \" حديث صحيحى \" كه بين آنهاست ، وارد نمىكند ؛ زيرا در اين صورت هم روايت صحيح‌تر ، و روايتى كه به خاطر مطابقت مضمون آن با كتاب يا سنّت قطعى يا به خاطر قوى بودن متن حديث يا به خاطر تأييد مضمون آن توسّط شواهد و قراينى خاصّ ، نسبت به حديث ديگر متعارض با آن ، رجحان و برترى دارد ، مورد عمل قرار مىگيرد .\r\nاين امور را ، جز كسانى كه در علم حديث‌شناسى داراى تجربه و مهارت كافى باشند ، باز نمىشناسند ، و اگر جز اين بود و به خاطر كمترين تعارض و اختلافى بايد همه احاديث متعارض كنار گذاشته مىشد ، لازم بود كه كلّيه روايات يا حداقل اغلب آنها ، از درجه اعتبار ساقط باشند ، كه نتيجه‌اش تغيير چهره دين اسلام در اكثر احكام شرعى و دستورات فقهى بود ؛ زيرا كمتر موضوعى در عقايد و احكام و تاريخ\r\n\r\n\r\n","description":"","footnote":"\r\n( 1 ) . مجموعه‌اى از احاديث كه همگى بر معنايى خاصّ يا حكمى معين \" دلالت مشترك \" دارند ، اگرچه در الفاظ و تعابير با يكديگر اختلاف دارند . به شكلى كه در بين اين مجموعه ، هيچ حديثى را نتوان يافت كه به طور قطع و يقين ، مضمون و متن و الفاظش ، همگى از ناحيه معصوم عليه السلام صادر شده است .\r\nمثل روايت‌هايى كه دربارهء كيفيت جنگ هاى اميرالمؤمنين على عليه السلام با الفاظ و تعابير و مضامين گوناگون وارد شده‌اند ، ولى همگى آنها در اثبات شجاعت بىنظير براى مولا على عليه السلام متفّق هستند و مثل حكايات فراوان و نقل‌هاى متفاوتى كه دربارهء بخشش و كرم حاتم طايى در كتاب‌هاى مختلف وجود دارد كه از همگى آنها به آنه كه قدر مشترك و مضمون عامّ بين همهء آنهاست ، يقين و علم قطعى پيدا مىشود و آن ، وجود حاتم در زمانى كه زمان‌هاى گذشته و دارا بودن جود و بخشش بسيار توسط او مىباشد .\r\n","page_name":" 328 ","page_number":328},
  {"content":"\r\n\r\nو تفسير قرآن كريم و مانند آنها پيدا مىشد ، كه احاديث وارد شده در آن موضوع ، بدون اختلاف و تعارض باشند ؛ اگرچه تعارضى \" ناپايدار \" به \" عموم و خصوص \" يا \" اطلاق و تقييد \" .\r\nبنابراين ، در از بين بردن اين تعارضات ابتدايى كه در گفتگوهاى عادى مردم نيز وجود دارد ، و در تشخيص حديث درست از نادرست و حديث قوىّ از ضعيف و روايت معتبر از غير معتبر ، تنها راه اين است كه به قواعد و مقرراتى كه در نزد عُقلا و انديشمندان معتبر است ، استناد گردد و به خبرگان و اشخاص صلاحيت‌دار رجوع شود و بدين وسيله بعضى از احاديث را به بعضى ديگر بازگردانده و در صورت امكان جمع بين روايات و عمل به روايتى كه از نظر سندى يا مضمونى قوّت و متانت بيشتر دارد ، يا با قرآن كريم و سنّت ثابت شده و مانند آن ، موافق‌تر است ، به اين قاعده عمل شود و از ردّ كردن روايت و ناديده گرفتن آن خوددارى گردد .\r\nنتيجه كلام اينكه : اخبار و رواياتى كه درباره \" مهدويت \" از معصومين عليهم السلام وارد شده ، همگى بايد در پرتو چنين قواعدى بحث و بررسى شود ، چنان‌كه احاديث متواتره‌اى داريم ، مورد عمل قرار گيرد ، و در اخبار غير متواتره نيز ، بعضى به بعضى تقويت شده ، و برخى ، برخى ديگر را تفسير كند ، و اگر خبر ضعيفى هم هست ، ملاحظه شواهد و قرائن و بقيه موارد تأييدِ معتبر ، در آن عمل شود .\r\nاز اين رو مىتوان گفت : هيچ كسى احاديث وارده در باب \" عقيده به مهدويت \" را مردود و شبهه‌دار نمىپندارد ، مگر ناآگاهانِ به صناعت حديث شناسى ، يا آگاهانى كه تحت تأثير تبليغات باطل و فتنه‌هاى گمراهى آفرين استعمارگران ، با سنّت پيامبر صلى الله عليه و آله به دشمنى برخاسته‌اند .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nالهام‌گيرى از باورداشت مهدويت\r\nبر كسى پوشيده نيست كه عقيده به ظهور حضرت مهدى عليه السلام ، عقيده‌اى است كه اميد مىآفريند و نشاط و تلاش ايجاد مىكند ، سستى و نااميدى و كسالت را از بين مىبرد ، حركت‌هاى اصلاح‌گرانه و اسلام‌خواهانه را تشويق مىكند ، و جان‌هاى شورنده بر استكبار و استضعاف را تقويت مىنمايد .\r\n[ دين 
  ] اسلام هنوز به كمال اهداف خويش نرسيده و به مرحله تحقّق همه آرمان‌هايى كه براى جامه عمل پوشاندن به آنها آمده است ، دست نيافته است .\r\nآينده از آنِ اسلام است و ناگزير بايد روزى فرا برسد كه اسلام عزيز بر همه گيتى حكمروا باشد و همه ستمگرىها و حق‌ّكشىها را از بين ببرد .\r\nدنيا به زودى به دامن اسلام پناه خواهد آورد و نياز دنيا به اسلام هر روز ظاهرتر از روز پيش به چشم مىخورد . نور اسلام هر روز روشن‌تر ، و پرتوى آن هر روز درخشان‌تر از قبل در همه دنيا احساس مىشود .\r\nشكست نظام‌هاى استكبارى رايج و فروپاشى احزاب شرك‌آلود غير انسانى ، و عدم موفّقيت برنامه‌هاى اقتصادى و سياسى آنان در گسترش امنيت و آسايش مردمى ، و ناكام ماندن اين سياست‌ها در تحقّق اهداف انسانى ، و از بين بردن جهل و ستم و كينه‌جويىها و نژادپرستىها ، روز به روز دل‌ها را براى قبول اسلام آماده‌تر ساخته و مردم دنيا را براى پذيرش برنامه‌هاى الهى آن - كه يگانه راه حلّ مشكلات بشريت است - مشتاق‌تر مىسازد .\r\nبشريتِ سرگردان امروز ، هرگز گمشدهء خود را در نظام‌هاى شرقى و غربى نيافته و نخواهد يافت ؛ بلكه اين نظام‌ها و مكتب‌هاى غير الهى ، براى انسانِ امروز دست آوردى جز فروماندگى بيشتر و دشوارتر شدن كارها و مشكلات و فزونى فحشا ، منكرات ، فساد ، گردن‌فرازى و استكبار نداشته است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\" اعتقاد به مهدويت \" درك ما را نسبت به \" كرامت انسان \" بيدار مىكند و اين باور را كه : « زمين ، نه از آنِ ستم‌پيشگان و استعمارگران ؛ بلكه از آنِ خداست ، و فرجام كار براى تقواپيشگان است و خداوند آخرين پيامبر و رسول گرامىاش حضرت محمّد صلى الله عليه و آله را با هدايت و آيين حقّ براى غلبه بر تمامى اديان تاريخ فرستاده است » تقويت مىكند و دوستى حقيقت و عدالت و نيكوكارى را در دل‌هاى ما جاى مىدهد و ما را براى برترى بخشيدن به كلمه توحيد و برپا داشتن حدود الهى و اجراى حكم و قانون اسلام ، به نهضت و قيام وا مىدارد و پيوند ما را با مبادى و اصول اسلامى پايدار مىسازد و در عمل به مسؤوليت‌هايى كه برعهده داريم ، مورد بازخواست قرار مىدهد .\r\nخداى تبارك و تعالى - كه راستگوترين است - در اين باره مىفرمايد :\r\n« هُوَ الَّذِى أَرْسَلَ رَسُولَهُ بِالْهُدى وَدِينِ الْحَقّ لِيُظْهِرَهُ عَلَى الدّينِ كُلّهِ وَلَوْ كَرِهَ الْمُشْرِكُونَ » ؛ « 1 »\r\n« اوست كه رسول گرامىاش را با هدايت و آيين حقّ فرستاد تا آن را بر همه دين‌ها برترى بخشد ، اگرچه ناخوشايند مشركين باشد » .\r\nو مىفرمايد :\r\n« وَعَدَ اللَّهُ الَّذِينَ آمَنُوا مِنكُمْ وَعَمِلُوا الصّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِن قَبْلِهِمْ وَلَيُمَكّنَنَّ لَهُمْ دِينَهُمُ الَّذِي ارْتَضى لَهُمْ وَلَيُبَدّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِى لا يُشْرِكُونَ بِى شَيْئاً وَمَن كَفَرَ بَعْدَ\r\n\r\n\r\n","description":"","footnote":"\r\n( 1 ) . سوره توبه ، آيه 33 .\r\n","page_name":" 331 ","page_number":331},
  {"content":"\r\n\r\nذلِكَ فأُولئِكَ هُمُ الْفاسِقُونَ » ؛ « 1 »\r\n« خداوند به كسانى از شما كه ايمان آورند و عمل شايسته انجام دهند ، وعده داده است كه آنان را در زمين به خلافت رساند ، چنان‌كه پيشينيان آنان را خلافت بخشيد و دينى را كه بر ايشان پسنديده است ، اقتدار و تمكين دهد و ترس و هراس را به آرامش و امنيت تبديل كند ، تا تنها مرا بپرستند و چيزى را شريك و همتاى من قرار ندهند ، و هركس بعد از آن ، كفر ورزد از فاسقان به شمار آيد » .\r\nو چنان‌كه مىفرمايد :\r\n« وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوارِثِينَ » ؛ « 2 »\r\n« ما مىخواهيم بر مستضعفين زمين منّت گذاريم و آنان را پيشوايان مردم و وارثان زمين قرار دهيم » .\r\nو باز چنان‌كه مىفرمايد :\r\n« وَلَقَدْ سَبَقَتْ كَلِمَتُنا لِعِبادِنَا الْمُرْسَلِينَ * إِنَّهُمْ لَهُمُ الْمَنصُورُونَ * وَإِنَّ جُندَنا لَهُمُ الْغالِبُونَ » ؛ « 3 »\r\n« كلمه و تقدير ما از ابتدا درباره بندگان رسالت يافته خود - قبل از انگيزش آنان به پيامبرى - بر اين قرار گرفته كه همانا آنان يارى شدگانند و لشكريان ما پيروزمند و غلبه يافتگانند » .\r\n\r\n\r\n","description":"","footnote":"\r\n( 1 ) . سوره نور ، آيه 55 .\r\n( 2 ) . سوره قصص ، آيه 5 .\r\n( 3 ) . سوره صافات ، آيه 171 - 173 .\r\n","page_name":" 332 ","page_number":332},
  {"content":"\r\n\r\n\r\nاساس عقيده به مهدويت\r\nاساس در عقيده به مهدويت و غلبه اسلام بر تمامى اديان و منتهى شدن سير طبيعى دنيا به حاكميت اسلام و فرامين الهى ، و يگانه شدن قوانين و نظام‌هاى موجود ، و خلافت مؤمنان و شايستگان در زمين ، و تبديل ترس و هراس بشريت به امان و امنيت ، و نابودى همه مظاهر استضعاف و استكبار ، همگى در همان نيروى اوّليه‌اى است كه به طرزى شگفت ، براى نابودى همه مظاهر شرك و استكبار و آزادسازى انسان از سلطه طواغيت و خارج ساختن بشريت از ذلّت بندگى مردم به سوى عزّت بندگى خداوند ، در نهاد دعوت اسلام و باور توحيدى و كلمه اخلاص به وديعت نهاده شده است .\r\nاينكه مىبينيم : دنيا به سوى جامعه‌اى يگانه و بين المللى و ادغام بعضى جوامع در بعضى ديگر و كاستن امتيازات سياسى و نظامى و نژادى در حركت است و دانش و پيشرفت صنعتى ؛ يگانه شدن بشريت و يكى شدن اقوام و مليت‌هاى مختلف را ميسّر ساخته است و توسعه ارتباطات و پيوندهاى بين ملّت‌ها و قوميت‌هاى گوناگون ، آن را مانند اهل شهرى ؛ بلكه محلّه‌اى واحد قرار داده است ؛ همگى زمينه‌ساز آينده‌اى درخشان ، بر اساس تعاليم اسلام و قرآن به شمار مىرود ؛ يعنى همان‌طور كه بشريت جامعه‌هاى قبيله‌اى را پشت سر نهاده و در حركت خويش ، به تأسيس جوامع شهرنشين ، براساس وحدت منطقه يا منافع سياسى يا اقتصادى يا نژادى رسيده است كه هر كدام خواستار غلبه و تسلّط بر ديگرى است ، يقيناً در همين سيرِ رو به رشد ، روزى از اين حكومت‌هاى جزئى و وحدت‌هاى ناچيز رهايى يافته و به وحدتى بزرگ و حكومتى الهى و جهانگير - كه هيچ اختصاصى به فرد يا طايفه يا منطقه يا نژادى مخصوص نخواهد داشت - دست پيدا خواهد كرد كه همانا حكومت اسلام و قرآن است ، حكومتى كه همگان را شامل\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمىشود و همه در آن مساوىاند .\r\nما مسلمانان ، همچنان كه همه خبرهاى غيبى خدا و پيامبر صلى الله عليه و آله را باور داريم و چنان‌كه به فرشتگان خدا و كتاب‌ها و پيامبران او ايمان داريم ، و آنچه را كه از جزئيات و تفاصيل معاد و بهشت و دوزخ و مانند آن - كه جز به وسيله وحى و خبر دادن پيامبر صلى الله عليه و آله قابل اثبات نيست - به ما خبر داده‌اند ، تصديق مىكنيم ، همين‌طور به وعده خداوند نيز - كه آن را در كتاب مجيدش خطاب به ايمان آورندگان و همه بشريت بيان فرموده و ما را زبان پيامبران و رسولانش نسبت به آن بشارت بخشيده ، و پيامبر راستگو و امين ما آن را به آگاهى ما رسانده است - ايمان داريم و نسبت به تحقّق اين وعده الهى در وراثت صالحان و حكومت اسلام و قرآن در تمام جهان ، ترديدى به خود راه نمىدهيم و از خدا مىخواهيم كه ما را بر اين عقيده و بر تمام مبادى و اصول اسلامى و باورهاى اصيل و صحيح ، پايدار و ثابت قدم بدارد .\r\n« رَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنكَ رَحْمَةً إِنَّكَ أَنتَ الْوَهّابُ » ؛ « 1 »\r\n« پروردگارا ! بعد از اينكه ما را هدايت فرمودى ، ضلالت و گمراهى را به دل‌هاى ما راه مده و از جانب خويش رحمتى خاصّ به ما عنايت كن ، كه همانا تو بسيار بخشنده و عنايت كننده‌اى » .\r\n\r\nكتاب‌هاى مستقل دربارهء مهدويت\r\nدانشمندان اسلامى همواره به روايات مربوط به حضرت مهدى عليه السلام اهتمامى خاص داشته و در استخراج و تحقيق و رساندن آنها به جامعه و محكم كردن ايمانِ به آنها در قلوب مردم ، سعى و تلاش فراوان داشته‌اند . از اين رو علاوه بر آوردن اين\r\n\r\n\r\n","description":"","footnote":"\r\n( 1 ) . سوره آل‌عمران ، آيه 8 .\r\n","page_name":" 334 ","page_number":334},
  {"content":"\r\n\r\nروايات در كتب \" سُنن \" و \" مَسانيد \" و \" جوامع \" و غيره ، كتاب‌هاى روايى مستقل و مجموعه‌هاى احاديث خاصّ در اين زمينه فراوان نگاشته‌اند .\r\nاز آن ميان ، ما به افزون از سى كتاب كه به شكل مستقلّ ، به كوشش بزرگان اهل سنّت در اين باره تأليف شده است ، آگاهى يافتيم كه به عنوان نمونه مىتوان از كتاب‌هاى \" البيان في اخبار صاحب الزمان \" و \" القول المختصر في علامات المهدى المنتظر عليه السلام \" و \" عقد الدرر \" و \" العرف الوردى \" و . . . نام برد . اين كتاب‌ها و نظاير آنها ، كمترين چيزى را كه اثبات مىكنند ، اين است كه \" باورداشتِ مهدويت \" باورى اسلامى است كه اساس آن به كتاب و سنّت نبوى صلى الله عليه و آله برمىگردد و همه پيشينيان و صحابه و تابعين به آن اعتقاد داشته‌اند و اختصاصى به مذهبى خاصّ از مذاهب مختلف مسلمين ندارد .\r\nاينكه خود اين عقيده ، يكى از دلايل قطعى بر پايان يافتن سلسله پيامبران الهى به وجود شريف پيامبر گرامى اسلام « حضرت محمّد صلى الله عليه و آله » است ، و اينكه آيين او هرگز نسخ نخواهد گشت و اينكه حضرت مهدى عليه السلام - چنان‌كه در كتاب \" المهدى \" از \" سنن ابوداود \" آمده و احاديث صحيحه متعدّدى به آن تصريح دارند - دوازدهمين جانشين اوست . آخرين نفر از جانشينانى است كه رسول گرامى اسلام صلى الله عليه و آله امّت خويش را به آمدن يكايك آنان بشارت بخشيده است و اين بشارات همگى در احاديث گوناگونى كه با سندهاى فراوان در \" مسند احمد بن حنبل \" و \" صحيح بخارى \" و \" صحيح مسلم \" و غير آنها نقل شده است ، مورد اعتراف همگان است .\r\nهركس بخواهد به ميزان قوّت و اعتبار آنچه كه مدرك و مستند مسلمانان در « عقيده به مهدويت » قرار گرفته ، آگاهى يابد و كثرت روايات اين باب ، و فراوانى مؤلّفين و جمع آورندگان آنها را دريابد ، و شهرت اين روايات در بين انديشمندان و دانشمندان اسلامى را غير قابل انكار بيند ، بايد به كتاب‌هاى \" جوامع \" ، \" سنن \" ،\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\" مسانيد \" و كتاب‌هاى \" تفسير \" ، \" تاريخ \" ، \" رجال \" ، \" فرهنگ‌نامه‌ها \" ، \" لغت‌نامه‌ها \" و غير آن مراجعه نمايد ، تا بفهمد كه برشمردن همه اين احاديث و كتاب‌هاى مربوطه كارى بسيار دشوار است .\r\nما در اين مختصر ، تنها درباره يكى از اين كتاب‌ها كه پيرامون اين موضوع نگاشته شده ، سخن مىگوييم و به عنوان نمونه‌اى از اين‌گونه تأليفات و به عنوان دليلى بر بسيارىِ چشمگير اين مطالب در كتاب‌هاى ديگر ، به بررسى آنچه در اين كتاب آمده است ، مىپردازيم . اين كتاب \" البرهان في علامات مهدى آخر الزمان عليه السلام \" « 1 » نام دارد .\r\nامّا كتاب و مؤلّف آن ، هر دو بىنياز از تعريف هستند ؛ زيرا خود كتاب از كتاب‌هاى مشهور و معروف است كه نسخه خطّى آن در چندين كتابخانه بزرگ موجود است و اخيراً چاپ جديدى از اين كتاب با استفاده از تصويربردارى از نسخه خطّى موجود در كتابخانه مسجدالحرام در مكّه مكرّمه عرضه شده است و ما خود نيز نسخه خطّى ديگرى از آن را كه در كتابخانهء مسجد اعظم قم - از يادگارهاى مرحوم مغفور آيت اللَّه العظمى بروجردى - حفظ و نگهدارى مىشود ، مشاهده كرده‌ايم .\r\nمؤلّف اين كتاب ، عالم بزرگ و محدث مشهور « على بن حسام الدين بن عبدالملك المتقى الشاذلى المدينىّ الهندى » متوفى به سال 977 هجرى قمرى است . وى نويسنده‌اى معروف است و شرح حالش در كتاب‌هايى كه پيرامون زندگىنامه‌هاى علما و بزرگان اهل سنّت نگاشته شده است ، موجود است . چنان‌كه\r\n\r\n\r\n","description":"","footnote":"\r\n( 1 ) . اين كتاب كه متأسفانه تاكنون به فارسى ترجمه نشده است ، داراى ابواب مختلف است كه در هر باب مجموعه‌اى از مشهورترين و معتبرترين روايات اهل سنّت ، درباره حضرت مهدى عليه السلام و خصوصيات آن حضرت و نشانه‌هاى ظهور ايشان جمع‌آورى شده است .\r\n","page_name":" 336 ","page_number":336},
  {"content":"\r\n\r\nدر مقدمه و نسخهء چاپ شدهء همين كتاب نيز شرح زندگانى و آثار و مقامات او درج گرديده است .\r\nبرخى از آنچه در اين كتاب آمده و برآنيم تا آگاهى مختصرى نسبت به آن پيدا كنيم ، عبارتند از : اسامى آن دسته از مشايخ و راويان و صاحبان كتاب‌هاى \" جامع \" ، \" سنن \" و \" مسانيد \" كه احاديث مربوط به \" عقيده به مهدويت \" را در كتاب‌هاى خويش روايت كرده‌اند ، و مؤلّف اين كتاب نيز روايات وارده را از ايشان نقل كرده است ، و نيز اسامى گروهى از علماى مشهور و تابعينى « 1 » كه پس از عهد پيامبر صلى الله عليه و آله اين احاديث و اخبار را روايت كرده‌اند و نيز اسامى گروهى از صحابه كه خود ، بدون واسطه از رسول اللَّه صلى الله عليه و آله نقل حديث كرده‌اند .\r\n\r\nاسامى مشايخ و اساتيد فن و صاحبان كتاب‌هاى جامع حديث\r\n1 - طبرانى 2 - ابونعيم اصفهانى 3 - خطيب بغدادى 4 - ابن ابىشيبه 5 - نعيم بن حمّاد ، يكى از اساتيد امام بخارى صاحب \" صحيح بخارى \" 6 - الحاكم 7 - احمد 8 - مارودى 9 - بزّاز 10 - ترمذى 11 - دارقطنى 12 - ابن ماجه 13 - ابويعلى موصلى 14 - ابن عساكر 15 - مسلم 16 - ثعلبى 17 - ابوداود 18 - ابن جوزى 19 - ابن ابىاسامه 20 - تمام بجلى 21 - رويانى 22 - ابن منده 23 - حسن بن‌سفيان شيبانى 24 - عثمان بن سعيد دانى 25 - ابوالحسن حوبى 26 - ابن كثير 27 - ابن سعد 28 - واقدى 29 - ابوبكر بن مقرى 30 - ابن مناوى 31 - ابوغنم كوفى 32 - ابن مردويه 33 - ابن خزيمه 34 - ابوعوانه 35 - ابوبكر اسكافى 36 - ديلمى 37 - قرطبى 38 - ابن\r\n\r\n\r\n","description":"","footnote":"\r\n( 1 ) . تابعين به كسانى گفته مىشود كه زمان پيامبر صلى الله عليه و آله را درك نكرده‌اند ؛ لكن با اصحاب و ياران‌نزديك پيامبر صلى الله عليه و آله كه پس از پيامبر مىزيسته‌اند ، همنشينى و مصاحبت داشته و از آنان نقل روايت نموده‌اند .\r\n","page_name":" 337 ","page_number":337},
  {"content":"\r\n\r\nلهيعه 39 - ابوبكر احمد بيهقى 40 - ابوالحسن آبرى 41 - ابن حبّان 42 - ابوبكر احمد بن محمّد بن عبداللَّه بن صدقه .\r\n\r\nاسامى برخى از مشاهير از تابعين\r\n1 - عاصم بن عمرو بجلى 2 - سعيد مسيّب 3 - ابوجعفر محمّد بن على الباقر عليه السلام 4 - اسحاق بن يحيى 5 - شهر بن حوشب 6 - زهرى 7 - مطر الورّاق 8 - طاووس 9 - صباح 10 - عمرو بن على 11 - مكحول 12 - كعب بن علقمه 13 - قتاده 14 - عبداللَّه بن حارث 15 - محمّد بن حبير 16 - ارطاة بن منذر 17 - حَكم بن عيينه 18 - ابوقبيل 19 - ابن ابىطلحه 20 - كثير بن مرّه 21 - ابن سيرين 22 - مجاهد 23 - خالد بن سعد 24 - ابومريم 25 - شريك 26 - ابوارطاة 27 - ضمرة بن حبيب 28 - حكم بن نافع 29 - خالد بن معدان 30 - محمّد بن حنفيه 31 - سدى 32 - سليمان بن عيسى 33 - بقية بن وليد 34 - وليد بن مسلم 35 - قيس بن جابر 36 - عمرو بن شعيب 37 - ابن شوذب 38 - دينار بن دينار 39 - معمّر 40 - فضل بن دكين 41 - سالم بن ابىجعد 42 - محمّد بن صامت 43 - حكيم بن سعد 44 - ابراهيم بن ميسره 45 - ابواميّه .\r\n\r\nاسامى روايت كنندگان درباره حضرت مهدى عليه السلام از اصحاب رسول خدا صلى الله عليه و آله\r\n1 - على بن ابىطالب 2 - عمار بن ياسر 3 - حذيفه يمانى 4 - ابوسعيد خدرى 5 - طلحة بن عبيداللَّه 6 - ابن عمر 7 - عبداللَّه بن مسعود 8 - جابر بن عبداللَّه 9 - عبدالرحمان بن عوف 10 - عمر بن خطّاب 11 - ابن عباس 12 - ابوهريره 13 - انس بن مالك 14 - ابوامامه 15 - هلالى 16 - ابوطفيل 17 - الحسن عليه السلام 18 - الحسين عليه السلام 19 - ثوبان 20 - ابى بن كعب 21 - جابر بن سمره 22 - جابر صدفى 23 - عبداللَّه بن عمرو بن عاص 24 - عمرو بن عاص 25 - امّ سلمه 26 - عايشه 27 - اسماء بنت عميس 28 -\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nامّ حبيبه .\r\nدر اينجا بعد از ذكر اسامى ، به خاطر افزايش آگاهى خواننده و خالى نبودن اين نوشتار از متون اين احاديث و نيز به منظور كسب ثواب و اجرى كه در احاديثى مانند :\r\n« مَنْ حَفِظَ مِنْ أُمَّتِي أَرْبَعِينَ حَدِيثاً حَشَرَهُ اللَّهُ يَوْمَ الْقِيامَةِ فَقِيهاً » ؛ « 1 »\r\n« هر كس از امّت من ، چهل حديث را حفظ نمايد ، خداوند روز قيامت ، او را به عنوان فقيه محشور مىفرمايد » .\r\nوعده داده شده است ، « 2 » درصدد برآمديم كه چهل حديث از احاديث نقل شده در اين كتاب را - كه افزون از دويست حديث مىباشد - در اين نوشتار ذكر نماييم .\r\nو ما توفيقى الّا باللَّه .\r\n\r\n\r\n","description":"","footnote":"\r\n( 1 ) . از فرمايشات رسول اللَّه صلى الله عليه و آله .\r\n( 2 ) . از شافعى نقل شده است كه درباره اين‌گونه احاديث گفت : مراد از اين چهل حديث ، احاديثىاست كه درباره فضايل و مناقب على بن ابىطالب عليه السلام وارد شده است . در همين زمينه ، داستان عجيبى از احمد بن حنبل نيز نقل شده است كه طالبين آن مىتوانند به كتاب اربعين از شيخ ابوالفتح محمّد بن احمد بن ابىالفوارس متوفّى سال 412 هجرى قمرى مراجعه نمايند .\r\n","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\n\r\nچهل حديث پيرامون باورداشت مهدويت\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nچهل حديث\r\n1 - احمد و ابن ابىشيبه و ابن ماجه و نعيم بن حمّاد در كتاب \" فتن \" ، از على عليه السلام نقل كرده‌اند كه آن حضرت فرمود : رسول خدا صلى الله عليه و آله فرمودند :\r\n« الْمَهْدِيُّ مِنّا أَهْلُ الْبَيْتِ ، يُصْلِحُهُ اللَّهُ فِي لَيْلَةٍ » ؛ « 1 »\r\n« مهدى عليه السلام از ما اهل بيت است ، خداوند امر او را در يك شب اصلاح خواهد فرمود » .\r\n2 - ابوداود و ابن ماجه و طبرانى و حاكم ، از امّ سلمه روايت كرده‌اند كه گفت :\r\nشنيدم رسول خدا صلى الله عليه و آله مىفرمايد :\r\n« الْمَهْدِيُّ مِنْ عِتْرَتِي ، مِنْ وُلْدِ فاطِمَةَ » ؛ « 2 »\r\n« مهدى عليه السلام از سلاله من است ، از فرزندان فاطمه عليها السلام » .\r\n3 - حاكم و ابن ماجه و ابونعيم ، از انس بن مالك روايت كرده‌اند كه وى گفت :\r\nشنيدم رسول خدا صلى الله عليه و آله مىفرمايد :\r\n« نَحْنُ سَبْعَةٌ وُلْدِ عَبْدِالْمُطَّلِبِ سادَةُ أَهْلِ الْجَنَّةِ : أَنَا وَحَمْزَةُ وَعَلِيُّ وَجَعْفَرُ\r\n\r\n\r\n","description":"","footnote":"\r\n( 1 ) . ص 89 ، باب 2 ، ح 1 .\r\n( 2 ) . ص 89 ، باب 2 ، حديث 2 .\r\n","page_name":" 343 ","page_number":343},
  {"content":"\r\n\r\nوَالْحَسَنُ وَالْحُسَيْنُ وَالْمَهْدِيُّ » ؛ « 1 »\r\n« ما هفت نفر از فرزندان عبدالمطلب ، سروران اهل بهشت هستيم : من و حمزه و على و جعفر و حسن و حسين و مهدى » .\r\n4 - ترمذى به طريق صحيح از ابوهريره نقل كرده است كه گفت : رسول خدا صلى الله عليه و آله فرمود :\r\n« لَوْ لَمْ يَبْقَ مِنَ الدُّنْيا إِلّا يَوْمٌ ، لَطَوَّلَ اللَّهُ ذلِكَ الْيَوْمَ ، حَتّى يَلِيَ الْمَهْدِيُّ » ؛ « 2 »\r\n« اگر از عمر دنيا جز يك روز باقى نماند ، خداوند آن روز را آنقدر طولانى مىكند كه مهدى عليه السلام در پى آيد » .\r\n5 - طبرانى در الاوسط از طريق عمرو بن على روايتى را از على بن ابىطالب عليه السلام نقل كرده كه از پيامبر صلى الله عليه و آله سؤال كرد :\r\n« أَ مِنَّا الْمَهْدِيُّ أَمْ مِنْ غَيْرِنا يا رَسُولَ اللَّهِ ؟ قالَ : بَلْ مِنّا ؛ بِنا يَخْتِمُ اللَّهُ كَما بِنا فَتَحَ ، وَبِنا يَسْتَنْقِذُونَ مِنَ الشّرْكِ ، وَبِنا يُؤَلّفُ اللَّهُ بَيْنَ قُلُوبِهِمْ بَعْدَ عَداوَةِ الشّرْكِ » ؛ « 3 »\r\n« آيا مهدى از بين ماست يا از بين ديگران ؟ يا رسول اللَّه ! در جواب فرمود :\r\nبلكه از ماست ، خداوند همچنان‌كه به ما آغاز فرمود ، به ما هم ختم خواهد كرد . به وسيله ماست كه مردم از شرك نجات مىيابند ، به وسيلهء ماست كه خداوند بين دل‌هاى مردم الفت و پيوند ايجاد مىكند ، بعد از آنكه به دشمنى حاصله از شرك ، بينشان جدايى افتاده باشد » .\r\n\r\n\r\n","description":"","footnote":"\r\n( 1 ) . ص 89 ، باب 2 ، حديث 3 .\r\n( 2 ) . ص 90 ، باب 2 ، حديث 5 .\r\n( 3 ) . ص 91 ، باب 2 ، حديث 7 .\r\n","page_name":" 344 ","page_number":344},
  {"content":"\r\n\r\n6 - نعيم بن حمّاد و ابونعيم از طريق مكحول از على بن ابىطالب عليه السلام روايت كرده‌اند كه فرمود :\r\n« قُلْتُ : يا رَسُولَ اللَّهِ ! أَ مِنّا آلُ مُحَمَّدٍ الْمَهْدِيُّ أَمْ مِنْ غَيْرِنا ؟ فَقالَ : لا بَلْ مِنّا ، يَخْتِمُ اللَّهُ بِهِ الدّينَ كَما فَتَحَ بِنا ، يُنْقِذُونَ مِنَ الْفِتْنَةِ كَما أَنْقَذُوا مِنَ الشّرْكِ ، وَبِنا يُؤَلّفُ اللَّهُ بَيْنَ قُلُوبِهِمْ ، وَبِنا يُصْبِحُونَ بَعْدَ عَداوَةِ الْفِتْنَةِ إِخْواناً كَما أَصْبَحُوا بَعْدَ عَداوَةِ الشّرْكِ إِخْواناً فِي دِينِهِمْ » ؛ « 1 »\r\n« گفتم : اى رسول خدا ! آيا مهدى عليه السلام از بين ما آل محمّد صلى الله عليه و آله است يا از بين غير ما ؟ فرمود : نه بلكه از بين ماست ، خداوند دين را همچنان‌كه گشود ، به وجود او ختم خواهد كرد ، مردم به وسيله ما از فتنه نجات مىيابند چنان‌كه از شرك نجات يافتند ، و به وسيله ماست كه خداوند بين دل‌هاى مردم الفت و پيوند ايجاد مىكند ، و به وسيله ماست كه مردم بعد از دشمنىِ برخاسته از فتنه ، با يكديگر برادر شدند » .\r\n7 - حارث بن ابى اسامه و ابونعيم از ابوسعيد نقل كرده‌اند كه گفت : رسول خدا صلى الله عليه و آله فرمود :\r\n« لَتَمْلَأَنَّ الْأَرْضَ ظُلْماً وَعُدْواناً ، ثُمَّ لَيَخْرَجَنَّ رَجُلٌ مِنْ أَهْلِ بَيْتِي حَتّى يَمْلَأَها قِسْطاً وَعَدْلًا كَما مُلِئَتْ عُدْواناً وَظُلْماً » ؛ « 2 »\r\n« زمين پر از ستم و دشمنى مىشود و به درستى ، مردى از اهل بيت من قيام خواهد كرد تا زمين را از عدل و داد پر كند چنان‌كه پر از دشمنى و ستم شده باشد » .\r\n8 - طبرانى در كتاب « الكبير » و ابونعيم از ابن مسعود نقل كرده‌اند كه گفت :\r\n\r\n\r\n","description":"","footnote":"\r\n( 1 ) . ص 91 ، باب 2 ، حديث 8 .\r\n( 2 ) . ص 91 و 92 ، باب 2 ، حديث 10 .\r\n","page_name":" 345 ","page_number":345},
  {"content":"\r\n\r\nرسول اللَّه صلى الله عليه و آله فرمود :\r\n« يَخْرُجُ رَجُلٌ مِنْ أَهْلِ بَيْتِي ، يُواطِئ اسْمُهُ اسْمِي وَخُلْقُهُ خُلْقِي ، يَمْلَأُها قِسْطاً وَعَدْلًا كَما مُلِئَتْ ظُلْماً وَجَوْراً » ؛ « 1 »\r\n« مردى از اهل بيت من قيام خواهد كرد ، اسمش همانند اسم من و اخلاقش همانند اخلاق من است ، او زمين را پر از عدل و داد كند ، چنان‌كه پر از ظلم و جور شده باشد » .\r\n9 - ابونعيم از حذيفه نقل كرده است كه گفت : رسول اللَّه صلى الله عليه و آله فرمود :\r\n« وَيْحَ هذِهِ الْأُمَّةَ مِنْ مُلُوكٍ جَبابِرَةٍ ، يَقْتُلُونَ وَيُخِيفُونَ الْمُطِيعِينَ إِلّا مَنْ أَظْهَرَ طاعَتَهُمْ ؛ فَالْمُؤْمِنُ التَّقِيُّ لَيُصانَهُمْ بِلِسانِهِ ، وَيَفِرُّ مِنْهُمْ بِقَلْبِهِ وَجَنانِهِ .\r\nفَإِذا أَرادَ اللَّهُ تَعالى أَنْ يُعِيدَ الْإِسْلامَ عَزِيزاً قَصَمَ كُلّ جَبّارٍ عَنِيدٍ ، وَهُوَ الْقادِرُ عَلى ما يَشآءُ أَنْ يُصْلِحَ أُمَّةً بَعْدَ فَسادِها . يا حُذَيْفَةُ ! لَوْ لَمْ يَبْقَ مِنَ الدُّنْيا إِلّا يَوْمٌ ، لَطَوَّلَ اللَّهُ ذلِكَ الْيَوْمَ حَتّى يَمْلِكَ مِنْ أَهْلِ بَيْتِي رَجُلٌ ، تَجْرِي الْمَلاحِمَ عَلى يَدَيْهِ ، وَيُظْهِرُ الْإِسْلامَ وَلا يُخْلِفُ وَعْدَهُ ، وَهُوَ سَرِيعُ الْحِسابِ » ؛ « 2 »\r\n« واى بر اين امّت از پادشاهان ستمگر ! مردم را مىكشند و اطاعت كنندگان پروردگار را مىترسانند ، مگر كسى را كه فرمان‌برى و اطاعت از آنان را اظهار كند . پس انسان باايمان و پرهيزكار بايد با زبانش با آنان بسازد ؛ امّا در قلب و با جوارحش از آنان بگريزد . پس اگر خداى بزرگ بخواهد اسلام را عزيز گرداند ، هر ستمگر عناد پيشه‌اى را درهم خواهد شكست و او بر\r\n\r\n\r\n","description":"","footnote":"\r\n( 1 ) . ص 92 ، باب 2 ، حديث 11 .\r\n( 2 ) . ص 92 ، باب 2 ، حديث 12 .\r\n","page_name":" 346 ","page_number":346},
  {"content":"\r\n\r\nآنچه بخواهد تواناست و مىتواند امّت را بعد از تباهى اصلاح فرمايد - و حالشان را نيكو گرداند - اى حذيفه ! اگر از عمر دنيا جز يك روز باقى نمانده باشد ، خداوند همان يك روز را آن‌چنان طولانى خواهد كرد كه مردى از اهل بيت من به حكومت رسد ، به دست او پيشامدهايى عجيب به وقوع مىپيوندد و خداوند - به دست او - اسلام را پيروز مىكند و در وعده‌هايش خلاف نمىكند و او محاسبه‌گرى سريع است » .\r\n10 - حسن بن سفيان و ابونعيم از ابوهريره نقل كرده‌اند كه گفت :\r\nرسول خدا صلى الله عليه و آله فرمود :\r\n« لَوْ لَمْ يَبْقَ مِنَ الدُّنْيا إِلّا لَيْلَةً ، لَيَمْلِكُ فِيها رَجُلٌ مِنْ أَهْلِ بَيْتِي » ؛ « 1 »\r\n« اگر از عمر دنيا جز يك شب باقى نمانده باشد ، خداوند در همان يك شب ، مردى از اهل بيت مرا به حكومت خواهد رسانيد » .\r\n11 - رويانى در كتاب مسند خويش و ابونعيم از حذيفه نقل كرده‌اند كه گفت :\r\nرسول خدا صلى الله عليه و آله فرمود :\r\n« الْمَهْدِيُّ رَجُلٌ مِنْ وُلْدِي ، لَوْنُهُ لَوْنٌ عَرَبِيٌّ ، وَجِسْمُهُ اسْرآئِيلِيٌّ ، عَلى خَدّهِ الْأَيْمَنِ خالٌ كَأَنَّهُ كَوْكَبٌ دُرّيٌّ ، يَمْلَأُ الْأَرْضَ عَدْلًا كَما مُلِئَتْ جَوْراً وَظُلْماً ، يَرْضى فِي خِلافَتِهِ أَهْلُ الْأَرْضِ وَأَهْلِ السَّمآءِ وَالطَّيْرِ فِي الْجَوّ » ؛ « 2 »\r\n« مهدى عليه السلام مردى از فرزندان من است ، رنگ رخساره‌اش ، رنگ عرب‌ها و اندامش ، اندام اسرائيلىهاست ، « 3 » بر گونهء راستش خالى هست كه مانند ستاره‌اى درخشان است . زمين را از عدالت پر مىسازد چنان‌كه از ستم\r\n\r\n\r\n","description":"","footnote":"\r\n( 1 ) . ص 92 ، باب 2 ، حديث 13 .\r\n( 2 ) . ص 93 و 94 ، باب 2 ، حديث 16 .\r\n( 3 ) . يعنى از نظر جثّه و طول قامت مثل آنهاست .\r\n","page_name":" 347 ","page_number":347},
  {"content":"\r\n\r\nو حقّ كشى پر شده باشد . در زمان خلافت و رهبرى او ، زمينيان و آسمانيان و پرندگان فضا راضى و خوشنود خواهند بود » .\r\n12 - ابونعيم از حسين عليه السلام روايت كرده است كه همانا پيامبر صلى الله عليه و آله به فاطمهء زهرا عليها السلام فرمودند :\r\n« يا بُنَيَّةُ ! الْمَهْدِيُّ مِنْ وُلْدِكِ » ؛ « 1 »\r\n« اى دخترك من ! مهدى از فرزندان توست » .\r\n13 - ابن عساكر از حسين عليه السلام روايت كرده است كه همانا پيامبر صلى الله عليه و آله فرمود :\r\n« ابْشِرِي يا فاطِمَةُ ! الْمَهْدِيُّ مِنْكِ » ؛ « 2 »\r\n« اى فاطمه ! تو را بشارت باد كه مهدى عليه السلام از نسل تو است » .\r\n14 - طبرانى در كتاب الكبير و ابونعيم از هلال - يا هلالى - نقل كرده‌اند كه پيامبر صلى الله عليه و آله به فاطمه عليها السلام فرمود :\r\n« وَالَّذِي بَعَثَنِي بِالْحَقّ مِنْهُما - يَعْنِي الْحَسَنِ وَالْحُسَيْنِ - مَهْدِيُ هذِهِ الْأُمَّةِ .\r\nإِذا صارَتْ الدُّنْيا هَرَجاً وَمَرَجاً ، وَتَظاهَرَتْ الْفِتَنُ وَتَقَطَّعَتْ السُّبُلَ ، وَأَغارَ بَعْضُهُمْ عَلى بَعْضٍ ، فَلا كَبِيرٌ يَرْحَمُ صَغِيراً وَلا صَغِيرٌ يُوَقّرُ كَبِيراً ، يَبْعَثُ اللَّهُ عِنْدَ ذلِكَ مِنْهُما مَنْ يَفْتَحُ حُصُونَ الضَّلّاةِ وَقُلُوباً غَفَلا ؛ يَقُومُ بِالدّينِ فِي آخَرِ الزَّمانِ ، كَما قُمْتُ بِهِ فِي أَوَّلِ الزَّمانِ ، وَيَمْلَأُ الدُّنْيا عَدْلًا كَما مُلِئَتْ جَوْراً » ؛ « 3 »\r\n« سوگند به آن‌كه مرا به حقيقت مبعوث گردانيد ! مهدى اين امّت از نسل اين دو نفر است - اشاره به حسن و حسين عليهما السلام - زمانى كه دنيا آشفته گردد\r\n\r\n\r\n","description":"","footnote":"\r\n( 1 ) . ص 94 ، باب 2 ، حديث 17 .\r\n( 2 ) . ص 94 ، باب 2 ، حديث 17 .\r\n( 3 ) . ص 94 و 95 ، باب 2 ، حديث 19 .\r\n","page_name":" 348 ","page_number":348},
  {"content":"\r\n\r\nو فتنه‌ها ظاهر شوند و راه‌ها كوتاه گردند و برخى مردم بر برخى ديگر هجوم آورند كه نه بزرگسالان به خردسالان رحم كنند و نه خردسالان به بزرگسالان احترام نهند ، در آن زمان خداوند از نسل اين دو ، كسى را بر مىانگيزد كه حصارهاى گمراهى را مىگشايد و دل‌هاى غفلت زده را بيدا مىكند و در آخرالزمان دين را به پا مىدارد ، چنان‌كه من در ابتدا آن را به پا داشتم و دنيا را از عدالت پر مىسازد چنان‌كه از ستم پر شده باشد » .\r\n15 - نيز او ( نعيم بن حمّاد ) از على عليه السلام و عايشه از پيامبر صلى الله عليه و آله نقل كرده است كه فرمود :\r\n« الْمَهْدِيُّ رَجُلٌ مِنْ عِتْرَتِي ، يُقاتِلُ عَلى سُنَّتِي كَما قاتَلَتُ أَنَا عَلَى الْوَحْيِ » ؛ « 1 »\r\n« مهدى مردى از خاندان من است ، او بر طبق سنّت من - با مخالفين - مىجنگد چنان‌كه من بر طبق وحى الهى مىجنگيدم » .\r\n16 - نيز او ( نعيم بن حمّاد ) از على عليه السلام نقل كرده است كه فرمود :\r\n« الْمَهْدِيُّ رَجُلٌ مِنّا مِنْ وُلْدِ فاطِمَة » ؛ « 2 »\r\n« مهدى عليه السلام مردى از - نسل - ما از فرزندان فاطمه عليها السلام است » .\r\n17 - طبرانى از عوف بن مالك نقل كرده است كه پيامبر صلى الله عليه و آله فرمود :\r\n« يَجِيءُ فِتْنَةً غَبْراءَ مُظْلَمَةً ، تَتْبَعُ الْفِتَنُ بَعْضُها بَعْضاً حَتّى يَخْرُجَ رَجُلٌ مِنْ أَهْلِ بَيْتِي يُقالُ لَهُ الْمَهْدِيُّ ؛ فَإِنْ أَدْرَكْتَهُ فَاتَّبِعْهُ وَكُنْ مِنَ الْمُهْتَدِينَ » ؛ « 3 »\r\n« فتنه‌اى سخت تيره و تاريك فرا مىرسد ، فتنه‌ها پشت سر هم - بر مردم -\r\n\r\n\r\n","description":"","footnote":"\r\n( 1 ) . ص 95 ، باب 2 ، حديث 21 .\r\n( 2 ) . ص 95 ، باب 2 ، حديث 23 .\r\n( 3 ) . ص 103 ، باب 4 ، فصل 1 ، حديث 2 .\r\n","page_name":" 349 ","page_number":349},
  {"content":"\r\n\r\nوارد مىشوند ، تا اينكه مردى از اهل بيت من قيام كند كه مهدى خوانده مىشود . اگر او را دريافتى پيروى او باش تا از هدايت يافتگان باشى » .\r\n18 - دانى از حكم بن عُيينه نقل كرده است كه گفت : به محمّد بن على عرضه داشتم : شنيدم كه از نسل شما مردى ظهور مىكند كه در اين امّت عدالت را برپا مىدارد ، فرمود :\r\n« إِنّا نَرْجُو ما يَرْجُو النّاسُ ، وَإِنّا نَرْجُو ما لَمْ يَبْقَ مِنَ الدُّنْيا إِلّا يَوْمٌ لَطَوَّلَ اللَّهُ ذلِكَ الْيَوْمَ حَتّى يَكُونَ ما تَرْجُوهُ هذِهِ الْأُمَّةُ ، وَقَبْلَ ذلِكَ فِتَنِ شَرّ ؛ فِتْنَةً يُمْسِي الرَّجُلُ مُؤْمِناً وَيُصْبِحُ كافِراً ، وَيُصْبِحُ مُؤْمِناً وَيُمْسِي كافِراً ، فَمَنْ أَدْرَكَ ذلِكَ مِنْكُمْ فَلْيَتَّقِ اللَّهَ وَلْيَكُنْ مِنْ إِجْلاسِ بَيْتِهِ » ؛ « 1 »\r\n« همانا ما به همان چيزى كه مردم اميد دارند ، اميد بسته‌ايم و اميدواريم كه اگر از عمر دنيا جز يك روز باقى نمانده باشد ، خداوند همان يك روز را آن‌چنان طولانى كند كه آنچه را اين امّت به آن اميد بسته‌اند ، تحقق پذيرد و قبل از آن بدترين فتنه‌ها پديد مىآيد ، چنان‌كه شخصى از برخى مردم ، در شب مؤمن است و صبح كه مىشود كافر شده است ، يا در صبح مؤمن است و شب كه مىرسد كافر گرديده است ، پس اگر كسى از شما به چنين فتنه‌اى گرفتار شد ، بايد تقواى الهى پيشه كند و بايد كناره‌گزينى و خانه‌نشينى اختيار كند » .\r\n19 - امام ابوعبداللَّه نعيم بن حماد در كتاب الفتن از عمار بن ياسر نقل كرده است :\r\n« إِذا قُتِلَتِ النَّفْسُ الزَّكِيَّةُ ، وَأَخُوهُ تَقْتُلُ بِمَكَّةَ ضَيْعَةً ، نادى مُنادٍ مِنَ السَّمآءِ :\r\n\r\n\r\n","description":"","footnote":"\r\n( 1 ) . ص 104 ، باب 4 ، فصل 1 ، حديث 7 .\r\n","page_name":" 350 ","page_number":350},
  {"content":"\r\n\r\nأَنَّ أَمِيرَكُمْ فُلانٌ وَذلِكَ الْمَهْدِيُّ الَّذِي يَمْلَأُ الْأَرْضَ حَقّاً وَعَدْلًا » ؛ « 1 »\r\n« زمانى كه نفس زكيه كشته شود و برادرش در مكّه به نبردى شديد پردازد ، ندا دهنده‌اى از آسمان ندا دهد كه امير و فرمانرواى شما فلانى است و او همان مهدى است ؛ كسى كه زمين را از حقيقت و عدالت آكنده سازد » .\r\n20 - طبرانى در كتاب الاوسط از طلحة بن عبيداللَّه ، از پيامبر صلى الله عليه و آله روايت كرده است :\r\n« سَتَكُونُ فِتْنَةً لا يَهْدَأُ مِنْها جانِبٌ إِلّا جاشَ مِنْها جانِبٌ ، حَتّى يُنادِي مُنادٍ مِنَ السَّمآءِ : أَنَّ أَمِيرَكُمْ فُلانٌ » ؛ « 2 »\r\n« فتنه‌اى خواهد بود ، هنوز طرفى از اين فتنه آرام نگرفته كه طرف ديگرى بر مىشورد - قسمتى از آن آرامش نيابد مگر آن‌كه قسمتى ديگر از آن برمىآشوبد - تا آن‌كه ندا دهنده‌اى از آسمان ندا در مىدهد : همانا امير و فرمانرواى شما فلانى است » .\r\n21 - ابونعيم و خطيب در كتاب \" تلخيص المتشابه \" از ابن عمر نقل كرده‌اند كه گفت : رسول خدا صلى الله عليه و آله فرمود :\r\n« يَخْرُجُ الْمَهْدِيُّ وَعَلى رَأْسِهِ مَلَكٌ يُنادِي : إِنَّ هذا مَهْدِيُّ فَاتَّبِعُوهُ » ؛ « 3 »\r\n« مهدى قيام مىكند در حالى كه بالاى سر او فرشته‌اى ندا مىدهد : اين مهدى است از او پيروى كنيد » .\r\n22 - ابونعيم از على عليه السلام روايت كرده كه فرمود :\r\n« إِذا نادى مُنادٍ مِنَ السَّمآءِ : أَنَّ الْحَقَّ فِي آلِ مُحَمَّدٍ ، فَعِنْدَ ذلِكَ يَظْهَرُ\r\n\r\n\r\n","description":"","footnote":"\r\n( 1 ) . ص 112 ، باب 4 ، فصل 2 ، حديث 7 .\r\n( 2 ) . ص 71 ، باب 2 ، حديث 1 .\r\n( 3 ) . ص 72 ، باب 2 ، حديث 2 .\r\n","page_name":" 351 ","page_number":351},
  {"content":"\r\n\r\nالْمَهْدِيُّ عَلى أَفْواهِ النّاسِ وَيَشْرَبُونَ حُبَّهُ ، وَلا يَكُونُ لَهُمْ ذِكْرٌ غَيْرُهُ » ؛ « 1 »\r\n« زمانى كه ندادهنده‌اى از آسمان ندا مىدهد كه : حقّ در خاندان محمّد صلى الله عليه و آله است . در آن هنگام نام مهدى بر زبان‌هاى مردم آشكار مىگردد و محبّت او را به دل مىگيرند و از غير او ياد نمىكنند » .\r\n23 - نيز او ( نعيم بن حماد ) از شهر بن حوشب نقل كرده است كه گفت : رسول خدا صلى الله عليه و آله فرمود :\r\n« فِي الْمُحَرَّمِ يُنادِي مُنادٍ مِنَ السَّمآءِ : أَلا إِنَّ صَفْوَةَ اللَّهِ مِنْ [ خَلْقِهِ فُلانٌ 
  ] فَاسْمَعُوا لَهُ ، أَطِيعُوهُ فِي سَنَةِ الصَّوْتِ الْمُعْمَعَةِ » ؛ « 2 »\r\n« در ماه محرم ، ندا كننده‌اى از آسمان ندا مىدهد : آگاه باشيد كه برگزيده خدا - از ميان خلايق - فلانى است ، پس فرمانش را گوش كنيد و از او اطاعت كنيد در سالى كه جنگ‌ها و فتنه‌ها فراوان است و سالِ صداى آسمانى است » .\r\n24 - از اميرالمؤمنين على بن ابىطالب عليه السلام نقل شده است كه فرمود :\r\n« تُخْتَلَفُ ثَلاثُ راياتٍ : رايَةٌ بِالْمَغْرِبِ وَرايَةٌ بِالْجَزِيرَةِ وَرايَةٌ بِالشّامِ ؛ تَدُومُ الْفِتْنَةُ بَيْنَهُمْ سَنَةً . ثُمَّ ذَكَرَ خُرُوجَ السُّفْيانِيّ وَما يَفْعَلُهُ مِنَ الظُّلْمِ وَالْجَوْرِ ، ثُمَّ ذَكَرَ خُرُوجَ الْمَهْدِيّ وَمُبايَعَةَ النّاسِ لَهُ بَيْنَ الرُّكْنِ وَالْمَقامِ ، وَقالَ : يَسِيرُ بِالْجُيُوشِ حَتّى يَسِيرَ بِوادِى الْقُرى فِي هُدُوءٍ وَرِفْقٍ ، وَيَلْحَقُهُ هُناكَ ابْنُ عَمّهِ الْحَسَنِيُّ فِي اثْنَي عَشَرَ أَلْفِ فارِسٍ ، فَيَقُولُ لَهُ : يَابْنَ عَمّ ! أَنَا أَحَقُّ بِهذَا الْجَيْشِ مِنْكَ ، أَنَا ابْنُ الْحَسَنِ وَأَنَا الْمَهْدِيُّ . فَيَقُولُ لَهُ الْمَهْدِيُّ : بَلْ أَنَا\r\n\r\n\r\n","description":"","footnote":"\r\n( 1 ) . ص 73 ، باب 1 ، حديث 4 .\r\n( 2 ) . ص 75 ، باب 1 ، حديث 9 .\r\n","page_name":" 352 ","page_number":352},
  {"content":"\r\n\r\nالْمَهْدِيُّ . فَيَقُولُ لَهُ الْحَسَنِيُّ : هَلْ لَكَ مِنْ آيَةٍ فَأُبايِعُكَ ؟ فَيُومِئُ الْمَهْدِيُّ إِلَى الطَّيْرِ فَيَسْقُطُ عَلى يَدَيْهِ ، وَيَغْرِسُ قُضَيْباً فِي بُقْعَةٍ مِنَ الْأَرْضِ فَيُخْضَرُ وَيُورَقُ ، فَيَقُولُ لَهُ الْحَسَنِيُّ : يَابَنْ عَمّي هِيَ لَكَ » ؛ « 1 »\r\n« سه پرچم به مخالفت با يكديگر برافراشته شود ؛ پرچمى در مغرب و پرچمى در عربستان و پرچمى در شام ، و فتنه و جنگ بين آنها يك سال طول مىكشد - سپس از قيام سفيانى و ظلم و ستمى كه بر مردم روا مىدارد ، ياد كرد و پس از آن از ظهور و قيام حضرت مهدى عليه السلام و بيعت كردن مردم با او در بين ركن و مقام ياد نمود - و فرمود : لشكريان خويش را حركت مىدهد تا در كمال آرامش و مدارا به وادى القرى مىرسند . در آنجا پسرعمويش « 2 » سيّد حسنى همراه با دوازده هزار سوار به او مىرسد و مىگويد : اى پسرعمو ! من به فرماندهى اين لشكر سزاوارتر از تو هستم ؛ زيرا من فرزند امام حسن عليه السلام هستم و مهدى من هستم . حضرت مهدى عليه السلام به او مىفرمايد : بلكه من مهدى هستم . حسنى مىگويد : آيا تو را نشانه و معجزه‌اى هست تا با تو بيعت كنم ؟ پس حضرت مهدى عليه السلام به پرنده‌اى اشاره مىنمايد و پرنده در دست‌هايش قرار مىگيرد و نِى خشكى را مىگيرد و در زمين مىكارد - بلافاصله - سبز مىشود و برگ مىدهد . آن زمان « سيد حسنى » به او عرض مىكند : اى پسر عموى من !\r\n\r\n\r\n","description":"","footnote":"\r\n( 1 ) . ص 76 و 77 ، باب 1 ، حديث 15 .\r\n( 2 ) . از اينكه در اين روايت ، چند مورد تصريح شده است كه سيّد حسنى - كه از نسل امام‌حسن عليه السلام است - حضرت مهدى عليه السلام را به عنوان پسرعمو خطاب مىكند ، مىتوان استفاده كرد كه : قائم آل محمّد صلى الله عليه و آله از نسل امام حسين عليه السلام مىباشد ، چنان‌كه عقيده همه علماى شيعه و بسيارى از بزرگان اهل سنّت است ، و در كتاب‌هاى مختلف از جمله منتخب الاثر مجموعه‌اى از روايات اهل تسنّن و تشيّع در اين باره نقل شده است .\r\n","page_name":" 353 ","page_number":353},
  {"content":"\r\n\r\nاين مقام سزاوار توست » .\r\n25 - نعيم و ابونعيم از ابوسعيد نقل كرده‌اند كه گفت : رسول خدا صلى الله عليه و آله فرمود :\r\n« يَكُونُ عِنْدَ انْقِطاعٍ مِنَ الزَّمانِ وَظُهُورٍ مِنَ الْفِتَنِ رَجُلٌ يُقالُ لَهُ الْمَهْدِيُّ ، يَكُونُ عَطآؤُهُ حَثِيّاً » ؛ « 1 »\r\n« هنگامى كه آخرالزمان شود - و يأس و نااميدى رخ نمايد - و فتنه‌ها ظاهر شود ، مردى خواهد بود كه مهدى ناميده مىشود و بخشش و عطايايش ريزان و سرشار است » .\r\n26 - ابونعيم از عبدالرحمن بن عوف نقل كرده است كه گفت : رسول خدا صلى الله عليه و آله فرمود :\r\n« يَكُونُ عِنْدَ انْقِطاعٍ مِنَ الزَّمانِ لَيَبْعَثَنَّ اللَّهُ مِنْ عِتْرَتِي رَجُلًا أَفْرَقَ الثَّنايا أَجْلَى الْجِبْهَةِ يَمْلَأُ الْأَرْضَ عَدْلًا ، يَفِيضُ الْمالَ فَيْضاً » ؛ « 2 »\r\n« هنگامى كه آخرالزمان شود - يأس و نااميدى و قحطى رخ نمايد - به تحقيق خداوند مردى از خاندان مرا برخواهد انگيخت ، دندان‌هاى پيشينش فاصله دار و جبينش گشاده است . زمين را از عدالت پر مىسازد و مال فراوان مىبخشد » .\r\n27 - احمد و مسلم از ابوسعيد و جابر ، از رسول خدا صلى الله عليه و آله روايت كرده‌اند كه آن حضرت فرمود :\r\n« يَكُونُ فِي آخِرِ الزَّمانِ خَلِيفَةً يُقَسّمُ الْمالُ وَلا يَعُدُّهُ » ؛ « 3 »\r\n« در آخرالزمان خليفه‌اى خواهد بود كه مال را بدون اينكه بشمارد ،\r\n\r\n\r\n","description":"","footnote":"\r\n( 1 ) . ص 84 ، باب 1 ، حديث 33 .\r\n( 2 ) . ص 84 ، باب 1 ، حديث 32 .\r\n( 3 ) . ص 83 ، باب 1 ، حديث 28 .\r\n","page_name":" 354 ","page_number":354},
  {"content":"\r\n\r\nتقسيم مىكند » .\r\n28 - حذيفه يمانى از پيامبر صلى الله عليه و آله روايت كرده كه آن حضرت - درباره قضيه حضرت مهدى عليه السلام و بيعت كردن مردم با او در بين ركن و مقامِ خانه كعبه و خروج او به سوى شام - فرمود :\r\n« وَجَبْرَئِيلُ عَلى مَقْدِمَتِهِ ، وَمِيكائِيلُ عَلى ساقَتِهِ ، يَفْرَحُ بِهِ أَهْلُ السَّمآءِ وَالْأَرْضِ وَالطَّيْرُ وَالْوَحْشُ وَالْحِيتانُ فِي الْبَحْرِ » ؛ « 1 »\r\n« و جبرئيل در رأس پيشاهنگان لشكر و ميكائيل در رأس دنباله داران لشكر او قرار دارند ، آسمانيان و زمينيان و پرندگان و حيوانات وحشى و ماهيان دريا ، همگى به ظهور او شاد مىشوند » .\r\nاين روايت را ابوعمر و عثمان بن سعيد مقرى نيز در كتاب « سنن » خود نقل كرده‌اند .\r\n29 - احمد و باوردى در كتاب المعرفة و ابونعيم از ابوسعيد نقل كرده‌اند كه گفت : رسول خدا صلى الله عليه و آله فرمود :\r\n« بُشْراكُمْ بِالْمَهْدِيّ ! رَجُلٌ مِنْ قُرَيْشٍ مِنْ أُمَّتِي عَلَى اخْتِلافٍ مِنَ النّاسِ وَزَلازِلَ ، فَيَمْلَأُ الْأَرْضَ قِسْطاً وَعَدْلًا كَما مُلِئَتْ جَوْراً وَظُلْماً ، وَيَرْضى عَنْ ساكِنِ السَّمآءِ وَساكِنِ الْأَرْضِ ، وَيُقَسّمُ الْمالَ صِحاحاً بِالسَّوِيَّةِ بَيْنَ النّاسِ وَيَمْلَأُ قُلُوبَ أُمَّةِ مُحَمَّدٍ غَنىً ، وَيَسَعُهُمْ عَدْلَهُ حَتّى إِنَّهُ يَأْمُرُ مُنادِياً فَيُنادِي : مَنْ لَهُ حاجَةٌ ؟ فَما يَأْتِيهِ أَحَدٌ إِلّا رَجُلٌ واحِدٌ ، يَأْتِيهِ يَسْأَلُهُ فَيَقُولُ :\r\nائْتِ السّادِنَ يُعْطِيكَ . فَيَأْتِيهِ فَيَقُولُ : أَنَا رَسُولُ الْمَهْدِيّ إِلَيْكَ لَتُعْطِيَنِي مالًا ، فَيَقُولُ : احْثِ ! فَيَحْثِي ، فَلا يَسْتَطِيعُ أَنْ يَحْمِلَهُ . فَيَلْقى حَتّى يَكُونَ\r\n\r\n\r\n","description":"","footnote":"\r\n( 1 ) . ص 77 ، باب 1 ، حديث 16 .\r\n","page_name":" 355 ","page_number":355},
  {"content":"\r\n\r\nقَدْرَ ما يَسْتَطِيعُ أَنْ يَحْمِلَهُ فَيَخْرُجُ بِهِ وَيَنْدِمُ ، فَيَقُولُ : أَنَا كُنْتُ أَجْشَعُ أُمَّةِ مُحَمَّدٍ نَفْساً ، كُلُّهُمْ دَعى إِلى هذَا الْمالِ فَتَرَكَهُ غَيْرُهُ ، فَيَرُدَّهُ عَلَيْهِ فَيَقُولُ : إِنّا لا نَقْبَلُ شَيْئاً أَعْطَيْناهُ ، فَيَلْبَثُ فِي ذلِكَ سِتّاً أَوْ سَبْعاً أَوْ تِسْعَ سِنِينَ ، وَلا خَيْرَ فِي الْحَياةِ بَعْدَهُ » ؛ « 1 »\r\n« شما را به مهدى بشارت باد ! مردى از قريش از بين امّت من ، در زمانى كه مردم با هم به مخالفت و ستيز بر مىخيزند و زلزله‌ها روى مىدهد ، او زمين را از عدالت و برابرى پر مىسازد چنان‌كه از ظلم و جور پر شده باشد . آسمانيان و ساكنان زمين از او راضى و خشنود مىشوند . او مال را به درستى و برابرى بين مردم تقسيم مىكند و دل‌هاى امّت محمّد صلى الله عليه و آله را از بىنيازى مىآكند و عدالت او همگان را شامل مىشود ، تا آنجا كه فرمان مىدهد منادى ندا در دهد : كيست كه نيازى داشته باشد ؟ پس هيچ كس جز يك مرد به نزد او نمىآيد . آن مرد نزد او مىآيد و درخواست مىكند ، مىفرمايد : به نزد نگهبان پرده‌دار برو ، به تو [ نيازت را 
  ] مىدهد . به نزد او مىرود و مىگويد : من فرستادهء مهدى هستم ، نزدت آمده‌ام كه مالى به من عطا كنى . پس مىگويد : بريز و آن‌قدر از مال به دامنش مىريزد كه نمىتواند آن را حمل كند . پس مال را بيرون مىبرد ، در حالى كه پشيمان است و با خود مىگويد : من طمع‌كارترين و حريص ترين فرد از امّت محمّد صلى الله عليه و آله بودم ، همه آنان به اين مال فراخوانده شدند ؛ امّا جز من كسى آن را قبول نكرد . پس بازمىگردد و پول‌ها را به نگهبان پس مىدهد . او مىگويد : ما چيزى را كه به كسى بخشيديم ، بازپس نمىگيريم . پس آن\r\n\r\n\r\n","description":"","footnote":"\r\n( 1 ) . ص 79 و 80 ، باب 1 ، حديث 21 .\r\n","page_name":" 356 ","page_number":356},
  {"content":"\r\n\r\nحضرت ، در چنان حكومتى شش يا هفت يا نه سال درنگ مىكند و بعد از او ، خيرى در زندگانى نيست » .\r\n30 - نيز او ( نعيم بن حمّاد ) از عبداللَّه از ابوسعيد ، از پيامبر صلى الله عليه و آله روايت كرده است كه آن حضرت فرمود :\r\n« الْمَهْدِيُّ مِنّا ، أَجْلَى الْجِبْهَةِ أَقْنَى الْأَنْفِ » ؛ « 1 »\r\n« مهدى از نسل ماست ، گشاده پيشانى است و وسط بينى او قدرى برآمده است » .\r\n31 - نعيم بن حمّاد از ابوسعيد خدرى نقل كرده است كه گفت : رسول خدا صلى الله عليه و آله فرمود :\r\n« سَتَكُونُ بَعْدِي فِتَنٌ ؛ مِنْها فِتْنَةُ الْأَحْلاسِ يَكُونُ فِيها حَرْبٌ وَهَرْبٌ ، ثُمَّ بَعْدُها فِتْنَةٌ أَشَدُّ مِنْها ، ثُمَّ تَكُونُ فِتْنَةٌ ، كُلَّما قِيلَ : انْقَطَعَتْ تَمادَتْ حَتّى لا يَبْقى بَيْتٌ إِلّا دَخَلَتْهُ ، وَلا مُسْلِمٌ إِلّا مَلَّتْهُ حَتّى يَخْرُجَ رَجُلٌ مِنْ عِتْرَتِي » ؛ « 2 »\r\n« پس از من فتنه‌هايى رخ خواهد داد ؛ يكى از آن فتنه‌ها ، فتنه تنگدستى و بيچارگى و خانه نشينى خواهد بود . در آن فتنه ، جنگ‌ها و گريزها به وقوع مىپيوندند ، و بعد از آن فتنه‌اى سخت‌تر و پس از آن فتنه‌اى ديگر خواهد بود . هرچه گفته مىشود : ديگر فتنه به پايان رسيد ، گسترش بيشتر مىيابد ، تا جايى كه هيچ خانه‌اى نمىماند مگر آن‌كه فتنه‌اى آن را در بر مىگيرد ، و هيچ مسلمانى نيست مگر آن‌كه فتنه‌ها او را دلزده و دلتنگ\r\n\r\n\r\n","description":"","footnote":"\r\n( 1 ) . ص 99 ، باب 3 ، حديث 3 .\r\n( 2 ) . ص 99 ، باب 3 ، حديث 3 .\r\n","page_name":" 357 ","page_number":357},
  {"content":"\r\n\r\nساخته باشد ، تا اينكه مردى از خاندان من قيام كند » .\r\n32 - نعيم از على عليه السلام روايت كرده است كه آن حضرت فرمود :\r\n« لا يَخْرُجُ الْمَهْدِيُّ حَتّى يُقْتَلُ ثُلْثٌ ، وَيَمُوتُ ثُلْثٌ ، وَيَبْقى ثُلْثٌ » ؛ « 1 »\r\n« مهدى قيام نخواهد كرد تا زمانى كه يك سوم مردم كشته شوند ، يك سوم ديگر بميرند و - تنها - يك سوم آنها باقى بمانند » .\r\n33 - ابن ابىشيبه نقل كرده است كه گفت : فلانى - مردى از اصحاب پيامبر صلى الله عليه و آله - برايم روايت كرد كه :\r\n« إِنَّ الْمَهْدِيَّ لا يَخْرُجُ حَتّى تَقْتُلَ النَّفْسَ الزَّكِيَّةَ ، فَإِذا قُتِلَتْ النَّفْسُ الزَّكِيَّةُ غَضِبَ عَلَيْهِمْ مَنْ فِي السَّمآءِ وَمَنْ فِي الْأَرْضِ ؛ فَأَتَى النّاسُ ، فَزَفُّوهُ كَما تَزِفُّ الْعَرُوسُ إِلى زَوُجِهِ لَيْلَةَ عُرْسِها ، وَهُوَ يَمْلَأُ الْأَرْضَ قِسْطاً وَعَدْلًا ، وَتَخْرُجُ الْأَرْضُ نَباتِها وَتَمْطِرُ السَّمآءُ مَطَرَها وَتَنْعُمُ أُمَّتِي فِي وِلايَتِهِ نِعْمَةَ لَمْ تَنْعُمْها قَطُّ » ؛ « 2 »\r\n« همانا مهدى عليه السلام قيام نخواهد كرد تا آن زمان كه نفس زكيّه كشته شود .\r\nوقتى نفس زكيّه كشته شد ، هر كس در آسمان و هر كس در زمين است ، بر كشندگان او خشمگين مىشوند ، پس مردم مىآيند و شادمانه گرداگردش مىچرخند چنان‌كه در شب عروسى شادمانه گرد عروس مىچرخند .\r\nو مهدى عليه السلام زمين را از عدل و داد پر مىكند و امت من در زمان ولايت و حكومت او از چنان نعمتى برخوردار مىشوند كه هرگز در گذشته از آن بهره‌مند نبوده‌اند » .\r\n34 - ابوعمرو دانى در كتاب « سنن » خويش از خذيفه نقل كرده است كه گفت :\r\n\r\n\r\n","description":"","footnote":"\r\n( 1 ) . ص 103 و 104 ، باب 4 ، فصل 2 ، حديث 4 .\r\n( 2 ) . ص 112 ، باب 4 ، فصل 2 ، حديث 6 .\r\n","page_name":" 358 ","page_number":358},
  {"content":"\r\n\r\nرسول خدا صلى الله عليه و آله فرمود :\r\n« يَلْتَفِتُ الْمَهْدِيُّ وَقَدْ نَزَلَ عِيسَى بْنُ مَرْيَمَ كَأَنَّما يَقْطِرُ مِنْ شَعْرِهِ الْمآءُ .\r\nفَيَقُولُ الْمَهْدِيُّ : تَقَدَّمْ ! صَلّ بِالنّاسِ ! فَيَقُولُ عِيسى : إِنَّما أُقِيمَتِ الصَّلاةُ لَكَ ، فَيُصَلّي خَلْفَ رَجُلٍ مِنْ وُلْدِي » ؛ « 1 »\r\n« مهدى عليه السلام متوجّه مىشود كه عيسى بن مريم نازل شده است و چنان است كه گويا از موهايش آب مىچكد . مهدى عليه السلام به او مىفرمايد : بفرما ، پيش برو و با اين مردم نماز بگزار . عيسى گويد : اين نماز براى اقتداىِ به تو به پا داشته شده . پس پشت سر مهدى عليه السلام كه مردى از فرزندان من است ، نماز مىخواند » .\r\n35 - طبرانى در كتاب الاوسط و حاكم از امّ سلمه روايت كرده‌اند كه گفت :\r\nرسول خدا صلى الله عليه و آله فرمود :\r\n« يُبايِعُ الرَّجُلُ بَيْنَ الرُّكْنِ وَالْمَقامِ عِدَّةَ أَهْلِ بَدْرٍ ، فَيَأْتِيهِ عَصائِبُ أَهْلِ الْعِراقِ وَأَبْدالِ أَهْلِ الشّامِ ، فَيَغْزُوهُ جَيْشٌ مِنْ أَهْلِ الشّامِ حَتَّى انْتَهَوْا بِالْبَيْداءِ خَسْفٌ بِهِمْ » ؛ « 2 »\r\n« عده‌اى به تعداد لشكريان بدر با آن مرد - مهدى عليه السلام - بين ركن و مقام كعبه بيعت مىكنند ، پس جمعى از بزرگان اهل عراق و صالحين اهل شام به يارى او مىآيند . پس لشكرى از اهل شام با او و يارانش مىجنگند ، تا به منطقه‌اى به نام بيداء مىرسند ، زمين آنان را ( لشكر شام ) را در خود فرو مىبرد » .\r\n36 - نعيم از محمّد بن حنفيه نقل كرده است كه گفت : نزد على عليه السلام بوديم ، پس\r\n\r\n\r\n","description":"","footnote":"\r\n( 1 ) . ص 160 ، باب 9 ، حديث 9 .\r\n( 2 ) . ص 117 ، باب 4 ، فصل 2 ، حديث 18 .\r\n","page_name":" 359 ","page_number":359},
  {"content":"\r\n\r\nمردى از او دربارهء مهدى عليه السلام سؤال كرد ، آن حضرت فرمود : هيهات ، چقدر دور است ! سپس با دستش نُه عدد شمرد « 1 » و بعد فرمود :\r\n« ذلِكَ يَخْرُجُ فِي آخِرِ الزَّمانِ ، وَإِذا قِيلَ لِلرّجالِ : اللَّهَ اللَّهَ ! قُتِلَ ؛ فَيَجْمَعُ اللَّهُ لَهُ قَوْماً قَزَعاً كَقَزَعِ السَّحابِ يُؤَلّفُ بَيْنَ قُلُوبِهِمْ ، لا يَسْتَوْحِشُونَ عَلى أَحَدٍ ، وَلا يَفْرَحُونَ بِأَحَدٍ ، دَخَلَ فِيهِمْ عَلى ؛ عِدَّةِ أَصْحابِ بَدْرٍ ، لَمْ يَسْبِقْهُمْ الْأَوَّلُونَ وَلا يُدْرِكْهُمْ الْآخِرُونَ ، وَعَلى عَدَدِ أَصْحابِ طالُوتَ الَّذِينَ جاوَزُوا النَّهْرَ مَعَهُ » ؛ « 2 »\r\n« او در آخرالزمان ظهور خواهد كرد و در زمانى كه درباره‌اش گفته شود :\r\nخدا را ! خدا را ! كه او كشته شده است ، « 3 » پس خداوند براى او از جاى جاى زمين گروهى را كه همچون قطعه‌هاى ابر پراكنده‌اند ، گرد هم مىآورد و بين دل‌هايشان الفت و پيوند ايجاد مىكند ، به گونه‌اى كه از هيچ كس نمىهراسند و به هيچ كس شادمان نمىشوند . به تعداد اصحاب بَدر در اين گروه وارد مىشوند ، كسانى كه پيشينيان بر آنان سبقت نگرفته\r\n\r\n\r\n","description":"","footnote":"\r\n( 1 ) . اين نُه بار باز و بسته كردن دست يا شمردن نُه عدد با دست ( عقد بيده تسعاً ) چه مفهومى دارد ؟ در اين باره گفته شده است : حضرت على عليه السلام به اين وسيله خواستند اشاره‌اى داشته باشند به اينكه تعداد امامان معصوم از نسل حسين عليه السلام نُه نفر است كه نهمين آنان مهدى عليه السلام است . از اين رو ، وقتى به نهمين شماره رسيدند ، فرمودند : « ذلك يخرج في آخرالزمان » .\r\n( 2 ) . ص 144 ، باب 6 ، حديث 8 .\r\n( 3 ) . عبارت متن كتاب اين است : « اللَّه اللَّه قيل ؛ يعنى خدا را ! خدا را ! گفته شده است » ؛ لكن ظاهراين است كه عبارت صحيح به اين‌گونه باشد : « اللَّه اللَّه قُتل ؛ يعنى خدا را ! خدا را ! او كشته شده است » . با اين همه در كشف الاستار به گونه‌اى ديگر آمده است : « اذا قال الرجل : اللَّه تعالى قتل ؛ يعنى مردى گويد كه خدا او را كشته است » .\r\nو افزوده است كه : حافظ ابوعبداللَّه حاكم در كتاب مستدرك خود آن را نقل كرده و گفته است كه : اين حديث ، بر مبناى بخارى و مسلم صحيح شمرده مىشود ، اگرچه خود آن دو ذكرى از آن ندارند .\r\n","page_name":" 360 ","page_number":360},
  {"content":"\r\n\r\nو پسينيان توفيق درك و وصول به آنان را نمىيابند و آنان به تعداد اصحاب طالوت‌اند كه با او از نهر گذشتند » .\r\n37 - ابن ماجه و طبرانى از عبداللَّه بن حارث بن جزء زبيدى نقل كرده‌اند ، كه گفت : رسول خدا صلى الله عليه و آله فرمودند :\r\n« يَخْرُجُ ناسٌ مِنَ الْمَشْرِقِ ، فَيُوَطّئُونَ لِلْمَهْدِيّ سُلْطانَهُ » ؛ « 1 »\r\n« مردمى از مشرق زمين قيام مىنمايند و براى سلطنت و حكومت حضرت مهدى عليه السلام زمينه سازى مىكنند » .\r\n38 - ابوغنم كوفى در كتاب فتن از على بن ابىطالب عليه السلام روايت كرده است كه آن بزرگوار فرمود :\r\n« وَيْحاً لِلطّالِقانِ ! فَإِنَّ للَّهِ بِها كُنُوزٌ لَيْسَتْ مِنْ ذَهَبٍ وَلا فِضَّةٍ ؛ وَلكِنْ بِها رِجالٌ عَرَفُوا اللَّهَ حَقَّ مَعْرِفَتِهِ ، وَهُمْ أَنْصارُ الْمَهْدِيّ فِي آخِرِ الزَّمانِ » ؛ « 2 »\r\n« آه از طالقان - رحمت باد بر طالقان ! - خدا را در آن شهر گنجينه‌هايى است كه از طلا و نقره نيستند ؛ بلكه در آن مردانى هستند كه خدا را به حقيقت معرفت شناخته‌اند و آنان در آخرالزمان ، ياوران مهدى عليه السلام خواهند بود » .\r\n39 - ابونعيم از ابوسعيد نقل كرده است كه گفت : رسول خدا صلى الله عليه و آله فرمود :\r\n« مِنَّا الَّذِي يُصَلّي عِيسَى بْنُ مَرْيَمَ خَلْفَهُ » ؛ « 3 »\r\n« از نسل ماست آن كسى كه عيسى بن مريم پشت سر او نماز مىخواند » .\r\n40 - ابوبكر اسكافى ، در كتاب فوائد الاخبار از جابر بن عبداللَّه نقل كرده است كه گفت : رسول خدا صلى الله عليه و آله فرمودند :\r\n\r\n\r\n","description":"","footnote":"\r\n( 1 ) . ص 147 ، باب 7 ، حديث 2 .\r\n( 2 ) . ص 150 ، باب 7 ، حديث 14 .\r\n( 3 ) . ص 158 ، باب 9 ، حديث 1 .\r\n","page_name":" 361 ","page_number":361},
  {"content":"\r\n\r\n« مَنْ كَذَّبَ بِالدَّجّالِ فَقَدْ كَفَرَ ، وَمَنْ كَذَّبَ بِالْمَهْدِيّ فَقَدْ كَفَرَ » ؛ « 1 »\r\n« كسى كه دجّال را تكذيب كند كافر شده ، و كسى كه مهدى عليه السلام را تكذيب كند كافر شده است » .\r\nخداى تعالى را سپاس مىگويم كه مرا به نقل اين چهل حديث از بين روايات وارد شده دربارهء حضرت مهدى عليه السلام شرافت و توفيق بخشيد .\r\nدر اين باره ، هركس خواستار احاديثى بيشتر و بحثى گسترده‌تر است ، مىتواند در كتاب‌هاى \" مسانيد \" و \" جوامع \" و كتاب‌هاى مبسوطى چون \" بحارالانوار \" و \" العوالم \" و كتاب \" كمال الدين \" از شيخ صدوق و \" غيبت \" از شيخ طوسى و \" كفاية الاثر \" و كتاب ما \" منتخب الاثر \" به بررسى و تحقيق بپردازد . الحمد للَّه‌رب العالمين\r\n12 رجب الخير 1401\r\nقم مقدّسة\r\nلطف اللَّه صافى گلپايگانى\r\n\r\n\r\n","description":"","footnote":"\r\n( 1 ) . ص 170 ، باب 12 ، حديث 2 .\r\n","page_name":" 362 ","page_number":362},
  {"content":"\r\n\r\n\r\nبه سوى دولت كريمه\r\n\r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n\r\n\r\nسخنى با منتظران\r\nبرادر و خواهر عزيز كه روز و شب در انتظار ظهور آقا و مولايت و مولاى همه ، حضرت صاحب الامر مهدى عليه السلام هستى ، به ياد آن زمان و آن عصر الهى اشك شوق مىريزى و آرزو مىكنى در التزام ركاب آن حضرت به درجه رفيعه شهادت برسى ، در روزهاى عيد فطر و قربان و غدير و هر روز جمعه دعاى ندبه « 1 » را عاشقانه با آن شور و سوز و گريه و ندبه مىخوانى و با هر وسيله ممكن مىخواهى ارتباط خود را با آن حجت خدا ، زنده و زنده‌تر سازى .\r\nدرود بر تو و آفرين بر احساسات پاك و تابناك\r\n« ثبّتك اللَّه على هذه الحالة النورية الروحانية لقد فزت فوزاً عظيماً » .\r\nعزيزان منتظر ! شما كه به حقّ ، رضاى امام زمان - ارواحنا فداه - را فوز اكبر مىدانيد ، ويژگىهايى كه در اين نوشتار مىخوانيد برخى از خصوصيات نظام و جامعه‌اى است كه شما منتظر آن هستيد ؛ هر كس در خط ولايت و انتظار قدم برمىدارد ، بايد آن ويژگىها را بشناسد و خودش را با توجّه به آنها ، به طورى كه\r\n\r\n\r\n","description":"","footnote":"\r\n( 1 ) . دعاى ندبه كه مشتمل است بر عقايد شيعه و تأسف بر غيبت حضرت قائم عليه السلام . . . منقول‌است كه سنّت است اين دعاى ندبه را در چهار عيد بخوانند ( يعنى در روز جمعه و روز عيد فطر و روز عيد قربان و روز عيد غدير ) . زاد المعاد علّامه مجلسى رحمه الله ، ط اسلاميه ، ص 491 .\r\n","page_name":" 365 ","page_number":365},
  {"content":"\r\n\r\nلايق عضويت در آن جامعه جهانى و الهى شود ، بسازد ؛ بايد همه اين ويژگىها را دوست داشته و براى تحقق آنها در جامعه و كشور و شهرش تلاش نمايد ؛ كسانى كه به ارزش‌هاى ضد آن جامعه جهانى گرايش دارند ، بايد در وضع خود تجديد نظر كنند و با گرايش به ارزش‌هاى اسلامى صداقت خود را در دعوى انتظار نشان بدهند و با اجراى احكام اللَّه و اقامه عدل و قسط و احقاق حقوق و ساده زيستن و حفظ شخصيت اسلامى خود ، رضاى آن آقاى عزيز و موعود انبيا را فراهم نمايند .\r\n« اللَّهُمَّ إِنّا نَرْغَبُ إِلَيْكَ فِي دَوْلَةٍ كَرِيمَةٍ ، تُعِزُّ بِهَا الْإِسْلامَ وَأَهْلَهُ » ؛ « 1 »\r\n« خداوندا ما دولت باكرامتى را از لطف تو مشتاق هستيم كه با آن اسلام و اهلش را عزيز گردانى » .\r\nيكى از برنامه‌هاى مهمّ رسالات انبيا ، خصوصاً رسالت رسول خاتم صلى الله عليه و آله ، سوق دادن جامعه اسلامى به سوى امّت واحده و دولت عدل جهانى است كه اين برنامه در متن دعوت اسلام قرار گرفته و به طور حتم و يقين با ظهور حضرت مهدى - صلوات اللَّه و سلامه عليه - اين جامعه و حكومت برقرار مىشود و دنيا تحت يك نظام و قانون واحد و امت واحده اداره خواهد شد ؛ اين وعده الهى است كه قرآن كريم و احاديث بسيار و متواتر بر آن دلالت و صراحت دارند .\r\nاز جمله در سوره توبه آيه 33 و در سوره صف آيه 9 مىفرمايد :\r\n« هُوَ الَّذِى أَرْسَلَ رَسُولَهُ بِالْهُدى وَدِينِ الْحَقّ لِيُظْهِرَهُ عَلَى الدّينِ كُلّهِ » ؛\r\n« او ( خدا ) كسى است كه پيامبر خود را به هدايت و دين حقّ فرستاد تا اينكه دين حقّ را بر هر دين ديگر غالب نمايد » .\r\nاهل ادب مىدانند : اگر لام در \" ليظهره \" لام غايب و نهايت باشد ، مفاد آيه اين\r\n\r\n\r\n","description":"","footnote":"\r\n( 1 ) . مفاتيح الجنان ، مرحوم حاج شيخ عباس قمى ، دعاى افتتاح .\r\n","page_name":" 366 ","page_number":366},
  {"content":"\r\n\r\nاست كه : اين دين حقّ پيش مىرود تا خدا آن را به نهايت كمال برساند و بر همه اديان غالب گرداند . و اگر لام براى تعليل باشد ، باز هم علّت غايى فرستادن پيامبر را كه غلبه يافتن دين او بر همه اديان است ، بيان مىنمايد .\r\nو نيز در همين دو سوره وعده مىدهد : تلاش‌هاى كفّار كه مىخواهند با دهان‌هاى خود نور خدا را خاموش كنند ، نقش بر آب و بىنتيجه خواهد شد و خدا نورش را تمام و كامل مىگرداند .\r\nدر سوره انبيا ، نور ، قصص ، صافات و سوره‌هاى ديگر قرآن ، آيات متضمّن وعده و بشارت به اين ظهور و اين حكومت الهى بسيار آمده است .\r\nو در احاديث معتبر كه در جوامع حديث و صحاح و مسانيد شيعه و سنى روايت شده ، نيز اين وعده به صراحت داده شده است .\r\nدر تأكيد بر حتميت اين ظهور و اينكه وقوع آن - هرچند به تأخير افتدك تخلّف‌ناپذير است ، يكى از روايات معروف كه اشعار به امتداد بسيار طولانى زمان قبل از ظهور دارد ، به اين مضمون است :\r\n« اگر از دنيا باقى نماند مگر يك روز ، خدا آن‌قدر آن را طولانى و دراز مىنمايد تا امام موعود ظهور نمايد و عالم را پر از قسط و عدل نمايد ، چنان‌كه پر از ظلم و جور شده است » . « 1 » بديهى است : شخص مؤمن به خدا و رسول ؛ نه وقوع اين ظهور را استبعاد مىنمايد ؛ چون خداوند متعال بر هر امرى قادر و تواناست ، خدايى كه اين عوالم بزرگ و كوچك و اين ميلياردها و ميلياردها كهكشان‌ها و منظومه‌ها را آفريده\r\n\r\n\r\n","description":"","footnote":"\r\n( 1 ) . مراجعه شود به مجموعه احاديث در اين مورد به كتاب « معجم احاديث الامام المهدى عليه السلام » ، ج 1 ، احاديث النبى صلى الله عليه و آله .\r\n","page_name":" 367 ","page_number":367},
  {"content":"\r\n\r\nو عجايب و نيروهايى كه در ذرّات اين عالم و اتم‌ها خلق كرده است ، عقل بشر را به حيرت انداخته و كوچك‌ترين مخلوق او ، انديشه‌هاى همه كاوش‌گران را به خود مشغول ساخته است ، قادر است مقدمات و تمام اسباب اين ظهور را فراهم نمايد .\r\nو نه در صدق پيامبرى كه وعده‌هاى بسيارش از غيب و آينده جهان و اشخاص به وقوع پيوسته ، شكّ و ترديد مىنمايد ؛ چون واضح است زمينه تصديق پيغمبر صلى الله عليه و آله بعد از وقوع اين همه خبرهاى غيبى قرآن كريم و خود آن حضرت و اميرالمؤمنين على عليه السلام براى كسانى كه در بسيارى از اين وعده‌ها ، صدق آن حضرت را تجربه كرده و درك نموده‌اند ، به مراتب زيادتر و وسيع‌تر از آغاز ظهور اسلام و اعلام اين وعده‌هاست . با اين حال ، مسلمانان مؤمن و روشندل كه به آن حضرت ايمان آورده بودند ، به و همه وعده‌هاى آن حضرت ايمان محكم داشتند .\r\nتوضيحاً اضافه مىشد : پيغمبر اكرم صلى الله عليه و آله از آغاز بعثت و هنگامى كه خودش بود و غير از فرزند نورسته عمويش ابوطالب ، على عليه السلام و همسر بيداردل و آگاهش خديجه عليهم السلام كه علناً ايمان و همبستگى خود را به او اعلام مىكردند ، و غير از ابوطالب كه يگانه حامى و پشتيبان و مدافع او بود و ايمان خود را مانند مؤمن آل فرعون كتمان مىكرد و كمتر به زبان مىآورد ، طرفدار و همراه و يار و ياورى نداشت و همه سران كفار و بت‌پرستان و گردن‌كشان قريش در برابر او بودند و دعوت او را به مسخره و استهزا مىگرفتند و نفوذ او را در يك روستا و يك قبيله باور نمىكردند ، در آن هنگام مردم را به پرستش خداى يگانه دعوت مىكرد كه بگوييد : \" لا إله إلّااللَّه \" تا مستكبران و ابرقدرت‌هاى جهان را از مركب استكبار و قدرت پياده كرده و خلع سلاح نماييد و گنج‌ها و خزاين آنها را انفاق نماييد و . . . براى بسيارى - غير از آن چهار نفر ( شخص پيامبر صلى الله عليه و آله و ابوطالب و على و خديجه عليهم السلام ) - اين وعده‌ها از جانب كسى كه در شهر و محله خودش در معرض اذيت و آزار است و قوم\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nو قبيله‌اش با او به شدت به ضدّيت برخاسته و هيچ لشكر و سپاه و تجهيزات و امكانات مادّى در اختيار ندارد ، باور كردنى و به اصطلاح امروز واقع بينانه و دورانديشانه نبود ؛ ولى همان مردم ديدند كه زمان به سرعت گذشت و در مدت كوتاه بيست و سه سال عصر رسالت ، اسلام مشكلات بسيار بزرگى را يكى پس از ديگرى پشت سر گذاشت ، همه اقوام و قبايل را به دين خدا فراخواند و همه فوج فوج به اسلام گرويدند و عادات ناپسندى كه شمشير و زور هيچ امپراتورى نمىتوانست تغيير دهد متروك و فراموش شد .\r\nزن‌ها كه در آن جامعه ضد انسانى زنده به گور مىشدند ، آزاد شدند . ربا و قمار و ميگسارى و فحشا و آدم‌كشى و راهزنى همه منسوخ گرديد و جاى خود را به اخلاق و روش‌هاى انسانى داد و از همه مهم‌تر و بالاتر ؛ كيش بت‌پرستى كه با خون و جان مردم درآميخته بود ، محو و نابود و همه بت‌ها شكسته و معدوم گرديد و دين توحيد ، آن دل‌هاى سخت و تيره را نرم و روشن نمود و صداى دلنواز « أشهد أن لا إله إلّااللَّه » پرده‌هاى شرك را پاره كرد ؛ علاوه بر مكّه و مدينه ، تمام شبه جزيره در قلمرو نظام الهى اسلام قرار گرفت و دعوت آن حضرت دل‌ها را مسخّر نمود و به آينده اميدوار ساخت . پس از آن هم قلمرو نفوذ اسلام آن‌گونه گسترش يافت و اسلام دل‌هاى مردم هوشمند ايران را كه از مظالم نظام استبدادى شاهنشاهى و تبعيضات طبقاتى به ستوه آمده بودند ، فتح نمود و هنوز يك قرن نگذشته اسلام از شرق تا ديوار چين و از سوى غرب به درياى آتلانتيك رسيد .\r\nبا اين رويدادها ، همه صدق دعوت پيغمبر اعظم صلى الله عليه و آله و قوّت دعوت و نفوذ رسالت او را كه از پشت پرده‌هاى ضخيم عادات و تعصّبات و اخلاق زشت به درون قلوب وارد مىشد و مردم را منقلب و شيفته و دلباخته اسلام مىساخت ، همواره ظاهر مىشد و مسلمانان با اطمينان به اينكه آتيه روشن و تابناكى در پيش دارند ، به\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nجلو مىرفتند و از مهالك و انبوه لشكريان تا دندان مسلخ ايران و روم و آن همه تشريفات رعب‌آميز نمىهراسيدند .\r\nاين وقايع كه رسول خدا صلى الله عليه و آله از آن خبر داده بود ، صدق دعوت آن حضرت را بر همگان آشكار و آشكارتر ساخت و باورها را به نبوّت و رسالت محكم‌تر نمود و همه را در انتظار وقوع اين وعده قرآنى - كه اسلام بر همه اديان غالب و حكومت عدل الهى جهانى برقرار خواهد شد - قرار داد ، حصول آن همه وعده‌ها و وقوع آن همه خبرهاى غيبى را همه ديدند ؛ حصول اين وعده را نيز همگان خواهند ديد . ان شاء اللَّه\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nامداد غيبى و ويژگىهاى جامعه موعود\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\n\r\nامداد غيبى و ويژگىهاى جامعه موعود\r\nبرحسب آنچه از آيات و احاديث استفاده مىشود ، اين ظهور پس از امتحانات شديد و رفتن بسيار به مدد الهى همراه با معجزات و خوارق عادات و آيات بزرگ تحقق مىيابد و ويژگىهايى كه دارد ، اگرچه تمام در ضمن تعاليم اسلام بيان شده است و برخى از آن ويژگىها را در عصر رسالت و عصر زمامدارى اميرالمؤمنين على عليه السلام مشاهده مىكنيم ؛ ولى فعليت تمام آنها در جامعه موعود تحقق خواهد يافت .\r\nشناخت اين ويژگىها از نظر عقيده و ايمان و معرفت امام عليه السلام داراى اصالت و اهمّيت است ، تا آنجا كه در خبر مشهور بين مسلمين از پيغمبر اكرم صلى الله عليه و آله روايت مىشود :\r\n« هر كس بميرد و امام زمان خود را نشناخته باشد ، مرده است به مردن جاهليت » . « 1 » و فخر رازى روايت مىكند از آن حضرت :\r\n« هر كس بميرد و امام زمان خود را نشناسد ، بميرد اگر مىخواهد يهودى\r\n\r\n\r\n","description":"","footnote":"\r\n( 1 ) . غيبت نعمانى ، ص 129 ، حديث 6 .\r\n","page_name":" 373 ","page_number":373},
  {"content":"\r\n\r\nو اگر مىخواهد نصرانى » . « 1 » و از نظر اسلام‌شناسى و شناخت نوع حكومت و چگونگى و اهداف حكومت در اسلام و ولايت حاكم و مسايل مهم ديگر نيز ارزنده و مفيد است .\r\nو از اين نظر كه آن جامعه و آن نظام ، جامعه و نظام كامل اسلامى و تمام شرعى است ، نظامى الگو و اسوه و معيار و ميزان است و جوامع كوچك يا بزرگ ، هرچه به آن همانندتر و شباهت بيشتر داشته باشند ، مشروعيت بيشتر دارند ، شناخت اين جامعه براى تعيين جهت و سمتى كه جوامع بايد به سوى آن داشته باشند ، مفيد و سودمند است .\r\nو بالاخره از اين لحاظ كه مؤمنان به آن ظهور و وعده الهى ، مشتاقانه در انتظار آن هستند و براى وقوع آن تحول بزرگ جهانى و الهى ، چشم به آينده دوخته و در هيچ شرايطى از بهبود اوضاع نااميد نمىشوند و در ميان طوفان‌هاى شدايد و سختىهاى قوى القلب ، باايمان ، استوار و محكم ، به آينده اميدوار و با قاطعيت به سوى جلو قدم بر مىدارند و بر كوشش و تلاش و اقدام خود مىافزايند ، شايان اهمّيت است .\r\nاز همه اين جهات و ابعاد ديگر ، شناخت اين جامعه به استقامت فكر و اخلاق و اعمال انسان كمك مىنمايد ؛ امّا در اين گفتار به اين فايده و وظيفه بزرگ نظر و اشارت داريم كه چنين جامعه يگانه‌اى را كه انبياى گذشته بشارت آن را داده‌اند و آيات قرآن مجيد و روايات متواتر ، با صراحت به تحقق آن تأكيد دارند و آن را اوج\r\n\r\n\r\n","description":"","footnote":"\r\n( 1 ) . قال رسول اللَّه صلى الله عليه و آله : « من مات و لم يعرف إمام زمانه فليمت إن شاء يهودياً وإن شاء نصرانياً » ؛ رساله المسائل الخمسون فخر رازى ، ص 384 ، مسأله 47 ( اين رساله در ضمن كتابى به نام « مجموعة الرسائل » در مصر به سال 1328 ه ق چاپ شده است ) .\r\n","page_name":" 374 ","page_number":374},
  {"content":"\r\n\r\nكمال اجتماع بشرى و نظام عدل كامل الهى معرفى كرده‌اند .\r\nهركس كه به آن معتقد است ، بايد به سوى آن گام بردارد و ويژگىهاى آن را در خود و جامعه متجلّى سازد .\r\nبايد فاصله را با آن كم كرد و با تلاش و مجاهده به آن نزديك و نزديك‌تر شد .\r\nبايد به شدت پرهيز كنيم از اينكه فاصله ما و جامعه مان با آن جامعه و رهبر عزيز آن زياد شود و از او دور باشيم .\r\nبايد اخلاق و اعمالى را كه با عضويت در چنان جامعه‌اى سازگار نيست و صاحب آنها از آن جامعه مطرود است ، ترك كنيم و براى قبول شدن در چنان جامعه‌اى خود را بسازيم و تلاش نماييم ؛ و اين است معناى صحيح انتظار .\r\nاصلًا يكى از فوايد بزرگ معرفت پيغمبر و امام و يكى از حكمت‌هاى گزينش پيغمبر و امام از خود بشر همين است كه آنها اسوه باشند و رفتار و روش و سيره آنها - علاوه بر گفتار و تعليمات قولى آنان هم - راهنماى زندگى باشد كه در قرآن مجيد مىفرمايد :\r\n« لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ » ؛ « 1 »\r\n« البته شما را در اقتدا كردن به رسول خدا خير و سعادت بسيار است » .\r\nو هم مىفرمايد :\r\n« وَلَوْ جَعَلْناهُ مَلَكاً لَجَعَلْناهُ رَجُلًا وَلَلَبَسْنا عَلَيْهِمْ ما يَلْبِسُونَ » ؛ « 2 »\r\n« چنانچه فرشته‌اى نيز به رسالت بفرستيم ، هم او را به صورت بشرى درآوريم و بر آنان همان لباس كه مردمان بپوشند ، مىپوشانيم » .\r\nبلكه در معرفت خداوند متعال كه بالذات كمال انسان است و نهايت همه\r\n\r\n\r\n","description":"","footnote":"\r\n( 1 ) . سوره احزاب ، آيه 21 .\r\n( 2 ) . سوره انعام ، آيه 9 .\r\n","page_name":" 375 ","page_number":375},
  {"content":"\r\n\r\nكمالات است و بالاتر از آن كمالى نيست ، همين كيفيت براى شخص خداشناس ارزنده است كه با معرفت به اسماء الحسنى و صفات علياى الهى ، چنان‌كه فرموده‌اند : « تخلّقوا بأخلاق اللَّه » ؛ تخلق به اين اسما و صفات را وجهه همّت قرار مىدهد ؛ مثلًا چنان‌كه خداوند ستار العيوب و غفار الذنوب و حليم و عليم و بخشنده و مهربان و شكور و محسن و . . . است ، بنده خداشناس و كمال دوست او نيز خود را به اين صفات متحلّى مىسازد .\r\nمعرفت امام وقت و صاحب‌عصر و ولىامر و آن موعود عظيم‌الشأن نيز بايد همين اثر را داشته باشد و كيميايى باشد كه مس وجود دوست و منتظران او را به طلاى اصل و خالص مبدل نمايد .\r\nبايد در شخص عارف به آن حضرت و سيره و اعمال و برنامه‌هاى آن بزرگوار ، عملًا علاقه به آن اخلاق و روش ظاهر باشد كه از صميم جان مشتاق حضور و عضويت در آن جامعه موعود باشد .\r\nبنابراين معرفت امام عصر ، حضرت مهدى موعود - ارواح العالمين له الفداء - و شناخت و ويژگىهاى ظهور و حكومت و چگونگى اداره و نظامى كه در عالم برقرار مىكند و جامعه‌اى را كه به وجود مىآورد ، براى ما كه در عصر غيبت و عصر امتحان زندگى مىكنيم ، بسيار سودمند و لازم است .\r\nهم راهنما و خط دهنده است ، و هم عامل مهمى در بازدارى از خطا و گناه و اخلاق ناپسند ، و هم مشوق ميل و اقبال به كارهاى نيك و عدالت و التزام و احترام به نظامات شرعيه است .\r\n\r\nتذكّر لازم\r\nپيش از اينكه به بيان ويژگىهاى جامعه موعود بپردازيم ، اين تذكّر لازم است كه ويژگىهاى جامعه جهانى اسلامى ، ويژگىهاى نظام و جامعه اسلامى است كه\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nبايد در جهان برقرار شود و هدف‌هاى بعثت حضرت خاتم الانبيا صلى الله عليه و آله است ؛ آن جامعه جهانى ادامه تحقق اهداف انقلاب عظيم اسلام است .\r\nآنچه از اين ويژگىها تاكنون تحقق نيافته ، يا به طور كامل حاصل نشده است ، به واسطه فقدان شرايط خارجى يا موانع است ؛ رسيدن جامعه به آن جامعه جهانى ، سير اسلام و دعوت حضرت رسول خدا صلى الله عليه و آله است كه اين رسالت و دعوت ، به آن نقطه كمال و فعليت اهدافى كه داشته و دارد ، خواهد رسيد .\r\nو ما ذلك على اللَّه بعزيز\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\n1 : قوانين حاكم ، قوانين و احكام اسلام است\r\nقوانين حاكم بر اين نظام و اجتماع ، قوانين اسلام است كه به وسيله وحى اعلام شده و احدى مىتواند چيزى بر آن بيفزايد يا چيزى را از آن كم كند كه\r\n« حلال محمّد صلى الله عليه و آله حلال الى يوم القيامة و حرام محمّد صلى الله عليه و آله حرام الى يوم القيامة » .\r\nبايد همگان خصوصاً هيأت حاكمه در اين خط مستقيم با احساس مسؤوليت و تعهد قدم بردارند و هوى و سليقه‌هاى شخصى يا گروهى خود را كنار بگذارند و به راست و چپ منحرف نشوند ، چنان‌كه در حديث است ، از شخص رسول اكرم صلى الله عليه و آله كه مىفرمايند :\r\n« لا يكون العبد مؤمناً حتى يكون هواه تبعاً لما جئت و لا يزيغ عنه به » ؛\r\n« بنده‌اى مؤمن نخواهد بود تا هوى و خواست او تابع آنچه من آورده‌ام باشد و از آن مايل نشود » .\r\nجلوه‌هاى بسيارى از اين احساس مسؤوليت و خوف از خدا را در ارتباط با زمامدارى و اداره اجتماع و حقوق مردم مخصوصاً محرومان و مستضعفان و طبقات به ظاهر پايين اجتماع در زندگى رسول خدا صلى الله عليه و آله و اميرالمؤمنين على عليه السلام\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nدنيا مشاهده كرد كه در اداى تكاليف و وظايف خود ، ذرّه‌اى كوتاهى ننموده‌اند ؛ ليكن از اين مسؤوليت زمامدارى به شدّت نگران بوده و مىگريستند ، و نشان دادند كه در نظام اسلام اگر زمامدارى تكليف و وظيفه نبود ، هيچ انگيزه‌اى صاحبان شرعى اين مقام را به قبول آن برنمىانگيخت .\r\nدر اينجا در رابطه با زمامدارى و مديريت‌ها در سطوح مختلف ، درس‌هاى بسيار آموزنده در سيره پيغمبر و اميرالمؤمنين على - عليهما الصلاة و السلام - داريم كه متأسفانه به خاطر طولانى شدن كلام از بيان آنها معذوريم .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\n2 : حاكم خليفة اللَّه و امام زمان است\r\nحاكم و رهبر و پيشواى كل نظام موعود جهانى مانند نظام مدينه در عصر رسول اكرم صلى الله عليه و آله و نظام كوفه در عصر اميرالمؤمنين على عليه السلام ، نايب خدا و خليفة اللَّه است كه عادل و معصوم از گناه و خطا و عمل به هواى نفسانى است ؛ در پرهيزكارى و رعايت حقّ و عدالت ، در تصميمات و عزل و نصب و تصرف در بيت المال الگو و نمونه و آيينه تمام نماى قوانين عدل و قسط اسلام است .\r\nعلّامه حلّى قدس سره « 1 » در كتاب الفين ، يك هزار دليل محكم اقامه فرموده است كه :\r\nامام و خليفه خدا و رهبر جامعه بايد به آن متّصف و متحلّى باشد و در اين امّت براى احدى غير از فاطمه زهرا و ائمه اثنىعشر عليهم السلام - كه امامت و خلافت آنها برحسب صدها حديث معتبر منصوص است - قابل اثبات نيست .\r\nو از جمله آياتى كه بر لزوم صلاحيت علمى ، عملى و اخلاقى رهبر آن نظام منصوص - كه يگانه نظام مشروع است - بر آن استناد شده است ، اين آيات است :\r\n« أَفَمَن يَهْدِى إِلَى الْحَقّ أَحَقُّ أَن يُتَّبَعَ أَمَّن لا يَهِدّى إِلّآ أَن يُهْدى » ؛ « 2 »\r\n\r\n\r\n","description":"","footnote":"\r\n( 1 ) . شرح حال علّامه حلّى در تمام كتاب‌هاى رجال و تراجم و معاجم مضبوط است .\r\n( 2 ) . سوره يونس ، آيه 35 .\r\n","page_name":" 380 ","page_number":380},
  {"content":"\r\n\r\n« آيا كسى كه راه مىنمايد ( مردم را ) به سوى حقّ ، سزاوارتر است كه از او پيروى كنند ، يا كسى كه خود راه نمىيابد مگر آن‌كه راهنمايىاش كنند » .\r\n« هَلْ يَسْتَوِى الَّذِينَ يعْلَمُونَ وَالَّذِينَ لا يَعْلَمُونَ » ؛ « 1 »\r\n« آيا يكسانند آنان‌كه مىدانند و آنان‌كه نمىدانند ؟ ! » .\r\n« وَإِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنّى جاعِلُكَ لِلنّاسِ إِماماً قالَ وَمِن ذُرّيَّتِى قالَ لا يَنالُ عَهْدِى الظّالِمِينَ » ؛ « 2 »\r\n« ( به ياد آور ) زمانى كه آزمود ابراهيم را پروردگارش به امورى چند ، پس او به انجام رسانيد آنها را ، خدا گفت : البته من قرار دادم تو را براى مردم پيشوا ( در دين ) . ابراهيم گفت : و از فرزندان من نيز ( چنين فرما ) . خدا گفت : نرسد عهد من ( كه امامت است ) به ستمكاران » .\r\nبديهى است مقام امامت كه اعظم مناصب و خلافت اللَّه است ، به كسى اعطا مىشود كه از همه صالح‌تر و عالم‌تر و پاك‌تر باشد و سوابق سوء و انحراف از حقّ در پرونده زندگىاش ثبت نشده باشد .\r\nدر اين نظام ، در گزينش براى مقامات پايين نيز همين اصل صلاحيت علمى و عملى و قدرت بر اداره و حسن تدبير معيار است و با وجود اصلح و اليَق و اعلم ، به صالح و لايق و عالم مقامى اعطا نمىشود .\r\nاز خيانت‌هاى بزرگ در دايره اين نظام ، اين است كه : مقام و منصبى به كسى اعطا شود در حالى كه شخص ديگرى براى تصدّى آن مقام صالح‌تر از او باشد ، چنان‌كه قبول هر مقام و منصب با علم به صلاحيت و كفايت بيشتر ديگرى نيز جايز\r\n\r\n\r\n","description":"","footnote":"\r\n( 1 ) . سوره زمر ، آيه 9 .\r\n( 2 ) . سوره بقره ، آيه 124 .\r\n","page_name":" 381 ","page_number":381},
  {"content":"\r\n\r\nنيست و در نظام اسلام ، هيچ كس خود را به جاى صالح‌تر از خود معرفى نمىكند و نامزد مقامى كه صالح‌تر از او براى آن نامزد شده است ، نمىنمايد ؛ اگر هم به او پيشنهاد كنند ، مردم را به اصلح از خود راهنمايى مىنمايد .\r\nاين روشى است كه در جوامع كنونى غير مسلمان دنيا اصلًا ديده نمىشود و در جوامع اسلامى هم به ندرت مشاهده مىشود . و در پايان مناسب است به سخن جامع و كامل خليل بن احمد « 1 » اشاره كنيم ، كه از او پرسيدند : دليل بر امامت على عليه السلام بر كلّ امّت چيست ؟\r\nآن مرد بزرگ اين‌گونه پاسخ داد :\r\n« احتياج الكل اليه و غنائه عن الكل دليل على انّه امام الكل » ؛\r\n« محتاج بودن همه به وى ( حضرت على عليه السلام ) و بىنيازى او از همه كس ، دليل آن است كه او امام و پيشواى همه است » .\r\n\r\n\r\n","description":"","footnote":"\r\n( 1 ) . در مورد خليل بن احمد مراجعه شود به لغت نامه دهخدا و تأسيس الشيعه ص 150 تا 154 و ص 178 و 179 و نور القبس ص 56 و 57 كه در آن كتاب ، مؤلف در ضمن ترجمه او ، كلام ممتاز ديگرى از خليل بن احمد ، در بيان برترى اميرالمؤمنين على عليه السلام بر ساير اصحاب و تشاكل با يكديگر و تفرّد امام عليه السلام به خصائص عالى نقل نموده است .\r\n","page_name":" 382 ","page_number":382},
  {"content":"\r\n\r\n\r\n3 : امتيازات و تبعيضات نژادى و طبقه‌اى وجود ندارد\r\nامتيازات نژادى و طبقه‌اى و صنفى و القاب و عناوين ظاهرى در جامعه اسلامى - كه جامعه موعود جهانى و همگانى خواهد بود - ملغى و بىاعتبار است ؛ در برابر قانون همه با هم برابرند ؛ عالم با جاهل ، عادل با فاسق ، والى و رئيس ، و صاحب هر مقام سياسى با هر شخصى عادى و متعارف مساوى هستند ؛ مثلًا حكم قتل عمد ، قصاص و حكم قتل شبه عمد و خطا ، ديه است ؛ قاتل هركس كه باشد و مقتول هم هركس باشد ، و همچنين حكم خدا در مورد سارق با شرايطى كه در فقه بيان شده ، قطع دست است و حكم زانى رجم يا جلد است ؛ سارق و زانى ، هركس و فرزند هركس و صاحب هر سابقه و وابسته به هركس و هر فاميل باشد ، حكم هرگز تفاوت نخواهد كرد .\r\nاين ويژگى جامعه بزرگ اسلامى را در سيره شخص پيغمبر اكرم صلى الله عليه و آله و اميرالمؤمنين على عليه السلام در جامعه اسلامى مدينه و كوفه ملاحظه كنيد ، در اين دو جامعه احكام اسلام نسبت به همگان به طور مساوى اجرا مىشد ، همان‌طور كه در نماز جماعت فقير در كنار غنى ، سياه در كنار سفيد و بنده در كنار مولى يا در صف مقدم قرار مىگرفت ، در اجراى احكام سياسى و انتظامى نيز به همه به طور مساوى\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nنگاه مىشد و حتى به مجالست و معاشرت با فقرا بيشتر رغبت نشان مىدادند و آن را عامل تربيت و توانمندى روح و موجب تقرب به خدا مىدانستند و به عكس مجالست با اغنيا و توانگران و مرفهان را كه نسبت به اسلام و مسلمين و اوضاع اجتماعى بىتفاوت بودند ، موجب دل‌مردگى و سقوط انسان مىشمردند .\r\nبرحسب قرآن مجيد و تفاسير ، ملاء و سران قريش از حضرت تقاضا كردند كه از فقرا و طبقات پايين اجتماع فاصله بگيرد ؛ زيرا حضور آنها را با خودشان خلاف شأن و اعتبار پوچ خود مىدانستند ، وقتى پيشنهاد دادند كه مجلس آنها با مجلس اين به اصطلاح اشراف از هم جدا باشد ؛ حضرت نپذيرفت و اين آيه نازل شد :\r\n« وَاصْبِرْ نَفْسَكَ مَعَ الَّذِينَ يَدْعُونَ رَبَّهُم بِالْغَدوةِ وَالْعَشِىّ يُرِيدُونَ وَجْهَهُ وَلا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا وَلا تُطِعْ مَنْ أَغْفَلْنا قَلْبَهُ عَن ذِكْرِنا وَاتَّبَعَ هَويهُ وَكانَ أَمْرُهُ فُرُطاً » ؛ « 1 »\r\n« خودت را با آنها كه خدا را در بامداد و شامگاه مىخوانند و وجه او ( قرب رضاى او ) را مىخواهند ، شكيبا بدار و چشم‌هايت را از آنها برنگردان در حالى كه خواستار زينت زندگى دنيا باشى ، و اطاعت نكن كسى كه دلش را از يادمان غافل كرده‌ايم ( و از لذّت ياد خودمان محروم ساخته‌ايم ) و پيروى هواى خود كرده و كارش از حدّ گذشته و در افراط افتاده است » .\r\nدر احاديث به اين مضمون رسيده است كه : روزى يك نفر از اغنيا نشسته بود ، يكى از فقرا وارد شد و در كنار او نشست . مرد ثروتمند خود را جمع كرد - مثل بعضى از اهل رفاه و ثروتمندان زمان ما كه از تماس با فقرا و زيردستان و هم‌نشينى و هم‌گامى با آنها پرهيز مىنمايند و آن را كسر شأن خود مىدانند - پيغمبر صلى الله عليه و آله از اين\r\n\r\n\r\n","description":"","footnote":"\r\n( 1 ) . سوره كهف ، آيه 28 .\r\n","page_name":" 384 ","page_number":384},
  {"content":"\r\n\r\nكار او ناخرسند شده ، فرمودند :\r\n« ترسيدى از فقر او چيزى به تو برسد يا از مال و ثروت تو به او چيزى برسد » .\r\nمرد ثروتمند از آن موعظه بيدار و هوشيار شد ، عرض كرد : به كفّاره اين عمل نصف يا تمام مالم را به او بخشيدم .\r\nمرد فقير نپذيرفت ، گفت : مىترسم به من ، آن وارد شود كه بر تو وارد شده بود . « 1 » يكى از خصايص و فضايل اميرالمؤمنين على عليه السلام اين است كه خداوند به او دوستى محرومان و فقرا را عطا كرده بود و آنها هم آن حضرت را دوست مىداشتند .\r\nيكى از نمايش‌هاى اين تساوى ، تواضع آن بزرگواران و مظاهر حضور آنها در اجتماع است كه هيچ‌گونه تشريفاتى نداشتند ؛ مانند فردى عادى بودند .\r\nدر سيره رسول اكرم صلى الله عليه و آله همه از ساده‌زيستن و زهد و بىامتيازى حكايت دارد .\r\nدر مقابل ، زندگى ارباب جاه و مناصب دنيا و كاخ سفيد و كرملين و بوگينكهام و اليزه و همه اختصاصات و تشريفات اين كاخ‌نشين‌ها و هواپيماهاى اختصاصى و خودروهاى آن‌چنانى و هزار و يك امتياز ديگر را در نظر بگيريد و تعجّب كنيد .\r\nآرى اينها مردان دنيا و انسان‌هاى بىمحتوايى هستند كه اگر آن تشريفات را نداشته باشند و اين جاه و جلال‌هاى ظاهرى را به رخ مردم نكشند ، هيچ كس براى آنها حسابى باز نمىكند ؛ امّا مردان خدا و رجال الهى به اين ظواهر نياز ندارند ؛ عظمت روح آنها مردم را مسخّر آنها و تحت نفوذ آنها قرار مىدهد .\r\n\r\n\r\n","description":"","footnote":"\r\n( 1 ) . رجوع كنيد به اصول كافى ، ج 3 ، ص 361 ، كتاب الايمان و الكفر ، باب فضل الفقراء المسلمين .\r\n","page_name":" 385 ","page_number":385},
  {"content":"\r\n\r\nكلام گهربار اميرالمؤمنين على عليه السلام در وصف رسول خدا صلى الله عليه و آله بسيار آموزنده است ؛ از خوانندگان خواهشمند است مكرر آن را بخوانند و در آن تأمّل نمايند .\r\nهرگز ارباب قدرت ظاهرى و وابستگان به تشريفات ، نمىتوانند باور كنند كه مردى با اين ظهور و حضور در صحنه اجتماع بتواند آن انقلاب بىمانند فكرى و سياسى و اجتماعى را به اين استحكام پايه ريزى نمايد ؛ كه امروز پس از هزار و چهارصد سال ، راه او همچنان در دنيا زنده و استحكام و استوارىاش هر روز بيش از پيش ظاهرتر مىشود . اين اوصافى كه اميرالمؤمنين على عليه السلام بيان مىنمايد اوصاف فريادگر توحيد ، و آن آورنده قرآن و آن منادى حقّ و عدل و حرّيت ؛ يعنى عقل كل و خاتم رسل و شمع سبل حضرت محمّد بن عبداللَّه صلى الله عليه و آله است .\r\n محمّد كازل تا ابد هر چه هست * به آرايش نام او نقش بست\r\nچراغى كه انوار بينش از اوست * فروغ همه آفرينش از اوست \r\nهمان فردى كه فلاسفه و انسان‌شناسان جهان همه در برابر عظمتش سر تعظيم فرود آورده‌اند و با شبلى شميّل همزبان مىگويند :\r\n مِنْ دُونِهِ الْأَبْطالُ فِي كُلّ الْوَرى * مِنْ حاضِرٍ أَوْ غآئِبٍ أَوْ آتٍ \r\nآرى ، على عليه السلام كه از پيش از بعثت و در حال بعثت و بعد از بعثت با رسول خدا صلى الله عليه و آله بود و محرم اسرار و آگاه از پنهان و آشكار او بود ، سيره و زندگانى آن حضرت را چنين توصيف مىنمايد :\r\n« فَتَأَسَّ بِنَبِيّكَ الْأَطْيَبِ الْأَطْهَرِ صلى الله عليه و آله . . . وَلَقَدْ كانَ صلى الله عليه و آله يَأْكُلُ عَلَى الْأَرْضِ وَيَجْلِسُ جِلْسَةَ الْعَبْدِ وَيَخْصِفُ بِيَدِهِ نَعْلَهُ وَيَرْقَعُ بِيَدِهِ ثَوْبَهُ وَيَرْكَبُ الْحِمارَ الْعارِيَ وَيُرْدِفُ خَلْفَهُ . . . » ؛ « 1 »\r\n\r\n\r\n","description":"","footnote":"\r\n( 1 ) . نهج البلاغه ، فيض الاسلام ، ص 500 ، خطبه 159 .\r\n","page_name":" 386 ","page_number":386},
  {"content":"\r\n\r\n« تأسّى كن به پيغمبر خوشبوتر و پاكيزه‌ترت صلى الله عليه و آله . . . بر روى زمين غذا مىخورد و مانند برده مىنشست و پارگى كفش خود را به دست خود مىدوخت و به دست خود جامه‌اش را وصله مىزد و بر مركب بىپالان سوار مىشد و كسى را هم رديف خود مىساخت . . . » .\r\nدر سيره اميرالمؤمنين على عليه السلام نيز ، جلوه‌هاى بسيارى است كه همه آموزنده است و ياد مىدهد كه چگونه بايد مراقبت داشت از مقام خود ، استفاده شخصى - هرچند خود اراده نكرده باشد - نبرد كه اين مقام و اين منصب الهى بايد در راه اطاعت خدا و خدمت به خلق قرار بگيرد .\r\nدر يكى از خطبه‌هاى نهج البلاغه است كه پس از آن سخنان مشحون از علم و حكمت و معرفت ، شخصى كه تحت تأثير آن علم بيكران و معارف بىپايان علوى قرار گرفت ، زبان به مدح و ثناى آن حضرت گشود و متواضعانه و با تعظيم آن حضرت را مخاطب قرار داد ؛ حضرت در بيانات مفصّلى - كه فرازها و جمله‌هاى آن انسان را تكان مىدهد - به او تذكّر داد كه با من با اين الفاظ سخن نگوييد و اين چنين مرا مخاطب نسازيد ، كه من و شما همه بندگان پروردگار و خدايى هستيم كه غير از او خدايى نيست و . . . . « 1 » داستان آن مردمانى كه به استقبال او آمده و برنامه‌اى را به احترام آن حضرت انجام دادند ، معروف و در نهج البلاغه مذكور است .\r\nحضرت از آنها پرسيد : اين چه كار و برنامه‌اى است ؟ گفتند : روش و برنامه‌اى است كه به عنوان تعظيم و احترام از امراى خود انجام مىدهيم ، فرمود :\r\n« وَاللَّهِ ما يَنْتَفِعُ بِهذا أُمَرآؤُكُمْ وَإِنَّكُمْ لَتَشُقُّونَ عَلى أَنْفُسِكُمْ فِي دُنْياكُمْ\r\n\r\n\r\n","description":"","footnote":"\r\n( 1 ) . نهج البلاغه ، صبحى صالح ، ص 334 ، خطبه 216 .\r\n","page_name":" 387 ","page_number":387},
  {"content":"\r\n\r\nوَتَشْقَوْنَ بِهِ فِي آخِرَتِكُمْ ، وَما أَخْسَرَ الْمَشَقَّةَ وَرآءَهَا الْعِقابُ وَأَرْبَحَ الدَّعَةَ مَعَهَا الْأَمانُ مِنَ النّارِ » ؛ « 1 »\r\n« سوگند به خدا ! حكمرانان شما در اين كار سود نمىبرند و شما خود را در دنيايتان به رنج و در آخرتتان با اين كار به بدبختى گرفتار مىسازيد ( چون فروتنى براى غير خدا گناه و مستلزم عذاب است ) و چه بسيار زيان دارد رنجى ( فروتنى براى غير خدا ) كه پى آن كيفر باشد و چه بسيار سود دارد آسودگى ( رنج نبردن براى خوش آمدن مخلوق ) كه همراه آن ايمنى از آتش ( دوزخ ) باشد » .\r\nهمچنين حكايت است كه حضرت على عليه السلام سواره و در حال حركت بود ، شخصى عرايض و مطالبى را كه داشت ، به عرض ايشان رسانيد ، سپس به احترام در ركاب آن حضرت پياده مىرفت ؛ امام عليه السلام او را نهى كردند ؛ چون براى او ذلّت و براى والى و حاكم فتنه است . بديهى است كه آن حضرت از اينكه تحت تأثير اين برنامه‌ها قرار بگيرد و اين برنامه‌ها مقام و منصب او را عوض كند ، منزّه و مبرّا بود .\r\nعلى عليه السلام بود كه مىفرمود :\r\n« وَاللَّهِ لَوْ أُعْطِيتُ الْأَقالِيمَ السَّبْعَةَ بِما تَحْتَ أَفْلاكِها عَلى أَنْ أَعْصِيَ اللَّهَ فِي نَمْلَةٍ أَسْلُبُها جُلْبَ شَعِيرَةٍ ما فَعَلْتُهُ وَإِنَّ دُنْياكُمْ عِنْدِي لَأَهْوَنُ مِنْ وَرَقَةٍ فِي فَمِ جَرّادَةٍ تَقْضَمُها ما لِعَلِيٍّ وَلِنَعِيمٍ يَفْنى وَلَذَّةٍ لا تَبْقى » ؛ « 2 »\r\n« سوگند به خدا ! اگر هفت اقليم را به هرچه در زير آسمان‌هاى آنها است ، به من بدهند ؛ براى اينكه خدا را درباره مورچه‌اى كه پوست جوى از آن\r\n\r\n\r\n","description":"","footnote":"\r\n( 1 ) . نهج البلاغه ، فيض الاسلام ، ص 1094 ، حكمت 36 .\r\n( 2 ) . نهج البلاغه ، فيض الاسلام ، ص 705 ، خطبه 215 .\r\n","page_name":" 388 ","page_number":388},
  {"content":"\r\n\r\nبربايم تا نافرمانى نمايم ، نمىكنم و به تحقيق دنياى شما نزد من پست‌تر و خوارتر است از برگى كه در دهان ملخى باشد كه آن را مىجود . چه كار است على را با نعمتى كه از دست مىرود و خوشى كه برجا نمىماند ؟ ! » .\r\nبلكه براى سرمشق به ديگران و به هم نزديك كردن راعى و رعيت و زمامدار و جامعه اين برنامه‌ها را پياده مىكردند و اين سخنان و تذكّرات را مىدادند ؛ مبادا در جامعه اسلامى كسى را جاه و مقام سست نمايد .\r\nخطرى كه در اسلام به بزرگان و همه صاحبان مقامات و زيردستان از هجوم آن هشدار داده‌اند ، كه حتى فرموده‌اند :\r\n« لَيْسَ شَيْءٌ أَضَرَّ بِالرّجالِ مِنْ خَفْقِ النّعالِ » ؛\r\n« چيزى ضرر زننده‌تر به شخصيت‌ها از صداى كفش مردم كه پشت سرشان مىروند ، نيست » .\r\nدر اين رابطه از حضرت رسول صلى الله عليه و آله روايت است كه : « كانَ يَسُوقُ أَصْحابَهُ » . ابن اثير مىگويد : معنايش اين است كه حضرت اصحاب خود را جلو مىانداخت و از روى تواضع و فروتنى ، خودش پشت سر آنها مىرفت و احدى را نمىگذارد كه پشت سرش راه برود .\r\nدر اين موضوع سخن بسيار است ؛ امّا جهت اينكه سخن از اين طولانىتر نشود ، به همين اندازه اكتفا مىكنيم .\r\nكيست كه اندكى مطالعه در تاريخ و سيره پيغمبر و ائمه هدى عليهم السلام داشته باشد و تفاصيل بسيار از اين حقايق را نداند ؟ ! اينها كه گفتيم ، از ويژگىهاى جامعه اسلامى است كه بشريت به طور متعالى در آن جامعه موعود جهانى به آن خواهد رسيد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\n4 : حذف تجمّل‌گرايى\r\nدر جامعه جهانى اسلام ، تجمّل‌گرايى و افراط در مصرف و خوش‌گذرانى و تكلّف در پذيرايىها و مهمانىها و مراسم ديگر و لباس و پوشاك و مركب و مسكن و . . . مطرود است . امورى كه در زمان ما عامل مهم دشوارى زندگى و كمبود عوايد از هزينه و مخارج است ؛ حتى در مراسمى كه براى اموات برگزار مىشود ، نيز رقابت در پذيرايىهاى كمرشكن رايج شده است ، به طورى كه مصيبت صاحب عزا دوچندان مىشود !\r\nدر حالى كه هزارها جوان دختر و پسر بىهمسر ، به واسطه فقر از زندگى زناشويى و تشكيل خانواده محروم هستند و مفاسد اجتماعى گوناگون آن ، سعادت همه جامعه و امنيت را تهديد مىنمايد . ملاحظه مىشود كه برخى مرفّهان در مجلّل‌ترين هتل‌ها مبالغى را صرف مىنمايند كه با آن مىشود خانواده‌هايى را از فقر نجات داد . روشن است وقتى در جامعه اين‌گونه امور افتخار و احترام‌آفرين باشد ، فسادهاى بسيار گريبان‌گير آن جامعه مىشود .\r\nتحريم اسراف و تبذير و تشويق به اقتصاد و ميانه‌روى ، و هدايت مردم به استفاده‌هاى صحيح از مال و سرمايه كه موجب استحكام بنيان اجتماع و بىنيازى از\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nبيگانگان مىشود و تعاليم بسيار ديگر ، همه در كنترل اين گرايش مردم به تجمّل‌پرستى و حفظ اعتدال مؤثر است .\r\nاز رسول خدا صلى الله عليه و آله روايت است :\r\n« نَحْنُ مَعاشِرُ الْأَنْبِيآءِ وَالْأَوْلِيآءِ بُرَآءٌ مِنَ التَّكَلُّفِ » ؛ « 1 »\r\n« ما گروه پيغمبران و اوليا از تكلّف بيزاريم » .\r\nدر سيره پيغمبر اكرم صلى الله عليه و آله درباره ساده‌زيستن و دورى از تجمّلات حكايت‌هاى آموزنده بسيار است كه با توجّه به آن ، نمىتوان كسانى را كه تجمّلات خانه و اتاق و نيز محلّ كارشان ، بسا به ميليون‌ها بالغ مىشود و در انواع تنعّمات خارج از اندازه و غير لازم ؛ و بلكه لغو با وسايل تفريحى و سرگرمى گران‌بها غرق و غافل زندگى مىكنند ، به راستى تربيت شده مكتب آن حضرت شمرد .\r\nپيشوا و پيامبرى كه هنگام بازگشت از سفر ، وارد خانه يگانه فرزند عزيزش - كه از بس او را دوست مىداشت ، هر وقت از سفرى مىآمد ، اوّل به ديدار او مىشتافت و در هنگام عزيمت به سفر آخرين كسى را كه با او وداع مىكرد ، او بود - شد و به ديدار او رفت ، پرده‌هايى كه بر در خانه دختر عزيزش آويخته بود ، مشاهده كرد ، از خانه بيرون آمد ، وقتى فاطمه زهرا عليها السلام آن پرده‌ها را نزد آن حضرت مىفرستند كه به اهل صفه و يا فقرا بدهد ، خوشحال و مسرور مىشود و مىفرمايد :\r\n« فِداها أَبُوها » .\r\nمعلوم است چقدر به زندگى دور از تكلّفات و ساده اهمّيت مىداده است . او همان بزرگوارى است كه وقتى با آن همه عظمت و شوكت و قدرت مكّه را فتح مىكند در حالى كه آن لشكر مجهز را - كه از جهت تجهيزات و نفرات تا آن زمان شبه\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 394 .\r\n","page_name":" 391 ","page_number":391},
  {"content":"\r\n\r\nجزيره به خود نديده بود - زير فرمان داشت و همه اشراف مكّه افتخار مىكردند كه از او مانند بزرگ‌ترين ابرقدرت‌ها با تشريفات و غذاهاى رنگارنگ و سفره‌هاى گسترده پذيرايى نمايند ؛ در چنين موقعيتى آن بنده خالص و متواضع خدا در آن روز بزرگ و تاريخى ، به خانه امّ هانى دختر مكرمه ابوطالب و خواهر اميرالمؤمنين على عليه السلام مىرود - كه بر حسب بعض اخبار همان خانه‌اى است كه معراج و عروجش به عالم بالا از آنجا واقع شد - وقتى بر او وارد شد و تقاضايى را كه او در مورد پناهندگان به خانه‌اش داشت ، پذيرفت و فرمود :\r\n« هَلْ عِنْدَكَ مِنْ طَعامٍ نَأْكُلُهُ ؟ » ؛\r\n« آيا طعامى دارى كه از آن بخوريم ؟ »\r\nعرض كرد :\r\n« لَيْسَ عِنْدِي إِلّا كَسْرَةٌ يابِسَةٌ ، وَإِنّي لَأَسْتَحْيِي أَنْ أُقَدّمَها إِلَيْكَ » ؛\r\n« غير از نان پاره‌هاى خشك ندارم و من حيا مىكنم كه با آنها از شما پذيرايى كنم » .\r\nفرمود :\r\n« هَلُمّي بِهِنَّ » ؛\r\n« همان نان پاره‌ها را بياور » .\r\nو رسول خدا صلى الله عليه و آله آن نان پاره‌ها را در مقدارى آب تريت كرد ، امّ هانى قدرى نمك هم حاضر كرد ، سپس فرمود :\r\n« هَلْ مِنْ أَدامٍ ؟ » ؛\r\n« آيا نان خورش است ؟ »\r\nامّ هانى عرض كرد : غير از مقدارى سركه چيزى حاضر نيست ، فرمود : بياور آن را ! سپس آن را بر روى آن نان‌ها ريخت و از آن ميل فرمود ، پس از آن ، حمد خداى\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nعزّوجلّ را به جا آورد و فرمود :\r\n« نِعْمَ الْادامِ الْخَلُّ يا أُمَّ هانِي ! لا يَقْفِرُ بَيْتٌ فِيهِ خَلٌّ » ؛ « 1 »\r\n« خوب نان خورشى است سركه ، خانه‌اى كه در آن سركه باشد ، خالى از نان خورش نيست » .\r\nاميرالمؤمنين على عليه السلام نيز همين سيره و روش را داشت ؛ در وقتى كه خلافت ظاهرى هم در اختيار او قرار گرفت ، معاش و لباس و برخوردارىهاى او از دنيا همان بود كه همه شنيده و خوانده‌ايد .\r\nروزى احنف بن قيس بر معاويه وارد بود ، هنگامى كه سفره انداختند ، در آن همه رنگ غذا ديده مىشد كه احنف از آنها تعجب كرد ، از آن جمله يك رنگ غذايى بود كه احنف آن را نشناخت ، از معاويه پرسيد ، در جواب گفت : اين روده‌هاى مرغابى است كه از مغز آن را پر كرده ، و با روغن پسته سرخ شده و شكر بر آن پاشيده‌اند .\r\nاحنف به گريه افتاد ، معاويه از سبب گريه او پرسيد ، گفت : به ياد على عليه السلام افتادم كه روزى در خدمت او مشرف بودم ، وقتى هنگام افطار شد ، از من خواست كه در خدمتش باشم ، انبانى سر به مهر نزد او آوردند ، پرسيدم : در اين انبان چيست ؟\r\nفرمود : اردى است از سبوس جو . از سر به مهر بودن آن پرسيدم ، فرمود : مىترسم حسن يا حسين آن را به روغن مخلوط نمايند . « 2 » على عليه السلام خودش لباس خود را وصله مىزد ، وقتى ابن عباس آن حضرت را در حال اصلاح كفش خود ديد ، به ابن عباس فرمود :\r\n\r\n\r\n","description":"","footnote":"\r\n( 1 ) . معجم صغير طبرانى ، ج 2 ، ص 97 .\r\n( 2 ) . نثر الدرر ، به نقل از اصل الشيعه و اصولها از آيت اللَّه العظمى كاشف الغطاء .\r\n","page_name":" 393 ","page_number":393},
  {"content":"\r\n\r\n« ما قِيمَةُ هذَا النَّعْلُ ؟ » ؛\r\n« اين كفش چقدر قيمت دارد ؟ »\r\nعرض كرد :\r\n« لا قِيمَةَ لَها » ؛ « 1 »\r\n« بهايى ندارد » .\r\nفرمود :\r\n« وَاللَّهِ لَهِيَ أَحَبُّ إِلَيَّ مِنْ امْرَتِكُمْ إِلّا أَنْ أُقِيمَ حَقّاً وَأُدْفِعَ باطِلًا » ؛ « 2 »\r\n« به خدا سوگند اين كفش بىقيمت از امارت و فرمانروايى بر شما نزد من بهتر است مگر آنكه حقى را به پا دارم يا باطلى را دفع كنم » .\r\nيعنى اين منصب و مقام وقتى ارزشى دارد كه صاحب آن با آن اقامه حقّ و دفع باطل نمايد ؛ در جامعه موعود حضرت ولىعصر - ارواحنا فداه - نيز برنامه همين است و سيره آن حضرت همين سيره است ، در احاديث آمده است :\r\n« ما لِباسُ الْقآئِمِ عليه السلام إِلَّا الْغَلِيظُ ، وَما طَعامُهُ إِلَّا الْجَشْبُ » ؛ « 3 »\r\n« لباس حضرت قائم عليه السلام جز جامه خشن ( مثل لباس جنگ ) و غذاى او جز غذاى ناگوار ( نان جو ساده و بدون خورش ) نيست » .\r\n\r\n\r\n","description":"","footnote":"\r\n( 1 ) . من عرض مىكنم : يا اميرالمؤمنين ! قربان خاك راه قنبرت و همه شيعيانت ! آن كفش بىقيمت بود ، به اين معنى كه براى آن با جواهرات و اثمان جهان تعيين قيمت ممكن نبود ، اى كاش در برابر بذل جان براى من تشرف بوسيدن آن ميسّر مىشد .\r\n( 2 ) . نهج البلاغه ، فيض الاسلام ، ص 102 ، خطبه 33 .\r\n( 3 ) . غيبة النعمانى ، ص 233 ، باب 13 ، حديث 20 و منتخب الاثر ، ص 307 ، فصل 2 ، باب 42 ، حديث 1 و 2 و 3 .\r\n","page_name":" 394 ","page_number":394},
  {"content":"\r\n\r\n\r\nتذكّر و رفع اشتباه\r\nمفهوم اين ويژگىهاى جامه اسلامى و سيره‌هاى حضرت پيغمبر و ائمه طاهرين عليهم السلام اين نيست كه از نعمت‌هاى الهى و جمال حيات دنيا كه جلوه‌هاى آن بسيار است و بىشمار و بر جمال خداوند جمال‌آفرين دلالت دارند ، نبايد بهره گرفت ، يا به كار و فعاليت و سعى و عمل و توليد و زراعت و صناعت و علومى كه جامعه به آن نيازمند است ، نپرداخت و غرايز و استعدادات را حبس و ضايع و معطل نمود و گوشه‌گيرى و كم‌كارى پيشه كرد . اين افكار ، افكارى است كه اسلام با آن به ضديّت برخواسته و با تعاليم آن سازش ندارد .\r\nدر قرآن مجيد مىفرمايد :\r\n« قُلْ مَنْ حَرَّمَ زِينَةَ اللَّهِ الَّتِى أَخْرَجَ لِعِبادِهِ وَالطَّيّباتِ مِنَ الرّزْقِ » ؛ « 1 »\r\n« بگو اى پيامبر ! چه كسى زينت‌هاى خداوند را كه براى بندگانش آفريد و روزىهاى پاك را حرام كرده است ؟ ! » .\r\nو نيز مىفرمايد :\r\n« يا أَيُّهَا الرُّسُلُ كُلُوا مِنَ الطَّيّباتِ وَاعْمَلُوا صالِحاً » ؛ « 2 »\r\n« اى رسولان ما ! از غذاهاى پاكيزه و حلال تناول كنيد و عمل صالح انجام دهيد » .\r\nهمچنين كار و زحمت و انواع مشاغل حلال براى توسعه بر عائله و بىنيازى از ديگران و هدف‌هاى عالىتر ، مثل رسيدن جامعه مسلمان به خودكفايى و رفع وابستگى اقتصادى به كفّار نه تنها ممنوع نيست ؛ بلكه از عبادات و طاعات\r\n\r\n\r\n","description":"","footnote":"\r\n( 1 ) . سوره اعراف ، آيه 32 .\r\n( 2 ) . سوره مؤمنون ، آيه 51 .\r\n","page_name":" 395 ","page_number":395},
  {"content":"\r\n\r\nبزرگ است .\r\nخداى تعالى در قرآن مجيد مىفرمايد :\r\n« وَللَّهِ الْعِزَّةُ وَلِرَسُولِهِ وَلِلْمُؤْمِنِينَ » ؛ « 1 »\r\n« عزّت مخصوص خداوند و پيامبرش و مؤمنين است » .\r\nبديهى است يكى از موجبات مهم عزّت و حفظ شرافت ، استقلال اقتصادى و خودكفايى در همه شعب زندگى است ؛ چنان‌كه از عوامل مهم ذلّت ، فقر و احتياج به بيگانه است و بايد هر مسلمانى براى مبارزه با اين ذلّت و حفظ آن عزّت ، هرچه در امكان دارد تلاش نمايد .\r\nحرص و فخر به مال و تجمّل‌گرايى و حبّ دنيا كه سرّ هر گناه است ، غير از كار و عمل به تعطيل نكشاندن قوا و استعداد است ؛ و به عبارت ديگر : دنيا را براى دنيا ، براى تكاثر و استكبار و استعلا به هر شكل و صورت خواستن ، مذموم و ضد ارزش‌هاى والاى انسانى است ؛ امّا دنياخواهى براى مقاصد صحيح و هدف‌هاى مشروع و خودكفايى شخصى و عمومى ممدوح و پسنديده است .\r\nبرداشت‌هاى نادرستى كه از زهد و قناعت و توكّل و دعا و زيارت و عزادارى سيدالشهدا عليه السلام و انتظار ظهور و فرج و ثواب بسيارى از دعاها و اعمال نيك و آثار توبه و ساير اين‌گونه اصطلاحات و اعمال مذهبى مىشود و بعضى به اصطلاح روشنفكر ، آنها را به مذهبىها نسبت مىدهند ، هيچ وقت در بين نبوده و سبب ايستايى جامعه و ركون و ركود و غرور نگشته و عرف اجتماع مذهبى همه را در جاى خود شناخته است و اگر هم افرادى ديده شوند كه اين اصطلاحات را به مفهوم واقعى آنها نشناخته باشند ، معدودند و روى برداشت آنها نمىتوان داورى\r\n\r\n\r\n","description":"","footnote":"\r\n( 1 ) . سوره منافقون ، آيه 8 .\r\n","page_name":" 396 ","page_number":396},
  {"content":"\r\n\r\nكرد ، اينها همه در نظام تربيتى اسلام جايگاه ويژه و مفهوم خاص خود را دارند .\r\nهدف اسلام ساختن انسان الهى است ، نه انسان مال و نه انسان مقام و نه انسان ماشين و تكنولوژى و ساير مظاهر مادّى ؛ هدف انسانى است كه همه اينها را به طور صحيح و مشروع به خدمت كمال انسانى خود بگيرد كه همه مظاهر زندگى ، حتى جنگ او وجهه الهى داشته باشد .\r\n« لِتَكُونَ كَلِمَةَ اللَّهِ هِيَ الْعُلْيا وَكَلِمَةَ الَّذِينَ كَفَرُوا السُّفْلى » .\r\nامّا تجمّل‌گرايى همان است كه : هركس مىتواند نظاير آن را در خانه‌هاى شمال بعضى شهرها و تزئينات ظاهر و داخل آنها ببيند .\r\nحاصل سخن اين است كه : راه‌ها مشخص است و عرف مسلمان معناى لفظ زهد و قناعت و حرص و تكاثر و تجمل و اسراف و تبذير و موارد ديگر را تشخيص مىدهد و از مظاهر زندگى و خانه و ماشين و لباس و مهمانى و عزا و عروسى اشخاص ، آن را كه حاصل تربيت اسلامى و محبوب خدا است ، يا به آن شباهت بيشتر دارد ، و آن را كه به تربيت غير اسلامى و قارون‌مآبى و طاغوت‌گرايى شبيه است ، مىشناسد ؛ و كار و عمل و تلاش و توليد و صنعت و اختراع و كسب‌هاى مشروع را با تكاثرهاى قارونى و تشريفات طاغوتى اشتباه نمىكند .\r\nالبته بايد پيرامون تمام اين مفاهيم و جنود عقل و جهل و تعليمات قولى و عملى پيغمبر اكرم و ائمه طاهرين عليهم السلام و مواضع آنها در مقامات و مواجهه با جريان‌ها و جوّهاى مختلف ، هميشه تعليم و تعلّم ادامه داشته باشد و مكتب آموختن از آن بزرگواران باز و مفتوح باشد و ما در اينجا از اطاله بحث بيش از اين معذوريم .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\n5 : امنيت و صلح عمومى\r\nامنيت و صلح واقعى و آرامش از ويژگىهاى دولت آقا امام زمان - روحى لتراب مقدمه الفداء - است ، خوف‌ها زايل مىشود و جان و مال و آبروى اشخاص در ضمان امان قرار مىگيرد و در سراسر جهان امن عمومى حاكم مىشود و اختناق و استبداد و استكبار و استضعاف - كه همه از آثار حكومت‌هاى غير الهى است - از جهان ريشه كن مىگردد و حكومت‌هاى طواغيت به هر شكل و هر عنوان برچيده مىشود .\r\nاز اخبار و روايات استفاده مىشود كه :\r\n« به واسطه حضرت ولى عصر - ارواحنا فداه - راه‌ها آن‌قدر امن مىشود كه احدى حتى ضعيف‌ترين مردم از مشرق به مغرب سفر مىنمايد ، از احدى به او اذيت و آزار نمىرسد » . « 1 »\r\n\r\n\r\n","description":"","footnote":"\r\n( 1 ) . مراجعه كنيد به منتخب الاثر ، ص 308 ، فصل 2 ، باب 43 ، حديث 2 .\r\n","page_name":" 398 ","page_number":398},
  {"content":"\r\n\r\n\r\n6 : شكوفايى وضع اقتصادى\r\nدر دولت آن حضرت ، وضع اقتصاد عمومى بهبود كامل يافته ، نعمت‌ها فراوان ، آب‌ها مهار ، زمين‌ها آباد و حاصل‌خيز و معادن ظاهر مىشود ، تا جايى كه ديگر فقيرى كه از بيت المال چيزى دريافت كند ، باقى نماند ، و كسى براى دريافت كمك مالى به خزانه عمومى مراجعه ننمايد . و اگر اتفاقاً كسى مراجعه كرد ، به خود او مىگويند : هر اندازه نياز دارد ، دريافت كند ، كه او هم پس از دريافت وجه از گرفتن پشيمان مىشود و در مقام ردّ آن به خزانه برمىآيد ؛ ولى از او قبول نمىشود . « 1 »\r\n\r\n\r\n","description":"","footnote":"\r\n( 1 ) . مراجعه كنيد به منتخب الاثر ، ص 473 ، فصل 7 ، باب 4 .\r\n","page_name":" 399 ","page_number":399},
  {"content":"\r\n\r\n\r\n7 : همه خدا را مىپرستند\r\nاز ويژگىهاى ممتاز ديگر آن جامعه جهانى اين است كه همگان موحّد و خدا را به يگانگى پرستش مىنمايند و شريكى براى او قرار نمىدهند ، او را بىشريك و بىنظير و واحد و يگانه و يكتا مىشناسند .\r\n وحده لا شريك له صفتش * و هو الفرد اصل معرفتش\r\nشرك را سوى وحدتش ره نه * عقل از كُنه ذاتش آگه نه\r\nهست در وصف كبريا و جلال * شرك نالايق و شريك محال\r\nتعالى اللَّه يكى بىمثل و مانند * كه خوانندش خداوندان خداوند \r\n منزه ذات او از چند و از چون * تعالى شأنه عما يقولون\r\nبرى از ضدّ وندّ و خويش و از كس * صفاتش قل هو اللَّه احد بس \r\nاين يك امتياز بزرگ و از ويژگىهاى جامعه اسلامى است كه در آن عصر عزيز ، همه افراد به آن ممتاز و سرفراز مىباشند ، همه حقّ را مىپرستند و در پرستش حقّ كسى و چيزى را شريك او نمىكنند و توحيد خالص و منزّه و پاك از هر شائبه شرك حاكم مىشود .\r\nيكى از جامعه شناسان معروف در كتاب خود ( تمدن اسلام و عرب ) مىگويد :\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n« عقيده به توحيد تاج افتخارى است كه در ميان اديان بر سر دين اسلام قرار دارد » .\r\nهرچند برحسب قرآن مجيد ، همه انبيا دعوت به توحيد داشتند و موحّد بوده‌اند ؛ امّا اين جامعه‌شناس نظر به معتقدات جوامع فعلى بشرى دارد كه از طريق توحيد منحرف و گرايش به شرك دارند ؛ كه اگر دين آنها براساس توحيد بوده است ، در حال حاضر به واسطه وقوع تحريفات ، در اين اديان به شرك گراييده و موحد شمرده نمىشوند و اين اسلام است كه دعوتش به توحيد خالص و پاك باقى مانده و پيروانش بر اين عقيده ثابت و استوارند . و اين فقط مسلمان‌ها هستند كه بانگ دل‌نواز و روح‌پرور و معراج‌آفرين توحيدشان در هنگام اذان به گوش جهانيان مىرسد و اين قرآن ، كتاب آسمانى مسلمان‌ها است كه اعلام مىكند كه همه انبيا به توحيد دعوت كرده‌اند :\r\n« وَلَقَدْ بَعَثْنا فِي كُلّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطّاغُوتَ » ؛ « 1 »\r\n« و به تحقيق در ميان هر امتى پيامبرى را مبعوث كرديم ( تا به خلق ابلاغ كند ) كه خداى يكتا را عبادت كنيد و از ( اطاعت ) طاغوت دورى كنيد » .\r\nو مىفرمايد :\r\n« شَرَعَ لَكُمْ مِن‌َالدّينِ ما وَصّى بِهِ نُوحاً وَالَّذِى أَوْحَيْنا إِلَيْكَ وَما وَصَّيْنا بِهِ إِبْراهِيمَ وَمُوسى وَعِيسى أَنْ أَقِيمُوا الدّينَ وَلا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ » ؛ « 2 »\r\n« خدا شرع و آيينى كه براى شما مسلمانان قرار داد ، حقايق و احكامى\r\n\r\n\r\n","description":"","footnote":"\r\n( 1 ) . سوره نحل ، آيه 36 .\r\n( 2 ) . سوره شورى ، آيه 13 .\r\n","page_name":" 401 ","page_number":401},
  {"content":"\r\n\r\nاست كه نوح را هم به آن سفارش كرد و بر تو نيز همان را وحى كرديم و به ابراهيم و موسى و عيسى هم آن را سفارش كرديم كه دين خدا را برپا داريد و هرگز تفرقه و اختلاف در دين نكنيد . مشركان را كه به خداى يگانه دعوت مىكنى ، بسيارى در نظرشان بزرگ مىآيد » .\r\nكلمه توحيد ، كلمه‌اى است كه هيچ كس بشر را به كلمه‌اى پربارتر و سازنده‌تر از آن نخوانده است ؛ كلمه اخلاص ، كلمه توحيد ، كلمه آزادى ، كلمه برابرى و مساوات ، كلمه انسان ، كلمه زمين و آسمان و كوه‌ها و درياها و ستاره‌ها و كهكشان‌ها و عرش و كرسى و همه موجودات و همه كلمات است .\r\nكلمه‌اى بود كه از آغاز پيغمبر صلى الله عليه و آله مردم را به آن دعوت فرمود ؛ « قُولُوا لا إِلهَ إِلَّا اللَّهُ تُفْلِحُوا » و تا پايان هرچه فرمود ، تفسير و تبيين و شرح اين كلمه بود ؛ كلمه همه آنهايى است كه به اسلام گرويدند و خواهند گرويد ، كلمه اعلام عقيده به توحيد و ايمان به خداى يگانه است .\r\nقرآن مجيد در خطاب به اهل كتاب مىفرمايد :\r\n« يا أَهْلَ الْكِتابِ تَعالَوْا إِلى كَلِمَةٍ سَوآءٍ بَيْنَنا وَبَيْنَكُمْ أَلّا نَعْبُدَ إِلَّا اللَّهَ وَلا نُشْرِكَ بِهِ شَيْئاً وَلا يَتَّخِذَ بَعْضُنا بَعْضاً أَرْباباً مِن دُونِ اللَّهِ » ؛ « 1 »\r\n« بياييد به سوى كلمه‌اى كه ميان ما و شما مساوى و برابر است ؛ يعنى ما و شما و همه را در يك خط و يكسان و مساوى قرار مىدهد و آن اين است كه : پرستش نكنيم مگر خدا را و چيزى را براى او شريك نگيريم » .\r\nدر اينجا چون مىخواهيم ويژگىهاى جامعه اسلامى را بشناسيم ، بايد متوجّه باشيم كه توحيد در عبادت و شريك براى خدا قرار ندادن ، به اين است كه خدا را به\r\n\r\n\r\n","description":"","footnote":"\r\n( 1 ) . سوره آل‌عمران ، آيه 64 .\r\n","page_name":" 402 ","page_number":402},
  {"content":"\r\n\r\nعبادتى كه شرع دستور داده ، يا عباديت و مناسبت آنها را با عبادت ، امضا فرموده است ، عبادت كنيم و از انجام اين عبادات براى غير خدا و همچنين اعمالى كه مشركان به عنوان پرستش و عبادت مشركانه انجام مىدادند ، اجتناب نماييم ؛ چنان‌كه بايد از برنامه‌هاى عبادى صوفيه و مدعيان دروغين عرفان كه از طريق اهل بيت و كتب حديث نرسيده ، به عنوان انجام برنامه و وظيفه و پيروى از سران اين طوايف خوددارى شود ، كه اين همه مرتبه‌اى از شرك است . و خلاصه اقتضاى توحيد اين است كه در تعاليم قرآن و احكام اسلام ذوب شويم و به هيچ جا و هيچ كس و نقطه‌اى غير از خدا و پيغمبر و ائمه هدى عليهم السلام توجّه نكنيم ، و در كار دين و برنامه‌هاى زندگى فقط به آنها اعتماد نماييم ؛ ضمناً نبايد تعظيم و احترام از شعائر و مشاهد و بيوت و مقامات انبيا و اوليا را - كه قرآن و سنّت بر جواز و بلكه استحباب بسيار مؤكّد ، حتى وجوب آن دلالت دارند - با احترام و تعظيم از چيزها و اشخاصى كه به خدا استناد ندارند و كتاب و سنّت آن را تأييد نمىنمايند ، اشتباه كرد ؛ خانه‌هاى انبيا و اوليا و اماكن مقدّسه ، از خانه‌هايى است كه بايد مورد احترام باشند و در آنجاها خدا ياد شود و تسبيح خدا گفته شود ، چنان‌كه آيه كريمه بر آن صراحت دارد :\r\n« فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيها اسْمُهُ يُسَبّحُ لَهُ فِيها بِالْغُدُوّ وَالْأَصالِ » ؛ « 1 »\r\n« در خانه‌هايى ، خداوند اجازه داده آنجا رفعت يابد و نام خداوند ياد شود و صبح و شام ، تسبيح و تنزيه ذات پاك او كنند » .\r\nدر روايات ، از طريق اهل سنّت است كه : ابوبكر از پيغمبر صلى الله عليه و آله سؤال كرد : آيا\r\n\r\n\r\n","description":"","footnote":"\r\n( 1 ) . سوره نور ، آيه 36 .\r\n","page_name":" 403 ","page_number":403},
  {"content":"\r\n\r\nبيت فاطمه و على عليهما السلام از اين بيوت است ؟ فرمود : از فاضل‌ترين آنهاست .\r\nنكته ديگرى كه در اينجا به آن اشاره مىكنيم تا اهل انتظار فرج امام عليه السلام به آن هم توجّه داشته باشند ، اين است كه : توحيد در عبادت مفهوم ابتدايى و شايد مطابقش ؛ پرستش نكردن به غير از خدا و اخلاص در عبادت حقّ تعالى است ؛ امّا به نظر وسيع‌تر : توحيد در عبادت و خلوص آن از هر شائبه ، فرمان‌برى از خداوند متعال است به گونه‌اى كه غير از خدا و كسانى كه اطاعت آنها در طول اطاعت خدا و به امر خدا است ، از احدى و مقامى به عنوان اينكه خود به خود يا طبق نظامات مختلف مستحق اطاعت است ، اطاعت ننمايد ؛ زيرا اين استحقاق بالذات و بنفسه براى خدا ثابت است و براى غير خدا مثل انبيا و ائمه هدى عليهم السلام و كسانى كه از جانب آنها بالخصوص يا به طور عام ولايت دارند ، نيز از اين جهت ثابت است .\r\nاطاعت از آنها موضوع اطاعت از خداوند متعال است ؛ در نتيجه اطاعت از طواغيت و سلاطين و هر حاكمى كه مأذون من جانب اللَّه يا مأذون از جانب مأذون من قبل اللَّه نباشد ؛ خواه حكومت‌هاى استبدادى و فردى يا به اصطلاح قانونى و نظام اكثريت يا حزبى باشد ، هيچ يك با توحيد در اطاعت سازگار نيست . و اگر نگوييم : همان شرك جلى در عبادت ، به مفهوم واضح و مصداق روشن آن است ، نوعى شرك خفى است كه با خلوص موحّدين در توحيد منافات دارد . و شايد اين معنى از اين آيه هم استفاده شود :\r\n« وَلَقَدْ بَعَثْنا فِي كُلّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطّاغُوتَ » ؛ « 1 »\r\n« و به تحقيق ، ما در ميان هر امّتى رسولى را مبعوث كرديم ( تا به خلق ابلاغ كند ) خدا را عبادت كنيد و از طاغوت دورى كنيد » .\r\n\r\n\r\n","description":"","footnote":"\r\n( 1 ) . سوره نحل ، آيه 36 .\r\n","page_name":" 404 ","page_number":404},
  {"content":"\r\n\r\nزيرا ممكن است گفته شود كه : چنين استفاده مىشود كه اجتناب از طاغوت به هر صورت و به هر شكل كه اهم آن عبادت و اطاعت او است ، مضادّ عبادت خدا است ؛ و مثل اين آيه نيز ممكن است كه به همين معنى دلالت داشته باشد :\r\n« وَما أُمِرُوا إِلّا لِيَعْبُدُوا اللَّهَ مُخْلِصِينَ لَهُ الدّينَ » ؛ « 1 »\r\n« امر نشدند مگر اينكه خدا را عبادت كنند در حالى كه خالص كنندگان دين و اطاعت براى خدا باشند » .\r\nو از اين ميان ، معناى تفسيرى كه از آيه شريفه ذيل شده است :\r\n« فَمَن كانَ يَرْجُوا لِقآءَ رَبّهِ فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبّهِ أَحَداً » ؛ « 2 »\r\n« پس هركس به لقاى خداوند اميدوار است ، بايد عمل صالح انجام دهد و در عبادت پروردگارش احدى را شريك قرار ندهد » .\r\nظاهر مىشود ، كه فرموده‌اند : « وَلا يُشْرِكْ بِعِبادَةِ رَبّهِ » ؛ يعنى « لا يُشْرِكْ مَعَ عَلِيّ عليه السلام أَحَداً فِي الْخِلافَةِ » ؛ نه اين است كه مراد از ربّ در اينجا ، اميرالمؤمنين على عليه السلام باشد ؛ چون اطلاق آن بر غير خدا نيز جايز است ؛ بلكه مراد از ربّ ، همان ربّ حقيقى و خداوند متعال است ؛ ولى چون غير على عليه السلام را با آن حضرت شريك در امر خلافت و واجب الطاعه دانستن ، هيچ‌گاه در طول اطاعت از خدا و موضوع آن قرار نمىگيرد ، - و اطاعت از غير خدا است - پس با خلوص توحيد خصوصاً توحيد در عبادت منافات دارد .\r\nو مثل اين روايت نيز ، مسأله اطاعت از رژيم‌هاى مختلف غير مشروع را\r\n\r\n\r\n","description":"","footnote":"\r\n( 1 ) . سوره بينه ، آيه 5 .\r\n( 2 ) . سوره كهف ، آيه 110 .\r\n","page_name":" 405 ","page_number":405},
  {"content":"\r\n\r\n- اگرچه نظام اكثريت باشد - آشكار مىسازد .\r\nحبيب سجستانى از امام محمّد باقر عليه السلام روايت كرده است كه :\r\nخداوند متعال فرموده است :\r\n« لَأُعَذّبَنَّ كُلَّ رَعِيَّةٍ فِي الْإِسْلامِ دانَتْ بِوِلايَةِ كُلّ إِمامٍ جآئِرٍ لَيْسَ مِنَ اللَّهِ . . . » ؛ « 1 »\r\n« البته عذاب مىكنم هر رعيت را كه در اسلام ملتزم و متدين شود ، به ولايت هر پيشواى جائرى كه از سوى خدا نيست ؛ اگرچه آن رعيت در كارهاى خود نيكوكار و پرهيزكار باشد . . . » .\r\nخلاصه از آنچه بيان شد ، معلوم مىشود كه در حكومت حقّه امام عصر - ارواح العالمين له الفداء - و آن جامعه موعود اهداف زير تحقق خواهد يافت :\r\nاوّلًا : در سراسر جهان خدا پرستش مىشود و از شرك اثرى باقى نمىماند .\r\nثانياً : اطاعت مختص به خدا و نظام الهى اسلامى و ولايت منصوصه حضرت ولىعصر - ارواحنا فداه - مىگردد و اين بساطهاى مشركانه رژيم‌هاى گوناگون كه همه از مصاديق آيه ذيل مىباشند ، برچيده مىشود :\r\n« إِنْ هِىَ إِلّا أَسْمآءٌ سَمَّيْتُمُوها أَنتُمْ وَآبآؤُكُمْ ما أَنزَلَ اللَّهُ بِها مِن سُلْطانٍ » ؛ « 2 »\r\n« آنها ( لات ، عزّى ، منات ) جز اسم‌هايى كه شما و پدرانتان بر بت‌ها ناميده‌ايد ، نيستند و خداوند هيچ دليلى بر معبود بودن آنها نازل نفرموده است » .\r\nبنابراين از آيه فوق استفاده مىشود كه : دين و اطاعت خالص براى خدا\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 206 ، باب فيمن دان اللَّه عزّوجلّ به غير امام من اللَّه عزّوجلّ .\r\n( 2 ) . سوره نجم ، آيه 23 .\r\n","page_name":" 406 ","page_number":406},
  {"content":"\r\n\r\nمىگردد و توحيد در ولايت و حكومت و سلطنت و مالكيت ، همه تحقق مىيابد و عالم ، عالم ظهور اسماء الحُسنى ؛ مانند \" هو الولى \" و \" هو الحاكم \" و \" هو السلطان \" و \" هو المالك \" مىگردد و ايمان همگانى به معناى \" له الحكم \" و \" له الأمر \" و \" له السلطان \" ظاهر مىشود ؛ البته همه اينها معانى و امورى است كه مؤمن به آن ظهور ، بايد تلاش كند كه خودش را مناسب با آنها و با الهام از آنها بسازد و در حدّ ممكن ، در جامعه‌اى كه در آن زندگى مىكند ، آن را پياده نمايد .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n\r\n8 : قسط و عدل جهانى\r\nبارزترين ويژگىهاى آن جامعه موعود و دولت كريمه ، گسترش جهانى قسط و عدل است كه در بيش از يك‌صد خبر به آن تصريح شده است . از جمله در بعض روايات به اين لفظ :\r\n« يَمْلَأُها قِسْطاً وَعَدْلًا كَما مُلِئَتْ جَوْراً وَظُلْماً » .\r\nو به اين لفظ :\r\n« يَمْلَأُ اللَّهُ بِهِ الْأَرْضَ قِسْطاً وَعَدْلًا كَما مُلِئَتْ جَوْراً وَظُلْماً » .\r\nو در رواياتى به اين لفظ رسيده است :\r\n« بَعْدَ ما مُلِئَتْ جَوْراً وَظُلْماً » .\r\nو در بعض ديگر به تقديم ظلم بر جور .\r\nاين الفاظ مشهور و معروف است و علماى علم حديث شيعه و سنى در احاديث بسيار روايت كرده‌اند و يكى از احاديث كه مانند ديگر احاديثى كه به آن اشاره شد ، مشهور نيست ؛ امّا جالب و شايان توجّه است ، اين عبارت است :\r\n« يَمْلَأُ اللَّهُ بِهِ الْأَرْضَ نُوراً بَعْدَ ظُلْمَتِها وَعَدْلًا بَعْدَ جَوْرِها وَعِلْماً بَعْدَ\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nجَهْلِها » ؛ « 1 »\r\n« خدا زمين را به وسيله حضرت مهدى عليه السلام پر از نور و روشنايى مىكند بعد از تاريكى و ظلمت آن ، و پر از عدل مىكند بعد از جور و ستم ، و پر از علم و دانايى مىكند بعد از جهل و نادانى » .\r\nالبته روشن است كه مقصود از تاريكى و ظلمتى كه در اين حديث ، به آن اشاره شده است ، تاريكى ظاهرى كه در اثر غروب آفتاب يا خاموشىهاى برق پيدا مىشود ، نيست ؛ بلكه مقصود تاريكىهايى است كه در آن روزگار در اثر دورى از معارف حقّه و نداشتن بينش صحيح و گم كردن راه ارتباط با خدا ، جامعه به آن مبتلا مىشود .\r\nچنان‌كه مقصود از نور هم نور حسّى نيست ؛ بلكه نور معرفت خدا و پيغمبر و امام و درك حقايق و نور عقل و فطرت و وجدان است .\r\nو همچنين مراد از جهل ، جهل به علوم متعارفه و مبادى تمدن مادى و تكنولوژى نيست ؛ بلكه مراد همين جهلى است كه امروز بر دنياى علم و صنعت مستولى شده و روز به روز رو به افزايش است .\r\nو مراد از علوم ، علوم حقيقت و دانايىها و دانش‌هايى است كه به انسان كمال مىبخشد و او را از ظاهر اين عالم به باطن آن مىرساند و سبب خوف و خشيت از خداوند متعال مىگردد .\r\nهمانا واقعيت امر اين است كه از ميان بندگان خداوند ، تنها اهل علم\r\n\r\n\r\n","description":"","footnote":"\r\n( 1 ) . كمال الدين ، ج 1 ، ص 260 ، باب 24 ، حديث 5 ؛ منتخب الاثر ، ص 92 ، فصل 1 ، باب 7 ، حديث 24 .\r\n","page_name":" 409 ","page_number":409},
  {"content":"\r\n\r\nو معرفت ، او را عبادت مىكنند ، چنان‌كه در قرآن مجيد مىفرمايد :\r\n« إِنَّما يَخْشَى اللَّهَ مِنْ عِبادِهِ الْعُلَمآءُ » ؛ « 1 »\r\n« جز اين نيست كه مىترسند از خدا دانايان از بندگانش » .\r\nعدل و قسط از امورى است كه همه افراد بشر به برقرار نمودن آن اظهار علاقه و ميل مىنمايند و بالفطره مىخواهند همگان عادل باشند و به حكم وجدان خود نمىتوانند حسن عدل و فضل شخص عادل را انكار كنند و اگر به زبان هم انكار كنند ، در پيشگاه وجدان به فضيلت آن اعتراف دارند .\r\nهدف از فرستادن پيامبران و نزول كتاب‌هاى آسمانى و قوانين و موازين محكم الهى برپايى امور مردم به قسط است ، برحسب اين آيه شريفه :\r\n« لَقَدْ أَرْسَلْنا رُسُلَنا بِالْبَيّناتِ وَأَنزَلْنا مَعَهُمُ الْكِتابَ وَالْمِيزَانَ لِيَقُومَ النّاسُ بِالْقِسْطِ » ؛ « 2 »\r\n« به تحقيق پيامبران خود را با ادله روشن فرستاديم و همراه آنها كتاب و ميزان عدل را نازل كرديم تا مردم به عدل برپا گردند » .\r\nعدل و قسط ؛ خواه آنها را مانند دو كلمه مترادف داراى مفهوم واحد بدانيم چنان‌كه بعضى از مفسرين و اهل لغت گفته‌اند و قسط را - مخصوصاً در مواردى كه به تنهايى استعمال شده است - به عدل معنى كرده‌اند ، چنان‌كه ظاهر آن هم همين معنى است ؛ و خواه براى آنها - خصوصاً در مواردى كه با هم در كلامى آورده شده باشند - معناى مشابه و مرتبط به هم در نظر بگيريم ؛ هم شامل اعتدال و تناسب در\r\n\r\n\r\n","description":"","footnote":"\r\n( 1 ) . سوره فاطر ، آيه 28 .\r\n( 2 ) . سوره حديد ، آيه 25 .\r\n","page_name":" 410 ","page_number":410},
  {"content":"\r\n\r\nسهام و حقوق و نظامات مالى و اقتصادى و اجتماعى است ، و هم شامل عمل به اين حقوق و مقررات و تخطى نكردن از آنها ، و هم شامل حكم به اين نظامات است ؛ بنابراين ، حاكم عادل آن كسى است كه نظاماتى را اجرا مىنمايد كه بر اساس قسط و اعتدال و تناسب مقرر شده باشد .\r\nامّا اگر قانون ، ضعيف و ناقص تدوين شده باشد ؛ مثل قوانين بشرى ، به كسى كه آن قانون را اجرا مىنمايد ، عادل اطلاق نمىشود . عدل حاكم بدون عدل قانون مفهوم پيدا نخواهد كرد ، همان‌طورى كه عدل قانون نيز بدون عدل مجرى مثمر ثمر نخواهد شد .\r\nانزال كتاب و ميزان در آيه شريفه ، اشاره به قوانين كافى و جامعى است كه بر انبيا نازل شده و در هر جهت حقوق و مقرراتى كه بيان نموده‌اند ، بر اساس قسط است .\r\nدر دين اسلام چنان نيست كه كسى بتواند بگويد : جايى كه دل راضى است ، قسط ناخشنود است - هرچند قسط را به معنى تعادل در نصيب و سهم بگيريم - زيرا قوانين اسلام كه به عقيده هر مسلمانى كامل و جهانى است ، عدل در سهام و حقوق را رعايت كرده است ، هرچند در بعض موارد نكته آن بر ما يا عدّه‌اى معلوم نباشد ؛ بنابراين هر حاكمى كه احكام اسلام را اجرا نمايد و هركسى حكم برطبق موازين اسلامى بدهد ، حكمش به عدل است ، هم از اين جهت كه برطبق آن موازينى حكم كرده كه مطابق با قسط و عدل بوده ؛ و هم از اين جهت كه خودش در اين حكم از قانون خدا منحرف نشده است .\r\nو خلاصه كلام اين است كه : عدل و قسطى كه حضرت ولىعصر ، صاحب\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nالزمان - عجّل اللَّه تعالى فرجه الشريف - جهان را از آن پر مىنمايند ، معلول اجراى كامل احكام اسلام است كه يگانه راه رسيدن به عدالت اجتماعى صحيح است و با اجراى آن ، اين مظاهر زرق و برق و بىكنترل مترفين و مرفهين از ميان مىرود و خصوصاً امكانات دولتى بيت المال همه در اختيار نيازمندان قرار مىگيرد .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nبه اميد آن روز و آن عصر و آن دولت كريمه\r\nدر اينجا به علّت طولانى شدن مقاله ، از بيان ساير ويژگىهاى دولت كريمه و جامعه موعود معذوريم ، مىتوانيد با مراجعه به كتاب \" منتخب الاثر \" - تأليف حقير - بخش‌هاى ديگر از اين ويژگىها را بررسى فرماييد اگرچه در آنجا هم موفّق به استقصاى همه ويژگىها نشده‌ايم .\r\nدر پايان به عرض مىرسانم : يكى از علل مهمّى كه موجب به وجود آمدن آن جامعه سالم است ، تكامل عقول و رشد فكرى مردم است كه با توجّه به اين ويژگى ، بسيارى از كمبودها و نواقصى كه در اجتماعات كنونى است ، مرتفع مىشود .\r\nتنگ‌نظرىها و زور و زراندوزى در چنان جامعه وجهه همت همه يا بيشتر افراد نيست ، زندگانى آنها در عين حالى كه انواع تنعمات در اختيار افراد است ، زندگى عقلانى و روحانى و انسانى است ، همان اهداف و فضايلى كه امروز هم بايد شيعيان آن حضرت و منتظران آن دولت به آن آراسته باشند . و اگر اين دعا را مىخوانند :\r\n« اللَّهُمَّ إِنّا نَرْغَبُ إِلَيْكَ فِي دَوْلَةٍ كَرِيمَةٍ ، تُعِزُّ بِهَا الْإِسْلامَ وَأَهْلَهُ ، وَتُذِلُّ بِهَا النِّفاقَ وَأَهْلَهُ ، وَتَجْعَلُنا فِيها مِنَ الدُّعاةِ إِلى طاعَتِكَ » ؛\r\n« خداوندا از تو خواستاريم دولتى گرامى كه به وسيله آن اسلام و مسلمين\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nرا عزّت بخشى و نفاق و منافقين را منكوب سازى و ما را در آن دولت از زمره خوانندگان مردم به سوى اطاعت تو قرار دهى » .\r\nعملًا رغبت خود را به برقرارى آن دولت و علاقه‌مندى خود را به عزّت اسلام و ذلّت كفر و نفاق با حضور در صحنه‌هاى خدمت به اعلى كلمه اسلام نشان دهند و دعوت به راه خدا و دين خدا را قولًا و عملًا وجهه همّت قرار دهند و طورى خود را بسازند و به قوّت ايمان و صبر و ايثار و جهاد و تلاش بيارايند كه از بوته هر امتحان ، بىغلّ و غش بيرون آيند تا از آنها باشند كه مورد اين بشارت بزرگ هستند .\r\n« اولئِكَ هُمُ الْمُؤْمِنُونَ حَقّاً وَشِيعَتُنا صِدْقاً وَالدُّعاةُ إِلى دِينِ اللَّهِ عَزَّوَجَلَّ سِرّاً وَجَهْراً » .\r\nو هم اين بشارت‌ها شامل حالشان باشد :\r\n« طُوبى لِلْمُتَّقِينَ فِي غَيْبَتِهِ ! طُوبى لِلصّابِرِينَ فِي مَحَبَّتِهِ . اولئِكَ مَنْ وَصَفَهُمْ فِي كِتابِهِ ، فَقالَ : « الَّذِينَ يُؤْمِنُونَ بِالْغَيْبِ . . . أُولئِكَ هُمُ الْمُفْلِحُونَ » » .\r\nوَعَجّلِ اللَّهُمَّ فِي ظُهُورِ مَوْلانا صاحِبِ الزَّمانِ وَاجْعَلْنا مِنْ أَعْوانِهِ وَأَنْصارِهِ . وَآخَرُ دَعْوانا أَنِ الْحَمُدْ للَّهِ رَبّ الْعالَمِينَ .\r\nربيع المولود 1412\r\nلطف اللَّه صافى گلپايگانى قم\r\n\r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n . \r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n . \r\n","description":"","footnote":"","page_name":" 421 ","page_number":421},
  {"content":"\r\n . \r\n\r\n","description":"","footnote":"","page_name":" 422 ","page_number":422}
  ]