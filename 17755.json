[
  {"content":"\r\n\r\nبسم الله الرحمن الرحيم\r\nمجموعه\r\nپيك شفا\r\nانگشت پيچ\r\nاز ديدگاه طب ايرانى ( سنتى )\r\nمؤلف\r\nسيد محمد موسوى\r\nنشر\r\n1388\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : موسوى ، محمد ، 1333 -\r\nعنوان و نام پديدآور : انگشت پيچ : از ديدگاه طب ايرانى ( سنتى ) / / مؤلف محمد موسوى .\r\nمشخصات نشر : اصفهان : مشعل ، 1388 .\r\nمشخصات ظاهرى : [ 33 
  ] ص .\r\nفروست : پيك شفا\r\nشابك : 6000 ريال : 3 - 37 - 6602 - 964 - 978\r\nوضعيت فهرست نويسى : فيپا\r\nيادداشت : كتابنامه .\r\nموضوع : پزشكى سنتى .\r\nموضوع : گياه درمانى\r\nرده بندى كنگره : 1388 8 الف 9 م / 135 r\r\nرده بند ديويى : 610\r\nشماره كتابشناسى ملى : 1747953\r\nمجموعه پيك شفا ( انگشت پيچ )\r\nمؤلف : سيد محمد موسوى\r\nويراستار : الهام صديقى\r\nشابك : 3 - 37 - 6602 - 964 - 978\r\nناشر : مشعل\r\nچاپ اول : 1388\r\nتعداد : 3000 جلد\r\nچاپ : كمالى نژاد\r\nصحافى : بابك\r\nمجرى : شركت توسعه انتشارات فرزانگان زايند رود 2737370 - 0311\r\nقيمت : 6000 ريال\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دهم\r\n\r\nتقديم‌نامه براى پدر\r\n يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ \r\nوقتى به دنيا آمدم\r\nديدم تو رنج مىكشى\r\nخسته اما مصمم و استوار\r\nدلدار من ، دلاور من دلپذير من\r\nوقتى كه خسته در كشاكش دوران كودكى\r\nچيزى ز درد ، غم ، بيمارى و ارعاب مرا مىگرفت\r\nيا آن جوان قلدر همسايه\r\nبر سر راه مدرسه\r\nقدّاره تهديد مىكشيد\r\nقامت دلاور تو از راه مىرسيد و من\r\nدر پناه تو ايمن ز ترس و غم و اندوه مىشدم و\r\nدست‌هاى كوچكم در دست‌هاى ستبر تو آرام مىگرفت\r\nبا آنكه مىديدم\r\nكه تو رنج مىكشى\r\nمادرم گفت وقتى به دنيا آمدى\r\nبال و پر كودكىات شكست\r\nو تازيانه‌هاى يتيمى بر جسم و جان تو نشست\r\nو آن روز هم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتو رنج مىكشيدى\r\nوقت نماز جماعت\r\nدر كنار تو دست‌هاى پرانگشترى\r\nپرمهر ، دست كوچك مرا\r\nچون دست تو مىفشرد و\r\nغرور مرد شدن به رگ‌هاى من مىدويد و من\r\nشاپرك‌وار و سبك\r\nگلخند كودكى بر لب\r\nدزدانه نجواى شكسته تو را با چشم پرآبت مىديدم\r\nو فهميدم كسى هست كه پنهان عشق مىورزد به تو\r\nو تو مىبازى به او و در فراقش ديدم\r\nكه رنج مىكشى\r\nوقتى اندازه شانه‌هايت شدم\r\nاز بلنداى نگاهت كه به افق گره مىخورد\r\nشرمسار مىشدم و سرگردان كه\r\nمىديدم هماره توشه‌هاى راه را پشته مىكنى\r\nو بر مهمل‌هاى اميد بار مىبندى ، با اين همه\r\nباز مىديدم\r\nكه تو رنج مىكشى\r\nهرگز به من نگفتى چرا\r\nموى سياه را به موى سپيد تعويض مىكنى ؟ !\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nتو آماده سفر مىشدى\r\nوقتى مىخواستى مركب سوارىات را عوض كنى\r\nتا بتوانى از گذرگاه تنگ ، گذرگاه ناگزير ، عبور كنى\r\nدر آغوش برادرم\r\nآخرين كلام ، شنيدم كه گفتى :\r\nتوشه‌ام كم است\r\nو ازاين‌رو ديدم كه\r\nباز هم رنج مىكشى\r\nصياد عشق تو را ربود و\r\nهرگز حيا نكرد ز چشمان اشكبار ما\r\nو تو چه زود تسليم شدى\r\nو من اميدوار كه نبينم اما نشد و باز ديدم\r\nكه تو رنج مىكشى\r\nدرون پرده اشكى تو را ديدم\r\nبه خوابى يا به رؤيايى\r\nكلاف درهمى را باز مىكردى\r\nبه هر بندى هزاران قاصدك\r\nبه هر مو بسته پيغام خوش‌آوايى :\r\nكاى سبكباران برين دشت بزرگ\r\nتوشه‌ها انبان كنيد\r\nدر كمين زندگى بنشسته صيادى سترگ\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nيا به مهر و يا به كين\r\nاز دلم آهى تنوره مىكشد\r\nسرخوشم زان سو كه مىبينم\r\nبرگرفت صيادت اى جانان به مهر\r\nنه رنجى نه غمى ديگر چه پروايى\r\nسيد محمّد موسوى\r\n1388\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nعنوان صفحه\r\nتقديم‌نامه\r\nفهرست مطالب 7\r\nپيشگفتار 9\r\nانگشت‌پيچ آب ليموترش 11\r\nانگشت‌پيچ‌هايى كه اصل در آنها آب سيب و به است 12\r\nانگشت‌پيچ‌هاى خونساز 12\r\nانگشت‌پيچ سه‌گانه 13\r\nانگشت‌پيچ ضد تب 14\r\nاستامينوفن ، آسپيرين و آنتىبيوتيك‌ها 14\r\nانگشت‌پيچ انبه 15\r\nانگشت‌پيچ انبرباريس ( زرشك ) 16\r\nانگشت‌پيچ انگشت‌پيچ انجبارى 17\r\nطرز تهيه شربت انجبار 18\r\nانگشت‌پيچ انجدانى 18\r\nطرز تهيه سكنجبين انجدانى 19\r\nانگشت‌پيچ انيسون شيرين 19\r\nانگشت‌پيچ هليله 20\r\nطرز تهيه مرباى هليله 21\r\nانگشت‌پيچ ايرسا 21\r\nانگشت‌پيچ بسباسه 22\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nانگشت‌پيچ بسفايج 23\r\nانگشت‌پيچ تخم خرفه 23\r\nانگشت‌پيچ بلادر 24\r\nانگشت‌پيچ بلادر ديگر 24\r\nانگشت‌پيچ بلسان 25\r\nانگشت‌پيچ عطايى 26\r\nانگشت‌پيچ گل بنفشه 27\r\nانگشت‌پيچ انجير 28\r\nانگشت‌پيچ جدوار 28\r\nانگشت‌پيچ ضد گلودرد 29\r\nانگشت‌پيچ ضد ميگرن 29\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ پيشگفتار 
  ]\r\nبسمه‌تعالى\r\n بهشت نقد اگر خواهى بيا با ما به ميخانه * كه از پاى خُمت يكسر به حوض كوثر اندازيم \r\nحافظ\r\nگنجينه‌اى ديگر از طب پرافتخار ايرانى را به روى خوانندگان گشوديم تا بدانند هر از گاهى توفيق الهى ما را به گنجينه‌هاى سرشار طب اسلامى - ايرانى رهنمون مىسازد تا در آنجا به بزم عيش و نوش علماى طب ايرانى حضور يابيم و ساغرهايى از دست قدح‌گردانان به لب‌هاى تشنه خويش نزديك سازيم و مست و غزلخوان از آن مجالس زيبا توشه‌ها برگيريم براى دردمندانى كه به اميد نجات از ديو بيمارى چشم به هر سو مىدوزند .\r\nفن‌آورى انگشت‌پيچ‌ها نيز از اختراعات مردان صالح و نوع‌دوستى است كه قبل از ظهور اسلام مسلمان بودند و يادگارهايشان نيز با علوم اسلامى همسو و همخوان است . بهترين راه براى سازندگان مواد خوراكى استفاده از اين فن‌آورىهاست كه هم كام مردم را شيرين كند و هم موجب سلامتى و بهروزى گردد . اكنون اغلب شكلات‌ها به تقليد از روش‌هاى ديگران با استفاده از مواد شيميايى صورت مىگيرد و افزودنىهاى شيميايى نيز بر علت بيمارىها مىافزايد . اميدواريم روزى برسد كه دست از تقليدهاى كوركورانه برداريم و از باغ خودمان ميوه بچينيم .\r\nسيد محمّد موسوى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nانگشت‌پيچ ، مكيدنى ، ليسيدنى ، شكلات\r\n\r\nانگشت‌پيچ آب ليموترش\r\nبراى كنترل ويار خانم‌هاى باردار بىنظير است . خواص ويژه ميوه به و سيب بر همگان روشن است و در احاديث رسيده از امام صادق ( ع ) از خواص اين دو ميوه بسيار سخن رفته است . براى جنين به غايت مفيد بوده و كودك را باهوش و با حافظه و زيباروى و سالم مىكند از اين طريق آينده چنين تضمين خواهد شد .\r\nآب ليموترش تازه ، قند ، عسل ، نبات ، شكر قرمز يا شيره انگور هركدام كه در دسترس بود به اندازه نصف وزن آب ليموترش روى شعله ملايم بجوشانند تا كاملا غليظ گردد آن‌طور كه پس از سرد شدن مانند آب‌نبات يا شكلات سفت و سخت گردد ، قبل از سرد شدن به تكه‌هاى شكلات تقسيم كنند و روزانه حد اقل 3 بار هربار يك شكلات در دهان گذاشته بمكند .\r\nبراى كنترل ويار شديد در خانم‌هاى باردار محدوديتى از لحاظ دفعات مصرف وجود ندارد و مىتوانند به ميزانى كه حالت تهوع را كنترل كند استفاده نمايند . اگر ترشى دارو براى برخى از مصرف‌كنندگان آزاردهنده باشد مىتوانند ميزان شيرينى را بيشتر از نصف افزايش دهند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nانگشت‌پيچ‌هايى كه اصل در آن‌ها به و بعد از آن سيب است آب‌ميوه به ، آب سيب ، آب انار\r\nاز هركدام مساوى بگيرند و با هم مخلوط و به اندازه نصف وزن خودش شكر قرمز ، يا عسل خوب اگر در دسترس بود ، يا شيره انگور ، يا قند و يا شكر معمولى .\r\nروى شعله ملايم بجوشانند تا كاملا غليظ گردد آن‌طور كه پس از سرد شدن مانند آب نبات يا شكلات سفت و سخت گردد ، قبل از سرد شدن به تكه‌هاى شكلات تقسيم كنند و حد اقل صبح و ظهر و شب هربار يك شكلات در دهان گذاشته بمكند .\r\n\r\nانگشت‌پيچ‌هاى خونساز\r\nبراى تقويت افراد ضعيف و كودكان و سالخوردگان بىبديل بوده و ناتوانانى كه به هر دليلى از خوردن دارو عاجزند مىتوانند از اين فن‌آورى طب ايرانى بهره‌مند شوند .\r\nانگشت‌پيچ‌هاى زيل همگى خونساز بوده و براى خانم‌هاى باردار و كنترل ويار و تقويت مادر و جنين بسيار مفيد مىباشد . بويژه خانم‌هايى كه به خاطر ويار شديد از مواد غذايى محروم مىشوند از اين طريق به مقدارى مواد مغذى دست خواهند يافت . در مورد تأثير ميوه‌هايى مانند سيب و به و امثال آن در تقويت حافظه و رشد جنين و زيبايى كودك و شجاعت اهل علم واقف هستند . احاديث رسيده از معصومين ( ع ) حكايت از مناسب بودن مصرف سيب و به در رشد جنين است . دستور تهيه انگشت‌پيچ‌ها تقريبا شبيه به هم بوده به اين ترتيب كه معادل نصف وزن آب ميوه‌ها و گاه بيشتر از نصف ، يكى از شيرينىهايى مانند عسل ، شكر قرمز ، نبات و در صورت در دسترس نبودن شيرينىهاى طبيعى ناچار قند يا شكر به كار برده مىشود . آب ميوه‌ها با شيرينى آن‌قدر جوشانده مىشوند تا كاملا غليظ شده به‌طورىكه پس از سرد\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nشدن سفت شوند . قبل از سفت شدن به تكه‌هاى شكلاتى تقسيم شده و در يخچال نگهدارى شده روزانه حد اقل 3 بار هربار يك شكلات در دهان گذاشته بمكند .\r\nانگشت‌پيچ‌ها براى سالخوردگان نيز كه از اشتهاى كافى برخوردار نيستند بسيار مفيد واقع مىشوند . بيمارانى كه در اثر ضعف قادر به تغذيه عادى نمىباشند هم مىتوانند از اين حد اقل غذايى كه بسيار مهم است بهره‌مند گردند .\r\n\r\nانگشت‌پيچ‌هاى سه‌گانه كه اصل در آن‌ها سيب و به است\r\nآب به ، آب سيب ، آب انبه\r\n\r\nانگشت‌پيچ سه‌گانه ديگر\r\nآب به ، آب سيب ، آب گلابى\r\n\r\nانگشت‌پيچ سه‌گانه ديگر\r\nآب به ، آب سيب ، آب انگور\r\n\r\nانگشت‌پيچ سه‌گانه ديگر\r\nآب به ، آب سيب ، آب غوره\r\n\r\nانگشت‌پيچ سه‌گانه ديگر\r\nآب به ، آب سيب ، آب نارگيل\r\n\r\nانگشت‌پيچ ديگر\r\nآب به ، آب سيب ، آب پرتقال\r\n\r\nانگشت‌پيچ سه‌گانه ديگر\r\nآب به ، آب سيب ، آب گريپ فوروت\r\n\r\nانگشت‌پيچ سه‌گانه ديگر\r\nآب به ، آب سيب ، آب آناناس\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nانگشت‌پيچ سه‌گانه ديگر\r\nآب به ، آب سيب ، آب هندوانه\r\n\r\nانگشت‌پيچ سه‌گانه ديگر\r\nآب به ، آب سيب ، آب ليموترش\r\n\r\nانگشت‌پيچ ضد تب\r\nآب سيب ، آب هندوانه ، آب ليموشيرين\r\nبه ميزان نصف وزن مجموع آب‌ميوه‌ها شكر قرمز و اگر نبود شكر معمولى و اگر نبود قند اضافه كرده روى شعله ملايم بجوشانند تا كاملا غليظ گردد و قبل از سرد شدن و سفت و سخت شدن به تكه‌هاى شكلاتى تبديل و روزانه حد اقل 3 بار هنگام تب در دهان گذاشته و بمكند .\r\nبراى رفع هرگونه گرمى و التهاب و تب ناشى از بيمارى عفونى و يا از صفراى حار آب‌ميوه‌هاى مذكور به صورت انگشت‌پيچ ، همراه با نوشيدن حد اقل 3 ليوان از مخلوط اين سه آب‌ميوه در طول روز تب رفع شده و گرماى بدن تعديل خواهد يافت .\r\n\r\nتلخى ليموشيرين\r\nاز آنجا كه برخى از انواع ليموشيرين‌ها پس از جدا شدن از پوست تلخ شده و مزه شربت را ناگوار مىسازند بهتر است همان موقع كه بيمار قصد نوشيدن شربت را دارد ليموشيرين اضافه شود تا قبل از تلخ شدن تناول شده باشد . ناگفته نماند تلخى ليموشيرين خود ضد تب و ضدعفونىكننده است .\r\n\r\nاستامينوفن و آسپيرين و برخى از آنتىبيوتيك‌ها\r\nتذكر مهم‌تر اينكه بهتر است مردم ما از مصرف استامينوفن خوددارى نمايند .\r\nبر اساس اسناد معتبر پزشكى استامينوفن به خاطر سميت مستقيمى كه براى كبد دارد\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nزمينه‌ساز هپاتيت و سرطان كبد و عوارض ديگر مىشود و حيرت‌آور است كه چگونه اين دارو بوفور در كشور ما توليد و در دورترين نقاط كشور حتى به مردم عامى ما براى مصرف آن آموزش داده شده است . اين آموزش به معناى كلاس درس نيست ، بلكه مردم بومى هم از طريق تجويز اطبا ياد گرفته‌اند كه به محض بروز تب يك قرص استامينوفن به بيمار بدهند غافل از اينكه چه عوارض سوئى خواهد داشت . چرا در مورد عوارض آن توضيح داده نمىشود ؟ ! از آن گذشته وقتى با چند ليوان آب‌ميوه كه تركيب آن را ذكر كرديم تب مهار مىشود ، چرا بايد اين داروى مضرّ در نسخه‌ها تجويز گردد ؟ ! آب‌ميوه‌هاى مذكور علاوه بر آنكه ضد تب مىباشند ، در كنار داروهاى ديگر گياهى ضد سرماخوردگى نه تنها عليه بيمارى وارد عمل مىشوند بلكه سرشار از ويتامين‌هاى مفيد بوده و كمبود آب بدن ناشى از تب را نيز به بهترين وجه جبران مىكنند . مقايسه اين روش طبيعى را با مصرف استامينوفن به قضاوت خوانندگان اين سطور وا مىگذاريم . اين نسخه با افزودن عرق بيد در خاصيت ضد تب قوىتر خواهد شد . عرق بيد را هم در ساختن انگشت‌پيچ و هم در هنگام نوشيدن همراه با آب‌ميوه‌ها بويژه در نبودن ليموشيرين مىتوانيد وارد نمائيد .\r\n\r\nانگشت‌پيچ انبه\r\nمفتح سدّه كبد و مقوى جگر سرد و ساير احشا ، اسهالى كه از ضعف كبد حاصل مىشود و براى بيمارى استسقاء ( سيروز كبدى ) و مقدمه استسقاء ( سوء القنيه ) مفيد است .\r\nآب انبه يك‌صد گرم ، آب زرشك بىدانه ، آب پوست هندوانه از هريك 50 گرم ، عرق سنبل الطيب يك شيشه ، زعفران نوك قاشق چايخورى و قند 50 تا 75 گرم .\r\nهمه را با هم روى شعله ملايم بجوشانند تا خيلى غليظ شود . به صورت تكه‌هاى شكلات\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nتقسيم كنند تا سرد و سفت شود . روزانه تا 3 بار صبح و ظهر و شب هربار يك عدد در دهان گذاشته بمكند .\r\n\r\nانگشت‌پيچ انبرباريس ( زرشك )\r\nاين نسخه مقوى كبد و معده و گدازنده غذاست و در هضم غذا كمك شايان كند و مفتح سده كبد و بازكننده مجارى آن است و مسكن حرارت آن و ضد استسقاء ( سرطان كبد ) و خفقان قلب را فرونشاند و تب صفراوى را زايل‌كننده است و اشتهاى طعام آورد .\r\nسكنجبين انبرباريس سفرجلى « 1 » 5 مثقال ، آب به و آب سيب ترش و آب انار و اگر انار در دسترس نبود رب انار كه با آب جوش رقيق شده باشد و اگر آن هم نبود آب گريپ‌فوروت و اگر نبود آب‌غوره بىنمك و اگر نبود آب ليموى ترش يا آب آلوچه سبز ( گوجه درختى ) از هركدام 3 مثقال ، قند حدود 35 گرم تا بيشتر .\r\n\r\nطرز تهيه سكنجبين انبرباريس سفرجلى\r\nبگيرند ربع من تبريز زرشك بدون هسته منقى « 2 » و با 168 مثقال آب و 14 مثقال گلاب در هم كنند و يك شبانه‌روز بگذارند بخيسد و صبح آن را آن‌قدر بمالند تا مواد زرشك در آب شود ، صاف كنند و 168 مثقال شكر قرمز و اگر نبود شكر سفيد اضافه كنند و در ديگ سنگى با يك تا 2 سفيده تخم‌مرغ بجوشانند و مرتب كف آن را بگيرند تا ديگر كف نياورد ، بگذارند سرد شود آنگاه دوباره صاف كنند ، صافى كه از پارچه ريزنقش بگذرد و دوباره در همان ديگ سنگى بريزند و 5 / 22 مثقال سركه\r\n\r\n\r\n","description":"","footnote":"\r\n( 1 ) . سفرجلى : به\r\n( 2 ) . منقى : پاك كرده شده ، پاكيزه شده\r\n","page_name":" 16 ","page_number":16},
  {"content":"\r\n\r\nانگورى و نيم من آب سفرجل داخل نمايند و دوباره روى شعله ملايم بجوشانند تا به قوام آيد . از آتش فرود آورده سرد كنند و در جاى خنك نگهدارند .\r\nطبق دستور ساير انگشت‌پيچ‌ها روى شعله ملايم به قوام آورند تا كاملا غليظ شود و قبل از سرد شدن به قطعات شكلاتى تكه‌تكه كنند و روزى 3 بار صبح و ظهر و شب در دهان گذاشته بمكند .\r\n\r\nانگشت‌پيچ انجبارى\r\nجهت نفث الدم « 3 » و نزف الدم « 4 » از هر عضو كه باشد و براى جلوگيرى از خونريزى از مقعد و رحم و رعاف « 5 » و التهاب عصبى روده‌ها و آنچه امروز به كوليت و خونريزى از روده‌ها مشهور است مفيد مىباشد . براى بيمارىهاى تفرّق اتصال و فاصله گرفتن مهره‌هاى ديسك عرق النساء « 6 » و جوش خوردن رباطهاى آسيب‌ديده و پاره شده ( مينيسك ) و زودتر جوش خوردن شكستگى استخوان‌ها و اصلاح كبد ضعيف و رفع ضعف معده و اسهال بسيار مفيد بوده و بهترين روش براى سالخوردگان و كودكان كه دارو خوردن براى آنان مشكل است مىباشد .\r\nشراب انجبار 75 گرم ، آب به ، آب سيب ، آب انار ، آب آناناس اگر نبود آب انبه و اگر نبود آب گوجه درختى سبز از هركدام 25 گرم . طبق دستور ساير انگشت پيچ‌ها عمل كنند و حد اقل روزى 3 بار هربار يك شكلات در دهان گذاشته بمكند .\r\n\r\n\r\n","description":"","footnote":"\r\n( 3 ) . نفث الدم : عبارت است از خونى كه ظاهر شود از دهان\r\n( 4 ) . نزف الدم : خون‌ريزى از بينى يا رگ كه باعث سستى و ضعف بدن شود\r\n( 5 ) . رعاف : خونريزى بينى\r\n( 6 ) . عرق النساء : سياتيك\r\n","page_name":" 17 ","page_number":17},
  {"content":"\r\n\r\n\r\nطرز تهيه شربت انجبار\r\nپوست بيخ انجبار 15 درم ، گلنار فارسى ، طراثيث ، خرنوب از هركدام 6 درم ، صندل سرخ سوده ، اقاقيا از هركدام 3 درم همه را با هم مخلوط و نيم‌كوب كنند با 2 رطل آب شب تا صبح بخيسانند و صبح در ديگ سنگى و اگر نبود در ظرف استيل يا پيركس بجوشانند تا يك سوم بماند صاف كنند و دو سوم رطل قند سفيد يا شكر سفيد داخل كرده روى شعله ملايم بجوشانند تا به قوام آيد .\r\n\r\nانگشت‌پيچ انجدانى\r\nمقوى معده سرد و خشك‌كننده رطوبات آن بوده و لطيف‌كننده طعام است ، پس هضم را آسان كند و مدر بول و حيض و شير است ، تب‌هاى عفونى را از زايل كرده و به آرامى درد مفاصل ناشى از برودت را از بين مىبرد . بعنوان چاشنى و يا به عنوان درمان براى مبتلايان به درد مفاصل سرد مانند رماتيسم و باد مفاصل و فلج در انواع آن مانند : ام . اس و لقوه و نسيان ( آلزايمر ) و رعشه ( پاركينسون ) بسيار مفيد مىباشد . همراه با غذا مىتواند اشتهاى طعام را در سردمزاجان افزايش داده و علاجى مناسب براى كسانى باشد كه علاوه بر گرفتارى در اثر بيمارى ، در سنين سالخوردگى نيز باشند كه تناول داروها بر آنان قدرى سخت باشد . ضد استسقاء و گشاينده سدّه طحال و ديگر بيمارىهاى مربوط به طحال نيز مىباشد زيرا كه اخلاط غليظ سوداوى بارد و نيز بلغم غليظ را از هم مىگسلد و آماده دفع مىنمايد .\r\nسكنجبين انجدانى 75 گرم ، آب به 50 گرم ، آب سيب 25 گرم ، آب انار 50 گرم يا رب انار 25 گرم ، عرق كاسنى و عرق كرفس از هركدام يك شيشه ، عسل نصف وزن مجموع و يا به مقدارى كه شيرينى آن چشايى را آزار ندهد . همه را روى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nشعله ملايم بجوشانند تا غليظ گردد ، طبق دستور انگشت‌پيچ‌ها هر روز 3 بار هر بار يك تكه شكلاتى آن را در دهان گذاشته بمكند .\r\n\r\nطرز تهيه سكنجبين انجدانى\r\nبيخ انجدان 250 گرم ، سركه انگورى خالص و آب معدنى يا آب جوشيده سرد شده از هركدام 200 گرم . بيخ ساقه انجدان را نيم‌كوب كنند و يك شبانه‌روز در سركه و آب بخيسانند ، سپس بجوشانند تا به نصف برسد آنگاه 600 گرم شيره انگور يا همان دوشاب انگور خالص كه به صورت مايع و برنگ قهوه‌اى تيره است مخلوط و روى شعله ملايم بجوشانند تا به قوام آيد و به اصطلاح غليظ شود اما منظور از غليظ شدن آن‌قدر نباشد كه در تهيه انگشت‌پيچ‌ها گفته‌ايم .\r\nگرم‌مزاجان در مصرف اين انگشت‌پيچ و يا سكنجبين آن بايد جانب احتياط را نگه دارند و اگر گرماى آن آزاردهنده بود هر بار از عرق كاسنى و شربت اسفرزه و امثال آن براى كاهش حرارت مزاجى آن استفاده كنند .\r\n\r\nانگشت‌پيچ انيسون شيرين\r\nمقوى معده و كبد و محلل رياح غليظ و هضم‌كننده غذا و ضد عفونت دستگاه گوارش مىباشد . انسدادها و گرفتگىهاى كبد و امعا را رافع بوده و تب‌هاى بلغمى و سوداوى را از بين مىبرد . مقوى حافظه و دماغ است .\r\nآب به ، آب سيب ، آب گلابى اگر نبود آب آناناس يا انبه از هركدام يك ليوان ، گلاب يك استكان ، انيسون شيرين 75 گرم ، سنبل الطيب ، گل سرخ ، تخم كرفس ، مصطكى ، مغز بادام از هركدام يك مثقال ، زعفران نصف قاشق چايخورى .\r\nاجزاء خشك را كاملا نرم كنند به‌طورىكه از ريزترين الك عبور كند آنگاه همه را به جز زعفران با هم بياميزند و روى شعله ملايم بجوشانند تا غليظ شود ، زعفران\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nرا سائيده آخر سر اضافه نمايند و طبق دستور ساير انگشت‌پيچ‌ها به تكه‌هاى شكلاتى تقسيم نمايند . روزانه 3 بار هربار يك شكلات در دهان گذاشته بمكند .\r\n\r\nانگشت‌پيچ هليله\r\nاين داروها به هليله‌جات خمسه مشهورند كه عبارتند از : هليله سياه ، هليله كابلى ، هليله زرد ، آمله ، بليله . درباره مخترع آن اقوال گوناگون در تاريخ علوم پزشكى بر جاى مانده است برخى به جالينوس و بعضى به اندروماخس يونانى و بعضى به حكماى هندى نسبت داده‌اند اما صحيح‌ترين نظر از قول شيخ داوود ( قدس سره ) منقول است كه مىفرمايد از حضرت موسى ( ع ) و از كلام خداوند است در تكلّم با پيامبرش كه دستور استفاده از هليله‌جات را به موسى كليم اللّه مىدهد و اين حديث از امام صادق ( ع ) در كتب حديث نقل شده است . اين 5 نوع هليله در بلاد مختلف برخى از آن بيشتر در دسترس بوده و بعضى كمتر ، امّا توجه به اين نكته ضرورى است كه در كلمات بزرگان آن هم خداوند عزّ و جل فرامين قصار گفته مىشود كه شامل و كلّى و كليدى است و راسخان در علم از آن فرامين كامل به عنوان كلمات قصار و پايه استفاده مىكنند و در طول زمان و مناسبت‌هاى گوناگون شاخ و برگ‌هائى بدان مىافزايند تا بهترين بهره‌بردارى از سخنان حكيمانه را براى نوع بشر كرده باشند .\r\nانگشت‌پيچ مذكور براى درمان ماليخوليا ، سدر ، دوّار ، وسواس و سده يا گرفتگى كبد و انواع زردى ( يرقان ) به كار مىرود ، رنگ رخساره را روشن كرده و خون را از آلودگىها پاك مىكند . مقوى دماغ و ذهن و حافظه و سوى چشم بوده و بواسير و بيمارىهاى مقعد را از بين مىبرد ، بويژه اگر با مصرف آن اسهال ايجاد گردد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعسلاب و گلاب از هركدام 25 گرم ، مرباى هليله 100 گرم . داروهاى خشك را با 2 انگشت آب بالاى آن بپزند تا نرم و پخته شود سپس آب را دور بريزند تا تلخى آن برود سپس بكوبند و خشك كنند و پودر كنند و با ساير مواد در هم آميزند و روى شعله ملايم بجوشانند تا گلاب برود و مواد بطورى غليظ شود كه پس از سرد شدن سفت شود ، به تكه‌هاى شكلاتى تقسيم كنند . طبق دستور ساير انگشت‌پيچ‌ها روزانه به تعداد مورد نياز در دهان گذاشته و بمكند .\r\n\r\nطرز تهيه مرباى هليله\r\nيك‌صد عدد هليلهء كابلى خوب و برگزيده را پاك بشوى ، يك شب بماند تا از آب خشك مىشود . در ديگ بريز و آب يا آبجو جوشيده بر آن اضافه كن به طورى كه آب يا آبجو چهار انگشت بالاتر از آن آيد . حال به آرامى بر آتش كم‌شدت بجوشد تا آب يا آبجو خشك مىشود ؛ آنگاه ديگ را در تنور گرم ( فر ) بگذار و فرداى آن روز هليله‌ها را از تنور بيرون آور و بر طبقى پهن كن و با دستمالى بمال و با نك سوزن سوراخشان كن ! 250 گرم شكر قرمز كه با 500 گرم آب مخلوط شده بر آنها بريز و بگذار بر آتش بپزند ، تا هليله‌ها نرم مىشود ظرف را از آتش برگير و داروهاى ديگ ابزار « 7 » خوش‌بوكننده بر آنها بپاش !\r\n\r\nانگشت‌پيچ ايرسا\r\nبيخ سوسن آسمان‌كوب يا سوسن كبود ، در دوم گرم و خشكيش كمتر از دوم است . لطيف‌كننده اخلاط و نرم‌كننده پوست و براى ناراحتىهاى كبد و طحال و ريه كه با سردى باشد بسيار مفيد و ضد سكته و تشنج و صرع و فلج و سستى اعضا بوده و فراموشى را كاهش مىدهد .\r\n\r\n\r\n","description":"","footnote":"\r\n( 7 ) . داروهاى ديگ‌ابزار : ادويه‌هاى خوش‌طعم و خوش‌بو كه در طبخ از آنها استفاده مىشود .\r\n","page_name":" 21 ","page_number":21},
  {"content":"\r\n\r\nايرسا 250 گرم ، آب سيب و آب به از هركدام يك‌صد گرم ، قند 75 گرم .\r\nايرسا را با سه برابر آب روى شعله ملايم بجوشانند تا ثلث شود ، آب‌ميوه‌ها را اضافه كنند و مانند دستور ساير انگشت‌پيچ‌ها با قند به قوام غليظ آورند و شكلات‌هاى بدست آمده را در جاى خنك نگه داشته روزانه حد اقل 3 شكلات در 3 نوبت در دهان گذاشته بمكند .\r\n\r\nانگشت‌پيچ بسباسه\r\nمقوى اعضاى رئيسه و معده بوده ، بادها را فرو مىنشاند و مقوى نيروى جنسى است و قوت و نشاط را مىافزايد . بسيار نافع از براى قولنج است و براى جميع امراض رحم معالج و بيمارىهاى سرد كليه و مجارى ادرار را درمان مىكند .\r\nقرنفل ، دارچينى ، جوز بوا ، كهربا ، فرنجمشك ، گاو زبان ، بادرنجبويه ، موميائى ، عنبر اشهب از هركدام 3 گرم ، مرواريد ، ياقوت رمانى ، بهمن سفيد ، بهمن سرخ ، اشنه ، ساذج هندى ، زرنباد ، خولنجان ، فلفل سفيد ، فرفيون ، كبابه چينى ، صندل سفيد از هركدام 6 گرم ، بسباسه 25 گرم . عرق مخلصه يا عرق دارچين از هر كدام 2 شيشه ، آب سيب ، آب به ، آب آناناس ، آب پرتقال يا هركدام از مركبات مانند گريپ‌فوروت و نارنگى و غيرو از هركدام يك‌صد گرم ، آب ليموترش ربع ليوان . شيرينى آن را مىتوانند از عسل يا شكر قرمز يا شكر معمولى يا شيره نبات يا قند استفاده كنند به اندازه نصف مجموع داروهاى خشك و البته به دلخواه مىتوانند ميزان شيرينى را كم يا زياد كنند .\r\nداروهاى خشك را تميز كرده بكوبند و گرت كنند چنانچه از ريزترين الك رد شود . همه داروها را با پودر بدست آمده درهم كنند و آن‌قدر روى شعله ملايم بجوشانند تا غليظ شود مانند ساير انگشت‌پيچ‌ها عمل كنند . روزانه حد اقل 3 بار مصرف كنند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nانگشت‌پيچ بسفايج\r\nضد سودا و بيمارىهاى سوداوى مانند وسواس و ماليخوليا و بيمارىهاى سرد دماغى مانند سكته و صرع و فلج مىباشد . رماتيسم و باد بواسير و درد معده و اضطراب و دلشوره را از ميان مىبرد و براى اگزما و ساير بيمارىهاى پوستى ناشى از سودا و امثال آن مفيد مىباشد .\r\nآب انگور ، آب سيب و آب به از هركدام يك‌صد گرم ، بسفايج تر و تازه 75 گرم ، اگر نبود بسفايج خشك 150 گرم ، ترنجبين 125 گرم ، آب‌ميوه‌ها را داغ كرده ترنجبين را در آن حل كنند سپس صاف كنند ، بسفايج را با هاون برقى نيم‌كوب كنند و در 150 گرم آب جوش ريخته در حرارت معمولى تا 24 ساعت نگه دارند آنگاه بجوشانند تا آب نصف شود . با پارچه كتانى بمالند تا مواد آن كاملا در آب برود صاف كنند و تفاله را دور بريزند و اين آب را با آب‌ميوه‌ها و آب ترنجبين مخلوط و با مقدارى عسل يا شكر روى شعله ملايم بجوشانند تا مانند ساير انگشت‌پيچ‌ها غليظ و تكه‌هاى شكلاتى حاصل گردد ، روزانه حد اقل 3 بار و هر بار يك شكلات در دهان گذاشته بمكند .\r\n\r\nانگشت‌پيچ تخم خرفه\r\nسرد و تر در دوم است . مسكن گرما و حدت صفرا و خون و گرمى جگر و تشنگى بوده مفيد براى شكستن سنگ كليه و رافع زخم‌هاى روده و امعاء و مثانه مىباشد و براى همه بيمارىهاى گرم مناسب بوده لذا براى گرم‌مزاجان مفيد است .\r\nتخم خرفه 150 گرم ، عرق بيدمشك و گلاب از هركدام 2 شيشه ، مغز بادام شيرين و مغز تخم هندوانه و مغز تخم كدوى شيرين ( حلوائى ) از هركدام 15 گرم ، آب سيب ، آب انار اگر نبود رب انار خانگى يا آب هندوانه از هركدام يك ليوان .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتخم خرفه را خوب بكوبند و با آب بشويند يعنى در آب بسايند تا رنگ سياه آن جدا شود و آب را خارج كنند و نشاسته آن را با عرقيات بيدمشك و گلاب مخلوط نمايند . تخم كدوى شيرين و مغز تخم هندوانه و مغز سفيد بادام شيرين را پودر كرده و با يك‌صد گرم عرق كاسنى مخلوط و 24 ساعت نگه دارند . پس روى شعله ملايم بجوشانند تا نصف آن بخار شود با پارچه كتانى شيره‌كشى كنند و تفاله را دور بريزند و اين آب را با ساير مواد و آب‌ميوه‌ها مخلوط و روى شيره ملايم بجوشانند تا كاملا غليظ شود . مانند ساير انگشت‌پيچ‌ها روزانه 3 بار بمكند .\r\n\r\nانگشت‌پيچ بلادر « 8 »\r\nبليله منقى ، آمله منقى ، هليله سياه از هريك 36 مثقال ، فلفل اصطرك ، فلفل مويه ، زنجفيل ، دار فلفل از هريك 2 مثقال ، كبابه چينى ، عسل بلادر از هريك 6 مثقال ، قند 600 مثقال ، روغن گاو يا روغن گردو يا روغن زيتون .\r\n\r\nانگشت‌پيچ بلادر ديگر\r\nمنافع بسيار زيادى براى آن نقل شده است و براى ملوك و سلاطين به كار برده مىشده و اگر در خوردن آن بطور مرتب مداومت شود پس از يك سال منافع آن آشكار مىشود و هركس چنين كند و تناول آن را ادامه دهد پس از آن تا هنگام موت هرگز بيمار نخواهد شد . اين دارو را از آن جهت كه يك سال بعد از مرتب خوردن منافع آن آشكار مىگردد داروى سال ( دواء السّنه ) ناميده‌اند .\r\n\r\n\r\n","description":"","footnote":"\r\n( 8 ) . بلادر : ثمر درختىست هندى كه در داروهاى گياهى به كار مىرود .\r\n","page_name":" 24 ","page_number":24},
  {"content":"\r\n\r\nمنع سفيدى مو مىكند و اخلاط بارده را اسهال مىكند ضعف معده و سوء هضم و دردهاى معده را از بين مىبرد ، فلج ، نسيان ، صرع ، تشنج ، لقوه و سردرد سرد و همه بيمارىهاى سرد را از بين مىبرد .\r\nپوست هليله زرد ، هليله سياه ، بليله ، آمله منقى از هركدام يك مثقال ، شونيز 24 مثقال ، كبابه چينى 12 مثقال ، عسل بلادر و مصطكى هريك 6 مثقال ، فلفل مويه ، دار فلفل ، دارچينى ، اوشق ، زنجفيل از هريك 2 مثقال ، ساذج هندى يك مثقال ، شكر سفيد 600 مثقال . آب سيب ، آب به ، آب آناناس از هركدام يك ليوان . داروهاى خشك را بكوبند و چنان پودر كنند كه از ريزترين الك مانند گرت رد شود . شكر را با مقدارى آب بجوشانند تا غليظ گردد سپس پودر را وارد كرده ، آب سيب ، آب به و آب آناناس يا آب انبه را اضافه كنند و روى شعله ملايم بجوشانند تا بقوام آيد .\r\nمقدارى روغن را با آن بسرشند و به اندازه تكه‌هاى شكلاتى اندازه بزنند و هر روز يك شكلات را در دهان گذاشته بمكند .\r\nافرادى كه در بدنشان باد زياد توليد مىشود صبح‌ها ناشتا بمكند و كسانى كه در بدنشان رطوبت و بخار زياد باشد شب قبل از خواب . بايد كه اين دارو را در ظرف چينى نگه دارند و از به كار بردن ظروف آلومينيومى خوددارى كنند .\r\nافرادى كه مىخواهند با نسخه‌هاى بلادر از بيمارىها پيشگيرى كنند و صاحب طول عمر گردند بايد از مصرف ترشىها و لبنيات پرهيز نمايند .\r\n\r\nانگشت‌پيچ بلسان\r\nدر علاج بيمارىهاى دماغى و صرع و لقوه و فلج و اوجاع مفاصل و عرق النساء و نقرس بسيار مؤثر است و با داشتن خاصيت ترياقى در برابر سموم مقاومت ايجاد مىكند . با داشتن خواص متعدد معده و كبد و طحال و كليه‌ها و مثانه و رحم و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nتقريبا تمامى اعضاى بدن از جمله اعصاب را تقويت و در علاج بيمارىهاى تمامى اعضاى بدن مشاركت مىكند .\r\nداروى خالص و اصلى بلسان آن است كه در هنگام تابش آفتاب و در برج سرطان نزد طلوع شعرى يمانيه تنه درخت بلسان را تيغ‌هاى متعدد مىزنند و آنچه از آن تراوش مىكند را جمع مىكنند . درخت بلسان مىتواند بيش از 50 كيلو شيره از خود تراوش كند .\r\nشيره بلسان 50 گرم ، شاخ و برگ و عود بلسان 75 گرم را با 250 گرم آب روى شعله ملايم بجوشانند تا نصف شود صاف كنند و با قند به نصف وزن آن يعنى حدود 75 گرم كمتر يا بيشتر و نيم كيلو آب سيب و نيم كيلو آب به مخلوط و دوباره بجوشانند تا غليظ شده و مانند دستور ساير انگشت‌پيچ‌ها آماده كنند و روزانه از يك تا 3 عدد در روز بمكند .\r\n\r\nانگشت‌پيچ عطائى\r\nدر دفع سرعت انزال بىنظير است .\r\nجفت بلوط ، لبان ذكر ، بزر القنب « 9 » از هركدام يك مثقال ، مصطكى 3 گرم ، آب سيب و آب به از هركدام يك ليوان . عسل مصفى حدود يك ليوان كم يا بيش .\r\nداروهاى خشك را بكوبند و مانند گرت نرم كنند تا از ريزترين الك رد شود سپس با آب‌ميوه‌ها و عسل روى شعله ملايم بقوام آورند تا كاملا غليظ شود و قبل از سرد شدن به قطعات شكلاتى تقسيم نمايند و روزانه از يك تا 3 عدد در دهان گذاشته بمكند . ساعتى قبل از نزديكى مىتوانند تعدادى بيشتر در دهان گذاشته بمكند .\r\n\r\n\r\n","description":"","footnote":"\r\n( 9 ) . بزر القنب : بذر درختى است كه در اكثر بلاد رويش مىكند و مفرح قلب بوده و صورت را صاف و خوش‌رنگ كرده و محرك نيروى باه در زنان و مردان است .\r\n","page_name":" 26 ","page_number":26},
  {"content":"\r\n\r\n\r\nانگشت‌پيچ عطايى ديگر كه همان خاصيت را دارد\r\nجفت بلوط ، كندر ، مصطكى از هركدام مساوى بگيرند و بكوبند و مانند گرت نرم كنند و با يك ليوان آب سيب و يك ليوان آب به و يك شيشه گلاب و حدود يك استكان تا يك ليوان عسل مصفى مخلوط و روى شعله ملايم بقوام آورند و مانند دستور ساير انگشت‌پيچ‌ها عمل كنند و ساعاتى قبل از نزديكى بيشتر در دهان گذاشته بمكند .\r\n\r\nانگشت‌پيچ عطايى ديگر\r\nبلوط ، گلنار فارسى ، گشنيز خشك ، شونيز ، لبان ذكر 5 / 2 مثقال ، كمون كرمانى ، نانخواه ، كرويا « 10 » از هركدام 5 / 1 گرم ، آب سيب ، آب به از هركدام يك ليوان ، عسل به ميزان دلخواه . مانند دستور انگشت‌پيچ قبلى عمل كنند .\r\n\r\nانگشت‌پيچ گل بنفشه\r\nدر اول سرد و در دوم تر است .\r\nملين طبع و نرم‌كننده سينه بوده و سرفه خشك را آرام كند و سوزش ادرار و گرماى مثانه و كليه را بر طرف سازد . براى سرماخوردگى مفيد و در ضد عفونى كردن جهاز تنفسى كم‌نظير بوده و تب را مىشكند . التهابات و اورام را زايل مىكند .\r\nگل بنفشه تازه نيم كيلو و شكر نيم كيلو و اگر بنفشه خشك باشد نيم كيلو و شكر يك كيلو ، آب سيب ربع كيلو ، آب به 150 گرم ، شيرخشت ، بيدخشت ، و ترنجبين از هركدام 25 گرم . گل بنفشه تر را با 5 / 1 كيلو آب و شكر و ترنجبين و شيرخشت و بيدخشت روى شعله ملايم بجوشانند تا به ربع برسد ، صاف كنند و آب‌ميوه‌ها را\r\n\r\n\r\n","description":"","footnote":"\r\n( 10 ) . كرويا : زيره رومى - شاه‌زيره . تخم گياهى است چترى ، برگهايش شبيه به برگ شويد ، گلهايش سفيد ، تخم‌هاى آن شبيه زيره ، طعمش تلخ ، بيخ آن شبيه زردك و پخته آن خورده مىشود .\r\n","page_name":" 27 ","page_number":27},
  {"content":"\r\n\r\nداخل كنند و بجوشانند تا بقوام آمده و مانند دستور ساير انگشت‌پيچ‌ها كاملا غليظ شود و قبل از سرد شدن به تكه‌هاى شكلاتى تقسيم و بگذارند سرد شود . روزانه حد اقل روزى 3 بار و هر بار يك شكلات در دهان گذاشته بمكند .\r\n\r\nانگشت‌پيچ انجير\r\nدر اول گرم و در دوم تر است .\r\nمبهى و كثير الغذاتر از ساير ميوه‌هاست . چاق‌كننده ، مفتح سدد و مقوى جگر و دافع سده و ورم طحال و بواسير و عسر البول مىباشد . ضد آلرژىهاى فصلى و آسم و خشونت سينه و ده‌ها خاصيت مفيد براى انسان‌هاست .\r\nانجير خشك زرد يك كيلو ، عسل نيم كيلو ، آب به 250 گرم . انجير خشك سالم و درشت تهيه كنند و بشويند و با 5 كيلو آب مخلوط و 24 ساعت در هواى مايل به گرم نگه دارند سپس بجوشانند تا نصف شود آنگاه عسل را وارد كرده بجوشانند تا بقوام آمده و غليظ شود و مانند دستور ساير مكيدنىها هر روز در دهان گذاشته بمكند .\r\n\r\nانگشت‌پيچ جدوار\r\nجدوار گرم و خشك است در اول درجه سوم و چون با حرارت غريزى و ارواح انسان همسو و سازگار است آزار و اذيتى متوجه انسان نمىشود .\r\nخاصيت پادزهرى داشته و اثر آن در دفع سموم بارده بيشتر از سموم حاره است . مفرح و مقوى قلب و اعضاى رئيسه و احشاء و پادزهر همه سموم است . مفتح و لطيف‌كننده و نرم‌كننده و منضج و مسكن اوجاع و مقوى چشم و اشتهاآور و تقويت كننده نيروى جنسى مىباشد . اخلاط عفونى را دفع مىكند و چاق‌كننده و براى همه دردهاى سرد و فلج و لقوه و قولنج و صرع مفيد است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nجدوار 15 گرم ، عنبر اشهب نيم مثقال ، زعفران سوده نيم مثقال ، گلاب يك شيشه ، آب سيب ، آب به ، آب گلابى يا آب آناناس از هركدام يك ليوان . جدوار و عنبر اشهب و آب‌ميوه‌ها و گلاب را با هم مخلوط و روى شعله ملايم بجوشانند تا يك سوم كم شود صاف كنند و آب‌ميوه‌ها را با حدود 75 گرم شكر يا قند يا عسل مخلوط كرده دوباره بجوشانند تا غليظ شود و آخر سر در حال غليظ شدن زعفران سوده را اضافه و مانند دستور ساير انگشت‌پيچ‌ها عمل نمايند .\r\n\r\nانگشت‌پيچ ضد گلودرد\r\nبراى كسانى كه مرتب در گلو احساس ناراحتى مىكنند و افرادى كه در اثر تزريق پنىسيلين دچار لوزه‌هاى متخلخل و سفت شده‌اند بسيار مفيد است . ضد هر گونه عفونت و چرك گلو و سينوزيت مىباشد . از انواع سرماخوردگىها پيشگيرى به عمل مىآورد . ضدعفونىكننده معده است و حالت تهوع را از بين مىبرد .\r\nعرق آويشن ، عرق مرزنجوش ، عرق مزره ، عرق اسطوخودوس ، عرق نعناع از هركدام يك ليوان ، آب سيب ، آب به ، آب آناناس يا آب ليموشيرين از هركدام يك ليوان .\r\nعرقيات و آب‌ميوه‌ها را با هم مخلوط و با مقدارى شكر قرمز حدود يك استكان تا يك ليوان روى شعله ملايم بجوشانيد تا غليظ شود . قبل از سرد شدن به تكه‌هاى شكلاتى تقسيم نماييد و بگذاريد سرد و سفت شود روزانه حد اقل 3 بار هر بار يك تكه در دهان گذاشته بمكند .\r\n\r\nانگشت‌پيچ ضد ميگرن و انواع سردرد\r\nعرق كاكوتى ، عرق كاسنى ، عرق نعناع ، عرق پونه ، عرق گاو زبان ، عرق گشنيز ، عرق افسنتين ، عرق زيره سياه ، عرق مرزنجوش از هركدام يك ليوان .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآب سيب ، آب به يا آب انگور ، آب گلابى يا آب انبه يا آب آناناس از هركدام يك ليوان . زعفران نوك قاشق چايخورى .\r\nطبق دستور ساير انگشت‌پيچ‌ها عمل كنند تا تكه‌هاى شكلاتى بدست آمده و روزى حد اقل 3 عدد هر روز در دهان گذاشته بمكند .\r\nكتاب انگشت‌پيچ‌ها برگ زيباى ديگرى از طب تحسين‌برانگيز اسلامى ايرانى كشورمان را رقم زد ، باشد تا مردم عزيز كشورمان از اين فن‌آورى بهره‌ها برند و اميد آنكه مسئولين كشورمان از اين بىتفاوتى و غفلت بيدار شده به ارزش واقعى اين طب بيشتر پى برده و براى سلامتى مردم آن را مورد حمايت جدى قرار دهند .\r\nنسخه‌هاى انگشت‌پيچ در كتب قديم بسيار زياد است و طالبين مىتوانند به كتاب‌هاى اقرابادين و قانون و كتب مشابه مراجعه نمايند .\r\nسيد محمد موسوى\r\nفروردين 1388 هجرى شمسى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمنابع و مآخذ\r\nقانون ابن سينا\r\nقرابادين سيد محمد حسين عقيلى خراسانى\r\nمجربات فرنگى\r\nذخيره خوارزمشاهى\r\nطب يوسفى\r\nميزان الطب\r\nتحفه حكيم مؤمن تبريزى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nمجموعه‌اى از كتب پيك شفا\r\n1 - شربت‌ها\r\n2 - خون‌درمانى\r\n3 - زالودرمانى\r\n4 - درمان قطعى سردردها و سكته‌هاى قلبى و مغزى\r\n5 - بيمارىهاى دستگاه گوارش و كبد\r\n6 - بيمارىهاى زنان\r\n7 - عوارض داروهاى گياهى\r\n8 - درمان تومورهاى مغزى\r\n9 - درمان استسقاء ( سيروز كبد )\r\n10 - حقنه\r\n11 - فن پيشگيرى و بهداشت\r\n\r\n\r\n","description":"","footnote":"","page_name":" 32 ","page_number":32}
  ]