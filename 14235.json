[
  {"content":"\r\n\r\nهستى شناسى\r\nدر مكتب صدر المتالهين\r\nتأليف\r\nآية الله جعفر سبحانى\r\nنشر : مؤسسهءامام صادق عليه السلام\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nفهرست نويسى پيش از انتشار توسط : مؤسسة امام صادق عليه السلام\r\nسبحانى تبريزى ، جعفر ، 1308 -\r\nهتسى شناسى در مكتب صدرالمتألهين / تأليف جعفر سبحانى . - قم : مؤسسة امام صادق عليه السلام ، 1424 ق . - - 1382\r\n139 ص\r\nisbn : 964 - 357 - 129 - 7\r\nكتابنامه : ص 136 - 137 ؛ همچنين به صورت زيرنويس\r\n1 . صدرالدين شيرازى ، محمد بن ابراهيم ، 979 - 1050 ق . 2 . هستى شناسى ( فلسفهء اسلامى ) . 3 . فلسفهء اسلامى . الف . مؤسسه امام صادق عليه السلام ب . عنوان .\r\n5 ه‍ 2 س / 753 b\r\n1 / 189\r\nهستى شناسى در مكتب صدر المتالهين\r\nنويسنده : استاد علامه جعفر سبحانى ( مدظله العالى )\r\nچاپ : دوم / 1382\r\nچاپخانه : مؤسسهء امام صادق عليه السلام\r\nناشر : مؤسسهء امام صادق عليه السلام\r\nشمارگان : 2000\r\nemail : office @ imamsadeq . org\r\nمركز پخش : قم - ميدان شهداء ، انتشارات توحيد\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\n\r\n[ مقدمه 
  ]\r\nبسم اللّه الرّحمن الرّحيم\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n . \r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\nريشه‌هاى تفكر فلسفى در تاريخ بشر\r\nبراى تفكر فلسفى نمىتوان مبدأ و آغاز مشخصى را ، تعيين نمود ، زيرا تفكر و انديشيدن ، خصيصهء انسانى است ، و در پرتو آن از ديگر جانداران تمايز پيدا مىكند ، و اگر اين خصيصه از او گرفته شود و فقط در غرائز درونى خلاصه گردد ، حيوانى بيش نخواهد بود .\r\nروى اين اساس از روزى كه بشر با نيروى تفكر و انديشه مجهّز گرديده كم و بيش در مسائل جهانى و كلّى انديشيده است حتّى از نظر باستان‌شناسان ، انديشهء دينى به صورت كلّى ( الهيات ) ديرينه‌ترين خصيصهء انسانى است و شاهد آن ، وجود معبدها و پرستشگاه‌ها در دل زمين است كه در سايهء كاوش‌هاى باستان‌شناسى به طور مرتب كشف مىشود .\r\nما نبايد در تاريخ فلسفه ، فلسفهء يونانيان را مبدأ دانسته و بگوييم تفكر فلسفى از آنجا آغاز گشته است ، زيرا تمدّن‌هاى كهن‌تر\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nاز تمدّن يونان مانند مصر و چين نيز داراى تفكر فلسفى بوده است .\r\nچيزى كه هست تفكر فلسفى به‌سان ديگر معارف بشرى ، در بستر زمان ، حالت تكامل پيدا كرده ، و روزبه‌روز گسترده‌تر گشته است .\r\nاز نظر استاد بزرگ ، مرحوم علّامه طباطبايى شمار مسائل فلسفى در تمدن يونانى از 200 مسأله تجاوز نمىكرد ، ولى در فلسفهء اسلامى به مرز 700 رسيده است .\r\nايشان اين سخن را در مقاله‌اى كه براى كنگرهء بزرگداشت صدر المتألهين نگاشته بودند ، يادآور شده‌اند ، ولى عناوين مسائلى را كه در فلسفه اسلامى پىريزى شده‌اند ، مشخص ننمودند ، و اگر مرد برجسته‌اى ، به‌سان ايشان تسلّط كامل بر معارف دو دوره داشته باشد ، به اين امر قيام كند ، در اين صورت عظمت فلسفهء اسلامى و بزرگى رنج‌هايى كه حكيمان اسلام در پرورش اين نوع تفكر به كار برده‌اند ، كاملا روشن مىگردد .\r\n\r\nدو گروه مخالف فلسفه\r\nمخالفان تفكر فلسفى را دو گروه تشكيل مىدهند :\r\n1 . گروه حس‌ّگرا كه به مادّه اصالت بخشيده و از ماوراء مادّه و حس ، آگاهى ندارند ، و احيانا به انكار آن برمىخيزند . البته اين گروه\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nدر عين انكار فلسفه اسلامى ، براى خود فلسفهء خاصّى دارند كه هرگز مسائل آن از محور مادّه و طبيعت ، گام فراتر نمىنهد .\r\n2 . گروهى از پيروان آيين‌هاى آسمانى كه معتقدند : مسائل فلسفى گاهى رودرروى باورهاى دينى قرار مىگيرد . در صورتى كه فلسفهء واقعى ، حتّى به اندازه سر مويى از وحى الهى جدا نمىشود .\r\nآنچه كه در اين جا لازم به تذكر است اين‌كه : پيروى از يك مكتب خاصّ كه عصارهء افكار يك فرد غير معصوم است ، شايستهء تفكر فلسفى نيست . هرگز نمىتوان زمام عقل و خرد و يا ايمان و باور را به دست فرد غير معصوم داد ، و افراد معصوم ، گروه معيّنى هستند كه كتاب و سنّت آنها را معرّفى كرده است ، ولى اين به آن معنا نيست كه از انديشه‌هاى افراد غير معصوم بهره‌مند نباشيم و همه را ناديده بگيريم .\r\nاز آن‌جا كه صدر المتألهين ( 979 - 1050 ه ) سرآمد فلاسفهء اسلام در قرن يازدهم بوده ، و اصولى را در فلسفه پىريزى كرده كه به حق آنها را بايد از افكار بسيار بلند آن مرد دانست ، از اين جهت ما دو قاعدهء فلسفى كه اساس معارف ايشان را تشكيل مىدهد ، به بحث و بررسى گذاشته‌ايم و به توضيح آن دو مسأله پرداخته‌ايم :\r\n1 . اصالت وجود و اعتبارى بودن ماهيّت .\r\n2 . تشكيك در وجود و امتناع آن در ماهيّت .\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nولى بحث و تحقيق در ديگر مسائل او را در كتابى كه به نام « صدر المتألهين مؤسس الحكمة العالية » منتشر ساخته‌ايم مورد بحث قرار داده‌ايم و از بازگويى آنها در اين نوشتار خوددارى كرديم .\r\nاين رساله در سال 1350 هجرى شمسى پىريزى شده و اينجانب با حالت روحى خاصّى به نگارش آن پرداخته‌ام و خودم را با نگاشتن اين رساله ، از برخى از فشارهاى روحى كه مرا مىآزرد ، رهايى بخشيدم . اكنون به لطف و كرم الهى براى بار دوم به زيور طبع آراسته و به فرهيختگان و دوستداران فلسفه تقديم مىگردد « تا چه پسند افتد و چه در نظر آيد » .\r\nدر اين رساله فكر نو ، و انديشه جديدى را به دوستداران فلسفه عرضه نكرده‌ايم ، ولى با اطمينان كامل يادآور مىشويم كه در توضيح اين دو مسأله ، حداكثر سعى و كوشش را نموده‌ايم ، و اگر ديگر مسائل فلسفى ، بسان اين دو مسأله به دور از پيچيده‌گويى ، مطرح گردد مسائل فلسفى جلوه خاصى پيدا مىكند .\r\nقم - مؤسسهء امام صادق عليه السّلام\r\nجعفر سبحانى\r\n11 / 10 / 82\r\nبرابر با 9 ذى قعدهء 1424\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\n[ پيشگفتار 
  ]\r\n\r\nفلسفهء اسلامى بزرگترين گنجينهء معنوى\r\nافكار و انديشه‌هاى فلسفى ، يكى از بزرگترين و گرانبهاترين گنجينه‌هاى معنوى است كه از اسلاف انديشمند ، به دست ما رسيده است . اين ذخاير علمى ما را با جهانى از علم و دانش و آفاقى از فكر و انديشه ، دربارهء مسائل كلى جهان و مبدأ آن آشنا مىسازد و مرغ انديشهء ما را در فرازهاى بس دور و بلند به پرواز در مىآورد كه هرگز شاهباز علوم تجربى را ، قدرت و توان پرواز در آن فرازها نيست .\r\nاين گنجينهء علمى محصول بحث و بررسيهاى توانفرساى انديشمندان بزرگ اسلامى ، در بيش از هزار سال است كه هركدام در محيط و زمان خود ، استوانه بزرگ علمى بوده‌اند . جاى بسى خوشحالى است كه علما و دانشمندان شيعه در پرورش مسائل فلسفى و تكميل مباحث موروثى آن ، سهم بزرگى داشته‌اند . « 1 »\r\n\r\n\r\n","description":"","footnote":"\r\n( 1 ) . به كتاب : « فلاسفة الشيعة حياتهم و آراؤهم » نگارش دانشمند بزرگ لبنانى شيخ عبد اللّه نعمت مراجعه شود . با كمال تقدير از زحمات توانفرساى اين نويسنده بايد يادآورى شود كه شرح حال قسمت قابل توجهى از فلاسفه شيعه كه در اين چهار قرن اخير در ايران مىزيستند ، در اين كتاب نيامده است و دورى مؤلّف از محيط ايران و مدون نبودن حيات اين گروه از دانشمندان سبب شده است كه به حالات و تأليفات آنان دسترسى پيدا نكند ، به اميد روزى كه يكى از پژوهشگران ، اين اثر ارزنده را تكميل كند .\r\n","page_name":" 1 ","page_number":9},
  {"content":"\r\n\r\nفلاسفهء شيعه خصوصا در چهار قرن اخير ، در طرح بسيارى از مسائل فلسفى و تكميل قسمتهاى ديگر آن ، گوى سبقت را از ديگران ربوده و خدمات ارزنده‌اى به شناخت بهتر مسائل مربوط به وجود و هستى نموده‌اند .\r\nدر ميان آنان نابغهء شرق و فيلسوف بزرگ اسلام ، مرحوم صدر المتألهين ( 979 - 1050 ه . ق ) بيش از ديگران مسائل فلسفى را زير ورو كرده و افكار تازه‌اى را به بازار علم و فلسفه عرضه داشته و مسائلى را پايه‌گذارى نموده است كه در هيچ يك از مكتبهاى مشّاء و اشراق سابقه نداشته است .\r\nاو نه تنها مسائل موروثى را دگرگون كرد و مبتكر مسائل بس جديدى در مباحث وجود و الهيات و حركت گرديد ، بلكه شيوه بحث و بررسى را كاملا عوض كرده و به بسيارى از نزاعهاى چند صد ساله ميان پيروان مكتب‌هاى اشراق و مشاء خاتمه داد .\r\nدر ميان مسائل فلسفى كه صدر المتألهين دربارهء آنها بحث نموده ، دو مسئله ذيل بيش از ديگر مسائل حائز اهميت هست :\r\n1 - اصالت وجود و اعتبارى بودن ماهيت .\r\n2 - تشكيك در مراتب وجود .\r\nتا آن جا كه استادان فلسفه اين دو مسئله را « رأس كلّ معارف » مىخواندند و حلّ اين دو مسئله ، پايه حل بسيارى از مسائل كلى فلسفى بوده و مىتوان آنها را پايه بسيارى از مسائل مربوط به خداشناسى ، طبيعت‌شناسى و علم النفس فلسفى و . . . دانست ؛ مرحوم صدر المتألهين در اين دو مسئله ، بيش از ديگر مسائل داد\r\n\r\n","description":"","footnote":"","page_name":" 2 ","page_number":10},
  {"content":"\r\n\r\nسخن داده و افكار بلندى را عرضه كرده است .\r\n* * * نگارنده در طول ممارست خود با مسائل كلامى و فلسفى ، اين مطلب را لمس كرده و دريافته است كه آشنايى با افكار بلند اين فيلسوف ، در اين دو مسئله علاوه بر اين‌كه كليد آشنايى با ديگر افكار او است ، وسيلهء حل بسيارى از مسائل فلسفى نيز مىباشد .\r\nاز طرف ديگر ، اين دو مسئله تاكنون به صورت منظم و منقّح به نحوى كه با افق فكر پژوهشگران فلسفى امروز وفق دهد ، نگاشته نشده است .\r\nاز اين جهت تصميم گرفته شد اين دو موضوع را - به شيوه ياد شده و - به طور مستند و مبسوط تحرير نموده و از اين راه خدمتى به شيفتگان اين فن بنمايد .\r\nبا اين حال نگارنده هرگز مدعى نيست كه در تحرير اين موضوع ابتكاراتى به خرج داده و افكار تازه‌اى را در علم و فلسفه وارد ساخته است ، لكن مىتواند ادعا كند كه در تحرير و تشريح اين دو مسئله ( از ديدگاه صدر المتألّهين ) ، كوشش خود را به كار برده و مشكلاتى را گشوده است . اين رساله كه قريب هفت سال پيش نگارش يافته ، اكنون تحت عنوان « هستىشناسى در مكتب صدر المتألهين » منتشر مىگردد .\r\nقم حوزهء علميه - جعفر سبحانى\r\n11 رجب 1398 - 27 خرداد ماه 1357\r\n\r\n","description":"","footnote":"","page_name":" 3 ","page_number":11},
  {"content":"\r\n . \r\n","description":"","footnote":"","page_name":" 4 ","page_number":12},
  {"content":"\r\n\r\n\r\n1 - فلسفه چيست ؟\r\n\r\n","description":"","footnote":"","page_name":" 5 ","page_number":13},
  {"content":"\r\n . \r\n","description":"","footnote":"","page_name":" 6 ","page_number":14},
  {"content":"\r\n\r\nكمتر واژه‌اى در طول تاريخ بشر ، در ميان علوم و معارف به سرنوشت لفظ « فلسفه » دچار گرديده و براى آن تعريفهاى ضد و نقيض و احيانا پرت و بىمعنى بيان شده است . « 1 »\r\nفلسفه در يونان باستان داراى حد و مرز مشخصى بوده و پس از انتقال به مراكز علمى اسلامى كاملا مرز خود را نسبت به ساير دانشها ، حفظ نمود و هيچ‌گاه اجازه نداد كه ديگران در قلمرو آن وارد شوند ،\r\n\r\n\r\n","description":"","footnote":"\r\n( 1 ) . پس از پيدايش دورهء « رنسانس » و گرايش دانشمندان غرب به مسائل فلسفى و طرح بحثهاى نوظهور ، لفظ « فلسفه » در موارد زيادى به كار برده شده و در نتيجه داراى معانى ابهام‌آميزى شده است ، به طورى كه هركس از لفظ فلسفه پيش خود معنايى مىفهمد ، تا جايى كه برخى گمان كرده‌اند فلسفه عبارت است از اظهارنظرهاى آميخته با بهت و تحيّر دربارهء جهان .\r\nبرخى ديگر كار را به جايى كشانيده‌اند كه خيال كرده‌اند فلسفه ، يعنى پراكنده‌گويى و احيانا تناقض‌گويى .\r\nبرخى ديگر ميان مسائل فلسفى و مسائل ديگرى كه در علوم ديگر مورد گفتگو قرار مىگيرد ، تفاوتى نمىگذارند و انتظار دارند كه علوم ، برخى از مسائل فلسفى را حل كند و يا بالعكس انتظار دارند كه فلسفه ، مسائل مربوط به علوم ديگر را پاسخ بدهد .\r\nگروهى ميان روش حلّ مسائل فلسفى ، كه بر اساس استدلال و دليل استوار است ، با روش حلّ مسائل علوم طبيعى كه كليد حلّ آنها تجربه و آزمايش است ، فرق نگذاشته و انتظار دارند مسائل فلسفى را كه جز با اسلوب عقل و براهين دقيق فلسفى نتوان تجزيه و تحليل نمود ، با ذرّه‌بين يا در لابراتوارها ، تحليل نمايند .\r\nاز اين نظر بايد گفت كه هيچ واژه‌اى به سرنوشت فلسفه ، دچار نگرديده است . *\r\n( * ) براى اطلاع بيشتر به اصول فلسفه ، ج 1 ، ص 4 مراجعه شود .\r\n","page_name":" 7 ","page_number":15},
  {"content":"\r\n\r\nچنان كه خود نيز مرزشكنى نكرده و در قلمرو علوم و دانشها وارد نشد .\r\nبا اين‌كه فلسفه يونانى در اسلام توسعه شگفت‌انگيزى پيدا نمود و مسائل فلسفى كه از يونان به صورت دويست مسئله به محيط اسلامى وارد شده بود ، به هفتصد مسئله بالغ گرديد و اصول نوين و قواعدى كاملا ابتكارى به وسيلهء دانشمندان ، كشف گرديد و تحرك و جنبش خاصى به مسائل فلسفى بخشيده شد « 1 » ، با وجود اين فلاسفه اسلامى گام فراتر ننهاده و مسائل فلسفى را به مسائل ديگر آميخته نكردند و حدود همگى را حفظ كردند .\r\nاگر براى فلسفه ، تعريفهاى گوناگونى بيان كرده‌اند كه همگى تقريبا هدف واحدى را تعقيب كرده‌اند و اختلاف تنها در لفظ بوده است . مثلا گاهى آن را به « خروج النفس إلى كمالها الممكن في جانبي العلم و العمل » تعريف نموده ، از اين طريق خواسته‌اند علم منطق را نيز جزء فلسفه قلمداد كنند ، ولى گروهى كه مسائل منطقى را از مسائل فلسفه جدا دانسته‌اند ، آن را به طرز ديگر تعريف نموده‌اند :\r\n« العلم بأحوال أعيان الموجودات على ما هي عليه في نفس الأمر به قدر الطاقة البشرية » .\r\nاينان از اين طريق خواسته‌اند « منطق » را از مسائل فلسفى بيرون\r\n\r\n\r\n","description":"","footnote":"\r\n( 1 ) . مقالهء استاد علّامه طباطبائى كه به مناسبت چهارصدمين سال تولّد مرحوم صدر المتألهين انتشار يافت شايسته بود كه حضرت استاد مسائل معنون در فلسفهء يونانى را در يك ستون و مسائل نوظهور در فلسفهء اسلامى را در ستون ديگر ، بيان مىكردند و از اين طريق خدمات فلسفهء اسلامى را به جامعهء بشريّت صورت واضح و چشمگيرى ارائه مىداد و علاقمندان را از نتيجهء زحمات ارزنده خود آگاه مىساختند .\r\n","page_name":" 8 ","page_number":16},
  {"content":"\r\n\r\nنمايند ، زيرا موضوع علم منطق همان « معقولات ثانى » است و معقولات ثانى همان تصور و تصديقند كه با ذهن انسان قائم مىباشد و به موجودات ذهنى در مقابل موجودات خارجى ، « اعيان الموجودات » گفته نمىشود .\r\nحكيم سبزوارى اين نحو استدلال را نپسنديده و نظر داده كه مسائل منطقى حتى بنابر تعريف دوّم نيز داخل در آن تعريف مىباشد و در اين باره دست به دامن « نسبى بودن » شده و ذهن و آنچه را كه در او نقش مىبندد ، از مراتب خارج دانسته است و اگر گاهى به ذهن و صور علمى ، ذهن و ذهنى گفته مىشود ، از طريق مقايسه است . يعنى نسبت به خارج ، ذهنى و فى حدّ نفسه از حقايق و خارجيات و به تعبير روشنتر از واقعيات مىباشد .\r\nبه عبارت روشنتر : اگر « خارج و عين » را به معناى خارج از ذهن بگيريم ، علم منطق از تعريف ياد شده بيرون خواهد بود و اگر لفظ « عين » و « اعيان » را به معناى مطلق موجود ، يعنى چيزى كه از بطلان محض ( عدم ) پا به عرصهء هستى و واقعيت نهاده بگيريم ، در اين صورت مسائل منطقى از اعيان بوده و تعريف ياد شده در بالا ، او را نيز دربر خواهد گرفت .\r\nمحقّق سبزوارى پس از اين بيان فلسفى ، به يك بيان عرفانى نيز تمسك جسته ، مىفرمايد :\r\n« و كيف لا يكون من الحكمة و وضعه ، لأن يكون للحكمة و ينظر به إليها و ما به ينظر إلى الشيء فان فيه ، لكن فهو من حيث أنّه ينظر به إليها ، لا من حيث أنّه ينظر فيه و انتفاع غيرها به أنّما هو غاية\r\n\r\n","description":"","footnote":"","page_name":" 9 ","page_number":17},
  {"content":"\r\n\r\nبالعرض » . « 1 »\r\nحاصل اين بيان ، اين است كه اگر به مسائل منطقى به صورت علم « آلى » و وسيله درك مسائل فلسفى بنگريم ، در اين صورت به حكم « فناء الوجه في ذى الوجه » منطق جزء فلسفه بوده و از خود او خواهد بود و اگر به طور استقلالى به آن بنگريم و آن را منهاى اين‌كه كليد حلّ مسائل فلسفى است ملاحظه نماييم ، در اين صورت از رديف مسائل فلسفى بيرون خواهد بود .\r\nمرحوم صدر المتألهين براى فلسفه تعريف ديگر بيان كرده است :\r\n« انّ الفلسفة استكمال النفس الإنسانيّة بمعرفة حقائق الموجودات على ما هي عليها و الحكم بوجودها ، تحقيقا بالبراهين لا أخذا بالظن و التقليد به قدر الوسع الإنساني .\r\nو إن شئت قلت : نظم العالم نظما عقليا على حسب الطاقة البشرية ، ليحصل التشبه بالباري تعالى » . « 2 »\r\n\r\nحكمت علمى و عملى\r\nاز آن جهت كه وجود انسان ، بسان معجونى است كه از دو جزء مختلف مادى و معنوى و به اصطلاح ديگر ، امرى و خلقى « 3 » تركيب\r\n\r\n\r\n","description":"","footnote":"\r\n( 1 ) . شرح منطق منظومه سبزوارى ، ص 3 .\r\n( 2 ) . اسفار ، ج 1 ، ص 20 .\r\n( 3 ) . عالم عقول ، نفوس و ارواح را « عالم امر » و جهان ماده و حسّ را « عالم خلق » مىنامند . اين اصطلاح مأخوذ از كلام الهى  أَلا لَهُ الْخَلْقُ وَ الْأَمْرُ  است ؛ از آنجا كه موجودات مجرّد ، در پذيرش تحقّق و هستى ، نيازى به ماده و زمان ندارند و به صرف تعلّق امر الهى صورت هستى به خود مىگيرند به آن دسته از موجودات ، موجودات امرى و دستهء ديگر را كه به مقدمات ديگر -\r\n","page_name":" 10 ","page_number":18},
  {"content":"\r\n\r\nيافته است ، وقتى روح و روان او در عين تجرّد از ماده ، يك نوع تعلق به ماده دارد . روى اين جهات براى تكميل هردو جنبه و اصلاح هردو قوه ، مسائل فلسفى به دو بخش تقسيم گرديده است : حكمت نظرى و حكمت عملى .\r\nمنظور از حكمت نظرى همان جهان‌بينى وسيع خاصى است كه حكيم ، سراسر جهان هستى را از مبدأ المبادى تا اخس الموجودات كه همان هيولاى اولى است ، مورد توجّه قرار مىدهد و نظام هستى ، آنچنانكه در خارج است ، در نفس او صورت و نقش بندد و به عبارت ديگر\r\n« صيرورة الإنسان عالما عقليا مضاهئا للعالم العيني ، لا في المادّة بل في صورته و رقشه و هيئته و نقشه » . « 1 »\r\nاز آن جهت كه واقعيت شيئ مربوط به صورت آن است نه به ماده آن ، جهان عقلى و ذهنى يك نوع عالم عينى است كه همهء كمالات جهان خارج را دارد و فقط فاقد مادّه آن است كه از نظر فلسفى آن مظهر نقص است . در اين صورت فقدان آن نه تنها موجب نقص نيست ، بلكه موجب كمال موجود مىباشد .\r\nو منظور از حكمت عملى همان تهذيب درون و برون و تخلى از رذائل و آراستن نفس به فضايل اخلاقى است تا آن جا كه نفس به سر حدّ « كمال » برسد . و تفصيل همهء اين مباحث در حكمت عملى به وضوح بيان شده است و نيازى به توضيح ندارد . « 2 »\r\n\r\n\r\n","description":"","footnote":"\r\n- نياز دارند ، موجودات خلقى مىگويند . « تعاليق حكيم سبزوارى بر اسفار ، ج 1 ، ص 20 » .\r\n( 1 ) . اسفار ، ج 1 ، ص 20 و 21 .\r\n( 2 ) . در بحث « فرق بين فلسفه و علم » يادآور مىشويم از زمانى كه در پاره‌اى از دانشها ، -\r\n","page_name":" 11 ","page_number":19},
  {"content":"\r\n\r\n\r\nتعريفى ديگر بر فلسفه\r\nآنچه تاكنون بيان گرديد ، تعريفهايى است كه از طرف دانشمندان براى فلسفه بيان شده است . ولى مىتوان فلسفه را به طرز ديگرى تعريف كرد و شايد اين نوع تعريف از تعريفهاى پيش واضحتر و روشنتر و به روح مسائل فلسفى نزديكتر باشد و آن اين‌كه گفته مىشود :\r\n« الفلسفة تبحث عن تعين الموجود المطلق بإحدى التعيّنات ، ككونه واجبا أو ممكنا ، مجرّدا أو مادّيا ، جوهرا أو عرضا ، كمّا أو كيفا ، واحدا أو كثيرا ، حادثا أو قديما ، علّة أو معلولا ، كلّيا أو جزئيا » .\r\nتوضيح اينكه : چيزى كه عارض موجود مىشود بر دو نوع است :\r\n1 - عارضى كه در عروض خود بر موضوع ( موجود ) نياز به تقييد\r\n\r\n\r\n","description":"","footnote":"\r\n- اسلوب برهان و قياس عقلى جاى خود را به اسلوب تجربى داد ، لفظ « فلسفه » فقط در آن رشته از مسائل به كار مىرود كه جنبهء تعقلى داشته و تجربه و آزمايش در مسائل آن راه نداشته باشد .\r\nو اين قسمت از مسائل ، همان مسائل فن اعلى است كه گاهى به حكمت اولى ، علم كلى و الهيات بالمعنى الأعم نيز اطلاق مىگردد و هريك از اين اصطلاحات ، روى مناسبتى است كه در محلّ خود ، مذكور مىباشد .\r\nبنابراين اگر استادان فلسفه و پىافكنان معارف عقلى مانند مرحوم صدر المتألهين و ديگران مسائل حكمت عملى را جزء فلسفه دانسته‌اند ، با قطع نظر از اين اصطلاح بوده است . و همانطور كه خود ايشان در اسفار ( ج 1 ، ص 20 ) متذكر شده‌اند به منظور تكميل دو قوه و اصلاح دو جزئى كه در وجود انسان به كار رفته ، اين رشته از مسائل ، جزء مسائل فلسفى درآمده است .\r\n","page_name":" 12 ","page_number":20},
  {"content":"\r\n\r\nموضوع به قيد رياضى و طبيعى دارد و تا موضوع به صورت يك موجود طبيعى و رياضى درنيايد ، هرگز شايستگى براى عروض محمول بر آن موضوع ندارد . مثلا رشد و نمو ، حرارت و برودت ، تساوى و عدم تساوى ، در صورتى عارض موجود مىشود كه آن موضوع به صورت يك جسم طبيعى درآيد ، تا بگوييم جسم نامى - مثل درخت - داراى رشد و نمو است و يا فلان جسم طبعا گرم يا سرد است و يا بگوييم كه سه زاويهء مثلث با دو زاويهء قائمه برابر است .\r\nاين سرى از محمولات ، در صورتى عارض بر موجود مىگردند كه موجود دست از اطلاق خود بردارد و در سايهء يك سلسله قيود طبيعى و رياضى براى پذيرفتن آن عوارض شايستگى پيدا كند .\r\n2 - عوارضى كه در عروض خود بر موضوع ( موجود مطلق ) يا اصلا نيازى به تقييد موضوع ندارند و يا اگر هم نيازى داشته باشند ، آن قيود از سرى قيود علوم طبيعى و رياضى نيست . اين قسم از عوارض همان محمولات و مسائل فلسفى است كه بلا واسطه و يا مع الواسطه عارض موضوع مىگردد . « 1 »\r\nمثلا مفاهيمى مانند : وجوب و امكان ، علّت و معلول ، حدوث و قدم ، وحدت و كثرت ، از عوارض موجود مطلق مىباشند و در عروض خود كوچكترين نيازى به تقييد موضوع به قيدى ندارند .\r\nهمچنين عوارضى مانند : جوهر و عرض ، عقل و نفس ، صورت و هيولى و جسم ، اگرچه در عروض خود به موجود ، احتياج به تقييد موضوع به قيدى مانند امكان و امثال آن دارند ، ولى چون اين\r\n\r\n\r\n","description":"","footnote":"\r\n( 1 ) . شرح منظومه ، ص 20 و اسفار ، ج 1 ، ص 24 .\r\n","page_name":" 13 ","page_number":21},
  {"content":"\r\n\r\nقيد از قيود طبيعى و رياضى نيست ، ضررى بر ذاتى بودن اين عوارض نمىزند و همگى از مسائل فلسفى به شمار مىروند . « 1 » گويا قيافه واقعى مسائل فلسفى ، يك سلسله تقسيماتى است كه موجود مطلق را به صورتهاى مختلفى قسمت مىكند ، چنان كه مىگوييم :\r\n« الموجود إمّا واجب أو ممكن ، و الممكن إمّا جوهر أو عرض و الجوهر إمّا عقل أو نفس أو صورة أو هيولى أو جسم و العرض إمّا كمّ أو كيف أو . . . هكذا » . « 2 »\r\nروح اين تقسيم جز آنچه گفته شد چيزى نيست ، زيرا نتيجه اين تقسيم پس از اقامهء برهان ، اين مىشود كه موجود مطلق ، با حدود وجوب و امكان ، حدوث و قدم ، علت و معلول ، وحدت و كثرت ، جوهر و عرض ، عقل و نفس و . . . تعيّن پيدا كرده و حدود و قيود وجود مطلق به شمار مىروند .\r\nدر واقع مسائل فلسفى مانند : « هل العقل موجود ؟ أو النفس موجود » ؟ به صورت زير بازگشت مىكند كه : « هل الوجود المطلق يتعيّن بهذه المراتب من الوجود ، أو لا » . و اين‌جاست كه گفته مىشود روح بحثهاى فلسفى به شناسايى حدود و قيود موجود مطلق ، بازگشت نموده و چيزى جز آن نيست . « 3 »\r\n\r\n\r\n","description":"","footnote":"\r\n( 1 ) . اين رشته از مفاهيم كه در فن اعلى از آن بحث مىشود به صورتهاى مختلفى تعريف شده‌اند ، جامعترين تعريفى كه از قديم الأيام در لسان فلاسفه جارى است ، تعريف زير است :\r\n« نعوت كلّية تعرض للموجود من حيث هو هو لا مقيّدا بكونه طبيعيا أو تعليميا أو غير ذلك » .\r\nبه شرح تجريد نظام الدين قوشچى ، ص 4 ، چاپ تبريز مراجعه شود .\r\n( 2 ) . تعاليق استاد علّامه طباطبائى بر اسفار ، ص 25 .\r\n( 3 ) . اين گفتار از افاضات استاد بزرگوار حضرت امام - رضوان اللّه عليه - است .\r\n","page_name":" 14 ","page_number":22},
  {"content":"\r\n\r\n\r\nخرده‌گيرى بر اين نظريه\r\nاين تعريف با اين دقت ، چندان جامع نيست و برخى از امّهات مسائل فلسفى را كه به اصطلاح « رأس كلّ معارف » شمرده مىشوند شامل نمىگردد ، مانند بحث از اصالت الوجود و بحث از وحدت حقيقت وجود ، زيرا هرگز بحث ما در « اصالت الوجود » و يا بحث از وحدت حقيقت وجود و تشكيك در مراتب و يا مظاهر آن « 1 » هرگز دربارهء تعين وجود مطلق به يكى از انحاى قيود نيست ، مگر اين‌كه با يك تكلّف زياد اين نوع مسائل را به بحث از قيود موجود مطلق برگردانيم و مسئله را از آن صورت واقعى درآورده و عنوان آن را دگرگون سازيم .\r\n\r\nفرق ميان فلسفه و علم\r\nشايسته است در اين فصل كه به عنوان مقدمه رساله نوشته مىشود ، به‌طور اجمال به بيان فرق ميان مسائل فلسفه و علم اشاره شود زيرا چنان كه در آغاز بحث گفته شد ، گروهى بر اثر خلط ميان اين دو نوع مسائل ، دچار اشتباهات زيادى شده و از هر يك از علم و فلسفه انتظارات بىجايى پيدا كرده‌اند .\r\nدر گذشته لفظ فلسفه كه ريشهء يونانى و معناى وسيعى داشت به تمام علوم و دانشهاى بشرى - اعم از نظرى و عملى - اطلاق مىشده\r\n\r\n\r\n","description":"","footnote":"\r\n( 1 ) . اگر حقيقت وجود را بنابر قول فهلويين صاحب مراتب متكثره طوليه و عرضيه بدانيم ، تشكيك در مراتب خواهد بود و اگر وجود را واحد شخصى بدانيم ، طبعا تشكيك مربوط به مظاهر آن خواهد بود ، نه مراتب آن و اجمال اين مطلب در بحث وحدت حقيقت وجود ، خواهد آمد .\r\n","page_name":" 15 ","page_number":23},
  {"content":"\r\n\r\nو تقريبا با لفظ علم مترادف بوده است و تا مدّتى اين اصطلاح نيز رائج بوده و از زمانى كه در پاره‌اى از علوم ، اسلوب فكرى و نظرى ، جاى خود را به تجربه و آزمايش داده است . در اصطلاح دانشمندان لفظ علم و فلسفه دو معناى مختلف پيدا كرده است .\r\nاز اين‌جا مىتوان فرق ميان فلسفه و علم را به دست آورد ، زيرا به آن رشته از مسائلى كه از طريق فكر و تعقل ثابت مىشوند ، فلسفه مىگويند و به آن دسته از مسائلى كه در راه اثبات آنها ، تجربه و آزمايش به كار مىرود ، علم ناميده مىشود و چون مسائل فن اعلى ، كه از كلّىترين موضوعات ( وجود ) بحث مىكند و اسلوب برهان همهء مسائل آن ، مبتنى بر تعقّل و تفكّر است هرگز تجربه و حس در آن راه ندارد . و هر وقت لفظ فلسفه گفته شود ، مقصود مسائل فن اعلى است .\r\n\r\nبيانى از مرحوم صدر المتألهين\r\nحكيم بزرگ اسلام با روشن‌بينى خاصى به فرق ميان فلسفه و علم در يك عبارت كوتاه اشاره فرموده كه ما متن عبارت ايشان را در اين جا مىآوريم ، سپس توضيحاتى در اطراف آن مىدهيم :\r\n« موضوع العلم الالهي هو الموجود المطلق و مسائله إمّا بحث عن الأسباب القصوى لكلّ موجود معلول ، كالسبب الأوّل الّذي هو فيّاض كلّ وجود معلول ، من حيث إنّه وجود معلول و إمّا بحث عن عوارض الموجود بما هو موجود و إمّا بحث عن موضوعات سائر العلوم الجزئية ، فموضوعات العلوم الباقية ، كالأعراض الذاتية\r\n\r\n","description":"","footnote":"","page_name":" 16 ","page_number":24},
  {"content":"\r\n\r\nلموضوع هذا العلم » . « 1 »\r\nاستاد علّامه طباطبائى بيانى را كه در اين‌باره ايراد فرموده‌اند كه گويا هدف ، توضيح كلام مرحوم صدر المتألهين است ، كه متن عبارت ايشان را نقل مىكنيم :\r\n« هر موقع ما براى رفع حوائج زندگى دست به هر رشته‌اى از رشته‌هاى گوناگون علوم بزنيم ، اثبات هر خاصه از خواص موجود براى موضوع خود ، محتاج به ثبوت قبلى آن موضوع مىباشد . و يك سلسله بحثهاى برهانى كه غرض و آرمان نامبرده را تأمين نمايد و نتيجه آنها اثبات وجود حقيقى اشياء و تشخيص علل و اسباب وجود آنها و چگونگى و مرتبهء وجود آنها مىباشد ، فلسفه ناميده مىشود . علوم ديگر ، روش بحث و كاوش آنها اين‌گونه نيست و در هر يك از آنها كه تأمّل كنيم ، خواهيم ديد كه يك يا چند موضوع را مفروض الوجود گرفته و آن‌گاه به جستجوى خواص و آثار آن پرداخته و روشن مىكند .\r\nهيچ يك از اين علوم نمىگويد فلان موضوع موجود است و يا وجودش چگونه وجودى است ، بلكه خواص و احكام موضوع مفروض الوجود را بيان كرده و وجود و چگونگى وجود آن را به جاى ديگر « حس و فلسفه » احاله مىنمايد .\r\nگفتار بالا را مىتوان در چند جمله خلاصه كرد :\r\nچنان كه ما در خواص و احكام اشياء گاهى دچار خطا يا ترديد مىشويم ، مثلا مىگوييم فلان تركيب فلان طعم را دارد - با جزم يا ترديد - ، در صورتى كه داشته يا بالعكس ، همچنان گاهى در اصل بود\r\n\r\n\r\n","description":"","footnote":"\r\n( 1 ) . اسفار ، ج 1 ، ص 24 و 25 .\r\n","page_name":" 17 ","page_number":25},
  {"content":"\r\n\r\nو نبود اشياء ، مبتلا به خطا يا جهل مىشويم ، مثلا مىگوييم : روح در خارج نيست ، يا بخت و شانس هست ، پس روشن است كه سبك بحث در دو مثال گذشته يكسان نيست ، بلكه نخست بايد وجود شيئ را اثبات كرد و يا او را مفروض الوجود گرفت سپس به خواص و احكامش پرداخت » . « 1 »\r\n\r\nتوضيح كلام علّامه طباطبائى\r\nعلوم حقيقى « 2 » كه در ميان ما رواج دارد ، به نامهايى مانند :\r\nحساب و هندسه و فيزيك و شيمى ، نجوم و هيئت ، حيوان‌شناسى و گياه‌شناسى و . . . ، هر يك به سهم خود نيازى از نيازمنديهاى انسان را بر طرف مىسازد ، هركدام از آنها موضوع مشخصى را مفروض الوجود يا محقق الوجود گرفته و از احوال و عوارض و خصوصيات آن بحث مىكند . و به قول برخى از دانشمندان : هر علمى عبارت است از يك سلسله مسائلى كه در زمينهء معيّن و در اطراف موضوع معيّنى گفتگو مىكند و بين مسائل علم رابطهء خاصى وجود دارد كه آنها را به يكديگر پيوسته و از مسائل علوم ديگر جدا مىسازد . « 3 » مثلا علم حساب ، موضوعى را به نام « كم منفصل » ( عدد ) مفروض يا محقّق الوجود گرفته و در حالات گوناگون آن بحث مىكند و علم هندسه موضوع ديگرى به نام\r\n\r\n\r\n","description":"","footnote":"\r\n( 1 ) . اصول فلسفه ، ج 1 ، ص 9 - 4 .\r\n( 2 ) . شيوهء بحث ما در اين‌جا مخصوص علوم حقيقى است كه موضوع واقعى در خارج دارند و امّا علوم اعتبارى مانند جامعه‌شناسى و فقه و اصول و . . . از بحث ما خارج هستند و هرگز در اين علوم نيازى به وجود موضوع نيست كه توضيح اين مطلب از حوصله مقاله ما بيرون است .\r\n( 3 ) . پاورقيهاى اصول فلسفه ، ص 77 .\r\n","page_name":" 18 ","page_number":26},
  {"content":"\r\n\r\n« كم متصل » ( خط و سطح و جسم ) مفروض و يا محقّق دانسته و دربارهء احوال آن مانند به دست آوردن مقدار زوايا و مساحت و قطر دايره . . بحث مىكند .\r\nاين سنخ بحث‌ها در صورتى مفيد و سودمند واقع مىگردد كه قبلا وجود موضوع در جاى ديگر محقّق و ثابت گردد ، يعنى قبلا ثابت شود كه در صفحهء هستى « عدد » داريم ، خط و سطح و دايره و زاويه داريم و . . . تا دربارهء آنها بحث كنيم و بحثى كه متكفّل اثبات وجود موضوع اين علوم و دانش‌ها است ، همان فلسفه است . زيرا فلسفه با بحث‌هاى برهانى خود ، در مقام تقسيم وجود مطلق به اين نقطه مىرسد كه وجود يا جوهر است و يا عرض و عرض نيز يا كم است يا كيف و . . . و كم نيز يا متّصل است و يا منفصل . فلسفه براى وجود و تحقّق هر يك از اين وجودها برهان مخصوص اقامه مىكند كه در محلّ خود مذكور است .\r\nاز اين‌جا روشن مىگردد كه موضوع علوم ، پيوسته محمول و عارض ذاتى بر وجود مطلق در فلسفه است ، چنان كه ملاحظه مىفرماييد كه پس از يك سلسله تقسيمها چنين مىگوييم :\r\nالموجود : إمّا جوهر أو عرض\r\nو العرض : إمّا جسماني أو نفساني\r\nو العرض الجسماني : إمّا كمّ أو كيف\r\nو الكمّ : إمّا متّصل أو منفصل\r\nهمينطور كه ملاحظه مىفرماييد اين‌جا « كمّ متّصل و منفصل » كه به صورت محمول بر وجود مطلق حمل شده ، موضوع علم حساب\r\n\r\n","description":"","footnote":"","page_name":" 19 ","page_number":27},
  {"content":"\r\n\r\nو هندسه است .\r\nاز اين‌جا به ارزش جمله‌اى كه از صدر المتألهين نقل كرديم پى مىبريم ، كه او فرمود :\r\n« فموضوعات سائر العلوم كالأعراض لموضوع هذا العلم » . « 1 »\r\nاز اين نظر در كتب فلسفى ، براى فلسفه رياست مطلقه براى ساير علوم قائل شده‌اند و منظور از اين جز نياز علوم به فلسفه در اثبات وجود موضوع چيز ديگرى نيست . ولى از آن‌جا كه موضوع فلسفه ( وجود ) بيّن الذات است و از هرچيز پيش ما روشنتر است ، ديگر فلسفه در اثبات وجود موضوع خود نيازى به چيز ديگر ندارد و ما در بحث از اصالت وجود ، اثبات خواهيم كرد كه وجود از مفاهيم اوّلى در ذهن است ، اگرچه از نظر كنه و حقيقت در غايت خفا است و در مقام موضوعيت تنها تصوّر آن كافى است .\r\nشيخ در شفا مىفرمايد :\r\n« انّ الوجود و الشيء و الضروري معانيها ترتسم في النفس إرتساما أوّليا و ليس ذلك الإرتسام ممّا يحتاج إلى أن يجلب بأشياء أعرف منها » . « 2 »\r\nنتيجه اينكه : فلسفه عبارت است از يك سلسله مسائلى كه بر اساس برهان و قياس عقلى از مطلق وجود و احكام و عوارض آن گفتگو مىكند .\r\nفلسفه از « بود » و « نبود » اشياء سخن مىگويد و احكام مطلق\r\n\r\n\r\n","description":"","footnote":"\r\n( 1 ) . اسفار ، ج 1 ، ص 25 .\r\n( 2 ) . شفا ، ج 1 ، ص 292 ؛ دنبالهء كلام شيخ را در فصل آينده خواهيم آورد .\r\n","page_name":" 20 ","page_number":28},
  {"content":"\r\n\r\nهستى را مورد دقت و بحث قرار مىدهد و هيچ‌گاه به احكام و آثارى كه مخصوص يك يا چند موضوع مخصوصى است ، نظر ندارد ؛ به عكس علوم كه پيوسته يك يا چند موضوع را مفروض الوجود مىگيرند و به جستجوى احكام و آثار آن مىپردازند و سنخ بحث علوم متوجه بود و نبود اشياء نيست . « 1 »\r\n* * * در اين‌جا تذكر يك نكته شايان توجه است و آن اين‌كه اگرچه فلسفه بر تمام علوم رياست مطلقه دارد و هرگز كوچكترين نيازى به علوم ندارد ، گاهى اتّفاق مىافتد كه فيلسوف از مسائلى كه در علوم از طريق اسلوب مخصوص به خود ثابت شده است ، يك مسئله فلسفى انتزاع مىنمايد . مثلا فيزيكدانان اثبات مىكنند كه « اتم » از اجزاى مختلف به نام « پروتون » و « نوترون » كه هستهء آن را تشكيل مىدهند و « الكترون » كه به صورت اقمار دور هستهء مركزى مىچرخد ، تركيب يافته است .\r\nاز اين مسئله مسلّم كه حاكى از تركيب اتم از اجزاى ساكن و متحرك بر محور هسته مىباشد ، فيلسوف يك مسئله كاملا فلسفى كه از بود و نبود اشياء بحث مىكند ، انتزاع مىنمايد و مىگويد كه حركت وضعى در خارج موجود است . البته اين نه به آن معنى است كه يك مسئله فلسفى از يك مسئلهء طبيعى استنتاج شود ، بلكه همانطور كه گفته شد حكم فلسفى از مسئله طبيعى انتزاع مىگردد .\r\n\r\n\r\n","description":"","footnote":"\r\n( 1 ) . پاورقيهاى اصول فلسفه ، ص 8 .\r\n","page_name":" 21 ","page_number":29},
  {"content":"\r\n\r\n\r\nفرق انتزاع و استنتاج\r\nهنگامى كه يك حكم جزئى - خواه حقيقى يا نسبى - از يك حكم كلى استخراج شود و از كلى پى به جزئى ببريم ، در اين صورت به آن « استنتاج » مىگويند ؛ مثلا مىگوييم : العالم متغيّر و كلّ متغيّر حادث فالعالم حادث . و يا مىگوييم : زيد موجود مادى است و هر موجود مادّى فناپذير است ، پس زيد فناپذير است .\r\nولى منظور از انتزاع اين است كه ذهن پس از ديدن چند جزئى كه از جهاتى شبيه به يكديگر هستند ، از جنبه‌هاى مشترك آنها ، يك مفهوم كلى مىسازد كه بر افراد صادق است ، چنان كه پس از ديدن چند فرد از انسان ، لفظ انسان را انتزاع نموده و بر همه اطلاق مىكند .\r\nبديهى است كه انتزاع يك مسئله فلسفى از مسائل علوم طبيعى ، بسان انتزاع انسان كلّى از چند جزئى است و ذهن ، آن مسئله علمى را ( كه الكترونها به دور هسته مركزى مىگردند ) صغرى قرار مىدهد تا از آن يك نتيجه فلسفى بگيرد و به عبارت ديگر بر اساس يك مسئله علمى ، يك مسئله فلسفى ساخته و بر صحّت آن استدلال مىكند .\r\n\r\nرابطهء فلسفه و علم\r\nاز بيان گذشته رابطهء فلسفه و علم نيز روشن گرديد و روشن شد با اين‌كه فلسفه غير از علم است ، مع الوصف در ميان اين دو رشته رابطه خاصى است .\r\nعلم از نظر اثبات موضوع خود به فلسفه نياز شديد دارد و فلسفه\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nنيز در مواردى از علوم بهره‌مند مىشود و از روى يك مسئله علمى يك مسئلهء فلسفى بنا مىشود . البته نياز علوم به فلسفه منحصر به اثبات وجود موضوع در فلسفه نيست ، بلكه تمام قواعد علمى در علوم حقيقى به يك سلسله اصول و قواعدى نيازمند است كه فقط در فلسفه دربارهء آنها بحث مىشود و از آن اصول يكى اصل « امتناع اجتماع نقيضين » و « ارتفاع نقيضين » است و مسائل تمام علوم بدون پذيرش اين دو اصل ، نتيجه‌بخش نيست . مثل اينكه اگر در هندسه با براهين علمى اثبات كرديم كه سه زاويه مثلث مساوى با دو زاويه قائمه است ، اين مسئله در صورتى نتيجه‌بخش است كه خلاف آن را باطل و ممتنع بدانيم و الّا اگر هم خود آن را و هم نقيض ( عدم تساوى ) آن را صحيح بدانيم ، در اين صورت مسئلهء نامبرده ثابت نشده و نتيجه‌بخش نخواهد بود .\r\nمرحوم صدر المتألهين در بحث مواد سه‌گانه ( وجوب ، امتناع ، امكان ) به اين حقيقت تصريح مىكند :\r\n« و أحقّ الأقاويل ما كان صدقه دائما و أحقّ من ذلك ما كان صدقه أوّليا و أوّل الأقاويل ، الحقة الأوّلية الّتي انكاره مبنى كلّ سفسطة ، هو القول بانّه لا واسطة بين الايجاب و السلب ، فانّه إليه ينتهي جميع الأقوال عند التحليل و إنكاره إنكار لجميع المقدمات و النتائج » . « 1 »\r\n\r\nرفع يك اشتباه\r\nاكنون كه سخن به اين‌جا منتهى گرديد ، خالى از تناسب نيست\r\n\r\n\r\n","description":"","footnote":"\r\n( 1 ) . اسفار ، ج 1 ، ص 90 .\r\n","page_name":" 23 ","page_number":31},
  {"content":"\r\n\r\nكه نكته شايان توجهى را يادآور گرديم :\r\nدكارت فيلسوف و رياضيدان غرب ، علوم خود را بر اساس الغا و رفض كليه دانشها و علومى كه از ديگران گرفته بود ، پىريزى كرد و براى نخستين بار بر وجود خود چنين استدلال كرد :\r\n« فكر مىكنم پس هستم » و اين سخن ( فكر مىكنم ) را روشن‌ترين و بديهىترين مسئلهء جهانى پنداشت ، اين استدلال با قطع نظر از يك سلسله اشكالات « 1 » بدون تسليم مسئله قبلى « امتناع اجتماع نقيضين » و « ارتفاع نقيضين » نيز درست نيست زيرا از مستدل سؤال مىشود : آيا در كنار « من فكر مىكنم » قضيه « من فكر نمىكنم » نيز صحيح است يا نه ؟ اگر گفت صحيح است ، اوّلى ثابت نشده است و معلوم مىشود كه فكر نمىكند و اگر گفت باطل است ، مىپرسيم چرا ؟ خواهد گفت : نمىشود كه يك انسان در يك آن هم فكر كند و هم فكر نكند . از اين پاسخ معلوم مىشود كه بديهىتر از « من فكر مىكنم » قضيه ديگرى نيز هست كه دكارت از آن غفلت كرده است و آن همان مسئلهء « امتناع اجتماع نقيضين و ارتفاع آنها » است كه در لسان فلاسفه اسلامى به آن « امّ القضايا » گفته مىشود .\r\n* * *\r\n\r\n\r\n","description":"","footnote":"\r\n( 1 ) . از جمله اشكالات اين است كه مستدل در ضمن استدلال ، نتيجه « من هستم » را در خود دليل گنجانيده است و آن را مسلّم گرفته است ، آن‌جا كه مىگويد : « فكر مىكنم » ، زيرا در اين جمله كه وى آن را اصل موضوع گرفته ، صريحا اعتراف به وجود خود كرده است ، كه مىگويد « فكر مىكنم » كه منظور از ضمير « مىكنم » خود اوست . با اين اعتراف ديگر چه نيازى به استدلال بر وجود خود دارد . گذشته از اين ، ذات هرانسانى در پيش خود از فكرى كه عارض بر آن است بسيار روشنتر و بارزتر است ، تا آن‌جا كه علم انسان به خود ما به صورت علم حضورى است .\r\n","page_name":" 24 ","page_number":32},
  {"content":"\r\n\r\n\r\n2 - توضيحاتى دربارهء وجود و ماهيت\r\n\r\n","description":"","footnote":"","page_name":" 25 ","page_number":33},
  {"content":"\r\n . \r\n","description":"","footnote":"","page_name":" 26 ","page_number":34},
  {"content":"\r\n\r\n\r\nاصالت وجود\r\nموضوع گفتار ما ، اثبات اصالت وجود و اعتبارى بودن ماهيّت است كه براى توضيح مطلب ، نكاتى را تذكر مىدهيم :\r\n\r\n1 - وجود از هرگونه تعريف بىنياز است\r\nگروهى از دانشمندان در صدد تعريف وجود برآمده و تعريفهايى براى آن ذكر نموده‌اند :\r\n« الوجود : الثابت العين . الوجود : الذي يمكن أن يخبر عنه » . « 1 »\r\nشيخ در شفاء پس از آن كه وجود را بديهىترين مفهوم دانسته و آن را از هرنوع تعريف بىنياز معرفى كرده ، چنين مىفرمايد :\r\n« و لذلك من حاول أن يقول فيها شيئا ، وقع في الاضطراب ، كمن يقول : انّ حقيقة الوجود ، أن يكون فاعلا أو منفعلا » . « 2 »\r\n\r\n\r\n","description":"","footnote":"\r\n( 1 ) . شرح منظومه ، سبزوارى ، ص 3 .\r\n( 2 ) . الهيات شفاء ، ص 292 .\r\n","page_name":" 27 ","page_number":35},
  {"content":"\r\n\r\nتوضيح اين‌كه همهء اين تعاريف ، تعريف لفظى و به اصطلاح شرح الاسم است « 1 » و هرگز تعريف حقيقى كه همان تعريف به حد و رسم است ، نمىباشد . زيرا در تعريف نخستين ، وجود به ثابت تبديل شده است و با جايگزين ساختن مترادف به جاى مترادف ديگر ، تعريف واقعى انجام نمىگيرد . و تعريف دوّم مستلزم دور است ، زيرا منظور از « موصول » ( الذي ) كه در تعريف اخذ شده ، همان « وجود » و خود معرف است و اخذ « معرَّف » در « معرِّف » ، از روشنترين مصاديق دور است و دربارهء تعريف شيخ ، خود ايشان در شفا چنين مىفرمايد :\r\n« جمهور الناس يتصوّرون حقيقة الوجود و لا يعرفون البتة انّه يجب أن يكون فاعلا أو منفعلا » . « 2 »\r\nشيخ در شفاء دربارهء بىنيازى وجود از هرگونه تعريف ، بيان بسيار شيوايى دارد كه خلاصه آن اين است :\r\nهمانطور كه بايد قضايا و تصديقات نظرى به يك سلسله قضاياى بديهى منتهى گردد ، مانند امتناع اجتماع نقيضين و امتناع ارتفاع آنها ، همچنين در امور تصورى بايد يك سلسله مفاهيمى باشد كه مبادى همه مفاهيم تصورى بوده و بالذات براى انسان روشن و واضح باشد ، اگر چنين نباشد و هرمفهوم تصورى ، محتاج به مفهوم\r\n\r\n\r\n","description":"","footnote":"\r\n( 1 ) . ما به پيروى از متأخرين ، تعريف لفظى را با شرح الاسمى يكى دانستيم ، در صورتى كه بنابر تحقيق اين‌دو باهم فرق دارند و هركدام به مرحله‌اى از تعريف اطلاق مىشود .\r\nحكيم و عارف بزرگ اسلامى ، مرحوم آيت اللّه شيخ محمد حسين اصفهانى كمپانى در حواشى خود بر كفاية الاصول به نام « نهاية الدراية » 1 / 176 طبع تهران ، بر اين اشتباه توجه داده است و پيش از ايشان محقّق لاهيجى در حاشيهء « شوارق » در مبحث موضوع علم متذكر مىباشد .\r\n( 2 ) . الهيات شفاء ، ص 292 .\r\n","page_name":" 28 ","page_number":36},
  {"content":"\r\n\r\nتصورى ديگر باشد ، اين سلسله امور نظرى به صورت امور متسلسله بالا مىروند .\r\nخلاصه از آن‌جا كه همهء تصورات و تصديقات نمىتوانند نظرى باشند ، زيرا لازمهء آن اين است كه انسان بر هيچ مجهولى دست نيابد ، از اين نظر بايد سلسله اكتسابات اعمّ از تصور و تصديق به امورى منتهى گردند كه از نظر تصوّر و تصديق « اوّلى التصور » و « اوّلى التصديق » باشند و در ميان مفاهيم تصورى ، مفاهيم : وجود ، وجوب ، ضرورت ، كثرت ، و وحدت ، بيش از ديگران ضرورى مىباشند . ما متن عبارت شيخ را در اين‌جا مىآوريم :\r\n« انّ الوجود و الشيء و الضروري و . . . ترتسم معانيها في النفس إرتساما أوّليا و ليس ذلك كما في الإرتسام ممّا يحتاج أن يجلب بأشياء أعرف منها ، فانّه كما في باب التصديق مبادئ أوّلية يقع التصديق بذاتها و تعبيرها بسببها . . . كذلك في التصورات أشياء هي مبادئ التصوّر ، هي متصوّرة بذاتها و إن أريد أن يدلّ عليها لم يكن ذلك بالحقيقة تقريبا لمجهول ، بل تنبيها بالبال باسم أو بعلامة . . . و لو كان كلّ تصور يحتاج إلى أن يسبقها تصوّر قبله ، لذهب الأمر في ذلك إلى غير النهاية ، أو لدار و أولى الأشياء أن تكون متصورة بنفسها ، الأشياء العامة للأمور كلّها مثل الموجود و الشيء و الضروري » . « 1 »\r\n\r\n\r\n","description":"","footnote":"\r\n( 1 ) . الهيات شفاء ، 291 .\r\n","page_name":" 29 ","page_number":37},
  {"content":"\r\n\r\nبىنيازى وجود از تعريف به اين معنى است كه معناى مجهولى را به‌وسيلهء معناى معلوم بشناسيم ، ولى اين ملازم با آن نيست كه گاهى مخاطب در توجه به معلوم بديهى و روشن خود ، به تذكر نياز نداشته باشد ؛ در امور بديهى گاهى امرى موجب تنبيه مخاطب مىگردد اگرچه به حسب معنى اوضح از معرّف - با فتحه - نباشد . گويا شيخ با جملهء زير به اين نكته اشاره مىكند :\r\n« و إذا أريد أن يدلّ عليها ، لم يكن ذلك بالحقيقة تعريفا لمجهول ، بل تنبيها بالبال باسم أو بعلامة و بما كانت في نفسها أخفى منه ، لكنّها لخصوصية ما تكون أظهر دلالة و إذا استعملت تلك العلامة ، تنبهت النفس على اخطار المعنى بالبال من حيث إنّه هو المراد و غيره » .\r\nمرحوم صدر المتألهين در بيان بىنيازى وجود از تعريف و اعتذار از تعريف‌هاى زيادى كه از طرف گروهى براى وجود شده است ، چنين مىفرمايد :\r\n« مفهوم الوجود ، نفس التحقّق و الصيرورة في الأعيان أو في الأذهان و هذا المفهوم العام البديهي التصوّر ، عنوان لحقيقة بسيطة نورية ، و هو أبسط من كلّ متصور و أوّل كلّ تصوّر و هو تصوّر بذاته ، فلا يمكن تعريفه بما هو أجلى منه لفرط ظهوره و بساطته . فإذا أريد تصويره للغفلة عنه فإنّما يريد تصويره على ذلك على سبيل التنبيه و الإخطار بالبال ، فلا بأس بايراد أسماء مرادفة لاسمه كالثابت و الحاصل و مفهومه معنى عام » . « 1 »\r\n\r\n\r\n","description":"","footnote":"\r\n( 1 ) . آنچه در بالا گفته شد خلاصه گفتار وى در اسفار ( ج 1 ، ص 27 - 25 ) مىباشد .\r\n","page_name":" 30 ","page_number":38},
  {"content":"\r\n\r\nخلاصه آنچه از كلام شيخ و صدر المتألهين و ديگران در اين باره به دست مىآيد ، اين است كه وجود به خاطر امور زير بىنياز از تعريف است :\r\n1 - وجود بديهى التصوّر است .\r\n2 - ابسط و اعم الأشياء است و ذهن انسان با اعم بيش از اخص مأنوس است .\r\n3 - وجود در عالم مفاهيم ، بسان امتناع اجتماع و ارتفاع نقيضين در عالم تصديق است و يك چنين مفهوم كه اوّل الأوايل است ، بايد بىنياز از تعريف باشد .\r\nبلكه مىتوان گفت : وجود از نظر بداهت ، بديهىتر از « امتناع اجتماع نقيضين » است و در حقيقت وجود پايه و اساس آن است ؛ مثلا اين‌كه مىگوييم محال است كه يك شيئ در آن‌واحد ، هم موجود باشد ، هم معدوم ، يك قضيه بديهى است و يك‌چنين حكم بديهى در گرو تصوّر مفردات آن است ؛ در اين‌صورت بايد مفردات آن نيز بديهى گردد .\r\nآرى ، ممكن است گاهى قضيه‌اى از نظر حكم بديهى باشد و مفردات آن نظرى باشد ، يعنى پس از تصوّر طرفين از طريق فكر و دقت ، جزم به ثبوت محمول به موضوع بديهى باشد ، ولى « امّ القضايا » با آنچه گفته شد فرق دارد . زيرا مسئلهء امتناع نقيضين از هر جانب يك امر بديهى و روشن است ، نه تنها تصديق به ثبوت محمول به موضوع آن بديهى مىباشد ، بلكه مفردات آن نيز بديهى است و آنچه را ما توضيح داديم ، اجمال آن را شيخ در اين‌جا آورده است :\r\n\r\n","description":"","footnote":"","page_name":" 31 ","page_number":39},
  {"content":"\r\n\r\n« انّ الوجود لا يمكن أن يشرح به غير الاسم ، لانّه مبدأ أوّل لكلّ شرح فلا شرح له ، بل صورته تقوم في النفس بلا توسط شيء » . « 1 »\r\n\r\nبرهان ديگر بر بىنيازى وجود از تعريف\r\nاز قديم الايام استادان فلسفه گفته‌اند : « التعريف للماهية و بالماهية » يعنى معرِّف و معرَّف از سنخ ماهيت و مفهوم مىباشد تا بتوان آن را با مفاهيم ذهنى تعريف كرد . ولى بنابه اصالت وجود ، حقيقت وجود همان خود خارج و نفس امر است .\r\nبه عبارت ديگر چيزى تعريف‌بردار است كه واقعيت او را متن خارجيت تشكيل ندهد ، بلكه واقعيت او را مفهومى لابشرط تشكيل دهد كه بتواند در دو موطن ( خارج و ذهن ) جلوه كند ، هم با وجود خارجى اثردار تجلى كند و هم با وجود ذهنى خالى از اثر جلوه كند . « 2 »\r\nيك‌چنين مفهوم ( انسان ) كه در واقعيت خود مقيد به خارجيت نيست ، قابل هرنوع تعريف حدّى و رسمى است ولى اگر واقعيت معرّف را خود خارج و عينيت تشكيل دهد ، تعريف يك‌چنين معرف با مفاهيم امكان‌پذير نمىباشد . زيرا ما هرچه فعاليت كنيم جز به يك سلسله مفاهيم ذهنى كه به عنوان جنس و فصل و عرض خواهند بود ، دست نخواهيم يافت و اين مفاهيم بىاثر ، هرگز معرف واقعيت وجود\r\n\r\n\r\n","description":"","footnote":"\r\n( 1 ) . النجاة ، ص 325 .\r\n( 2 ) . المشاعر ، ص 7 .\r\n","page_name":" 32 ","page_number":40},
  {"content":"\r\n\r\nنخواهد بود ، سنخيت كه شرط اساسى تعريف است ، وجود ندارد . زيرا معرّف واقعيتى است كه به حيطهء ذهن وارد نمىشود و آنچه در ذهن است ، نمىتواند روشنگر واقعيتى باشد كه واقعيت آن خارجيت آن است ؛ در اين‌صورت به قول معروف : « از فريب نقش نتوان خامه نقاش ديد » چگونه مفاهيم بىاثر مىتوانند چهرهء واقعيتى را كه عين اثر است ، بنماياند .\r\nبه عبارت ديگر تعريف بايد با جنس يا فصل يا عرض خاص صورت پذيرد و هركدام از اينها از مقولهء ماهيت و مفاهيم ذهنى بى خاصيت مىباشد و « وجود » از مقولهء ماهيت نيست ، بلكه روشنگر ماهيت و مظهر تمام اجناس و فصول و اعراض است و هرگز نبايد چنين حقيقتى را كه از سنخ ماهيت نيست ، در جولانگاه ماهيت و مفاهيم جستجو كرد .\r\nماهيت همان حدود و مبيّن مشخصات ذاتى موجود و روشنگر مرتبه وجودى آن است . مثلا حيوان ناطق و يا حيوان صاهل يا جسم نامى مبين آن است كه اين موجود در چه حدّى از مراتب وجود قرار گرفته است و حدّ يك شيئ ، جز يك امر عدمى كه حاكى از اختتام وجود شيئ و نهايت‌پذيرى آن است ، چيزى بيش نيست .\r\nمثلا حدّ يك سطح مربع ، جز همان منتهىاليه آن كه دالّ بر فنا و پايان‌پذيرى آن است ، چيزى نخواهد بود و بايد يك‌چنين حدّى را يك امر عدمى به‌شمار آورد و اگر حدّ مربع يك امر وجودى باشد ، در اين‌صورت جزء سطح آن بوده و ديگر حدّ مربع شمرده نخواهد شد .\r\nاز اين بيان ، حقيقت حدودى كه براى جواهر و اعراض از مجرّد\r\n\r\n","description":"","footnote":"","page_name":" 33 ","page_number":41},
  {"content":"\r\n\r\nگرفته تا مادى گفته مىشود ، روشن مىشود و معلوم مىگردد كه تمام اين اجناس و فصول و يا اعراض خاصه و عامه كه به نام حد و معرّف خوانده مىشود معرّف مقام و موقعيت موجود از نظر مراتب وجود است . مثلا در تعريف درخت مىگوييم : جسمى است كه رشد و نمو مىكند ، منظور اين است كه اين موجود در اين حد توقف كرده و از پل تكامل و حركت جوهرى ، بالاتر نرفته و اين نقطه سر حدّ نهايت‌پذيرى اين موجود است .\r\nاز اين نظر عرفاى مشايخ پيروان مكتب حكمت متعاليه - كه به دست تواناى مرد روشندل و متفكرى « 1 » پايه‌گذارى شده است -\r\n\r\n\r\n","description":"","footnote":"\r\n( 1 ) . محمد بن ابراهيم بن يحيى قوامى شيرازى ، معروف به صدر المتألهين فيلسوف زمان و نابغهء دوران كه در علوم الهيه و معارف مربوط به مبدأ و معاد در ميان فلاسفه و حكماى اسلام ، تالى ندارد و از جهات زيادى بر فلاسفه پيشينيان تقدّم داشته است .\r\nوى در سال 979 ق در شهر شيراز تولّد يافت و در سال 1050 ق در شهرستان بصره در مسير خود به زيارت خانهء خدا ، درگذشت .\r\nو مرحوم سيد حسين بروجردى در نخبة المقال چنين مىگويد :\r\n ثمّ ابن إبراهيم صدر الأجل * في سفر الحجّ مريضا ارتحل ( 1050 )\r\nقدوة أهل العلم و الصفا * يروى عن الدماء و البهائي \r\nشگفت اين‌كه مرحوم استاد شيخ محمد رضا مظفّر مؤسس « منتدى النشر » در ( نجف اشرف ) در مقدمهء خود بر ( اسفار ) « چاپ دوّم » دست به تاريخ تولّد وى نيافته ، ولى حدس زده است كه در ربع آخر از قرن دهم چشم به دنيا گشوده باشد . ولى خود صدر المتألهين در حاشيهء مشاعر چاپ تهران - كه در چاپ دانشگاه اين حاشيه حذف شده - در بحث اتحاد عاقل و معقول در توضيح عبارت ذيل :\r\n« كل صورة إدراكية سواء كانت معقولة أو محسوسة فهي متّحدة الوجود مع وجود مدركها . . . برهان فائض علينا من عند اللّه »\r\nچنين مىنويسد :\r\n« تاريخ هذه الافاضة كان ضحوة يوم الجمعة سابع جمادي الأولى لعام سبع و ثلاثين -\r\n","page_name":" 34 ","page_number":42},
  {"content":"\r\n\r\nماهيات را امور عدمى و جهات ظلمانى موجودات دانسته‌اند و به قول معروف عارف شبسترى :\r\n وجود اندر كمال خويش سارى است * تعيّنها امور اعتبارى است \r\nدر اين‌صورت چگونه مىتوان با ماهيّت وجودى را كه سراسر نور و روشنى و تحقّق و واقعيت است ، تعريف نمود .\r\nروى اين بيان فلاسفهء بزرگ همگى اتّفاق دارند كه وجود ما فوق تعريف و از حيطهء امكان تعريف خارج است و همگى به مضمون اين بيت معتقدند كه :\r\n معرّف الوجود شرح الاسم * و ليس بالحدّ و لا بالرسم\r\nمفهومه من أعرف الأشياء * و كنهه في غاية الخفاء \r\nما اين بحث را به نقل برخى از كلمات صدر المتألهين كه عصاره و فشرده آنچه ما بيان كرديم مىباشد ، به پايان مىرسانيم :\r\n« إنّ تصوّر الشيء مطلقا عبارة عن حصول معناه في النفس مطابقا لما في العين و هذا يجري في حدّ الوجود من المعاني و الماهيات الكلية ، التي توجد تارة بوجود عيني أصيل و تارة بوجود ظلّي مع انحفاظ ذاتها في كلا الوجودين و ليس للوجود ، وجود آخر يتبدل عليه مع انحفاظ معناه خارجا و ذهنا .\r\n\r\n\r\n","description":"","footnote":"\r\n- بعد الألف من الهجرة النبوية و قد مضى من عمر المؤلّف ، ثمان و خمسون سنة » .\r\nبنابراين تولّد ايشان در سال 979 ق خواهد بود و در سال 1050 ق در 71 سالگى جهان را وداع گفته است .\r\n","page_name":" 35 ","page_number":43},
  {"content":"\r\n\r\nفليس بكلّ حقيقة وجودية إلّا نحو واحد من الحصول ، فليس للوجود ، وجود ذهني و ما ليس له وجود ذهني ، فليس بكلي و لا جزئي و لا عام و لا خاص ، فهو في ذاته أمر بسيط متشخص بذاته ، لا جنس له و لا فصل ، و لا هو أيضا جنس لشيء و لا فصل له و لا نوع و لا عرض عام و لا خاص » . « 1 »\r\nگواه بر اين‌كه وجود نه جزئى است و نه كلى ، اين است كه كليت و جزئيت ، همچون عموم و خصوص از عوارض مفاهيم ذهنى است ، زيرا كلى عبارت است از مفهومى كه فرض صدق آن بر بيش از واحد محال نباشد و وجود خارجى كه عين وحدت و تحقّق و تشخص است ، محال است كه متحمل چنين فرض گردد .\r\n* * *\r\n\r\n\r\n","description":"","footnote":"\r\n( 1 ) . المشاعر ، ص 7 .\r\n","page_name":" 36 ","page_number":44},
  {"content":"\r\n\r\n\r\n3 - سير مسئلهء اصالت وجود در ادوار تاريخى فلسفه نقل نظريات اساطين فلسفه دربارهء اصالت وجود\r\n\r\n","description":"","footnote":"","page_name":" 37 ","page_number":45},
  {"content":"\r\n . \r\n","description":"","footnote":"","page_name":" 38 ","page_number":46},
  {"content":"\r\n\r\nمسئلهء اصالت وجود و اعتبارى بودن ماهيت ، پايه و اساس بسيارى از مسائل الهى است و يكى از آن دو اصلى است كه آنها را « رأس كلّ معارف » خوانده‌اند و نخستين كسى كه اين اصل مهم فلسفى را به طرز روشنى بيان كرده و بر اساس آن بسيارى از غوامض مربوط به ماوراء الطبيعه را حل نمود ، مرحوم صدر المتألهين است .\r\nوى در مؤلفات فلسفى خود مسئلهء « اصالت وجود » را به طور روشن و واضح ، بحث نموده و براى هيچ منصفى جاى ترديد باقى نگذارده و از همه روشنتر كتاب « مشاعر » او است كه همه مباحث مربوط به وجود را در عين اختصار به طور واضح ، روى دايره ريخته و پرده از روى حقيقت برداشته است .\r\nدر اين‌كه نظر بسيارى از فلاسفهء مشاء مانند « شيخ الرئيس » و « محقّق طوسى » كه چند قرن پيش از صدر المتألهين مىزيستند ، همان اصالت وجود بوده ، جاى گفتگو نيست . زيرا مسئلهء اصالت وجود ، اگرچه در كتابهاى شيخ و محقّق طوسى به طور مستقل عنوان نشده ، ولى از ابحاث مختلفى كه شيخ دارد ، مىتوان نظر او را به دست آورد و مخصوصا از دلايلى كه براى نفى ماهيت از واجب الوجود اقامه\r\n\r\n","description":"","footnote":"","page_name":" 39 ","page_number":47},
  {"content":"\r\n\r\nكرده ، به خوبى استفاده مىشود كه وى وجود را اصيل و مفاض از علت نخستين دانسته و ماهيت در نظر وى جز اعتبارى و تابع وجود چيزى نيست .\r\nشيخ در بحث ياد شده چنين مىفرمايد :\r\n« و الذي يجب وجوده بالغير دائما ، إن كان فهو بسيط الحقيقة ، لأنّ الّذي له باعتبار ذاته ، غير الّذي له باعتبار غيره و هو حاصل الهوية منهما جميعا في الوجود ، فلذلك لا شيء غير الواجب عرى من ملابسة ما بالقوّة فهو الفرد و غير زوج تركيبي فلها ماهيات و تلك الماهيات هي التي بأنفسها ممكنة الوجود ، و إنّما يعرض لها وجود من خارج ، فالأوّل لا ماهية له و ذوات الماهية يفيض عليها الوجود منه فهو مجرّد الوجود » . « 1 »\r\nذيل عبارت به صراحت تمام مىرساند كه آنچه از حق سبحانه و تعالى افاضه مىشود ، همان وجود است و ملاك معلوليت را همان داشتن ماهيت گرفته كه نسبت وجود و عدم به آن يكسان است ، لذا وجودى را كه از هرنظر عارى از ماهيت باشد و معجون و مركّبى از ما بالقوة و ما بالفعل نباشد ، بلكه سراسر ، وجود و فعليت گردد ، از هر نوع علت و جعل بىنياز دانسته است .\r\nمرحوم محقّق طوسى در بحث امكان عبارتى دارد كه آن نيز روشنگر نظر او در اين باب است ، عبارت وى چنين است :\r\n« إذا صدر عن المبدأ الأوّل شيء كان لذلك الشيء\r\n\r\n\r\n","description":"","footnote":"\r\n( 1 ) . شفاء ( بحث نفى ماهيت از واجب ) ، ص 305 .\r\n","page_name":" 40 ","page_number":48},
  {"content":"\r\n\r\nهوية مغايرة للأوّل بالضرورة و مفهوم كونه صادرا عن الأوّل ، غير مفهوم كونه ذا هوية ما ، فإذن هيهنا أمران معقولان : أحدهما الأمر الصادر عن الأوّل و هو المسمّى بالوجود ؛ الثاني هو الهوية اللازمة لذلك الوجود و هو المسمى بالماهية » . « 1 »\r\nذيل عبارت حاكى است كه صادر از اوّل ، همان وجود است و ماهيت در تحقّق امر ، تبع و لازمهء وجود است . با اين همه از برخى بررسيهاى وى استفاده مىشود كه وى در انكار ارباب انواع ، مسئلهء اصالت وجود را ناخودآگاه به دست فراموشى سپرده است . « 2 »\r\nولى اين لغزش و اشتباه ، هرگز گواه بر آن نيست كه وى در اصالت وجود ترديد پيدا كرده و يا تمايلى به اصالت ماهيت نموده است ، بلكه همچنان كه از عبارات وى استظهار كرديم و همانطور كه مرحوم صدر المتألهين در اسفار « 3 » از كتابهاى « المباحثات » و\r\n\r\n\r\n","description":"","footnote":"\r\n( 1 ) . شرح اشارات ، ج 3 ، ص 245 .\r\n( 2 ) . شيخ مشائين و تلامذه او دربارهء حقيقت وجود ، قول به تباين را انتخاب كرده و تشكيك در مراتب وجود را انكار نموده است و در نتيجه « مثل افلاطونيه » و ارباب انواع را به بهانه اين‌كه ممكن نيست برخى از افراد يك ماهيت مجرّد و علّت و برخى مادى و معلول و بعضى از افراد مقدّم و بعضى مؤخّر باشد ( شفاء ، ص 559 ) انكار ورزيده است .\r\nچنان كه ملاحظه مىفرماييد اين برهان كه شيخ آن را در مقام نفى ارباب انواع آورده ، حاكى است كه مسئلهء اصالت وجود مورد توجه وى نبوده و اگر توجه داشت هرگز آن را گواه بر نفى مثل و ارباب انواع قرار نمىداد . زيرا بناى بر اصالت وجود ، ملاك تشكيك ، هويت و خارجيت است ، و هرگز مربوط به مقام جنس و فصل و عوارض نيست تا يكى از شقوقى را كه بيان كرده است ، اختيار نماييم .\r\n( 3 ) . اسفار ، ج 1 ، ص 49 - 46 .\r\n","page_name":" 41 ","page_number":49},
  {"content":"\r\n\r\n« التعليقات » شيخ نقل كرده ، وى از طرفداران جدّى مسئلهء اصالت وجود بوده است و همچنين از بهمنيار « 1 » ( شاگرد شيخ ) جملهء زير نقل شده است :\r\n« الوجود حقيقته انّه في الأعيان و كيف لا يكون في الأعيان ما هذه حقيقته » .\r\nمسئلهء اصالت وجود يا ماهيت ، براى اوّلين بار در كتابهاى شيخ الاشراق « 2 » مطرح گرديده و دلايل طرفين را براى اثبات مدّعاى خويش ذكر كرده است .\r\nوى از طرفداران پابرجا و سرسخت اصالت ماهيت است و براى مدعاى خويش دلايلى آورده و اين دلايل در نظر مرحوم صدر المتألهين دقيق و غير قابل دفع جلوه كرده ، به گونه‌اى كه مىفرمايد :\r\n« إنّ للقائلين باعتبارية الوجود و كونه من المقولات الثانية و الاعتباريات الذهنية حججا قويّة ، سيّما ما ذكره الشيخ الاشراق في حكمة الاشراق و التلويحات و المطارحات ، فإنها غير قابل دفع و دقيق المسلك » . « 3 »\r\nپس از وى مسئلهء اصالت وجود و يا ماهيت در كتب فلسفى براى خود جاى بزرگى باز كرده و هردو طرف مسئله طرفداران جدّى\r\n\r\n\r\n","description":"","footnote":"\r\n( 1 ) . التحصيل ( به نقل اسفار ) ، ج 1 ، ص 39 .\r\n( 2 ) . زنده كنندهء مكتب اشراق كه گاهى از وى به شيخ شهيد يا شيخ مقتول تعبير مىآورند ، وى در سال 549 ق در سهرورد زنجان چشم به جهان گشوده و در سال 587 ق در حالى كه بيش از 38 بهار از عمر وى نگذشته بود ، به فتواى برخى از علماى اهل تسنن كشته شد .\r\nشيخ اشراق علاوه بر حكمت اشراق ، دست توانايى در حكمت نظرى و استدلالى داشته و صاحب‌نظر بوده است .\r\n( 3 ) . الشواهد الربوبية ، ص 9 .\r\n","page_name":" 42 ","page_number":50},
  {"content":"\r\n\r\nبراى خود پيدا كرد .\r\nپس از شيخ فرد شاخصى كه طرفدار سرسخت اصالت ماهيت بوده و شديدا از آن دفاع كرده ، مرحوم محقّق داماد « 1 » استاد صدر المتألهين است .\r\nمرحوم محقّق داماد در اصالت ماهيت از شيخ اشراق متصلبتر بوده است . زيرا شيخ « نفوس ثانوى » و « عقول مجرّد قدسى » را وجودات بسيطه بلا ماهيت مىداند ، « 2 » ولى مرحوم محقّق داماد در تمام مراتب جز واجب الوجود ، ماهيت را اصيل دانسته و فقط در واجب الوجود ، وجود را اصيل شمرده و او را موجود بلا ماهيت معرفى نموده است « 3 » . برخى گامى فراتر نهاده و حتى در خدا ، فرضيهء ماهيت مجهولة الهوية را مطرح كرده‌اند . « 4 »\r\nاز هواداران نظريه اصالت ماهيت ، سيد صدر الدين معروف به\r\n\r\n\r\n","description":"","footnote":"\r\n( 1 ) . سيد محمد باقر استرآبادى كه سبط مرحوم محقّق كركى است ، از اعاظم علماى اماميه و حكماى اسلام در قرن يازده هجرى بوده و در دقت‌نظر و احاطه به مسائل عقلى از نوادر دوران مىباشد ، وى در سنهء 1040 ق بدرود زندگى گفته است .\r\nمرحوم صدر المتألهين از وى در كتاب‌هاى خود به عظمت نام مىبرد ، چنان‌كه مىفرمايد :\r\nاخبرني سيدي و سندي و أستادي و استنادي في المعالم الدينية و العلوم الإلهية و المعارف الحقّة و الأصول اليقينية ، السيّد الأجل الأنور ، العالم المقدّس الأطهر ، الحكيم الإلهي و الفقيه الربّاني ، سيّد عصره و صفوة دهره الأمير الكبير و البدر المنير ، علّامة الزمان و أعجوبة الدوران المسمّى ب « محمّد باقر » الملّقب ب « الداماد المحسنى » - قدّس اللّه عقله بالنور الربّاني - عن استاذه أو خاله المكرّم الشيخ عبد العالي .\r\n( 2 ) . التلويحات ، به نقل اسفار ، ج 1 ، ص 43 : « النفس و ما فوقها من المفارقات انّيات صرفة و وجودات محضة » .\r\n( 3 ) . شرح منظومه ، ص 47 .\r\n( 4 ) . خطيب رازى در كتب كلامى خود و شرح اشارات ، نمط چهارم ، اشاره هشتم .\r\n","page_name":" 43 ","page_number":51},
  {"content":"\r\n\r\nسيد سند است و مرحوم صدر المتألهين ابتدا ، قائل به اصالت ماهيت بوده ، سپس به قول دوّم بازگشته است ، چنان كه خود مىگويد :\r\n« و انّي كنت شديد الذبّ عنهم في اعتبارية الوجود و تأصل الماهيات ، حتى هدانى اللّه و انكشف لي إنكشافا انّ الأمر على خلاف ذلك و هو انّ الوجودات هي الحقائق المتأصلة الواقعة في العين و انّ الماهيات المعبّر عنها في عرف طائفة من أهل الكشف و اليقين بالأعيان الثابتة ما شمت رائحة الوجود » . « 1 »\r\nپس از مرحوم صدر المتألهين مسئلهء اصالت وجود اساس بحث هرفيلسوف الهى گرديد و اين مسئله آنچنان مبرهن و روشن گرديد كه حلّ بسيارى از غوامض مسائل ربوبى ، بر اين مسئله استوار شد .\r\nمرحوم صدر المتألهين در بسيارى از كتابهاى خود مباحث مربوط به وجود و هستى را مطرح نموده . ولى در هيچ كتابى مسائل مربوط به وجود و بالأخص مسئله اصالت وجود را مانند كتاب نفيس « المشاعر » مطرح ننموده است ، اين كتاب با اختصارى كه دارد ، جامعترين و در عين‌حال فشرده‌ترين اثرى است كه از آن مرد بزرگ در اين باب به يادگار مانده است .\r\n* * *\r\n\r\n\r\n","description":"","footnote":"\r\n( 1 ) . اسفار ، ج 1 ، ص 49 .\r\n","page_name":" 44 ","page_number":52},
  {"content":"\r\n\r\n\r\n4 - تحرير محلّ نزاع در اصالت وجود و ماهيت\r\n\r\n","description":"","footnote":"","page_name":" 45 ","page_number":53},
  {"content":"\r\n . \r\n","description":"","footnote":"","page_name":" 46 ","page_number":54},
  {"content":"\r\n\r\nيكى از امور قابل توجه در بحث اصالت وجود و اعتبارى بودن ماهيت تشخيص محلّ نزاع است .\r\nبرخى از اساتيد « 1 » ابهامى كه سايه بر محل نزاع افكنده ، يك چنين بحث چند ساله را نزاع لفظى تلقى كرده و چنين تصوّر مىكردند كه همه قبول دارند كه آنچه خارج از ذهن است ، همان اصيل است ، منتهى يكى نام آن را ماهيت و ديگرى وجود نهاده است .\r\nبرخى تصور كرده‌اند ماهيتى كه اصالت و عدم اصالت آن مورد نزاع است ، همان مفهوم مجرّد است ، كه از آن به كلى طبيعى تعبير مىشود و در حدّ ذات نه كلى است و نه جزئى ، نه موجود است و نه معلوم ، بلكه در ظروف مختلفى مانند ذهن و خارج و به لحاظ و اعتبارات گوناگون مانند انتساب به جاعل و عدم انتساب به آن معروض ، كلى و جزئى و موجود و معدوم مىگردد .\r\nدر اين صورت از خود سؤال مىكند كه چگونه مىتواند چنين چيزى ، منشأ نزاع و جدال چندين قرن شود ، زيرا مفهوم مجرّدى كه خالى از هرنوع تحقّق و تحصّل ، مجرّد از هرنوع اثر ، فاقد همه چيز ، جز ذات و ذاتيات خود مىباشد ، چگونه مىتواند اصيل در\r\n\r\n\r\n","description":"","footnote":"\r\n( 1 ) . آية اللّه بروجردى قدس سرّه در درس اصول .\r\n","page_name":" 47 ","page_number":55},
  {"content":"\r\n\r\nخارج گردد ؟ و محقّقانى چون شيخ اشراق و مير داماد و سيد سند به اصالت آن قائل شوند .\r\nدر اين جا براى رفع چنين استغراب ، برخى از اساتيد « 1 » دست به توجيه زده مىفرمودند :\r\n« نزاع در اصالت وجود و ماهيت ، نزاع لفظى نيست ، بلكه يك « نزاع روشنى » است كه با مختصر تدبّرى سيماى حقيقت از لابلاى اوهام و شكوك بيرون مىآيد » .\r\nاين توجيه دردى را دوا نمىكند ، زيرا اگر نزاع در اصالت ماهيت دربارهء مفهوم مجردى كه از هرنوع تحصل و تحقّق عارى است باشد . هيچ‌كس هرچه هم در اين مسئله دقّت كمى انجام دهد ، به اصالت و منشأ آثار بودن آن رأى نمىدهد .\r\nمعناى جملهء بالا اين است كه اين اساطين در مورد نزاع مختصر تأمّلى نكرده‌اند و گرنه حق را پيدا كرده و از پيروان آن مىشدند .\r\nخلاصه تصوّر محلّ نزاع يك عويصه است . زيرا كه چگونه مىتواند مفهوم مجرّد و لا به شرط از هرنوع تحصّل ذهنى و خارجى و فاقد هرنوع وصف و عارى از هرنوع تعيّن و تشخّص ، محلّ نزاع در اصالت باشد ؟ ! .\r\n\r\nپاسخ پرسش پيش\r\nآنچه مىتوان در اين‌باره گفت ، اين است كه : محلّ نزاع در اصالت و عدم اصالت ، مفهوم مجرّد از هرنوع تحصّل و تعيّن نيست .\r\n\r\n\r\n","description":"","footnote":"\r\n( 1 ) . علّامه طباطبائى - دام ظلّه - .\r\n","page_name":" 48 ","page_number":56},
  {"content":"\r\n\r\nبلكه محلّ نزاع ، همان ماهيت منتسب به جاعل است كه از ناحيهء آن موفق به كسب چنين حيثيتى شده و مستحق حمل كلمهء « موجود » بر خود شده است .\r\nدر اين صورت نزاع چنين مطرح مىشود : آيا پس از آن كه ماهيت به علت منتسب مىشود و حيثيتى زايد بر ذات خود را كسب مىكند و در پرتو آن ، شايسته حمل موجود بر آن مىگردد ، پس از اين جريان و كسب چنين حيثيت ، خود او در خارج اصيل مىشود ، به طورى كه تمام آثار و خواص از آن او باشد و يا اين‌كه اصيل خود آن حيثيت عارضه بر ماهيت است و ماهيت در سايه آن تحقّق و عينيت پيدا مىكند .\r\nبه راستى اگر نزاع چنين تحرير شود ، جاى دقت و مطالعه براى متفكران باقى مىماند كه يكى از دو نظر را انتخاب كنند .\r\nآنچه گفته شد از لابلاى گفتار حكيم سبزوارى استفاده مىشود ، اينك متن عبارت او را نقل مىكنيم :\r\n« انّه باتّفاق الفريقين ، المهية من حيث هي ليست إلّا هي ، فكانت بذاتها متساوية النسبة إلى الوجود و العدم و لو كان الوجود اعتباريا فما المخرج لها عن الاستواء و بم صارت مستحقّة لحمل موجود ؛ فإن ضمّ معدوم إلى معدوم لا يصير مناط الموجودية ! و قول الخصم انّ المهية من حيث هي و إن كانت في حدّ الاستواء ، إلّا انّها من حيثية مكتسبة من الجاعل بعد الانتساب إليه صارت مصداقا لحمل موجود ، خال عن التحصيل ؛ إذ بعد الانتساب إن تفاوتت حالها ، فما به التفاوت هو الوجود\r\n\r\n","description":"","footnote":"","page_name":" 49 ","page_number":57},
  {"content":"\r\n\r\nو إن تحاشى الخصم من استماعه و إن لم تتفاوت و مع هذا كانت مستحقة لحمل موجود ، لزم الانقلاب و إن لم تستحق كانت باقية على الاستواء » . « 1 »\r\nاين جمله مىرساند كه محلّ نزاع مفهوم مجرّد خالى از هرنوع تحصّل و تعيّن نيست و به عبارت ديگر نزاع در مفهوم لا به شرط منخلع از هرقيد و شرط نيست و گرنه هيچ خردمندى طرفدار اصالت آن نمىگردد . بلكه نزاع در ماهيت منتسب به جاعل و علّت است كه آيا جاعل خود آن را در خارج از اعيان قرار مىدهد و خود آن شخصا منشأ اثر مىگردد و يا اين‌كه ماهيت در سايه امر ديگر كه از آن به حيثيت مكتسبه تعبير مىشود ، اصالت پيدا مىكند و منشأ آثار بودن و عينيت مربوط به آن است البته اگر نزاع چنين مطرح شود ، شايستگى گفتگو و نزاع و درگيرى ميان فلاسفه را پيدا مىكند .\r\nمرحوم سبزوارى در تعاليق خود بر اسفار در بيان محلّ نزاع چنين مىفرمايد :\r\n« اعلم - وفقنا اللّه و إيّاك - انّه لا خلاف يعتد به بين المشائين و أهل الاشراق و غيرهم من المحقّقين في وجود الكلي الطبيعي المعبّر عنه بالماهية في ألسنة الحكماء و بالعين الثابت في لسان العرفاء و به غير ذلك و إنّما الخلاف في انّها بعد جعل الجاعل موجودة بالأصالة و الوجود واسطة في الثبوت ، أو موجودة بالعرض\r\n\r\n\r\n","description":"","footnote":"\r\n( 1 ) . شرح منظومه ، ص 8 ؛ در تعاليق اسفار ، ج 1 ، ص 39 - 38 به طور مبسوط در اين‌باره گفتگو نموده و محلّ نزاع را روشن نموده است ، طالبان تفصيل به آن‌جا مراجعه فرمايند .\r\n","page_name":" 50 ","page_number":58},
  {"content":"\r\n\r\nو الوجود ، واسطة في العروض » . « 1 »\r\nسپس به بيان واسطه در عروض پرداخته است .\r\n\r\nگفتارى از شارح فصوص\r\nگفته شد - ماهيت بما هى هى ، عارى از هرنوع تحصّل و خالى ، از هرنوع تعيّن است و جداى از تحلى به وجود - اعم از ذهنى و خارجى - بطلان محض مىباشد و هرگز نبايد چنين ماهيتى محل نزاع گردد ، منافات با گفتار برخى از عرفاء مبنى بر « المهيات كلّها وجودات خاصّة علمية » « 2 » ندارد زيرا همانطور كه گفته شد ماهيت از فرط ابهام و عدم تحصّل بدون نور وجود و اشراق هستى ، هيچ نوع ظهورى حتى ظهور مفهومى هم ندارد و اگر احيانا فرض شود كه ماهيات با قطع نظر از لحاظ ذهنى و خارجى باز وجود علمى و تحصلى دارند . ناچار بايد در آن موطن دست به دامن وجود ديگرى شد و گفت : ماهيات و اعيان ثابته وجودات خاصه علميه‌اند كه از تجلّى و ظهور حق ، پديد آمده‌اند . مرحوم صدر المتألهين به اين مطلب در خلال كلمات خود ، تصريح كرده است ؛ عبارت وى :\r\n« و ما يقال : إنّا نتصور الماهية مع الذهول من وجودها إنّما هو بالنسبة إلى الوجود الخارجى ، إذ لو نذهل عن وجودها الذهني ، لم يكن في الذهن شيء أصلا و لو سلم ذهولنا عن وجودها مع عدم الذهول\r\n\r\n\r\n","description":"","footnote":"\r\n( 1 ) . اسفار ، ج 1 ، ص 138 .\r\n( 2 ) . محقّق قيصرى شارح فصوص ، در مقدمه فصوص ، ص 21 تحت عنوان « هداية الناظرين » .\r\n","page_name":" 51 ","page_number":59},
  {"content":"\r\n\r\nمنها ، لا يلزم أيضا انّها يكون غير الوجود مطلقا ، لجواز أن تكون الماهية وجودا خاصا يعرض لها الوجود في الذهن ، بوجه و هو كونها في الذهن كما يعرض لها في الخارج و هو كونها في الخارج ، فيحصل الذهول عن وجودها في الذهن و لا يحصل عنها .\r\nو الوجود قد يعرض لنفسه باعتبار تعدّده ، كالوجود العرض العام اللازم للوجودات الخاصة ، فالحقّ كما ذهبنا إليه ، وفاقا للمحقّقين من أهل اللّه ، هو أنّ الماهيات كلّها وجودات خاصّة و به قدر ظهور نور الوجود بكمالاته ، تظهر تلك الماهيات و لوازمها تارة في الذهن و أخرى في الخارج . . . و صور تلك الماهيات في أذهاننا هي ظلالات « 1 » تلك الصور الوجودية الفائضة من الحقّ ، على سبيل الابداع الأولىّ الحاصلة فينا بطريق الانعكاس ، من المبادئ العالية أو بظهور نور الوجود فينا به قدر نصيبنا من تلك الحضرة ، و لذلك صعب العلم بحقائق الأشياء على ما هي عليه ، إلّا لمن تنور قلبه بنور الحقّ . . . فانّه يدرك بالحقّ تلك الصور العلمية على ما هي عليه في أنفسها » . « 2 »\r\n\r\n\r\n","description":"","footnote":"\r\n( 1 ) . مرحوم حكيم سبزوارى در توضيح اين جمله چنين مىفرمايد :\r\n« أى الماهيات التي تغاير الوجود عند تحليل العقل و تعمله ، وجودات معروضة عرضا عقليا لوجودات أخرى » . حواشى بر اسفار ، ج 1 ، ص 248 .\r\n( 2 ) . اسفار ، ج 1 ، ص 249 - 247 ؛ عبارت اسفار به طور تلخيص نقل گرديده و با مراجعه به مقدمه فصوص روشن مىشود كه مطالب صدر المحقّقين در اين باب مقتبس از گفتار شارح فصوص است .\r\n","page_name":" 52 ","page_number":60},
  {"content":"\r\n\r\nاز اين بيان روشن مىگردد كه ماهيت در تمام مراحل حتى در مرحلهء صور علميه و مقام اعيان ثابت ، حائز هيچ واقعيتى نبوده و آنچه را كه در آن جا به نام ماهيت مىخوانيم ، همان نيز نحوى از وجودات است و به قول عارف شبسترى :\r\n وجود اندر كمال خويش ساريست * تعينها امور اعتباريست \r\nماهيت در همهء مراحل ، فانى در وجود بوده و اگر تحقّقى پيدا كند ، در ظلّ وجود مىباشد . « 1 »\r\n\r\nپاسخى ديگر\r\nبراى رفع استغراب كه چگونه شيخ اشراق و اتباع او به اصالت مفهومى مانند ماهيت معتقد گرديدند كه از هرنوع تحصّل و تعيّن عارى است ، توجيه ديگرى نيز وجود دارد و آن اين كه در زمان شيخ اشراق ثبوت ماهيت منفك از كافه وجودات ، از آراى مسلّم در نزد متكلّمان بوده و روى اين نظر بحثى در كلام به عنوان « آيا ميان وجود و عدم ، واسطه‌اى به نام « ثابت » هست يا نه » ؟ به وجود آمد .\r\nگروهى از متكلّمان ، وجود را با ثبوت برابر دانسته و گروهى از اشاعره ، قائل به واسطه شده و ثبوت را مساوى با وجود ندانسته و نظر داده‌اند كه ماهيات در وعاى خود منفكة عن كافة الوجودات ، يك نوع تقرّر و ثبوتى دارند . « 2 »\r\n\r\n\r\n","description":"","footnote":"\r\n( 1 ) . در آينده پس از اثبات اصالت وجود ، نحوه تحقّق ماهيت را در خارج روشن كرده و دقيق‌ترين نظرى كه از طرف عرفا در اين‌باره ابراز شده ، را تأييد خواهيم نمود .\r\n( 2 ) . كشف المراد ، ص 10 ، شرح تجريد قوشچى ، ص 17 و شوارق ، ج 1 ، ص 49 .\r\n","page_name":" 53 ","page_number":61},
  {"content":"\r\n\r\nگويا شيخ اشراق و ديگران براى ردّ اين نظر و براى اين كه اثبات نمايند كه ماهيت به حسب نفس ، ذات مجعول بوده و هرگز براى آن چنين تقرر پندارى نيست و در تقرر و ثبوت خود ، از جاعل و علت ، بىنياز نيست . نظر دادند كه ماهيات در حدّ ذات مجعول مىباشند و گويا منظور او از اين نظر ردّ نظريه تقرر ماهيات و قدمت آنها بوده است .\r\nمرحوم محقّق لاهيجى از كسانى است كه به اين نكته توجّه و تصريح نموده كه علّت اين كه ما به مجعوليت ماهيت نظر داديم ، براى اين است كه شبهه معتزله كه قائل به ثبوت ماهيات منفكة عن كافة الوجودات مىباشد ، وارد نيايد ؛ « 1 » متن عبارت وى :\r\n« إنّ المراد بكون المجعول هو الماهيات هو نفي توهم أن يكون الماهيات ثابتات في العدم ، بلا جعل و وجود ؛ ثمّ يصدر عن الجاعل ، الوجود أو اتصاف الماهية بالوجود ، فإذا ارتفع التوهم فلا مضائقة في الذهاب إلى جعل الوجود أو الاتصاف بعد أن تيقّن ان لا ماهيات قبل الجعل و إلى هذا يؤول مذهب أستاذنا الحكيم المحقّق الإلهي - قدّس اللّه سرّه - في القول بجعل الوجود ، فانّه يصرح بكون الوجود مجعولا بالذات و الماهيات مجعولة بالعرض على عكس ما يقوله القوم و يطابقه المصنف ( المحقّق الطوسي ) في شرح الاشارات ، حيث قال . . . » .\r\n\r\n\r\n","description":"","footnote":"\r\n( 1 ) . شوارق ، ج 1 ، ص 108 ، مسئلهء 27 .\r\n","page_name":" 54 ","page_number":62},
  {"content":"\r\n\r\nسپس كلام مرحوم محقّق طوسى را نقل كرده و ما نيز عين عبارت وى را در گذشته نقل نموديم . « 1 »\r\nاز اين عبارت استفاده مىشود كه مرحوم لاهيجى از ترس اين كه مبادا قول به عدم مجعوليت ماهيات ، مستلزم قول به ثبوت ماهيات و بىنيازى از جعل و علت گردد ، نظريه مجعول بودن ماهيات را انتخاب كرده است . و اگر قول به اصالت وجود و عدم مجعوليت ماهيات ، مستلزم اين محذور نباشد - چنان كه نيست ، زيرا مستغنى بودن ماهيت از جعل به خاطر اعتبارى بودن و به اصطلاح براى مادون جعل بودن آن است - او مخالف با اصالت وجود نيست و هرگز مضايقه ندارد كه وجود ، مجعول باشد .\r\n\r\nتوضيح بيشتر در تحرير محلّ نزاع\r\nاز بررسى كتابهاى فلسفى و كلامى به دست مىآيد كه نزاع در اصالت وجود و يا ماهيت به دو نحو مطرح بوده است :\r\n1 - آيا براى مفهوم وجود در خارج - با قطع نظر از تعمل عقلى و تحليل ذهنى - مصداق و فردى هست ؟ يا اين كه مفهوم وجود با تحليل ذهنى از ماهيات متكثره انتزاع مىگردد و بر آنها حمل مىشود .\r\nگروهى از متكلمين نظر دوم را انتخاب كرده و تصريح كرده‌اند كه وجود يك مفهوم اعتبارى است و براى آن مصداقى جز حصص ذهنيه نيست و منظور از حصص ذهنيه همان اضافه مفهوم وجود در ذهن به يكى از ماهيات است . بنابراين مضاف و اضافه همگى در\r\n\r\n\r\n","description":"","footnote":"\r\n( 1 ) . به صفحهء 41 همين رساله مراجعه شود .\r\n","page_name":" 55 ","page_number":63},
  {"content":"\r\n\r\nذهن است و براى مضاف و اضافه در خارج نه مصداقى هست و نه منشأ انتزاعى .\r\nخلاصه وجود جز يك مفهوم اعتبارى و ذهنى كه عارض بر ماهيتى از ماهيات مىگردد و هيچ نوع تحقّقى براى آن در خارج اعمّ از داشتن مصداق و يا منشأ انتزاع نيست ، بلكه صرف تعمل و تحليل و اعتبار عقل چيزى بيش نيست . اين همان نظريه حصص است كه حكيم سبزوارى در توضيح آن مىفرمايد :\r\n« ليس للوجود أفراد حقيقي تخالفه بالذات أو بالمراتب الكمالية و النقيصة سوى الحصص التي هي مفهوم الوجود المطلق المتفاوت عندهم بمجرّد عارض و الإضافة إلى مهية مهية ، فالوجود عندهم اعتباري و الحصص الذهنية كبياض هذا الثلج و ذاك و ذاك في الخارج « 1 » حيث إنّها متماثلة متفقة في اللوازم » . « 2 »\r\n2 - بنابر اين‌كه وجود يك مفهوم اعتبارى نيست و اتصاف شيئ در خارج با آن ، نيازى به تعمل عقلى ندارد ، بلكه مفهوم كون و هستى بدون تعمل ذهنى از خارج به دست مىآيد و وارد ذهن ما مىگردد ، آيا براى آن ، مصداق بالذات هست و عينيت خارجيه مصداق واقعى آن است ( اصالت وجود ) و يا اين‌كه آنچه در خارج است ، مصداق حقيقى و واقعى ماهيت است و وجود به نحوى از انحاء از آن انتزاع مىگردد ، مانند امكان و شيئيت كه از شيئى ممكن انتزاع مىشود و در\r\n\r\n\r\n","description":"","footnote":"\r\n( 1 ) . لفظ « في الخارج » طرف « الثلج » نه حصص ، زيرا حصص بنابر اين نظر در خارج وجود و تحقّق ندارد .\r\n( 2 ) . شرح منظومه ، ص 20 و 21 .\r\n","page_name":" 56 ","page_number":64},
  {"content":"\r\n\r\nاصطلاح به آنها معقولات ثانيه ( كه عروض آنها در ذهن و اتصاف در خارج است ) مىگويند و به عبارت ديگر ، ما از يك موجود خارجى دو چيز مىفهميم :\r\n1 - وجود و هستى\r\n2 - ماهيت و حدّ\r\nكداميك از آنها اصيل در تحقّق و منشأ آثار و مجعول بالذات است و كداميك از آنها به تبع و تلو آن ، تحقّق و جعل و منشأ اثر گرديده است ؟\r\nكداميك مصداق حقيقى و واقعى در خارج دارد و كداميك مصداق واقعى ندارد ، ولى به نحوى از انحاء بر اثر داشتن منشأ انتزاع ، از خارج انتزاع مىگردد ؟\r\nكسانى كه مىگويند : خارج مصداق بالذات وجود است و ماهيات از حدود وجودات انتزاع مىشود و هروجود غير صرف وجود ( واجب الوجود ) در خارج ملازم با حدى است كه حدود وجود را بيان كرده و در اصطلاح به آن ماهيت مىگويند و اين حدّ لازم جعل وجود و لازم تنزل آن در حدود جوهر و عرض و مجرّد و ماده است و جعل يك چنين وجود ، ملازم با جعل ماهيت بالتبع و العرض است . بسان زوجيت كه با جعل اربعه تحقق مىپذيرد .\r\nاين گروه از حكما را « اصالة الوجودى » ناميده و به نظر آنان ، تمام آثار خارجى و جاعليت و مجعوليت و تقدّم و تأخّر ، شدّت و ضعف و . . . همگى به وجود برگشته و در خارج فرد واقعى وجود است .\r\nآن گروه از فلاسفه كه خارج را مصداق مستقيم و فرد واقعى\r\n\r\n","description":"","footnote":"","page_name":" 57 ","page_number":65},
  {"content":"\r\n\r\nماهيت دانسته و معتقدند كه تقرر و ثبوت خارجى به شيئيت ماهوى انسان و فرس و . . . اختصاص دارد و وجود امرى است اعتبارى و از معقولات ثانيه به شمار مىرود ، اين گروه را « اصالة الماهوى » ناميده‌اند كه آنان ماهيت را امرى واقعى و تحقّق و ثبوت خارجى ماهيات را ، منشأ انتزاع اين مفهوم عام بديهى مىدانند .\r\n\r\nدوگانگى در اصالت\r\nتا اين‌جا روشن شد كه نزاع طرفين در چيست ؟ و از بيانات گذشته به دست آمد كه بسيارى از اشكالات كه از طرف غير اهل فن در موضوع اصالت وجود و يا ماهيت اظهار مىشود ، همگى ناشى از اين است كه درست در محلّ نزاع دقت نكرده‌اند ، از قديم الأيام در ميان فلاسفه بيش از دو نظر در مورد اصالت نبوده است و هرگروهى اصالت يكى و انتزاعى بودن ديگرى را معتقد بود . ولى در اين اواخر از برخى كه در مسائل عقلى نوشته‌هايى دارند نقل شده كه در كلمات خود اصالت هردو را انتخاب كرده‌اند .\r\nناگفته پيدا است كه قول مزبور توالى فاسدى دارد كه هيچ حكيمى نمىتواند يكى از آنها را متحمل گردد ، مرحوم حكيم سبزوارى توالى فاسده را در شرح منظومه و حواشى آن به عبارات كوتاهى آورده است كه در ذيل به آن اشاره نموده ، توضيحاتى دربارهء آن مىدهيم .\r\n\r\n1 - « لزم أن يكون كلّ شيء ، شيئين متباينين »\r\nتوضيح : « كل ممكن فهو زوج تركيبي له ماهية و وجود » ، و اگر\r\n\r\n","description":"","footnote":"","page_name":" 58 ","page_number":66},
  {"content":"\r\n\r\nفرض شود كه جهت ماهوى بسان جهت وجودى ، هردو اصيل و هر كدام به طور مستقل مورد جعل باشند ، در اين‌صورت اين نوع استقلال در جعل ، مانع از تركيب حقيقى ميان جهات متعدده متباينه مىگردد .\r\nاصولا تركيب ميان دو شيئ در صورتى محقّق مىگردد كه يكى از آن دو جزء و يا هردو ، فعليت خود را از دست بدهند و اگر هردو داراى فعليت تام و استقلال تام باشند ، هرگز تركيبى تحقّق نيافته ، بلكه از قبيل « ضمّ امر مستقل إلى أمر مستقل آخر » مىگردد و يك چنين انضمام ، موجب تركيب واقعى نمىشود .\r\n\r\n2 - « لزم التركيب الحقيقي في الصادر الأوّل »\r\nتوضيح : بنابر قاعده « الواحد لا يصدر منه إلّا الواحد » بايد صادر اوّل ، از فاعل اوّل كه بسيط من جميع الجهات است و رائحهء تركيب خارجى و عقلى و وهمى در آن نيست ، امر بسيط من جميع الجهات باشد و از آن‌جا كه ما سوى الواجب ، داراى وجود و ماهيت است ، اگر به اصالت هردو نظر دهيم ، بايد اين نظر را در صادر اوّل نيز ( عقل ) تعميم دهيم ، از آن‌جا كه جهت ماهوى به حسب ذات با جهت وجودى مخالف است . در اين‌صورت بايد معتقد شويم كه دو شيئ مباين از فاعل اوّل سر زده است و صدور متكثر بالذات ، به حكم قاعدهء سنخيت ميان علت و معلول مستلزم وجود جهات كثرت در فاعل است و لزوم چنين كثرت در علت اوّل ، موجب تركيب در خدا است و تركيب ، امكان و فقر را كه با مقام « واجب الوجود » سازگار نيست ، به دنبال دارد .\r\n\r\n","description":"","footnote":"","page_name":" 59 ","page_number":67},
  {"content":"\r\n\r\n\r\n3 - « لزم أن لا يكون الوجود نفس تحقّق الماهيّة »\r\nوجه اين محذور بسيار روشن است و از توضيحى كه دربارهء ورود محذور اوّل داده شد ، لزوم اين محذور نيز روشن گرديد ؛ زيرا اگر جهت وجودى با جهت ماهوى مباين باشند . در اين‌صورت هردو در عرض هم قرار گرفته و هرگز يكى عين تحقّق ديگرى نمىشود و اصولا تحقّق متباينين به يك تحقّق ، معقول نيست و از اين توضيح لزوم محذور چهارم كه در ذيل نقل مىشود ، نيز روشن مىگردد .\r\n\r\n4 - « لزم عدم انعقاد الحمل بين الوجود و الماهية »\r\nملاك حمل در تمام موارد ، اين است كه محمول امر مستقلى نباشد ، بلكه به صورت امر قائم به غير در نظر گرفته شود و از اين نظر حمل « قائم » بر « زيد » صحيح است ؛ ولى حمل « قيام » بر « زيد » صحيح نيست ، و نكته آن همان است كه تذكر داده شد ؛ زيرا در يكى محمول به صورت امر ناعت و قابل حمل و در ديگرى به صورت امر بالفعل و غير ناعت اخذ شده است .\r\nاگر وجود و ماهيت دو امر اصيل در تحقّق باشند ، هرگز دو اصيل محقّق و مستقل در جعل و متباين بالذات ، قابل حمل بر ديگرى نيست ، زيرا ملاك حمل ، هوهويت و وحدت و يگانگى است و لازمهء تباين ، تعدد و اثنينيت و جدايى از هم است .\r\n\r\n","description":"","footnote":"","page_name":" 60 ","page_number":68},
  {"content":"\r\n\r\n\r\nتبعيض در اصالت\r\nهمانطور كه قول به اصيلين داراى محذوراتى است ، قول به تبعيض در اصالت و اين‌كه اصيل در مبدأ المبادى وجود است ولى در غير آن ماهيت اصيل مىباشد و يا اينكه در موجودات مجرّد ، وجود اصيل است و در ماديات ، ماهيات اصيلند مانند قول به اصيلين خالى از محذور نيست ؛ زيرا اين نظر نيز سر از شرك و دوبينى درمىآورد ، گذشته از اين‌كه دلايل طرفين ، قول به اين تفصيل را رد مىكند .\r\n* * *\r\n\r\n","description":"","footnote":"","page_name":" 61 ","page_number":69},
  {"content":"\r\n . \r\n","description":"","footnote":"","page_name":" 62 ","page_number":70},
  {"content":"\r\n\r\n\r\n5 - دلايل اصالت وجود\r\n\r\n","description":"","footnote":"","page_name":" 63 ","page_number":71},
  {"content":"\r\n . \r\n","description":"","footnote":"","page_name":" 64 ","page_number":72},
  {"content":"\r\n\r\nبراى اثبات اصالت وجود ، براهين متعددى اقامه شده و مرحوم صدر المتألهين در « مشاعر » « 1 » با هشت برهان اصالت وجود را ثابت نموده است ؛ حكيم سبزوارى به وجوه ششگانه اكتفا كرده و مطلب را پايان داده است ؛ ولى برخى از اين براهين شكل « مصادره به مطلوب » دارد . مانند نخستين برهان حكيم سبزوارى كه عبارت است از « الوجود منبع كلّ شرف » ، زيرا قائلين به اصالت ماهيت ، منشأ اثر را همان ماهيت مجعولهء منتسبه به جاعل مىدانند .\r\nبرخى در توضيح اين برهان جمله‌اى را افزوده خواسته‌اند كه به وسيلهء آن ، برهان را از صورت مصادره به مطلوب بودن درآورند و چنين گفته‌اند :\r\n« همگى اتّفاق نظر دارند كه ماهيت من حيث هى هى منشأ اثر نيست و جز يك مفهوم اعتبارى چيزى نمىباشد . در اين‌صورت بايد براى منشأ آثار بودن ماهيت ، امرى كه از سنخ ماهيت نباشد ، ضميمه گردد و آن جز وجود ، چيزى نخواهد بود » .\r\nتوجيه‌كننده از يك نكته غفلت كرده كه اين برهان با اين توجيه\r\n\r\n\r\n","description":"","footnote":"\r\n( 1 ) . المشاعر ، ص 18 - 9 .\r\n","page_name":" 65 ","page_number":73},
  {"content":"\r\n\r\nاگرچه از حالت « مصادره » خارج مىشود ، ولى در اين‌صورت اين برهان به برهان پنجم بازگشت خواهد كرد كه حكيم سبزوارى آن را برهان جداگانه شمرده ، چنان كه مىگويد :\r\n « كيف و بالكون عن استواء * قد خرجت قاطبة الأشياء » \r\nاشكال « تداخل » براهين اصالت وجود ، اختصاص به وجوهى كه حكيم سبزوارى بيان فرموده است ندارد ، بلكه اشكال تداخل به برخى از براهين مرحوم صدر المتألهين كه به صورت برهانهاى جداگانه ذكر كرده ، نيز وارد است ؛ چه‌بسا يك برهان به صورت دو يا سه برهان در كلام او منعكس است .\r\nناگفته پيدا است كه هرگاه « مبدأ برهان » در براهين يكى باشد ، همگى يك برهان شمرده مىشوند اگرچه به صورتهاى مختلف و تقريرهاى گوناگون بيان گردد و مطلب در هربرهانى از راهى تعقيب شود .\r\nما در اين‌جا براهينى را كه مرحوم صدر المتألهين در كتابهاى خود براى اصالت وجود اقامه كرده ، منعكس مىكنيم و در اثناء بحث به تداخل و اتحاد برخى از براهين با دلايل ديگر تصريح مىنماييم و براهينى را انتخاب مىكنيم كه استوار و روشن و خالى از ابهام و پيچيدگى است .\r\n\r\nنخستين برهان اصالت وجود\r\nمرحوم صدر المتألهين نخستين برهان را چنين بيان و اقامه مىكند :\r\n\r\n","description":"","footnote":"","page_name":" 66 ","page_number":74},
  {"content":"\r\n\r\n« انّ حقيقة كلّ شيء هو وجوده الذي يترتّب عليه آثاره و أحكامه ، فالوجود إذن أحقّ الأشياء بأن يكون ذا حقيقة ، إذ غيره به يصير ذا حقيقة ، فهو حقيقة كلّ ذي حقيقة و لا يحتاج هو في أن يكون ذا حقيقة إلى حقيقة أخرى ، فهو بنفسه من الأعيان و غيره أعني الماهيات به في الأعيان لا بنفسها » . « 1 »\r\nتوضيح اينكه : ماهيات و مفاهيمى مانند انسان و بقر و شجر در صورتى منشأ آثار مىباشند كه از حيطهء مفهوم مجرّد بيرون آمده و در خارج تحقّق پيدا كرده و به طور حمل شايع بر فرد خارجى حمل شوند و مادامى كه هريك از آنها داراى چنين فردى نباشند ، منشأ اثر نخواهند بود .\r\nبنابراين اگر خود ماهيت منشأ اثر بود ، بايد در تمام احوال حتى در مقامى كه مفهومى بيش نيست و به صورت حمل اوّلى بر خود حمل مىشود ، داراى آثار باشد ؛ در حالى كه اين مطلب كاملا روشن است كه مفاهيم مجرّد از تحقّق خارجى ، داراى كوچكترين آثارى نيست و تا تحقّق خارجى پيدا نكرده ، انتظار هرنوع اثر از آن بى جا است .\r\nاز اين‌جا معلوم مىگردد كه در منشأ آثار بودن ماهيت ، پيوسته بايد چيز ديگرى كه از سنخ ماهيت نباشد به آن ضميمه گردد ، تا آن را منشأ آثار قرار دهد و چنين چيزى كه غير از سنخ ماهيت است يا وجود است و يا عدم .\r\n\r\n\r\n","description":"","footnote":"\r\n( 1 ) . المشاعر ، ص 9 - 10 شايد منظور حكيم سبزوارى از جمله « لانّه منبع كلّ شرف » همين باشد ، اگرچه از تعليقه مرحوم سبزوارى بر اسفار خلاف آن استفاده مىشود .\r\n","page_name":" 67 ","page_number":75},
  {"content":"\r\n\r\nناگفته پيدا است كه عدم ، صلاحيت اين كار را ندارد ؛ پس وجود است كه آن را منشأ آثار نموده و به آن عينيت مىبخشد ؛ آيا يك چنين چيز خود احق و شايسته به عينيت و اصالت نيست ؟ !\r\nآيا نتيجه اين بيان اين نيست كه بايد براى وجود ، علاوه بر مفهوم اعتبارى حقيقتى در خارج باشد ؟\r\nآيا اين برهان جز اين را مىرساند كه وجود ، موجود بالذات است و ماهيات موجود بالتبع و وجود متشخص بالذات و متعيّن بنفسه بوده و مفاهيم و ماهيات در پرتو آن تشخّص و تعيّن پيدا مىكند ؟\r\nآنچه در توضيح گفتار صدر المتألهين آورديم ؛ خود ايشان به صورت روشن آن را بيان كرده است :\r\n« انّ كلّ مفهوم - كالإنسان مثلا - إذا قلنا انّه ذو حقيقة أو ذو وجود كان معناه انّ في الخارج شيئا ، يقال عليه و يصدق عليه انّه إنسان و كذا الفرس و الفلك و الماء و النار و سائر العنوانات . . . و معنى كونها متحقّقة أو ذات حقيقة ، انّ مفهوماتها صادقة على شيء صدقا بالذات ، فهكذا حكم مفهوم الحقيقة و الوجود ، لابد و أن يكون عنوانه صادقا على شيء حتى يقال انّ هذا حقيقة كذا صدقا بالذات » . « 1 »\r\nخلاصه اين بيان اين است كه انسان واقعى آن انسان است كه واقعا آثار انسان را دارا باشد و مفهوم مجرّدى از انسان كه داراى چنين واقعيتى و اثرى نيست ، انسان ماهوى و مفهومى و انسان بالحمل\r\n\r\n\r\n","description":"","footnote":"\r\n( 1 ) . المشاعر ، ص 10 با تلخيص .\r\n","page_name":" 68 ","page_number":76},
  {"content":"\r\n\r\nالأوّلى است ، نه انسان واقعى و حقيقى و اگر به راستى خود ماهيت منشأ آثار است ، بايد در تمام مراحل منشأ آثار بوده و اثر واقعى انسان را دارا باشد .\r\nدر صورتى كه چنين نيست و تا ماهيت فرد واقعى و حقيقى پيدا نكند . داراى چنين شأنى نمىباشد ؛ اكنون بايد ديد ماهيت در سايهء چه چيزى منشأ اثر مىگردد ؟ اگر ماهيتّى منشأ آثار شد ، لابد چيزى به آن ضميمه گرديده و آن ضميمه جز وجود چيزى نخواهد بود ، اكنون كه همه اشياء در سايه وجود حقيقت و واقعيت پيدا مىكند ، ناچار وجود نيز بايد داراى تحقّق بالذات باشد « ما بالذات أولى بأن يكون متحقّقا » ، زيرا همانطور كه صدر المتألهين گفته :\r\n« فالوجود يجب أن يكون له مصداق في الخارج يحمل عليه هذا العنوان ، حملا شائعا متعارفا . . . فيكون الوجود موجودا في الخارج و موجوديّته في الخارج ، انّه بنفسه واقع في الواقع » .\r\nروى اين بيان صحّت جمله‌اى كه در لسان شيخ مشائين ( ابو على سينا ) داير است ، روشن مىگردد كه « ما لا وجود له ، لا ماهية له » ، زيرا همانطور كه گفته شد ، انسان واقعى ، انسانى است كه آثار انسان را دارا باشد و تا مفهومى لباس وجود بر تن نكند و انسان بالحمل الشائع نگردد ، هرگز داراى چنين شأنى نبوده و از معدومات شمرده خواهد شد و هرگز امر معدوم داراى ماهيت نمىباشد .\r\nهمچنين روشن شد كه موجوديت ماهيت مقدّم بر خود آن است و اگر گاهى در مقام افهام و تعليم مىگويند : « ماهيت منتسب به جاعل » ، همگى براى تقريب مطلب و يك نوع مجازگويى است ،\r\n\r\n","description":"","footnote":"","page_name":" 69 ","page_number":77},
  {"content":"\r\n\r\nو الّا تا ماهيت بالحمل الشائع فرد پيدا نكند ، ماهيتى در كار نيست كه منتسب به جاعل گردد و وجود به آن اضافه شود .\r\n\r\nبرهان دوّم : لو لم يكن الوجود موجودا لم يوجد شيء\r\nاگر وجود ، تحقّق خارجى نداشته باشد ، ماهيتى از ماهيات تحقّق و ثبوت خارجى پيدا نمىكند « 1 » و به قول مرحوم سبزوارى :\r\n « كيف و بالكون عن استواء * قد خرجت قاطبة الأشياء » « 2 » \r\nماهيت به اتّفاق هردو گروه در حدّ ذات خود ( مفهوم مجرّد از وجود و عدم » چيزى نيست و نسبت وجود و عدم بر آن يكسان است ، پس چگونه از حالت بىتفاوتى و تساوى نسبت به وجود و عدم خارج گرديد ؟ چه شد كه شايسته حمل موجود بر خود شد .\r\nاين كه خصم مىگويد : ماهيت اگرچه در حدّ ذات متساوى النسبة به وجود و عدم است ، ولى پس از انتساب به جاعل در پرتو حيثيتى كه از آن مقام كسب كرد ، مستحقّ حمل موجود بر خود شد ، صحيح نيست . زيرا پس از انتساب آيا چيزى روى آن افزوده گرديده يا نه ؟ در صورت دوّم بايد در حالت استوا باقى بماند ، در صورتى كه مفروض خلاف آن است و در صورت اوّل چيزى كه بر آن افزوده گرديده ، چيست ؟ وجود است يا عدم ؟ طبعا عدم داراى چنين قدرتى نيست ، ناچار وجود خواهد بود و مقصود از وجود كه ماهيت را از مركز دايره به يك طرف كشيده ، ناچار بايد وجود حقيقى كه در اصطلاح به\r\n\r\n\r\n","description":"","footnote":"\r\n( 1 ) . المشاعر ، ص 13 .\r\n( 2 ) . شرح منظومه ، ص 7 .\r\n","page_name":" 70 ","page_number":78},
  {"content":"\r\n\r\nآن اضافه اشراقيه گويند كه قائم با يك طرف است باشد ، نه اضافه مقولى كه قائم به طرفين و مشروط به تكرر است . « 1 »\r\nمرحوم صدر المتألهين در توضيح اين برهان مىفرمايد :\r\n« لو لم يكن الوجود موجودا لم يوجد شيء من الأشياء و بطلان التالي يوجب بطلان المقدّم ، بيان الملازمة ، انّ الماهية إن اعتبرت بذاتها مجرّدة عن الوجود فهي معدومة و كذا إذا اعتبرت بذاتها مع قطع النظر عن الوجود و العدم ، فهي بذاك الاعتبار لا موجودة و لا معدومة ، فلو لم يكن الوجود موجودا في ذاته ، لم يكن ثبوت أحدهما للآخر . . . فإذا لم يكن الوجود في ذاته موجودا و لا الماهية في ذاتها موجودة ، فكيف يتحقّق هيهنا موجود ، فلا تكون الماهية موجودة . . . فانّ انضمام معدوم بمعدوم غير معقول و أيضا فانّ انضمام مفهوم بمفهوم من غير وجود أحدهما أو عروضه للآخر أو وجودهما أو عروضهما لثالث غير صحيح » . « 2 »\r\n\r\n\r\n","description":"","footnote":"\r\n( 1 ) . مرحوم ملا عبد الرزاق لاهيجى در شوارق در بحث علم واجب ، چنين مىفرمايد :\r\n« و ما قالوا انّ معنى المجعولية هو أن يجعل الجاعل الماهيّة بحيث ينتزع منها الوجود ، فليس بشيء ؛ لانّ تلك الحيثية إن كانت اعتبارية فلا جدوى لها و إن كانت حقيقية من شأنها أن يفيض من الجاعل ، فلا نعني بحقيقة الوجود سوى ذلك » شوارق ج 2 ص 541 در بحث علم خداوند ، تحت عنوان \" تكميل عرشي \" .\r\nبا مراجعه به شوارق معلوم مىشود كه بيان مرحوم سبزوارى مقتبس از شوارق است . برخى از فضلا در حاشيه شوارق نوشته‌اند كه اين جمله حاكى از عدول وى از مسئلهء اصالت ماهيت است .\r\n( 2 ) . المشاعر ، ص 13 و 14 .\r\n","page_name":" 71 ","page_number":79},
  {"content":"\r\n\r\n\r\nنظر ما دربارهء اين برهان\r\nروح اين برهان همان برهان نخستين است ، زيرا ملاك و مبدأ برهان در هردو يكى است و آن اين‌كه ماهيت در حدّ ذات ( حمل أوّلى ) جز خود و ذاتيات خود چيزى را واجد نيست ، نه مبدأ آثار است و نه مستحق حمل موجود به آن ، و به عبارت ديگر اگر ماهيات را مجرّد از وجود ملاحظه كنيم ، معدوم مىباشد و اگر بما هىهى ملاحظه نماييم و نظر را فقط به ذات و ذاتيات آن بدوزيم ، عارى از وجود و عدم خواهد بود ؛ يك‌چنين ماهيتى نه مستحق حمل موجود است و نه مبدأ اثر است .\r\nاكنون بايد ديد چه شد كه ماهيت مبدأ اثر و مستحق حمل موجود گرديد . لابد چيزى بر آن افزوده شد و آن چيز جز وجود چيزى نيست و اگر وجود يك امر اعتبارى باشد ، هرگز انضمام يك مفهوم اعتبارى به يك مفهوم اعتبارى ديگر ( ماهيت ) باعث اين همه انقلاب نمىگردد ، نه موجب مىشود كه مبدأ آثار شود و نه آن را از حدّ استواء بيرون مىسازد .\r\nپس بايد ناچار براى اين ضميمه ، حقيقتى در خارج باشد كه ماهيت را به اصطلاح از حالت بىخاصيتى و بىبو و بىطعمى به چنين مقام شامخ درآورد و يك‌چنين چيز احق به تحقق و عينيت است .\r\nنتيجه اين‌كه مبدأ برهان در هردو بيان يكى است ، در يكى تكيه روى منشأ آثار بودن است و در ديگرى تكيه روى موجود بودن و از حدّ استواء درآمدن مىباشد .\r\n\r\n","description":"","footnote":"","page_name":" 72 ","page_number":80},
  {"content":"\r\n\r\nحاصل و فشرده هردو برهان اين است كه ، مفهومى كه در حدّ ذات خود واجد چيزى جز ذات و ذاتيات نيست و ذات او طرد كننده وجود و عدم نيست و در مقام ذات نه اثرى در آن نهفته و نه مقيد به « اثرى » است ، پس طرد عدم و خروج از وضع « لا اثرى » بدون انضمام يك حيثيت تقييديه « 1 » امكان‌پذير نيست .\r\nو اين حيثيت تقييدى چيزى جز وجود نخواهد بود ، زيرا غير آن يا همان ماهيت بىاثر است و يا عدم است و به قول حكيم بزرگ اسلام مرحوم آية اللّه شيخ محمد حسين اصفهانى قدس سرّه :\r\n « يختصّ بالوجود طرد العدم * إذ ما سواه عدم أو عدمي » \r\nغير وجود يا عدم است و يا عدمى ( ماهيت ) و هيچكدام عرضه اين كار را ندارند .\r\n\r\nبرهان سوم فلاسفه از بحثهاى طولانى دربارهء وجود ذهنى به اين نتيجه رسيده‌اند : يك ماهيت ، دو نوع وجود دارد :\r\nيكى وجود خارجى كه ماهيت را در خارج جزء اعيان قرار داده و آن را منشأ اثر مىسازد ماهيت با\r\n\r\n\r\n","description":"","footnote":"\r\n( 1 ) . حيثيت تقييديه در برابر حيثيت تعليليه است ، اوّلى به منزله قيد موضوع بوده و ضميمه آن مىشود .\r\nچنان كه مىگويند : حمل أبيض بر جسم محتاج به انضمام حيثيت تقييديه به نام « بايض » است . و اگر در اين‌جا وجود كه محقّق ماهيت و نفس « كون الماهية » است ، حيثيت تقييدى اطلاق مىشود ، يك نوع مسامحه در تعبير است ، دوّمى به علّت وجود شيئ ، و يا علت تعلّق حكمى به موضوع گفته مىشود .\r\n","page_name":" 73 ","page_number":81},
  {"content":"\r\n\r\nوجود ، اصالت و تحقّق پيدا مىكند ، ديگرى وجود ذهنى كه ماهيت در آن با وجود ظلّى و تبعى تحقّق مىيابد و اين دو موجود از نظر ماهيت با هم يكسان بوده و اختلاف فقط از ناحيه وجود است .\r\nبه عبارت ديگر آنچه در خارج است با تمام واقعيت خود ( نه شبحى از واقعيت ) وارد ذهن ما شده ، جز اين‌كه لباس خود را عوض كرده و با وجود ذهنى تجلى نموده است . و اين همان حقيقتى است كه ادلهء وجود ذهنى ما را به سوى آن سوق مىدهد و هرگونه نظرى بر خلاف آن ، جز سفسطه و احياى مكتب سوفسطايى نخواهد بود و انكار اين واقعيت جز انكار علم و درك واقعيت نيست .\r\nكسانى كه تصور مىكنند موجود ذهنى با موجود خارجى از نظر واقعيت و حدود فرق مىكند و آنچه ما درك مىكنيم ، شبحى از خارج مىباشد ، بايد متوجه باشند كه يك‌چنين نظر ، سرانجام سر از سفسطه و انكار علم به طور مطلق درمىآورد . « 1 »\r\nو لذا يكى از قواعد مسلّم در فلسفه « انحفاظ الذاتيات في انحاء الوجود » مىباشد .\r\nاكنون بايد ديد اگر اصيل در خارج همان ماهيت است و همهء آثار مربوط به آن است و وجود يك امر اعتبارى يا انتزاعى بيش نيست ، بايد ماهيت در تمام مراحل يكنواخت تجلى كند و انسان خارجى با انسان متصور ذهنى ، از هرنظر مساوى گردند ؛ زيرا فرض اين است كه اين دو موجود از نظر ماهيت باهم يكسان و يكنواخت مىباشد ، پس چرا نار خارجى مىسوزاند و نار ذهنى محيط تصوّر را هم گرم\r\n\r\n\r\n","description":"","footnote":"\r\n( 1 ) . براى توضيح بيشتر به مقالهء دوّم اصول فلسفه ، ج 1 ، تأليف علّامه طباطبائى مراجعه فرماييد .\r\n","page_name":" 74 ","page_number":82},
  {"content":"\r\n\r\nنمىكند .\r\nخلاصه ذهن و خارج هرگز براى ماهيت دو مكان مختلف نيست ، بلكه از آن‌جا كه نفس ، فاعل الهى است با توجه به خلّاقيتى كه دارد در محيط وسيع خود ، به ماهيت تحقّق مىبخشد .\r\nهمانطور كه ماهيّت با وجود تحقّق پيدا مىكند ، اگر منشأ آثار بودن مربوط به ماهيت است و بس و وجود در اين قسمت نقشى ندارد ، در اين‌صورت بايد ماهيت در همهء مراحل داراى اثر بوده و هرگز اختلافى ميان اين دو نوع وجود ، وجود پيدا نكند .\r\nمرحوم صدر المتألهين در « المشاعر » روى اين برهان تكيه كرده مىفرمايد :\r\n« انّ من البيّن الواضح انّ المراد بالخارج و الذهن في قولنا : \" هذا موجود في الخارج و ذاك موجودة في الذهن \" ليس من قبيل الظروف و الأمكنة و لا المحالّ ، بل المعنى بكون الشيء في الخارج انّ له وجودا يترتّب آثاره و أحكامه و بكونه في الذهن انّه بخلاف ذلك ، فلو لم يكن للوجود حقيقة إلّا مجّرد تحصّل الماهية ، لم يكن حينئذ فرق بين الخارج و الذهن و هو محال ، إذا الماهية قد تكون متحصّلة ذهنا و ليست بموجودة في الخارج » . « 1 »\r\n\r\nنظر ما دربارهء اين برهان\r\nناگفته پيداست كه بازگشت اين برهان نيز به همان برهان اوّلى\r\n\r\n\r\n","description":"","footnote":"\r\n( 1 ) . المشاعر ، ص 12 .\r\n","page_name":" 75 ","page_number":83},
  {"content":"\r\n\r\nاست كه به صورت ديگرى بيان شده و مبدأ برهان در هردو يكى است و آن اين‌كه :\r\nماهيت در حدّ ذات داراى اثرى نيست و جز يك مفهوم مجرّد كه عارى از هرنوع تحصّل و تحقّق است ، واجد چيزى نمىباشد ؛ ولى همين ماهيت در برخى از مراحل كه وجود خارجى به آن ضميمه مىگردد ، داراى آثار بوده كه در حال نبودن اين ضميمه فاقد آن مىباشد . از اين‌كه اثر آن وجودا و عدما بر محور بود و نبود خارجى مىگردد ، مىفهميم كه منشأ اثر و اصيل همان وجود است .\r\nچيزى كه در اين برهان اضافه شده ، همان مقايسه دو وجود است و در حقيقت وجود ذهنى نشان‌دهندهء بىاثر بودن ماهيت است و خود نقشى در مبدأ برهان ندارد .\r\nاز اين نظر نمىتوان اين برهان را بسان برهان دوّم دليل جداگانه شمرد ، بلكه در همه ، مبدأ برهان يكى بوده است ، ولى تقريرها مختلف مىباشند و در حقيقت « فاقد بودن ماهيت از هرنوع تحصّل » به صورتهاى مختلف تقرير شده است .\r\nگاهى از طريق منشأ آثار نبودن ماهيت و هنگامى از طريق علت خروج ماهيت از حدّ استواء و ثالثا از طريق مقايسه ميان دو نوع تجلّى ماهيت ( وجود خارجى و ذهنى ) بيان شده و مبدأ برهان در هرسه يكى است و آن اين‌كه ماهيت در حدّ ذات واجد هيچ نوع كمال و تحصّل و يقين نيست .\r\nپس اين همه آثار و خروج از حدّ استواء و اختلاف در تجلّى مربوط به كجا است ؟ !\r\n\r\n","description":"","footnote":"","page_name":" 76 ","page_number":84},
  {"content":"\r\n\r\n\r\nبرهان چهارم جاى شك و گفتگو نيست كه هرماهيتى در حدّ ذات جز خود و ذاتيات خويش ، چيزى را واجد نيست\r\nو امّا كليت و امكان انطباق بر كثيرين از امورى است كه در مرتبهء بعد ، عارض ماهيت مىگردد . به اين معنى هرماهيتى پس از مرحلهء ذات و ذاتيات در نظر عقل شايستگى دارد كه بر بيش از يك فرد صدق نمايد .\r\nبنابراين اگر مجعول و صادر از جاعل همان ماهيت باشد ، در اين موقع موجب جزئيت و تشخّص چيست ؟ ماهيت كه در نظر عقل مانع از صدق بر كثيرين نيست و از جاعل هم جز ماهيت چيز ديگرى صادر نشده ، در اين‌صورت موجب تشخص و رافع كليت چه مىتواند باشد .\r\nاگر تصوّر شود كه ماهيت بر اثر انضمام قيودى بر آن تشخّص پيدا كرده و جزئى مىگردد . پاسخ آن روشن است ، زيرا اين قيود بسان خود ماهيت ، كلى است و انضمام كلى به كلى ديگر ، اگرچه موجب تميز مىشود ، امّا ايجاد تشخّص نمىنمايد و از قديم الأيام گفته‌اند :\r\n« ضمّ كلّي إلى كلّي لا يفيد التشخّص » .\r\nبه عبارت روشنتر : هيچ ماهيت امكانى در مرتبهء ذات ، واجد تشخّص و جزئيت نيست ، هرگاه وجود ، يك امر اعتبارى باشد و در خارج براى او عينيتى نباشد ، در اين‌صورت هيچ ماهيتى لباس تشخّص بر تن نخواهد پوشيد . زيرا ملاك جزئيت امرى است خارج از ماهيات و مفاهيم كليه و اگر وجود كه غير از ماهيت است ، اعتبارى و\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nانتزاعى باشد ، در اين‌صورت ملاك تشخص چه خواهد بود ؟\r\nبه عبارت كوتاهتر : آنچه اصيل است ( ماهيات ) آبى از صدق بر كثيرين نيست ، بلكه آنچه آبى و ملاك اتصاف به جزئيت است ، امرى است حقيقى .\r\nمرحوم صدر المتألهين در « المشاعر » به اين برهان تصريح كرده و مىفرمايد :\r\n« انّه لو لم يكن للوجود صورة في الأعيان ، لم يتحقّق في الأنواع جزئي حقيقي هو شخص من نوع و ذلك لانّ نفس الماهية لا تأبى عن الشركة بين كثيرين و عن عروض الكلية لها بحسب الذهن و إن تخصصت بألف تخصيص من ضمّ مفهومات كثيرة كليّة إليها » . « 1 »\r\n\r\nسؤال\r\nممكن است گفته شود كه هيچ فيلسوفى ماهيت مجرّده را بدون انتساب به مبدأ ، اصيل نمىداند ، در اين‌صورت موجب تشخّص ماهيت و امتناع صدق بر كثيرين پس از انتساب به جاعل ، تحقّق مىپذيرد .\r\n\r\nپاسخ\r\nپاسخ روشن است ، زيرا مىگوييم : محصول اين انتساب به\r\n\r\n\r\n","description":"","footnote":"\r\n( 1 ) . المشاعر ، ص 14 و 15 .\r\n","page_name":" 78 ","page_number":86},
  {"content":"\r\n\r\nجاعل چيست ؟ آيا پس از انتساب ، چه‌چيز بر روى ماهيت افزوده مىشود ، آيا ماهيتى ديگر از جاعل سر زده و ضمّ ماهيت اوّل مىگردد اگر دليل اين باشد اين قطعا باطل است . زيرا انضمام كلّى به كلّى ديگر موجب تشخّص نمىگردد ، و اگر بگوييد كه نتيجه انتساب ، پيدايش اضافهء مقولى است ؟ اين نيز بىاساس است ، زيرا اضافه مقولى فرع تحقّق طرفين است ، چون فرض اين است هنوز ماهيت چيزى نشده كه متحمّل اضافه گردد و اگر نتيجه آن اضافهء اشراقى است كه با جاعل قائم باشد ، اين همان وجود است كه ما مدّعى اصالت آن هستيم .\r\n\r\nنظر ما دربارهء اين برهان\r\nاين برهان نيز به براهين گذشته بازگشت مىكند و مبدأ برهان در همگى يكى است و آن اين كه ماهيت در حدّ ذات واجد چيزى نيست و فاقد هرنوع تشخّص و آثار است « 1 » و نسبت به وجود و عدم در حدّ استواء است . « 2 »\r\nدر اين صورت اين سؤال‌ها پيش مىآيد : اگر ماهيت اصيل است و در جهان عينيت ، جز آن چيزى اصيل نيست و وجود امر اعتبارى است :\r\nپس علت اين همه آثار چيست ؟ برهان اوّل\r\nپس مخرج ماهيت از حدّ استواء چيست ؟ برهان دوم\r\n\r\n\r\n","description":"","footnote":"\r\n( 1 ) . اين جمله اشاره به برهان اوّل و سوم و چهارم است .\r\n( 2 ) . اشاره به برهان دوّم .\r\n","page_name":" 79 ","page_number":87},
  {"content":"\r\n\r\nچرا ماهيت در برخى از ظروف ( ذهن ) فاقد اثر و در برخى واجد اثر است ؟ برهان سوم پس علّت تعيّن ماهيت و جزئيت آن چيست ؟ برهان چهارم\r\nبا اين برهان به نزاع ديرينه ميان فلاسفه فيصله داده شده و معلوم مىشود كه بر خلاف انتظار فلاسفهء پيش از معلّم دوّم ( فارابى ) ، ملاك و منشأ تشخّص ، وجود است ، نه اعراض . زيرا اعراض جز يك سلسله كليات و مفاهيم غير متعيّنه و قابل صدق بر كثيرين چيزى بيش نيست و يك‌چنين مفاهيم نمىتوانند ملاك جزئيت و تشخّص گردد . « إذ ضمّ كلّي إلى كلّي لا يفيد التشخّص » .\r\n\r\nبرهان پنجم مرحوم صدر المتألهين در « المشاعر » اين برهان را در مشاهد ثالث چنين بيان كرده است :\r\n« لو كانت موجودية الأشياء بنفس ماهياتها ، لا بأمر آخر لامتنع حمل بعضها على بعض ، و الحكم بشيء منها على شيء كقولنا : زيد حيوان و الإنسان ماش . . .\r\nفانّ الحمل يقتضي الاتحاد في الخارج و المغايرة في الذهن ، فلو لم يكن الوجود شيئا غير الماهية ، لم تكن جهة الاتحاد مخالفة لجهة المغايرة و اللازم باطل كما مرّ و الملزوم مثله ، بيان الملازمة انّ صحّة الحمل مبناه على وحدة مّا و تغاير مّا ، إذ لو كان هناك وحدة محضة ، لم يكن حمل و لو كان كثرة محضة ، لم يكن\r\n\r\n","description":"","footnote":"","page_name":" 80 ","page_number":88},
  {"content":"\r\n\r\nحمل فلو كان الوجود انتزاعيا ، يكون وحدته و تعدده ، تابعين لوحدة ما أضيف إليه و تعدّده من المعاني و الماهيات و إذا كان كذلك لم يتحقّق حمل متعارف بين الأشياء سوى الأوّلي الذاتي » . « 1 »\r\nتوضيح اين كه حمل بر دو قسم است :\r\n1 - حمل اوّلى ذاتى .\r\n2 - حمل شايع صناعى .\r\nمنظور از حمل اوّلى ذاتى اين است كه ميان موضوع و محمول در مقام مفهوم ، اتحاد و يگانگى باشد و به اصطلاح « ما يفهم من الموضوع عين ما يفهم من المحمول » باشد ، مانند : « الإنسان إنسان » ، « الإنسان حيوان ناطق » .\r\nتصوّر اين كه در اين صورت حمل چه سودى خواهد داشت ؟\r\nپاسخ آن روشن است . زيرا اگر چه ميان موضوع و مفهوم اتحاد مفهومى است ، ولى يك نوع تغاير اعتبارى وجود دارد كه مصحح حمل است ؛ مثلا آن جا كه از قبيل حمل الشيء على نفسه است ، مانند :\r\n« الإنسان إنسان » ، فرق موضوع و محمول در اين است كه در موضوع « احتمال سلب الشيء عن نفسه » وجود دارد ، ولى چنين حملى اين احتمال را از بين مىبرد . امّا تغاير موضوع و محمول در حدّ تام بر محدود به طور اجمال و تفصيل است . « 2 »\r\n\r\n\r\n","description":"","footnote":"\r\n( 1 ) . المشاعر ، ص 12 .\r\n( 2 ) . بلكه در محلّ خود ثابت كرده‌اند كه نه تنها حمل حدّ تام بر محدود حمل اوّلى است ، بلكه حمل جنس بر نوع ، يا فصل بر نوع نيز از قبيل حمل اوّلى است و حمل در محيط مفهوم صورت مىگيرد كه آن جا از وجود خبرى نيست ، روى اين اساس برخى از اساطين فلسفه -\r\n","page_name":" 81 ","page_number":89},
  {"content":"\r\n\r\nمنظور از حمل شايع صناعى اين است كه دو چيز متغاير المفهوم و المفاد را كه به اصطلاح ( ما يفهم من أحدهما غير ما يفهم من الآخر ) مىباشد ، بر يكديگر حمل كنيم . از آن‌جا كه موضوع و محمول ، اتحاد وجودى دارند و با يك وجود تحقّق پيدا مىكنند ، محمول را بر موضوع حمل نموده ، مىگوييم : « الإنسان ضاحك و زيد قائم » .\r\nزيرا اگر چه معنى موضوع ( انسان ) غير از معنى محمول ( ضاحك قائم ) است و هركدام داراى معنى مخصوصى مىباشند ، ولى از آن‌جا كه هردو با يك وجود تحقّق پيدا كرده‌اند و به اصطلاح اتحاد خارجى دارند ، صحيح است گفته شود كه انسان در خارج همان ضاحك ، و زيد خارجى همان قائم است .\r\nبه طورى كه بيان شد صحّت حمل متوقف بر « تغاير من جهة » و « اتحاد من جهة » است ، تغاير لازم است تا حمل مفيد باشد ، اتحاد لازم است تا حمل كه حاكى از يگانگى است ، صحيح گردد . در چنين حملى تغاير مفهومى كه شرط اوّل است وجود دارد ، اكنون سخن دربارهء شرط دوم است ؛ اگر وجود يك امر اعتبارى بوده و متحقّق در خارج نباشد ، در اين صورت شرط دوّم حمل كه همان اتحاد است ، وجود نخواهد داشت .\r\nبه عبارت ديگر سنخ مفاهيم همان سنخ تباين و جدايى از يكديگر است و مفهوم انسان به هيچ وجه نمىتواند عين مفهوم قائم\r\n\r\n\r\n","description":"","footnote":"\r\n- اين گونه حملها را حمل اوّلى مىدانند و ابهام جنس را نسبت به فصول كه بر آن حمل گردد ، ابهام مفهومى و ابهام در مقام ذاتى به شمار مىآورند و سخن معروفى كه مىگويند : ابهام جنس حسب الكون خذا » مردود مىداند . توضيح اين مطلب از حدّ رساله ما بيرون است .\r\n","page_name":" 82 ","page_number":90},
  {"content":"\r\n\r\nو ضاحك باشد و پيوسته مطارده و مباينت بر مفاهيم حكمفرماست ، اگر وجود يك امر اعتبارى و غير اصيل باشد . در اين صورت به هيچ وجه نمىتوان اين دو مفهوم را به يكديگر حمل كرد كه حاكى از اتحاد و يگانگى باشد .\r\nزيرا هدف حمل يا اتحاد دو مفهوم است ، فرض اين است كه از نظر مفهوم كاملا با هم مباين و متغايرند و يا هدف اتحاد در وجود و تحقّق است كه فرض اين است كه وجود يك امر اعتبارى بيش نيست .\r\nخلاصه ، مفاهيم مختلف به رشته‌اى احتياج دارد كه همهء اين اختلافها را در خود هضم كرده و همه را در يك نقطه گرد آورد و يك چنين چيزى جز وجود نخواهد بود .\r\nمرحوم حكيم سبزوارى به اين برهان اشاره كرده مىگويد :\r\n«\r\n لو لم يؤصّل وحدة ما حصلت * إذ غيره مثار كثرة أتت \r\n» از اين معلوم مىشود كه دو قاعده زير از قوانين استوار حكمت الهى است :\r\n1 - الوجود ، مدار الوحدة .\r\n2 - الماهية مثار الكثرة .\r\nوجود ، قدرت گردآورى مفاهيم كثير را دارد ، به طورى كه يك وجود مىتواند منشأ انتزاع معانى و مفاهيم كثير باشد ، چنان كه انسان را تعريف مىكنيم كه « انّه جسم نام حساس متحرك بالإرادة ، مدرك الكليات » ، اين مفاهيم جوهريه و يا عرضيه هركدام در محيط مفهوم و مقام ماهوى ، با يكديگر كوچكترين اتحاد ندارند ، ولى وجود ، ريسمانى است كه امور مختلفى را جمع مىكند و همه را در يك‌جا\r\n\r\n","description":"","footnote":"","page_name":" 83 ","page_number":91},
  {"content":"\r\n\r\nگرد آورده و قوام بخشيده است .\r\n\r\nبرهان ششم خلاصهء اين برهان اين است كه بنابر اصالت ماهيت لازم مىآيد كه امور غيرمتناهى به صورت امر بالفعل ، ميان دو حاصر كه مبدأ و منتهى باشد ، قرار گيرد\r\n. توضيح اين برهان محتاج به ذكر مقدماتى است :\r\n1 - محقّقان از حكما حركت را در چهار مقوله اعراض ( كيف - وضع - اين - كم ) جايز مىدانند .\r\nوجود حركت در اين چهار مقوله مورد قبول همهء محقّقان است ، ولى صدر المتألهين از وجود حركت در اعراض ، لزوم حركت در جوهر را كشف كرده و معتقد گرديده كه حركت در اعراض ، مستند به حركت در جوهر است و شدّت و ضعف در عرض بدون حصول حركت در جوهر شيئ محال مىباشد . در مباحث حركت « اسفار » به طور مبسوط در اين باره سخن گفته و اشكالاتى را كه از ناحيهء منكران حركت در جوهر بيان شده ، به خوبى پاسخ داده است . « 1 » از آن جا كه بحث در اين موضوع از هدف رساله بيرون است ، به همين مقدار اكتفاء مىنماييم .\r\n2 - حركت در مقوله‌اى - مثلا كيف - به اين معنى است كه موضوع حركت ( جسم ) در هرآنى فردى از مقوله را در بردارد ، از آن‌جا كه حركت « خروج الشيء عن القوّة إلى الفعل » است ، طبعا جسم پس\r\n\r\n\r\n","description":"","footnote":"\r\n( 1 ) . اسفار ، ج 3 ، ص 93 - 85 .\r\n","page_name":" 84 ","page_number":92},
  {"content":"\r\n\r\nاز طى دورانهاى « بياض » ، رو به زردى نهاده و پس از طى مراحل آن رو به « حمرة » نهاده و هكذا تا برسد به سياهى محض .\r\n3 - همانطور كه بياض و صفرت و حمرت و سواد ، انواع متخالف شمرده مىشوند ، هكذا درجات هركدام از اين انواع ، متخالف مىباشند و ما بر اثر ضعف ، همه را يك ماهيت تصوّر مىكنيم .\r\nمقصود از متخالف نوعى ، اين است كه هركدام داراى حد و ماهيت خاصّى است و ماهيتى كه از هريك انتزاع مىگردد ، غير آن است كه از حدّ بعدى انتزاع مىشود .\r\n4 - جسمى كه با كيف خاصى از مبدئى به نقطه‌اى حركت مىكند ، مثلا از سفيدى به سواد مىرود ، اگر چه در ظاهر مراتب انواع محدود است ، ولى از نظر برهان بطلان « جزء لا يتجزى » به انواع بى نهايت تقسيم مىگردد ، زيرا از نظر حكما حركت قابل انقسام الى غير النهاية مىباشد .\r\nاشتباه نشود اين‌كه مىگوييم حركت قابل انقسام « إلى غير النهاية » است ، مقصود اين نيست كه اين اجزاء انقسامى هم‌اكنون به طور بالفعل موجود است ، بلكه منظور اين است كه اجزاء غيرمتناهى بالقوه موجود است . يعنى هرچه قسمت كنيد باز عقلا قابل انقسام است و قسمت به حدّى نمىرسد كه ديگر قسمت بردار نباشد ؛ زيرا لازم توقّف قسمت ثبوت جزء لا يتجزى و به اصطلاح محقّقين « تتالى آنات » و « تشافع حدود » است .\r\n5 - وجود و ماهيت از نظر وحدت و كثرت دو سنخ مختلف\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nمىباشند ؛ وجود ملاك وحدت و باعث اجتماع متفرقات و مختلفات است . مفاهيم و ماهيات مختلفى كه هرگز قابل اجتماع و حمل بر يكديگر نمىشوند ، در پرتو وجود همگى در نقطه‌اى جمع مىگردند و مىگوييم : زيد عالم ، قائم ، شاعر و آكل . در صورتى كه اين مفاهيم مختلف هرگز قابل حمل بر يكديگر نيست و محال است كه مفهوم عالم ، مفهوم اكل شود ، امّا وجود بسان رشته‌اى است كه همهء اين مختلفات را در يك‌جا گرد مىآورد و لذا مىگويند : « الوجود مدار الوحدة » .\r\nولى سنخ ماهيت ، سنخ اختلاف و تشتت و ناهماهنگى است ، زيرا هيچ مفهومى نمىشود عين مفهوم ديگر گردد ، لذا مىگويند : « الماهيات مثار الكثرة » و در گذشته گفته شد كه اگر منكر اصالت وجود گرديم ، ملاك حمل كه وحدت است از بين مىرود .\r\n6 - نتيجه اين كه اگر وجود ، يك امر اعتبارى باشد و در وحدت و كثرت و شدّت و ضعف و تقدّم و تأخّر تابع ماهيت باشد ، در اين صورت به مقتضاى « انقسام مراتب حركات به غير النهاية » و به مقتضاى « الماهيات مثار الكثرة » لازم مىآيد كه همهء اين انواع نامتناهى به صورت امر بالفعل بين الحاصرين تحقّق يابند ؛ زيرا ملاك وحدتى كه همهء اين كثرات را در يك امر واحد ادغام نمايد ، موجود نيست و هرچه هست جز ماهيت چيزى نيست . ولى اگر وجود امرى اصيل باشد ، اين اشكال مرتفع مىگردد ؛ زيرا همهء اين امور غيرمتناهى در شيئ متحرك و امر متصّل به يك وجود واحد موجودند و همهء اين انواع مختلف به نحو قوه موجودند نه به طور فعليت . « 1 »\r\n\r\n\r\n","description":"","footnote":"\r\n( 1 ) . المشاعر ، ص 17 - 18 ، شرح منظومه ، ص 7 .\r\n","page_name":" 86 ","page_number":94},
  {"content":"\r\n\r\n\r\nبرهان هفتم اصالت ماهيت با قول به « تشكيك » سازگار نيست .\r\nتوضيح اين برهان متوقف به بيان سه مقدمه زير است :\r\n1 - تمايز دو ماهيت گاهى به تمامى ذات است ، مانند تمايز اجناس عاليه از قبيل كم و كيف و جوهر و . . . كه همه ، متباينات من جميع الجهات مىباشند و ما به الاشتراك ذاتى ندارند تا به ما به الامتياز ذاتى نيازى پيدا كنند .\r\nگاهى تمايز به بعض ذات است ، مانند انواع يك جنس از قبيل انسان و فرس كه به فصول از يكديگر متمايز مىشوند .\r\nگاهى تمايز به بعضى از امور خارج از ذات انجام مىگيرد ، مانند مشخصات افراد يكى از انواع ، مثل زيد ، عمرو ، كه از نظر جهات خارجى باهم تمايز دارند .\r\nمرحوم سبزوارى مىفرمايد :\r\n الميز إمّا به تمام الذات * أو بعضها أو جاء بمنضمات \r\nحكماى اشراق به ميز چهارمى نيز معتقد شدند و آن اين‌كه ممكن است تمايز در افراد يك حقيقت به خود حقيقت باشد و خود ذات و ماهيت ، داراى مراتب مختلف بوده باشد ، مانند نور كه داراى مراتب مختلف متكثر و داراى حقيقت واحده مىباشد .\r\nحكماى مشاء در حصر تمايز به امور سه‌گانه اشتباه كرده‌اند ، زيرا چنان‌كه گفته شده ميز چهارمى نيز وجود دارد كه از طريق كمال و نقص ، دو شيئ جدا از هم مىشوند و در اين‌كه يك چنين ميزى وجود\r\n\r\n","description":"","footnote":"","page_name":" 87 ","page_number":95},
  {"content":"\r\n\r\nدارد ، حق با حكماى اشراق است . ولى اشتباه اشراقيون در اين است كه مركز تفاوت و تشكيك را خود ماهيت دانسته و براى آن عرض عريض تصور كرده‌اند ، در صورتى كه تشكيك در اصل ماهيت چنان كه در مقدمهء بعد مىآيد ، باطل است .\r\nپس با پذيرفتن اصل چنين تمايز ، مركز آن همان وجود خواهد بود ، يعنى يك ماهيت گاهى با وجود كامل تحقّق پيدا مىكند و گاهى با وجود ناقص و هردو موجود ، در اصل ماهيت كمبودى ندارند بلكه چنين چيزى كه تجلّى و تحقّق ماهيت با آن است گاهى كامل است ، مانند نور صد شمعى و گاهى ناقص است ، مانند نور ده شمعى و همچنين است موارد ديگر .\r\nمرحوم سبزوارى به اين حقيقت در ضمن دو بيت اشاره نموده است ، چنان كه مىفرمايد :\r\n بالنقص و الكمال في المهية * أيضا يجوز عند الاشراقية\r\nكلّ المفاهيم على السواء * في نفي تشكيك على الأنحاء \r\n2 - چرا تشكيك در ماهيت جائز نيست ؟\r\nاستوارترين برهان آن همان است كه شيخ الرئيس بيان كرده و خلاصهء آن اين است كه هرگاه بين افراد در نفس ذات و ماهيت تفاضل و شدّت و ضعف باشد ، در اين‌صورت يا كمال در حدّ ذات و حدّ ماهوى اخذ شده است ، بنابراين فرد ناقص داخل در آن نخواهد بود .\r\nبه عبارت ديگر : كامل و ناقص دو فرد از يك ماهيت شمرده نخواهند شد . و يا نقص در مقام ذات اخذ خواهد شد ، در اين\r\n\r\n","description":"","footnote":"","page_name":" 88 ","page_number":96},
  {"content":"\r\n\r\nصورت ، فرد كامل از تحت آن خارج خواهد بود . و اگر گفته شود كه كمال و نقص هردو در مقام ذات اخذ نشده ، بلكه هردو از مقام ذات بيرون مىباشند ، در اين هنگام تشكيك در ماهيت نخواهد بود . « 1 »\r\nمرحوم صدر المتألهين در « اسفار » اين استدلال را مصادره دانسته است ، ولى در شواهد ربوبيه از اين نظر عدول كرده و به نفى تشكيك در ماهيت اذعان پيدا كرده و مىفرمايد :\r\n« المعاني الكلّية لا يقبل الأشد و الأضعف سواء كانت ذاتيات أو عرضيات سوى الوجود ، فانّه بذاته ممّا يتفاوت كمالا و نقصا و تقدّما و تأخّرا . و أمّا المعاني الكلّية إنّما يلحقها التقدّم و التأخّر و الكمال و النقص بواسطة وجود ذاتها الخاصة ، فالنور مثلا لا يتفاوت في مفهومه بل في وجوده » . « 2 »\r\n3 - جاى گفتگو نيست كه علّت مقدّم بر معلول است و بر آن تقدّم علّى دارد ، خواه از يك نوع باشند مانند : عليت آتشى بر آتش ديگر يا از دو جنس مانند : عليت صورت و هيولى براى جسم و عقل اوّل براى عقل دوّم .\r\nدليل بر چنين تقدّم همان صحّت تخلل « فاء » است ، در قول معروف « حرّكت اليد فتحرك المفتاح » البته تقدّم زمانى در علّت صحيح نيست ؛ زيرا نتيجه آن انفكاك معلول از علت تامّه است كه در جاى خود مقرر شده كه محال است .\r\n\r\n\r\n","description":"","footnote":"\r\n( 1 ) . اسفار ، ج 1 ، ص 428 .\r\n( 2 ) . الشواهد الربوبية ، ص 95 .\r\n","page_name":" 89 ","page_number":97},
  {"content":"\r\n\r\nاز اين سه مقدّمه مىتوان اصالت وجود و اعتبارى بودن ماهيت را استنباط نمود ، زيرا بنابر اصالت وجود ، ماهيت اين دو آتش كه يكى علت و ديگرى معلول است ، با هم تفاوتى ندارند و اختلاف مربوط به ظهور و وجود آنهاست ، يعنى وجود متقدّم از نار ، علّت است و وجود متأخّر از آن ، معلول است . ولى اگر وجود را اعتبارى و ماهيت را اصيل در تحقّق بدانيم ، در اين‌صورت يا منكر تقدّم و تأخّر و به عبارت ديگر منكر هرنوع اختلاف در علت و معلول مىشويم ، اين مخالف با ادراك فطرى و تسليم فلاسفه جهان است . و يا اين‌كه مركز اختلاف را ماهيت بدانيم ، يعنى ماهيت نار متقدّم را علت و ماهيت نار متأخّر را معلول بدانيم ، در اين‌صورت نتيجه آن ، تشكيك در ماهيت است كه جايز ندانستيم ، زيرا اگر تقدّم ، مقوّم ماهيت نار است ، در اين‌صورت متأخّر ، نار نيست و اگر متأخّر را مقوّم دانستيم ، در اين صورت متقدّم ، نار نيست و هر دو خلاف فرض است .\r\nاز آنچه بيان شد روشن مىگردد كه جمع بين اصالت ماهيت و قول به تشكيك جمع ميان دو نقيض است » . « 1 »\r\nزيرا آنچه اصيل است ، محلّ تشكيك نيز همان مىباشد ، اگر ماهيت اصيل باشد ، بايد محلّ وقوع تشكيك همان باشد ؛ در صورتى كه بنابر برهان پيش ماهيت تشكيك بردار نيست ، يعنى نمىتوان براى يك ماهيت كمال و نقص ، شدت و ضعفى تصوّر نمود ، زيرا مقام ماهيت مقام ذات و ذاتى است . در اين‌صورت هر كدام را در نظر\r\n\r\n\r\n","description":"","footnote":"\r\n( 1 ) . شرح منظومه ، ص 7 .\r\n","page_name":" 90 ","page_number":98},
  {"content":"\r\n\r\nبگيريم ، جزء ذات خواهد بود و مقام جنس و فصل را اشغال خواهد كرد و ماهيت با قيد كمال نسبت به ماهيت ، با قيد نقص دو ماهيت خواهد بود ، نه يك ماهيت . در صورتى كه معنى تشكيك اين است كه دو شيئ « متوافق الماهية » داراى كمال و نقص باشند ، نه دو شيئ « مختلف الماهية » .\r\n* * *\r\n\r\n","description":"","footnote":"","page_name":" 91 ","page_number":99},
  {"content":"\r\n . \r\n","description":"","footnote":"","page_name":" 92 ","page_number":100},
  {"content":"\r\n\r\n\r\n6 - دلايل قول به اصالت ماهيت\r\n\r\n","description":"","footnote":"","page_name":" 93 ","page_number":101},
  {"content":"\r\n . \r\n","description":"","footnote":"","page_name":" 94 ","page_number":102},
  {"content":"\r\n\r\nسر سلسلهء اين گروه شيخ اشراق است ، وى با اين‌كه از متصلبين در اصالت ماهيت است ، ولى دربارهء واجب الوجود ، وجود را اصيل دانسته و از مبناى خود صرف‌نظر كرده است .\r\nدر آغاز رساله ، علّت گرايش شيخ اشراق و اتباع وى را به اصالت ماهيت بيان كرديم ، ديگر نيازى به تكرار نيست . و اينك به برخى از دلايل وى كه در حقيقت جز شكوك و شبهات چيزى نيست اشاره مىنماييم .\r\nاين شكوك و شبهات در « اسفار » و كتب ديگر مرحوم آخوند موجود است و در هيچ كتابى مانند « المشاعر » « 1 » به طور منظم گردآورى نشده است .\r\nمجموع شبهات وى از هشت وجه تجاوز نمىكند كه به برخى از آنها در اين رساله اشاره مىنماييم و پاسخ قسمت اعظم اين شبهات با توجه به اصول حكمت متعاليه روشن است .\r\n1 - اگر وجود اصيل و متحقّق و حاصل در اعيان باشد ، بايد حمل موجود بر وجود صحيح باشد ، يعنى بتوانيم بگوييم : الوجود موجود ، يعنى شيء ثبت له الوجود ، در اين موقع نقل كلام به آن وجود\r\n\r\n\r\n","description":"","footnote":"\r\n( 1 ) . به ص 18 تا ص 26 مراجعه فرماييد .\r\n","page_name":" 95 ","page_number":103},
  {"content":"\r\n\r\nعارض مىشود ، آن‌هم لابد موجود است ، يعنى آن‌هم شيئى است كه وجود بر آن عارض شده است . در اين صورت نقل كلام به آن وجود محمول مىشود ، لابد آن نيز موجود است و حاصل در اعيان است ، پس ناچار داراى ذات و وجودى است ، در اين‌صورت سلسلهء وجود سر از بىنهايت در مىآورد . « 1 »\r\n\r\nپاسخ\r\nاوّلا : اين اشكال در واجب الوجود نيز جارى است ، او « عين الوجود » است و اصيل در او همان وجود است ؛ در اين‌صورت او نيز موجود است و چنين تحليل مىشود كه خدا ذاتى است كه داراى وجود است ، آن وجود نيز معروض موجود است ؛ يعنى چيزى است كه وجود بر او ثابت است ، پس مركّب از دو چيز است و همچنين إلى غير النهاية .\r\nثانيا : صدق موجود بر وجود ، با صدق آن بر ماهيات ممكنه فرق دارد ، ماهيات موجود بالوجود يعنى شيى ثبت له الوجودند ولى وجود موجود است « لا بوجود عارض له بل بنفسه » و به عبارت ديگر صدق مشتق ( موجود ) بر ماهيت با صدق آن بر وجود ، از نظر تحليل عقلى فرق دارد ؛ صدق مشتق بر ماهيت ممكن ، به طور تركيب تحليلى است ، يعنى واقعا ذاتى است كه وجود بر آن عارض شده ، ولى صدق آن بر خود وجود ، به طور بساطت است ؛ چنان‌كه همين فرق در الجسم أبيض ، حكمفرما است .\r\n\r\n\r\n","description":"","footnote":"\r\n( 1 ) . اسفار ، ج 1 ، ص 40 .\r\n","page_name":" 96 ","page_number":104},
  {"content":"\r\n\r\n« فالجسم أبيض بالعرض بسبب البياض و البياض ، أبيض بنفسه ، لا بأمر آخر » .\r\n2 - اگر وجود امر اصيل و متحقّق در اعيان باشد ، از آن‌جا كه حيثيت وجود ، همان حيثيت وجوب است و وجود حاكى از وجوب مىباشد ، لازم مىآيد كه ما سوى اللّه نيز واجب الوجود بالذات باشد .\r\n\r\nپاسخ\r\nطراح شبهه از يك اصل فلسفى غفلت ورزيده و آن فرق ميان ضرورت ازلى كه مخصوص حق تعالى است و ضرورت ذاتى كه در مطلق وجود است و در مطلق وجودات تحقّق دارد و آنچه مخصوص خداوند است ، همان وجوب ازلى است نه وجوب ذاتى .\r\nتوضيح : اگر حمل وجود به طور دائم بر موضوع و انتزاع آن از موضوع مقيد به چيزى نباشد ، يعنى نه مقيد به وجود موضوع و نه مقيّد به حيثيت تعليلى و نه تقييدى باشد ، اين همان ضرورت ازلى و وجوب ازلى است كه مصداق منحصر آن واجب الوجود است ، ولى هرگاه حمل موجود بر موضوع به طور دائم مقيد به وجود موضوع و وجود موضوع در پرتو حيثيت تعليلى صورت گيرد ، مانند كليه وجودات امكانى ، در اين‌صورت ، ضرورت ذاتى خواهد بود .\r\nدرست است كه « اللّه موجود بالضرورة » و « الوجود الامكاني موجود بالضرورة » ، ولى ضرورت در اوّلى در گرو هيچ قيدى نيست ، نه مقيد به وجود موضوع و نه مقيد به انضمام حيثيتى از تقييدى و تحليلى به\r\n\r\n","description":"","footnote":"","page_name":" 97 ","page_number":105},
  {"content":"\r\n\r\nموضوع ، ولى صدق ضرورت در دوّمى ، فرع وجود موضوع و تحقّق موضوع ( وجود امكانى ) در گرو بودن يك حيثيت تعليلى است كه مقوم وجود امكانى و حافظ اين « وجود رابط » باشد . به قول مرحوم صدر المتألهين :\r\n« و معنى كون الوجود واجبا ، انّ ذاته بذاته موجود من غير حاجة إلى جاعل يجعله و لا قابل يقبله و معنى كون الوجود موجودا انّه إذا حصل إمّا بذاته أو بفاعل ، لم يفتقر في كونه متحقّقا إلى وجود آخر يحصل له بخلاف غير الوجود لافتقاره في كونه موجودا إلى اعتبار الوجود و انضمامه » . « 1 »\r\nخلاصه اتصاف واجب به وجود و ضرورت ، به هيچ چيز نيازمند نيست ، اتصاف وجود امكانى نياز به حيثيت تعليلى دارد و اتصاف ماهيات ممكنه به وجود ، به حيثيت تعليلى نيازمند است .\r\n3 - اگر وجود در خارج اصيل و محقّق باشد ، در اين‌صورت حمل موجود بر نفس وجود و ماهيات متحقّقه مختلف خواهد بود ، زيرا معناى موجود در وجود ، عبارت است از نفس وجود ، نه شىء ثبت له الوجود ، زيرا مركّب از ذات و مبدأ نيست ، ولى صدق موجود بر ماهيات به معناى شىء ثبت له الوجود خواهد بود .\r\nنتيجه اين‌كه : لازم آن اين است كه حمل موجود بر وجود و ماهيات يك‌نواخت نبوده و مختلف خواهد بود ، در صورتى كه موجود بالاتّفاق در همهء مراح مشترك است . « 2 »\r\n\r\n\r\n","description":"","footnote":"\r\n( 1 ) . المشاعر ، ص 20 .\r\n( 2 ) . اسفار ، ج 1 ، ص 41 ؛ المشاعر ، ص 21 .\r\n","page_name":" 98 ","page_number":106},
  {"content":"\r\n\r\n\r\nپاسخ\r\nيك‌چنين استدلال از شيخ اشراق به راستى عجيب است ، زيرا استدلال بر يك بحث فلسفى از طريق بحث ادبى بسيار ناصواب است و از قديم الأيام گفته‌اند كه :\r\n« الحقائق الحكمية ، لا تقنص من العرف و اللغة » « 1 » ، گذشته از اين خود شيخ اشراق خدا و بلكه مفارقات را وجود محض مىداند ، در اين‌صورت صدق موجود بر آنها با صدق آن بر ماهيات ممكنه فرق خواهد كرد .\r\nوى دربارهء مفارقات چنين مىگويد : « النفس و ما فوقها من المفارقات ، إنّيات صرفة و وجودات محضة » « 2 » و حلّ اشكال اين است كه مصداق حقيقى موجود در هردو صورت ( حمل موجود بر موجود ) ( يا حمل موجود بر ماهيات موجوده ) همان وجود است ، و اين‌كه موضوع در صورت دوّم ، علاوه بر مصداق واقعى وجود و بر چيز ديگرى نيز شامل است ، اين از خصوصيات مورد است و ربطى به مفهوم وجود ندارد .\r\nشيخ در تعليقات مىگويد :\r\n« إذا سئل هل الوجود موجود أو ليس بموجود ؟\r\nفالجواب انّه موجود بمعنى انّ الوجود حقيقة انّه موجود ، فانّ الوجود هو الموجودية » . « 3 »\r\n\r\n\r\n","description":"","footnote":"\r\n( 1 ) . اسفار ، ج 6 ، ص 63 .\r\n( 2 ) . اسفار ، ج 1 ، ص 43 به نقل از آخر التلويح .\r\n( 3 ) . تعليقات شيخ به نقل اسفار ، ج 1 ، ص 41 .\r\n","page_name":" 99 ","page_number":107},
  {"content":"\r\n\r\nممكن است گفته شود كه معناى موجود در اصطلاح عرف « ما ثبت له الوجود » است و بايد لفظ موجود در هردو صورت با حفظ اين معنى صدق كند و بدون اين شرط مجاز خواهد بود .\r\nولى بايد توجه داشت كه اگر ملاك صدق حقيقى در گرو حفظ اين معنى باشد ، مىتوان گفت در هردو صورت « ثبوت شيء لشيء » هست ، لكن يكى از باب ثبوت الشيء لنفسه است و بازگشت آن به عدم انفكاك شيئ از خود است و ديگرى از باب ثبوت للغير است ، مانند عروض وجود به ماهيت .\r\nو غاية ما يقال : صدق موجود بر وجود از نظر عرف كه آشنا به ملاك حمل و حقيقت امر نيست ، مجاز است ولى از نظر فيلسوف كه به ملاك حمل و حقيقت موضوع آشنايى كامل دارد ، حقيقت خواهد بود . و اگر فيلسوفى ادعا كرد كه لفظ موجود در تمام مراحل يك معنى دارد ، روى نظر فلسفى و ابحاث علمى بوده است نه از نظر عرف ، زيرا موجود در ذهن او شكل خاصى دارد .\r\n4 - اگر وجود اصيل و حاصل در اعيان گردد و وصفى براى موجودات ذى ماهيت باشد ، در اين‌صورت ماهيت قابل و پذيرنده بوده و وجود عارض خواهد بود . و قابل بايد از نظر وجود بر عارض مقدّم باشد ، نتيجه اين مىشود كه ماهيت از نظر وجود بر خود وجود مقدّم بوده و يا اين‌كه در يك ماهيت موجود وجودهاى بىنهايت باشد .\r\nپاسخ اين اشكال بسيار روشن است ، زيرا وجود نسبت به ماهيت از قبيل عرض به موضوع نيست تا محتاج به تقدّم وجود موضوع\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nباشد ، بلكه وجود از قبيل اعراض تحليلى است « 1 » كه عقل در مقام تحليل ، موجود را به دو شيئ كه يكى معروض و ديگرى عارض مىباشد تقسيم مىكند و الّا در خارج يك شيئ بيش نيست .\r\nبه عبارت ديگر : وجود عين تحقّق ماهيت و تحصّل آن است و ماهيت در هيچ نشئه‌اى بدون وجود تحصّل و تحقّق ندارد و تنور اعتبارى و مجازى « 2 » و يا به عبارت ديگر و صحيح‌تر ، تنور واقعى وى « 3 » از جهت وجود ، در طول تحقّق وجود است .\r\nبه عبارت سوم ، عروض وجود بر ماهيت از قبيل مفاد كان تامه است ، نه كان ناقصه و تقدّم معروض بر عارض مربوط به دوّمى است ، نه اوّلى . يعنى از قبيل تحقّق الشيء است نه تحقّق شيء لشيء .\r\nگروهى از علماء از اين سؤال پاسخهاى ديگرى داده‌اند كه از جهاتى قابل مناقشه است ، برخى ادعاى تخصيص در احكام عقلى نموده و گفته‌اند كه قاعدهء : « ثبوت شيء لشيء فرع ثبوت المثبت له » مختص به غير هل بسيطه است ، و در هل بسيطه اين قاعده تخصيص خورده است .\r\nبرخى ديگر در لفظ قاعده تصرّف كرده و مدّعى شده است كه قاعده چنين است : « ثبوت شيء لشيء مستلزم لثبوت المثبت له » و برخى راه سوّمى را انتخاب نموده كه نقل و ردّ آنها ثمره‌اى جز تطويل ندارد . « 4 »\r\n\r\n\r\n","description":"","footnote":"\r\n( 1 ) . المشاعر ، ص 22 .\r\n( 2 ) . بنابر اين‌كه در اتصاف ماهيت به وجود ، وجود واسطه در عروض باشد .\r\n( 3 ) . بنابر اين‌كه واسطه در ثبوت باشد .\r\n( 4 ) . به اسفار ، ج 1 ، ص 44 - 43 مراجعه شود .\r\n","page_name":" 101 ","page_number":109},
  {"content":"\r\n . \r\n","description":"","footnote":"","page_name":" 102 ","page_number":110},
  {"content":"\r\n\r\n\r\n7 - ثمرات بحث اصالت وجود و يا اصالت ماهيت\r\n\r\n","description":"","footnote":"","page_name":" 103 ","page_number":111},
  {"content":"\r\n . \r\n","description":"","footnote":"","page_name":" 104 ","page_number":112},
  {"content":"\r\n\r\nيك‌چنين نزاع ريشه‌دارى كه گروه فلاسفه را به دو تيره تقسيم نموده و ده‌ها كتاب و رساله دربارهء آن نوشته شده است ، بى ثمر نخواهد بود و قطعا در بسيارى از مسائل فلسفى نقش اساسى خواهد داشت . تا آنجا كه گفته‌اند : « أصالة الوجود و التشكيك فيه ، رأس كلّ معارف » .\r\nاصولا بايد توجه داشت كه مسئلهء اصالت وجود و تشكيك در آن ، فلسفه را زيرورو مىكند و در بسيارى از مباحث ، قواعد جديدى تأسيس نموده و نظرات خاصى به وجود مىآورد و مشكلاتى را كه در فلسفهء مشاء در تحليل بسيارى از مسائل وجود داشت ، بر طرف مىنمايد . اكنون بايد ديد ثمرات چشمگير اين نزاع كهن چيست ؟\r\n1 - بنابر اصالة الوجود ، تقسيم وجود به نفسى و رابطى و رابط ، روشن و بىاشكال خواهد بود ، ولى بنابر اصالت ماهيت مشكل و نامفهوم مىباشد .\r\n2 - اين‌كه مىگويند : نسبت معلول به علّت ، نسبت معنى حرفى به اسمى است و معلول به تمام ذات ، متعلّق به علت و قائم به آن است و مجموع جهان آفرينش نسبت به واجب ، مانند نسبتى است كه قائم با يك طرف باشد . همگى بر بناى « اصالة الوجود » استوار\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nاست .\r\n3 - در طرح و تحليل مسائل وحدت و كثرت و تصوير وحدت در كثرت و كثرت در وحدت و تحكيم قاعده « الواحد » و مسئلهء « بسيط الحقيقة كلّ الأشياء » نقش مؤثرى دارد و همچنين . . . .\r\nولى با همهء اينها ، ثمرات مستقيم اين بحث امورى است كه در ذيل به آنها اشاره مىشود :\r\n\r\n1 - توحيد ذات و نفى تعدد واجب\r\nتوحيد ذات يكى از مسائل مهم فلسفى است كه براساس اصالة الوجود استوار است . زيرا برهان توحيد ذات اين است كه اگر واجب متعدد باشد ، لازمهء تعدد اين است كه ميان آنها « ما به الإشتراك و ما به الإمتيازى » باشد ، در اين‌صورت هردو واجب مركّب بوده و لازمهء آن احتياج واجب به اجزاى خويش است و احتياج هرگز با مقام واجب الوجود ، سازگار نيست .\r\n« ابن كمونه » فيلسوف معروف قرن هفتم « 1 » ، در برابر اين برهان طرح شبهه كرده مىگويد :\r\n« لماذا لا يجوز أن يكون هناك هويتان بسيطتان متباينا الذات ليس بينهما قدر إشتراك ، حتى يحتاج إلى\r\n\r\n\r\n","description":"","footnote":"\r\n( 1 ) . سعد بن منصور بغدادى ملقب به عز الدولة ، معروف به ابن كمونة كه در سال 683 و يا 690 ق در عراق درگذشته است .\r\nمرحوم حكيم سبزوارى شبهه او را در منظومه خود چنين تقرير مىكند :\r\n هويتان به تمام الذات قد * خالفتا لابن الكمونة استند\r\nو ارفع بان طبيعة ما انتزعت * ممّا تخالفت بما تخالفت \r\n","page_name":" 106 ","page_number":114},
  {"content":"\r\n\r\nما به الإمتياز و يكون صدق الوجود عليهما عرضيا ، كصدق العرض على الأجناس التسعة العرضية ؟ » .\r\nاين شبهه در دوران خود حتى پس از آن ، به قدرى جلب توجّه نمود كه از مرحوم محقّق خوانسارى نقل شده كه فرمود اگر به محضر اقدس حضرت ولى عصر - عجّل اللّه تعالى فرجه الشريف - شرفياب گردم ، نخستين مطلبى كه از امام عليه السّلام سؤال مىكنم پاسخ اين شبهه است .\r\nمرحوم صدر المتألهين ، در مورد اثر سوء اين شبهه چنين مىفرمايد :\r\n« و بها يندفع ما تشوشت به طبائع الأكثر و تبلدت منه أذهانهم و ضلّت فيه عقولهم ممّا قيل : لم لا يجوز أن يكون هناك هوّيتان بسيطتان مجهولتا الكنه ، مختلفان به تمام المهية البسيطة ، يكون كلّ منها واجبا لذاته و يكون مفهوم واجب الوجود ، منتزعا عنهما مقولا عليهما ، قولا عرضيا » . « 1 »\r\nدر صورتى كه اين شبهه بنابر اصالت ماهيت خالى از قوّت نيست ، ولى بنابر اصالت وجود ، پاسخ آن روشن است ، زيرا بنابر آن انتزاع وجوب وجود از ذات دو واجب ، يا بدون ضميمه چيزى صورت خواهد گرفت ، يا به ضميمه حيثيتى ، شقّ دوّم صحيح نيست زيرا هر موجودى كه ذات او مصداق وجوب وجود نباشد و وضع ذات ، ملازم با وضع وجوب نگردد ، ناچار در عروض وجوب وجود ، معلول ديگرى خواهد بود . هرگاه اين مفهوم از مقام ذات ، با قطع‌نظر از هرحيثيتى و\r\n\r\n\r\n","description":"","footnote":"\r\n( 1 ) . المبدأ و المعاد ، ص 39 - 38 .\r\n","page_name":" 107 ","page_number":115},
  {"content":"\r\n\r\nجهتى انتزاع گردد ، در اين‌صورت ناچار ميان آنها « ما به الاشتراك » وجود خواهد داشت . زيرا محال است كه از امور متخالف بدون داشتن وحدت جامعى ، مفهوم واحدى انتزاع گردد . و براى امتياز واجب ، نياز به ما به الإمتياز مانند ما به الإشتراك خواهيم داشت كه از مقام ذات شيئ انتزاع گردد و لازم آن تركّب و امكان است . « 1 »\r\nمرحوم صدر المتألهين در امتناع انتزاع مفهوم واحد از متكثرات ، ادعاى فطرت نموده و مىفرمايد :\r\n« و ظنّي انّ من سلمت فطرته يحكم بانّ الأمور المتخالفة من حيث كونها متخالفة ، بلا حيثية جامعة فيها لا يكون مصداقا لحكم واحد و محكيا عنها به ، نعم يجوز إذا كانت تلك الأمور متماثلة من جهة كونها متماثلة ، كالحكم على زيد و عمرو بالإنسانية من حيث اشتراكها في تمام الماهية ، لا من حيث عوارضها المختلفة المشخصة أو كانت مشتركة في ذاتي من جهة كونها كذلك كالحكم على الإنسان و الفرس بالحيوانية ، أو في عرضىّ كالحكم على الثلج و العاج بالأبيضية من جهة اتصافها بالبياض » . « 2 »\r\nمرحوم صدر الحكماء پس از اين بيان خواسته است كه شبههء ابن كمونه را حتى بر اساس اصالة الماهية نيز مردود بشمارد و با\r\n\r\n\r\n","description":"","footnote":"\r\n( 1 ) . اسفار ، ج 6 ، ص 60 .\r\n( 2 ) . اسفار ، ج 1 ، ص 133 عين همين جملات را در المبدأ و المعاد ( ص 38 ) آورده است .\r\n","page_name":" 108 ","page_number":116},
  {"content":"\r\n\r\nسماجت خاص چنين فرموده است :\r\n« لكن يمكن أن يقال : إذا ثبت كون الوجود بالمعنى الانتزاعي أمرا مشتركا معنويا بين الموجودات إلّا انّ منشأ انتزاعه في الممكنات المتخالفة الماهيات ، ليس ذاته بذاتها بل هي بحسب ارتباطها إلى الجاعل القيوم . . . ، فإذن لو تعدد الواجب القيّوم كان كلّ منهما بحسب ذاته بذاته مصداقا لهذا المعنى الواحد المشترك ؛ فإذن البديهة حاكمة بانّ المعنى الواحد لا يمكن أن يكون حيثية الاتصاف به و مناط الحكم به ذوات متخالفة ، من حيث تخالفها من غير جهة جامعة فيها ، فإذن يلزم على التقدير المذكور أن يكون بين الواجبين اتّفاق في أمر ذاتي غير خارج عن حقيقة كلّ منهما ، و الاتّفاق بينهما في ذاتي يوجب أن يكون الامتياز و التعدّد بجهة أخرى » . « 1 »\r\nمرحوم حكيم سبزوارى اين نوع دفاع را نپسنديده مىگويد : با اين بيان اشكال ابن كمونه از مسلك أصالة الماهوى دفع نمىشود ، زيرا اطلاق وجود بر واجب در نزد كسانى كه وجود را اعتبارى مىدانند ، اصطلاحى بيش نبوده و براى وجود در خارج حقيقتى نيست . « 2 »\r\nظاهر اين است كه مرحوم سبزوارى ميان امور انتزاعى و\r\n\r\n\r\n","description":"","footnote":"\r\n( 1 ) . اسفار ، ج 6 ، ص 62 - 61 .\r\n( 2 ) . تعاليق سبزوارى بر اسفار ، ج 6 ، ص 61 .\r\n","page_name":" 109 ","page_number":117},
  {"content":"\r\n\r\nاعتبارى ، تفاوتى نگذارده و هردو را به هم مخلوط نموده است . امور انتزاعى اگرچه در خارج ما بحذاء و مصداق ندارد ، ولى داراى منشأ انتزاعى است كه بر اثر خصوصيتى كه در منشأ انتزاع موجود است ، اين مفهوم انتزاع مىگردد مانند فوقيت و تحتيّت . ولى امور اعتبارى نه مصداقى در خارج دارند و نه منشأ انتزاعى ، بلكه يك نوع اعتبار وهمى است ، مانند انياب اغوال و يا عقلانى است مانند بيع و اجاره ، طرفداران اصالة الماهية درست است كه وجود را اعتبارى مىدانند ، ولى نه به معنى دوّم بلكه به معنى اوّل كه همان امر انتزاعى باشد .\r\nدر اين صورت تصحيح مرحوم صدر المتألهين نيز به ظاهر استوار خواهد بود زيرا چگونه مىتوان از دو متباين من جميع الجهات مفهوم واحدى را انتزاع نمود كه قدر مشتركى در ميان آنها نباشد ، در صورتى كه انتزاع هريك از دو مفهوم در گرو وجود خصوصيتى در منشأ انتزاع است و بدون وجود خصوصيتى نمىتوان مفهومى را انتزاع نمود ، در اين موقع وحدت مفهوم حاكى از وحدت خصوصيتى خواهد بود كه در هردو موجود ، تحقّق دارد و تحقّق چنين خصوصيتى با تباين كلّى منافات دارد .\r\n\r\n2 - توحيد صفات\r\nدوّمين ثمره مستقيم اين بحث توحيد در صفات است . « 1 » زيرا\r\n\r\n\r\n","description":"","footnote":"\r\n( 1 ) . در صفات واجب الوجود سه قول مختلف هست كه قول مختار همان است كه با برهان محكمى در محلّ خود ثابت شده است .\r\n","page_name":" 110 ","page_number":118},
  {"content":"\r\n\r\nمختار محقّقان در صفات واجب اين است كه صفات وى با ذات وى متحد است و هرصفتى با صفت ديگرى نيز مصداقا اتحاد دارد . ولى از نظر مفهوم باهم متغايرند .\r\n« فالعالم و القادر و الحيّ و المريد متغايرات مفهوما ، متحدّات وجودا و مصداقا » .\r\nيك‌چنين اتحاد فقط براساس اصالة الوجود امكان‌پذير است ، زيرا وجود ، ملاك وحدت و جامع كثرات است . وجود است كه همهء كثرات را در يك‌جا گرد مىآورد ، ولى بنابر اصالة ماهيت در آنها اختلاف و تغاير است و از قديم الأيام گفته‌اند :\r\n« الوجود مدار الوحدة و الماهيات مثار الكثرة » .\r\n\r\n3 - توحيد افعال\r\nمقصود اين است كه صادر از واحد به حكم قاعده « لا يصدر من الواحد إلّا الواحد » يكى بيش نيست و يك‌چنين توحيد جز در پرتو اصالة الوجود ، امكان ندارد . زيرا بنابر اين مسلك مىتوان گفت صادر از واجب يك شيئ است و آن همان وجود منبسط است ، ولى بنابر اصالت ماهيت ، خود ماهيات مختلفه از او صادر شده است ، يعنى واحد من جميع الجهات ، مبدأ پيدايش امور مختلفه بىشمار گرديده است . در صورتى كه قاعده « الواحد » خلاف آن را ايجاب مىكند .\r\n\r\n4 - بطلان حمل در قضايا\r\nاز ثمرات اين بحث ، همان صحّت حمل در قضايا است و ما\r\n\r\n","description":"","footnote":"","page_name":" 111 ","page_number":119},
  {"content":"\r\n\r\nمشروح اين قسمت را در برهان پنجم آورديم و نيازى به تكرار آن نيست . گذشته از اين بسيارى از قواعد حكمى بر اصالة الوجود استوار است ، مانند :\r\n1 - بسيطة الحقيقة كلّ الأشياء .\r\n2 - شيئية الأشياء بصورته لا بمادّته و هكذا .\r\n* * *\r\n\r\n","description":"","footnote":"","page_name":" 112 ","page_number":120},
  {"content":"\r\n\r\n\r\n8 - مسئله دوّم : اشتراك وجود\r\nبراى اشتراك وجود ، دو مرحله است :\r\n1 - اشتراك در مفهوم\r\n2 - اشتراك در حقيقت\r\n\r\n","description":"","footnote":"","page_name":" 113 ","page_number":121},
  {"content":"\r\n . \r\n","description":"","footnote":"","page_name":" 114 ","page_number":122},
  {"content":"\r\n\r\n\r\nاشتراك معنوى وجود\r\nاز قديم الأيام گفته‌اند : « أصالة الوجود و اشتراكه و تشكيكه رأس كلّ معارف » .\r\nدر اين كه اصالة الوجود ، اساس و ريشهء معارف عقلى است شك و ترديدى در آن نيست ، چنان‌كه از بحثهاى پيشين روشن گرديد ، زيرا اثبات توحيد ذات حق و توحيد صفات و افعال او بر اساس اصالت وجود و اعتبارى بودن ماهيات استوار است . و امّا اشتراك معنوى وجود ، از آن‌جا كه اساس ابطال شبهه ابن كمونه « 1 » و پايهء اثبات مذهب فهلويين مىباشد ، رأس معارف خوانده شده است .\r\nگاهى ديده مىشود كه مسئلهء اشتراك وجود را چنين مطرح مىكنند كه آيا لفظ وجود و يا آنچه كه مرادف آن از لغات ديگر است ، مشترك لفظى است كه به اوضاع متعدده بر مصاديق مختلف وضع شده است و يا اين‌كه مشترك معنوى است و با يك وضع بر همه اطلاق مىگردد ؟\r\nاگر ملاك اين باشد ، اين مسئله هرگز نمىتواند يك بحث\r\n\r\n\r\n","description":"","footnote":"\r\n( 1 ) . تقرير شبهه چنين است :\r\n« العقل لا يأبى بأوّل نظر أن يكون هويتان بسيطتان لا يمكن للعقل تحليل شيء منهما إلى مهية و وجود ، بل يكون كلّ منها بسيطا مستغنيا عن العلّة » .\r\n","page_name":" 115 ","page_number":123},
  {"content":"\r\n\r\nفلسفى باشد ، بلكه يك نوع بحث لغوى است و راه اثبات آن همان مراجعه به لغت و تتبع موارد استعمال و تبادر است و عقل راهى به اين مسائل ندارد ، در صورتى كه فلاسفه در اين باب به براهين عقلى تمسك جسته‌اند .\r\nاز اين نظر لازم است عنوان بحث دگرگون گردد ، به‌طورى كه مناسب مسائل فلسفى گردد و آن اين كه آيا مفهومى كه از آن با لفظ « وجود » حكايت مىكنيم ، مفهوم واحدى است يا مفاهيم متغاير ، متكثر و متباين ؟ چه در جهان لفظى به نام وجود باشد يا نه ؟ وضع شده باشد يا نه ؟\r\nمطلب ديگرى كه پيش از اقامهء دلايل بر اشتراك معنوى وجود ، تذكرش لازم است ، اين است كه نسبت وجود را با ماهيت بسنجيم و بفهميم . در اين سنجش اقوالى وجود دارد كه به ترتيب بيان مىگردد :\r\n1 - آنچه از وجود مىفهميم ، همان است كه از ماهيت يك موجود درك مىنماييم . به عبارت ديگر ، وجود هرشيئ عبارت از ماهيت او است و ماهيت هرشيئ داراى دو اسم است ، يكى خاص به نام « انسان » ، ديگرى عام به نام « وجود » ، همچنان كه « فضه » دو اسم دارد ، يكى همان و ديگرى لفظ « عين » و تفاوت در خصوص و عموم دو لفظ است .\r\nطرفداران اين نظر از دو جهت با ما مخالفت دارند :\r\nاوّلا اين‌كه مىگويند : وجود هرچيزى عين ماهيت آن است مبنى بر اصالت ماهيت است ، در صورتى كه بنابر اصالت وجود ، خارج مصداق حقيقى وجود بوده و مصداق بالعرض ماهيت است .\r\n\r\n","description":"","footnote":"","page_name":" 116 ","page_number":124},
  {"content":"\r\n\r\nبه طورى كه وجود در ثبوت عينيت بر ماهيت ، واسطه در ثبوت است ، و يا لااقل واسطه در عروض است در هرصورت ، تحقق واقعى و اصالت بلا واسطه مال وجود است ، نه ماهيت .\r\nثانيا : اين نظر در صورتى صحيح است كه وجود را مشترك لفظى بدانيم ، زيرا شك نيست كه ماهيّت انسان و فرس و غنم متباين مىباشند و متحد با متباينات بايد داراى مفاهيم مختلف و متباينى باشد كه بتواند با آنها متباين گردد .\r\n2 - احتمال ديگر اين‌كه وجود جزء ماهيت باشد ، اين احتمال با اشتراك معنوى و هم اشتراك لفظى وجود ، سازگار است ، ممكن است وجود با داشتن معناى واحد جزء همه ماهيات باشد ، همچنان‌كه حيوان با داشتن معناى واحد ، جزء انسان و فرس و . . . است و نيز امكان دارد با داشتن معانى مختلف جزء ماهيات باشد .\r\n3 - وجود در تمام مراحل زايد بر ماهيت است و مختار محقّقان همين است ، ولى قول به زيادى وجود بر ماهيت با هردو اشتراك سازگار است ، ممكن است مصداق وجود در انسان با مصداق وجود در فرس كاملا مغاير باشد ، همچنان كه احتمال دارد مصداق آن در همه يكسان باشد . و لذا بايد يكى از دو اشتراك را ثابت نمود .\r\n\r\nبراهين اشتراك معنوى\r\nقائلان به اشتراك معنوى وجود ، از طرق مختلفى بر آن استدلال كرده‌اند ، ما پيش از نقل دلايل آنان ، برهانى را متذكر مىشويم كه از براهين پيروان اشتراك وجود روشنتر و استوارتر است و آن اين است :\r\n\r\n","description":"","footnote":"","page_name":" 117 ","page_number":125},
  {"content":"\r\n\r\nاز ابحاث گذشته ثابت گرديد كه وجود از مفاهيم واضحه مىباشد ، صورت و معناى آن در ذهن انسان بدون وساطت چيزى ترسيم مىگردد و از هرنوع تركيب و شؤون ديگر آن پيراسته است ، نه جنس دارد نه فصل ، بلكه از عوارض عامه و معقولات ثانيه مىباشد .\r\nيك‌چنين مفهوم طبعا بايد از اوسع المفاهيم باشد ، زيرا هرمفهومى كه از تركيب دور بوده و به بساطت نزديكتر باشد ، طبعا دايره صدق آن وسيعتر و عموميتر مىگردد ، تا چه رسد به مفهومى كه بسيط مطلق است و دور از هرنوع تركيب و پيراسته از سنخ ماهيت جوهريه و عرضيه باشد ، در اين‌صورت كوچكترين مانعى از شمول و عموم بر تمام افراد كه بازگشت آن به اشتراك معنوى است ، نخواهد داشت .\r\nهمهء اين خصوصيات كه براى وجود گفته شد ، در صورتى صادق است كه وجود ، مشترك معنوى باشد نه لفظى .\r\nما تصوّر مىكنيم كه اين برهان كه نتيجهء ابحاث گذشته است ، از براهين ديگر قوم استوارتر مىباشد ، اينك به دلايل ديگرى كه در اين باره بيان شده است ، مىپردازيم :\r\n1 - وجود قابل انقسام به واجب و ممكن و جوهر و عرض است .\r\nتوضيح اين‌كه وجود به واجب و ممكن و جوهر و عرض ، و جوهر به عقل و نفس و عرض به اجناس مختلف قابل انقسام است ، و حقيقت تقسيم ، جز ضميمه كردن يك سلسله قيود به تقسيم چيزى نيست ، در واقع قسم همان مقسم است به اضافه قيدى كه آن را از اقسام ديگر جدا مىسازد . در اين‌صورت بايد مقسم در تمام اقسام سريان پيدا كرده و تحقّق داشته باشد .\r\n\r\n","description":"","footnote":"","page_name":" 118 ","page_number":126},
  {"content":"\r\n\r\n2 - عدم يك معنى بيش ندارد ، همچنين است وجود .\r\nتوضيح اين‌كه وجود نقيض عدم است ، و ميان آنها تقابل سلب و ايجاب برقرار است ، از آنجا كه ميان اعدام تمايزى نيست و مادامى كه عدم به سوى چيزى اضافه نشود و يك امر وجودى به آن ضميمه نگردد ، تمايزى ميان آنها به وجود نمىآيد .\r\nبنابراين عدم يك معنى و يك مفهوم بيش ندارد ، از آنجا كه وجود نيز نقيض عدم است ، بايد آن نيز يك معنى بيش نداشته باشد زيرا در غير اين‌صورت مستلزم ارتفاع نقيضين خواهد بود ، چون هرگاه وجود داراى دو مفهوم و عدم داراى يك مفهوم باشد ، در موردى كه وجود به معناى اوّل صدق كند و به معناى دوّم صدق نكند ، در اين صورت بر آن معنى ، نه وجود به معناى دوم صدق خواهد كرد و نه عدم ، كه اين همان ارتفاع نقيضين خواهد بود .\r\n3 - با ارتفاع علم به خصوصيت ، علم به اصل وجود مرتفع نمىگردد .\r\nتوضيح اين‌كه : گاهى از دور موجودى را مشاهده نموده و يقين پيدا مىكنيم كه درخت است ، سپس توجه به حركات آن نموده ، تصور مىنماييم كه حيوان است ؛ بعدا بر اثر نزديك شدن متوجه مىشويم كه انسان است . در اين صورتهاى سه‌گانه با اين‌كه خصوصيات يكى پس از ديگرى دستخوش تغيير مىشود ، مع الوصف علم به اين كه موجودى در نقطهء دور دست وجود دارد ، به حال خود باقى است .\r\n4 - نفى اشتراك مساوى با تعطيل معارف الهى است .\r\nتوضيح اين‌كه هنگامى كه مىگوييم : خدا موجود است ، آيا\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nاز اين جمله همان را مىفهميم كه از جملهء « زيد موجود است » مىفهميم ؟ يعنى خدا واقعيتى دارد كه طارد عدم و نافى آن است ، اگر چه ميان هردو نوع موجود ، تفاوت زياد است ، يكى قائم به نفس بوده و ديگرى قائم به غير است ، در يكى وجود عين ذات اوست و در ديگرى زايد بر ذات او مىباشد .\r\nيا اين كه از اين جمله ضدّ آنچه را مىفهميم كه از جملهء زيد موجود مىفهميم ، در اين‌صورت نفى وجود از صانع شده نه اثبات وجود و يا اين‌كه از اين چيزى نمىفهميم ؟ در اين‌صورت نتيجه‌اى جز تعطيل معارف الهى و سدّ باب معرفة اللّه ندارد .\r\nاين‌ها ، يك سلسله براهينى است كه از طرف فلاسفه براى اثبات اشتراك معنوى بيان شده است و باز براهين ديگرى در كلمات قوم ديده مىشود كه براى اختصار از نقل آنها خوددارى مىگردد . « 1 »\r\n* * *\r\n\r\n\r\n","description":"","footnote":"\r\n( 1 ) . به جلد اوّل اسفار ( ص 35 ) ؛ شرح تجريد علّامه ( ص 4 ) ؛ شرح تجريد قوشچى ( 8 - 7 ) مراجعه شود .\r\n","page_name":" 120 ","page_number":128},
  {"content":"\r\n\r\n\r\n9 - حقيقت وجود از نظر وحدت و كثرت\r\n\r\n","description":"","footnote":"","page_name":" 121 ","page_number":129},
  {"content":"\r\n . \r\n","description":"","footnote":"","page_name":" 122 ","page_number":130},
  {"content":"\r\n\r\n\r\nسخن دربارهء وحدت كثرت\r\nحقيقت وجود يكى از دو مسأله‌اى است كه حكماى بزرگ آن را رأس كلّ معارف شمرده‌اند ، از اين نظر شايسته است كه اين مسئله از نظر آرا و انظار و تشخيص صحيح از سقيم مورد بررسى قرار گيرد .\r\n\r\n1 - نظريهء مشائين\r\nحكماى مشائى مصاديق وجود را حقايق متباين مىدانند ، آن هم متباين بالذات كه كوچكترين ما به الاشتراكى ميان آنها نيست ، تا به ما به الامتياز نيازمند باشد و مظاهر وجود از واجب تا ممكن ، از جوهر تا عرض و . . . ، در نظر آنان مانند اجناس عاليه است كه همگى متباين بالذات بوده و وجه اشتراكى ميان آنها نيست . بنابراين ، وجود واجب و ممكن ، جوهر و عرض از نظر وجود ، هريك بسيط و متباين با يكديگرند و امتياز آنها به تمام ذات است ، نه با فصول و نه با منضمات . و نه با مشخصات ، همانطور كه در اجناس عاليه اين نظر مورد اتّفاق است .\r\nانگيزه آنان براى اين نظر همان موضوع علّيتى است كه ميان\r\n\r\n","description":"","footnote":"","page_name":" 123 ","page_number":131},
  {"content":"\r\n\r\nوجودات محقّق است ، زيرا جاى گفتگو نيست كه برخى از موجودات علّت و محقّق برخى ديگر است ، هرگاه تمام وجودات داراى حقيقت واحدى باشد . در اين‌صورت جهت ندارد يكى علّت و ديگرى معلول و يكى مقوّم و ديگرى متقوم باشد ، بنابر اين نظر ، واقعيت براساس « كثرة الوجود و الموجود » استوار است .\r\nپاسخ اين استدلال روشن است ، زيرا مصحح و ملاك عليّت وجودى بر موجود ديگر منحصر به تباين دو حقيقت نيست زيرا اختلاف از نظر رتبه و تفاوت از نظر كمال و نقص نيز مىتواند ملاك عليت و مصحح مقوم و متقوم بوده باشد .\r\n\r\n2 - نظريهء فهلويين\r\nمنقول از حكماى فهلوى و قول معروف پس از صدر المتألهين اين است كه حقيقت وجود در تمام مراحل حقيقت واحده است و در عين حال داراى مراتب است و هرمرتبه‌اى با مرتبهء ديگر در عين بساطت از جهت نقص و كمال متفاوت مىباشند .\r\nتوضيح اينكه همان‌طور كه نور داراى مراتب متفاوت است ، ولى اختلاف نور ضعيف و شديد ، هرگز اختلافى نوعى نيست و نور قوى و ضعيف دو نوع شمرده نمىشوند ، هردو در عين اين‌كه از نظر حقيقت واحد و يگانه‌اند و همگى تحت عنوان ظاهر بالذات و مظهر للغير قرار دارند . ولى از نظر قوت و ضعف باهم اختلاف دارند ، آن هم به اين معنى كه قوّت و ضعف مقوّم اصل حقيقت نور نيست و در حقيقت نور ، نه قوّت نهفته است و نه ضعف و اصل نور بدون هردو\r\n\r\n","description":"","footnote":"","page_name":" 124 ","page_number":132},
  {"content":"\r\n\r\nصفت محقّق مىشود ، جز اين كه قوّت مقوم مرتبه‌اى از نور است نه مقوّم اصل حقيقت و همچنين است ضعف . بنابراين نور داراى عرض عريضى است كه هركدام از قوى و متوسط و ضعيف از مصاديق آن شمرده مىشوند و به قول آن گوينده عارف :\r\n همچو آن يك نور خورشيد سما * صد بود نسبت به صحن خانه‌ها\r\nليك يك باشد همه انوارشان * چون‌كه برگيرى تو ديوار از ميان \r\nروى اين مثال كه با ممثّل ( حقيقت وجود ) فرق دارد « 1 » مىتوان حقيقت وجود را نيز درك نمود ، با اين بيان حقيقت وجود ( واقعيت طرد عدم ) از نظر ذات واحد « 2 » و بسيط است ، ولى داراى مراتبى است . در يك مرتبه واجب و در مرتبهء ديگر ممكن و در سومى جوهر و چهارمى عرض و هكذا . . . و در هرمرتبه‌اى از مراتب پايين متقوم به مرتبه بالا و معلول اوست و هرمرتبه‌اى متقدّم ، مقوّم و علت مادون مىباشد .\r\nو مقصود از اتحاد حقيقى اين است كه همگى از يك سنخ بوده و وجودى كه در رتبه علّت است با وجود معلول مباين نيست .\r\nبه عبارت ديگر دو وجودى كه در درجهء علّت و معلول قرار گرفته‌اند ، از نظر اصل حقيقت واحدند و هردو وجود ، طارد عدم\r\n\r\n\r\n","description":"","footnote":"\r\n( 1 ) . علت اختلاف و تفاوت اين است كه مراتب وجود بالذات متفاوت است ، ولى اختلاف در مانند نور خورشيد از نظر اختلاف در قوابل و اعراض است .\r\n( 2 ) . دربارهء نحوهء وحدت در وجود ، بعدا بحث خواهيم كرد .\r\n","page_name":" 125 ","page_number":133},
  {"content":"\r\n\r\nهستند و اگر وجود معلول بر فرض محال ترقى كند ، عين علّت مىشود . و اگر وجود علّت تنزل نمايد ، عين معلول خواهد بود . تمايز اين دو بر اثر همان عليت و معلوليت است كه راجع به كمال و نقص در وجود است .\r\nهرگز تقدّم و شدّت مقوّم اصل وجود نيست و الّا لازم مىآيد كه وجود معلول از مصاديق وجود نباشد ، همچنين تأخّر و ضعف ، شرط و مقوّم وجود نيست و الّا وجود متقدّم ، وجود نخواهد بود . همچنين وجود قوى مركّب از وجود و قوّت نيست ، چنان‌كه وجود ضعيف مركّب از وجود و ضعف نيست ، بلكه بازگشت قوّت وجود به اصل وجود است و ضعف جز امر عدمى چيزى نيست .\r\nاين خلاصهء نظر فهلويين است كه وجود را حقيقت واحده دانسته و كثرت را مربوط به مراتب - نه مظاهر - وجود مىدانند و براى اثبات مدّعاى خويش براهينى دارند كه به طور اجمال در زير مىآوريم :\r\n\r\nبراهين چهارگانه نظريّه :\r\n\r\nالف - لزوم سنخيت ميان علت و معلول\r\nجاى گفتگو نيست كه بايد ميان علّت بالذات و معلول بالذات سنخيت باشد ، يعنى ميان معلول و حيثيتى كه در علّت است كه معلول به خاطر آن حيثيت به وجود مىآيد ، بايد مناسبتى وجود داشته باشد كه از آن معلول به وجود آيد ، اگر صدور معلولى از علّتى بدون سنخيّت باشد ، در اين‌صورت اختصاص علّتى به معلولى ترجيح بلا مرجّح خواهد بود و گفته خواهد شد كه چرا اين معلول از آن علت صادر\r\n\r\n","description":"","footnote":"","page_name":" 126 ","page_number":134},
  {"content":"\r\n\r\nشد ، ولى معلول ديگرى صادر نشد ؟ در حالى كه نسبت علت به هر دو معلول يكسان مىباشد .\r\nاز اين نظر حكماى بزرگ لزوم سنخيت را ميان علت و معلول محرز دانسته‌اند ؛ بنابر لزوم سنخيت ميان علل و معاليل از انتخاب نظريه فهلويين و تصويب وحدت حقيقت وجود چاره‌اى نيست . زيرا قول به تباين در مصاديق وجود ، مستلزم صدور مباين از مباين و عليت موجودى به موجود ديگرى است كه هرگز ميان آنها سنخيتى نيست .\r\nبه عبارت روشنتر بنابر اصل سنخيت ميان علت و معلول چاره‌اى جز انتخاب نظريه فهلويين و تصويب وحدت حقيقت وجود نيست ، زيرا بنابر عقيدهء مشاء كه مصاديق وجود متباينات بالذات مىباشد ، لازم مىآيد كه مباينى بالذات علت مباين ديگرى باشد و اين مطلب با لزوم سنخيت ميان علل و معاليل سازگار نيست .\r\n\r\nب - ظلمت نشانهء نور نمىشود .\r\nموجودات آفاقى و انفسى همگى آيت حق و نشانه‌اى از وجود او است ، بلكه هر معلولى آيت علّت خود مىباشد ؛ هرگاه علل و معاليل همگى متباين بالذات باشند ، چگونه مىتواند ظلمت نشانه نور و ظل نشانه حرور باشد .\r\n\r\nج - تباين با قواعد فلسفى سازگار نيست\r\nقول به تباين با يك سلسله قواعد مسلّم و مبرهن ميان مشائين\r\n\r\n","description":"","footnote":"","page_name":" 127 ","page_number":135},
  {"content":"\r\n\r\nسازگار نيست . مثلا مشائين و غيره اتّفاق دارند كه وجود علّت ، حدّ تام معلول و معلول حدّ ناقص علت است .\r\nهمچنين اتّفاق دارند كه علم به علّت و به حيثيتى كه از آن جهت معلول سر زده ، مستلزم علم به معلول است و از اين طريق علم واجب را نسبت به معلومات تصحيح نموده‌اند و هردو مطلب ( حد بودن علت و معلول به يكديگر ، و ملازم بودن علم به علت با علم به معلول ) بر پايهء وحدت حقيقت وجود در تمام مراتب استوار است و در صورت تباين هيچ‌گاه نمىتواند مباين ، حدّ مباين ديگر شود و يا وسيله آگاهى مباين ديگر گردد .\r\nهمچنين از قواعد معروفه ميان آنان اين است كه معطى كمال نمىتواند فاقد آن باشد . هرگاه وجود واجب كوچكترين سنخيت و تناسبى با وجود معلول نداشته باشد و در حدّ ذات واجد معلول خود به نحو اعلى و أتم و أبسط نگردد ، در اين‌صورت چگونه قادر به ايجاد آن خواهد بود ، روى اين اصول مبرهن قول مشائين كه براساس تباين موجودات استوار است مردود و مطرود خواهد بود .\r\n\r\nد - برهان صدر المتألهين\r\nمرحوم صدر المتألهين نظريهء فهلويين را در پرتو قاعده‌اى كه در بارهء آن ادعاى بديهيت نموده ، مطرود شناخته است . آن قاعده اين است :\r\n« البديهة حاكمة بانّ المعنى الواحد لا يمكن أن يكون حيثية الاتصاف به و مناط الحكم به ذوات متخالفة\r\n\r\n","description":"","footnote":"","page_name":" 128 ","page_number":136},
  {"content":"\r\n\r\nمن حيث تخالفها من غير جهة جامعة فيها » . « 1 »\r\nتوضيح اين قاعده : محال است كه مفهوم واحدى را از دو مصداق متباين من جميع الجهات انتزاع نمود ، زيرا حكايت مفهومى از مصداقى در پرتو خصوصيتى است كه اين لفظ براى آن خصوصيت وضع شده و در مصداق نيز وجود دارد ؛ در اين‌صورت هرگاه ملاك در صدق مفهوم ، خصوصيتى باشد كه فقط در مصداق اوّل است ، در اين موقع بر دوّمى صدق نخواهد كرد و اگر ملاك در صدق ، خصوصيتى باشد كه در مصداق ديگرى است ، در اين موقع بر اوّلى منطبق نخواهد شد و اگر ملاك در صدق هردو خصوصيت باشد ، در اين‌صورت لفظ ، معنى واحد نخواهد داشت ، بلكه متكثر خواهد بود ؛ در صورتى كه اين فرض خلاف مفروض است .\r\nمرحوم حكيم سبزوارى اين برهان را به صورتهاى مختلفى بيان نموده‌اند ، ولى روح مطلب همان است كه گفته شد . « 2 »\r\nروى اين براهين ، مختار نزد صدر المتألهين و پيروان مكتب وى اين است كه حقيقت وجود ، حقيقت واحده بوده و صدق آن بر مراتب به صورت تشكيك است .\r\nبلكه مىتوان اين نظر را به شيخ نيز نسبت داد ، چنان كه وى در مباحثات مىفرمايد :\r\n« انّ الوجود في ذوات الماهيات لا يختلف بالنوع ، بل\r\n\r\n\r\n","description":"","footnote":"\r\n( 1 ) . اسفار ، ج 6 ، ص 62 و ج 1 ، ص 69 - 70 و حكيم سبزوارى اين قاعده را از « المبدأ و المعاد » نقل كرده ، ولى ما نيافتيم .\r\n( 2 ) . شرح منظومه ، ص 19 - 20 .\r\n","page_name":" 129 ","page_number":137},
  {"content":"\r\n\r\nإن كان اختلاف فالتأكد و الضعف و إنّما يختلف ماهيات الأشياء التي تنال الوجود بالنوع و ما فيها من الوجود غير مختلف النوع ، فانّ الإنسان يخالف الفرس بالنوع لأجل ماهيته لا لوجوده ، فالتخصص للوجود على الوجه الأوّل بحسب ذاته بذاته و أمّا على الوجه الثاني فباعتبار ما معه من كلّ مرتبة من النعوت الكلية » . « 1 »\r\nبايد توجه داشت كه قول به تشكيك در وجود و تحقّق مراتب در آن ، موجب كثرت و منافى با وحدت وجود نيست زيرا درست است كه وجود داراى مراتب مختلف است ولى چون مبدأ و سرچشمهء اختلاف خود وجود است ، يعنى وجود است كه قوى و ضعيف مىشود ، قوّت جز وجود چيزى نيست و ضعف يك امر عدمى است كه هرگز با وجود مخلوط نمىگردد .\r\nاز اين نظر حقيقت وجود با توجه به مراتب آن يك امر واحد و داراى وحدت حقّه حقيقيه خواهد بود و وحدتى كه عين ذات اوست و در عين كثرت داراى وحدت خاصى است كه به آن وحدت حقّه مىگويند « 2 » ؛ خلاصه اين نظر « كثرة الوجود و الموجود في عين وحدتهما » است .\r\n\r\n3 - نظريهء ذوق التأله\r\nخلاصهء اين نظر مبنى بر وحدت وجود و كثرت موجود است . و\r\n\r\n\r\n","description":"","footnote":"\r\n( 1 ) . المباحثات ( به نقل اسفار ، ج 1 ، ص 46 ) .\r\n( 2 ) . دربارهء اقسام وحدت به بحث وحدت و كثرت در اسفار و غير آن مراجعه شود .\r\n","page_name":" 130 ","page_number":138},
  {"content":"\r\n\r\nآن اين‌كه وجود حقيقى ، وجود واحد شخصى است و آن منحصر است به واجب تبارك و تعالى ولى موجود بودن ماهيات « ما سوى اللّه » جز اين نيست كه منتسب به وجود واجب بوده باشند و در صدق مشتق ، قيام مبدأ با مورد لازم نيست ، چنان‌كه در « لابن » و « تامر » واضح است . زيرا مبدأ « تمر و لبن » قائم با فروشنده خرما و شير نيست . با اين‌كه مرحوم صدر المتألهين در اسفار « 1 » اين نظر را مطرود شناخته است ، در برخى از كتابهاى خويش آن را تأييد فرمود ، مثلا در « المبدأ و المعاد » مىفرمايد :\r\n« انّ الممكن في مرتبة ذاته لا يكون موجودا أصلا لا في نفسه و لا بنفسه ولا لنفسه ، بل له الوجود الاعتباري النسبي إلى المبدأ الأوّل القيوم بالذات ، و هو الموجود في نفسه بنفسه لنفسه » . « 2 »\r\nمع الوصف داورى دربارهء نظريه صدر المتألهين متوقف بر اين است كه تمام كلمات او ديده شود ؛ وى در اسفار صريحا اين نظر را رد كرده ، ناچار مقصود وى در المبدأ و المعاد سلب وجود از ماهيت است و اين كه وجود حقيقتا موجود است و ماهيت موجود بالعرض است و به عبارت ديگر وجود در اتصاف ماهيات به وجود ، واسطه در عروض است نه واسطه در ثبوت ، چنان‌كه ذوق عرفانى بلكه برهان شامخ فلسفى نيز آن را ايجاب مىنمايد و مقصود وى از وجود نسبى ممكنات همان وجود رابط بودن آنها است ، نه اين‌كه اصل وجود\r\n\r\n\r\n","description":"","footnote":"\r\n( 1 ) . اسفار ، ج 1 ، ص 74 - 73 .\r\n( 2 ) . المبدأ و المعاد ، ص 23 .\r\n","page_name":" 131 ","page_number":139},
  {"content":"\r\n\r\nممكنات امر اعتبارى است .\r\nدر هرحال اين نظر كه آن را ذوق التأله خوانده‌اند ، باطل است ؛ زيرا هرگاه مقصود نفى وجود از ما سوى اللّه است و اينكه غير او اصلا تحقّقى ندارند ؛ اين سخن علاوه بر اين‌كه مخالف بداهت است ، مستلزم نفى صحّت انزال كتب و ارسال رسل است .\r\nاين احتمال دربارهء ذوق التأله ، مناسب با نظرى است كه به صوفيه نسبت داده شد كه قائل به وحدة الوجود و الموجود هستند ، در صورتى كه قائلين به ذوق التأله تصريح مىكنند كه بر وحدت وجود و كثرت موجود قائلند .\r\nاگر مقصود اين است كه با يك وجود شخصى نفسى حق - عزّ و علا - موجودات ديگر از جوهر و عرض نيز تحقّق دارند ، اين مستلزم اين است كه شيئ واحد ، هم موجود نفسى و غيرى ، هم جوهر و هم عرض و غيره باشد .\r\nو اگر منظور اين است كه وجود پيراسته از تركيب و تقييد و تخصيص ، مخصوص ذات او است و هرچه ديده شود از شؤون ذات و قائم به ذات او است و نسبت آنها نسبت عكس به عاكس و فرع به اصل است ، در واقع نسبت و اضافه اشراقيه حقّند ، اين همان است كه مرحوم صدر المتألهين آن را انتخاب نموده و مرحوم حكيم سبزوارى در تعاليق خود آن را توضيح داده است . « 1 » و اين نظر بر اساس تشكيك در حقيقت وجود استوار است و در واقع تحقيق آنچه لازم نظريه فهلويين است ، مىباشد .\r\n\r\n\r\n","description":"","footnote":"\r\n( 1 ) . تعاليق اسفار ، ص 72 .\r\n","page_name":" 132 ","page_number":140},
  {"content":"\r\n\r\n\r\n4 - نظريهء چهارم نظريهء برخى از عرفا است كه معتقد به وحدت وجود و موجوداند\r\nو در دار وجود جز براى خداوند ، وجودى قائل نيستند همانها كه مىگويند :\r\n« العالم ما له وجود حقيقي » و يا مىگويند :\r\n هرچيز كه غير حق بيايد نظرت * نقش دوّمين چشم احول باشد \r\nمنقول از مرحوم شيخ محمّد رضا قمشه‌اى اين است كه لازم اين قول نفى شرايع ملل و انزال كتب و بعث رسل است .\r\nاين نظر در كلمات افرادى مانند محى الدين عربى فراوان ديده مىشود ، ناچار بايد به صورتى تأويل كرد و گفت كه مقصود آنان اين است كه وجود حقيقى منحصر به حقّ است و موجودات ديگر شؤون و تجليات حق مىباشد .\r\nبه طور مسلّم عرفاى شامخ كه عرفان و فلسفه را به هم آميخته و از دو مكتب بهره برده‌اند ، جز اين را نخواهند گفت مانند :\r\n محقق را كه وحدت در شهود است * نخستين نظره بر نور وجود است\r\nدلى كز معرفت نور و صفا ديد * به هرچيزى كه ديد اوّل خدا ديد \r\n\r\n","description":"","footnote":"","page_name":" 133 ","page_number":141},
  {"content":"\r\n\r\n همه عالم زنور اوست پيدا * كجا او گردد از عالم هويدا\r\nزهى نادان كه آن خورشيد تابان * به نور شمع جويد در بيابان \r\nآيات كريم و احاديث اسلامى هم با اين نظر كاملا تطبيق مىكند :\r\n هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 1 »  وَ هُوَ مَعَكُمْ أَيْنَ ما كُنْتُمْ  « 2 » ،  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ .  « 3 »\r\n« مع كلّ شيء لا بمقارنة و غير كلّ شيء لا بمزايلة » ( نهج البلاغه ، خطبه 1 ) .\r\n« ما رأيت شيئا إلّا و رأيت اللّه قبله و بعده و معه » . « 4 »\r\n« داخل في الأشياء لا بالممازجة و خارج عنها لا بالمباينة » . « 5 »\r\n\r\n5 - نظريهء پنجم از محقّق دوانى نظر ديگرى نيز نقل شده كه به ظاهر بسيار سخيف است و آن اين كه از وجود جز حصص چيزى وجود ندارد ،\r\nبا\r\n\r\n\r\n","description":"","footnote":"\r\n( 1 ) . سورهء حديد ، آيه 3 .\r\n( 2 ) . سورهء حديد ، آيه 4 .\r\n( 3 ) . زخرف ، آيه 84 .\r\n( 4 و 5 ) . منسوب به امام على عليه السلام است .\r\n","page_name":" 134 ","page_number":142},
  {"content":"\r\n\r\nاين كه سخن وى در مفهوم وجود است ، محقّقين براى تصحيح كلام وى آن را بر مصداق وجود تنزيل كرده‌اند .\r\n\r\n5 - نظريهء ششم در اين‌جا نظريه ششمى نيز وجود دارد كه قريب به نظريه فهلويين است\r\nو آن اين كه وجود را واحد شخصى بدانيم و تشكيك را به مظاهر آن ارجاع نماييم ، در برابر قول فهلويين كه وجود را مراتب متكثر طولى و عرضى مىدانند و تشكيك را به مراتب آن ارجاع مىدهند . چون اين نظر به ذوق عرفانى قوى نيازمند است ، از شرح آن خوددارى مىنماييم .\r\nاينها اصول نظريّات محقّقان دربارهء حقيقت وجود است ، روشن‌ترين و مستدل‌ترين آنها همان نظريه صدر المتألهين است كه در حقيقت توضيح و تصحيح مكتب فهلويين است و لب اين نظريه آن است كه گفته شد :\r\n« كثرة الوجود و الموجود في عين وحدتهما » .\r\nپايان\r\nقم - حوزهء علميهء\r\nجعفر سبحانى\r\n1350 هجرى شمسى\r\n\r\n","description":"","footnote":"","page_name":" 135 ","page_number":143},
  {"content":"\r\n\r\n\r\nفهرست منابع\r\nنام كتاب / مؤلف 1 . اسفار اربعة / صدر المتألهين\r\n2 . اصول فلسفه / علّامه طباطبائى\r\n3 . التحصيل / بهمنيار\r\n4 . التعليقات / ابن سينا\r\n5 . حواشى اسفار / حكيم سبزوارى\r\n6 . التلويحات / شيخ اشراق\r\n7 . حكمة الاشراق / شيخ اشراق\r\n8 . شرح اشارات / محقّق طوسى\r\n9 . شرح تجريد / قوشچى\r\n10 . الشواهد الربوبية / صدر المتألهين\r\n11 . شرح منظومة / حكيم سبزوارى\r\n12 . شرح فصوص / قيصرى\r\n13 . شوارق / لاهيجى\r\n14 . تعاليق اسفار / علّامه طباطبائى\r\n\r\n","description":"","footnote":"","page_name":" 136 ","page_number":144},
  {"content":"\r\n\r\n15 . شفاء . الهيات / شيخ الرئيس\r\n16 . كشف المراد / علّامه حلّى\r\n17 . المباحثات / ابن سينا\r\n18 . المشاعر / صدر المتألهين\r\n19 . المبدء و المعاد / صدر المتألهين\r\n20 . النجاة / ابن سينا\r\n21 . نخبة المقال / سيد حسين بروجردى\r\nو . . . / و . . .\r\n\r\n","description":"","footnote":"","page_name":" 137 ","page_number":145},
  {"content":"\r\n\r\n\r\nفهرست مهمات مطالب\r\nپيشگفتار 1\r\nفلسفه چيست ؟ 5\r\nفرق فلسفه و علم 15\r\nرابطهء علم و فلسفه 22\r\nتوضيحات پيرامون وجود و ماهيت 25\r\nاصالت وجود 27\r\nبىنيازى وجود از تعريف 27\r\nسير مسئلهء اصالت وجود 37\r\nتحرير محلّ نزاع 45\r\nگفتار شارح فصوص 51\r\nپاسخ ديگر 53\r\nتوضيح بيشتر 55\r\nدوگانگى در اصالت 58\r\nتبعيض در اصالت 61\r\nدلايل اصالت وجود 63\r\nنخستين برهان اصالت وجود 66\r\nبرهان دوّم 70\r\nبرهان سوّم 73\r\nبرهان چهارم 77\r\n\r\n","description":"","footnote":"","page_name":" 138 ","page_number":146},
  {"content":"\r\n\r\nبرهان پنجم 80\r\nبرهان ششم 84\r\nبرهان هفتم 87\r\nدلايل قول به اصالت ماهيت 93\r\nدليل اوّل 96\r\nدليل دوّم 97\r\nدليل سوّم 98\r\nدليل چهارم 100\r\nثمرات نزاع 103\r\nتوحيد ذات 106\r\nتوحيد صفات 110\r\nتوحيد افعال 111\r\nمسئله دوم اشتراك وجود 113\r\nاشتراك معنوى مفهوم وجود 115\r\nبراهين اشتراك 117\r\nوحدت حقيقت وجود 121\r\nنظريه مشائين 123\r\nنظريه فهلوييين 124\r\nدلايل چهارگانه اين نظريه 126\r\nنظريه ذوق التأله 130\r\nنظريه چهارم 133\r\nنظريه پنجم 134\r\nنظريه ششم 135\r\n\r\n","description":"","footnote":"","page_name":" 139 ","page_number":147},
  {"content":"\r\n . \r\n\r\n","description":"","footnote":"","page_name":" 140 ","page_number":148}
  ]