[
  {"content":"\r\nقاموس قرآن\r\nتأليف\r\nسيد علي اكبر قرشى\r\nن - ى\r\nجلد هفتم\r\nدار الكتب الإسلامية\r\nمرتضى آخوندى\r\n« طهران - بازار سلطانى »\r\n","description":"","footnote":"","page_name":" 1 ","page_number":1},
  {"content":"\r\nاز انتشارات :\r\nدار الكتب الإسلامية\r\nتهران - بازار سلطانى\r\nتلفن 520410\r\nحق طبع تمامى مجلدات اين كتاب براى ناشر محفوظ است\r\nشماره ثبت كتابخانه ملى 427 مورخه 13 / 4 / 2535\r\n","description":"","footnote":"","page_name":" 2 ","page_number":2},
  {"content":"\r\n\r\nجلد هفتم\r\nبِسْمِ الله الرَّحْمن الرَّحيمِ\r\n\r\nن\r\n\r\n\r\nنون :\r\nحرف بيست و پنجم از الفباى عربى و بيست و نهم از الفباى فارسى است و در حساب ابجد بجاى پنجاه است .\r\nارباب لغت پنج نوع نون ذكر كرده‌اند اوّل : نون تأكيد ثقيله و خفيفه مثل يضربنّ و اضربن اوّلى مفتوح ، دومى ساكن است . دوّم : تنوين ساكنه كه براى تأكيد نيست مثل جاء زيد - رأيت زيدا . سوّم : نون تأنيث در ماضى مثل ضربن و در مضارع مثل يضربن و در امر مثل اضربن ، اين نون خفيف و مفتوح باشد و نيز مشدّد مثل منكنّ غلامكنّ . چهارم : نون وقايه كه قبل از ياء متكلَّم آيد مثل ضربنى . پنجم : نون زائده همانست كه به تثنيه و جمع داخل شود مثل يضربان - يضربون ، ضاربان - تضربين بقيّه در كتب لغت ديده شود .\r\n\r\n\r\n\r\nن :\r\n* ( ن وَالْقَلَمِ وَما يَسْطُرُونَ . ما أَنْتَ بِنِعْمَةِ رَبِّكَ بِمَجْنُونٍ ) * قلم : 1 و 2 . حرف نون در سورهء قلم در حدود 129 بار به كار رفته است . دربارهء حروف مقطَّعه در * ( « عسق » ) * سخن گفته‌ايم .\r\nدر معانى الاخبار بسند خودش از سفيان بن سعيد ثورى در ضمن حديثى از امام صادق عليه السلام نقل كرده : ن نهرى است در بهشت خدا به آن گفت : جامد شو ، جامد و مركَّب شد . بعد خدا بقلم فرمود : بنويس قلم آنچه تا قيامت خواهد شد در لوح محفوظ نوشت ، مركب از نور ، قلم از نور و لوح از نور است .\r\nناگفته نماند : سفيان از اماميه نيست و بنقلش نميتوان اعتماد كرد و همان است كه با عده‌اى وارد محضر امام صادق عليه السلام شد و با آن بزرگوار مجادله كرد و معنى آيه آنست : سوگند\r\n","description":"","footnote":"","page_name":" 3 ","page_number":3},
  {"content":"\r\nبقلم و آنچه مينويسند تو بواسطهء وحى ديوانه نيستى . گوئى منظور آنست :\r\nاگر قلم بدست گيرند و گفتهء تو را بنويسند خواهند ديد كه اين سخنان از مجنون سر نزند . از براى * ( « ن » ) * تفاسيرى است كه بواسطهء عدم اعتماد از ذكر آنها صرف نظر شد .\r\n\r\n\r\n\r\nنأى :\r\nدور شدن « نأى فلانا و عنه :\r\nبعد عنه » * ( وَإِذا أَنْعَمْنا عَلَى الإِنْسانِ أَعْرَضَ وَنَأى بِجانِبِه وَإِذا مَسَّه الشَّرُّ كانَ يَؤُساً ) * اسراء : 83 . چون به انسان نعمت داديم از ما روى گرداند و خويش را از ما دور كند و چون شرّى به او رسد بسيار مأيوس است ، اين حال كسى است كه فقط توجّه باسباب ظاهرى دارد نه به خدا لذا بهنگام نعمت از خدا رو گردان و متكبّر است و بهنگام سلب نعمت بسيار مأيوس . همچنين است آيهء 51 فصلت و هر دو آيه نظير آيهء ذيلاند * ( إِنَّ الإِنْسانَ خُلِقَ هَلُوعاً . ) *\r\n* ( إِذا مَسَّه الشَّرُّ جَزُوعاً . وَإِذا مَسَّه الْخَيْرُ مَنُوعاً ) * معارج : 19 - 21 .\r\n\r\nابو طالب عليه السلام\r\n* ( وَهُمْ يَنْهَوْنَ عَنْه وَيَنْأَوْنَ عَنْه وَإِنْ يُهْلِكُونَ إِلَّا أَنْفُسَهُمْ وَما يَشْعُرُونَ ) * انعام : 26 . در آيهء ما قبل فرموده :\r\n* ( وَجَعَلْنا عَلى قُلُوبِهِمْ أَكِنَّةً أَنْ يَفْقَهُوه ) * . . .\r\n* ( يَقُولُ الَّذِينَ كَفَرُوا إِنْ هذا إِلَّا أَساطِيرُ الأَوَّلِينَ ) * بقرينهء آن ميدانيم كه ضمير « عنه » در هر دو به قرآن راجع است معنى آيه چنين مىشود : كفار مردم را از اتباع قرآن نهى ميكنند و خود نيز از آن دور ميشوند ولى فقط خويش را به هلاكت مياندازند و نميدانند و اگر هر دو راجع به حضرت رسول باشد باز معنى همان است كه گفته شد كه اعراض از آنحضرت اعراض از قرآن است .\r\nدر صافى و برهان و الميزان از تفسير قمى نقل شده * ( « وَهُمْ يَنْهَوْنَ » ) * بنى هاشماند كه مردم را از اذيّت رسول خدا صلَّى اللَّه عليه و آله نهى ميكردند ولى خود ايمان نمياوردند ولى اين بر خلاف ظاهر است .\r\nدر تفسير ابن كثير از سفيان ثورى از حبيب بن ابى ثابت از كسى كه از ابن عباس شنيده نقل شده كه گفته : آيه\r\n","description":"","footnote":"","page_name":" 4 ","page_number":4},
  {"content":"\r\nدربارهء ابى طالب است نقل شده كه او كفّار را از اذيّت پيغمبر نهى ميكرد و خود ايمان نمياورد و نيز آن را از عطاء بن دينار نقل كرده ولى ابن كثير وجه اوّل را كه گفتيم اختيار مىكند .\r\nدر مجمع آن را از عطاء و مقاتل نقل مىكند و آنگاه در مجعول بودن آن سخن گفته است .\r\nناگفته نماند سفيان ثورى در سال 161 هجرى و مقاتل در سال 150 فوت كرده و عطاء بن دينار ظاهرا برادر سلمة بن دينار است كه در خلافت منصور فوت شده است اينها همه در زمان عبّاسىها بوده‌اند از اينجا قول بعضى از محقّقين تأييد مىشود كه گفته : افسانهء عدم ايمان ابو طالب عليه السلام از عبّاسيان است ، خلفاى عبّاسى براى آنكه خود را بخلافت از علويين لايقتر نشان دهند ميان مردم تبليغ ميكردند كه جدّ ما عبّاس بن عبد المطَّلب برسول خدا ايمان آورد ولى ابو طالب جدّ علويين مشرك از دنيا رفت . ائمه اهل بيت عليهم السلام بايمان ابى طالب عليه السلام اجماع كرده‌اند در مجمع ذيل آيهء فوق فرموده : اهل بيت عليهم السلام اجماع كرده‌اند كه ابو طالب ايمان آورد ، اجماع آنها حجت است زيرا آنها يكى از ثقليناند كه رسول خدا بتمسك بآندو امر فرموده « ان تمسكتم بهما لن تضلَّوا » و نيز به اين مطلب دلالت دارد آنكه ابن عمر نقل كرده : ابو بكر پدرش ابى قحافه را روز فتح مكَّه پيش آنحضرت آورد و اسلام آورد ، حضرت بابى بكر فرمود : از اين پير مرد دست بر نداشتى تا آورديش ؟ ابو قحافه آن روز نابينا بود ، ابو بكر گفت : خواستم خدا اجرش دهد ، بخدائيكه تو را به حق فرستاده من باسلام ابى طالب از اسلام پدرم شادتر بودم كه اسلام ابى طالب چشم تو را روشن كرد حضرت فرمود :\r\nراست گفتى .\r\nاين مطلب مانند جريان ابو ذر رحمه الله است كه براى تبرئهء عثمان بن عفان و اينكه عثمان حق داشت ابو ذر را\r\n","description":"","footnote":"","page_name":" 5 ","page_number":5},
  {"content":"\r\nبه « ربذه » تبعيد كند آن جناب را متّهم كردند كه در اموال عقيدهء اشتراكى دارد و خليفه از تبعيد وى ناگزير بود .\r\nابن هشام در سيرهء خود در ضمن اشعار لاميّه ابى طالب عليه السلام شعر ذيل را نقل مىكند كه درباره رسول خدا صلَّى اللَّه عليه و آله فرموده است :\r\nفايّده ربّ العباد بنصره و اظهر دينا حقّه غير باطل و نيز در ضمن خبر صحيفه ايكه قريش دربارهء عدم معاشرت با بنى هاشم نوشتند نقل مىكند كه ابو طالب در ضمن اشعار خود چنين گفت :\r\nا لم تعلموا انّا وجدنا محمّدا نبيّا كموسى خطَّ فى اوّل الكتب ولى با وجود آن در نقل وفات ابو طالب عليه السلام مينويسد : آنحضرت بابو طالب فرمود :\r\nلا إله الَّا الله بگو كه بتوانم تو را شفاعت كنم . گفت : پسر برادرم ميترسم براى من عار باشد و بگويند از ترس مرگ آن را به زبان آورده‌ام . چون مرگ ابو طالب نزديك شد عباس ديد او لبانش را حركت ميدهد ، گوشش را نزديك دهان او برد و به حضرت گفت : پسر برادرم و الله برادرم ابو طالب شهادت را به زبان جارى كرد ، رسول خدا صلَّى اللَّه عليه و آله فرمود : من نشنيدم .\r\nاينكه ابن هشام با احتياط نقل مىكند بنظرم علتش آنست كه او از رجال قرن سوم هجرى است و در 213 هجرى وفات كرده و سيرهء خويش را در زمان عبّاسيان نوشته است و عبّاسيان خوش داشتند كه مردم ابو طالب عليه السلام را مشرك بدانند .\r\nدر اين كتاب بيشتر از اين مجال بحث نيست طالبان تفصيل به جلد هفتم الغدير رجوع كنند ، علَّامهء امينى رحمه الله در آن از ص 331 تا 412 بطور مشروح سخن گفته است .\r\n\r\n\r\n\r\nنباء :\r\n( بر وزن فرس ) خبريكه داراى فائدهء بزرگ و مفيد علم يا ظنّ است و بخبر نباء نگويند مگر آنكه اين سه امر را داشته باشد و خبريكه آن را نباء گويند حقّش آنست كه از كذب عارى باشد مثل خبر متواتر و خبر خدا و رسول ( راغب ) .\r\n","description":"","footnote":"","page_name":" 6 ","page_number":6},
  {"content":"\r\nدر اقرب الموارد آن را مطلق خبر گفته و از كليّات ابو البقاء نقل مىكند كه : نباء و انباء در قرآن به كار نرفته مگر در چيزهائى كه داراى اهميّت و شأن عظيماند . در صحاح و قاموس و مصباح مثل اقرب الموارد مطلق خبر گفته‌اند .\r\nدر مجمع فرموده : انباء و اعلام و اخبار بيك معنىاند و نباء بمعنى خبر است .\r\nبه نظر نگارنده : در همه و يا اكثر آيات قرآن قول راغب و ابو البقاء جارى است گر چه « خبر » نيز گاهى حائز همان اهميّت است مثل * ( يَوْمَئِذٍ تُحَدِّثُ أَخْبارَها ) * زلزله : 4 .\r\n* ( وَاتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً ) * مائده : 27 . جمع آن انباء است مثل * ( تِلْكَ مِنْ أَنْباءِ الْغَيْبِ نُوحِيها إِلَيْكَ ) * هود : 49 . فعل آن در قرآن كريم از باب افعال و تفعيل و استفعال آمده است مثل * ( قالَتْ مَنْ أَنْبَأَكَ هذا قالَ نَبَّأَنِيَ الْعَلِيمُ الْخَبِيرُ ) * تحريم : 3 . كه اوّلى از افعال و دوّمى از تفعيل است و نحو * ( وَيَسْتَنْبِئُونَكَ أَ حَقٌّ هُوَ قُلْ إِي وَرَبِّي إِنَّه لَحَقٌّ ) * يونس :\r\n53 . از تو ميپرسند كه آيا قرآن حقّ است ؟ بگو آرى بپروردگارم سوگند كه آن حقّ است .\r\n\r\n\r\n\r\nنبى :\r\nاين لفظ كه بر وزن فعيل است اگر بمعنى فاعل باشد معنايش خبر دهنده است زيرا كه نبىّ از جانب خدا خبر ميدهد مثل * ( نَبِّئْ عِبادِي أَنِّي أَنَا الْغَفُورُ الرَّحِيمُ ) * حجر : 49 ببندگان من خبر ده كه فقط منم غفور رحيم و نيز از * ( وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِه ) * حج : 52 . معلوم مىشود كه نبىّ رسالت دارد نه فقط حامل خبر است .\r\nو اگر بمعنى مفعول باشد معنايش خبر داده شده است كه نبىّ از جانب خدا خبر داده مىشود مثل : * ( نَبَّأَنِيَ الْعَلِيمُ الْخَبِيرُ ) * تحريم : 3 . خداى عليم و خبير به من خبر داد ولى ظاهرا مراد از آن در قرآن مجيد معناى فاعلى است لذا آن را در صحاح و قاموس و مصباح\r\n","description":"","footnote":"","page_name":" 7 ","page_number":7},
  {"content":"\r\nو اقرب الموارد « المخبر عن الله » معنى كرده‌اند پس فرق رسول و نبى همان است كه در « رسل » گفته شد و آن اينكه : برسول وحى ميرسد و صدا را مىشنود و فرشتهء وحى پيش او آيد و نبىّ آنست كه با وحى يا خواب و يا ايجاد صدا ، فرمان خدا به او رسد و گرنه رسول و نبى هر دو مأمور تبليغاند و از قرآن مجيد نميشود بدست آورد كه كسى نبىّ باشد ولى مأمور تبليغ نباشد بحث مفصّل اين مطلب در « رسل » گذشته است .\r\nنبىّ در اصل نبىء است همزهء آن مبدّل بياء شده و ادغام گرديده است بعضى آن را از نبوّت گرفته‌اند كه بمعنى رفعت و بلندى است راغب گويد : نبىّ با تشديد از نبىء با همزه ابلغ است كه آن برفعت قدر دلالت دارد . جمع نبىّ نبيّون و انبياء آمده مثل * ( وَما أُوتِيَ مُوسى وَعِيسى وَالنَّبِيُّونَ مِنْ رَبِّهِمْ ) * آل عمران : 84 . * ( اذْكُرُوا نِعْمَتَ الله عَلَيْكُمْ إِذْ جَعَلَ فِيكُمْ أَنْبِياءَ . . . ) * مائده : 20 .\r\n\r\nفرق بين نبى و رسول\r\nدر « رسل » فرق ما بين رسول و نبى در « رسل » فرق ما بين رسول و نبى مشروحا گفته شد ، غرض در اينجا بيان نسبت ميان رسول و نبى است در مجمع ذيل آيهء 52 حجّ و در الميزان ج 2 ص 150 گفته نسبت رسول و نبى اعمّ و اخصّ مطلق است هر رسول نبى است ولى لازم نيست هر نبى رسول باشد .\r\nناگفته نماند : قطع نظر از آنكه در فرق ما بين رسول و نبى گفته شد و در « رسل » گذشت ، پيامبران بعنوان اوّلى همه نبىّاند و همه مخبر عن اللَّه‌اند و اين وصف بهمهء آنها اعمّ از رسول و نبى شامل است مثلا در آيات :\r\n* ( وَلكِنَّ الْبِرَّ مَنْ آمَنَ بِالله وَالْيَوْمِ الآخِرِ وَالْمَلائِكَةِ وَالْكِتابِ وَالنَّبِيِّينَ . . . ) * بقره :\r\n177 . * ( كانَ النَّاسُ أُمَّةً واحِدَةً فَبَعَثَ الله النَّبِيِّينَ مُبَشِّرِينَ وَمُنْذِرِينَ ) * بقره : 213 .\r\n* ( وَوُضِعَ الْكِتابُ وَجِيءَ بِالنَّبِيِّينَ وَالشُّهَداءِ . . . ) * زمر : 69 . ايضا آل - عمران : 81 - نساء : 69 . لفظ « النبيين » شامل همهء پيامبران است اعم از رسول\r\n","description":"","footnote":"","page_name":" 8 ","page_number":8},
  {"content":"\r\nو نبى ، آنچه رسول دارد و نبىّ ندارد فقط ديدن فرشتهء وحى است ولى نبىّ بعنوان اوّلى شامل همه است ، از لحاظ مصداق اگر كسى نبىّ نباشد رسول هم نيست بخلاف عكس آن على هذا آيهء * ( وَلكِنْ رَسُولَ الله وَخاتَمَ - النَّبِيِّينَ ) * احزاب : 40 . معنىاش آنست كه بعد از آنحضرت مخبر عن الله و پيامبرى نخواهد آمد نه اينكه خاتم النبيّين است نه خاتم الرسولان زيرا چنان كه گفتيم نبىّ نبودن توأم با رسول نبودن است .\r\nدر كافى باب الفرق بين الرّسول و النبى . . . از امام باقر عليه السلام دربارهء آيهء * ( وَكانَ رَسُولًا نَبِيًّا ) * مريم : 51 .\r\nنقل شده : « النبى الذى يرى فى منامه و يسمع الصّوت و لا يعاين الملك .\r\nو الرّسول الذى يسمع الصّوت و يرى فى المنام و يعاين الملك » بنا بر اين روايت صحيح ، خاصّه رسول فقط ديدن ملك است و لذا آن اخصّ از نبىّ است .\r\n\r\n\r\n\r\nنبت :\r\nنبت و نبات مصدراند و نيز هر چه از زمين رويد اعمّ از درخت و علف ، نبات و نبت خوانده مىشود * ( وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه ) * اعراف : 58 . سرزمين پاك گياهش باذن خدا ميرويد * ( فَأَنْبَتْنا بِه حَدائِقَ ذاتَ بَهْجَةٍ ) * نمل : 60 . * ( فَأَنْبَتْنا فِيها حَبًّا . ) *\r\n* ( وَعِنَباً وَقَضْباً . وَزَيْتُوناً وَنَخْلًا . وَحَدائِقَ غُلْباً . . . ) * عبس : 27 - 30 . چنان كه مىبينيم نبات در درختان نيز به كار رفته است .\r\n* ( فَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً ) * آل عمران : 37 . در لغت آمده « نبت الانسان نباتا : نمى شبابه » يعنى جوانيش روئيد و جوان شد و نيز آمده : « أنبت الغلام : بلغ مبلغ الرّجال » معنى آيه : خدا او را قبول كرد قبول نيك و او را تربيت كرد تربيت نيك . بعضى گفته‌اند تقدير آن « فأنبتها انباتا فنبت نباتا حسنا » است و بقول بعضى مصدر مجرّد بجاى مصدر مزيد آمده است .\r\n* ( وَالله أَنْبَتَكُمْ مِنَ الأَرْضِ نَباتاً ) * نوح : 17 . اين آيه نيز مانند آيه سابق است و مىرساند كه بشر جزء نباتات\r\n","description":"","footnote":"","page_name":" 9 ","page_number":9},
  {"content":"\r\nو روئيدنيها است و مانند آنها نموّ و رشد مىكند به نظر بعضىها « نباتا » حال است .\r\n\r\n\r\n\r\nنبذ :\r\nانداختن چيزى از روى بىاعتنائى ( راغب ) ديگران مطلق انداختن و طرح گفته‌اند ولى قيد بىاعتنائى در اغلب آيات ملحوظ است مثل * ( فَأَخَذْناه وَجُنُودَه فَنَبَذْناهُمْ فِي الْيَمِّ ) * قصص : 40 . فرعون و لشكريان او را گرفته و به دريا انداختيم و نيز در آيهء * ( فَنَبَذُوه وَراءَ ظُهُورِهِمْ ) * آل عمران : 187 . عدم اعتنا ملحوظ است يعنى از روى بىاعتنائى آن را به پشت سر انداختند و اهميّت ندادند .\r\nايضا در * ( كَلَّا لَيُنْبَذَنَّ فِي الْحُطَمَةِ ) * همزه : 4 .\r\nولى در آيهء * ( فَنَبَذْناه بِالْعَراءِ وَهُوَ سَقِيمٌ ) * صافات : 145 . * ( لَنُبِذَ بِالْعَراءِ وَهُوَ مَذْمُومٌ ) * قلم : 49 . كه هر دو دربارهء يونس عليه السلام است ظاهرا مطلق انداختن مراد باشد .\r\nدر آيات * ( وَاذْكُرْ فِي الْكِتابِ مَرْيَمَ إِذِ انْتَبَذَتْ مِنْ أَهْلِها مَكاناً شَرْقِيًّا ) * . . . * ( فَحَمَلَتْه فَانْتَبَذَتْ بِه مَكاناً قَصِيًّا ) * مريم :\r\n16 و 22 . انتباذ بمعنى اعتزال و كنار كشيدن است گوئى شخص خويش را بدور مياندازد گويند : « انتبذ فلان :\r\nاعتزل و تنحّى فى ناحية » يعنى ياد كن مريم را كه كنار شد از اهلش در مكان شرقى . . . مريم بعيسى حامله شد و او را به مكان دورى بكنار برد .\r\n* ( وَإِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ الله لا يُحِبُّ الْخائِنِينَ ) * انفال : 58 .\r\nيعنى : اگر از قوميكه با آنها پيمان عدم تعرض بسته‌اى ترسيدى كه خيانت و عهد شكنى كنند عهدشان را روى عدالت بسوى آنها بيانداز ( تا تو و آنها در از بين بردن پيمان برابر باشيد ، يا تو به عدالت رفتار كرده باشى ) .\r\n\r\n\r\n\r\nنبز :\r\n* ( وَلا تَلْمِزُوا أَنْفُسَكُمْ وَلا تَنابَزُوا بِالأَلْقابِ ) * حجرات : 11 .\r\nدر مجمع فرموده : نبز بد لقب دادن است در اقرب الموارد گفته : « نبزه بكذا : لقّبه به » و آن در القاب قبيح شايع است در قاموس تنابز را تعاير\r\n","description":"","footnote":"","page_name":" 10 ","page_number":10},
  {"content":"\r\nو تداعى بالقاب گفته است معنى آيه :\r\nبر خودتان عيب نبنديد و با القاب بد يكديگر را نخوانيد يا بهمديگر القاب بد ننهيد ، اين لفظ فقط يك بار در كلام الله آمده است .\r\nدر نهج البلاغه خطبهء 191 در وصف متقين آمده : « و لا ينابز بالالقاب و لا يضارّ بالجار » محمد عبده آن را صدا كردن با لقب بد گفته است يعنى متّقى مردم را با لقب زشت نميخواند و بهمسايه ضرر نميرساند . در نهايه گفته : « التّنابز : التّداعى بالالقاب » و از آنست حديث : « انّ رجلا كان ينبز قرقورا » يعنى مردى را لقب قرقور داده بودند .\r\n\r\n\r\n\r\nنبط :\r\nدر قاموس گفته : نبط ( بفتح اوّل و دوّم ) اولين آبى است كه در چاه ظاهر مىشود طبرسى نيز چنين گفته است استنباط بمعنى استخراج است بهر چيزى كه استخراج شده و در برابر رؤيت چشم يا معرفت قلب قرار گرفته مستنبط ( بصيغهء مفعول ) گويند . * ( وَإِذا جاءَهُمْ أَمْرٌ مِنَ الأَمْنِ أَوِ الْخَوْفِ أَذاعُوا بِه وَلَوْ رَدُّوه إِلَى الرَّسُولِ وَإِلى أُولِي الأَمْرِ مِنْهُمْ لَعَلِمَه الَّذِينَ يَسْتَنْبِطُونَه مِنْهُمْ . . . ) * نساء : 83 .\r\nيعنى : منافقان يا ضعيف الايمانها چون چيزى از ايمنى مثل غلبه سپاه مسلمين بكفّار يا از خوف مثل هجوم مشركين به مسلمانان ، دريافتند آن را ميان مردم منتشر ميكنند و اگر آن را برسول خدا و به اولى الامر ارجاع ميكردند رسول و اولى الامر كه استنباط ميكنند آن را ميدانستند .\r\nيعنى بايد در اين گونه كارها مطلب را ميان مردم منتشر نكرد و باعث ناامنى نشد بلكه به اولى الامر ارجاع كرد تا دربارهء آن تحقيق كنند . اين لفظ تنها يك بار در كلام الله آمده است .\r\n\r\n\r\n\r\nنبع :\r\nجوشيدن آب از چشمه « نبع الماء نبعا : خرج من العين » ينبوع را هم چشمه و هم جدول پر آب گفته‌اند چنان كه در قاموس و اقرب آمده ولى در صحاح و مجمع فقط عين الماء فرموده‌اند جمع آن ينابيع است .\r\n","description":"","footnote":"","page_name":" 11 ","page_number":11},
  {"content":"\r\n* ( وَقالُوا لَنْ نُؤْمِنَ لَكَ حَتَّى تَفْجُرَ لَنا مِنَ الأَرْضِ يَنْبُوعاً ) * اسراء : 90 .\r\nگفتند : به تو ايمان نياوريم تا بما در زمين چشمه‌اى جارى كنى .\r\n* ( أَ لَمْ تَرَ أَنَّ الله أَنْزَلَ مِنَ السَّماءِ ماءً فَسَلَكَه يَنابِيعَ فِي الأَرْضِ ثُمَّ يُخْرِجُ بِه زَرْعاً مُخْتَلِفاً أَلْوانُه . . . ) * زمر : 21 .\r\nآيا ندانستى كه خدا از آسمان آب نازل كرد و آن را در چشمه هائى وارد نمود و سپس بوسيلهء آن كشت رنگارنگ را ميروياند .\r\nاگر منظور از « ينابيع » فقط چشمه ها و چاه ها باشد منظور آنست كه از آسمان نازل گرديد و در زمين فرو رفت و بوسيلهء قنات و چاه كندن در دسترس مردم قرار گرفت ولى ظاهرا منظور هر منبع آب است اعمّ از رودخانه ها و قنوات و غيره چنان كه در مجمع فرموده نظير * ( وَأَنْزَلْنا مِنَ السَّماءِ ماءً بِقَدَرٍ فَأَسْكَنَّاه فِي الأَرْضِ ) * مؤمنون :\r\n18 . اين لفظ دو بار بيشتر در قرآن مجيد نيامده است .\r\n\r\n\r\n\r\nنتق :\r\nكندن چيزى از ريشه اش . چنان كه در مجمع از ابو عبيده نقل شده ، بقولى در اصل بمعنى رفع و بلند كردن است ، بزن ناتق گويند كه فرزندان خويش را بلند مىكند و بقول بعضى اصل آن جذب است ولى رفع مورد تصديق قرآن است زيرا گاهى در مورد نتق « رفع » به كار رفته چنان كه خواهد آمد * ( وَإِذْ نَتَقْنَا الْجَبَلَ فَوْقَهُمْ كَأَنَّه ظُلَّةٌ وَظَنُّوا أَنَّه واقِعٌ بِهِمْ خُذُوا ما آتَيْناكُمْ بِقُوَّةٍ وَاذْكُرُوا ما فِيه لَعَلَّكُمْ تَتَّقُونَ ) * اعراف : 171 . آنگاه كه كوه را بالاى آنها بلند كرديم گوئى سايبان است ، گمان كردند كه بر آنها خواهد افتاد ، گفتيم : آنچه را كه از احكام و كتاب داده‌ايم جدّى بگيريد . . .\r\nاز اين آيه روشن مىشود كه از جملهء معجزات موسى عليه السلام آن بود كه كوه بالاى سر بنى اسرائيل قرار گرفت و همچون سايبان بر آنها سايه افكند تا بوسيله ديدن آن معجزه در دين خويش عامل و راسخ باشند . نظير اين است آيهء : * ( وَإِذْ أَخَذْنا مِيثاقَكُمْ وَرَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ . . . ) *\r\n","description":"","footnote":"","page_name":" 12 ","page_number":12},
  {"content":"\r\nبقره : 63 : و نيز 93 . ايضا سورهء نساء آيهء 154 .\r\nدر المنار ذيل آيهء 63 . بقره از محمد عبده نقل مىكند : كه او در تفسير آيه از مفسران پيروى كرد و قبول نمود كه آن معجزه‌اى بوده از معجزات موسى عليه السّلام . ولى معلوم نيست رشيد رضا چرا در اين آيه و آيهء * ( نَتَقْنَا الْجَبَلَ ) * از حمل به ظاهر ترسيده و احتمال داده كه كوه زلزله كرده و خيال كرده‌اند كه بسرشان خواهد افتاد و گفته سايبان بودن لازم نگرفته كه بالاى سرشان بلند شده باشد بلكه اگر در كنار كوه باشند نيز سايه آنها را احاطه كرده و سايبان صدق خواهد نمود .\r\nبه نظر ميايد از غربىها ترسيده باشد حال آنكه در بنى اسرائيل اين گونه چيزها كم نبوده از قبيل مار شدن عصا ، شكافتن دريا ، شكافتن سنگ و غيره .\r\nناگفته نماند : ظهور آيه كه چهار بار در آيات مكرّر شده است نشان ميدهد كه بالا رفتن كوه براى اجبار بايمان نبوده بلكه براى نشان دادن عظمت و قدرت خدا و تشويق آنها بايمان و عمل بوده است و گر نه با آيهء * ( لا إِكْراه فِي الدِّينِ ) * بقره : 256 . جور نخواهد آمد و ادعاى آنكه نفى اكراه فقط در اسلام است قابل قبول نيست . اين لفظ تنها يك بار در قرآن مجيد به كار رفته است .\r\n\r\n\r\n\r\nنثر :\r\nپراكندن . راغب گفته : نثر الشّىء : نشره و تفريقه » . * ( إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً ) * انسان : 19 .\r\nچون آن غلامها را بينى گمان كنى مرواريد پراكنده‌اند كه در هر گوشه از صفا ميدرخشند . * ( وَقَدِمْنا إِلى ما عَمِلُوا مِنْ عَمَلٍ فَجَعَلْناه هَباءً مَنْثُوراً ) * فرقان :\r\n23 . هباء منثور بمعنى گرد پراكنده است يعنى آمديم بعملشان و آن را همچون غبار پراكنده نموديم مثل :\r\n* ( مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ . . . ) * ابراهيم : 18 هر دو آيه در بارهء اعمال نيكى است كه كفّار در اين دنيا انجام داده‌اند و در آخرت بهره‌اى از آن\r\n","description":"","footnote":"","page_name":" 13 ","page_number":13},
  {"content":"\r\nنخواهند ديد .\r\n* ( إِذَا السَّماءُ انْفَطَرَتْ . وَإِذَا الْكَواكِبُ انْتَثَرَتْ ) * انفطار : 1 و 2 . آنگاه كه آسمان بشكافد و آنگاه كه ستارگان پراكنده شوند . ظاهر آنست كه پراكنده شدن كواكب در اثر انفطار آسمان است آيه از آيات قيامت است كه در « قيامت » بررسى شد .\r\n\r\n\r\n\r\nنجد :\r\n* ( وَهَدَيْناه النَّجْدَيْنِ ) * بلد :\r\n10 . نجد بمعنى بلندى و محل مرتفع است در مجمع فرموده اصل نجد بمعنى علوّ است و سرزمين نجد را از آن نجد گفته‌اند كه نسبت به پستى تهامه مرتفع است و هر زمين مرتفع را نجد گويند و جمع آن نجود است .\r\nمراد از نجدين در آيه راه خير و شر و حق و باطل است كه از لحاظ ظهور و آشكار بودن به دو مكان مرتفع تشبيه شده‌اند در اقرب الموارد آمده :\r\n« نجد الامر نجودا : وضح و استبان » يعنى ما انسان را به دو راه روشن خير و شر هدايت كرديم مثل * ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * :\r\nانسان : 3 .\r\nدر نهج البلاغه خطبهء 152 در بارهء انسان با بصيرت فرموده : « و يعرف غوره و نجده » پستى و بلندى خود را ميداند يعنى به باطن و ظاهر كارش بينا است اين لفظ تنها يك بار در قرآن مجيد آمده است .\r\n\r\n\r\n\r\nنجس :\r\n( بفتح ن ، ج ) * ( إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا ) * توبه : 28 .\r\nدر مجمع فرموده : « كلّ مستقذر نجس يقال : رجل نجس و امرأة نجس و قوم نجس » يعنى : هر چيز چركين و غير نظيف نجس است و علت جمع نيامدن مصدريّت اصل است .\r\nراغب گفته : نجاسة بمعنى قذارة است و آن دو نوع است يكى آنكه با چشم قابل درك است ديگرى با بصيرت ، خداوند مشركان را با وجه دوّم وصف كرد كه فرموده * ( إِنَّمَا الْمُشْرِكُونَ نَجَسٌ ) * .\r\nنگارنده گويد : قذر ( بفتح ق ، ذ ) در لغت چركين بودن و ضدّ نظافت\r\n","description":"","footnote":"","page_name":" 14 ","page_number":14},
  {"content":"\r\nو نيز بمعنى چرك آمده است و قذر ( بفتح قاف و كسر ذال ) بمعنى چركين و غير نظيف مىباشد .\r\nفيومى در مصباح گفته : « نجس الشّىء فهو نجس : اذا كان قذرا غير نظيف » در قاموس و اقرب الموارد گفته « النّجس : ضدّ الطَّاهر » .\r\nناگفته نماند سورهء توبه كه اين آيه از آنست در سال نهم هجرت پس از فتح مكَّه نازل شده و به حكم آيه مشركين از دخول به مسجد الحرام ممنوع شدند بنا بر آنكه گفته شد معنى آيه چنين مىشود : مشركان فقط يكپارچه كثافت و پليدىاند پس از امسال ديگر به مسجد الحرام نزديك نشوند و ظاهرا مراد كثافت باطنى است نه اينكه مثل بول و غائط و سگ نجساند .\r\nبهر حال از آيه نجاست مشركان فهميده نميشود نجاست آنها و اهل كتاب را بايد از روايات استفاده كرد در الميزان گويد : تعليل منع دخول مسجد الحرام باينكه نجساند ، اعتبار نوعى قذارت در آنهاست مثل اعتبار نوعى طهارت و نزاهت در مسجد الحرام و اين هرطور كه باشد غير از آن حكم است كه با مشركان نميشود با رطوبت ملاقات كرد . المنار گويد : قول جمهور كه نجاست را معنوى گفته‌اند اظهر است . . . امّا قول باينكه اعيان آنها نجس است ، نجاست در لغت قرآن بدين معنى نيست بلكه آن در لغت قرآن قذارت ذاتى و بد بوئى ذات است و بشهادت حسّ وجود مشركان مثل وجود سائر بشر است .\r\nدر مجمع فرموده : فقهاء در نجس العين بودن كافر اختلاف كرده‌اند ، ظهور آيه بر نجس العين بودن دلالت دارد ، روايت شده : عمر بن عبد العزيز بعاملان خويش نوشت : يهود و نصارى را از دخول مساجد منع كنيد كه خدا فرموده : * ( إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ . . . ) * فقهاء ما گفته‌اند : هر كه با رطوبت بكافر دست دهد بايد دستش را آب بكشد . . .\r\n\r\n\r\n\r\nانجيل :\r\nكتابى بود كه به حضرت عيسى عليه السّلام نازل شد و آن بتصريح\r\n","description":"","footnote":"","page_name":" 15 ","page_number":15},
  {"content":"\r\nهاكس در قاموس ، لفظ يونانى است بمعنى مژده و بشارت بعضى آن را عربى دانسته‌اند ولى المنار عربى بودن اين لفظ را انكار كرده است .\r\nآن دوازده بار در قرآن مجيد در شش سوره نقل شده است [ و قرآن در بارهء انجيل چنين گفته است . 
  ] 1 - انجيل مانند تورات و قرآن كتاب آسمانى است كه بر عيسى عليه السّلام نازل شده بود * ( نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه وَأَنْزَلَ التَّوْراةَ وَالإِنْجِيلَ مِنْ قَبْلُ هُدىً لِلنَّاسِ وَأَنْزَلَ الْفُرْقانَ ) * آل عمران : 3 . * ( وَما أُنْزِلَتِ التَّوْراةُ وَالإِنْجِيلُ إِلَّا مِنْ بَعْدِه ) * آل عمران : 65 .\r\n2 - در انجيل احكام وجود داشته است * ( وَلْيَحْكُمْ أَهْلُ الإِنْجِيلِ بِما أَنْزَلَ الله فِيه . . . ) * مائده : 47 .\r\n3 - در انجيل از آمدن حضرت رسول صلَّى اللَّه عليه و آله خبر داده شده بود چنان كه فرموده * ( الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ . . . ) * اعراف :\r\n157 . اين مطلب در « حمد » مشروحا بيان گرديد ايضا آيهء * ( وَمُبَشِّراً بِرَسُولٍ يَأْتِي مِنْ بَعْدِي اسْمُه أَحْمَدُ . . . ) * صف :\r\n6 كه حكايت قول عيسى عليه السّلام است .\r\n4 - از دو آيهء زير چند مطلب بدست ميايد : * ( وَآتَيْناه الإِنْجِيلَ فِيه هُدىً وَنُورٌ وَمُصَدِّقاً لِما بَيْنَ يَدَيْه مِنَ التَّوْراةِ وَهُدىً وَمَوْعِظَةً لِلْمُتَّقِينَ . وَلْيَحْكُمْ أَهْلُ الإِنْجِيلِ بِما أَنْزَلَ الله فِيه وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الْفاسِقُونَ ) * مائده : 46 و 47 .\r\nمىشود گفت : مراد از * ( « هُدىً » ) * در اوّل آيه اعتقادات حق و از * ( « نُورٌ » ) * احكام و از * ( « هُدىً » ) * در ذيل آيه موضوعات تقوائى و اخلاقى است كه پشت سرش * ( وَمَوْعِظَةً لِلْمُتَّقِينَ ) * آمده است ايضا جملهء * ( وَلْيَحْكُمْ أَهْلُ الإِنْجِيلِ بِما أَنْزَلَ الله فِيه ) * دالّ بر آنست كه انجيل حاوى بعضى از احكام بوده است .\r\nپس بايد گفت : اوّلا انجيل داراى مقدارى احكام و معارف دينى و موعظه بوده است . ثانيا انجيل وجود\r\n","description":"","footnote":"","page_name":" 16 ","page_number":16},
  {"content":"\r\nتورات و حقانيت آن را تصديق كرده است . * ( مُصَدِّقاً لِما بَيْنَ يَدَيْه مِنَ التَّوْراةِ ) * ثالثا عيسى عليه السّلام يك انجيل داشته نه چهار انجيل . و چون اين چهار انجيل در موقع نزول قرآن وجود داشته‌اند قرآن با انكار چهار بودن آنها باز تصديق دارد كه مقدارى از آنچه بعيسى عليه السّلام نازل شده در ضمن آن چهار انجيل هست .\r\nو از آيهء * ( وَلأُحِلَّ لَكُمْ بَعْضَ الَّذِي حُرِّمَ عَلَيْكُمْ . . . ) * آل عمران : 50 . كه خطاب به بنى اسرائيل است بدست ميايد كه بنى اسرائيل با وجود انجيل لازم بود بتوراة عمل كنند كه در صورت احلال بعض محرّمات لازم بود بقيّه را همچنان حرام دانسته و ترك نمايند و از اينجا مىشود گفت : كه انجيل تتمّه و مكمّل تورات بوده نه ناسخ آن .\r\nو از آيهء * ( وَمِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِه . . . ) * مائده : 14 .\r\nروشن مىشود كه مقدارى از انجيل از بين رفته است و آن را فراموش كرده‌اند و نيز آيهء * ( يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَيَعْفُوا عَنْ كَثِيرٍ . . . ) * مائده : 15 . نشان ميدهد كه مقدارى از انجيل را مخفى ميكردند زيرا آيات ما قبل نشان ميدهد كه خطاب * ( يا أَهْلَ الْكِتابِ ) * شامل يهود و نصارى است .\r\n\r\nنظرى باناجيل اربعه\r\nگفتيم كه قرآن مجيد وجود يك انجيل را قبول مىكند و اناجيل چهار گانه كه فعلا مورد تصديق نصارى است از نظر قرآن قابل قبول نيست ولى در اينكه مقدارى از كلمات انجيل اصلى در آنهاست مورد تأييد قرآن مجيد مىباشد ، نصارى انجيل برنابا را تصديق ندارند و از قديم خواندن آن را تحريم كرده‌اند كه آن موضوع صلب مسيح ، فدا بودن او از طرف گناهكاران و خرافات ديگر را از بين ميبرد و دكَّان غفران گناه بدست پاپها و غيره را تخته مىكند .\r\nاناجيل چهار گانه عبارتاند از :\r\nانجيل متى ، انجيل مرقس ، انجيل لوقا\r\n","description":"","footnote":"","page_name":" 17 ","page_number":17},
  {"content":"\r\nو انجيل يوحنّا .\r\n\r\nانجيل متى\r\nهاكس در كتاب قاموس مقدّس ذيل لفظ « متّى » او را از شاگردان مسيح عليه السّلام ميداند و گويد : زمان تصنيف انجيل او معلوم نيست ولى همه تصديق دارند كه پيش از اناجيل ديگر انتشار يافت برخى بر آنند كه در سال 38 ميلادى و بعضى بر اينكه ما بين سال 50 و 60 تصنيف شد .\r\nولى در ذيل لفظ « انجيل » ميگويد :\r\nبراى اظهار و بيان آنكه كدام يك از اناجيل زودتر نوشته شده رشتهء عقايد محكم باينجا ميكشد كه انجيل مرقس زودتر از همه نوشته شد و ظن قوى است كه استناد او اطلاعات پطرس رسول بود پس از آن متّى و لوقا نوشته شدند ، متّى در نوشتن انجيل خود انجيل مرقس و يك نسخهء ديگرى از گفته هاى مسيح را كه شايد خودش تهيّه كرده بود . . . منبع اطلاعات خود قرار داد .\r\nهاكس آنگاه ميگويد : منكرين مسيح در قديم الايام ميگفتند كه اناجيل چون سى سال يا بيشتر بعد از صعود مسيح نوشته شدند داراى صحت و اعتبارى نيستند . آنگاه اين سخن را ردّ مىكند كه : خيلى از محتويات اناجيل سالها قبل از آنكه انجيلى نوشته شود برشتهء تحرير در آمده بودند .\r\nراجع بشخصيّت متّى در ذيل همين كلمه پس از ذكر آنكه از شاگردان مسيح و ملازم او بود ميگويد پس از عيسى عليه السّلام از حيات و خدمت وى اطلاعى نداريم بقولى در « كوش » موعظه ى كرده و در آنجا شهيد شده است و بقولى در « يهوديّه » به خدمت مشغول بود كه يهود سنگسارش كردند .\r\nمتّى خودش در انجيل خود باب نهم بند نهم ميگويد : عيسى مردى را كه متّى نام داشت ديد به باجگاه ( يعنى محل وصول عوارض ) نشسته به او گفت : از من پيروى كن او در حال برخاسته از عقب عيسى روانه شد .\r\nمرحوم بلاغى در الرحلة المدرسيّه\r\n","description":"","footnote":"","page_name":" 18 ","page_number":18},
  {"content":"\r\nباستناد اين گفته فرموده : كه متّى در محلّ وصول عوارض از طرف يونانيان مأمور وصول عوارض بود كه از شغلش دست كشيده پيروى عيسى نمود .\r\nوجدى در دائرة المعارف ذيل لغت انجيل گفته : انجيل متّى قديمترين انجيلى است كه سى سال پس از عيسى عليه السّلام در اورشليم بلغت عبرى نوشته شده است .\r\n\r\nانجيل مرقس\r\nدر گذشته از هاكس نقل شد كه انجيل مرقس پيش از انجيل متّى نوشته شده ولى محققين آن را قبول ندارند ، وجدى در دائرة المعارف ميگويد :\r\nانجيل مرقس در حوالى 66 ميلادى در روم بعد از انجيل متّى به زبان يونانى نوشته شد .\r\nنام اصلى مرقس يوحنا است كه لقبش مرقس بود چنان كه در كتاب اعمال رسولان باب دوازدهم نقل شده هاكس گويد : مرقس خويش و شاگرد بارنابا بود در سفر و عبور از « قبرس » به « پرچهء پمفوليّه » رفيق و مصاحب پولس و بارنابا بود و از آنجا بدون رضايت پولس آنها را گذاشته باورشليم مراجعت نمود .\r\nاو پسر مريم نامى است كه حواريّون در خانهء او در اورشليم جمع ميشدند و احتمال ميرود كه در آنجا عقائد مسيحيّه را از پطرس تعليم يافته باشد لذا پطرس او را فرزند خطاب ميكرد . . . مورّخين سلف اتفاق دارند كه هر چند مرقس از حواريّون نبوده ولى انجيل خود را در تحت توجّه پطرس تصنيف نمود . . . ( قاموس كتاب مقدّس مادّهء مرقس ) .\r\nدر الميزان ج 3 ص 342 از قصص الانبياء عبد الوهاب نجّار نقل كرده كه مرقس انجيل خويش را بامر پطرس نوشت و به الوهيّت مسيح عقيده نداشت .\r\nعلى هذا مرقس از شاگردان حضرت عيسى عليه السّلام نبوده است .\r\n\r\nانجيل لوقا\r\nلوقانه از حواريون بود و نه\r\n","description":"","footnote":"","page_name":" 19 ","page_number":19},
  {"content":"\r\nعيسى عليه السّلام را ديده بود و نصرانيت را از پولس فرا گرفت ، پولس در ابتدا يهودى متعصّبى بود كه نصارى را اذيت ميكرد و در كارشان اخلال مينمود ، ناگاه بطور بىسابقه تغيير عقيده داد و گفت : در حالت بيهوشى مسيح مرا لمس كرد و از اسائهء ادب نسبت بپيروانش ملامت و منع نمود و من بمسيح ايمان آوردم و مرا مأمور كرد تا در ترويج انجيل بكوشم .\r\nپولس همان است كه اركان مسيحيّت فعلى را محكم كرد و گفت :\r\n« ايمان بمسيح در نجات انسان كافى است و احتياج به عمل نيست » و پولس بود كه گوشت خوك و ميته را بر نصارى حلال كرد و از ختنه و از بسيار چيزها كه در تورات بود نهى كرد با آنكه تورات مورد تصديق انجيل بود و جز اشياء معدودى از محرّمات تورات را حلال نكرد .\r\nلوقا انجيل خويش را بعد از مرقس و پس از مرگ پطرس و پولس نوشت و خودش تصريح مىكند كه انجيلش كتاب الهامى نيست زيرا در ابتداء انجيل خطاب به « تيوفلس » كه يكى از اشراف يونان بود چنين ميگويد : از آنجا كه بسيارى از مردم شروع بتأليف كردند راجع به آنچه در نزد ما بود ، من نيز چنان مصلحت ديدم كه همه را به ترتيب به تو بنويسم اى تيوفلس عزيز .\r\nآنگاه شروع بحكايت مىكند . رجوع شود به قاموس كتاب مقدّس مادّهء لوقا و پولس و الرحلة المدرسيّه ج 1 ص 184 باب احوال پولس و ص 128 فصل « من هو لوقا » و انجيل لوقا باب اوّل و الميزان ج 3 ص 342 .\r\n\r\nانجيل يوحنا\r\nيوحنّا در انجيل خود بالوهيّت مسيح ( نعوذ باللَّه ) بيشتر متعرّض شده هاكس ذيل لغت « انجيل » مينويسد :\r\nانجيل يوحنّا مطلب الوهيّت مسيح را بيش از سائرين متعرّض شده و مقاومتى را كه فريسيان نسبت بمسيح مىنمودند .\r\nو فقرهء احياء ايلعاذر را بتفصيل مذكور ميدارد .\r\nدر الميزان ج 3 ص 343 از\r\n","description":"","footnote":"","page_name":" 20 ","page_number":20},
  {"content":"\r\nقصص الانبياء عبد الوهاب نجّار از « جرجيس زدين لبنانى » نقل شده : كه چون « شيرينطوس » و « ابيسون » و پيروان آنها مسيح را انسان مخلوق ميدانستند كه وجودش پس از مادرش مىباشد لذا اسقفهاى آسيا و ديگران در سال 96 ميلادى نزد يوحنّا جمع شده و از وى خواستند كه براى آنها انجيلى بنويسد كه ديگران ننوشته‌اند و در آن الوهيّت مسيح را بنوع خاصّى بيان دارد يوحنّا نتوانست از مسئول آنها سرپيچى كند ( تمام شد ) .\r\nبدين طريق يوحنّا در نوشتن الوهيّت عيسى عليه السّلام تحت تأثير ديگران واقع شده است .\r\nبقولى : يوحنّا صاحب انجيل از شاگردان عيسى عليه السّلام است در انجيل متّى باب چهارم هست كه يوحنّا و برادرش يعقوب با پدر خويش « زبدى » دام صيّادى خود را اصلاح مىنمودند ، عيسى آن دو را بسوى خويش خواند در حال ، كشتى و پدر خويش را رها كرده از پى عيسى روان شدند . اين مطلب در انجيل مرقس باب اوّل نيز نقل گرديده است و در انجيل لوقا باب پنجم گفته كه يوحنّا و برادرش شريك شمعون پطرس در صيد ماهى بودند .\r\nبنا بر عقيدهء ديگران يوحنّائيكه انجيل را نوشته غير از يوحنّاى حوارى است مستر هاكس در قاموس خود ذيل مادّهء يوحنّا مينويسد : در قرن اخير بعضى از نقّادين عقيده پيدا كردند كه انجيل يوحنّا در اوائل قرن دوّم نوشته شده و نيز معتقداند كه مؤلَّف يوحنّاى رسول نبوده بلكه يوحنّاى ديگرى موسوم به يوحنّاى شيخ آن را نوشته است آنگاه گويد : بعضى از مسيحيان حقيقى داراى اين عقيده‌اند ولى اكثر نصارى آن را نوشتهء يوحنّاى رسول ميدانند .\r\nكوتاه سخن آنكه انجيل واقعى عيسى عليه السّلام از بين رفته و اناجيل فعلى پس از آنحضرت بعضى بوسيلهء شاگردان و بعضى بوسيلهء ديگران نوشته شده و قديمترين آنها كه انجيل متّى\r\n","description":"","footnote":"","page_name":" 21 ","page_number":21},
  {"content":"\r\nباشد چنان كه گفته شد در سال 38 يا بين سال 50 و 60 ميلادى نوشته شده است .\r\nدر الميزان از كتاب ميزان الحق نقل شده كه محقّقين قديم و جديد مسيحيان عقيده دارند كه نسخهء اصلى انجيل متّى به زبان عبرى نوشته شده بود سپس بيونانى و غيره ترجمه شده و امّا نسخه اصلى مفقود شده و حال ترجمه و مترجم معلوم نيست ( فخر الاسلام نيز در انيس الاعلام چنين گفته است ) .\r\nهاكس در قاموس ذيل « متّى » مطلب را به جائى نميرساند و فقط نقل اختلاف مىكند و خود متمايل بيونانى بودن اصل آن مىباشد .\r\nگذشته از اينها گفته‌اند در قرن اوّل و دوّم ميلادى اناجيل بسيارى نوشته شد كه شمارهء آنها از صد گذشت آنگاه بدستور پاپ داماسيوس اناجيل چهارگانهء فعلى كه موافق با تعليم كليسا بود انتخاب و بقيهء تحريم شدند ( الميزان نقل از تفسير طنطاوى ) از جملهء اناجيلى كه كليسا تحريم كرد انجيل « برنابا » بود كه با عقيده قرآن مجيد در بارهء عيسى تطابق داشت كه خواهيم گفت .\r\n\r\nاحكام اناجيل\r\nاناجيل فعلى بقوانين و احكام توجهى نكرده و مجموع احكام آن چند ماده از اين قبيل است :\r\n1 - شخص بايد بگرفتن يك زن اكتفا كند .\r\n2 - كسى كه همسر خود را طلاق گويد ديگر نبايد زن بگيرد .\r\n3 - زن مطلَّقه نبايد شوهر كند .\r\n4 - طلاق جز به علت زنا جايز نيست .\r\n( قاموس كتاب مقدس مادهء طلاق - انجيل متّى باب 5 و 19 ) .\r\n\r\nانجيل برنابا\r\nانجيل برنابا همان است كه پاپ جلاسيوس اوّل كه در سال 462 ميلادى بر تخت پاپى جلوس كرد غير از اناجيل چهار گانه از جمله خواندن انجيل « برنابا » را تحريم نمود ، علت اين\r\n","description":"","footnote":"","page_name":" 22 ","page_number":22},
  {"content":"\r\nامر آن بود كه انجيل برنابا مخالف تعاليم اناجيل چهارگانه بود و با اغراض سياسى پاپها و صلب مسيح و غفران گناه بوسيله كشيشان جور در نميامد و قصص مسيح را تا حدّى راست بيان كرده و بآمدن رسول خدا صلَّى اللَّه عليه و آله صريحا بشارت داده بود .\r\nهاكس در قاموس خود ذيل « برنابا » با آنكه از او بسيار تمجيد كرده گويد :\r\nانجيل او را يك نفر مسلمان به زبان ايتاليائى نوشته كه برساند كتاب مقدس تحريف يافته است . هاكس حق دارد كه اين انجيل را قبول نكند زيرا در صورت قبول كردن بايد از اناجيل چهارگانه دست كشيده و مسيحيّت كنونى را ترك كند .\r\nانجيل برنابا قرنها ناپديد بود تا در قرن 16 ميلادى اسقفى بنام « فرامرينو » يك نسخه از آن را كه به زبان ايتاليائى بود در كتابخانه پاپ « اسكوتس » پنجم بدست آورد و در آستين خود پنهان كرد و در فرصتهاى مناسب آن را بدقت مطالعه كرد و در پرتو آن باسلام هدايت يافت و در اوائل قرن 18 ميلادى نيز يك نسخه اسپانيولى از اين انجيل بدست آمد و پس از آن بتوسط دكتر « منكهوس » به زبان انگليسى ترجمه شد ، در سال 1908 شخصى بنام دكتر خليل سعادت آن را به زبان عربى ترجمه كرد و در اين اواخر علَّامه معظَّم حيدر قلى خان سردار كابلى آن را به فارسى ترجمه كردند و آن ترجمه در كرمانشاه بچاپ رسيد ، پس از انتشار اين ترجمه معلوم شد كه علت آنكه كشيشان با شدت هر چه تمامتر با اين انجيل مبارزه ميكرده و ميكنند اينستكه در آن كتاب مكرّرا و صريحا بآمدن پيغمبر اسلام بشارت داده شده و بعلاوه تصريح كرده است كه عيسى بدار آويخته نشده بلكه يهوداى اسخريوطى بجاى او اشتباها بدار آويخته و كشته شده است بديهى است كه هر گاه اين انجيل از ابتداء منتشر ميشد و بدست مردم ميرسيد ، دكَّان گناه بخشيدن و بهشت فروختن كشيشان را مىبست و ايشان را از منافع\r\n","description":"","footnote":"","page_name":" 23 ","page_number":23},
  {"content":"\r\nسرشار . . . محروم و ممنوع ميساخت زيرا همه اين تشريفات بر اساس مسئله فداء و مصلوب شدن مسيح استوار است و انجيل برنابا اين خرافت را از بن انكار كرده است لذا كليسا اين انجيل را غير قانونى اعلام كرد و پاپها در طىّ پيامهاى مؤكَّد خود مسيحيان را از خواندن آن منع كردند .\r\n( فرهنگ قصص قرآن تأليف صدر بلاغى ماده انجيل ) ايضا رجوع شود به الرحلة المدرسيّه جلد اوّل فصل ( احوال برنابا - انجيل برنابا ) و نيز مقدّمه انجيل برنابا ترجمه آقاى مرتضى فهيم كه چهار مقدمه بر آن بقلم آقاى سيد محمود طالقانى و دكتر خليل سعادت و رشيد رضاى مصرى ناشر عربى انجيل برنابا ، و مرتضى فهيم نوشته شده است .\r\nنگارنده گويد : يكى از نكات حساس انجيل برنابا آنست كه در فصلهاى متعدّد بآمدن حضرت رسول صلَّى اللَّه عليه و آله تصريح مىكند . و نيز صلب عيسى عليه السّلام را انكار مىكند و گويد : خود شاهد جريان بودم كه يهودا را بجاى عيسى بدار زدند ولى مثلا در فصل 15 دارد كه عيسى آب را به شراب تبديل كرد و بمجلس شراب آمد و نيز يوسف نامى را شوهر مريم مينويسد ولى قبل از زناشوئى دانست كه از غيب حامله است به او دست نزد .\r\nدر تفسير الميزان فرموده : بعضى قائلند بر اينكه در تاريخ دو نفر مسيح وجود داشته است : مسيح غير مصلوب و مسيح مصلوب و فاصله زمانى بين اين دو بيشتر از پانصد سال بوده است و تاريخ ميلادى كه در موقع نوشتن اين كتاب 1975 مىباشد به هيچ يك از دو مسيح تطبيق نميكند بلكه مسيح غير مصلوب بيشتر از 250 سال پيش از اين تاريخ است و در حدود 60 سال زندگى كرده و مسيح مصلوب بيشتر از 290 سال بعد از اين تاريخ است و در حدود 33 سال زندگى كرده است ( الميزان ج 3 ص 345 ) .\r\nهاكس در قاموس خود در مادّه مسيح ولادت آنحضرت را چهار سال\r\n","description":"","footnote":"","page_name":" 24 ","page_number":24},
  {"content":"\r\nپيش از تاريخ ميلادى گفته است .\r\nميلادى فعلى .\r\n\r\n\r\n\r\nنجم :\r\nاصل نجم بمعنى طلوع و بروز است گويند : « نجم القرن و النّبات » يعنى شاخ و علف روئيد و ظاهر شد ، ستاره را از آن نجم گويند كه طلوع مىكند ( مجمع ) راغب اصل آن را كوكب طالع گفته و « نجم نجوما و نجما » را طلوع و بروز گويد .\r\nدر نهج البلاغه خطبه 59 در باره خوارج فرموده « كلَّما نجم منهم قرن قطع » هر گاه رئيسى از آنها ظاهر و طالع گرديد كشته مىشود .\r\nنجم هم مصدر آمده و هم اسم ، ولى در قرآن مصدر به كار رفته است ايضا نجوم هم مصدر آمده و هم جمع نجم ولى در قرآن مجيد فقط جمع به كار رفته است .\r\n* ( وَعَلاماتٍ وَبِالنَّجْمِ هُمْ يَهْتَدُونَ ) * نحل : 16 و با علاماتى و هم با ستارگان هدايت ميشوند و راه مييابند .\r\n* ( وَالنَّجْمُ وَالشَّجَرُ يَسْجُدانِ ) * رحمن : 6 . مراد از نجم در آيه نبات و علف است مقابل شجر ، علت اين تسميه بروز و طلوع آن از زمين است پس نجم نبات بىساقه و شجر نبات با ساقه مىباشد كه با آمدن زمستان از بين نميرود يعنى علفها و درختان خدا را سجده ميكنند و از اوامرش پيروى مىنمايند و بعضى آن را در آيه ستاره دانسته‌اند ولى بعيد است .\r\n* ( وَالنَّجْمِ إِذا هَوى . ما ضَلَّ صاحِبُكُمْ وَما غَوى ) * نجم : 1 و 2 . هوىّ بمعنى سقوط است « هوى الشّىء هويّا :\r\nسقط من علوّ الى اسفل » مراد از هوىّ نجم ظاهرا سقوط آن از سمت رأس به طرف غروب است و شايد « هوى :\r\nبمعنى صعود باشد رجوع شود به « هوى » .\r\nيعنى : قسم بستاره آنگاه كه فرود ميايد ، رفيق شما گمراه نشده و بخطا نرفته است .\r\nچون اوائل سوره در باره نزول وحى و معراج آنحضرت است به نظر ميايد قسم بفرود آمدن يا بالا رفتن ستاره با آنمطلب تناسبى دارد .\r\n","description":"","footnote":"","page_name":" 25 ","page_number":25},
  {"content":"\r\nگفته‌اند مراد از « النجم » در آيه قرآن است كه نجوما و تدريجا نازل شده بقولى مراد از آن ثريّا و بقولى شعرى و بقولى شهابها است ولى ظهور آيه با هيچ يك سازگار نيست .\r\n* ( وَالشَّمْسَ وَالْقَمَرَ وَالنُّجُومَ مُسَخَّراتٍ بِأَمْرِه ) * اعراف : 54 . آفتاب و ماه و ستارگان همه بامر خدا رام و مسخّرند لفظ نجوم 9 بار در قرآن مجيد به كار رفته و آيات : * ( فَإِذَا النُّجُومُ طُمِسَتْ ) * مرسلات : 8 . و * ( وَإِذَا النُّجُومُ انْكَدَرَتْ ) * تكوير : 2 . كه در « طمس » و « كدر » گذشت از تحوّل و تغيير آنها در قيامت حكايت دارند .\r\nظاهرا مراد از نجم و نجوم در قرآن مجيد فقط ثوابت است و كواكب ( سيّارات ) و مصابيح غير از آنهاست و اللَّه اعلم ، رجوع كنيد به « رجم - مصباح - شهاب » .\r\n\r\n\r\n\r\nنجو :\r\nنجو و نجاة بمعنى خلاص شدن است . * ( وَيا قَوْمِ ما لِي أَدْعُوكُمْ إِلَى النَّجاةِ وَتَدْعُونَنِي إِلَى النَّارِ ) * غافر :\r\n41 . اى قوم چه شده كه من شما را بخلاصى از آتش ميخوانم و شما مرا به آتش . در مصباح گفته : « نجا من الهلاك : خلص » راغب گفته : نجاء در اصل بمعنى انفصال از شىء است و از آنست « نجا فلان من فلان » فلانكس از فلانى جدا شد .\r\nفعل آن در قرآن مجيد ثلاثى و از باب افعال و تفعيل به كار رفته است * ( وَقالَ الَّذِي نَجا مِنْهُما وَادَّكَرَ بَعْدَ أُمَّةٍ أَنَا أُنَبِّئُكُمْ بِتَأْوِيلِه ) * يوسف : 45 .\r\n* ( فَنَجَّيْناه وَأَهْلَه أَجْمَعِينَ ) * شعراء : 170 .\r\n* ( فَأَنْجَيْناه وَالَّذِينَ مَعَه بِرَحْمَةٍ مِنَّا ) * اعراف : 72 . راغب گويد : به مكان مرتفع نجوة و نجات گويند كه بواسطه ارتفاع از مكانهاى اطراف جدا شده و بقولى از سيل نجات يافته و خلاص شده است .\r\n\r\n\r\n\r\nنجوى :\r\nبيخ گوشى حرف زدن و سخن سرّى ( راز و راز گفتن ) اسم و مصدر هر دو به كار رفته است در لغت آمده : « نجا فلانا نجوا و نجوى سارّه » يعنى پنهانى با او گفتگو كرد ايضا « ناجاه مناجاة : سارّه » .\r\n","description":"","footnote":"","page_name":" 26 ","page_number":26},
  {"content":"\r\nراغب در علَّت اين تسميه گفته : اصل اين كلمه آنست كه در جاى مرتفعى با طرف راز خلوت كنى . بقولى اصل آن نجات است و آن اينكه به كسى در آنچه خلاص و نجات اوست يارى كنى .\r\nطبرسى ذيل آيه * ( أَ لَمْ يَعْلَمُوا أَنَّ الله يَعْلَمُ سِرَّهُمْ وَنَجْواهُمْ ) * فرموده : نجوى در اصل بمعنى دورى است گوئى نجوى كنندگان خود را از مردم دور ميكنند و بقولى آن از نجوة بمعنى مكان مرتفع است كه سيل به آن نميرسد گوئى متناجيان سخن خويش را به محلى بالا مىبرند كه كسى كه غير از خودشان به آنجا نميرسد .\r\nو در ذيل آيه 114 نساء * ( لا خَيْرَ فِي كَثِيرٍ مِنْ نَجْواهُمْ ) * از زجاج نقل مىكند : نجوى در كلام آنست كه جمعى يا دو نفر در آن منفرد باشند خواه سرّى بگويند يا آشكار .\r\nپس در نجوى بيخ گوشى بودن لازم نيست بلكه آن سخنى است كه دور از اغيار باشد قرآن كريم نيز اين معنى را تأييد مىكند * ( أَ لَمْ يَعْلَمُوا أَنَّ الله يَعْلَمُ سِرَّهُمْ وَنَجْواهُمْ وَأَنَّ الله عَلَّامُ الْغُيُوبِ ) * توبه : 78 . ظاهرا مراد از سرّ آنست كه در نفس خويش دارند و نجواهم سخن پنهانى آنهاست يعنى مگر نميدانند كه خدا نهان آنها و راز گفتنشان را ميداند و خدا داناى نهانهاست .\r\n* ( أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْه وَيَتَناجَوْنَ بِالإِثْمِ وَالْعُدْوانِ وَمَعْصِيَةِ الرَّسُولِ . . . ) * مجادله : 8 .\r\nظهور آيه در آنست كه منافقان و غيرهم ميان خويش نجوى ميكردند در آنچه مايه ايذاء و ناراحتى مؤمنين بود و بعد از نهى شدن هم ترك نميكردند و نجوايشان در خصوص گناه و تعدّى و مخالفت رسول خدا صلَّى اللَّه عليه و آله بود و آيه شريفه از آن حكايت مىكند . لذا در آيه 10 همين سوره فرموده : * ( إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَلَيْسَ بِضارِّهِمْ شَيْئاً إِلَّا بِإِذْنِ الله . . . ) * مراد از نجوى ظاهرا\r\n","description":"","footnote":"","page_name":" 27 ","page_number":27},
  {"content":"\r\nهمان نجواى منافقان و مريض القلبها است و آيه تذكَّر ميدهد كه مؤمنان از آن نترسند .\r\n\r\n\r\n\r\nنَجِىّ :\r\n* ( فَلَمَّا اسْتَيْأَسُوا مِنْه خَلَصُوا نَجِيًّا ) * يوسف : 80 . نجّى بر وزن فعيل قومى است كه با هم نجوى ميكنند در واحد و جمع يكسان باشد يعنى :\r\nچون از يوسف نااميد شدند ( از اينكه برادر آنها را بدهد ) از مردم كنار شدند در حالى كه ميان خويش نجوى ميكردند كه چه بكنند ايضا * ( وَنادَيْناه مِنْ جانِبِ الطُّورِ الأَيْمَنِ وَقَرَّبْناه نَجِيًّا ) * مريم :\r\n52 . نجيّا حال است از فاعل * ( قَرَّبْناه ) * يعنى : موسى را از جانب راست طور ندا كرديم در حالى كه با او مناجات ميكرديم مقرّب درگاه خود نموديم ، ممكن حال باشد از مفعول * ( « قَرَّبْناه » ) * كه مراد موسى عليه السّلام است .\r\n\r\n\r\n\r\nنجوى :\r\n* ( نَحْنُ أَعْلَمُ بِما يَسْتَمِعُونَ بِه إِذْ يَسْتَمِعُونَ إِلَيْكَ وَإِذْ هُمْ نَجْوى . . . ) * اسراء : 47 . نجوى مصدر است بمعنى فاعل ، واحد و جمع در آن يكسان است يعنى ما به آنچه گوش ميدهند در حين استماعشان دانائيم و نيز آنگاه كه نجوى كنندگانند ، بقول بعضى تقدير آن « و اذ هم ذو نجوى » است .\r\n* ( يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَأَطْهَرُ فَإِنْ لَمْ تَجِدُوا فَإِنَّ الله غَفُورٌ رَحِيمٌ ) * مجادله : 12 .\r\nيعنى چون خواستيد با رسول خدا مناجات و گفتگو كنيد پيش از آن صدقه‌اى بدهيد آن براى شما خير و پاك كننده تر است و اگر نيافتيد خدا غفور رحيم است .\r\nآيه روشن است در اينكه ثروتمندان اگر ميخواستند محضر رسول خدا صلَّى اللَّه عليه و آله مشرّف شده و مذاكره كنند ، لازم بود اوّل صدقه‌اى بدهند جمله * ( فَإِنْ لَمْ تَجِدُوا . . . ) * نشان ميدهد كه آن حكم وجوبى بوده و از فقراء ساقط بوده است .\r\nالميزان در علت اين حكم احتمال داده كه : اغنياء بيشتر با آنحضرت خلوت ميكردند و در آن نوعى تقرّب\r\n","description":"","footnote":"","page_name":" 28 ","page_number":28},
  {"content":"\r\nو اختصاص بآنحضرت نشان ميدادند و آن سبب حزن و شكسته خاطر بودن فقراء ميشد لذا مأمور شدند كه صدقه دهند تا سبب از بين رفتن حزن و غيظ قلوب فقراء شود ( از يكطرف به زيارت و مناجات آنحضرت نائل شوند و از طرف ديگر با صدقه از شكسته خاطر بودن بينوايان جلوگيرى كنند ) .\r\nنگارنده گويد : علت حكم همان * ( ذلِكَ خَيْرٌ لَكُمْ وَأَطْهَرُ ) * است و مىشود احتمال الميزان را از آن استفاده كرد .\r\nآيه بعدى كه نقل خواهد شد حكم اين آيه را نسخ كرده و از قرار معلوم كسى جز على بن ابى طالب عليه السّلام به اين آيه تا نسخ شدنش عمل نكرده است در مجمع از آنحضرت نقل شده كه فرمود : در قرآن آيه‌اى هست كه كسى پيش از من به آن عمل نكرده و بعد از من نخواهد كرد آن * ( يا أَيُّهَا الَّذِينَ آمَنُوا إِذا ناجَيْتُمُ الرَّسُولَ . . . ) * است من دينارى داشتم آن را بده درهم فروختم هر گاه خواستم با رسول اللَّه صلَّى اللَّه عليه و آله مناجات كنم يكدرهم صدقه دادم تا آيه * ( أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ ) * آن را نسخ كرد اين روايت در تفسير كشاف نيز نقل شده ، در الميزان آن را از در منثور نقل مىكند .\r\nدر مجمع و كشاف از ابن عمر نقل كرده كه گفت : براى على بن ابى طالب سه فضيلت است اگر يكى براى من بود از شتران سرخ موى در پيشم محبوبتر بود : تزويج فاطمه ، اعطاء رأيه روز خيبر و آيه نجوى . در مجمع و تفسير خازن و ابن كثير نقل شده : چون مردم از مناجات جز در صورت صدقه نهى شدند كسى جز على بن ابى طالب با آنحضرت مناجات نكرد كه او دينارى صدقه داد و مناجات كرد سپس آيه رخصت نازل شد .\r\nزمخشرى گويد : بقولى مدت اين حكم ده شب و بقولى قسمتى از يكروز بود . آيه بعدى چنين است : * ( أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَتابَ الله عَلَيْكُمْ فَأَقِيمُوا الصَّلاةَ وَآتُوا الزَّكاةَ وَأَطِيعُوا الله وَرَسُولَه . . . ) * يعنى آيا از فقر ترسيديد\r\n","description":"","footnote":"","page_name":" 29 ","page_number":29},
  {"content":"\r\nاز اينكه پيش از نجوى صدقاتى بدهيد پس حالا كه نكرديد و خداوند از شما اغماض نمود نماز بخوانيد و زكات بدهيد و خدا و رسول را اطاعت كنيد ( يعنى بدستورات ديگر عمل نمائيد ) .\r\n\r\n\r\n\r\nنحب :\r\n* ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِرُ وَما بَدَّلُوا تَبْدِيلًا ) * احزاب : 23 .\r\nراغب ميگويد نحب نذر محكوم بوجوب است * ( « قَضى نَحْبَه » ) * يعنى به نذر خويش وفا كرد ، طبرسى آن را از ابو قتيبه نقل كرده در نهج البلاغه خطبه 81 در باره مردگان فرموده : « فهل دفعت الاقارب او نفعت النّواحب » آيا خويشان از مرگ آنها جلوگيرى كردند و يا نذر كنندگان كه در باره آنها نذر كردند سودى دادند ؟ ! .\r\n* ( « قَضى نَحْبَه » ) * را در باره كسى گويند كه باجل طبيعى بميرد يا در راه خدا كشته شود يعنى : مردانى از مؤمناناند كه پيمان خود را با خدا راست كردند بعضى از آنها بعهد خود وفا كرده و از دنيا رفته است و بعضى منتظراند كه وفا كنند و عهد خويش را به هيچ وجه تغيير نداده‌اند .\r\nمراد از عهد چنان كه طبرسى و غيره گفته‌اند عدم فرار از جنگ است بقرينه آنكه در چند آيه قبل در باره منافقان گفته : * ( وَلَقَدْ كانُوا عاهَدُوا الله مِنْ قَبْلُ لا يُوَلُّونَ الأَدْبارَ ) * .\r\nدر مجمع از حاكم ابو القاسم حسكانى نقل شده بسند خودش از ابى اسحق كه على عليه السّلام فرمود : « فينا نزلت * ( رِجالٌ صَدَقُوا ما عاهَدُوا الله عَلَيْه ) * فانّا و اللَّه المنتظر و ما بدّلت تبديلا » .\r\n\r\n\r\n\r\nنحت :\r\nتراشيدن . * ( قالَ أَ تَعْبُدُونَ ما تَنْحِتُونَ ) * صافات : 95 . گفت آيا آنچه را كه بدست خود ميتراشيد ميپرستيد ؟ ! * ( وَكانُوا يَنْحِتُونَ مِنَ الْجِبالِ بُيُوتاً آمِنِينَ ) * حجر : 82 . در حال ايمنى از كوهها خانه ها ميتراشيدند و ميساختند .\r\nنحر : * ( إِنَّا أَعْطَيْناكَ الْكَوْثَرَ . فَصَلِّ لِرَبِّكَ وَانْحَرْ . . . ) * كوثر : 1 و 2 . نحر را بالاى سينه گفته‌اند جمع آن نحور است\r\n","description":"","footnote":"","page_name":" 30 ","page_number":30},
  {"content":"\r\nراغب گويد آن محلّ گردنبند از سينه است و « نحر البعير » از آنست كه از آن محلّ نحرش ميكنند در صحاح و غيره گفته : نحر در محلّ نحر مثل گلو در ذبح است معنى آيه چنين است : ما به تو خير فراوان عنايت كرديم پس براى پروردگارت نماز بخوان و قربانى كن گوئى شمول آن فقط بشتر قربانى است و غير آن از گوسفند و غيره كه ذبح ميشوند نه نحر . داخل در مراداند .\r\nنحر بمعنى اوّل روز و اوّل ماه و استقبال نيز آمده است « نحر فلانا :\r\nقابله » و نيز در روبرو بودن دو خانه به كار رفته است . بقول بعضى مراد آنست كه نماز بخوان و قبله را استقبال كن .\r\nناگفته نماند : اگر ما موقع تكبير گفتن در نماز ، دستهاى خويش را تا محاذى گوش و انتهاى سينه بالا بريم با كف دستها نيز استقبال قبله نموده‌ايم .\r\nبنا بمضمون عده‌اى از روايات كه در مجمع و غيره نقل شده مراد از * ( « وَانْحَرْ » ) * بلند كردن دستها در نماز محاذى انتهاى سينه است كه عبارت اخراى استقبال قبله با دستها باشد .\r\nالميزان اين را اختيار كرده قربانى را بقول نسبت داده است و گويد : مراد از نحر بنا بروايت فريقين از رسول خدا و امير المؤمنين عليهما - السلام ، بلند كردن دستها در نماز تا انتهاء سينه است و شيعه آن را از امام صادق عليه السّلام نقل نموده است .\r\nاهل سنت از على عليه السّلام نقل كرده‌اند مراد نهادن دست راست بر دست چپ بر بالاى سينه در نماز است ( مثل عمل فعلى اهل سنت در نماز ) در مجمع پس از نقل آن فرموده : اين صحيح نيست زيرا همه عترت طاهره آنحضرت ، خلاف اين را از آن بزرگوار نقل كرده‌اند . آنوقت شروع بنقل روايت كرده كه مراد از آن بلند كردن دستها در نماز و استقبال قبله با آنهاست . نا گفته نماند : اين لفظ بيشتر از يك بار در قرآن مجيد نيامده است .\r\n\r\n\r\n\r\nنحس :\r\nشوم و شومى . مصدر\r\n","description":"","footnote":"","page_name":" 31 ","page_number":31},
  {"content":"\r\nو اسم هر دو آمده است ارباب لغت گفته‌اند : « النّحس : ضدّ السّعد » راغب نحاس را شعله بىدود معنى كرده و گويد : اصل نحس آنست كه افق مثل شعله بىدود سرخ شود از اين لحاظ نحس مثل شده براى نشان دادن شومى .\r\n\r\n\r\n\r\nنحاس :\r\nدود ، مس ، سرب مذاب .\r\nو آن فقط يك بار در قرآن مجيد آمده است * ( يُرْسَلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ ) * رحمن : 35 .\r\nظاهرا مراد از آن دود و بقولى سرب مذاب است رجوع شود به « نفذ » .\r\nنحسات * ( فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ لِنُذِيقَهُمْ عَذابَ الْخِزْيِ فِي الْحَياةِ الدُّنْيا وَلَعَذابُ الآخِرَةِ أَخْزى . . . ) * فصلت : 16 .\r\n* ( إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ ) * قمر : 19 . اين هر دو آيه در باره هلاكت قوم عاداند كه در « ريح » و « صرصر » توضيح داده شد مراد از * ( « أَيَّامٍ نَحِساتٍ » ) * همان هفت شب و هشت روز است كه باد بطور مداوم بر آنها وزيد چنان كه فرموده : * ( سَخَّرَها عَلَيْهِمْ سَبْعَ لَيالٍ وَثَمانِيَةَ أَيَّامٍ حُسُوماً ) * حاقّة : 7 .\r\nدر آيه * ( فِي يَوْمِ نَحْسٍ مُسْتَمِرٍّ ) * بنظرم « مستمر » وصف « يوم » است و استمرار لازم نيست الى الابد باشد اگر چند روز هم باشد استمرار صادق است ظاهرا مراد از استمرار همان هفت شب و هشت روز باشد در اين صورت با * ( أَيَّامٍ نَحِساتٍ ) * كاملا تطبيق مىشود يعنى : روز شوميكه يكهفته ادامه داشت و اگر وصف « نحس » باشد معنى اين مىشود در روزيكه نحوست آن تا هفت شب و هشت روز ادامه داشت لازم نيست « يوم » فقط يك روز معنى كنيم راغب گويد : با يوم از زمان تعبير آورند هر قدر كه باشد . اينجا هم وقت مراد است .\r\n\r\nنحوست ايام\r\nظاهر آنست كه شومى و مباركى روزها در اثر اتفاقاتى است كه در آنها ميافتد مثلا گوئيم : روز بيست و هفتم رجب روز مباركى است كه بعثت\r\n","description":"","footnote":"","page_name":" 32 ","page_number":32},
  {"content":"\r\nخاتم الانبياء صلَّى اللَّه عليه و آله در آن بوده و يا بيست و هشتم ماه صفر ، شوم است كه آنحضرت در آن روز از دنيا رفته ، و گر نه وقت من حيث وقت ، و زمان من حيث زمان بشومى و بركت توصيف نميشود و اينكه فرموده : * ( لَيْلَةُ الْقَدْرِ خَيْرٌ مِنْ أَلْفِ شَهْرٍ ) * قدر : 3 . از آنجهت است كه قرآن در آن نازل شده و تقديرات سالانه در آن شب است و يا عبادت آن بهتر از عبادت هزار ماه است چنان كه در « قدر » گذشت على هذا راجع بقوم عاد كه * ( « أَيَّامٍ نَحِساتٍ » ) * يا * ( « فِي يَوْمِ نَحْسٍ » ) * فرموده براى آنست كه قوم عاد در آن روزها هلاك شدند و نحوست در اثر عذاب بود نه در زمان من حيث زمان . ايضا احترام ماه‌هاى حرام جعلى است كه ماه تحريم جنگ و ماه عبادتاند نه اينكه از لحاظ واقع مزيّت داشته و با ماه‌هاى ديگر فرق دارند .\r\nدر باره شب قدر فرموده : * ( إِنَّا أَنْزَلْناه فِي لَيْلَةٍ مُبارَكَةٍ ) * دخان : 3 .\r\nمبارك بودن آن در اثر نزول قرآن و در اثر * ( فِيها يُفْرَقُ كُلُّ أَمْرٍ حَكِيمٍ ) * است كه در ذيل آيه فوق آمده و بواسطه * ( تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ) * قدر : 4 . است .\r\nدر تحف العقول از حسن بن مسعود نقل شده كه گويد : بمحضر امام على النقى عليه السّلام مشرّف شدم در راه انگشتم زخم برداشت و سوارى بر من تنه زد و بميان جمعى انبوه وارد شدم كه قسمتى از لباسم را پاره كردند گفتم :\r\n« كفانى اللَّه شرّك من يوم فما ايشمك » اى روز ، خدا مرا از شرّ تو كفايت كند چه روز شومى ؟ ! ، امام عليه السّلام چون اين بشنيد فرمود : « يا حسن هذا و انت تغشانا ترمى بذنبك من لا ذنب له » اى حسن پيش ما ميائى و گناه خويش را به كسى بىگناه نسبت ميدهى ؟ ! گويد :\r\nعقل من بخودم برگشت و متوجّه خطاى خود شدم گفتم : آقاى من از خدا آمرزش ميخواهم فرمود : « يا حسن ما ذنب الايّام حتّى صرتم تتشئّمون بها اذا جوزيتم باعمالكم فيها » اى حسن روزها چه گناهى دارند كه چون\r\n","description":"","footnote":"","page_name":" 33 ","page_number":33},
  {"content":"\r\nبا اعمالتان مجازات ميشويد روزها را شوم ميپنداريد . . . تا فرمود : « لا تعد و لا تجعل للايّام صنعا فى حكم اللَّه ، قال الحسن : بلى يا مولاى » ديگر چنين مگو و روزها را در كار خدا دخيل ندان ، گفت : چشم مولاى من .\r\nحديث صريح است در اينكه زمان و وقت را سعد و نحسى نيست . در وسائل كتاب حجّ ابواب آداب السفر باب هشتم نقل شده : راوى گويد : بعضى از اهل بغداد بابى الحسن ثانى عليه السّلام نوشت و از مسافرت در آخرين چهار - شنبه ماه سؤال كرد امام عليه السّلام در جواب نوشت : هر كه در آخرين چهار شنبه ماه به قصد مخالفت با اهل فال بد خارج شود از هر آفت محفوظ بوده و از هر بلا معاف شده و خدا حاجتش را قضا خواهد فرمود .\r\nحديث شريف نحس بودن چهار - شنبه را نفى مىكند . در باب چهارم در ضمن حديثى امام صادق عليه السّلام روز دوشنبه را شوم فرموده كه « فقدنا فيه نبيّنا و ارتفع الوحى عنّا » شوم بودن در اثر رحلت آنحضرت و برداشته شدن وحى است . نه اينكه ذات روز شوم باشد رجوع شود بوسائل ابواب آداب سفر . . . با تدبّر در روايات قطع نظر از سند آنها خواهيم ديد نحوست و بركت آنها بملاحظه واقعياتى است كه در آنها رخ داده است .\r\n\r\n\r\n\r\nنحل :\r\nزنبور عسل . * ( وَأَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَمِنَ الشَّجَرِ وَمِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُه فِيه شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ ) * نحل : 68 و 69 .\r\nپروردگارت بزنبور عسل وحى كرد كه در كوهها و درختان و كندوها كه مردم ميسازند لانه كن ، و از همه ميوه ها بخور و به آسانى براههاى خدايت وارد شو ، از شكم آن شربتى برنگهاى مختلف خارج مىشود كه در آن مردمان را شفاست و در عمل زنبور عسل عبرتى است بر اهل تفكَّر كه در اسرار عالم تفكر كنند .\r\n","description":"","footnote":"","page_name":" 34 ","page_number":34},
  {"content":"\r\nتمدّن زنبور عسل ، نظامات عجيب كندو ، فعاليّت خستگى ناپذير اين حشره ، ساختن عسل و موم ، سخن گفتن آن بوسيله رقصيدن و صدها نظامات و اسرار آن ، از عجائب خلقت است .\r\nدانشمندان سالهاى متمادى در زندگى اين حشره مطالعه كرده و كتابها نوشته‌اند در كتاب جهان حشرات نوشته است اگر يك زنبور عسل بخواهد به تنهائى چهار صد گرم عسل تهيّه كند بايد هشتاد هزار بار از كندو بصحرا رفته و بر گردد .\r\nاين است كه قرآن مجيد از ذكر اين حشره مفيد فرو گذارى نكرده و در واقع طرح مسأله كرده كه در آنباره تفكَّر كنند و باسرار زندگى اين موجود عجيب پى ببرند و آفريننده آن را تحسين كنند . اينك نظرى بجملات دو آيه فوق .\r\n* ( وَأَوْحى رَبُّكَ إِلَى النَّحْلِ . . . ) * اين جمله مبيّن آنست كه عسل سازى اين حشره طبق نقشه خدائى است و خداوند اين فهم و درك را در وجود وى گذاشته است . و مراد از * ( مِمَّا يَعْرِشُونَ ) * ظاهرا كندوهائى است كه بوسيله انسانها ساخته مىشود و كندوهاى مصنوعى عرش و تختى است نسبت بزنبور عسل * ( فَاسْلُكِي سُبُلَ رَبِّكِ ذُلُلًا ) * حكايت از آن دارد كه به آسانى ميتواند راه هائى كه خدا براى عسلگيرى و عسل سازى بوى آموخته بپيمايد - كاريكه از بشر عاقل و متفكَّر ساخته نيست و نيز نظامات عجيبيكه در زندگى آن حكمفرما است اداره كند .\r\n* ( يَخْرُجُ مِنْ بُطُونِها شَرابٌ مُخْتَلِفٌ أَلْوانُه ) * عسل آنگاه كه از اين حشره در حفره هاى مسدّس ريخته مىشود به صورت شربت و مايع شيرين است ، آنگاه دسته جمعى بالاى حفره ها آنقدر بال مىزنند كه آب آن تبخير شده و قوام يافته به صورت عسل در آيد .\r\nپس آنوقت كه از شكم زنبور خارج مىشود به صورت شربت است سپس بعسل تبديل مىشود . * ( فِيه شِفاءٌ لِلنَّاسِ ) * ظاهرا هيچ يك از اغذيه مانند عسل\r\n","description":"","footnote":"","page_name":" 35 ","page_number":35},
  {"content":"\r\nدر بدن جذب نميشود گويا صدى نود و پنج يا بيشتر آن جذب شده و بقيّه دفع مىشود بر خلاف اغذيه ديگر .\r\n* ( إِنَّ فِي ذلِكَ لَآيَةً لِقَوْمٍ يَتَفَكَّرُونَ ) * اگر مراد از « آية » بقرينه آيات قبل و بعد آيت و علامت معاد باشد ، شهادت اين امر بر معاد آنست : همانطور كه ما بصحراها و گلها و باغها مينگريم و در آنها مطلقا عسل نمىبينيم ولى بوسيله زنبور عسل ميدانيم كه خروارها عسل در آنها موجود بوده است همچنين ما بقبرستانها نگاه كرده و در آنها جز خاك نمىبينيم امّا در بهار قيامت خواهيم ديد از آن خاكها انسانها برخاستند .\r\nو اگر مراد آيت توحيد و تدبير خداوند باشد قطعا وجود اين حشره با اين عمل مفيد و نظام حيرت آور از علائم توحيد و تدبير خدائى است اين لفظ بيشتر از يك بار در قرآن مجيد نيامده است .\r\nنحله : * ( وَآتُوا النِّساءَ صَدُقاتِهِنَّ نِحْلَةً ) * نساء : 4 . نحله بمعنى عطيّه است در مجمع گويد : نحله عطيّه‌اى است كه در مقابل ثمن و عوض نباشد ، راغب نيز نظير آن را گفته است .\r\nمراد از « صدقه » ( بفتح صاد و ضمّ دال ) مهريّه زنان است گوئى علَّت اين تسميه آنست كه اعطاء آن دليل صدق الفت و عشق مرد بزن است و اطلاق نحله از آنست كه مهريّه فقط عطيّه و بخششى است از مرد و با اين دو لفظ قرآن كريم موقعيّت مهر را در اسلام بيان كرده كه چون موقعيّت زن موقعيّت عشق و موقعيّت مرد موقعيّت تمنّا و خواهش از زن است لذا مهريّه‌اى به او ميدهد كه فقط عطيّه و شاهد صدق توجّه مرد بزن است .\r\nراغب معناى اصلى نحل را زنبور عسل گرفته و گويد : به نظر من مهريّه را از آن نحله گويند كه عطيّه مرد مثل عطيّه زنبور عسل عوض مالى ندارد و گويد : مىشود عطيّه را معناى اصلى قرارداد در اين صورت زنبور را از آن نحل گويند كه كارش عطيّه ايست نسبت بمردم ( باختصار ) در مجمع وجه\r\n","description":"","footnote":"","page_name":" 36 ","page_number":36},
  {"content":"\r\nدوّم را اختيار فرموده و گويد :\r\nزنبور را نحل گويند كه خداوند بوسيله او عسل را بمردم عطا كرده است .\r\n\r\n\r\n\r\nنحن :\r\n* ( نَحْنُ نَقُصُّ عَلَيْكَ أَحْسَنَ الْقَصَصِ . . . ) * يوسف : 3 . « نحن » دلالت بر متكلَّم مع الغير دارد . راغب گويد :\r\nبعضى از علماء گفته‌اند كه خداوند كلماتى امثال « نحن » را آنگاه به كار ميبرد كه فعل بعدى بواسطه بعضى از ملائكه يا اولياء انجام شده باشد و مراد از « نحن » خدا و واسطه ها است مثل انزال وحى ، نصرت مؤمنان و اهلاك كافران و غيره مثل * ( إِنَّا نَحْنُ نَزَّلْنَا الذِّكْرَ . . . ) * و امثال آن .\r\nنگارنده گويد : ظاهرا قرآن در اين باره معمول عرف را در نظر گرفته كه گاهى من و گاهى ما ميگويند ولى در عين حال آنچه راغب نقل كرده قابل دقت است كه خداوند اختصاصى ها را بلفظ * ( أَنَا الْغَفُورُ الرَّحِيمُ ) * - * ( لا إِله إِلَّا أَنَا ) * - * ( أَنْ يا مُوسى إِنِّي أَنَا الله رَبُّ الْعالَمِينَ ) * و نظير آن فرموده است و اللَّه العالم .\r\n\r\n\r\n\r\nنخر :\r\n( بر وزن فرس ) پوسيدن و متلاشى شدن « نخر العظم و العود نخرا :\r\nبلى و تفتّت » ناخر بمعنى پوسيده پراكنده است * ( يَقُولُونَ أَ إِنَّا لَمَرْدُودُونَ فِي الْحافِرَةِ . أَ إِذا كُنَّا عِظاماً نَخِرَةً ) * نازعات : 10 و 11 . نخره جمع نخر ( بفتح نون و كسر خاء ) است و آن مثل ناخر بمعنى پوسيده و پراكنده است يعنى :\r\nمنكرين معاد ميگويند آيا ما بزندگى اوّل بر خواهيم گشت ؟ آيا آنگاه كه استخوانهاى پوسيده و پراكنده شديم زنده خواهيم شد ؟ ! نخر و مشتقّات آن بمعنى مدّ صوت ، سوراخ بينى و غيره نيز آمده ولى در قرآن مجيد فقط يك بار و آن هم در معنى فوق به كار رفته است .\r\n\r\n\r\n\r\nنخل :\r\nدرخت خرما . در واحد و جمع استعمال مىشود مثل * ( وَالنَّخْلَ باسِقاتٍ لَها طَلْعٌ نَضِيدٌ ) * ق : 10 . كه بقرينه وصف در جمع به كار رفته و مثل * ( كَأَنَّهُمْ أَعْجازُ نَخْلٍ مُنْقَعِرٍ ) * قمر : 20 .\r\nواحد آن نخلة است نحو * ( فَأَجاءَهَا الْمَخاضُ إِلى جِذْعِ النَّخْلَةِ ) * مريم : 23 .\r\n","description":"","footnote":"","page_name":" 37 ","page_number":37},
  {"content":"\r\nجمع آن نخيل مىباشد * ( فَأَنْشَأْنا لَكُمْ بِه جَنَّاتٍ مِنْ نَخِيلٍ وَأَعْنابٍ ) * مؤمنون : 19 . بقولى نخيل اسم جمع است طبرسى ذيل آيه 266 . بقره نخل را جمع نخلة گفته و گويد : اصل نخل بمعنى بيختن و الك كردن آرد است و بقولى درخت خرما را از آن نخل گويند كه خالص شده مانند خالص شدن مغز از قشر بوسيله الك كردن در قاموس و اقرب معناى اوّلى نخل را تصفيه گفته است ايضا قاموس نخل و نخيل را جمع نخلة ميداند ، در پايان ناگفته نماند كه مذكَّر و مؤنّث هر دو آمده است مانند * ( أَعْجازُ نَخْلٍ خاوِيَةٍ ) * حاقه : 7 . * ( أَعْجازُ نَخْلٍ مُنْقَعِرٍ ) * قمر : 20 .\r\n\r\n\r\n\r\nندّ :\r\n( بكسر نون ) در صحاح گفته :\r\nندّ بمعنى مثل و نظير است ايضا نديد و نديده در مجمع فرموده : « النّدّ : المثل و العدل » راغب ميگويد : نديد شىء شريك آن است در جوهرش و آن نوعى مماثلت مىباشد زيرا مثل بهر مشاركت اطلاق مىشود پس هر ندّ مثل است ولى هر مثل ندّ نيست .\r\nجمع ندّ انداد است كه جمعا شش بار در قرآن مجيد آمده است * ( فَلا تَجْعَلُوا لِلَّه أَنْداداً وَأَنْتُمْ تَعْلَمُونَ ) * بقره :\r\n22 . دانسته و از روى علم بر خدا شركاء و امثال قرار ندهيد . * ( وَجَعَلُوا لِلَّه أَنْداداً لِيُضِلُّوا عَنْ سَبِيلِه ) * ابراهيم : 30 .\r\nمراد از انداد هر شريكى است كه به خدا نسبت داده شود اعم از بتان و بشر و كواكب و غيره . در اقرب الموارد گفته : ندّ هميشه مخالف نظير خود مىباشد . نگارنده گويد : شايد از اين جهت است كه بعضى ندّ را ضدّ معنى كرده‌اند در نهايه گفته : « ندّ و هو مثل الشّىء الَّذى يضادّه فى اموره و ينادّه‌اى يخالفه » .\r\n\r\n\r\n\r\nندم :\r\nندم و ندامة بمعنى پشيمانى و تأسف است بر چيز فوت شده و فرصتى از دست رفته در مفردات گفته : « النّدم و النّدامة : التّحسّر من تغيّر رأى فى امر فائت » در قاموس آمده : « النّدم و النّدامة : الاسف » آن را حزن نيز گفته‌اند * ( وَأَسَرُّوا النَّدامَةَ لَمَّا رَأَوُا الْعَذابَ ) * يونس : 54 . چون عذاب را\r\n","description":"","footnote":"","page_name":" 38 ","page_number":38},
  {"content":"\r\nديدند پشيمانى را پنهان داشتند .\r\n* ( فَعَقَرُوها فَأَصْبَحُوا نادِمِينَ ) * شعراء :\r\n157 . ناقه را پى كردند سپس پشيمان شدند .\r\nدر قضيه قتل فرزند آدم برادر خويش را آمده * ( أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ ) * مائده : 31 . مىشود گفت ندامتش از عدم دفن برادر بود و مىشود گفت بر اصل قتل بود آيا در صورت دوّم آن توبه است ؟\r\nدر باره ناقه صالح آمده * ( فَعَقَرُوها فَأَصْبَحُوا نادِمِينَ ) * شعراء : 157 .\r\nگفته‌اند ندامت بعد از ظهور علامت عذاب بود و گر نه پس از عقر ناقه ، صالح عليه السّلام را مسخره كرده‌اند چنان كه فرموده : * ( فَعَقَرُوا النَّاقَةَ وَعَتَوْا عَنْ أَمْرِ رَبِّهِمْ وَقالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ ) * اعراف : 77 .\r\n\r\n\r\n\r\nنداء :\r\nراغب گويد : نداء بلند شدن صدا و ظهور آنست و گاهى فقط بصدا اطلاق مىشود طبرسى فرموده :\r\n« ندى الصّوت » يعنى صدا بسيار رفت « ناداه نداء » يعنى او را با بلندترين صدايش خواند . در صحاح و اقرب آمده « ناداه : صاح به » يعنى به او صيحه زد .\r\nاز اينها روشن مىشود كه نداء خواندن بصداى بلند است در قاموس و صحاح گفته : « النداء : الصوت » در مصباح و اقرب آمده : « النداء :\r\nالدّعاء » و در اقرب افزوده : « الصوت المجرّد » بنا بر اين قيد بلند بودن در آن معتبر نيست ولى تدبّر در آيات قرآن نشان ميدهد كه رفع الصوت در آن معتبر است و مطلق صدا نيست .\r\nمثلا در آيات * ( وَنادَوْا أَصْحابَ الْجَنَّةِ أَنْ سَلامٌ عَلَيْكُمْ ) * اعراف : 46 .\r\n* ( وَنادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ ) * زخرف : 77 . * ( إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ الله ) * جمعه : 9 . رفع الصوت ملحوظ است گر چه در بعضى از آيات مىشود بمعنى مطلق دعا و خواندن باشد .\r\n* ( إِذْ نادى رَبَّه نِداءً خَفِيًّا ) * مريم :\r\n","description":"","footnote":"","page_name":" 39 ","page_number":39},
  {"content":"\r\n3 . آيه در باره زكريّا عليه السّلام است كه از خدا براى خود فرزندى خواست .\r\nاگر مراد از نداء صداى بلند باشد « خفيّا » بمعنى مخفى بودن از مردم است يعنى در خفاء و خلوت خدا را ندا كرد در علَّت ندا گفته‌اند كه زكريّا عليه السّلام در اثر احوال بد فرض كرده كه از خدا دور شده لذا خدا را ندا كرده است طبرسى آن را دعا در نفس خويش گفته است الميزان احتمال اوّل را تأييد كرده و آيه * ( فَخَرَجَ عَلى قَوْمِه مِنَ الْمِحْرابِ ) * كه در آيات بعدى آمده مؤيّد آن شمرده است .\r\nتناد : * ( وَيا قَوْمِ إِنِّي أَخافُ عَلَيْكُمْ يَوْمَ التَّنادِ ) * غافر : 32 . « تناد » در اصل تنادى است و كسره دال علامت حذف ياء است در باره اينكه چرا روز قيامت روز تنادى است گفته‌اند : كه اهل عذاب يكديگر را با ويل و هلاكت ندا ميكنند و گفته‌اند اهل بهشت و جهنّم يكديگر را ندا كنند چنان كه در سوره اعراف آمده شايد مراد از آن * ( وَإِذْ يَتَحاجُّونَ فِي النَّارِ . . . ) * و ما بعدش باشد كه در آيات 47 - 48 . اين سوره آمده است . در مفردات گفته : اصل نداء از ندى بمعنى رطوبت است و صوت را از آن نداء گفته‌اند كه هر كس رطوبت دهانش بيشتر باشد كلامش نيكوتر است .\r\n\r\n\r\n\r\nندو :\r\nجمع شدن . « ندا القوم ندوا :\r\nاجتمعوا » . نادى اسم فاعل است و نيز بمعنى مجلس و محلّ اجتماع باشد * ( وَتَأْتُونَ فِي نادِيكُمُ الْمُنْكَرَ ) * عنكبوت :\r\n29 . آن سخن لوط عليه السّلام است بقومش يعنى كار زشت ( لواط ) را در محلّ اجتماع مردم و پيش چشم عموم مرتكب ميشويد . گفته‌اند : تا اجتماع هست نادى خوانده مىشود .\r\n* ( فَلْيَدْعُ نادِيَه . سَنَدْعُ الزَّبانِيَةَ ) * علق :\r\n17 و 18 . در مجمع فرموده : نادى مجلس اهل نادى است و در اثر كثرت استعمال هر مجلس را نادى گفته‌اند .\r\nظاهرا مراد از نادى در آيه اهل مجلس است يعنى : آنشخص اهل مجلس و ياران خويش را به يارى بخواند ما هم زبانيه و مأموران آتش را\r\n","description":"","footnote":"","page_name":" 40 ","page_number":40},
  {"content":"\r\nميخوانيم .\r\nندىّ : مانند نادى بمعنى مجلس اجتماع است در مجمع فرموده : ندىّ و نادى مجلسى است كه اهلش در آن جمع شده‌اند و دار الندوه مكَّه كه خانه قصىّ بود از آنست و در آن بمشاوره جمع ميشدند * ( قالَ الَّذِينَ كَفَرُوا لِلَّذِينَ آمَنُوا أَيُّ الْفَرِيقَيْنِ خَيْرٌ مَقاماً وَأَحْسَنُ نَدِيًّا ) * مريم : 73 . كافران باهل ايمان گفتند : كدام يك از دو گروه مقام بهتر و مجلس نيكوتر ( و آراسته تر ) دارد ، اين همان تفاخر بمال و زينت دنيا است لذا در جواب آيه بعدى آمده : * ( وَكَمْ أَهْلَكْنا قَبْلَهُمْ مِنْ قَرْنٍ هُمْ أَحْسَنُ أَثاثاً وَرِءْياً ) * .\r\n\r\n\r\n\r\nنَذْر :\r\nنذر آنست كه چيز غير واجب را بر خويش واجب گردانى در لغت آمده : « نذر نذرا : اوجب على نفسه ما ليس بواجب » نذر معلَّق به شرط آنست كه گويد : اگر از اين مرض صحّت يافتم پنج روز براى خدا روزه خواهم گرفت و اگر معلَّق نباشد آن را نذر تبرّعى گويند مثل « للَّه علىّ أن أصوم غدا » .\r\n* ( وَما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ الله يَعْلَمُه ) * بقره : 270 . * ( يُوفُونَ بِالنَّذْرِ وَيَخافُونَ يَوْماً كانَ شَرُّه مُسْتَطِيراً ) * انسان : 7 .\r\n* ( إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً ) * آل - عمران : 35 . معنى آيه در « حرر » گذشت .\r\nبعضى نذر را وعده مشروط گفته‌اند : « النّذر ما كان وعدا على شرط » .\r\n\r\n\r\n\r\nنذر :\r\nدانستن و حذر كردن .\r\nدر قاموس گويد : « نذر بالشّىء : علمه فحذره » انذار بمعنى اعلام است با تخويف « أنذره بالامر انذارا :\r\nأعلمه و حذّره و خوّفه » .\r\nناگفته نماند : ما بين نذر بمعنى فوق و نذر بمعنى نذر كردن كه پيش از اين گفته شد فرقى پيدا نكرديم مگر آنكه فعل اين از باب علم يعلم و فعل آن از باب ضرب يضرب و نصر ينصر آيد . * ( وَاذْكُرْ أَخا عادٍ إِذْ أَنْذَرَ قَوْمَه ) *\r\n","description":"","footnote":"","page_name":" 41 ","page_number":41},
  {"content":"\r\n* ( بِالأَحْقافِ ) * احقاف : 21 . برادر عاد ( هود عليه السّلام ) را ياد كن كه قوم خويش را در سرزمين احقاف انذار كرد و ترساند كه اگر به راه خدا نيايند عذاب خداوندى در دنيا و آخرت در كمين آنهاست لذا گفته‌اند : انذار تخويف است از مخوفيكه زمان آن وسيع است تا از آن احتراز شود و اگر زمانش وسيع نباشد آن را اشعار گويند .\r\n\r\n\r\n\r\nنُذُر :\r\n( بضم اوّل و دوّم ) مصدر است بمعنى انذار مثل : * ( فَكَيْفَ كانَ عَذابِي وَنُذُرِ ) * قمر : 18 . چطور بود عذاب من و انذار من در اقرب الموارد تصريح كرده كه آن مصدر غير قياسى است و در مجمع آن را اسم مصدر گفته كه در مقام مصدر واقع شود .\r\nولى بيشتر جمع نذير آيد مثل * ( كَذَّبَتْ ثَمُودُ بِالنُّذُرِ ) * قمر : 23 . قوم ثمود انذار كنندگان را تكذيب كردند * ( هذا نَذِيرٌ مِنَ النُّذُرِ الأُولى ) * نجم : 56 .\r\nهذا اشاره است به قرآن يا به حضرت رسول صلَّى اللَّه عليه و آله و در صورت اوّل مراد از نذر كتابهاى گذشته انبياء است .\r\nمنذر : انذار كننده : * ( إِنَّما أَنْتَ مُنْذِرٌ وَلِكُلِّ قَوْمٍ هادٍ ) * رعد : 7 . * ( وَما أَهْلَكْنا مِنْ قَرْيَةٍ إِلَّا لَها مُنْذِرُونَ ) * شعراء : 208 .\r\nنذير : انذار كننده اين لفظ در قرآن مجيد فقط در باره پيامبران آمده و گاهى توأم با لفظ « بشير » است مگر در آيه * ( هذا نَذِيرٌ . . . ) * كه گذشت و گفتيم ممكن است وصف قرآن باشد . * ( فَقَدْ جاءَكُمْ بَشِيرٌ وَنَذِيرٌ ) * مائده : 19 . نذير اسم مصدر نيز آمده بمعنى انذار چنان كه در اقرب الموارد تصريح كرده و از آنست آيه * ( فَسَتَعْلَمُونَ كَيْفَ نَذِيرِ ) * ملك : 17 . زود ميدانيد انذار من چگونه از روى واقع است .\r\n\r\n\r\n\r\nنزع :\r\nكندن . « نزع الشّىء من مكانه : قلعه » در قاموس خارج كردن دست را از گريبان نزع گفته است :\r\n« نزع يده : أخرجها من جيبه » در مجمع آن را قلع الشّىء عن الشّىء فرموده است .\r\n* ( تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ . . . ) * آل عمران : 26 .\r\n","description":"","footnote":"","page_name":" 42 ","page_number":42},
  {"content":"\r\nميدهى حكومت را به آنكه ميخواهى و ميگيرى حكومت را از آنكه ميخواهى . * ( تَنْزِعُ النَّاسَ كَأَنَّهُمْ أَعْجازُ نَخْلٍ مُنْقَعِرٍ ) * قمر : 20 . آن با مردم را از مقرّشان مىكند گوئى تنه يا ريشه هاى كنده شده خرما هستند .\r\n* ( وَنَزَعَ يَدَه فَإِذا هِيَ بَيْضاءُ لِلنَّاظِرِينَ ) * اعراف : 108 . دستش را بيرون آورد آنگاه دستش براى ناظران روشن و سفيد بود .\r\n* ( وَالنَّازِعاتِ غَرْقاً . وَالنَّاشِطاتِ نَشْطاً ) * نازعات : 1 و 2 . معنى آيات در « دير » گذشت .\r\n* ( كَلَّا إِنَّها لَظى . نَزَّاعَةً لِلشَّوى ) * معارج : 15 و 16 . رجوع شود به « شوى » .\r\nنزاع : مخاصمه و مجادله را از آن نزاع و تنازع گويند كه طرفين يكديگر را جذب و قلع ميكنند . * ( فَتَنازَعُوا أَمْرَهُمْ بَيْنَهُمْ وَأَسَرُّوا النَّجْوى ) * طه : 62 . در كار خويش منازعه كرده و نجوى را پنهان داشتند * ( وَأَطِيعُوا الله وَرَسُولَه وَلا تَنازَعُوا فَتَفْشَلُوا ) * انفال : 46 .\r\nدر قرآن مجيد پيوسته در مجادله لفظى به كار رفته گويا آن در قتال به كار نميرود .\r\n\r\n\r\n\r\nنزغ :\r\nراغب ميگويد : آن دخول در امرى است براى افساد . در مصباح آن را افساد گفته است بوسوسه شيطان از آن نزغه گويند كه آن افساد بخصوصى است . در نهج البلاغه نامه 44 . به زياد بن ابيه مينويسد : « و نزغة من نزغات الشيطان » يعنى قول ابى سفيان در باره تو وسوسه‌اى بود از وسوسه هاى شيطان .\r\n* ( وَقُلْ لِعِبادِي يَقُولُوا الَّتِي هِيَ أَحْسَنُ إِنَّ الشَّيْطانَ يَنْزَغُ بَيْنَهُمْ إِنَّ الشَّيْطانَ كانَ لِلإِنْسانِ عَدُوًّا مُبِيناً ) * اسراء : 53 . ببندگان من بگو آن را گويند كه حق است شيطان ميان آنها افساد مىكند ، شيطان به انسان دشمن آشكارى است .\r\n* ( وَإِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِالله ) * اعراف : 200 . و اگر از شيطان وسوسه‌اى بر تو وارد شود به خدا پناه بر .\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n\r\nنزف :\r\nخارج كردن و خارج شدن لازم و متعدى به كار رفته است « نزف ماء البئر نزفا » يعنى همه آب چاه را كشيد « نزفت البئر » يعنى آب چاه كشيده شد .\r\nانزاف مثل نزف لازم و متعدى آمده است . به شخص مست نزيف گويند كه عقلش به علت مستى مسلوب شده گوئيم : « نزف الرّجل » ( به صيغه مجهول ) يعنى مرد عقلش رفت و مست شد . * ( لا فِيها غَوْلٌ وَلا هُمْ عَنْها يُنْزَفُونَ ) * صافات : 47 . * ( « يُنْزَفُونَ » ) * در قرآنها به صيغه مجهول است . ولى معلوم و بكسر زاء نيز خوانده شده . عاصم در اين آيه آن را بفتح زاء و در آيه * ( لا يُصَدَّعُونَ عَنْها وَلا يُنْزِفُونَ ) * واقعة : 19 . بكسر زاء خوانده است مخفى نماند كه هر دو از باب افعالاند .\r\nمعنى آيه اوّل : در شراب بهشتى دردى نيست و از آن مست و مسلوب العقل نميشوند . معنى آيه دوّم : از خمر بهشتى درد سر عارضشان نميگردد و عقلشان مسلوب نميشود بقيه مطلب در « غول » ديده شود ظاهرا غول و صداع در هر دو آيه بيك معنى باشد .\r\n\r\n\r\n\r\nنزول :\r\nاصل نزول بمعنى فرود آمدن است چنان كه در مفردات و مصباح و اقرب گفته است عبارت راغب چنين است : « النّزول فى الاصل :\r\nهو انحطاط من علوّ » در باره باران آمده : * ( أَ أَنْتُمْ أَنْزَلْتُمُوه مِنَ الْمُزْنِ أَمْ نَحْنُ الْمُنْزِلُونَ ) * واقعة : 69 . آيا شما آن را از ابر فرود آورده‌ايد يا ما فرود آورندگانيم ؟ ايضا : * ( رَبَّنا أَنْزِلْ عَلَيْنا مائِدَةً مِنَ السَّماءِ . . . ) * مائده : 114 .\r\nخدايا بما از آسمان مائده‌اى فرود آور .\r\n* ( وَأَنْزَلْنَا الْحَدِيدَ فِيه بَأْسٌ شَدِيدٌ وَمَنافِعُ لِلنَّاسِ ) * حديد : 25 . * ( وَأَنْزَلَ لَكُمْ مِنَ الأَنْعامِ ثَمانِيَةَ أَزْواجٍ . . . ) * زمر :\r\n6 . * ( يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ . . . ) * اعراف : 26 .\r\n* ( قَدْ أَنْزَلَ الله إِلَيْكُمْ ذِكْراً . رَسُولًا يَتْلُوا عَلَيْكُمْ آياتِ الله . . . ) * طلاق : 10 .\r\nميدانيم كه آهن در سنگهاست ، انعام ثمانيه در زميناند ، لباس از زمين\r\n","description":"","footnote":"","page_name":" 44 ","page_number":44},
  {"content":"\r\nتهيّه مىشود و رسول در عالم ما است پس علت آمدن « انزال » در اينها چيست : به نظر ميايد كه جواب همه اينها در * ( وَإِنْ مِنْ شَيْءٍ إِلَّا عِنْدَنا خَزائِنُه وَما نُنَزِّلُه إِلَّا بِقَدَرٍ مَعْلُومٍ ) * حجر : 21 .\r\nباشد در اين آيه بهر چيز انزال اطلاق شده و چون تدبير همه از جانب خداوند است اطلاق انزال بر همه صحيح مىباشد .\r\nمىشود گفت : ذرّات آهن در اشعّه كيهانى و گازهاى هوا و غيره است و از آسمان به زمين مىبارد ، مىشود گفت : نطفه حيوانات از هوا مىبارد همانطور كه ميكروبها بر گوشتها و پنيرها مىبارد و مخمّرها بر آب انگور ميبارند ، بعضىها « رسولا » را جبرئيل گفته‌اند ولى جمله * ( يَتْلُوا عَلَيْكُمْ آياتِ الله ) * آن را ردّ مىكند .\r\nنزل : ( بضمّ ن ، ز ) : آنچه براى ميهمان آماده شده تا بر آن نازل شود چنان كه در قاموس گويد : آن را منزل نيز گفته‌اند راغب گويد : « النّزل :\r\nما يعدّ للنّازل من الزّاد » .\r\n* ( إِنَّ الَّذِينَ آمَنُوا وَعَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا ) * كهف : 107 . باهل ايمان و عمل جنّات فردوس منزل يا مهيّا شده است . * ( وَأَمَّا إِنْ كانَ مِنَ الْمُكَذِّبِينَ الضَّالِّينَ . فَنُزُلٌ مِنْ حَمِيمٍ . وَتَصْلِيَةُ جَحِيمٍ ) * واقعة : 92 - 94 . امّا اگر از مكذّبين و گمراهان باشد پس براى اوست آماده شده‌اى از آب جوشان و انداخته شدن به آتش بزرگ * ( إِنَّا أَعْتَدْنا جَهَنَّمَ لِلْكافِرِينَ نُزُلًا ) * كهف : 102 . نزلة :\r\nيك بار نازل شدن * ( وَلَقَدْ رَآه نَزْلَةً أُخْرى ) * نجم : 13 . در يك نزول ديگر او را ديده است .\r\nمنزل : ( به صيغه مفعول ) مصدر ميمى و اسم مفعول است * ( وَقُلْ رَبِّ أَنْزِلْنِي مُنْزَلًا مُبارَكاً . . . ) * مؤمنون :\r\n29 . بگو پروردگارا مرا از كشتى فرود آور فرود آوردن مباركى و در آيه * ( أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ ) * آل عمران : 124 .\r\nاسم مفعول است .\r\n","description":"","footnote":"","page_name":" 45 ","page_number":45},
  {"content":"\r\nتنزّل : در صحاح ، قاموس و اقرب آن را نزول با مهلت و تأنى گفته است * ( وَما تَنَزَّلَتْ بِه الشَّياطِينُ . . . ) * شعراء : 210 . قرآن را شياطين نازل نكرده‌اند مىشود مهلت و تدريج را از آيه * ( الله الَّذِي خَلَقَ سَبْعَ سَماواتٍ وَمِنَ الأَرْضِ مِثْلَهُنَّ يَتَنَزَّلُ الأَمْرُ بَيْنَهُنَّ ) * طلاق : 12 . فهميد كه نزول امر تدريجى است .\r\n\r\nتنزيل و انزال\r\nراغب ميگويد : تنزيل در آنجاست كه نازل كردن تدريجى و دفعه‌اى بعد از دفعه ديگر باشد ولى انزال اعمّ است و بانزال تدريجى و دفعى اطلاق مىشود در اقرب الموارد ميگويد :\r\nبقولى تنزيل ، تدريجى و مرّة بعد اخرى است و انزال اعمّ مىباشد . در صحاح ترتيب را از معانى تنزيل شمرده است ولى عدّه‌اى از اهل لغت ما بين انزال و تنزيل فرقى قائل نشده‌اند .\r\nمىشود فرق ما بين آن دو را از بعضى آيات استفاده كرد مثلا در آيه * ( وَقُرْآناً فَرَقْناه لِتَقْرَأَه عَلَى النَّاسِ عَلى مُكْثٍ وَنَزَّلْناه تَنْزِيلًا ) * اسراء : 106 . * ( « فَرَقْناه » ) * و * ( « عَلى مُكْثٍ » ) * قرينه است بر اينكه مراد از * ( « نَزَّلْناه » ) * انزال تدريجى است .\r\n\r\nنزول قرآن مجيد\r\nبضرورت ميدانيم كه نزول قرآن برسول خدا صلَّى اللَّه عليه و آله بتدريج و در عرض بيست و سه سال بوده است . ولى در قرآن آياتى داريم كه ظهور بلكه صريح آنها نزول تمام قرآن در يك ماه و يك شب است مثل * ( شَهْرُ رَمَضانَ الَّذِي أُنْزِلَ فِيه الْقُرْآنُ . . . ) * بقره : 185 .\r\nاين آيه روشن است در اينكه قرآن بتمامه در ماه رمضان نازل شده و آيه * ( إِنَّا أَنْزَلْناه فِي لَيْلَةٍ مُبارَكَةٍ . . . ) * دخان :\r\n3 . دلالت دارد كه در يك شب از ماه رمضان نازل گشته و آيه * ( إِنَّا أَنْزَلْناه فِي لَيْلَةِ الْقَدْرِ ) * قدر : 1 . صريح است در اينكه آنشب شب قدر بوده است ، بنا بر اين توفيق ميان اين دو مطلب چطور است ؟\r\nبه نظر بعضى مراد از نزول قرآن در رمضان و در شب قدر ابتداء نزول آن است يعنى شروع نزول\r\n","description":"","footnote":"","page_name":" 46 ","page_number":46},
  {"content":"\r\nدر ليلة القدر بوده و از آن پس تا بيست و سه سال پايان يافته است . به نظر ديگر مراد آنست كه در شب قدر از لوح محفوظ به آسمان دنيا نازل گشته و از آن در عرض 23 سال بتدريج بر آن حضرت نازل شده است ابن عباس ، سعيد بن جبير و ديگران بر اين عقيده‌اند ، ظاهرا در اين باره فقط يك روايت از امام صادق عليه السّلام نقل شده كه در مقدّمه نهم تفسير صافى و در تفسير برهان ذيل آيه * ( شَهْرُ رَمَضانَ الَّذِي . . . ) * نقل شده است و آن را حفص بن غياث عامّى از آنحضرت روايت مىكند .\r\nو مضمون روايت آنست كه قرآن در ماه رمضان به بيت المعمور نازل گشته و سپس در طول بيست سال نازل گرديده است .\r\nدر اين حديث آسمان دنيا نيست و بجاى آن بيت المعمور است لذا فيض مرحوم در صافى احتمال داده كه مراد از بيت المعمور قلب حضرت رسول خدا صلَّى اللَّه عليه و آله باشد .\r\nمتن روايت در اصول كافى كتاب فضل القرآن چنين است « علىّ بن ابراهيم عن ابيه و محمّد بن القاسم عن محمّد بن سليمان ، عن داود ، عن حفص بن غياث عن ابى عبد اللَّه عليه السّلام قال : سألته عن قول اللَّه عزّ و جل * ( شَهْرُ رَمَضانَ الَّذِي أُنْزِلَ فِيه الْقُرْآنُ ) * و انّما أنزل فى عشرين سنة من أوّله الى آخره ؟ فقال ابو عبد اللَّه عليه السّلام : نزل القرآن جملة واحدة فى شهر رمضان الى البيت المعمور ثمّ نزل فى طول عشرين سنة . . . » .\r\nاين روايت از اهل سنت نيز به چندين وجه نقل شده است از جمله در تفسير ابن كثير ذيل آيه * ( شَهْرُ رَمَضانَ الَّذِي . . . ) * نقل كرده : « عن ابن عبّاس قال أنزل القرآن . فى النّصف من شهر رمضان الى سماء الدّنيا فجعل فى بيت العزّة ثمّ أنزل على رسول اللَّه صلَّى اللَّه عليه و آله فى عشرين سنة لجواب كلام النّاس » .\r\nاز اين رو احتمال تقيّه در روايت حفص بن غياث بيشتر است ، باقى روايات چنان كه در صافى و برهان و غيره نقل شده دلالت بر نزول دفعى\r\n","description":"","footnote":"","page_name":" 47 ","page_number":47},
  {"content":"\r\nقرآن دارند و شايد مراد از بيت معمور در روايت حفص چنان كه صافى احتمال داده قلب رسول اللَّه صلَّى اللَّه عليه و آله باشد .\r\nدر بيان توفيق بين دو مطلب فوق ، قولى هست بسيار متين و دقيق و آن اينكه قرآن مجيد دو دفعه نازل شده .\r\nيك دفعه بطور فشرده و بسيط و دفعه ديگر بطور تدريج و تفصيل و در عرض بيست و سه سال . و آياتى از قبيل * ( شَهْرُ رَمَضانَ الَّذِي أُنْزِلَ فِيه الْقُرْآنُ ) * - . . . * ( إِنَّا أَنْزَلْناه فِي لَيْلَةِ الْقَدْرِ ) * راجع بنزول اوّل است و آيات * ( وَقُرْآناً فَرَقْناه لِتَقْرَأَه عَلَى النَّاسِ عَلى مُكْثٍ وَنَزَّلْناه تَنْزِيلًا ) * اسراء : 106 . راجع بنزول دوّم مىباشد و آياتيكه راجع بنزول دفعىاند بلفظ انزال آمده كه دلالت بر دفعى بودن دارند چنان كه آيات بتدريج نوعا با لفظ « تنزيل » اند .\r\nدر توضيح مطلب مثلى مياوريم .\r\nفرض كنيد شخصى دو هزار متر مربع زمين دارد ، دفعة بخاطر او ميافتد .\r\nكه اين زمين را ده دستگاه خانه ساخته و بفروشد اكنون همه آن خانه ها بطور فشرده و بسيط در ذهن اين شخص هست ولى نميداند كوچه كجاست ، راه روها كداماند ، حياطها در كدام جهت خواهند بود ، اطاقها ، حمّامها ، انبارها و . . . در كجاها قرار خواهند گرفت .\r\nمهندسى ميايد و آن طرح را روى كاغذ ميآورد و نقشه ميكشد و همه آنچه را كه گفته شد روى كاغذ مشخص مىكند . يا انسان ميخواهد كتابى بنويسد يا سخنرانى بكند مطالب بطور فشرده و بسيط در قلب او موجود است سپس بوسيله قلم يا زبان آنها را توضيح و تفصيل ميدهد .\r\nهمچنين قرآن بطور بسيط و فشرده در يك شب بقلب مبارك آنحضرت نازل گشته ولى احتياج بتفصيل داشته است و بر حسب موارد و اتفاقات بار ديگر جبرئيل آنها را مشروحا و مفصلا بر آنحضرت نازل كرده سپس بوسيله آن بزرگوار بر مردم ابلاغ شده است .\r\n* ( كِتابٌ أُحْكِمَتْ آياتُه ثُمَّ فُصِّلَتْ ) *\r\n","description":"","footnote":"","page_name":" 48 ","page_number":48},
  {"content":"\r\n* ( مِنْ لَدُنْ حَكِيمٍ خَبِيرٍ ) * هود : 1 . ظاهرا * ( « أُحْكِمَتْ » ) * راجع بنزول اوّل و حالت بساطت آن و * ( « فُصِّلَتْ » ) * راجع بنزول دوّم و جدا جدا بودن آن است . نزول دوم به حكم نقشه كشى مهندس است .\r\nمرحوم ابو عبد اللَّه زنجانى در تاريخ قرآن ص 31 ترجمه سحاب ميگويد :\r\nعلاوه بر اين ممكن است بگوئيم روح قرآن و اغراض كليّه ايكه قرآن مجيد به آن توجّه دارد در دل پاك پيغمبر صلَّى اللَّه عليه و آله در شب قدر تجلَّى نموده كه * ( نَزَلَ بِه الرُّوحُ الأَمِينُ . عَلى قَلْبِكَ ) * شعراء : 193 . سپس به زبان مباركش آيه آيه و جدا جدا در طول سنوات ظهور نموده است .\r\nمحقق طالقانى در تفسير پرتوى از قرآن ذيل * ( إِنَّا أَنْزَلْناه فِي لَيْلَةِ الْقَدْرِ ) * مينويسد : از آن آياتيكه قرآن و نزول آن را توصيف و تعريف مىنمايند بوضوح بر ميايد كه قرآن به دو صورت مشخّص و در دو مرتبه نازل شده است : اوّل :\r\nبه صورت و نزول بسيط و جمع و پيوسته .\r\nدوّم به صورت باز و تدريجى و تفصيلى .\r\nصاحب الميزان نيز در ذيل * ( شَهْرُ رَمَضانَ الَّذِي أُنْزِلَ فِيه الْقُرْآنُ ) * اين مطلب را قبول و بر آن استدلال كرده است .\r\n\r\nاستدلال\r\nطرز استدلال بمطلب فوق اين است كه انزال و تنزيل گر چه هر دو بيك معنىاند ولى غالب در باب افعال دفعى بودن و در باب تفعيل تدريج است .\r\nآياتيكه در اوّل بحث نقل شد از قبيل * ( إِنَّا أَنْزَلْناه فِي لَيْلَةِ الْقَدْرِ ) * - . . . * ( إِنَّا أَنْزَلْناه فِي لَيْلَةٍ مُبارَكَةٍ ) * - . . . * ( شَهْرُ رَمَضانَ الَّذِي أُنْزِلَ فِيه الْقُرْآنُ ) * همه ظهورشان در انزال دفعى است ايضا آيه * ( كِتابٌ أُحْكِمَتْ آياتُه ثُمَّ فُصِّلَتْ ) * هكذا آيات * ( بَلْ هُوَ قُرْآنٌ مَجِيدٌ . فِي لَوْحٍ مَحْفُوظٍ ) * بروج . 21 و 22 . * ( إِنَّه لَقُرْآنٌ كَرِيمٌ فِي كِتابٍ مَكْنُونٍ . لا يَمَسُّه إِلَّا الْمُطَهَّرُونَ . ) *\r\n* ( تَنْزِيلٌ مِنْ رَبِّ الْعالَمِينَ ) * واقعة : 77 - 80 . ظاهر در يكپارچگى قرآناند .\r\nآيه * ( وَلَقَدْ جِئْناهُمْ بِكِتابٍ فَصَّلْناه عَلى عِلْمٍ . . . ) * اعراف : 52 . روشن مىكند كه تفصيل عارض بر كتاب است\r\n","description":"","footnote":"","page_name":" 49 ","page_number":49},
  {"content":"\r\nپس از آمدن كتاب راجع بنزول اوّل ، و تفصيل راجع بنزول دوّم مىباشد .\r\nايضا آيه * ( وَما كانَ هذَا الْقُرْآنُ أَنْ يُفْتَرى مِنْ دُونِ الله وَلكِنْ تَصْدِيقَ الَّذِي بَيْنَ يَدَيْه وَتَفْصِيلَ الْكِتابِ لا رَيْبَ فِيه مِنْ رَبِّ الْعالَمِينَ ) * يونس : 37 . اگر مراد از * ( « الْكِتابِ » ) * قرآن باشد .\r\nو نيز از آيه * ( وَلا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُه ) * طه : 114 .\r\nبه نظر ميايد كه قرآن قبلا در قلب آنحضرت بوده ولى خواندن و ابلاغ منوط بوحى دوم بوده است هكذا آيه * ( لا تُحَرِّكْ بِه لِسانَكَ لِتَعْجَلَ بِه . إِنَّ عَلَيْنا جَمْعَه وَقُرْآنَه . فَإِذا قَرَأْناه فَاتَّبِعْ قُرْآنَه . ثُمَّ إِنَّ عَلَيْنا بَيانَه ) * قيامة 16 - 19 .\r\nدلالت دارد بر اينكه آنحضرت قبلا قرآن را ميدانسته است ولى خدا فرمود عجله نكن اوّل بايد ما بخوانيم سپس تو مانند خواندن ما بخوانى .\r\nو اينكه مشركان در مقام اقتراح ميگفتند : * ( لَوْ لا نُزِّلَ عَلَيْه الْقُرْآنُ جُمْلَةً واحِدَةً ) * فرقان : 32 . * ( أَوْ تَرْقى فِي السَّماءِ وَلَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُه ) * اسراء : 93 . منظورشان اين بود كه قرآن به صورت كتاب مجلَّد نازل شود و آن غير از نزول دفعى بر قلب پاك آنحضرت است .\r\nامّا آيات * ( وَقُرْآناً فَرَقْناه لِتَقْرَأَه عَلَى النَّاسِ عَلى مُكْثٍ وَنَزَّلْناه تَنْزِيلًا ) * اسراء : 106 . * ( وَقالَ الَّذِينَ كَفَرُوا لَوْ لا نُزِّلَ عَلَيْه الْقُرْآنُ جُمْلَةً واحِدَةً كَذلِكَ لِنُثَبِّتَ بِه فُؤادَكَ وَرَتَّلْناه تَرْتِيلًا ) * فرقان : 32 . صريحشان در نزول تدريجى است .\r\n\r\n\r\n\r\nنسأ :\r\nتأخير انداختن . « نسأ الشّىء نسأ : أخّره » . « نسأ اللَّه أجله » يعنى خدا اجل او را بتأخير انداخت . راغب گويد : نسء تأخير در وقت است گويند : نسئت المرأة يعنى حيض زن بتأخير افتاد . بيع نسيه را از آن نسيئه گويند كه ثمن بتأخير انداخته مىشود .\r\n* ( إِنَّمَا النَّسِيءُ زِيادَةٌ فِي الْكُفْرِ يُضَلُّ بِه الَّذِينَ كَفَرُوا يُحِلُّونَه عاماً وَيُحَرِّمُونَه عاماً . . . ) * توبه : 37 . در اقرب الموارد گفته : نسىء اسم است بمعنى تأخير .\r\nعلى هذا مراد از آن در آيه معناى\r\n","description":"","footnote":"","page_name":" 50 ","page_number":50},
  {"content":"\r\nمصدرى است يعنى تأخير انداختن و اين موافق آنست كه از امام صادق عليه السّلام نقل شده آن را در آيه نسء ( بر وزن فلس ) خوانده‌اند و اگر بمعنى مفعول باشد يعنى تأخير انداخته شد چنان كه در صحاح گفته مراد ماه تأخير انداخته شده است .\r\nبهر حال عرب ماه‌هاى حرام را كه از شريعت ابراهيم عليه السّلام بود محترم دانسته و در آنها از جنگ و غارت دست بر ميداشتند ولى بر آنها سنگين بود كه سه ماه ذو القعده و ذو الحجة و محرّم را متوالى دست از غارت بردارند لذا گاهى محرّم را حلال دانسته بجاى آن ماه صفر را حرام ميدانستند پس از چند سال باز محرّم را حرام ميدانستند و اين تغيير را در ماه ذو الحجة اعلام ميكردند .\r\nآيه شريفه در ردّ اين بدعت نازل گرديد يعنى تأخير ماه حرام به ماه ديگر زياده روى در كفر است كفّار در اين عمل در اثر اضلال ديگران خود بگمراهى ميافتند كه آن را سالى حلال و سالى حرام ميكنند . بقولى مباشر اين عمل بعضى از بنى كنانه بودند و چون اين كار بموجب حكم شرك انجام ميگرفت لذا « زيادة فى الكفر » تعبير آمده است .\r\nمنسأته * ( فَلَمَّا قَضَيْنا عَلَيْه الْمَوْتَ ما دَلَّهُمْ عَلى مَوْتِه إِلَّا دَابَّةُ الأَرْضِ تَأْكُلُ مِنْسَأَتَه . . . ) * سباء : 14 . منسأة بمعنى عصا است علت اين تسميه آنست كه با عصا چيزى بكنار مياندازند كه نوعى تأخير است يعنى چون مرگ را بر سليمان آورديم ، مردم را بمرگ او دلالت نكرد مگر موريانه كه عصايش را مىخورد . اين لفظ و « نسىء » هر دو فقط يك بار در قرآن مجيد آمده است .\r\n\r\n\r\n\r\nنسب :\r\n* ( وَهُوَ الَّذِي خَلَقَ مِنَ الْماءِ بَشَراً فَجَعَلَه نَسَباً وَصِهْراً ) * فرقان : 54 .\r\nنسب و نسبت اشتراكى است از طرف يكى از والدين نسب طولى مثل اشتراك از حيث پدران و فرزندان و نسب عرضى مانند نسبى كه ميان عمو زادگان و برادرزادگان است ( مفردات - اقرب )\r\n","description":"","footnote":"","page_name":" 51 ","page_number":51},
  {"content":"\r\nدر مجمع گفته نسب راجع بولادت نزديك است در قاموس گويد : « النّسب و النّسبة : القرابة » مراد از نسب در آيه مرد و از صهر زن است چنان كه در « صهر » گذشت يعنى : خدا اوست كه از آب بشر آفريد و او را دو قسم صاحب نسب ( مذكَّر و صاحب اختلاط ( مؤنّث ) قرار داد .\r\n* ( وَجَعَلُوا بَيْنَه وَبَيْنَ الْجِنَّةِ نَسَباً ) * صافّات : 158 . ميان خدا و جنّ نسبت و قرابتى قرار دادند در « بنت » مشروحا گفته‌ايم كه ظاهرا مراد آنست مشركان جنّ را پسران خدا ميدانستند .\r\n* ( فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَلا يَتَساءَلُونَ ) * مؤمنون :\r\n101 . چون نفخ صور شود در آن روز قرابتها ميان مردم نيست و از هم سؤال نميكنند . ناگفته نماند : روز قيامت همه مردمان در عرض هم از خاك خواهند روئيد لذا در خلقت قيامت نسب و قرابتى وجود ندارد من و پدر من هر دو در عرض هم از خاك روئيده‌ايم ديگر پدر و پسر معنى ندارد ولى چنان كه در « قيامت » بررسى كرده‌ايم روز قيامت مردم يكديگر را خواهند شناخت .\r\nآيه در مرتبه دوّم مفيد آنست كه يارى و همكاريهاى نسبى كه در دنيا ميان مردم حكمفرماست در آخرت وجود ندارد و حساب همه روى عمل خويش است و طورى حساب نسب در آخرت بىفائده است كه در باره آن از يكديگر سؤالى نميكنند ظاهرا تقدير آيه « وَلا يَتَساءَلُونَ عَنِ الانْسابِ » است .\r\nدر بسيارى از روايات اهل سنت هست كه رسول خدا صلَّى اللَّه عليه و آله فرموده :\r\n« كلّ حسب و نسب منقطع يوم القيامة الَّا حسبى و نسبى » در مجمع آن را بلفظ « قال النّبىّ » نقل كرده است به نظر نگارنده آيه شريفه از تخصيص ابا دارد شايد مراد از روايت نسبت عملى و ايمان است كه ابدى است الميزان آن را چنين توجيه كرده كه : شايد از آثار نسب آن جناب آنست كه ذرّيّه اش موفّق به عمل صالح ميشوند كه در آخرت به حال آنها نافع باشد .\r\n","description":"","footnote":"","page_name":" 52 ","page_number":52},
  {"content":"\r\nاگر اين را قبول كنيم بايد گفت : باز با امثال جعفر كذّابها تخصيص يافته است .\r\n\r\n\r\n\r\nنسخ :\r\nزايل كردن . از بين بردن « نسخ الشّىء : ازاله » در قاموس ازاله و ابطال و تغيير و در صحاح ازاله و تغيير گفته است . مثل * ( فَيَنْسَخُ الله ما يُلْقِي الشَّيْطانُ ثُمَّ يُحْكِمُ الله آياتِه ) * حج : 52 .\r\nيعنى : خدا آنچه را كه شيطان ( از فتنه ) القا كرده از بين ميبرد و آيات خويش را محكم مىكند معنى آيه در « منى » گذشت .\r\nدر مجمع فرموده : نسخ در لغت آنست كه چيزى را ابطال كرده و چيز ديگرى در جاى آن قرار دهيم و اصل آن عوض گرفتن چيزى است در جاى ديگرى . عبارت راغب نظير مجمع است كه گفته : « النّسخ ازالة شىء بشىء يتعقّبه » .\r\nبه نظر نگارنده معناى اوّلى همان ازاله است و اين قيود بعد از رواج نسخ در احكام اضافه شده كه نسخ حكم جانشين كردن حكمى در جاى حكمى است .\r\nدر المنار گويد : امامان لغت گفته‌اند : نسخ در اصل بمعنى نقل است خواه نقل بذاته باشد مثل « نسخت الشّمس الظَّلّ » يعنى آفتاب سايه را از محلَّى بمحلَّى نقل كرد و يا نقل صورت باشد مثل « نسخت الكتاب » يعنى صورت آن را بكتاب ديگرى نقل كردم .\r\nدر اقرب الموارد گويد : اصل آن بمعنى نقل است . اين معنى مخالف با ازاله نيست كه اختيار كرديم بلكه از لوازم آن مىباشد . نسخ چنان كه گفته شد در نسخه بردارى و اثبات مثل نيز به كار رود گوئى نسخه برداشتن نوعى ازاله است نسبت بنسخه اوّل و نقل آن است بجاى ديگر . از اين است كه در مفردات و اقرب گفته :\r\n« نسخ الكتاب : نقل صورته المجرّدة الى كتاب آخر » * ( هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ ) * جاثيه : 29 . اين كتاب ( نامه عمل ) ما است كه بر شما به حق سخن ميگويد ما از آنچه ميكرديد نسخه\r\n","description":"","footnote":"","page_name":" 53 ","page_number":53},
  {"content":"\r\nبرميداشتيم ، از اين آيه روشن مىشود كه نوشتن اعمال به صورت ضبط صوت و پرده سينما است و صرف نوشتن اينكه فلانى دو ركعت نماز خواند ، نسخه بردارى نيست .\r\nنسخه * ( وَلَمَّا سَكَتَ عَنْ مُوسَى الْغَضَبُ أَخَذَ الأَلْواحَ وَفِي نُسْخَتِها هُدىً وَرَحْمَةٌ . . . ) * اعراف : 154 . نسخه بتصريح اقرب الموارد هم بكتاب منقول و هم منقول منه اطلاق مىشود ولى ظاهرا آن در آيه بمعنى نوشته است و اين شايد از آن باشد كه از لوح محفوظ و از عالم غيب بالواح انتقال يافته بود يعنى : چون غضب موسى فرو نشست الواح را گرفته و در نوشته آنها هدايت و رحمت بود .\r\n* ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها أَ لَمْ تَعْلَمْ أَنَّ الله عَلى كُلِّ شَيْءٍ قَدِيرٌ ) * بقره : 106 . اين آيه نظير آيه ذيل است * ( وَإِذا بَدَّلْنا آيَةً مَكانَ آيَةٍ وَالله أَعْلَمُ بِما يُنَزِّلُ قالُوا إِنَّما أَنْتَ مُفْتَرٍ بَلْ أَكْثَرُهُمْ لا يَعْلَمُونَ ) * نحل : 101 .\r\n« ما » در آيه اوّل در مقام ان شرطيّه است يعنى : اگر آيه‌اى را نسخ كنيم يا از يادتان ببريم بهتر از آن يا نظير آن را مياوريم آيا نميدانى كه خداوند بهر چيز توانا است .\r\nبه نظر ميايد : اين آيه و آيه ما بعدش در سوره بقره ، با ما قبل و ما بعد ارتباط ندارد و مطلب مستقلَّى است و بقرينه * ( « نُنْسِها » ) * روشن مىشود كه مراد از نسخ فقط نسخ حكم است ولى تلاوت آيه خواهد ماند ، امّا * ( « نُنْسِها » ) * ( از باب افعال ) آنست كه خدا آيه‌اى را از ياد پيغمبر ببرد و آن از بين رفتن حكم آيه و خود آيه است : و آن با * ( سَنُقْرِئُكَ فَلا تَنْسى ) * اعلى 6 . مخالف نيست زيرا اين آيه نسيان را نفى مىكند نه انساء را بعبارت ديگر بعد از آيه فوق در اثر تأييد خداوند ديگر آنحضرت هيچ آيه را فراموش نميكرد امّا اين مخالف با آن نيست كه خدا بخواهد آيه‌اى را لمصلحة از ياد آنحضرت ببرد ، فقط صحبت اينجاست كه آيا انساء واقع شده يا نه ؟\r\nبقولى انساء بايد قبل از تبليغ آيه باشد . لذا محذورى از مصداق داشتن آن نيست\r\n","description":"","footnote":"","page_name":" 54 ","page_number":54},
  {"content":"\r\nدر اين صورت بايد ديد وحى اوّلى و انساء ثانوى چه حكمت داشته است .\r\n* ( نَأْتِ بِخَيْرٍ مِنْها أَوْ مِثْلِها ) * صريح است در اينكه آيه و حكم بعدى پر مصلحتتر از حكم اولى و يا مثل آن خواهد بود يعنى حكم بعدى فقط در حفظ مصلحت مانند اوّلى است و گر نه از حيث زمان ، اوّلى نميتواند در جاى دوّمى واقع شود ، تنها از حيث قيام بمصلحت نظير هماند و الَّا آمدن دوّمى لغو خواهد بود .\r\n\r\nآيات منسوخه\r\nنسخ حكم آنست كه مصلحت حكم محدود به زمان باشد و با سر آمدن زمان مصلحت از بين رفته و منسوخ مىشود و حكم ديگرى جاى آن را ميگيرد .\r\nابو بكر نحاس در كتاب « الناسخ و المنسوخ » صد و سى و هشت آيه شمرده كه بادّعاى او اين 138 . آيه نسخ شده‌اند . ولى قائل بنسخ در آن امثال قتاده ، عطا ، عكرمه و غيره هستند كه اعتنائى بسخن آنها نيست و در « قرء - قرآن » تحت عنوان « دقت » حال آنها را بررسى كرديم و هيچ يك صحابى نبوده و زمان وحى را درك نكرده‌اند و پاى ابن عباس نيز در نسخ اين آيات در ميان است و در همان فصل گفته‌ايم كه او سه سال قبل از هجرت متولد شد و سيزده ساله بود كه رسول خدا صلَّى اللَّه عليه و آله رحلت فرمود : يك پسر 13 ساله چقدر معلومات ميتواند اخذ كند ؟ و اگر گوئيم كه از على بن ابى طالب اخذ كرده است ، آرى ابن عباس از آنحضرت چيزهاى بسيار آموخته ولى فرزندان آنحضرت كه امامان اطهار عليهم السّلام هستند بايد اين گفته ها را تصديق كنند .\r\nبعقيده بعضى از محققين : در قرآن مجيد آيه منسوخى يافته نيست و آن محققين فقط بامكان نسخ قائلاند نه بوقوع آن ولى شايد اين سخن اغراق باشد .\r\nاز آياتيكه بطور يقين منسوخ دانسته‌اند آيه 12 از سوره مجادله يعنى صدقه دادن قبل از خلوت با رسول صلَّى اللَّه عليه و آله است * ( يا أَيُّهَا الَّذِينَ آمَنُوا إِذا ) *\r\n","description":"","footnote":"","page_name":" 55 ","page_number":55},
  {"content":"\r\n* ( ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَأَطْهَرُ ) * .\r\nكه آيه 13 همين سوره آن را نسخ كرد :\r\n* ( أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَتابَ الله عَلَيْكُمْ فَأَقِيمُوا الصَّلاةَ . . ) * در باره هر دو در « نجوى » مشروحا سخن گفتيم .\r\nعلَّامه خوئى در البيان سى و شش آيه نقل نموده و نسخ همه را جز آيه فوق نفى كرده است .\r\n\r\n\r\n\r\nنسر :\r\n* ( وَلا تَذَرُنَّ وَدًّا وَلا سُواعاً وَلا يَغُوثَ وَيَعُوقَ وَنَسْراً ) * نوح : 23 .\r\nما قبل و ما بعد اين آيه نقل قول نوح عليه السّلام است على هذا هر پنج صنم مذكور در آيه ، بتهاى قوم نوح است .\r\nولى از « الاصنام » ابن كلبى بدست ميايد كه بتى بنام « نسر » در زمان رسول خدا صلَّى اللَّه عليه و آله وجود داشته كه بدستور آنحضرت منهدم شده است ، در همان كتاب ص 59 . مينويسد : بت نسر در موضعى از مملكت سباء قرار داشت موسوم به بلخع قوم حمير و آنان كه در حوالى آنها بودند نسر را پرستش ميكردند تا آنگاه كه ذو نواس آنها را بدين يهود آورد ، از آن پس نيز آن بت مورد پرستش بود تا حضرت رسول صلَّى اللَّه عليه و آله مبعوث گرديد و بهدم آن فرمان داد ، ولى مراد از آيه فوق آن بت نيست .\r\n\r\n\r\n\r\nنسف :\r\nكندن . پراكندن . « نسف الرّيح التّراب : فرّقه و ذرّه » باد خاك را پراكند . « نسف البناء نسفا : قلعه من اصله » .\r\n* ( لَنُحَرِّقَنَّه ثُمَّ لَنَنْسِفَنَّه فِي الْيَمِّ نَسْفاً ) * طه : 97 . آن را ريز ريز كرده سپس بطور كامل در دريا مىپراكنيم .\r\n* ( وَيَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً ) * طه : 105 . * ( وَإِذَا الْجِبالُ نُسِفَتْ ) * مرسلات : 10 . آيات در باره ريز ريز و پراكنده شدن كوهها در قيامت است كه در « جبل » بطور مشروح گفته‌ايم .\r\n\r\n\r\n\r\nنسك :\r\n( بر وزن قفل و عنق ) بمعنى عبادت و ناسك بمعنى عابد است . * ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ الْعالَمِينَ ) * انعام : 162 . بگو :\r\n","description":"","footnote":"","page_name":" 56 ","page_number":56},
  {"content":"\r\nنمازم و مطلق عبادتم و زندگيم و مرگم براى خداى ربّ العالمين است ، گفته‌اند جدا شمردن نماز از مطلق ، براى اهميّت آن است . بعضى نسك را ذبيحه معنى كرده‌اند .\r\n* ( فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ . . . ) * بقره : 196 .\r\nبنا بر روايت اهل بيت عليهم السّلام مراد از صيام سه روز ، روزه و از صدقه اطعام شش نفر مسكين و از نسك يك گوسفند قربانى است على هذا بهتر است « نسك » در آيه بمعنى عبادت باشد كه يكى از مصاديق عبادت قربانى كردن در راه خداست .\r\nدر مجمع ذيل اين آيه نسك را عبادت و نيز جمع نسكه بمعنى ذبيحه فرموده است در قاموس پس از آنكه آن را عبادت معنى كرده گويد : نسك و نسك بمعنى ذبيحه است به نظر نگارنده :\r\nنسك در آيه خواه بمعنى ذبيحه باشد چنان كه از قاموس نقل شد و خواه بمعنى عبادت در هر دو صورت مفرد است نه جمع .\r\nآيه راجع به حكم كسى است كه در اثر مرض يا ناراحتى سرش پيش از قربانى سر ميتراشد كه در آنصورت در كفّاره دادن يكى از سه چيز مخيّر است .\r\nمنسك ( بر وزن معبد ) هم مصدر ميمى آيد بمعنى عبادت و هم اسم مكان و زمان چنان كه در مصباح تصريح شده ، جمع آن مناسك است . * ( لِكُلِّ أُمَّةٍ جَعَلْنا مَنْسَكاً هُمْ ناسِكُوه فَلا يُنازِعُنَّكَ فِي الأَمْرِ وَادْعُ إِلى رَبِّكَ إِنَّكَ لَعَلى هُدىً مُسْتَقِيمٍ ) * حج : 67 . براى هر امّت عبادتى است كه بدان عابداند و عمل ميكنند پس در باره عمليكه تو ميآورى منازعه نكنند . . . ظاهرا در باره اعمال و عباداتيكه آنحضرت مياورد منازعه كرده و ميگفتند : اين گونه عبادات در اديان گذشته سابقه ندارد آيه در جواب ميگويد : براى هر امّت عبادت بخصوصى است امّت اسلامى نيز عبادت بخصوصى دارد ، على هذا\r\n","description":"","footnote":"","page_name":" 57 ","page_number":57},
  {"content":"\r\nمنسك در آيه مصدر و مراد از « امة » امّتهاى گذشته است كه صاحب اديان آسمانى بوده‌اند نه امّتهاى مشركان .\r\n* ( وَلِكُلِّ أُمَّةٍ جَعَلْنا مَنْسَكاً لِيَذْكُرُوا اسْمَ الله عَلى ما رَزَقَهُمْ مِنْ بَهِيمَةِ الأَنْعامِ . . . ) * حج : 34 . در اين آيه نيز ظاهرا منسك بمعنى عبادت است ولى عبادت قربانى و تضحيه يعنى براى هر امّتى از امم گذشته عبادتى از قربانى قرار داديم تا نام خدا را بر چهارپايان كه قربانى ميكنند ياد نمايند و شما اولين امّت نيستيد كه قربانى بر آنها تشريع شده است .\r\nمناسك * ( فَإِذا قَضَيْتُمْ مَناسِكَكُمْ فَاذْكُرُوا الله ) * : بقره : 200 . مناسك بمعنى عبادتهاى حجّ است * ( وَأَرِنا مَناسِكَنا وَتُبْ عَلَيْنا إِنَّكَ أَنْتَ التَّوَّابُ الرَّحِيمُ ) * بقره : 128 . * ( « أَرِنا » ) * را در آيه تعليم معنى كرده‌اند يعنى عبادتهاى ما را بما تعليم كن و شايد مرا از آن بصيرت باشد يعنى ما را در عبادتهامان بصيرت و بينائى بده بعضى مناسك را مواضع اعمال حجّ دانسته‌اند .\r\nدر خاتمه ناگفته نماند : كه در مفردات و المنار تصريح شده كه نسك در اعمال حجّ غلبه پيدا كرده و مخصوص آن شده است .\r\n\r\n\r\n\r\nنسل :\r\nانفصال از شىء . « نسل الوبر عن البعير و القميص عن الانسان » كرك از شتر و پيراهن از انسان منفصل شد ، فرزند را از آن نسل گويند كه از انسان منفصل مىشود ( راغب ) طبرسى نسول را در اصل بمعنى خروج گفته ، مردم نسل آدماند كه از پشت او خارج شده‌اند * ( ثُمَّ جَعَلَ نَسْلَه مِنْ سُلالَةٍ مِنْ ماءٍ مَهِينٍ ) * سجده : 8 .\r\n* ( وَإِذا تَوَلَّى سَعى فِي الأَرْضِ لِيُفْسِدَ فِيها وَيُهْلِكَ الْحَرْثَ وَالنَّسْلَ . . . ) * بقره :\r\n205 . مراد از نسل ظاهرا انسان است يعنى چون ولايت امر را بدست گيرد براى افساد در زمين تلاش مىكند كه كشت و انسان را هلاك و فنا گرداند .\r\nدر تفسير عياشى از امام ابو الحسن عليه السّلام نقل شده : « النّسل هم الذّريّة و الحرث الزّرع » .\r\n* ( وَنُفِخَ فِي الصُّورِ فَإِذا هُمْ مِنَ ) *\r\n","description":"","footnote":"","page_name":" 58 ","page_number":58},
  {"content":"\r\n* ( الأَجْداثِ إِلى رَبِّهِمْ يَنْسِلُونَ ) * يس : 51 .\r\nگويند : « نسل الماشى فى مشيه : اسرع » يعنى راه رو در راه رفتن سرعت كرد * ( « يَنْسِلُونَ » ) * را در آيه بسرعت خارج شدن گفته‌اند يعنى چون در صور دميده شد ناگاه آنها بسرعت از قبرها بسوى پروردگارشان خارج ميشوند نظير * ( يَوْمَ يَخْرُجُونَ مِنَ الأَجْداثِ سِراعاً . . . ) * معارج : 43 . لفظ سراعا نشان ميدهد كه در * ( « يَنْسِلُونَ » ) * سرعت ملحوظ است .\r\nايضا * ( وَهُمْ مِنْ كُلِّ حَدَبٍ يَنْسِلُونَ ) * انبياء : 96 .\r\n\r\n\r\n\r\nنساء :\r\nزنان . همچنين است نسوة و نسوان ، ولى نسوان در قرآن مجيد نيامده است در مفردات و غيره آمده : نسوه و نساء و نسوان جمع مرئة است از غير لفظش مثل قوم در جمع مرء . در مجمع ذيل * ( يَسْتَحْيُونَ نِساءَكُمْ ) * بقره : 49 . گفته : جايز است نساء بزنان و دختر بچه ها اطلاق شود مثل ابناء . على هذا در باره قتل پسران بنى اسرائيل بدست فرعونيان كه لفظ نساء آمده مراد از آن دختر بچّه ها است و بقول بعضى اين اطلاق باعتبار ما يؤل است .\r\nناگفته نماند : لفظ نسوة بيشتر از دو بار در قرآن مجيد به كار نرفته * ( وَقالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها عَنْ نَفْسِه ) * - . . . * ( ما بالُ النِّسْوَةِ اللَّاتِي قَطَّعْنَ أَيْدِيَهُنَّ ) * يوسف : 30 - 50 .\r\n\r\nنساء النبى صلَّى اللَّه عليه و آله\r\nدر باره زنان حضرت رسول صلَّى اللَّه عليه و آله خطابات و احكام ويژه‌اى در قرآن مجيد آمده است كه ذيلا بررسى مىشود :\r\n1 - * ( يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ وَكانَ ذلِكَ عَلَى الله يَسِيراً . وَمَنْ يَقْنُتْ مِنْكُنَّ لِلَّه وَرَسُولِه وَتَعْمَلْ صالِحاً نُؤْتِها أَجْرَها مَرَّتَيْنِ وَأَعْتَدْنا لَها رِزْقاً كَرِيماً ) * احزاب : 30 و 31 . بمضمون اين دو آيه اگر زنان آنحضرت كار قبيح آشكارى كنند دو برابر عذاب خواهند ديد و اگر كار نيك انجام دهند دو برابر پاداش خواهند برد . ظاهرا مضاعف بودن عذاب و اجر در اثر\r\n","description":"","footnote":"","page_name":" 59 ","page_number":59},
  {"content":"\r\nتسبيب است زن پيغمبر اگر كار بدى را آشكارا كند هم كار بد كرده و هم از شأن پيغمبر در نظر مردم كاسته است لذا در مقابل هر يك عذاب مىبيند و اگر كار نيك انجام دهد بر شأن و موقعيّت پيغمبر افزوده است اين دو اعتبار در باره زنان ديگر نيست .\r\n2 - * ( يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِه مَرَضٌ وَقُلْنَ قَوْلًا مَعْرُوفاً ) * احزاب : 32 . ظاهرا در اينجا نيز * ( لَسْتُنَّ كَأَحَدٍ مِنَ النِّساءِ ) * راجع به تسبيب است يعنى اگر تقوى كنيد مانند زنان ديگر نيستند كه تقواى شما باعث تحكيم موقعيّت پيامبر و سبب تضاعف اجر شما است ولى * ( فَلا تَخْضَعْنَ بِالْقَوْلِ ) * شامل زنان ديگر نيز هست .\r\n3 - * ( وَقَرْنَ فِي بُيُوتِكُنَّ وَلا تَبَرَّجْنَ تَبَرُّجَ الْجاهِلِيَّةِ الأُولى ) * احزاب : 33 .\r\nراجع به اين آيه در « قرر » مشروحا از دو جهت بحث كرده‌ايم رجوع شود .\r\n4 - بعد از آيه * ( وَقَرْنَ فِي بُيُوتِكُنَّ ) * در يك آيه براى عموم نيكوكاران اعمّ از زنان و مردان وعده مغفرت و بهشت آمده است كه * ( إِنَّ الْمُسْلِمِينَ وَالْمُسْلِماتِ وَالْمُؤْمِنِينَ وَالْمُؤْمِناتِ وَالْقانِتِينَ وَالْقانِتاتِ ) * . . . * ( أَعَدَّ الله لَهُمْ مَغْفِرَةً وَأَجْراً عَظِيماً ) * احزاب : 35 .\r\nبه نظر ميايد كه آمدن اين آيه بعد از خطابات ويژه زنان آنحضرت براى آنست كه تبعيض در ميان زنان و مردان از حيث نيكوكارى به نظر نيايد بعبارت ديگر همه نيكوكاران اعمّ از زنان و مردان مورد رضايت خداوندىاند النهايه در زنان آنحضرت اين تسبيب بوجود آمده است .\r\n\r\nنكاح زنان آنحضرت\r\n* ( وَما كانَ لَكُمْ أَنْ تُؤْذُوا رَسُولَ الله وَلا أَنْ تَنْكِحُوا أَزْواجَه مِنْ بَعْدِه أَبَداً إِنَّ ذلِكُمْ كانَ عِنْدَ الله عَظِيماً ) * احزاب :\r\n53 . بموجب اين آيه نميشود زنان آنحضرت را بعد از وفاتش تزويج كرد ، در « امّ » تحت عنوان امّهات مؤمنين در باره اين آيه مفصّلا صحبت شد و گفتيم : بنقلى علَّت نزول اين\r\n","description":"","footnote":"","page_name":" 60 ","page_number":60},
  {"content":"\r\nآيه قول طلحه بود كه بعد از نزول آيه حجاب از او سر زد و نيز گفتيم كه :\r\nعلت نزول اين حكم بعيد است فقط قول طلحه باشد بلكه علت ديگرى بايد داشته باشد جمله * ( إِنَّ ذلِكُمْ كانَ عِنْدَ الله عَظِيماً ) * ميگويد : اين احترامى است نسبت بآنحضرت كه لازم است مسلمانان مرعى دارند و به حكم * ( النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَأَزْواجُه أُمَّهاتُهُمْ ) * احزاب : 6 . زنان آنحضرت نازل بمنزله مادرانند در اين صورت تزويج زنان آن بزرگوار لغو اين مقام و كاهش حرمت آن جان عزيز است .\r\nو از قيد * ( مِنْ بَعْدِه ) * ميتوان استفاده ديگرى كرد و آن اينكه : اگر بعد از آنحضرت تزويج زنانش جايز بود سردمداران روز آن را مورد اغراض سياسى قرار داده و در تزويج زنان آن بزرگوار مسابقه ميگذاشتند و هر كه يكى از آنها را تزويج كرده بود بعنوان اينكه زن پيغمبر همسر او است مدّعى مقام و حكومت ميشد و اين كار جز اختلاف امّت و هتك حرمت آنحضرت ثمرى نداشت .\r\nاگر گويند : اين حكم بر خلاف طبع غريزى است زنيكه مدتى همسر آنحضرت شده چرا تا آخر عمر بعد از آنحضرت از اين حق خدادادى محروم شود ؟ ! گوئيم : يا بايد خدا را قبول كنيم يا خرما را ، اين يك مطلب حساب شده است زنان آن بزرگوار چون مقام امّ المؤمنين بودن را اختيار كردند لازم بود محدوديّتهاى آن را نيز قبول كنند در دنيا هر مقامى توأم با محدوديّت است زنان آنحضرت ميتوانستند به حكم * ( إِنْ كُنْتُنَّ تُرِدْنَ الْحَياةَ الدُّنْيا وَزِينَتَها فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا ) * احزاب : 28 . از آنحضرت طلاق گرفته و جدا شده به حكم يك زن عادى زندگى كنند ولى در صورت اختيار خدا و رسول و امّ المؤمنين بودن لازم بود كه محدوديّت آن را نيز قبول كنند * ( وَإِنْ كُنْتُنَّ تُرِدْنَ الله وَرَسُولَه وَالدَّارَ الآخِرَةَ فَإِنَّ الله أَعَدَّ لِلْمُحْسِناتِ ) *\r\n","description":"","footnote":"","page_name":" 61 ","page_number":61},
  {"content":"\r\n* ( مِنْكُنَّ أَجْراً عَظِيماً ) * احزاب : 29 .\r\n\r\n\r\n\r\nنسى :\r\nنسى و نسيان هم بمعنى فراموش كردن آيد و هم بمعنى اهمال و بىاعتنائى . فيومى در مصباح ميگويد : نسيان مشترك است ميان دو معنى يكى ترك از روى غفلت و ديگرى ترك از روى عمد * ( وَلا تَنْسَوُا الْفَضْلَ بَيْنَكُمْ . . . ) * بقره : 237 يعنى قصد ترك و اهمال نكنيد .\r\nراغب گويد : نسيان آنست كه انسان محفوظ در ذهن خود را از ياد برد بواسطه ضعف قلب يا غفلت و يا از روى قصد تا از قلب او محذوف شود و از يادش برود . . . هر نسيانيكه خداوند ذمّ كرده نسيانى است كه اصل آن از روى تعمد بوده ( و بى اعتنائى كرده تا از ياد رفته است ) . . .\r\nنسى ( بر وزن فلس ) در عرف نام چيزى است كه به آن كم اعتنا ميكنند .\r\nقرآن كريم بهر دو معنى ناظر است آياتى از قبيل * ( فَلَمَّا بَلَغا مَجْمَعَ بَيْنِهِما نَسِيا حُوتَهُما . . . ) * كهف : 61 . * ( قالَ لا تُؤاخِذْنِي بِما نَسِيتُ ) * كهف : 73 .\r\n* ( سَنُقْرِئُكَ فَلا تَنْسى ) * اعلى : 6 . در باره نسيان و فراموش كردن متعارف است .\r\nو آيات ديگر در نسيان از روى بىاعتنائى و اهمال مثل . * ( فَلَمَّا نَسُوا ما ذُكِّرُوا بِه فَتَحْنا عَلَيْهِمْ أَبْوابَ كُلِّ شَيْءٍ ) * انعام : 44 . چون ترك كردند و بىاعتنا شدند به آنچه تذكر داده بوديم در هر شىء را به روى آنان گشوديم .\r\n* ( كَذلِكَ أَتَتْكَ آياتُنا فَنَسِيتَها ) * طه :\r\n126 . همانطور آيات ما بر تو آمد پس از روى بىاعتنائى آنها را از ياد بردى ، اينك نظرى به چند آيه :\r\n1 - * ( وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً ) * طه : 115 .\r\nظاهرا مراد نسيان عهد است رجوع شود به « عزم » و « عهد » بآدم راجع به نخوردن از شجره يا گوش ندادن به حرف شيطان ، توصيه كرديم ولى آن را از ياد برد و در او تصميمى نيافتيم .\r\n2 - * ( فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا ) * اعراف : 51 . امروز به آنها اعتنا نميكنيم چنان كه بملاقات اين\r\n","description":"","footnote":"","page_name":" 62 ","page_number":62},
  {"content":"\r\nروز بوقت ابلاغ پيامبران ، اعتنا نكردند .\r\n3 - * ( وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ ) * حشر : 19 . نباشيد مانند آنان كه خدا را از روى بىاعتنائى فراموش كردند و خدا خودشان را از ياد خودشان برد حرف فاء در * ( « فَأَنْساهُمْ » ) * نشان ميدهد كه نتيجه فراموش كردن خويش است .\r\n4 - * ( رَبَّنا لا تُؤاخِذْنا إِنْ نَسِينا أَوْ أَخْطَأْنا ) * بقره : 286 . روشن است كه مراد نسيان و خطاى مسئول است كه هر دو از روى بىاعتنائى بدستور خدا انجام گرفته است رجوع شود به « خطأ » .\r\n5 - * ( سَنُقْرِئُكَ فَلا تَنْسى ) * اعلى : 6 .\r\nاقراء بمعنى خوانا كردن است « اقَرَأَه :\r\nجَعَلَه يَقْرَءُ » در مجمع فرموده : اقراء آنست كه شخص را وادار بقرائت كنى تا گوش داده اشتباهش را بر طرف نمائى . ولى در آيه ظاهرا معنى اوّل مراد است يعنى : ما تو را خوانا ميكنيم در نتيجه فراموش نميكنى مراد از آن تمكين رسول اللَّه صلَّى اللَّه عليه و آله از حفظ قرآن است كه اصلا آن را فراموش ننمايد ، اين آيه مفيد آنست كه آنحضرت بمدد خدا راجع بآيات ابدا فراموشى نداشت .\r\n6 - * ( وَما كانَ رَبُّكَ نَسِيًّا مريم :\r\n64 . نسىّ بمعنى فراموشكار است يعنى خداى تو فراموشكار نبوده است .\r\n7 - * ( يا لَيْتَنِي مِتُّ قَبْلَ هذا وَكُنْتُ نَسْياً مَنْسِيًّا ) * مريم : 23 . « نسى » را در آيه بفتح و كسر نون خوانده‌اند و آن شىء حقير و غير قابل اعتنا است كه بفراموشى زده شود يعنى : ايكاش پيش از اين ميمردم و چيز نامعتنى به و فراموش شده بودم .\r\n\r\n\r\n\r\nنشأ :\r\nپديد آمدن . در مصباح گفته :\r\n« نشأ الشىء نشأ : حدث و تجدّد » صحاح و قاموس و اقرب مثل مصباح آن را لازم گفته‌اند ولى راغب آن را مثل انشاء پديد آوردن توأم با تربيت گفته است . تربيت شدن و تربيت كردن بلند شدن و بلند كردن نيز كه\r\n","description":"","footnote":"","page_name":" 63 ","page_number":63},
  {"content":"\r\nدر معنى نشأ و انشاء گفته‌اند ، نوعى پديد آمدن و پديد آوردن است ، آفريدن نيز پديد آوردن مىباشد .\r\n* ( وَهُوَ الَّذِي أَنْشَأَ لَكُمُ السَّمْعَ وَالأَبْصارَ وَالأَفْئِدَةَ ) * مؤمنون : 78 .\r\nاوست كه براى شما گوشها ، چشمها و قلبها پديد آورد و آفريد . * ( وَأَنْشَأْنا بَعْدَها قَوْماً آخَرِينَ ) * انبياء : 11 . بعد از آنها قوم ديگرى پديد آورديم .\r\nنشأة : چنان كه در مصباح و صحاح گفته اسم مصدر است بمعنى پديد آمده و خلق شده . * ( ثُمَّ الله يُنْشِئُ النَّشْأَةَ الآخِرَةَ ) * عنكبوت : 20 . سپس خدا خلقت ديگر را پديد ميآورد منظور قيامت است * ( وَلَقَدْ عَلِمْتُمُ النَّشْأَةَ الأُولى فَلَوْ لا تَذَكَّرُونَ ) * واقعة : 62 . حقّا كه خلقت اوّلى ( خلقت در دنيا ) را دانسته‌ايد چرا متذكَّر نميشويد .\r\nناشئة : ممكن است مصدر باشد مثل عاقبة و عافية و ممكن است اسم فاعل باشد كه ناشىء بمعنى حادث و پديد آمده است . * ( إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا ) * مزمّل : 6 . مراد از * ( « ناشِئَةَ اللَّيْلِ » ) * عبادتى است كه در شب پديد آمده و واقع شده يعنى عبادت شب محكمتر است در ثبات قدم و در صفاء نفس و بندگى حق و قويترين قول است در حضور قلب ، اين آيه تعليل آيات قبلى است كه فرموده :\r\n* ( قُمِ اللَّيْلَ إِلَّا قَلِيلًا ) * . . . * ( وَرَتِّلِ الْقُرْآنَ تَرْتِيلًا ) * احتمال داده‌اند كه ناشئة الليل اضافه ، صفت بر موصوف و مراد از ناشئة ، ليل باشد يعنى : شب پديد آمده محكمتر است از براى . . .\r\n* ( أَ وَمَنْ يُنَشَّؤُا فِي الْحِلْيَةِ وَهُوَ فِي الْخِصامِ غَيْرُ مُبِينٍ ) * زخرف : 18 .\r\nيا اختيار كرده آنكه را كه در زينت تربيت مىشود و در مخاصمه بيانش روشن نيست رجوع شود به « خصم » .\r\n* ( وَلَه الْجَوارِ الْمُنْشَآتُ فِي الْبَحْرِ كَالأَعْلامِ ) * رحمن : 24 . براى خداست جارى شوندگان كه در دريا پديد آمده‌اند و مانند مرزها محسوس و آشكاراند . در « بحر » مشروحا توضيح داديم كه اين آيه با نهرهاى دريائى تطبيق مىشود .\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n\r\nنشر :\r\nنشر در اصل بمعنى گستردن و گسترده شدن است لازم و متعدّى به كار رود « نشر الثّوب و الكتاب نشرا :\r\nبسطه » لازم و متعدّى بودن آن در مصباح و اقرب مذكور است . * ( وَإِذَا الصُّحُفُ نُشِرَتْ ) * تكوير : 10 . آنگاه كه نامه ها گسترده و باز شوند . * ( وَكِتابٍ مَسْطُورٍ . ) *\r\n* ( فِي رَقٍّ مَنْشُورٍ ) * طور : 2 و 3 . قسم بكتاب نوشته شده در پوستى گسترده .\r\n* ( وَالنَّاشِراتِ نَشْراً ) * مرسلات : 3 . قسم ببادهاى گسترنده كه ابر را به طرز مخصوصى ميگسترند .\r\nنشر و انشار بمعنى زنده كردن آمده « نشر اللَّه الموتى و انشرهم : احياهم » به نظر ميآيد اين از آنجهت است كه زنده شدن يكنوع گسترده شدن است ذرّات بدن در اثر حركت و جنبش رشد كرده و گسترده شده بدن را تشكيل ميدهند . * ( ثُمَّ إِذا شاءَ أَنْشَرَه ) * عبس :\r\n22 . سپس آنگاه كه خواهد او را زنده مىكند * ( وَالَّذِي نَزَّلَ مِنَ السَّماءِ ماءً بِقَدَرٍ فَأَنْشَرْنا بِه بَلْدَةً مَيْتاً ) * زخرف :\r\n11 . او كه از آسمان آب به اندازه نازل كرد و بوسيله آن سرزمين مرده را زنده نمود مثل * ( فَأَحْيا بِه الأَرْضَ بَعْدَ مَوْتِها ) * نحل : 65 .\r\nانتشار : گسترده شدن و پراكنده شدن . * ( فَإِذا قُضِيَتِ الصَّلاةُ فَانْتَشِرُوا فِي الأَرْضِ وَابْتَغُوا مِنْ فَضْلِ الله . . . ) * جمعه : 10 . پس چون نماز تمام شد در زمين متفرّق شده و در طلب روزى و فضل خدا باشيد . * ( وَمِنْ آياتِه أَنْ خَلَقَكُمْ مِنْ تُرابٍ ثُمَّ إِذا أَنْتُمْ بَشَرٌ تَنْتَشِرُونَ ) * روم : 20 . از آيات خداوند آنست كه شما را از خاك آفريد آنگاه شما بشريد كه در زمين گسترده و منتشر ميشويد .\r\nنشور : مصدر است لازم و متعدى هر دو آيد * ( فَأَحْيَيْنا بِه الأَرْضَ بَعْدَ مَوْتِها كَذلِكَ النُّشُورُ ) * فاطر : 9 . با آن آب سرزمين مرده را زنده كرديم زنده شدن مردگان نيز همانطور است . * ( بَلْ كانُوا لا يَرْجُونَ نُشُوراً ) * فرقان : 40 .\r\nبلكه از زنده شدن نمىترسيدند .\r\n\r\n\r\n\r\nنشز :\r\n( بر وزن فلس ) مكان مرتفع .\r\nچنان كه در مفردات و قاموس آمده .\r\n","description":"","footnote":"","page_name":" 65 ","page_number":65},
  {"content":"\r\nايضا مصدر است بمعنى بلند شدن و امتناع ( اقرب ) . * ( وَإِذا قِيلَ انْشُزُوا فَانْشُزُوا ) * مجادله : 11 . و چون بشما گفتند : برخيزيد ( تا ديگران در جاى شما بنشينند ) برخيزيد . در نهج البلاغه خطبه 209 فرموده : « و جبل جلاميدها و نشوز متونها و اطوادها » نشوز جمع نشز است يعنى آفريد صخره هاى آن را و ارتفاعات محكم و كوههاى آن را .\r\n* ( وَانْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً ) * بقره : 259 . نشز بمعنى زنده كردن است باعتبار آنكه نوعى بلند شدن و برخاستن است يعنى باستخوانها بنگر چطور آنها را زنده ميكنيم و بر آنها گوشت ميپوشانيم .\r\nيا چطور آنها را رويهم سوار ميكنيم .\r\nنشوز : برترى و عصيان كردن مرد است بر زن و زن است بر مرد * ( وَاللَّاتِي تَخافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضاجِعِ ) * نساء : 34 .\r\nزنانى كه از نافرمانى و برترى جوئى آنها ميترسيد پندشان دهيد و در خوابگاهها از آنها دورى جوئيد . * ( وَإِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً . . . ) * نساء : 128 . آيه راجع بنشوز مرد است يعنى اگر زنى از نشوز و عصيان و اذيّت مردش بترسد گناهى بر آنها نيست كه ميانشان صلحى بكنند ( با اغماض زن از بعضى حقوق خويش ) .\r\n\r\n\r\n\r\nنشط :\r\n* ( وَالنَّازِعاتِ غَرْقاً . ) *\r\n* ( وَالنَّاشِطاتِ نَشْطاً ) * نازعات : 1 و 2 . نشط بمعنى كندن و خارج شدن و غيره آمده است « نشط من المكان : خرج » در مجمع و نهايه نقل شده : « فى حديث امّ سلمة : فجاء عمّار و كان اخاها من الرّضاعة و نشط زينب من حجرها » يعنى عمّار كه برادر رضائى ام سلمه بود پيش او آمد و زينب را از آغوشش كشيد و بيرون كرد .\r\nناشط گاو وحشى را گويند كه از محلَّى بمحلّ ديگر خارج شود يعنى :\r\nقسم به آنها كه بشدت جذب ميكنند و قسم به آنها كه بطرزى خارج و جذب ميشوند معنى آيات در « دبر » گذشت ، اين\r\n","description":"","footnote":"","page_name":" 66 ","page_number":66},
  {"content":"\r\nلفظ دو بار بيشتر در كلام اللَّه نيامده است .\r\n\r\n\r\n\r\nنصب :\r\n( بر وزن فلس ) رنج دادن و رنج ديدن . و برپا داشتن . « نصبت الشّىء : أقمته » آن را برپا داشتم گويند :\r\n« نصبه الهمّ : اتعبه » - « نصب الشىء :\r\nوضعه وضعا ثابتا » . در آيه * ( أَ فَلا يَنْظُرُونَ إِلَى الإِبِلِ كَيْفَ خُلِقَتْ ) * . . . * ( وَإِلَى الْجِبالِ كَيْفَ نُصِبَتْ ) * غاشيه : 19 . مراد ثابت شدن است مثل * ( وَالْجِبالَ أَرْساها ) * كوهها را ثابت كرد يعنى : آيا نمىبينند شتر چطور خلق شده . . . و كوهها چطور ثابت گشته و برپا داشته‌اند .\r\nنصيب : بهره معيّن و ثابت * ( لِلرِّجالِ نَصِيبٌ مِمَّا تَرَكَ الْوالِدانِ وَالأَقْرَبُونَ وَلِلنِّساءِ نَصِيبٌ مِمَّا تَرَكَ الْوالِدانِ وَالأَقْرَبُونَ ) * نساء : 7 . براى مردان بهره ثابتى است از آنچه پدران و مادران و خويشان گذاشته‌اند و براى زنان بهره ثابتى است از آنچه پدران و مادران و خويشان گذاشته‌اند .\r\nنصب : ( بر وزن قفل و فرس ) بمعنى رنج و تعب است * ( لَقَدْ لَقِينا مِنْ سَفَرِنا هذا نَصَباً ) * كهف : 62 . از اين سفر برنج و خستگى افتاديم * ( أَنِّي مَسَّنِيَ الشَّيْطانُ بِنُصْبٍ وَعَذابٍ ) * ص :\r\n41 . شيطان به من رنج و عذاب رساند .\r\nنصب در آيه اوّل بر وزن فرس و در دوّم بر وزن قفل است .\r\nناصب : اسم فاعل است رنج دهنده ، گويند « همّ ناصب » اندوهى است زحمت ده . ناصب لازم نيز آيد يعنى به زحمت افتاده : * ( وُجُوه يَوْمَئِذٍ خاشِعَةٌ . عامِلَةٌ ناصِبَةٌ ) * غاشيه : 2 و 3 .\r\nظاهرا مراد از عمل تلاش غير مشروع دنيا است كه باعث رنج آخرت است .\r\nيعنى : چهره هائى در آن روز ذليلاند ، تلاشگراند در دنيا به زحمت افتاده‌اند در قيامت ، چند آيه بعد آمده : * ( وُجُوه يَوْمَئِذٍ ناعِمَةٌ لِسَعْيِها راضِيَةٌ ) * معلوم است كه ظرف رضا و نعمت آخرت و ظرف سعى دنيا است .\r\nانصاب : * ( إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ ) * مائده : 90 . * ( وَما أَكَلَ السَّبُعُ إِلَّا ما ذَكَّيْتُمْ وَما ذُبِحَ عَلَى النُّصُبِ ) *\r\n","description":"","footnote":"","page_name":" 67 ","page_number":67},
  {"content":"\r\nمائده : 3 . نصب ( بر وزن فلس و قفل و عنق ) هر چيز منصوب و برپا داشته است كه معبود واقع شود ( صحاح ) جمع نصب ( بر وزن عنق ) انصاب است ، بقولى نصب جمع نصاب است ، آن در آيه بضمّ اول و دوّم است .\r\nمراد از نصب و انصاب سنگهاى منصوبى است كه بر روى آنها قربانى ميكردند طبرسى در علَّت اين تسميه گفته : آن سنگها را براى عبادت برپا داشته بودند و از ابن جريح نقل مىكند :\r\nانصاب اصنام نبودند زيرا اصنام آنهائى است كه تراشيده به صورت و نقشى در ميآوردند بلكه انصاب سنگهائى بودند در اطراف كعبه . راغب گفته : آن سنگها را پرستش كرده و روى آنها قربانى ميكردند . فرق ما بين انصاب و اصنام را كه نقل شد در اقرب الموارد نيز بطور « قيل » آورده است .\r\nناگفته نماند بتصريح آيه اوّل ، انصاب رجساند و اين مىرساند كه انصاب مورد پرستش بوده‌اند و در آيه دوّم آنچه بر روى آن سنگ يا سنگها ذبح شده حرام گشته است مىشود گفت :\r\nكه سنگ معبود بوده و يا صرفا براى بتها بر آن ذبح ميكرده‌اند .\r\n\r\nعجب از زمخشرى\r\n* ( فَإِذا فَرَغْتَ فَانْصَبْ . وَإِلى رَبِّكَ فَارْغَبْ ) * شرح : 7 و 8 . آيه خطاب به حضرت رسول صلَّى اللَّه عليه و آله و نتيجه آيات قبل است است يعنى : حالا كه به تو شرح صدر داده و بلند آوازه ات كرديم و بار گران را از تو برداشتيم و با هر دشوارى آسانيى هست پس چون از واجب فارغ شدى در عبادت و دعا بكوش و خودت را برنج انداز و بخدايت رغبت جو . در مجمع از امام باقر و صادق عليهما السّلام نقل شده « فاذا فرغت من الصلاة المكتوبة فانصب الى ربّك فى الدّعاء و ارغب اليه فى المسئلة » .\r\nزمخشرى در كشّاف در باره آيه گويد : منظور آنست كه آن بزرگوار عبادات را پشت سر هم انجام دهد\r\n","description":"","footnote":"","page_name":" 68 ","page_number":68},
  {"content":"\r\nو اوقات خويش را خالى از عبادت نگذارد و چون از يكى فارغ شد ديگرى را شروع كند . آنگاه گويد :\r\nاز جمله بدعتها آنكه بعضى از رافضيان « فانصب » را در آيه بكسر صاد خوانده يعنى : على را بر خلافت منصوب گردان اگر اينطور خواندن بر رافضى روا باشد صحيح است كه ناصبى آن را همينطور بخواند و بگويد : يعنى ناصبى بودن را كه بغض و عداوت على است در ميان مردم بگذار .\r\nزمخشرى ميتوانست قول بعضى از شيعه را كه خودش نقل كرده ( اگر چنين قائلى يافته شود ) بنحو آبرومندى ردّ كند و بگويد : اين سخن قابل قبول نيست . ولى حريف آوردن ناصبى حكايت از درون طوفانى و ناراحت زمخشرى نسبت باهل بيت عليهم السّلام و شيعه دارد . گوئى خيلى تكان خورده است .\r\nفيض مرحوم در تفسير صافى بعد از نقل اين سخن گويد : نصب امام و خليفه بعد از تبليغ رسالت يا پس از فراغ از عبادت امرى معقول بلكه واجب است تا مردم بعد از آنحضرت در حيرت و ضلال واقع نشوند ، پس صحيح است كه مترتب بر رسالت و فراغ از عبادت باشد و اما بغض على و عداوت على عليه السّلام چطور معقول است كه بر تبليغ رسالت و يا عبادت مترتّب شود ؟ ! ! . . . آنگاه بر زمخشرى سخت تاخته است .\r\n\r\n\r\n\r\nنصت :\r\nسكوت براى استماع .\r\n« نصت له نصتا : سكت مستمعا لحديثه » همچنين است انصات و آن از نصت ابلغ است ( اقرب ) در نهج البلاغه خطبه 120 هست كه بخوارج فرمود : « امسكوا عن الكلام و انصتوا لقولى » صحبت نكنيد و براى شنيدن سخن من ساكت باشيد . * ( فَلَمَّا حَضَرُوه قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ ) * احقاف : 29 . جنّ چون بشنيدن قرآن حاضر شدند گفتند : ساكت باشيد و چون قرآن تمام شد براى انذار پيش قوم خويش برگشتند .\r\n* ( وَإِذا قُرِئَ الْقُرْآنُ فَاسْتَمِعُوا لَه ) *\r\n","description":"","footnote":"","page_name":" 69 ","page_number":69},
  {"content":"\r\n* ( وَأَنْصِتُوا لَعَلَّكُمْ تُرْحَمُونَ ) * اعراف :\r\n204 .\r\nآنگاه كه قرآن خوانده شود به آن گوش دهيد و ساكت باشيد تا مورد رحم خدا قرار گيريد . اين آيه مردم را بيك مطلب اساسى دعوت مىكند و آن اينكه هر جا كه قرآن خوانده شد فورا سخن را قطع كرده و بكلام خدا كه با بندگان سخن ميگويد و صلاح دنيا و آخرت آنها را بيان ميدارد ، گوش كنند ولى متأسّفانه در ميان ما اين مطلب عملى نيست .\r\nاز آيه وجوب نفهميده‌اند و گرنه مشهور و معروف شده بود ولى مطلوبيّت آن جاى گفتگو نيست اين از حيث عموم آيه . ولى در باره نزول آن گفته‌اند : در باره نماز جماعت نازل شده كه بايد ساكت شد و بقرائت امام گوش كرد چنان كه در مجمع آن را از امام باقر عليه السّلام نقل كرده است .\r\nو اضافه كرده : گفته‌اند مسلمانان در نماز سخن ميگفتند و بعضى بر بعضى سلام ميكرد و چون كسى وارد مسجد ميشد ميگفت چقدر خوانده‌ايد و آنها در نماز جواب ميدادند لذا از تكلَّم منع شده باستماع مأمور گشتند . و پس از نقل چند قول فرموده : شيخ ابو جعفر قدّس اللَّه روحه ( شيخ طوسى ) گفته :\r\nقول اوّل از همه قويتر است ، زيرا فقط در قرائت امام در نماز جماعت انصات واجب است و امّا در غير نماز خلافى نيست كه سكوت و استماع غير واجب مىباشد . روايت شده از امام صادق عليه السّلام كه فرمود : « يجب الانصات للقرآن فى الصلاة و غيرها » شيخ فرموده آن بر طريق استحباب است . . .\r\n1 - در تفسير عياشى از زراره نقل شده « قال ابو جعفر عليه السّلام * ( وَإِذا قُرِئَ الْقُرْآنُ ) * فى الفريضة خلف الامام * ( فَاسْتَمِعُوا لَه وَأَنْصِتُوا لَعَلَّكُمْ تُرْحَمُونَ ) * » اين همان انصات و استماع واجب است .\r\n2 - و از زراره نقل كرده : « سمعت أبا عبد اللَّه عليه السّلام يقول : « يجب الانصات للقرآن فى الصلاة و غيرها و اذا قرئ عندك القرآن وجب عليك الانصات\r\n","description":"","footnote":"","page_name":" 70 ","page_number":70},
  {"content":"\r\nو الاستماع » .\r\n3 - ايضا از ابى كهمس از امام صادق عليه السّلام نقل نموده : ابن كوّاء ( يكى از خوارج ) در پشت سر امير المؤمنين على عليه السّلام خواند : * ( لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخاسِرِينَ ) * امام عليه السّلام ( با آنكه در نماز بود ) از شنيدن آن سكوت فرمود .\r\n\r\n\r\n\r\nنصح :\r\n( بر وزن فلس ) بمعنى خالص شدن و خالص كردن است « نصح الشّىء نصحا » ايضا گويند « نصح العسل » يعنى عسل را صاف و خالص كرد ، در نهايه گويد : نصح در لغت بمعنى خلوص است .\r\nنصح ( بضمّ - ن ) بمعنى اخلاص مىباشد در مجمع فرموده : ( النّصح اخلاص العمل من الغشّ » در اقرب - الموارد آمده « نصحه نصحا و نصحا » يعنى او را پند داد و دوستى را بر وى خالص كرد .\r\nپند دادن را از آن نصح و نصيحت گويند كه از روى خلوص نيّت و خير خواهى محض است * ( وَلا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ . . . ) * هود : 34 . نصيحت من بشما نفع نميدهد اگر بخواهم پندتان دهم .\r\nگفته‌اند تعديه بلام در آن از تعديه بنفسه افصح است .\r\n* ( وَلا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّه وَرَسُولِه ) * توبه : 91 . بر آنان كه خرجى پيدا نميكنند گناهى نيست كه بجهاد نروند آنگاه كه نيكخواهى كنند بر خدا و رسول يعنى اخلاص كنند به خدا و رسول يعنى اخلاص كنند به خدا در ايمان و برسول در اطاعت و عمل ، آن در مقابل منافقان است كه بجهاد نميرفتند و با نشر اكاذيب و غيره مردم را ناراحت و خويش را گناهكارتر ميكردند . در المنار از ابو داود و مسلم از تميم دارى نقل شده كه رسول خدا صلَّى اللَّه عليه و آله فرمود : « الدّين النّصيحة . قالوا لمن يا رسول اللَّه ؟ قال للَّه و لكتابه و لرسوله و لائمّة المسلمين و عامّتهم » .\r\n* ( وَقاسَمَهُما إِنِّي لَكُما لَمِنَ النَّاصِحِينَ ) * اعراف : 21 . به آنها قسم\r\n","description":"","footnote":"","page_name":" 71 ","page_number":71},
  {"content":"\r\nخورد كه من بشما خير خواهم و دوستيم بشما خالص و بىشائبه است .\r\nنصح * ( يا أَيُّهَا الَّذِينَ آمَنُوا تُوبُوا إِلَى الله تَوْبَةً نَصُوحاً . . . ) * تحريم : 8 . نصوح بفتح اوّل بمعنى فاعل و نصيحت كننده است توبه نصوح آنست كه شخص را نصيحت مىكند ديگر بگناه باز نگردد در اقرب الموارد گفته :\r\n« النّصوح : النّاصح » در صحاح و قاموس توبه نصوح را توبه صادقه گفته است راغب توبه محكم نيز گفته است بهر حال توبه نصوح آنست كه عود بر گناه در آن نباشد .\r\nدر مجمع آمده كه معاذ بن جبل گفت : يا رسول اللَّه توبه نصوح چيست ؟\r\nفرمود : « أن يتوب التّائب ثمّ لا يرجع فى ذنب كما لا يعود اللبن الى الضرع » يعنى توبه كند بعد بگناه برنگردد چنان كه شير به پستان باز نميگردد .\r\nدر كافى از ابو الصباح كنانى نقل كرده كه از حضرت صادق عليه السّلام از توبه نصوح پرسيد فرمود : « يتوب العبد من الذنب ثمّ لا يعود فيه » .\r\n\r\n\r\n\r\nنصر :\r\nيارى . « نصر المظلوم نصرا :\r\nاعانه » . * ( أَلا إِنَّ نَصْرَ الله قَرِيبٌ ) * بقره :\r\n214 . آگاه باشيد كه يارى خدا نزديك است نصرت نيز مانند نصر است و بقول قاموس نصور نيز مصدر است .\r\nو چون با « على » و « من » بمفعول دوّم متعدى شود معناى نجات ، خلاص كردن و غلبه ميدهد * ( وَانْصُرْنا عَلَى الْقَوْمِ الْكافِرِينَ ) * بقره : 250 . يعنى ما را بر قوم كافر پيروز گردان و از آنها خلاصمان كن . در اقرب الموارد آمده : « نصر فلانا على عدوّه و منه :\r\nنجّاه منه و خلَّصه و اعانه و قوّاه عليه » على هذا آن در آياتى مثل * ( وَيا قَوْمِ مَنْ يَنْصُرُنِي مِنَ الله إِنْ طَرَدْتُهُمْ ) * هود : 30 .\r\nبمعنى نجات و خلاص است يعنى :\r\nاى قوم كى مرا از عذاب خدا نجات ميدهد اگر آنها را طرد كنم .\r\n\r\n\r\n\r\nانتصار :\r\nانتقام . در صورتى كه با « من » متعدى شود « انتصر منه : انتقم » چنان كه در صحاح و اقرب و قاموس گفته است . در مفردات آن را طلب نصر گفته در اقرب آن را در صورت\r\n","description":"","footnote":"","page_name":" 72 ","page_number":72},
  {"content":"\r\nتعديه به « على » گفته است . * ( وَلَمَنِ انْتَصَرَ بَعْدَ ظُلْمِه فَأُولئِكَ ما عَلَيْهِمْ مِنْ سَبِيلٍ ) * شورى : 41 . و آنكه بعد از مظلوم بودن انتقام بكشد راهى بر او نيست * ( هَلْ يَنْصُرُونَكُمْ أَوْ يَنْتَصِرُونَ ) * شعراء : 93 . آيا شما را يارى ميكنند و يا انتقام ميكشيد ؟ * ( فَدَعا رَبَّه أَنِّي مَغْلُوبٌ فَانْتَصِرْ ) * قمر : 10 . نوح عليه السلام خدايش را خواند كه من مغلوبم از دشمنانم انتقام بكش ( و مرا يارى كن ) .\r\n* ( يُرْسَلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ ) * رحمن : 35 .\r\nبر شما شعله‌اى از آتش و دود فرستاده شود و دفع آن نتوانيد . شايد نحاس فلز مذاب باشد .\r\nتناصر : بين الاثنين است * ( ما لَكُمْ لا تَناصَرُونَ ) * صافات : 25 . چه شده يكديگر را يارى نميكنيد ؟\r\nاستنصار : طلب يارى است * ( فَإِذَا الَّذِي اسْتَنْصَرَه بِالأَمْسِ يَسْتَصْرِخُه . . . ) * قصص : 18 . آنگاه آنكه ديروز از او كمك خواست او را به يارى ميطلبيد .\r\nناصر : يارى كننده . * ( فَما لَه مِنْ قُوَّةٍ وَلا ناصِرٍ ) * طارق : 10 . جمع آن در قرآن مجيد ناصرون و انصار است .\r\n* ( وَما لَهُمْ مِنْ ناصِرِينَ ) * آل عمران : 22 .\r\n* ( وَما لِلظَّالِمِينَ مِنْ أَنْصارٍ ) * بقره : 270 .\r\nستمگرانرا يارانى نيست .\r\nنصير : بمعنى ناصر است . به چند محل كه مراجعه شد مبالغه بودن آن بدست نيامد ، لا بد صفت مشبهه مىباشد * ( وَما لَكُمْ مِنْ دُونِ الله مِنْ وَلِيٍّ وَلا نَصِيرٍ ) * بقره : 107 . شما را جز خدا نه سرپرستى است و نه يارى .\r\nمراد از انصار در * ( وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ . . . ) * توبه : 100 . ايضا آيهء 117 ، اهل مدينه‌اند كه رسول خدا صلَّى اللَّه عليه و آله را يارى كردند ، جانب اسميّت بر وصفيّت آن غلبه يافته و در مقابل مهاجرين قرار گرفته است .\r\nيارى خدا بمردم روشن و آشكار\r\n","description":"","footnote":"","page_name":" 73 ","page_number":73},
  {"content":"\r\nاست و يارى مردم به خدا آنست كه دين خدا را يارى كنند و رواج بدهند * ( وَلَيَنْصُرَنَّ الله مَنْ يَنْصُرُه إِنَّ الله لَقَوِيٌّ عَزِيزٌ . الَّذِينَ إِنْ مَكَّنَّاهُمْ فِي الأَرْضِ أَقامُوا الصَّلاةَ وَآتَوُا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ وَلِلَّه عاقِبَةُ الأُمُورِ ) * حج : 40 و 41 .\r\nحتما حتما خدا يارى مىكند كسى را كه خدا را يارى كند خدا توانا و عزيز است ، ياران خدا كسانىاند كه اگر در زمين به آنها قدرت دهيم نماز برپا ميدارند ، زكات ميدهند ، امر بمعروف و نهى از منكر ميكنند و آخر كارها براى خدا است .\r\nپس ياران خدا را دانستيم خوشا بحالشان از اينجا معنى آيات زير روشن مىشود * ( يا أَيُّهَا الَّذِينَ آمَنُوا كُونُوا أَنْصارَ الله ) * . . . * ( قالَ الْحَوارِيُّونَ نَحْنُ أَنْصارُ الله . . . ) * صف : 14 .\r\n\r\n\r\n\r\nنصارى :\r\nنصارى نام باصطلاح پيروان حضرت عيسى عليه السلام است واحد آن نصرانى است * ( ما كانَ إِبْراهِيمُ يَهُودِيًّا وَلا نَصْرانِيًّا ) * آل عمران : 67 . اين لفظ يك بار بيشتر در قرآن مجيد نيامده است ولى « نصارى » چهارده بار ذكر شده است * ( وَقالُوا كُونُوا هُوداً أَوْ نَصارى تَهْتَدُوا . . . ) * بقره : 135 . در علت اين تسميه چند قول است ، به نظر نگارنده قويتر از همه قول ابن عباس است و مشروح آن چنين مىباشد : ناصره شهرى است در منطقهء جليل از فلسطين . چون زمان كودكى و طفوليت مسيح عليه السلام در آنجا سپرى گشته لذا بآنحضرت عيساى ناصرى ميگفتند ، در نتيجه پيروان آنحضرت را نصرانى و نصارى گفتند در اقرب الموارد گفته : نصرانى منسوب بناصره است بر غير قياس .\r\nامّا ظاهرا بعدا اين اعتبار از بين رفته و نصارى به كسانى اطلاق شده كه در دين عيسى عليه السلام بوده‌اند چنان كه در اكثر آيات قرآن دين مراد است مثل * ( وَقالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى ) * بقره : 111 .\r\nو شايد در آيهء * ( وَمِنَ الَّذِينَ قالُوا إِنَّا نَصارى أَخَذْنا مِيثاقَهُمْ ) * مائده : 14 .\r\n","description":"","footnote":"","page_name":" 74 ","page_number":74},
  {"content":"\r\nفقط نام منظور باشد و يا آنها بدروغ خويش را پيروان مسيح ميدانند و الله اعلم .\r\n\r\n\r\n\r\nنصف :\r\nنيمى از شىء . * ( وَلَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ . . . ) * نساء : 12 . براى شماست نصف مال زنانتان اگر فرزندى نداشته باشند .\r\n\r\n\r\n\r\nناصية :\r\nموى پيشانى . طبرسى در ذيل * ( فَيُؤْخَذُ بِالنَّواصِي وَالأَقْدامِ ) * رحمن : 41 . فرموده « النّاصية شعر مقدّم الرّأس » و آن در اصل بمعنى اتصال است . . . و ناصيه متصل بسر است . در المنجد گويد : ناصيه قسمت جلو سر يا موى پيشانى است كه دراز شده است . ديگران و از جمله طبرسى در ذيل آيهء 56 . هود آن را قصاص الشعر يعنى انتهاى روئيدن موى از پيشانى گفته‌اند .\r\nاصل آن چنان كه نقل شد بمعنى اتصال است در قاموس و اقرب گفته :\r\n« نصا المفازة بالمفازة » بيابان ببيابان پيوست . * ( ما مِنْ دَابَّةٍ إِلَّا هُوَ آخِذٌ بِناصِيَتِها . . . ) * هود : 56 . هيچ جنبنده‌اى نيست مگر آنكه خدا موى پيشانى آن را گرفته است مراد از آن تسلَّط خدا است بر موجودات . * ( لَنَسْفَعاً بِالنَّاصِيَةِ ناصِيَةٍ كاذِبَةٍ خاطِئَةٍ ) * علق : 15 و 16 .\r\nحتما حتما از موى پيشانى او ميگيريم ( ذليلش ميكنيم ) ناصيه ايكه دروغگو و خطا كار است * ( يُعْرَفُ الْمُجْرِمُونَ بِسِيماهُمْ فَيُؤْخَذُ بِالنَّواصِي وَالأَقْدامِ ) * رحمن : 41 . « بالنّواصى » نائب فاعل است براى « يؤخذ » يعنى گناهكاران با علائم خودشان شناخته شوند ناصيه ها و پاهاشان گرفته شده به آتش انداخته شوند .\r\n\r\n\r\n\r\nنضج :\r\n* ( كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ ) * نساء : 56 . نضج ( بر وزن فلس و قفل ) بمعنى رسيدن ميوه و پختن گوشت است چنان كه در صحاح گفته است ، باحتمال قوى منظور از آن در آيه بيحسّ شدن است در اثر سوختن يعنى هر وقت پوستهاى آنها سوخت و بيحسّ\r\n","description":"","footnote":"","page_name":" 75 ","page_number":75},
  {"content":"\r\nشد پوستهاى ديگرى براى آنها عوض ميگيريم تا عذاب را بچشند ( نعوذ بالله من النار ) رجوع شود به « جلد » .\r\nاز روايات استفاده مىشود كه تبديل جلود زنده كردن و اعادهء حيات بجلود اوّلى است در تفسير برهان از مجالس شيخ نقل كرده كه حفص بن غياث ميگويد : چون منصور عباسى جعفر بن محمد عليه السلام را بعراق آورد در محضر آنحضرت بودم ، ابن ابى - العوجاء ملحد پيش آن جناب آمد گفت دربارهء اين آيه * ( كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها . . . ) * چه ميفرمائى قبول كردم كه آن پوستها گناه كردند و عذاب ديدند تقصير پوستهاى جديد چيست ؟\r\nفرمود : « هى هى و هى غيرها » واى بر تو پوستهاى عوض شده هم پوستهاى اوّلى و هم غير آنهاست .\r\nگفت : به من توضيح بده تا بفهمم . امام فرمود اگر كسى خشتى را خرد كند و آن را گل كرده بار ديگر خشت زند آيا خشت اوّلى و در عين حال غير آن نيست ؟ گفت : آرى خدا سعادتمندت كند . نظير اين روايت را از احتجاج و تفسير قمى نيز نقل كرده است .\r\nناگفته نماند : چون قيامت همه چيزش زنده است چنان كه در « جهنّم » گفته شد و در « نطق » خواهد آمد در اين صورت هر چه مرگ آن را دريافت حيات حمله كرده مرگ را از بين خواهد برد لذا هر وقت پوست اهل آتش سوخت و بىحسّ شد دوباره حيات بر آن عود خواهد كرد . اين كلمه فقط يك بار در كلام الله آمده است .\r\n\r\n\r\n\r\nنضخ :\r\nفوران . « نضخ الماء نضخا : اشتدّ فورانه من ينبوعه » .\r\n* ( فِيهِما عَيْنانِ نَضَّاخَتانِ ) * رحمن : 66 .\r\nدر آن دو بهشت دو چشمهء جوشان و فوران كننده هست . اين لفظ فقط يك بار در كلام الله آمده است .\r\n\r\n\r\n\r\nنضد :\r\nروى هم چيدن . « نضد المتاع : جعل بعضه فوق بعض » در نهج البلاغه خطبهء 163 . دربارهء طاوس فرموده : « و نضد الوانه\r\n","description":"","footnote":"","page_name":" 76 ","page_number":76},
  {"content":"\r\nفى أحسن تنضيد » رنگهاى او را در بهترين تركيب رويهم قرار داده است .\r\nنضيد و منضود بمعنى رويهم چيده شده است . * ( وَالنَّخْلَ باسِقاتٍ لَها طَلْعٌ نَضِيدٌ ) * ق : 10 . بوجود آورديم نخلهاى بلند را كه ميوهء آنها رويهم چيده شده‌اند * ( فِي سِدْرٍ مَخْضُودٍ . وَطَلْحٍ مَنْضُودٍ ) * واقعة : 28 و 29 . در كنار درخت سدر كه شاخه اش بىخار يا از كثرت ميوه خم شده است و در كنار درخت موزى كه ميوه اش رويهم چيده شده است .\r\nمنضود * ( وَأَمْطَرْنا عَلَيْها حِجارَةً مِنْ سِجِّيلٍ مَنْضُودٍ ) * هود : 82 . مراد از * ( « مَنْضُودٍ » ) * ظاهرا پى در پى باريدن سنگهاست يعنى بر آن شهر سنگهائى از سجّيل پى در پى بارانديم در « سجل » احتمال داده‌ايم كه سجّيل بمعنى پىدرپى باشد ولى لفظ * ( « مَنْضُودٍ » ) * اين احتمال را تضعيف مىكند به نظر ميايد مراد از آن سنگهاى سخت باشد كه قول ابو عبيده است يعنى سنگهائى از جنس سنگهاى سخت كه پىدرپى ميباريدند .\r\n\r\n\r\n\r\nنضر :\r\nنضر و نضارت بمعنى طراوت و زيبائى است . راغب گويد : « النّضرة :\r\nالحسن كالنّضارة » در مصباح نيز آن را زيبائى و نضير را زيبا گفته است در نهج البلاغه خطبهء 219 . فرموده : « كلحت الوجوه النّواضر » چهره هاى زيبا ، بد منظر شدند . * ( وُجُوه يَوْمَئِذٍ ناضِرَةٌ . إِلى رَبِّها ناظِرَةٌ ) * قيامة : 22 و 23 . چهره هائى در آن روز با طراوت و زيبااند و بنعمت خدا نگاه ميكنند . * ( تَعْرِفُ فِي وُجُوهِهِمْ نَضْرَةَ النَّعِيمِ ) * مطففين : 24 . در چهره هاى آنها طراوت نعمت را مشاهده ميكنى كه نعمت خوش منظرشان كرده است .\r\n* ( وَلَقَّاهُمْ نَضْرَةً وَسُرُوراً ) * انسان :\r\n11 . خدا در ظاهرشان طراوت و زيبائى و در قلوبشان شادى قرار داده است .\r\n\r\n\r\n\r\nنطح :\r\nشاخ زدن . در قاموس گويد : « نطحه : اصابه بقرنه » . « تناطح الكبشان » دو قوچ همديگر را با شاخ زدند . * ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ ) * . . . * ( وَالْمُتَرَدِّيَةُ وَالنَّطِيحَةُ ) * مائده : 3 . نطيح و نطيحه حيوانى است كه با شاخ زدن مرده باشد يعنى بر شما حرام شده ميته ، خون ، گوشت خوك ،\r\n","description":"","footnote":"","page_name":" 77 ","page_number":77},
  {"content":"\r\nحيوانى كه از بلندى افتاده و مرده و حيوانى كه با شاخ زدن مرده است مردم جاهليّت آنها را حلال دانسته و ميخوردند . اين لفظ فقط يك بار در قرآن مجيد آمده است .\r\n\r\n\r\n\r\nنطف :\r\nيكى از معانى نطف چكيدن است كه توأم با صاف شدن و كم كم بودن مىباشد گويند :\r\n« نطف الماء نطفا : سال قليلا قليلا » نطفه را آب صاف شده و آب كم گفته‌اند راغب گويد : « النّطفة ، الماء الصافى » اين عبارت در صحاح و قاموس و اقرب نيز هست با قيد « كم باشد يا زياد » . طبرسى در ذيل آيهء 5 حجّ فرموده : نطفه بمعنى آب كم است از مذكر و مؤنث و هر آب صاف را نطفه گويند و در ذيل * ( إِنَّا خَلَقْنَا الإِنْسانَ مِنْ نُطْفَةٍ أَمْشاجٍ ) * انسان : 2 .\r\nفرموده : اصل نطفه بمعنى آب كم است گاهى به آب زياد نيز گفته شود .\r\nامير المؤمنين على عليه السلام دربارهء خوارج فرمود : « مصارعهم دون النطفة » خطبه 59 كه مرادش رود نهروان است يعنى قتلگاه آنها در كنار آن نهر است .\r\nاين لفظ در قرآن مجيد دوازده بار آمده و همه دربارهء نطفهء انسان است :\r\nگرچه آن را نطفهء مرد گفته‌اند ولى در اغلب آيات اختصاص به نظر نميايد بلكه ظاهرا نطفهء مرد و زن هر دو مراد است مثل * ( خَلَقَ الإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ ) * نحل : 4 . * ( وَالله خَلَقَكُمْ مِنْ تُرابٍ ثُمَّ مِنْ نُطْفَةٍ ) * فاطر : 11 .\r\nحتى آيهء * ( أَ لَمْ يَكُ نُطْفَةً مِنْ مَنِيٍّ يُمْنى ) * قيامت : 37 . بنا بر آنكه « منىّ » بمعنى اندازه گرفته شده باشد چنان كه در « منى » گذشت . ولى مراد از * ( « ماءٍ دافِقٍ » ) * و * ( أَ فَرَأَيْتُمْ ما تُمْنُونَ ) * نطفهء مرد است .\r\nاگر گويند در وقت نزول قرآن مردم از نطفهء زن خبر نداشتند ؟\r\nگوئيم آرى . ولى چه اشكال دارد كه خداوند هر دو را قصد كرده باشد امروز ميدانيم كه انسان از نطفهء مرد و زن هر دو بوجود ميآيد .\r\nنطفه اگر در آيات بمعنى آب كم\r\n","description":"","footnote":"","page_name":" 78 ","page_number":78},
  {"content":"\r\nباشد مقصود آنست كه بشر از آب كمى آفريده شده و اگر بمعنى آب صاف شده باشد ، نطفه چكيده و صاف شدهء وجود انسان است .\r\nاگر گويند مبدء وجود انسان كرم كوچكى است از مرد ( اسپرماتوزوئيد ) و سلَّول مدورى است از زن ( اوول ) ، آب صاف شده يا كم يعنى چه ؟ گوئيم سلَّول مرد هر چه باشد در ميان همان آب صاف شده و چكيده است و مردم جز آن نمىفهميدند .\r\nبعيد نيست كه مراد از « نطفه » در آيات خود سلول زن و مرد بوده باشد كه هر دو چكيده و جدا شده از وجود زن و مرد است اين سخن در نظر نگارنده از همهء آنچه گفته شد قويتر است خاصّه آنكه نطفه در همه جا از قرآن نكره آمده يعنى چكيدهء بخصوص .\r\nدر خاتمه ناگفته نماند : در خطبهء 48 . نهج البلاغه دربارهء نهر فرات فرموده : « و قد أردت أن أقطع هذه النّطفة الى شرذمة منكم موطَّنين اكناف دجلة » در اين كلام نطفه در آب كثير به كار رفته است .\r\n\r\n\r\n\r\nنطق :\r\nنطق و منطق بمعنى سخن گفتن است در قاموس گويد : « نطق ينطق نطقا و منطقا و نطوقا » يعنى تكلَّم كرد با صوت و حروفيكه معانى با آنها فهميده مىشود . در مجمع ذيل * ( عُلِّمْنا مَنْطِقَ الطَّيْرِ ) * نمل : 16 . از اهل عربيّت نقل كرده كه نطق در غير بنى آدم به كار نرود و در غير انسان صوت گويند .\r\nراغب نيز آن را مسلَّم دانسته و گويد :\r\nدر غير انسان بالتبع گفته شود .\r\nولى مجمع از مبرّد نقل مىكند :\r\nهر كه از خود چيزى را بيان كند ناطق و متكلَّم خوانده مىشود رؤبه چنين گويد :\r\nلو أنّنى أعطيت علم الحكل علم سليمان كلام النمل حكل آنست كه صدايش شنيده نشود يعنى ايكاش علم حكل به من داده ميشد مانند علم سليمان بكلام نمل .\r\nناگفته نماند قرآن كريم آن را در انسان ، پرندگان ، كتاب و هر شىء\r\n","description":"","footnote":"","page_name":" 79 ","page_number":79},
  {"content":"\r\nبه كار برده است * ( ما ضَلَّ صاحِبُكُمْ وَما غَوى . وَما يَنْطِقُ عَنِ الْهَوى ) * نجم :\r\n2 و 3 . رفيق شما گمراه و منحرف نشده و از روى هواى نفس سخن نميگويد .\r\nابراهيم عليه السلام خطاب به بتها فرمود :\r\n* ( ما لَكُمْ لا تَنْطِقُونَ ) * صافات : 92 . چه شده سخن نميگوئيد ؟ معلوم نيست آنهمه به صورت انسان بوده باشند مناسب است [ ذيلا چند آيه را بررسى كنيم : 
  ] 1 - * ( وَوَرِثَ سُلَيْمانُ داوُدَ وَقالَ يا أَيُّهَا النَّاسُ عُلِّمْنا مَنْطِقَ الطَّيْرِ وَأُوتِينا مِنْ كُلِّ شَيْءٍ ) * نمل : 16 . سليمان از داود ارث برد و گفت : اى مردم تكلَّم پرندگان بما تعليم شده و هر آنچه ( لازم بود ) بما داده شده است آيه صريح است در اينكه پرندگان سخن ميگويند و ما فى الضمير خويش را با صداهائيكه در مياورند بيان ميدارند ، امروز اين مطلب بر همه روشن شده آواز مرغان صداى حيوانات همه سخن گفتن و تكلَّم آنهاست ولى ما از آنها سر در نمياوريم . مرغ با جوجه اش و حيوانات با بچه هاشان و غير بچه هاشان سخن ميگويند .\r\nقرآن مبين طرح مسئله كرده تا مردم بدان پى ببرند ، دانشمندان در اين باره كتابها نوشته و زحمتها كشيده‌اند حتى در سخن گفتن مورچگان بوسيلهء شاخكها و زنبور عسل با رقص و غير آنها .\r\n2 - * ( هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ ) * جاثيه :\r\n29 . * ( وَلَدَيْنا كِتابٌ يَنْطِقُ بِالْحَقِّ ) * مؤمنون : 62 . آيات راجع بكتاب اعمال است كه با انسان سخن خواهند گفت : نطق و استنساخ مىرساند كه ضبط اعمال انسان به صورت ضبط صوت و فيلم سينما و بالاتر از آنست .\r\n\r\nتكامل عجيب\r\n3 - * ( حَتَّى إِذا ما جاؤُها شَهِدَ عَلَيْهِمْ سَمْعُهُمْ وَأَبْصارُهُمْ وَجُلُودُهُمْ بِما كانُوا يَعْمَلُونَ . وَقالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا الله الَّذِي أَنْطَقَ كُلَّ شَيْءٍ وَهُوَ خَلَقَكُمْ أَوَّلَ مَرَّةٍ . . . ) * فصلت : 21 و 22 . در اين دو آيه تصريح\r\n","description":"","footnote":"","page_name":" 80 ","page_number":80},
  {"content":"\r\nشده كه گوشها و چشمها و پوستها روز قيامت بر اعمال آدمى گواهى دهند ، ممكن است بگوئيم مراد از شهادت ، شهادت طبعى است مثل ضخيم شدن پوست دست كارگر ولى آيهء بعدى ميگويد : بپوستهاى خود ( پرخاش كرده ) گويند : چرا بر عليه ما گواهى داديد ؟ ! معلوم مىشود كه پوست با شعور بوده و سخن انسان را خواهد شنيد ، آنوقت جواب پوستها عجيب است كه خواهند گفت : * ( أَنْطَقَنَا الله الَّذِي أَنْطَقَ كُلَّ شَيْءٍ ) * خدائى كه هر چيز را بسخن در آورده ما را بسخن و تكلَّم در آورد .\r\nاز اين روشن مىشود كه در قيامت تكامل بحدّى خواهد رسيد كه همه چيز زنده و همه چيز ناطق و همه چيز با شعور خواهد بود و انسان با دست و پاى خود سخن گفته و جواب خواهد شنيد . در لفظ « جهنّم » راجع به اين مطلب توضيحى داده شده است نظير اين آيه است آيهء * ( الْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ ) * يس : 65 . مشروح تكامل عجيب در كلمهء « قيامت » ديده شود .\r\nبجان خودم قسم : اگر يك متفكر بىغرض در اين گونه آيات فكر كند و بداند كه اين كلمات در موقعى طلوع كرده كه در محيط تاريك عربستان جهل و نادانى بر همه چيز حكومت ميكرد ، شكّ نخواهد داشت در اينكه اين سخنان از مبدء لا يزال سرچشمه گرفته نه از بشر .\r\n\r\n\r\n\r\nنظر :\r\nنگاه كردن . گاهى مراد از آن تدبّر و تأمّل و دقت است . و گاهى مراد معرفت حاصله بعد از فحص و تأمّل است ( راغب ) . * ( وَإِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ ) * توبه :\r\n127 . مراد نگاه عادى است . * ( وَلْتَنْظُرْ نَفْسٌ ما قَدَّمَتْ لِغَدٍ ) * حشر : 18 . مراد تأمل و دقّت است يعنى هر نفس تأمّل كند براى فردا چه از پيش فرستاده است همچنين آياتى از قبيل * ( أَ فَلا يَنْظُرُونَ إِلَى الإِبِلِ كَيْفَ خُلِقَتْ ) * غاشيه : 17 . * ( أَ وَلَمْ يَنْظُرُوا ) *\r\n","description":"","footnote":"","page_name":" 81 ","page_number":81},
  {"content":"\r\n* ( فِي مَلَكُوتِ السَّماواتِ وَالأَرْضِ . . . ) * اعراف : 185 .\r\nآيه‌اى است راجع به نظر خدا نسبت ببندگان * ( وَلا يُكَلِّمُهُمُ الله وَلا يَنْظُرُ إِلَيْهِمْ يَوْمَ الْقِيامَةِ ) * آل عمران : 77 .\r\nمراد از آن رحمت است يعنى خدا با آنها سخن نگويد و به آنها رحم نميكند راغب گويد مراد از آن احسان و افاضهء نعمت است طبرسى فرموده :\r\nآيه دلالت دارد بر آنكه « نظر » چون با حرف الى متعدى شود معنى رؤيت نميدهد ولى در كتب لغت « نظر اليه » را بمعنى نگاه كردن گفته‌اند در آيهء * ( لا تَقُولُوا راعِنا وَقُولُوا انْظُرْنا ) * بقره :\r\n104 . نيز مراد رحمت و مراعات حال است .\r\nنظر بمعنى انتظار آيد « نظر الشىء :\r\nانتظره » * ( وَما يَنْظُرُ هؤُلاءِ إِلَّا صَيْحَةً واحِدَةً ) * ص : 15 . اينها منتظر نيستند مگر بيك صيحه . * ( فَهَلْ يَنْظُرُونَ إِلَّا سُنَّتَ الأَوَّلِينَ ) * فاطر : 43 . پس آيا جز طريقهء پيشينيان را انتظار دارند .\r\n* ( فَأَعْرِضْ عَنْهُمْ وَانْتَظِرْ إِنَّهُمْ مُنْتَظِرُونَ ) * سجده : 30 .\r\n\r\n\r\n\r\nانظار\r\nبمعنى مهلت دادن و تأخير انداختن است كه نوعى انتظار و نگاه كردن مىباشد . * ( فَكِيدُونِي جَمِيعاً ثُمَّ لا تُنْظِرُونِ ) * هود : 55 . همگى به من حيله كنيد و مهلتم ندهيد . * ( قالَ أَنْظِرْنِي إِلى يَوْمِ يُبْعَثُونَ ) * اعراف : 14 . گفت تا روزيكه مردم بر انگيخته شوند مهلتم بده . * ( فَلا يُخَفَّفُ عَنْهُمْ وَلا هُمْ يُنْظَرُونَ ) * نحل : 85 . عذاب از آنها كم نميشود و مهلت داده نميشوند .\r\nنظرة : ( بفتح اول و كسر دوم ) نيز بمعنى تأخير و امهال است * ( وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ ) * بقره : 280 .\r\nاگر قرضدار در تنگى باشد پس وظيفه مهلت دادن است تا وسعت يافتن .\r\n\r\n\r\n\r\nنعج :\r\nنعجة بمعنى ميش است جمع آن نعاج است راغب گاو ماده و آهوى ماده را نيز در آن داخل دانسته است . * ( إِنَّ هذا أَخِي لَه تِسْعٌ وَتِسْعُونَ ) *\r\n","description":"","footnote":"","page_name":" 82 ","page_number":82},
  {"content":"\r\n* ( نَعْجَةً وَلِيَ نَعْجَةٌ واحِدَةٌ فَقالَ أَكْفِلْنِيها وَعَزَّنِي فِي الْخِطابِ . قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِه وَإِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ ) * ص : 23 و 24 .\r\nيعنى : گفت : اين برادر من است نود و نه تا ميش دارد و من فقط يك ميش دارم ميگويد آن را به من تمليك كن ( رجوع به كفل ) و در سخن بر من غلبه كرده ، داود گفت : برادرت در اين تقاضا بر تو ستم كرده و بسيارى از شركاء بعضى بر بعضى تجاوز ميكنند .\r\nراجع به اين ماجرى رجوع شود به « داود » ، اين لفظ بيشتر از چهار بار در كلام الله مجيد نيامده است .\r\n\r\n\r\n\r\nنعاس :\r\n( بضمّ - ن ) خواب كم .\r\nراغب گويد : « النّعاس : النّوم القليل » طبرسى آن را چرت و ديگران اوّل النوم گفته‌اند ، همه يك معنىاند .\r\n* ( إِذْ يُغَشِّيكُمُ النُّعاسَ أَمَنَةً مِنْه وَيُنَزِّلُ عَلَيْكُمْ مِنَ السَّماءِ ماءً . . . ) * انفال : 11 .\r\nآنگاه كه خواب كم را به جهت آرامش درونتان بر شما مستولى ميكرد و از آسمان بر شما آب نازل مينمود ، * ( ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً يَغْشى طائِفَةً مِنْكُمْ . . . ) * آل عمران :\r\n154 . پس از گرفتارى بر شما ايمنى فرستاد و آن خواب كمى بود كه طائفه‌اى از شما را فرا گرفت .\r\nهر دو آيه دربارهء جنگ تاريخى « احد » است كه مسلمانان پس از شكست با مختصر خوابى ( بالاى كوه ) آرامش قلب يافتند . شايد تذكر خواب از آنجهت است كه خواب رفتن در آنساعت از الطاف خداوندى بود و گرنه با آن ناراحتى و گرفتارى و تشنّج اعصاب خواب رفتن غير مقدور بود ، اين لفظ بيشتر از دو بار در قرآن يافته نيست .\r\n\r\n\r\n\r\nنعق :\r\nصيحه زدن . فرياد كشيدن .\r\nگويند : « نعق الرّاعى بغنمه » چوپان بگوسفندانش بانگ زد و زجرشان كرد . « نعق الغراب : صاح » كلاغ فرياد كشيد . « نعق المؤذّن » صدايش را باذان گفتن بلند كرد .\r\n* ( وَمَثَلُ الَّذِينَ كَفَرُوا كَمَثَلِ الَّذِي ) *\r\n","description":"","footnote":"","page_name":" 83 ","page_number":83},
  {"content":"\r\n* ( يَنْعِقُ بِما لا يَسْمَعُ إِلَّا دُعاءً وَنِداءً ) * بقره : 171 . حكايت كافران ( در اينكه سخن پيامبران را مىشنوند و اعتنا نميكنند ) چنان است كه شخصى بحيوانى كه جز صدائى و ندائى نميشنود ، بانگ زند . اين آيه در « دعو » مشروحا گفته شده است و اين لفظ فقط يك بار در قرآن مجيد آمده است .\r\n\r\n\r\n\r\nنعل :\r\n* ( فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً ) * طه : 12 . نعل بمعنى كفش است . يعنى : هر دو كفشت را بكن كه تو در وادى پاك طوى هستى .\r\nدر « خلع » علت اين خطاب را كه بموسى عليه السلام آمد گفته‌ايم اين لفظ بيشتر از يك بار در كلام الله مجيد نيامده است .\r\nدر نهج البلاغه خطبهء 33 هست كه آنحضرت بابن عباس فرمود : « ما قيمة هذا النّعل » قيمت اين كفش چقدر است ؟\r\n\r\n\r\n\r\nنعم :\r\nفعل غير متصرّفى است براى انشاء مدح . * ( وَنِعْمَ أَجْرُ الْعامِلِينَ ) * آل عمران : 136 . بهتر است پاداش عاملان * ( أَنَّ الله مَوْلاكُمْ نِعْمَ الْمَوْلى وَنِعْمَ النَّصِيرُ ) * انفال : 40 . خدا سرپرست شماست خوب سرپرست و خوب يار است .\r\nنعمّا : همان نعم است و « ما » تمييز آن و بمعنى شىء مىباشد * ( إِنْ تُبْدُوا الصَّدَقاتِ فَنِعِمَّا هِيَ ) * بقره :\r\n271 . تقدير آن « نعم شيئا » است يعنى اگر صدقات را آشكارا بدهيد خوب كارى است آن . * ( إِنَّ الله نِعِمَّا يَعِظُكُمْ بِه ) * نساء : 58 . در مجمع فرموده تقدير آن « نعم شيئا شىء يعظكم به » است .\r\nنعم : ( بر وزن فرس ) حرف جواب و تصديق است * ( فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ . . . ) * اعراف :\r\n44 . آيا آنچه خدا وعده داده بود حق يافتيد ؟ گويند آرى . اين لفظ جمعا چهار بار در قرآن مجيد آمده است :\r\nاعراف : 44 و 114 شعراء : 42 - صافات : 18 .\r\n\r\n\r\n\r\nنعمة :\r\n( بكسر - ن ) آنچه خدا به انسان داده در صحاح از جملهء معانى آن گفته : « النّعمة : ما أنعم به عليك » به نظر نگارنده : اصل آن از نعم ( فعل مدح )\r\n","description":"","footnote":"","page_name":" 84 ","page_number":84},
  {"content":"\r\nاست و نعمت را به جهت خوب و دلچسب بودن نعمت گفته‌اند لذا در اقرب از كليّات ابو البقا نقل شده : آن در اصل حالتى است كه انسان از آن لذّت ببرد و در مفردات گفته : « النّعمة الحالة الحسنة » . در مجمع ذيل * ( صِراطَ الَّذِينَ أَنْعَمْتَ عَلَيْهِمْ ) * فاتحه : 7 . فرموده اصل آن مبالغه و زيادت است گويند « دققت الدواء فانعمت دقه » دوا را كوبيدم و زياد كوبيدم .\r\n* ( وَاذْكُرُوا نِعْمَةَ الله عَلَيْكُمْ ) * بقره :\r\n231 . * ( اذْكُرُوا نِعْمَتِيَ الَّتِي أَنْعَمْتُ عَلَيْكُمْ ) * بقره : 40 .\r\nنعمة : ( بفتح - ن ) بمعنى تنعم است . در قاموس گويد : تنعّم بمعنى ترفّه و وسعت عيش و اسم آن نعمة بفتح نون است . راغب ميگويد :\r\n« النّعمة : التنعّم » * ( كَمْ تَرَكُوا مِنْ جَنَّاتٍ وَعُيُونٍ . وَزُرُوعٍ وَمَقامٍ كَرِيمٍ . ) *\r\n* ( وَنَعْمَةٍ كانُوا فِيها فاكِهِينَ ) * دخان :\r\n25 - 27 . چقدر از دست دادند از باغات ، چشمه ها ، كشتها ، مقام دلپسند و وسعت عيشيكه در آن متمتّع بودند . * ( وَذَرْنِي وَالْمُكَذِّبِينَ أُولِي النَّعْمَةِ وَمَهِّلْهُمْ قَلِيلًا ) * مزمل : 11 . بگذار مرا با تكذيب كنندگانيكه صاحبان تنعّماند و اندكى مهلتشان بده .\r\nانعام : ( از باب افعال ) بمعنى نعمت دادن مىباشد * ( وَإِذْ تَقُولُ لِلَّذِي أَنْعَمَ الله عَلَيْه وَأَنْعَمْتَ عَلَيْه أَمْسِكْ عَلَيْكَ زَوْجَكَ وَاتَّقِ الله ) * احزاب : 37 . آنگاه بشخصيكه خدا به او نعمت داده و تو هم به او نعمت داده بودى ميگفتى : زنت را براى خودت نگاهدار و از خدا بترس راغب گويد : اطلاق انعام در صورتى است كه نعمت داده شده از جنس انسان باشد زيرا در حيوان نميگويند :\r\n« أنعم على فرسه » .\r\nتنعيم : نعمت دادن و مرفّه كردن .\r\n* ( فَأَمَّا الإِنْسانُ إِذا مَا ابْتَلاه رَبُّه فَأَكْرَمَه وَنَعَّمَه فَيَقُولُ رَبِّي أَكْرَمَنِ ) * فجر : 15 . امّا انسان آنگاه كه خدايش او را امتحان كرد و محترم نمود و مرفّه فرمود گويد : خدايم محترمم داشته .\r\n","description":"","footnote":"","page_name":" 85 ","page_number":85},
  {"content":"\r\nناعم : صاحب نعمت * ( وُجُوه يَوْمَئِذٍ ناعِمَةٌ . لِسَعْيِها راضِيَةٌ ) * غاشيه :\r\n8 و 9 . چهره هائى ( مردمانى ) در آن روز در نعمتند و از تلاشيكه در دنيا كرده‌اند راضىاند . ناعم بمعنى نرم و صاف نيز آمده است .\r\nنعماء : ( بفتح - ن ) مفرد است بمعنى نعمت چنان كه در صحاح گفته .\r\nدر مجمع فرموده : نعمتى است كه اثر آن در صاحبش آشكار است مقابل ضرّاء * ( وَلَئِنْ أَذَقْناه نَعْماءَ بَعْدَ ضَرَّاءَ مَسَّتْه لَيَقُولَنَّ ذَهَبَ السَّيِّئاتُ عَنِّي ) * هود : 10 . و اگر پس از ضرريكه به او رسيده نعمتى بر او بچشانيم گويد بديها از من رفت .\r\nنعيم : نعمت وسيع و كثير . راغب گويد : « النعيم : النّعمة الكثيرة » قاموس و اقرب مال و صحاح مطلق نعمت گفته است از طبرسى ظاهر مىشود كه قيد كثرت را لازم نشمرده ، المنار نيز قيد كثرة را دارد * ( وَلأَدْخَلْناهُمْ جَنَّاتِ النَّعِيمِ ) * مائده : 65 . آنها را بجنّات پر نعمت داخل ميكنيم . * ( لَهُمْ فِيها نَعِيمٌ مُقِيمٌ ) * توبه : 21 . براى آنها در بهشت نعمت فراوانى است پيوسته .\r\nاين لفظ هفده بار در قرآن مجيد به كار رفته ، همه دربارهء نعمت بهشت است مگر * ( ثُمَّ لَتُسْئَلُنَّ يَوْمَئِذٍ عَنِ النَّعِيمِ ) * تكاثر : 8 . كه دربارهء نعمت دنيا است .\r\nظاهرا الف و لام در آن براى استغراق باشد يعنى از تمام نعمتها مسئول ميشويد . مسئول شدن از نعمتها مسئول شدن از دين است كه آيا از آنها مطابق دين استفاده كرديد يا نه ؟ .\r\nدر برهان از امام صادق عليه السلام نقل شده : « قال نحن النّعيم » و در روايت ديگرى از آنحضرت « قالَ تُسْئَلُ هذِه الامَّةِ عَمَّا انْعَمَ الله عَلَيْها بِرَسُولِه ثُمَّ بِالائِمَّةِ » و در روايت سوم از حضرت باقر عليه السلام كه فرمود : « انّما يسئلكم عمّا انتم عليه من الحقّ » و در روايت چهارم از حضرت صادق عليه السلام نقل كرده كه فرمود « و الله ما هو الطَّعام و الشراب و لكن ولايتنا اهل البيت » .\r\nالميزان تمام نعمتها را داخل\r\n","description":"","footnote":"","page_name":" 86 ","page_number":86},
  {"content":"\r\nدر نعمت دين دانسته و منافاتى ميان عموم آيه و روايات نميداند .\r\nجمع نعمت در قرآن مجيد نعم ( بر وزن عنب ) و انعم ( بفتح اول و سكون دوم و ضمّ سوم ) آمده است مثل * ( وَأَسْبَغَ عَلَيْكُمْ نِعَمَه ظاهِرَةً وَباطِنَةً ) * لقمان : 20 . نعمتهاى ظاهرى و باطنى خويش را بر شما فراوان كرد . و نحو * ( فَكَفَرَتْ بِأَنْعُمِ الله فَأَذاقَهَا الله لِباسَ الْجُوعِ وَالْخَوْفِ ) * نحل : 112 .\r\n\r\n\r\n\r\nأنعام :\r\nانعام جمع نعم ( بر وزن فرس ) گفته‌اند عبارت است از گاو ، گوسفند و شتر ( انعام ثلثه ) در « بهم » گفته‌ايم كه مىشود آن را از آيات قرآن استفاده كرد گفته‌اند : شتر را به تنهائى نعم گويند ولى گاو و گوسفند را ، نه .\r\n* ( وَإِنَّ لَكُمْ فِي الأَنْعامِ لَعِبْرَةً ) * نحل :\r\n66 . براى تمام سخن رجوع كنيد به « بهم » .\r\nنعم ( بر وزن فرس ) گاهى بر انعام ثلثه اطلاق مىشود چنان كه در مجمع و جوامع الجامع فرموده در اين صورت نعم جمع است كه مفرد ندارد چنان كه در مصباح گفته و در اقرب از آن نقل كرده است * ( وَمَنْ قَتَلَه مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ ) * مائده : 95 .\r\nيعنى هر كه صيدى را عمدا بكشد بر او است كفّاره‌اى از گاو و گوسفند و شتر ، مانند آن حيوانى كه كشته است .\r\nمثلا اگر شتر مرغ صيد كرده بايد شترى كفّاره بدهد كه در بزرگى مثل آن باشد .\r\n\r\n\r\n\r\nنغض :\r\nحركت كردن و حركت دادن . گويند : نغض الشّىء : تحرّك و اضطرب و نيز گويند : نغض الشىء : در نهايه از ابن زبير نقل شده :\r\nان الكعبة لمّا احترقت نغضت كعبه چون از آتش بنى اميّه سوخت حركت كرد .\r\n* ( فَسَيُنْغِضُونَ إِلَيْكَ رُؤُسَهُمْ وَيَقُولُونَ مَتى هُوَ قُلْ عَسى أَنْ يَكُونَ قَرِيباً ) * اسراء : 51 . طبرسى فرموده : نغض حركت دادن سر است با بالا و پائين بردن يعنى حتما سرشان را بسوى تو تكان داده و خواهند گفت قيامت كى\r\n","description":"","footnote":"","page_name":" 87 ","page_number":87},
  {"content":"\r\nميرسد ؟ بگو : شايد نزديك باشد ، اين لفظ فقط يك بار در كلام الله آمده است راغب گفته : انغاض حركت دادن سر است بسوى ديگرى به حالت تعجب .\r\n\r\n\r\n\r\nنفث :\r\nدميدن * ( وَمِنْ شَرِّ النَّفَّاثاتِ فِي الْعُقَدِ ) * فلق : 4 . در مجمع فرموده :\r\nنفث شبيه نفخ ( دميدن ) است ولى تفل آنست كه با دميدن مقدارى از آب دهان بيرون انداخته شود اين است فرق ما بين نفث و تفل .\r\nدر نهج البلاغه خطبهء 191 . هست كه امام عليه السلام به آن شخص فرمود :\r\n« فانّما نفث الشّيطان على لسانك » شيطان بر زبان تو دميد كه اين سخن گفتى و در خطبهء 81 . فرموده : شما را بر حذر ميدارم از دشمنيكه ( شيطان ) بطور مخفى در سينه ها نفوذ كرده و « نفث فى الآذان نجيّا » در گوشها نجوى كنان دميده است .\r\nدر كافى از امام صادق عليه السلام نقل شده « ما من مؤمن الَّا و لقلبه اذنان فى جوفه اذن ينفث فيه الوسواس الخنّاس و اذن ينفث فيها الملك فيؤيد الله المؤمن بذلك فذلك قوله :\r\nو أيّدهم بروح منه » در اين حديث نيز نفث بمعنى دميدن است دميدن معنوى و در روايت آمده كه رسول خدا صلَّى اللَّه عليه و آله فرموده : الا و انّ الرّوح الامين نفث فى روعى » راغب در مفردات گفته : « النفث :\r\nقذف الريق القليل و هو اقلّ من التّفل » يعنى آن انداختن بزاق كمى است و از بزاق معمولى اندك است عبارت صحاح چنين است : « النّفث كالنّفخ و هو قليل من التّفل » قاموس نيز چنين گفته است در نهج البلاغه حكمت :\r\n374 . فرموده : همهء اعمال نيك و جهاد در راه خدا در مقابل اهميت امر بمعروف و نهى از منكر نيستند « الا كنفثة فى بحر لجّى » مگر مانند بزاقى در دريائى مواج و متلاطم .\r\nمعنى آيه چنين مىشود : بخداى فلق پناه مىبرم از شرّ دمندگان در گره ها . ظاهرا مراد دميدن است نه بزاق انداختن .\r\n","description":"","footnote":"","page_name":" 88 ","page_number":88},
  {"content":"\r\nاهل تفسير نفاثات را زنان ساحر گفته‌اند كه جادوى خود را در گره ها ميدميدند و شخص از شر آنها به خدا پناه مىبرد . در مجمع فرموده : از عايشه و ابن عباس نقل كرده‌اند :\r\nلبيد بن اعصم يهودى رسول خدا صلَّى اللَّه عليه و آله را سحر كرد و آن جادو را در چاه بنى زريق دفن نمود ، در نتيجه آن حضرت مريض شد روزى آن بزرگوار خوابيده بود كه دو نفر فرشته آمده يكى در كنار سر و ديگرى در كنار پايش نشست ، قضيه را بآنحضرت خبر داده و گفتند : كه جادو در چاه ذروان در پوست شاخهء خرما در زير سنگ پائين چاه است كه آبكش روى آن ميايستد ، آنحضرت بيدار شد زبير و عمار و على عليه السلام را فرستاد آب چاه را كشيدند ، سنگرا برداشتند و جادو را بيرون آورده ديدند كه در آن خورده هاى - موى سر و دندانه هاى شانه و چيز گره دار كه دوازده گره داشت و با سوزن دوخته بودند ، قرار دارد ، در نتيجه معوذتين * ( قُلْ أَعُوذُ بِرَبِّ الْفَلَقِ ) * - . . . * ( قُلْ أَعُوذُ بِرَبِّ النَّاسِ ) * نازل شد هر آيه ايكه آنحضرت ميخواند گرهى باز ميگشت و رسولخدا خود را سبك يافت كه گويا از بندرها شده است .\r\nطبرسى رحمه الله آنگاه اين روايت را ردّ مىكند كه در « سحر » تحت عنوان « آيا سحر در آنحضرت اثر داشت » مشروحا گفته‌ايم .\r\nبعضى از محققين احتمال داده‌اند :\r\nنفّاثات نيروهاى دمنده است و * ( « الْعُقَدِ » ) * پروتونهاى اتم است كه بوسيلهء دميدن آن نيروهاى مرموز الكترونهائى از پروتون جدا شده و در اطراف هسته به حركت در ميايند و آن باعث انبساط جهان است راجع به تمام مطلب رجوع شود به « سحر - فلق - غسق » .\r\n\r\n\r\n\r\nنفح :\r\n* ( وَلَئِنْ مَسَّتْهُمْ نَفْحَةٌ مِنْ عَذابِ رَبِّكَ لَيَقُولُنَّ يا وَيْلَنا إِنَّا كُنَّا ظالِمِينَ ) * انبياء : 46 .\r\nنفح بمعنى وزيدن است « نفح الرّيح نفحا : هبّت » نفحه بمعنى يك وزيدن است راغب گويد « له نفحة طيّبة » آن را وزيدنى است از خير\r\n","description":"","footnote":"","page_name":" 89 ","page_number":89},
  {"content":"\r\nو در شرّ بطور استعاره است يعنى اگر كمى از عذاب پروردگارت به آنها برسد گويند : واى بر ما كه ستمگران بوديم ، اين لفظ فقط يك بار در قرآن مجيد آمده است .\r\n\r\n\r\n\r\nنفخ :\r\nدميدن . ارباب لغت گفته‌اند :\r\n« النّفخ : نفخ الرّيح فى الشّىء » چنان كه فرموده : * ( حَتَّى إِذا ساوى بَيْنَ الصَّدَفَيْنِ قالَ انْفُخُوا . . . ) * كهف : 96 .\r\nتا چون ميان دو كوه را ( با تكه هاى آهن پر و برابر ) كرد گفت بدميد .\r\n* ( فَأَنْفُخُ فِيه فَيَكُونُ طَيْراً بِإِذْنِ الله ) * آل عمران : 49 . و در آن ميدمم پس باذن خدا مرغى مىشود . در اين دو آيه دميدن متعارف مراد است اوّلى با منفخ آهنگرى ، دوّمى با دهان .\r\n* ( فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ ) * حجر : 29 .\r\nاين تعبير در سورهء سجده : 9 . و سورهء ص : 72 . نيز آمده است مراد از آن دميدن روح در وجود انسان اوّلى است . آيا جسدى بود كه در آن روح دميده شد و انسان زنده گرديد و يا مراد از نفخ روح اعطاء تفكَّر و اختيار است كه به انسان داده شد و لياقت خليفة اللهى يافت . و الله اعلم . پيداست كه نفخ روح دميدن معنوى و نفخ بخصوصى است .\r\n* ( وَمَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيه مِنْ رُوحِنا ) * تحريم :\r\n12 . * ( وَالَّتِي أَحْصَنَتْ فَرْجَها فَنَفَخْنا فِيها مِنْ رُوحِنا ) * انبياء : 91 . نفخ روح در وجود مريم بوسيلهء ملك درست براى ما روشن نيست ولى هر چه باشد مريم بدان وسيله بعيسى عليه السلام حامله گرديد . ضمير « فيه » در آيهء اوّل راجع به « فرج » است معلوم مىشود كه نفخ از آنمحلّ بوده است .\r\n* ( وَنُفِخَ فِي الصُّورِ فَجَمَعْناهُمْ جَمْعاً ) * كهف : 99 . * ( فَإِذا نُفِخَ فِي الصُّورِ نَفْخَةٌ واحِدَةٌ ) * حاقّه : 13 . بيشتر الفاظ نفخ در قرآن مجيد دربارهء نفخ صور در قيامت است كه دوازده بار ذكر شده و در « صور » دربارهء آن سخن گفته‌ايم .\r\n\r\n\r\n\r\nنفاد :\r\nفانى شدن . تمام شدن .\r\n","description":"","footnote":"","page_name":" 90 ","page_number":90},
  {"content":"\r\nراغب گويد : النّفاد الفناء » در لغت آمده « نفد زاد القوم » توشهء قوم تمام گرديد . در نهج البلاغه حكمت 57 .\r\nفرموده : « القناعة مال لا ينفد » قناعت مالى است كه تمام نميشود .\r\n* ( إِنَّ هذا لَرِزْقُنا ما لَه مِنْ نَفادٍ ) * ص :\r\n54 . اين روزى ما است كه آن را تمام شدن نيست ( تمام نميشود ) * ( ما عِنْدَكُمْ يَنْفَدُ وَما عِنْدَ الله باقٍ ) * نحل : 96 . آنچه نزد شماست تمام مىشود و آنچه نزد خداست هميشگى است .\r\n* ( قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَلَوْ جِئْنا بِمِثْلِه مَدَداً ) * كهف :\r\n109 . نظير اين آيه است آيهء 27 .\r\nاز سورهء لقمان و در « كلم » تحت عنوان كلمات در قرآن مشروحا بررسى شده است .\r\n\r\n\r\n\r\nنفذ :\r\n* ( يا مَعْشَرَ الْجِنِّ وَالإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَالأَرْضِ فَانْفُذُوا لا تَنْفُذُونَ إِلَّا بِسُلْطانٍ ) * رحمن : 33 . اين كلمه فقط سه بار در كلام الله آمده آن هم در يك آيه . نفوذ و نفاذ بمعنى سوراخ كردن و خارج شدن بآنطرف است لذا در مصباح گفته : « نفذ السّهم : خرق الرّمية و خرج منها » يعنى تير هدف را سوراخ كرد و از آنطرف خارج گرديد . « نفوذ امر » مطاع بودن آنست انفاذ و تنفيذ امر ، اجرا كردن آن مىباشد . معنى آيه چنين است : اى جماعت جنّ و انس اگر ميتوانيد از اطراف آسمانها و زمين خارج شويد ، خارج شويد ، نميتوانيد خارج شويد مگر بتسلط و قدرتى . در آيهء بعدى آمده * ( يُرْسَلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ ) * شعله‌اى از آتش و دخان بر شما فرستاده شود كه دفع آن نتوانيد .\r\nظاهرا مراد آنست كه در صورت خارج شدن از اقطار آسمانها و زمين چنين اتفاقى روى خواهد داد و ظاهر آنست كه اگر بشر سلطان و قدرت داشته باشد خروج از اقطار آسمانها و زمين براى وى ممكن خواهد بود .\r\nآيا ساختن « آپلو » براى رفتن به ماه\r\n","description":"","footnote":"","page_name":" 91 ","page_number":91},
  {"content":"\r\nرسيدن به « سلطان » است ؟ ! آيا با آپلو بشر از اقطار زمين خارج نشد ؟ ! آيا گردش در ماوراء جوّ بوسيلهء « ناويز » ها و قمرهاى مصنوعى خروج از اقطار زمين نيست ؟ ! . آيا « آپلو » ها از اقطار زمين و سموات هفتگانهء آن خارج نشدند ؟ ! آيا مراد از * ( شُواظٌ مِنْ نارٍ ) * كه نكره آمده اشعهء ماوراء بنفش و اشعهء كيهانى سوزان نيست ؟ ! آيا « نحاس » كه بمعنى مس ، دود و سرب مذاب آمده سنگهاى آسمانى نيست كه با سرعت 48 هزار كيلومتر در ساعت در فضا حركت ميكنند ؟ ! و مانند دانه هاى شن و گاهى هم بزرگاند ؟ ! النهايه آپلو داراى حفاظ و سلطان است كه آن سنگها و اشعه در بدنهء آن كارگر نيست ! ! ! .\r\nآيا قرآن مجيد با اين آيه يادآورى كرده كه بشر خليفة الله روزى با تفكَّر خدا دادى به آن « سلطان » دست خواهد يافت ؟ ! هر چه هست هر دو آيه بسيار قابل دقّتاند .\r\n\r\n\r\n\r\nنفر :\r\n( بر وزن فلس ) نفر اگر با « من » و « عن » آيد بمعنى دورى و تفرّق باشد و اگر با « الى » باشد بمعنى خروج و رفتن است و بعبارت ديگر اگر گوئيم : « نفر منه و عنه » يعنى از آن دور شد و اگر گوئيم « نفر اليه » يعنى بسوى آن رفت . در قاموس گويد : « النفر :\r\nالتّفرّق » و در اقرب الموارد آمده :\r\n« نفرت الدّابّة من كذا » يعنى از آن ترسيد و كنار شد . در مجمع ذيل * ( قِيلَ لَكُمُ انْفِرُوا ) * توبه : 38 . گويد : نفر رفتن است بسوى آنچه بر آن تهييج شده و در جاى ديگر گفته : آن در اصل بمعنى فزع است .\r\n* ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ ) * توبه : 122 . آن در تقدير « فلولا نفر الى طلب العلم » است يعنى چرا از هر گروه دسته‌اى بطلب علم خارج نميشوند تا در دين عالم باشند راجع به اين آيه در « فقه » بحث شده است .\r\n* ( يا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً ) * نساء :\r\n71 . اى اهل ايمان احتياط ( و اسلحهء ) خويش را بر گيريد و گروه گروه يا همگى بجهاد خارج شويد .\r\n","description":"","footnote":"","page_name":" 92 ","page_number":92},
  {"content":"\r\nنفور : ( بر وزن عقول ) بمعنى دورى است * ( بَلْ لَجُّوا فِي عُتُوٍّ وَنُفُورٍ ) * ملك : 21 . بلكه در طغيان و دورى از حق اصرار ورزيدند و اگر با « الى » آيد بمعنى رفتن و خروج باشد چنان كه در اقرب الموارد هست .\r\nاستنفار : رم دادن و رم كردن و طلب خروج و حركت است * ( كَأَنَّهُمْ حُمُرٌ مُسْتَنْفِرَةٌ . فَرَّتْ مِنْ قَسْوَرَةٍ ) * مدثر : 50 و 51 . گوئى آنها الاغهاى رم كرده‌اند كه از شير گريخته .\r\n\r\n\r\n\r\nنفر :\r\n( بر وزن فرس ) گروه . دسته .\r\n* ( وَإِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ ) * احقاف : 29 . آنگاه كه گروهى از جنّ را بسوى تو برگردانديم كه قرآن را استماع ميكردند . * ( قُلْ أُوحِيَ إِلَيَّ أَنَّه اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً ) * جنّ : 1 . در قاموس گفته نفر عبارت است از همه مردم و نيز گروهى از مردان كه از ده نفر كم باشد .\r\nدر كشاف ذيل آيه 47 . سوره نمل گفته : فرق بين رهط و نفر آنست كه نفر از سه است تا نه و رهط از سه است تا ده يا از هفت تا ده و در اقرب الموارد گويد : گروهى است از سه تا ده و بقولى از سه تا هفت نفر از مردان و اگر بيشتر از ده باشد نفر گفته نميشود .\r\n* ( أَنَا أَكْثَرُ مِنْكَ مالًا وَأَعَزُّ نَفَراً ) * كهف : 34 . مراد از نفر در آيه عشيره است طبرسى فرموده عشيره نفر خوانده شده كه با انسان در حوائج او سعى و حركت ميكنند .\r\nنفير : مثل نفر است بمعنى جماعتى از مردان در مجمع فرموده : نفير عددى از مردان است زجّاج گفته :\r\nممكن است جمع نفر باشد ، نفير و نفر انسان ، عشيره او است كه ياريش كرده و با او كوچ كنند * ( وَأَمْدَدْناكُمْ بِأَمْوالٍ وَبَنِينَ وَجَعَلْناكُمْ أَكْثَرَ نَفِيراً ) * اسراء :\r\n6 . يارى ميدهيم شما را با اموال و فرزندان و عشيره و يارانتان را زياد ميگردانيم .\r\n\r\n\r\n\r\nنفس :\r\nتنفّس عبارت است از گسترش و توسعه يافتن * ( وَاللَّيْلِ إِذا عَسْعَسَ . وَالصُّبْحِ إِذا تَنَفَّسَ ) * تكوير :\r\n","description":"","footnote":"","page_name":" 93 ","page_number":93},
  {"content":"\r\n17 و 18 . قسم بشب كه در آيد و قسم بصبح كه گسترش يابد نفس بدين معنى بر وزن فرس است كه در قاموس آن را وسعت و گسترش گفته است .\r\nتنافس : بمعنى مسابقه دو نفس در رسيدن به چيز مطلوب است بقول راغب آن مجاهده نفس است در رسيدن و شبيه شدن بفضلاء بىآنكه ضررى به ديگرى برساند * ( وَفِي ذلِكَ فَلْيَتَنافَسِ الْمُتَنافِسُونَ ) * مطففين : 26 .\r\nو در رسيدن به آن نعمت بهشتى مسابقه و رغبت كنند مسابقه كنندگان .\r\n\r\n\r\n\r\nنَفْس\r\nنفس ( بر وزن فلس ) در اصل بمعنى ذات است . طبرسى ذيل * ( وَما يَخْدَعُونَ إِلَّا أَنْفُسَهُمْ ) * بقره : 9 . فرموده : نفس سه معنى دارد يكى بمعنى روح ديگرى بمعنى تأكيد مثل « جائنى زيد نفسه » سوم بمعنى ذات و اصل همان است .\r\nدر صحاح گفته : نفس بمعنى روح است . « خرجت نفسه » يعنى روحش خارج شد ايضا نفس بمعنى خون است « ما ليس له نفس سائلة لا ينجس الماء اذا مات فيه » آنكه خون جهنده ندارد اگر در آبى بميرد آب نجس نميشود تا ميگويد نفس بمعنى عين و ذات شىء است .\r\nظاهرا خون را از آن نفس گفته‌اند كه روح با آن از بدنش خارج مىشود .\r\n\r\nنفس در قرآن مجيد\r\nنفس در قرآن مجيد در چند معنى به كار رفته كه نقل مىشود :\r\n1 - روح . مثل * ( الله يَتَوَفَّى الأَنْفُسَ حِينَ مَوْتِها وَالَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَيُرْسِلُ الأُخْرى إِلى أَجَلٍ مُسَمًّى ) * زمر : 42 . چون براى روح مرگى نيست لذا بايد در * ( « مَوْتِها » ) * مضاف مقدر كرد و يا قائل بمجاز عقلى شد يعنى « حين موت أبدانها » ايضا در * ( وَالَّتِي لَمْ تَمُتْ ) * بايد گفت :\r\n« وَالَّتى لَمْ تَمُتْ بَدَنُها » يعنى : خدا ارواح را در حين موت از ابدان ميگيرد و روحى را كه بدنش نمرده در وقت خواب قبض مىكند ، آنگاه روحى را كه در خواب گرفته نگاه\r\n","description":"","footnote":"","page_name":" 94 ","page_number":94},
  {"content":"\r\nميدارد اگر مرگ را بر صاحب آن نوشته باشد و ديگرى را تا وقتى معين به بدن ميفرستد . در باره روح مجرّد از نظر قرآن در « روح » شرحى نوشته‌ايم .\r\n2 - ذات و شخص . مثل * ( وَاتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً ) * بقره :\r\n48 . بترسيد از روزيكه كسى از كسى كفايت نميكند .\r\n3 - در آياتى نظير * ( وَما أُبَرِّئُ نَفْسِي إِنَّ النَّفْسَ لأَمَّارَةٌ بِالسُّوءِ إِلَّا ما رَحِمَ رَبِّي ) * يوسف : 53 . * ( وَنَفْسٍ وَما سَوَّاها . فَأَلْهَمَها فُجُورَها وَتَقْواها ) * شمس : 7 و 8 . مىشود منظور تمايلات نفسانى و خواهشهاى وجود انسان و غرائز او باشد كه با اختيارى كه داده شده ميتواند آنها را در مسير حق يا باطل قرار دهد لذا فرموده : * ( قَدْ أَفْلَحَ مَنْ زَكَّاها . وَقَدْ خابَ مَنْ دَسَّاها ) * شمس : 9 و 10 . ايضا در * ( وَلا أُقْسِمُ بِالنَّفْسِ اللَّوَّامَةِ ) * قيامه : 2 . كه ظاهرا وجدان و درك آدمى مراد است و نيز در آياتى نظير * ( وَنَهَى النَّفْسَ عَنِ الْهَوى ) * نازعات :\r\n40 . همين معنى به نظر ميايد ايضا * ( فَطَوَّعَتْ لَه نَفْسُه قَتْلَ أَخِيه ) * مائده : 30 .\r\n4 - قلوب و باطن . در آياتى نظير * ( وَاذْكُرْ رَبَّكَ فِي نَفْسِكَ تَضَرُّعاً وَخِيفَةً ) * اعراف : 205 . * ( وَتُخْفِي فِي نَفْسِكَ مَا الله مُبْدِيه ) * احزاب : 37 .\r\n* ( فَأَسَرَّها يُوسُفُ فِي نَفْسِه ) * يوسف :\r\n77 . * ( فَأَوْجَسَ فِي نَفْسِه خِيفَةً مُوسى ) * طه : 67 . * ( رَبُّكُمْ أَعْلَمُ بِما فِي نُفُوسِكُمْ ) * اسراء : 25 . مراد از نفس و نفوس در اين آيات بايد قلوب و باطن انسانها باشد يعنى اين چيز در درون آدمى است در « قلب » آياتى در اين زمينه نقل كرده‌ايم كه در بعضى از آيات بجاى نفوس قلوب ذكر شده نظير :\r\n* ( رَبُّكُمْ أَعْلَمُ بِما فِي نُفُوسِكُمْ ) * اسراء :\r\n25 . و * ( وَالله يَعْلَمُ ما فِي قُلُوبِكُمْ ) * احزاب : 51 .\r\n5 - * ( يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَخَلَقَ مِنْها زَوْجَها وَبَثَّ مِنْهُما رِجالًا كَثِيراً وَنِساءً ) * سوره نساء : 1 . نظير اين آيه است : آيه 98 : انعام - 189 : اعراف\r\n","description":"","footnote":"","page_name":" 95 ","page_number":95},
  {"content":"\r\nو 6 : زمر كه فرموده : * ( خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها ) * به نظر ميايد مراد از نفس در اين آيات بشر اوّلى است .\r\n\r\n\r\n\r\nنفش :\r\n* ( وَتَكُونُ الْجِبالُ كَالْعِهْنِ الْمَنْفُوشِ ) * قارعه : 5 . نفش صوف آنست كه اجزاء پشم را از هم جدا كنيم تا حجمش بزرگ شود منظور از منفوش در آيه حلَّاجى شده است يعنى : كوهها مانند پشم رنگارنگ حلَّاجى شده شوند .\r\n* ( وَداوُدَ وَسُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيه غَنَمُ الْقَوْمِ وَكُنَّا لِحُكْمِهِمْ شاهِدِينَ ) * انبياء : 78 .\r\nنفش غنم پراكنده شدن آنست .\r\nدر مجمع فرموده : نفش غنم و ابل آنست كه در شب پراكنده شده و بىچوپان بچرد يعنى : داود و سليمان وقتى كه حكم ميكردند در باره كشت كه گوسفندان قومى در شب آن را چريدند و ما به حكم آنها شاهد بوديم . قضيّه در « داود » بررسى شده است اين كلمه بيشتر از دو بار در قرآن مجيد نيامده است .\r\n\r\n\r\n\r\nنفع :\r\nفائده . بهره . * ( هذا يَوْمُ يَنْفَعُ الصَّادِقِينَ صِدْقُهُمْ ) * مائده : 119 .\r\nو آن مقابل ضرر است كه فرموده :\r\n* ( لا أَمْلِكُ لِنَفْسِي نَفْعاً وَلا ضَرًّا ) * اعراف :\r\n188 . * ( يَدْعُوا لَمَنْ ضَرُّه أَقْرَبُ مِنْ نَفْعِه ) * حجّ : 13 .\r\n* ( فَذَكِّرْ إِنْ نَفَعَتِ الذِّكْرى ) * اعلى : 9 . بعضى گفته‌اند « ان » در آيه بمعنى « قد » است يعنى يادآورى كن كه يادآورى فايده ميدهد و آن اخبار است باينكه تذكر فائده دارد ، بقول بعضى تقدير آيه « ان نفعت و ان لم تنفع » است يعنى تذكَّر بده خواه مفيد باشد يا نه .\r\nولى ظاهرا شرط حقيقى است و منظور آنست : اگر تذكَّر فايده ندهد و لغو باشد ، ديگر تذكَّر نده .\r\nبه نظر ميايد : تذكَّر غير از ابلاغ و تذكَّر اوّلى است كه بايد به همه بشود آيات بعدى اين مطلب را روشن مىكند كه فرموده : * ( سَيَذَّكَّرُ مَنْ يَخْشى . ) *\r\n* ( وَيَتَجَنَّبُهَا الأَشْقَى . الَّذِي يَصْلَى النَّارَ الْكُبْرى ) * يعنى آنكه روح خشيت\r\n","description":"","footnote":"","page_name":" 96 ","page_number":96},
  {"content":"\r\nدارد متذكَّر مىشود و آنكه اشقى است از تذكَّر سر مىپيچد على هذا تذكَّر لزومى ندارد و لغو خواهد بود ابلاغ اولى كه براى اتمام حجت است كافى خواهد بود پس * ( فَأَعْرِضْ عَنْ مَنْ تَوَلَّى عَنْ ذِكْرِنا وَلَمْ يُرِدْ إِلَّا الْحَياةَ الدُّنْيا ) * نجم : 29 .\r\nآيه ذيل در باره ابلاغ و تذكَّر اوّلى است * ( فَذَكِّرْ إِنَّما أَنْتَ مُذَكِّرٌ . ) *\r\n* ( لَسْتَ عَلَيْهِمْ بِمُصَيْطِرٍ . إِلَّا مَنْ تَوَلَّى وَكَفَرَ . فَيُعَذِّبُه الله الْعَذابَ الأَكْبَرَ ) * غاشيه : 21 - 24 .\r\n\r\n\r\n\r\nنفق :\r\nنفق ( بر وزن فرس ) و نفاق ( بفتح - ن ) بمعنى خروج يا تمام شدن است .\r\nدر مجمع ذيل آيه * ( نَفَقاً فِي الأَرْضِ ) * انعام : 35 . فرموده : اصل نفق بمعنى خروج است . و در ذيل آيه 3 . بقره فرموده : انفاق اخراج مال است « انفق ماله » مال خويش را از ملكش خارج كرد . در لغت آمده : نفقت الدّابَّة نفوقا : مات و خرج روحها » .\r\nراغب ميگويد : « نفق الشّىء :\r\nمضى و نفد » يعنى شىء رفت و تمام شد در صحاح گويد : « نفق الزّاد نفقا : نفد » توشه تمام شد . زمخشرى از يعقوب نقل كرده : « نفد الشّىء و نفق واحد » يعنى هر دو بيك معنى است .\r\nعلى هذا انفاق را از آن انفاق گويند كه شخص مال را بدان وسيله از دستش خارج مىكند و يا فانى مىنمايد . * ( وَما تُنْفِقُوا مِنْ خَيْرٍ فَإِنَّ الله بِه عَلِيمٌ ) * بقره : 273 . آنچه از مال در راه خدا خرج ميكنيد خدا به آن دانا است * ( قُلْ لَوْ أَنْتُمْ تَمْلِكُونَ خَزائِنَ رَحْمَةِ رَبِّي إِذاً لأَمْسَكْتُمْ خَشْيَةَ الإِنْفاقِ ) * اسراء : 100 . بگو اگر مالك خزائن رحمت پروردگارم بوديد آنوقت از خرج كردن امساك ميكرديد از ترس آنكه خرج كنيد تمام شود ، راغب آن را لازم و بمعنى تمام شدن دانسته است .\r\nنفقة : آنچه خرج و مصرف مىشود . * ( وَما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ الله يَعْلَمُه ) * بقره : 270 .\r\nآنچه از نفقه خرج كرديد و يا نذريكه انجام داديد خدا آن را ميداند . جمع\r\n","description":"","footnote":"","page_name":" 97 ","page_number":97},
  {"content":"\r\nآن نفقات است ، * ( وَما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِالله ) * توبه : 54 .\r\n\r\nانفاق\r\nانفاق يعنى خرج مال در راه خدا اعمّ از واجب و مستحبّ از چيزهائى است كه قرآن و روايات در باره آن بسيار تشويق كرده‌اند و آن يكى از اسباب تعديل ثروت و پر كردن شكاف جامعه ها است ، بخل و امساك هر قدر مذموم و منهىّ است در مقابل انفاق مانند آن و بيشتر از آن ممدوح مىباشد .\r\nخداوند ميفرمايد : * ( الَّذِينَ يُنْفِقُونَ أَمْوالَهُمْ فِي سَبِيلِ الله ثُمَّ لا يُتْبِعُونَ ما أَنْفَقُوا مَنًّا وَلا أَذىً لَهُمْ أَجْرُهُمْ عِنْدَ رَبِّهِمْ ) * بقره : 262 .\r\nو نيز آنانرا بزارعى تشبيه كرده كه با كاشتن يك دانه ، هفتصد دانه بلكه بيشتر بدست مياورند * ( مَثَلُ الَّذِينَ يُنْفِقُونَ أَمْوالَهُمْ فِي سَبِيلِ الله كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَالله يُضاعِفُ لِمَنْ يَشاءُ ) * بقره :\r\n261 .\r\n\r\nنفاق\r\nنفاق مصدر است بمعنى منافق بودن ، منافق كسى است كه در باطن كافر و در ظاهر مسلمان است * ( يَقُولُونَ بِأَفْواهِهِمْ ما لَيْسَ فِي قُلُوبِهِمْ ) * آل - عمران : 167 . طبرسى در وجه اين تسميه در جائى ميگويد : منافق بسوى مؤمن با ايمان خارج مىشود و بسوى كافر با كفر . و در جاى ديگر ميگويد : علت اين تسميه آنست كه منافق از ايمان به طرف كفر خارج شده است .\r\nناگفته نماند : نفق ( بر وزن فرس ) نقبى است در زير زمين كه درب ديگرى براى خروج دارد و در آيه * ( فَإِنِ اسْتَطَعْتَ أَنْ تَبْتَغِيَ نَفَقاً فِي الأَرْضِ أَوْ سُلَّماً فِي السَّماءِ ) * انعام : 35 . مراد همان نقب است يعنى اگر بتوانى نقبى در زمين يا نردبانى بر آسمان بجوئى .\r\nو نيز ناگفته نماند : يربوع خزنده ايست شبيه بموش ( شايد موش صحرائى يا راسو بوده باشد ) اين\r\n","description":"","footnote":"","page_name":" 98 ","page_number":98},
  {"content":"\r\nخزنده دو لانه ميسازد يكى بنام نافقاء كه آن را مخفى ميدارد ديگرى بنام قاصعاء كه آشكار است چون دشمن در قاصعاء به آن حمله كند وارد نافقاء شده و از آن خارج مىشود اين مطلب در صحاح و قاموس و اقرب - الموارد نقل شده ، طبرسى در علَّت تسميه نافقاء فرموده كه : يربوع از آن خارج مىشود .\r\nبه نظر راغب در مفردات و فيومى در مصباح تسميه منافق از « نفق » بمعنى نقب است كه از راهى بدين وارد و از راه ديگرى خارج مىشود .\r\nبهر حال منافق را از آن منافق گوئيم كه از ايمان خارج شده چنان كه از طبرسى نقل شد و يا از درى وارد و از در ديگرى خارج شده چنان كه از راغب نقل گرديد و شايد از * ( إِنَّ الْمُنافِقِينَ هُمُ الْفاسِقُونَ ) * توبه : 67 .\r\nعلت تسميه را فهميد كه فسق بمعنى خروج است .\r\nفعل نفاق از باب مفاعله آيد مثل :\r\n* ( أَ لَمْ تَرَ إِلَى الَّذِينَ نافَقُوا يَقُولُونَ لإِخْوانِهِمُ الَّذِينَ كَفَرُوا ) * حشر : 11 .\r\nمنافق از كافر خطرناكتر و عذاب او در آخرت از كافر سختتر است زيرا كه به حكم دزد خانگى است و پلى است كه كفّار بوسيله آن بخرابكارى در اسلام راه مييابند قرآن مجيد ميفرمايد : * ( إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ ) * نساء : 145 . منافقان در پائينترين درجه آتش هستند و نيز فرموده : * ( وَعَدَ الله الْمُنافِقِينَ وَالْمُنافِقاتِ وَالْكُفَّارَ نارَ جَهَنَّمَ ) * توبه : 68 .\r\nدر صدر اول اسلام منافقان در كارهاى رسول خدا صلَّى اللَّه عليه و آله بسيار كار شكنى كردند حالاتشان اغلب در سوره توبه كه در سال نهم هجرت نازل شده و در سوره منافقون و جاهاى ديگر مذكور است و نيز زنان منافق نيز كم نبوده‌اند كه قرآن پنج بار « منافقات » را در رديف « منافقين » آورده است .\r\n\r\n\r\n\r\nنفل :\r\n( بر وزن فلس ) زيادت .\r\nچنان كه در نهايه و اقرب الموارد\r\n","description":"","footnote":"","page_name":" 99 ","page_number":99},
  {"content":"\r\nو در مجمع و المنار ذيل : * ( يَسْئَلُونَكَ عَنِ الأَنْفالِ ) * گفته‌اند : نماز نافله را از آن نافله گويند كه زايد بر واجب است . ايضا نفل بمعنى عطيّه آمده چنان كه در قاموس و صحاح گفته ، طبرسى نسبت آن را به « قول » داده است و نفل ( بر وزن فرس ) بمعنى غنيمت و هبه و زيادت است ، جمع آن انفال مىباشد مثل سبب و اسباب .\r\nراغب گويد : گفته‌اند نفل بعينه غنيمت است ليكن باعتبار آنكه با فتح بدست آمده غنيمت و باعتبار آنكه عطائى است از جانب خدا بدون استحقاق ، نفل گفته مىشود .\r\n* ( وَوَهَبْنا لَه إِسْحاقَ وَيَعْقُوبَ نافِلَةً وَكُلاًّ جَعَلْنا صالِحِينَ ) * انبياء : 72 .\r\nنافله بمعنى عطيّه است يعنى : اسحق و يعقوب را بابراهيم عطيه‌اى داديم و همه را نيكوكار گردانديم . بقولى « نافله » فقط به يعقوب راجع است .\r\n* ( وَمِنَ اللَّيْلِ فَتَهَجَّدْ بِه نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً ) * اسراء : 79 . يعنى بعضى از شب را با قرآن ( نماز ) بيدار باش كه زيادتى بر فرائض و يا عطيّه‌اى است نسبت به تو ، شايد خدايت تو را بمقام پسنديده‌اى برساند باتفاق روايات فريقين و اجماع مفسران مقصود از مقام محمود مقام شفاعت است . آيه ظاهرا راجع به نماز شب باشد .\r\nدر مجمع از ابن عباس نقل شده :\r\nنماز شب بر آنحضرت واجب و بر ديگران فضيلت بود در صافى از تهذيب از امام صادق عليه السّلام منقول است كه از نوافل پرسيدند فرمود : « فريضة ففزع السامعون » از اينكه امام فرمود :\r\nواجب است شنوندگان ترسيدند فرمود : مقصودم نماز شب است بر رسول خدا صلَّى اللَّه عليه و آله كه خدا فرموده :\r\n* ( وَمِنَ اللَّيْلِ فَتَهَجَّدْ بِه نافِلَةً لَكَ ) * .\r\nظاهرا از آيه اختصاص آن را بر رسول خدا صلَّى اللَّه عليه و آله نفهميده‌اند گر چه در جوامع الجامع آن را معناى اوّل گفته است مجلسى رحمه اللَّه در بحار باب فضائل و خصائص آنحضرت آيه فوق را نقل كرده و فقط كلمات\r\n","description":"","footnote":"","page_name":" 100 ","page_number":100},
  {"content":"\r\nطبرسى را از مجمع نقل كرده است .\r\nولى در عين حال از كلمه « لك » و اينكه نافله شب براى همه مستحب است مىشود وجوب آن را براى آنحضرت استظهار كرد مخصوصا با روايتيكه از تهذيب نقل گرديد و مخصوصا با ذيل آيه كه مخصوص بآنحضرت است * ( عَسى أَنْ يَبْعَثَكَ رَبُّكَ مَقاماً مَحْمُوداً ) * .\r\n\r\n\r\n\r\nانفال\r\n* ( يَسْئَلُونَكَ عَنِ الأَنْفالِ قُلِ الأَنْفالُ لِلَّه وَالرَّسُولِ فَاتَّقُوا الله وَأَصْلِحُوا ذاتَ بَيْنِكُمْ وَأَطِيعُوا الله وَرَسُولَه إِنْ كُنْتُمْ مُؤْمِنِينَ ) * انفال : 1 . انفال چنان كه گفته شد جمع نفل است بمعنى غنيمت و هبه و زيادت .\r\nظاهرا بغنائم از آنجهت انفال گفته‌اند كه زائداند بر مقصود از جنگ ، كه غرض اصلى از آن ، گسترش دين و دفاع از حريم اسلام است و در روايات اهل بيت عليهم - السّلام انفال عبارتند از :\r\n1 - هر زمين متروكيكه اهل آن از بين رفته‌اند .\r\n2 - زمينهائيكه با صلح گرفته شده مثل بحرين و فدك .\r\n3 - اراضى موات .\r\n4 - جنگلها .\r\n5 - قلل كوهها .\r\n6 - معادن .\r\n7 - مراتع .\r\n8 - سيل گاهها .\r\n9 - ميراث كسانى كه وارث ندارند .\r\n10 - و امثال آنچه گفته شد .\r\nاينها را از آن انفال گويند كه زايداند از آنچه مردم مالك شده‌اند و اينها ثروتهاى عمومىاند كه با صلاحديد امام عليه السّلام و حكَّام شرعى در مصارف عمومى مورد استفاده قرار ميگيرند ، در وسائل از كافى در ضمن حديثى از حضرت كاظم عليه السّلام نقل شده : « و الانفال كلّ ارض خربة باد اهلها ، و كلّ ارض لم يوجف عليها بخيل و لا ركاب و لكن صالحوا صلحا و اعطوا بايديهم على غير قتال ، و له ( الامام ) رؤوس الجبال و بطون الاودية و الاجام و كلّ ارض ميّتة\r\n","description":"","footnote":"","page_name":" 101 ","page_number":101},
  {"content":"\r\nلا ربّ لها و له صوافى الملوك ما كان فى ايديهم من غير وجه غصب لانّ الغصب كلَّه مردود ، و هو وارث من لا وارث له يعول من لا حيلة له . . . » .\r\nبهر حال صريح آيه * ( يَسْئَلُونَكَ عَنِ الأَنْفالِ قُلِ الأَنْفالُ لِلَّه وَالرَّسُولِ ) * آنست كه انفال اعمّ از غنائم جنگى و غيره همه مال خدا و رسول است و در حكم اوّلى كسى را بر آنها حقّى نيست مگر آنكه خدا و رسول بدهند و چون در سوره انفال مقدارى از آيات جنگ معروف « بدر » ذكر شده و در آيه 41 * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ . . . ) * آمده ، روشن مىشود كه مراد از انفال در * ( يَسْئَلُونَكَ عَنِ الأَنْفالِ ) * غنائم جنگ بدر و الف و لام آن براى عهد است و امام زين العابدين و امام باقر و امام صادق عليهم السّلام و نيز ابن مسعود آن را * ( يَسْئَلُونَكَ عَنِ الأَنْفالِ ) * بدون « عن » خوانده‌اند ، اين نيز مؤيّد مطلب فوق است .\r\nولى الف و لام در * ( قُلِ الأَنْفالُ لِلَّه وَالرَّسُولِ ) * براى استغراق است يعنى از تو از انفال ( غنائم ) جنگ بدر ميپرسند بگو : تمامى انفال ( اعم از غنائم و غيره ) مال خدا و رسول است .\r\nمانعى ندارد كه غنائم جنگى به حكم اوّلى مال خدا و رسول باشد ولى به حكم آيه * ( وَاعْلَمُوا أَنَّما غَنِمْتُمْ ) * پنج يك آن كنار شده بقيّه بمجاهدين داده شود .\r\nدر خاتمه بايد دانست فىء رسول خدا صلَّى اللَّه عليه و آله نيز از انفال است و قسمت دوّم از انفاليكه نقل كرديم مىباشد در « فىء » آيات و محل مصرف آن بررسى شده و براى تمام مطلب بايد به آنجا رجوع شود .\r\n\r\n\r\n\r\nنفى :\r\n* ( أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ أَوْ يُنْفَوْا مِنَ الأَرْضِ ) * مائده :\r\n33 . مراد از نفى در آيه نفى بلد و تبعيد است و آن يكى از مجازاتهاى محارب ( سارق مسلَّح ) است كه در « حرب » بررسى شده است يعنى : يا دستها\r\n","description":"","footnote":"","page_name":" 102 ","page_number":102},
  {"content":"\r\nو پاهايشان به عكس بريده شود و يا از آنمحل تبعيد شوند « نفاه من بلده :\r\nاخرجه منه و سيّره الى غيره » اين لفظ فقط يك بار در كلام اللَّه آمده است .\r\n\r\n\r\n\r\nنقب :\r\nسوراخ كردن . راغب گويد : نقب در ديوار و پوست مانند ثقب ( سوراخ كردن ) است در چوب .\r\n* ( فَمَا اسْطاعُوا أَنْ يَظْهَرُوه وَمَا اسْتَطاعُوا لَه نَقْباً ) * كهف : 97 . يعنى نتوانستند از آن سدّ بالا روند و نتوانستند آن را سوراخ كنند طبرسى آن را سوراخ وسيع و نيز راهى كه در كوه است گفته است .\r\n* ( وَكَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي الْبِلادِ هَلْ مِنْ مَحِيصٍ ) * ق : 36 .\r\nتنقيب : بمعنى سير كردن و راه رفتن است در مفردات گفته : « نقّب القوم : ساروا » طبرسى گويد : تنقيب باز كردن راهى است كه صلاحيت رفتن دارد و در شعر امرؤ القيس بمعنى مسافرت است كه گويد :\r\nلقد نقّبت فى الآفاق حتّى رضيت من الغنيمة بالاياب در آفاق مسافرت كردم تا جائى كه غنيمت را در بازگشتن دانستم . ظاهرا مراد از آيه راهها باز كردن است يعنى : چه بسيار قويتر از آنها را كه هلاك گردانديم و آنها در سرزمينها راهها باز كردند ( و يا در بلاد مسافرتها كردند ) آيا فرارى از هلاك داشتند ؟\r\nنقيب : * ( وَلَقَدْ أَخَذَ الله مِيثاقَ بَنِي إِسْرائِيلَ وَبَعَثْنا مِنْهُمُ اثْنَيْ عَشَرَ نَقِيباً ) * مائده :\r\n12 . نقيب القوم كسى است كه از احوال و از وضع قوم مطَّلع است و وضع آنها را جستجو مىكند ، گوئى اسرار آنها را سوراخ كرده و پى ميبرد راغب گويد : « النّقيب : الباحث عن القوم و عن أحوالهم » ظاهرا مراد از آن در آيه سرپرست است نظير امامان - عليهم السّلام در امت اسلامى يعنى از بنى اسرائيل پيمان اكيد گرفتيم كه بدستور دين عمل كنند و در ميان آنها دوازده سرپرست و پيشوا بر انگيختيم ، ظاهرا آنها رؤساء اسباط دوازده گانه بنى اسرائيل بوده‌اند و * ( « بَعَثْنا » ) * نشان\r\n","description":"","footnote":"","page_name":" 103 ","page_number":103},
  {"content":"\r\nميدهد كه مأموريتشان خدائى بوده است ولى آيه در پيامبر بودنشان صريح نيست زيرا بعث در غير پيغمبر نيز به كار ميرود و به نظر ميايد كه مروّج شريعت تورات بوده‌اند .\r\nنقذ : انقاذ بمعنى نجات دادن و خلاص كردن است . « الانقاذ :\r\nالتّخليص عن ورطة » * ( وَكُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها ) * آل عمران : 103 . در كنار گودال آتش بوديد كه از آن خلاصتان كرد و نجاتتان داد * ( وَإِنْ يَسْلُبْهُمُ الذُّبابُ شَيْئاً لا يَسْتَنْقِذُوه مِنْه ) * حج : 73 . اگر مگس چيزى از آنها بگيرد . آن را خلاص نتوانند كرد . نقذ و انقاذ و استنقاذ بيك معنىاند ( اقرب ) .\r\n\r\n\r\n\r\nنقر :\r\n* ( فَإِذا نُقِرَ فِي النَّاقُورِ . فَذلِكَ يَوْمَئِذٍ يَوْمٌ عَسِيرٌ ) * مدثّر : 8 و 9 . راغب گفته : نقر كوبيدن چيزى ( مثل كوبيدن طبل ) است كه منجرّ بسوراخ شدن آن باشد ، منقار آنست كه با آن ميكوبند مثل منقار پرنده . طبرسى نيز كوبيدن گفته است و گويد ناقور آنست كه آن را براى صدا كردن ميكوبند در نهايه گويد در حديث آمده :\r\n« نهى عن نقرة الغراب » و آن اين است كه كسى نماز را خيلى تند بخواند گوئى مانند كلاغ منقار به زمين مىزند .\r\nبهر حال * ( « نُقِرَ فِي النَّاقُورِ » ) * بجاى * ( يُنْفَخُ فِي الصُّورِ ) * است يعنى آنگاه كه در ناقور كوبيده شود و قيامت پديد آيد ، آنزمان روز سختى است . قاموس ، مفردات و مجمع آن را صور گفته‌اند .\r\nنقير : خال يا فرو رفتگى كوچكى است در پشت هستهء خرما . در قاموس گويد : « النَّقير نكتة فى ظهر النّواة » راغب گفته فرو رفتگى « جزئى » است در پشت هسته كه چيز سبك ( و حقير ) را با آن مثل زنند طبرسى نيز مثل قاموس گفته و اضافه كرده : گوئى منقارى به آنجا زده‌اند : * ( فَإِذاً لا يُؤْتُونَ النَّاسَ نَقِيراً ) * - . . . * ( فَأُولئِكَ يَدْخُلُونَ الْجَنَّةَ وَلا يُظْلَمُونَ نَقِيراً ) * نساء : 53 و 124 .\r\nيعنى به قدر نقير چيزى به كسى ندهند و به قدر نقير مظلوم و ناقص الاجر نگردند .\r\n\r\n\r\n\r\nنقص :\r\nكم كردن و كم شدن . * ( قَدْ عَلِمْنا ما تَنْقُصُ الأَرْضُ مِنْهُمْ ) * ق : 4 .\r\n","description":"","footnote":"","page_name":" 104 ","page_number":104},
  {"content":"\r\nدانسته‌ايم آنچه را كه زمين از آنها كم مىكند * ( وَلا يُنْقَصُ مِنْ عُمُرِه إِلَّا فِي كِتابٍ ) * فاطر : 11 . و از عمرش چيزى كم نميشود مگر در كتابى است اوّلى متعدى و دوّمى لازم به كار رفته است . * ( وَإِنَّا لَمُوَفُّوهُمْ نَصِيبَهُمْ غَيْرَ مَنْقُوصٍ ) * هود : 109 .\r\n\r\n\r\n\r\nنقض :\r\nشكستن . خواه ظاهرى باشد مثل « نقض العظم » يعنى استخوانرا شكست و از آنست * ( وَلا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً ) * نحل : 92 . نباشيد مانند زنيكه رشته خويش را بعد از تابيدن شكست و پنبه كرد و قطعه قطعه نمود راجع به اين آيه در « غزل » توضيح داده شده است .\r\nو خواه معنوى مثل شكستن پيمان و در كلام اللَّه مجيد بيشتر در معنوى به كار رفته است * ( وَلا تَنْقُضُوا الأَيْمانَ بَعْدَ تَوْكِيدِها ) * نحل : 91 . عهدها را بعد از تأكيد نشكنيد . * ( الَّذِينَ يُوفُونَ بِعَهْدِ الله وَلا يَنْقُضُونَ الْمِيثاقَ ) * رعد :\r\n20 . آنان كه بعهد خدا وفا ميكنند و پيمان محكم را نميشكنند . رجوع شود به « عهد » .\r\n* ( وَوَضَعْنا عَنْكَ وِزْرَكَ . الَّذِي أَنْقَضَ ظَهْرَكَ ) * شرح : 2 و 3 . انقض را سنگين كردن گفته‌اند شايد آن مبالغه در سنگينى باشد كه گوئى از سنگينى پشت را ميشكند يعنى بار سنگينت را از تو برداشتيم كه پشتت را سنگينى ميكرد .\r\n\r\n\r\n\r\nنقع :\r\nغبار . * ( فَالْمُغِيراتِ صُبْحاً . ) *\r\n* ( فَأَثَرْنَ بِه نَقْعاً ) * عاديات : 3 و 4 . هجوم برندگان در وقت صبح كه در اثر دويدن غبار بر انگيختند . رجوع شود به « عدو - عاديات » اين لفظ تنها يك بار در كلام - اللَّه آمده است .\r\n\r\n\r\n\r\nنقم :\r\nنقم بمعنى انكار شىء است طبرسى فرمايد : « نقم الامر نقما » يعنى آن را انكار كرد ، عقوبت را نقمه گويند زيرا كه آن در مقابل شىء انكار شده واجب است . راغب ميگويد :\r\n« نقمت الشّىء » يعنى آن را انكار كردم خواه با زبان و خواه با عقوبت در صحاح و قاموس اكراه و در مصباح اشدّ الكراهة نيز گفته است كه از افراد\r\n","description":"","footnote":"","page_name":" 105 ","page_number":105},
  {"content":"\r\nانكار مىباشد .\r\n* ( وَما نَقَمُوا مِنْهُمْ إِلَّا أَنْ يُؤْمِنُوا بِالله الْعَزِيزِ الْحَمِيدِ ) * بروج : 8 . يعنى :\r\nمكروه نداشتند از آنها مگر ايمان آوردنشان را بخداى عزيز پسنديده .\r\n* ( قُلْ يا أَهْلَ الْكِتابِ هَلْ تَنْقِمُونَ مِنَّا إِلَّا أَنْ آمَنَّا بِالله . . . ) * مائده : 59 . بگو اى اهل كتاب آيا از ما جز ايمانمان به خدا را مكروه ميداريد ؟ ! .\r\n* ( وَالله عَزِيزٌ ذُو انْتِقامٍ ) * آل عمران :\r\n4 . خدا توانا و صاحب انتقام است يعنى كار بد را با عقوبت انكار مىكند چنان كه راغب گفته * ( فَلَمَّا آسَفُونا انْتَقَمْنا مِنْهُمْ ) * زخرف : 55 . چون ما را بخشم آوردند از آنها انتقام گرفتيم ، معلوم شد كه انتقام مجازات است در مقابل عمل بد .\r\n\r\n\r\n\r\nنكب :\r\nعدول . انحراف « نكب عنه : عدل » در نهج البلاغه خطبه 123 .\r\nدر باره اهل صفّين فرموده : « نكبّ عن الطَّريق » از راه حق منحرفاند * ( وَإِنَّ الَّذِينَ لا يُؤْمِنُونَ بِالآخِرَةِ عَنِ الصِّراطِ لَناكِبُونَ ) * مؤمنون : 74 .\r\nآنان كه بآخرت تسليم نميشوند از راه راست منحرفاند .\r\nمنكب : * ( هُوَ الَّذِي جَعَلَ لَكُمُ الأَرْضَ ذَلُولًا فَامْشُوا فِي مَناكِبِها . . . ) * ملك :\r\n15 . منكب بمعنى شانه انسان و نيز بمعنى ناحيه هر چيز است جمع آن مناكب است اگر مناكب زمين بمعنى شانه هاى آن باشد از اين ميتوان بكرويّت زمين استدلال كرد و در اين صورت همه جاى زمين شانه آن است و آن مفيد كرويّت مىباشد و اگر مراد نواحى زمين باشد ربطى بكرويّت نخواهد داشت يعنى : اوست كه زمين را براى شما رام كرد در اطراف آن راه برويد . منظور از آيه مسخّر و رام بودن زمين است نسبت به انسان و تصرفاتش .\r\nراغب كه منكب را بمعنى شانه ميداند گويد : استعاره بودن مناكب به زمين مانند استعاره بودن ظهر است بر آن در * ( ما تَرَكَ عَلى ظَهْرِها مِنْ دَابَّةٍ ) * فاطر : 45 . اين لفظ فقط دو بار در كلام اللَّه آمده است .\r\n","description":"","footnote":"","page_name":" 106 ","page_number":106},
  {"content":"\r\n\r\n\r\n\r\nنكث :\r\nشكستن . و آن نظير نقض است كه گذشت . در مجمع آن را نقض عهد گفته عهديكه لازم الوفاء است راغب استعمال آن را در نقض عهد استعاره ميداند . در قرآن مجيد همه جا در نقض عهد آمده مگر در * ( « أَنْكاثاً » ) * كه خواهد آمد * ( فَمَنْ نَكَثَ فَإِنَّما يَنْكُثُ عَلى نَفْسِه ) * فتح : 10 . هر كه پيمان شكند به ضرر خويش شكسته است . * ( أَ لا تُقاتِلُونَ قَوْماً نَكَثُوا أَيْمانَهُمْ . . . ) * توبه : 13 . آيا نميجنگيد با گروهيكه پيمانهاى خويش را شكسته‌اند ؟ ! انكاثا : * ( وَلا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً ) * نحل : 92 .\r\nنكث ( بكسر - ن ) چيزى است كه پس از تابيده شدن باز شده باشد ريسمان باشد يا بافته جمع آن انكاث است باز شده ها ، تكَّه تكَّه ها نصب انكاثا يا به جهت معناى مصدرى است و بجاى « نقضت أنقاضا » مىباشد و يا تقدير آن « جعلته أنكاثا » است يعنى نباشيد مانند آن زن كه رشته را بعد از تابيدن شكست و تكَّه ها كرد . رجوع شود به « غزل » .\r\n\r\n\r\n\r\nنكح :\r\nنكاح بمعنى زن گرفتن است كه همان عقد نكاح باشد بمعنى مقاربت و جماع نيز آيد . راغب ميگويد : نكاح در اصل براى عقد است سپس بطور استعاره به جماع گفته شده ، محال است كه اوّل به جماع وضع شده سپس در عقد باستعاره باشد زيرا نامهاى جماع همه كناياتاند و عرب تصريح بآنرا قبيح ميداند و اين غير ممكن است كه با لفظ قبيح از غير قبيح تعبير آورند . ( يعنى لفظى كه براى جماع وضع شده در عقد خواندن به كار برند ) .\r\nدر مجمع ذيل * ( وَلا تَنْكِحُوا الْمُشْرِكاتِ حَتَّى يُؤْمِنَّ ) * بقره : 221 :\r\nفرموده : نكاح لفظى است كه بر عقد و جماع گفته مىشود بقولى اصل آن جماع است آنگاه در اثر كثرت استعمال به عقد نكاح گفته‌اند . فيومى در مصباح گويد : ابن فارس و غيره گفته‌اند : نكاح بر وطى و عقد\r\n","description":"","footnote":"","page_name":" 107 ","page_number":107},
  {"content":"\r\nاطلاق مىشود .\r\nدر صحاح گفته : « النّكاح :\r\nالوطء و قد يكون للعقد » در قاموس گويد : « النّكاح الوطى و العقد له » به نظر نگارنده قول راغب اصحّ است مگر آنكه بگوئيم : نكاح در جماع و عقد هر دو مجاز است و معناى اصلى آن مخالطه و يا انضمام و نظير آنست چنان كه در مصباح المنير آمده است .\r\nناگفته نماند : تمام موارد آن در قرآن مجيد بمعنى تزويج و ازدواج است مگر * ( الزَّانِي لا يَنْكِحُ إِلَّا زانِيَةً أَوْ مُشْرِكَةً ) * نور : 3 . كه شايد بمعنى جماع باشد و تحقيق خواهد شد . اينك بعضى از آيات .\r\n* ( وَلا تَنْكِحُوا ما نَكَحَ آباؤُكُمْ مِنَ النِّساءِ . . . ) * نساء : 22 . زنانى را كه پدرانتان تزويج كرده تزويج نكنيد ( نامادريها ) .\r\n* ( فَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه ) * بقره : 230 .\r\nاگر ( بار سوّم ) زنرا طلاق دهد ديگر بر او حلال نميشود تا زن با ديگرى ازدواج كند . در آيه اوّل نسبت نكاح بمرد و در آيه دوم بزن داده شده است .\r\nانكاح : از باب افعال تزويج كردن زنى است به مردى و بالعكس * ( وَأَنْكِحُوا الأَيامى مِنْكُمْ وَالصَّالِحِينَ مِنْ عِبادِكُمْ وَإِمائِكُمْ ) * نور : 32 .\r\nبىشوهران را به شوهر دهيد و بى - همسران را همسر بگيريد و اين را در باره غلامان شايسته و كنيزان نيز انجام دهيد .\r\n* ( وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه ) * بقره : 235 . عقده بمعنى گره است گوئى بوسيله نكاح ، زن و شوهر بهم بسته و گره زده ميشوند ظاهرا نكاح بيان « عقده » است يعنى در عده وفات به عقد نكاح تصميم نگيريد و اجرا نكنيد تا عده وفات سر آيد .\r\n* ( الزَّانِي لا يَنْكِحُ إِلَّا زانِيَةً أَوْ مُشْرِكَةً وَالزَّانِيَةُ لا يَنْكِحُها إِلَّا زانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ ) * نور : 3 .\r\nراجع به اين آيه در « زنا » صحبت كرده‌ايم در البيان اختيار كرده كه مراد از نكاح در آيه جماع است يعنى :\r\nمرد زانى زنا نميكند مگر با زن زنا كار\r\n","description":"","footnote":"","page_name":" 108 ","page_number":108},
  {"content":"\r\nو يا با زن مشرك كه پستتر از زن زنا كار است و زن زنا كار زنا نميكند مگر با مرد زانى و يا با مشرك كه بدتر از مرد زنا كار است ولى مؤمن اين كار را نميكند كه زنا حرام است و مؤمن مرتكب آن نميشود . نگارنده را در مراد آيه ابهام بر طرف نشده است . و اللَّه العالم .\r\n\r\n\r\n\r\nنكد :\r\n* ( وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه وَالَّذِي خَبُثَ لا يَخْرُجُ إِلَّا نَكِداً ) * اعراف : 58 . نكد ( بر وزن فلس ) بمعنى مشقّت و قلَّت است « نكد العيش : عسر و اشتدّ » يعنى زندگى به سختى و عسرت رسيد « نكد البئر : قلّ ماءه » يعنى آب آن چاه كم شد . « نكد » بفتح نون و كسر كاف بمعنى قليل الخير است يعنى : سرزمين پاك روئيدنى آن باذن خدايش ميرويد و زمينى كه شوره زار و خبيث است نباتش نميرويد مگر كم فائده اين لفظ يك بار بيشتر در قرآن مجيد نيامده است .\r\nدر الميزان فرموده : اين آيه نسبت به آيه ما قبل مفيد آنست كه رحمت الهى نسبت بخلق يكنواخت و عامّ است و اختلاف در قبول رحمت راجع به خود مردم است ( بعضى طيّباند رحمت در آنها اثر تمام دارد و بعضى خبيثاند كه استفاده كم از آن مىبرند ) .\r\n\r\n\r\n\r\nنكر :\r\n( بر وزن فرس و قفل ) نشناختن گويند « نكر الامر : جهله » كار را ندانست « نكر الرّجل : لم يعرفه » يعنى او را نشناخت ، انكار نيز بدان معنى است در مصباح آمده : « انكرته انكارا » يعنى او را نشناختم . انكار بمعنى عيب گرفتن و نهى كردن نيز آمده است .\r\n* ( يَعْرِفُونَ نِعْمَتَ الله ثُمَّ يُنْكِرُونَها ) * نحل : 83 نگارنده گويد : انكار نوعى عدم قبول است .\r\n* ( فَلَمَّا رَأى أَيْدِيَهُمْ لا تَصِلُ إِلَيْه نَكِرَهُمْ وَأَوْجَسَ مِنْهُمْ خِيفَةً ) * هود :\r\n70 . يعنى چون ابراهيم ديد دست فرشته ها بطعام نميرسد ندانست كه فرشته‌اند و طعام نميخورند ، از آنها احساس ترس كرد .\r\n","description":"","footnote":"","page_name":" 109 ","page_number":109},
  {"content":"\r\n* ( وَجاءَ إِخْوَةُ يُوسُفَ فَدَخَلُوا عَلَيْه فَعَرَفَهُمْ وَهُمْ لَه مُنْكِرُونَ ) * يوسف :\r\n58 . برادران يوسف آمده و بر او وارد شدند يوسف آنها را شناخت حال آنكه او را نميشناختند .\r\nنكر ( بر وزن قفل ) كار دشواريكه غير معروف است . * ( فَحاسَبْناها حِساباً شَدِيداً وَعَذَّبْناها عَذاباً نُكْراً ) * طلاق :\r\n8 . از آنشهر حساب گرفتيم حسابى شديد و عذابش كرديم عذابى سخت ، عذابى كه غير معروف بود و به نظر نميامد .\r\n* ( أَ قَتَلْتَ نَفْساً زَكِيَّةً بِغَيْرِ نَفْسٍ لَقَدْ جِئْتَ شَيْئاً نُكْراً ) * كهف : 74 . آيا نفس پاكى را كشتى بىآنكه كسى را كشته باشد حقّا كه كار عجيب و غير معروفى كردى ؟ ! نكر : ( بضمّ - ن - ك ) نيز مانند « نكر » است كه گذشت . * ( فَتَوَلَّ عَنْهُمْ يَوْمَ يَدْعُ الدَّاعِ إِلى شَيْءٍ نُكُرٍ ) * قمر : 6 . از آنها روى گردان و منتظر روزى باش كه خواننده آنها را به چيز سخت و ناشناخته ميخواند ( كه شخص آن را نديده است ) .\r\nنكير : بمعنى انكار است .\r\n* ( ما لَكُمْ مِنْ مَلْجَإٍ يَوْمَئِذٍ وَما لَكُمْ مِنْ نَكِيرٍ ) * شورى : 47 . يعنى در آن روز براى شما نه پناهگاهى هست و نه انكارى . نميتوانيد آنچه را كه كرده‌ايد انكار كنيد زيرا همه چيز روشن و آشكار شده * ( يَوْمَ تُبْلَى السَّرائِرُ . ) *\r\n* ( فَما لَه مِنْ قُوَّةٍ وَلا ناصِرٍ ) * طارق : 9 و 10 .\r\n* ( فَأَمْلَيْتُ لِلْكافِرِينَ ثُمَّ أَخَذْتُهُمْ فَكَيْفَ كانَ نَكِيرِ ) * حج : 44 . مراد از نكير و انكار خدا در اين آيه و نظير آن ، عقوبت است .\r\nمنكر : ( به صيغه مفعول ) ناشناخته « مقابل معروف » كار منكر و امر منكر آنست كه بقول راغب : عقل سليم آن را قبيح و ناپسند ميداند يا عقل در باره آن توقّف كرده و شرع بقبح آن حكم مىكند .\r\nمنظور از آن در قرآن معصيت است . * ( وَلْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ ) * آل عمران : 104 . باشد\r\n","description":"","footnote":"","page_name":" 110 ","page_number":110},
  {"content":"\r\nاز شما امّتى كه بخير دعوت ميكنند و بمعروف و كارهاى پسنديده ( اعم از واجب و مستحب ) امر و از معصيت نهى ميكنند . شايد « من » در « منكم » براى بيان باشد نه تبعيض .\r\n\r\n\r\n\r\nنكس :\r\nوارونه كردن . « نكسه نكسا : قلَّبه على رأسه و جعل أسفله اعلاه » يعنى آن را وارونه كرد . نكس الولد آنست كه در حين تولد پايش پيش از سرش بيرون آيد . « نكس رأس » پائين انداختن سر است از ذلت يا شرم . * ( وَلَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ ) * سجده : 12 .\r\nايكاش به بينى گناهكارانرا كه نزد پروردگارشان سر به زير انداختگانند .\r\n* ( ثُمَّ نُكِسُوا عَلى رُؤُسِهِمْ لَقَدْ عَلِمْتَ ما هؤُلاءِ يَنْطِقُونَ ) * انبياء : 65 .\r\nآيه در باره جواب اهل بابل است بابراهيم عليه السّلام پس از شكستن بتها .\r\n* ( « نُكِسُوا عَلى رُؤُسِهِمْ » ) * كنايه است از گذاشتن باطل بجاى حق گوئى از شنيدن جواب آنحضرت حق در قلوبشان بالاى باطل قرار گرفت و با وارونه شدن آنها ، باطل بالا آمد و حق در پائين ماند . يعنى : سپس باطل را بجاى حق گرفته و گفتند :\r\nميدانى كه اينها سخن نميگويند ( پس اينكه ميگوئى : از خودشان بپرسيد معلوم مىشود تو اين كار كرده‌اى ) .\r\n* ( وَمَنْ نُعَمِّرْه نُنَكِّسْه فِي الْخَلْقِ أَ فَلا يَعْقِلُونَ يس : 68 . تنكيس نيز بمعنى وارونه كردن است . تنكيس در خلقت آنست كه شخص كاملا پير و از كار افتاده باشد گوئى همه چيزش وارونه شده است نظير * ( وَمِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً ) * نحل : 70 .\r\nمعنى آيه : هر كه را عمر دراز دهيم خلقت او را وارونه ميكنيم . آيه دليل آنست كه انسان را در اين گونه كارها از خود اختيارى نيست و گر نه بآنحال در نميامد .\r\n\r\n\r\n\r\nنكص :\r\nنكص اگر با « عن » باشد بمعنى امتناع و خوددارى است « نكص عن الامر » يعنى خوددارى كرد و اگر با « على » باشد بمعنى رجوع است\r\n","description":"","footnote":"","page_name":" 111 ","page_number":111},
  {"content":"\r\n* ( « نَكَصَ عَلى عَقِبَيْه » ) * بقهقرى برگشت يا از خيريكه در آن بود برگشت معنى تحت اللفظى آنست كه بر دو پاشنه خويش برگشت .\r\n* ( فَلَمَّا تَراءَتِ الْفِئَتانِ نَكَصَ عَلى عَقِبَيْه وَقالَ إِنِّي بَرِيءٌ مِنْكُمْ ) * انفال :\r\n48 . چون دو گروه يكديگر را ديدند به عقب برگشت و گفت : من از شما بيزارم .\r\n* ( قَدْ كانَتْ آياتِي تُتْلى عَلَيْكُمْ فَكُنْتُمْ عَلى أَعْقابِكُمْ تَنْكِصُونَ ) * مؤمنون : 66 .\r\nآيات من بشما خوانده ميشد ، از آنها اعراض كرده و به عقب برميگشتيد . اين لفظ فقط دو بار در قرآن مجيد آمده است .\r\n\r\n\r\n\r\nنكف :\r\nنكف و استنكاف بمعنى ابا و امتناع است * ( لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّه ) * نساء : 172 . مسيح هرگز امتناع نميكند از اينكه خدا را بنده باشد ايضا آيه 173 . از همين سوره . در نهج البلاغه حكمت 372 .\r\nآمده : « فاذا ضيّع العالم علمه استنكف الجاهل أن يتعلَّم » .\r\n\r\n\r\n\r\nنكل :\r\nنكل ( بر وزن جسر ) بمعنى زنجير است و جمع آن انكال مىباشد * ( إِنَّ لَدَيْنا أَنْكالًا وَجَحِيماً ) * مزّمّل :\r\n12 . نزد ما زنجيرها و آتش بزرگى هست . ظاهرا زنجير را از آن نكل گويند كه زنجير شده را از حركت منع مىكند . زيرا نكل چنان كه در صحاح گفته بمعنى ميخ لجام نيز آمده است .\r\nنكال : عقوبتى است كه در آن عبرت و ارهاب ديگران باشد طبرسى فرموده : آن ارهاب و ترساندن غير است و در اصل بمعنى منع مىباشد زيرا كه از نكل ( زنجير ) مأخوذ است ، عقوبت را از آن نكال گويند كه ديگران را از ارتكاب آن منع مىكند * ( فَأَخَذَه الله نَكالَ الآخِرَةِ وَالأُولى ) * نازعات : 25 . خدا او را بعقوبت دنيا و آخرت گرفتار كرد و يا باعمال آخرين و اوّليناش .\r\n* ( فَجَعَلْناها نَكالًا لِما بَيْنَ يَدَيْها وَما خَلْفَها وَمَوْعِظَةً لِلْمُتَّقِينَ ) * بقره :\r\n66 . يعنى آن عقوبت را عقوبتى كرديم در مقابل اعماليكه در آن روز انجام\r\n","description":"","footnote":"","page_name":" 112 ","page_number":112},
  {"content":"\r\nميدادند و در مقابل آنچه در گذشته كرده بودند و همچنين موعظه‌اى گردانديم متقيان را .\r\n* ( وَالله أَشَدُّ بَأْساً وَأَشَدُّ تَنْكِيلًا نساء : 84 . تنكيل مبالغه در نكال است يعنى خدا در سختگيرى محكمتر و در عقوبت محكمتر است .\r\n\r\n\r\n\r\nنمارق :\r\n* ( وَنَمارِقُ مَصْفُوفَةٌ . ) *\r\n* ( وَزَرابِيُّ مَبْثُوثَةٌ ) * غاشيه : 15 و 16 . نمرق و نمرقه بمعنى وساده و پشتى است در مصباح گفته : « النمرق : الوسادة » جمع آن نمارق است يعنى در بهشت پشتىهائى است رديف هم و فرشهائى است گسترده ، نمارق نكره است نميشود مثل پشتىهاى دنيا باشد .\r\nدر نهج البلاغه حكمت 109 . فرموده :\r\n« نحن النَّمرقة الوسطى بها يلحق التّالى و اليها يرجع الغالى » يعنى ما پشتى وسط هستيم آينده به آن ملحق مىشود و غلوّ كننده به آن بر ميگردد .\r\nمحمد عبده در تفسير اين كلام گويد :\r\nهمانطور كه به پشتى براى راحتى و آرامش تكيه ميكنند اهل بيت ( عليهم السّلام ) نيز مانند وساده‌اند كه مردم در امور دين به آنها استناد كنند و وسطىاند يعنى معتدل و حدّ وسطاند كه قاصر به آنها لاحق شده و متجاوز به آنها بر ميگردد ، نمارق فقط يك بار در قرآن مجيد آمده است .\r\n\r\n\r\n\r\nنمل :\r\nمورچه . در اقرب الموارد گويد : نمله بمذكَّر و مؤنّث گفته مىشود * ( وَحُشِرَ لِسُلَيْمانَ جُنُودُه مِنَ الْجِنِّ وَالإِنْسِ وَالطَّيْرِ فَهُمْ يُوزَعُونَ . ) *\r\n* ( حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَجُنُودُه وَهُمْ لا يَشْعُرُونَ . فَتَبَسَّمَ ضاحِكاً مِنْ قَوْلِها . . . ) * نمل : 17 - 19 يعنى براى سليمان لشكريانش از جنّ و انس و پرندگان جمع شدند و آنها را از تفرّق منع ميكردند . تا چون به بيابان مورچگان آمدند مورچه‌اى گفت : اى جماعت مورچگان بلانه هاى خود وارد شويد تا سليمان و لشكريانش شما را پامال نكنند آنها توجّهى بشما ندارند سليمان از شنيدن كلام مورچه بتعجب شد\r\n","description":"","footnote":"","page_name":" 113 ","page_number":113},
  {"content":"\r\nو لبخند زد .\r\n[ از اين آيه چند مطلب بدست ميآيد . 
  ] 1 - مورچگان با هم سخن گويند و ما فى الضمير خويش را بهمديگر بيان ميدارند * ( قالَتْ نَمْلَةٌ يا أَيُّهَا النَّمْلُ . . . ) * .\r\n2 - اگر نملة مؤنّث باشد ميتوان پى برد كه ملكه مورچگان همانطور كه عهده دار تخمگذارى است بر مورچگان حكومت نيز دارد كه دستور دخول بلانه ها را صادر كرده است و نيز روشن مىشود كه مورچگان تشكيلات اجتماعى و حكومت دارند .\r\n3 - بالاتر از همه اينكه مورچگان انسانها را ميشناسند زيرا مورچه بمورچگان ديگر گفت : اگر داخل لانه ها نشويد سليمان و لشكريانش شما را پامال ميكنند پس آن مورچه سليمان و لشكريان او را ميشناخته است امروز با آنكه كتابها در باره زندگى مورچگان نوشته‌اند و در شناخت اسرار آن زحمتها كشيده‌اند هنوز به آن پايه نرسيده‌اند كه قرآن مجيد گفته است .\r\n4 - سليمان عليه السّلام از سخن مورچه با خبر شده و تبسّم و تعجّب كرده است .\r\n\r\n\r\n\r\nانمله :\r\nسر انگشت . بقولى بند آخر انگشت . جمع آن انامل و انملات است * ( وَإِذا خَلَوْا عَضُّوا عَلَيْكُمُ الأَنامِلَ مِنَ الْغَيْظِ ) * آل عمران : 119 . چون خلوت كنند از غيظ بر شما سر انگشتان بجوند .\r\nدر مجمع گفته : اصل آن از نمل است سر انگشت تشبيه شده بمورچه در كوچكى و حركت . نمل ( بر وزن كتف ) سخن چين را گويند كه اقوال را در پنهانى از اين به آن نقل مىكند مانند مورچه كه در پنهانى قوت بسيار نقل مىكند .\r\n\r\n\r\n\r\nنمم :\r\n* ( وَلا تُطِعْ كُلَّ حَلَّافٍ مَهِينٍ . ) *\r\n* ( هَمَّازٍ مَشَّاءٍ بِنَمِيمٍ ) * قلم : 10 و 11 . نمّ بمعنى سخن چينى است نميم و نميمه اسم است از آن يعنى : اطاعت نكن از هر قسم خوار پست كه عيبجو و بسيار سخن چين است « مشى بنميم » بمعنى ( سخن چينى كرد ) است اين كلمه يك بار\r\n","description":"","footnote":"","page_name":" 114 ","page_number":114},
  {"content":"\r\nبيشتر در قرآن مجيد نيامده است .\r\n\r\n\r\n\r\nنهج :\r\n* ( لِكُلٍّ جَعَلْنا مِنْكُمْ شِرْعَةً وَمِنْهاجاً ) * مائده : 48 . نهج ( بر وزن فلس ) و منهاج بمعنى طريق واضح ( راه آشكار ) است آن را طريق مستقيم نيز گفته‌اند يعنى : براى هر يك از شما امّتها شريعت و طريقى واضح قرار داديم تفصيل آيه در « شرع » ديده شود منهاج فقط يك بار در كلام اللَّه آمده است .\r\n\r\n\r\n\r\nنهر :\r\n( بر وزن فلس ) بمعنى زجر و راندن آيد راغب شدّت را در آن قيد كرده است * ( فَأَمَّا الْيَتِيمَ فَلا تَقْهَرْ . ) *\r\n* ( وَأَمَّا السَّائِلَ فَلا تَنْهَرْ ) * ضحى : 9 و 10 .\r\nبه يتيم ستم نكن وسائل نران و ردّ نكن طبرسى فرموده نهر و انتهار آن است كه بر سائل صيحه بزنى از انس بن مالك روايت شده كه رسول خدا صلَّى اللَّه عليه و آله فرموده : « اذا أتاك سائل على فرس باسط كفيّه فقد وجب له الحقّ و لو بشقّ تمرة » .\r\n* ( فَلا تَقُلْ لَهُما أُفٍّ وَلا تَنْهَرْهُما وَقُلْ لَهُما قَوْلًا كَرِيماً ) * اسراء : 23 .\r\nبه پدر و مادر افّ نگو و آنها را زجر نكن و صيحه نزن و با آنها با احترام سخن گو .\r\n\r\n\r\n\r\nنهار :\r\nروز . آن در شرع از طلوع فجر تا غروب آفتاب است * ( وَلَه ما سَكَنَ فِي اللَّيْلِ وَالنَّهارِ وَهُوَ السَّمِيعُ الْعَلِيمُ ) * انعام : 13 . * ( وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ ) * هود : 114 .\r\nاين لفظ پنجاه و هفت بار در قرآن مجيد آمده است . نهار و نهر ( بر وزن فرس ) در اصل بمعنى اتساع است روز را از آن نهار گفته‌اند كه نور در آن انبساط و وسعت مييابد .\r\n\r\n\r\n\r\nأنهار :\r\nجمع نهر ( بر وزن فلس و فرس ) وزن دوّم افصح و مطابق قرآن مجيد است .\r\nطبرسى و راغب آن را رود معنى كرده‌اند نه آب جارى عبارت مجمع چنين است : « النّهر : المجرى الواسع من مجارى الماء » و راغب گويد :\r\n« النّهر مجرى الماء الفائض » در قاموس گويد « النّهر مجرى الماء » .\r\nولى در مصباح و اقرب الموارد\r\n","description":"","footnote":"","page_name":" 115 ","page_number":115},
  {"content":"\r\nآن را آب جارى وسيع گفته و اطلاق آن را بر رودخانه مجاز دانسته‌اند امّا قول اوّل با معناى اوّلى كه وسعت و اتساع است بهتر ميسازد .\r\nقرآن كريم در معناى رود صريح است مثل * ( وَفَجَّرْنا خِلالَهُما نَهَراً ) * كهف : 33 . تفجير و شكافتن راجع برود است نه آب جارى ايضا * ( وَإِنَّ مِنَ الْحِجارَةِ لَما يَتَفَجَّرُ مِنْه الأَنْهارُ ) * بقره : 74 . از بعضى سنگها رود شكافته شود . ايضا * ( فَتُفَجِّرَ الأَنْهارَ خِلالَها تَفْجِيراً ) * اسراء : 91 .\r\nعلى هذا اطلاق آن در آياتى نظير :\r\n* ( جَنَّاتٍ تَجْرِي مِنْ تَحْتِهَا الأَنْهارُ ) * بقره :\r\n25 . بطور مجاز است زيرا آب جارى مىشود نه نهر .\r\nنهر ( بر وزن فلس ) در قرآن مجيد نيامده است بلكه بر وزن فرس و جمع آن فقط انهار آمده است . در قرآن مجيد در صفت بهشت مكرّر آمده * ( تَجْرِي مِنْ تَحْتِهَا الأَنْهارُ ) * ظاهرا مراد از انهار فقط نهر آب نيست بلكه نهرهائى از آب تغيير ناپذير ، از شير هميشه تازه ، از شراب لذيذ و از عسل صاف چنان كه در سوره محمد آيه 15 آمده است .\r\n\r\n\r\n\r\nنهى :\r\nزجر و منع « نهاه عنه : زجره عنه و منعه عنه » خواه بوسيله قول باشد يا به غير آن مثلا در * ( وَنَهَى النَّفْسَ عَنِ الْهَوى ) * نازعات : 40 . مراد دفع شهوت نفس است از فعل حرام .\r\nنهى قولى اعمّ از آنست كه بلفظ امر باشد مثل * ( فَاجْتَنِبُوا الرِّجْسَ مِنَ الأَوْثانِ ) * حج : 30 . و يا بلفظ « لا تفعل » باشد مانند * ( وَلا تَقْرَبا هذِه الشَّجَرَةَ ) * بقره :\r\n35 . در آيه * ( وَما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * حشر :\r\n7 . شامل هر دو است .\r\nانتهاء : انزجار است از آنچه نهى شده كه معنى ترك كردن ميدهد « انتهى عن الشّىء : كفّ » يعنى از آن دست برداشت * ( فَمَنْ جاءَه مَوْعِظَةٌ مِنْ رَبِّه فَانْتَهى فَلَه ما سَلَفَ ) * بقره :\r\n275 . هر كه را موعظه‌اى از خدايش آيد و از ربا دست بردارد گذشته بنفع اوست . * ( وَما نَهاكُمْ عَنْه فَانْتَهُوا ) * حشر : 7 . از آنچه رسول خدا نهى كرده دست برداريد . انتهاء بمعنى\r\n","description":"","footnote":"","page_name":" 116 ","page_number":116},
  {"content":"\r\nرسيدن به آخر نيز آيد .\r\nمنتهى : اسم مكان است . طبرسى گويد : منتهى موضع انتهاء است و نيز گويد : منتهى و آخر يكى است در اقرب الموارد گويد : منتهى بمعنى نهايت و آخر است گويند : « هو بعيد المنتهى » . و نيز مصدر ميمى است بمعنى انتهاء چنان كه در كشّاف ذيل * ( سِدْرَةِ الْمُنْتَهى ) * نجم : 14 . بهر دو تصريح كرده است .\r\n* ( يَسْئَلُونَكَ عَنِ السَّاعَةِ أَيَّانَ مُرْساها . ) *\r\n* ( فِيمَ أَنْتَ مِنْ ذِكْراها . إِلى رَبِّكَ مُنْتَهاها ) * نازعات : 42 - 44 . به نظر ميايد منتهى مصدر ميمى باشد و منتهاى امر قيامت وقوع و رسيدن آنست يعنى : از تو ميپرسند قيامت كى واقع مىشود تو در چه چيزى از علم آن ، وقوع و رسيدن آن مربوط بپروردگار تو است .\r\n* ( وَأَنَّ إِلى رَبِّكَ الْمُنْتَهى ) * نجم :\r\n42 . منتهى در اين آيه نيز ظاهرا مصدر ميمى است يعنى انتهاء هر چيز بسوى خداست .\r\n* ( وَلَقَدْ رَآه نَزْلَةً أُخْرى . عِنْدَ سِدْرَةِ الْمُنْتَهى ) * نجم : 13 و 14 . منتهى ظاهرا اسم مكان است يعنى سدره آخر . راجع به آيه در « سدر » بررسى شده است در الميزان فرموده : در كلام اللَّه چيزى كه اين شجره را تفسير كند نيست گويا بنا بر ابهام گوئى است . . .\r\nدر روايات تفسير شده كه آن درختى است در بالاى آسمان هفتم اعمال بنى آدم به آنجا ميرسد .\r\nتناهى : نهى كردن همديگر و نيز ترك كردن است . * ( كانُوا لا يَتَناهَوْنَ عَنْ مُنكَرٍ فَعَلُوه ) * مائده : 79 . از كار بدى كه كرده بودند همديگر را نهى نميكردند يا كار بدشان را ترك نميكردند .\r\nنهيه : بمعنى عقل است كه آدمى را از كار بد نهى مىكند معانى ديگرى نيز دارد كه در قرآن مجيد نيامده است جمع آن نهى است بر وزن دعا . * ( إِنَّ فِي ذلِكَ لَآياتٍ لأُولِي النُّهى ) * طه :\r\n128 . راستى در آنچه گفته شد درسهائى\r\n","description":"","footnote":"","page_name":" 117 ","page_number":117},
  {"content":"\r\nاست خردمندانرا . ايضا آيه 54 طه .\r\n\r\n\r\n\r\nنوء :\r\n* ( وَآتَيْناه مِنَ الْكُنُوزِ ما إِنَّ مَفاتِحَه لَتَنُوأُ بِالْعُصْبَةِ أُولِي الْقُوَّةِ ) * قصص : 76 . نوء برخاستن است بمشقّت « ناء الرّجل : نهض بجهد و مشقّة » و چون با « با » متعدى شود بمعنى برداشتن به سختى است يعنى :\r\nبقارون از اموال گنجينه آنقدر داديم كه حمل آن بگروه مردان توانا سنگينى ميكرد اين لفظ فقط يك بار در قرآن مجيد يافته است و در « فتح » در باره آن توضيح داده شد .\r\n\r\n\r\n\r\nنوب :\r\nنوب اگر با « الى » باشد بمعنى رجوع بعد از رجوع است « ناب اليه : رجع اليه مرّة بعد اخرى » همچنين است انابه . زنبور عسل را نوب گويند كه بكندويش پى در پى باز ميگردد ، حادثه را نائبه گويند كه از شأن آن پى در پى بودن است انابه به خدا ، برگشتن بسوى خداست با توبه و اخلاص عمل . * ( وَاتَّبِعْ سَبِيلَ مَنْ أَنابَ إِلَيَّ ) * لقمان : 15 . پيرو راه كسى باش كه بسوى من برگشته است .\r\n* ( رَبَّنا عَلَيْكَ تَوَكَّلْنا وَإِلَيْكَ أَنَبْنا وَإِلَيْكَ الْمَصِيرُ ) * ممتحنه : 4 . پروردگارا بر تو اتكال كرديم و به تو برگشتيم و بازگشت بسوى تو است .\r\nنوب فقط از باب افعال در قرآن مجيد به كار رفته است گوئى استعمال آن در قرآن براى نشان دادن رجوع بعد از رجوع به خداوند است يعنى درهاى توبه پيوسته باز مىباشد * ( إِنَّ فِي ذلِكَ لَآيَةً لِكُلِّ عَبْدٍ مُنِيبٍ ) * سباء : 9 .\r\n\r\n\r\n\r\nنوح :\r\n* ( سَلامٌ عَلى نُوحٍ فِي الْعالَمِينَ ) * صافات : 79 . اين پيامبر عظيم الشأن كه نام مباركش چهل و سه بار در قرآن مجيد ياد شده اولين پيغمبر اولو العزم و داعى توحيد است .\r\nچنان كه فرموده : * ( إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَالنَّبِيِّينَ مِنْ بَعْدِه ) * نساء : 163 .\r\nاو با لقب « عبد شكور » از جانب خداوند مفتخر است * ( ذُرِّيَّةَ مَنْ حَمَلْنا مَعَ نُوحٍ إِنَّه كانَ عَبْداً شَكُوراً ) * اسراء : 3 . و مقام اصطفاى خداوندى از جمله راجع به او است * ( إِنَّ الله اصْطَفى ) *\r\n","description":"","footnote":"","page_name":" 118 ","page_number":118},
  {"content":"\r\n* ( آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * آل عمران : 33 .\r\n\r\nعمر نوح عليه السّلام\r\nاگر تنها آيات قرآن را در نظر بگيريم عمر آنحضرت در حدود هزار سال و مقدارى از آن زيادتر بوده است يعنى نهصد و پنجاه سال قطعا بالا بود به اين آيه توجّه فرمائيد : * ( وَلَقَدْ أَرْسَلْنا نُوحاً إِلى قَوْمِه فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً فَأَخَذَهُمُ الطُّوفانُ وَهُمْ ظالِمُونَ ) * عنكبوت : 14 . يعنى :\r\nنوح را بقومش ارسال كرديم هزار سال مگر پنجاه سال در ميان قوم ماند سپس آنها را حال آنكه ظالم بودند طوفان بگرفت .\r\nآيه صريح است در اينكه آنحضرت نهصد و پنجاه سال در ميان قومش بتبليغ مشغول بوده و جمله * ( وَلَقَدْ أَرْسَلْنا ) * نشان ميدهد كه پيش از بعثت نيز مدتى مثلا در حدود چهل سال از عمر او گذشته بود ، فاء تفريع در * ( فَأَخَذَهُمُ الطُّوفانُ ) * مفيد آنست كه پس از گذشتن نهصد و پنجاه سال طوفان پيش آمده است و چون بموجب * ( قِيلَ يا نُوحُ اهْبِطْ بِسَلامٍ مِنَّا ) * هود : 48 . و آيات ديگر ، مدتى نيز پس از طوفان زندگى كرده و اگر مثلا آن را ده سال بدانيم عمر آن بزرگوار در حدود هزار سال يا بيشتر بوده است .\r\nدر روايات مجموع عمر آنحضرت دو هزار و سيصد و دو هزار پانصد سال نقل شده . و اللَّه العالم .\r\nدر تورات فعلى سفر پيدايش باب نهم ميگويد : نوح بعد از طوفان سيصد و پنجاه سال عمر كرد و جمله عمر او نهصد و پنجاه سال بود . هاكس نيز در قاموس خود آن را نهصد و پنجاه سال گفته است .\r\nتفاوت نقل قرآن مجيد با نقل تورات از دو وجه است يكى اينكه عمر آنحضرت از قرآن در حدود هزار سال يا بيشتر استفاده مىشود ولى تورات همه آن را نهصد و پنجاه سال ميگويد . ديگرى اينكه : قرآن به حكم * ( فَأَخَذَهُمُ الطُّوفانُ ) * شروع طوفان را پس از نهصد و پنجاه سال در نبوّت او\r\n","description":"","footnote":"","page_name":" 119 ","page_number":119},
  {"content":"\r\nميداند ولى تورات پس از پانصد و پنجاه سال ، زيرا بنقل آن ، نوح عليه السّلام پس از طوفان سيصد و پنجاه سال عمر كرده است . بنقل طبرسى در آنمدت نوح نه دندانش افتاد نه ناتوان شد و نه مويش سفيد گشت .\r\nبه نظر بعضىها طول عمر معجزه نوح عليه السّلام بوده است ، و اينكه عمرهاى كنونى از صد و صد و بيست تجاوز نميكند نميتواند مورد اشكال در كثرت عمر آنحضرت بوده باشد . زيرا دليل علمى بر اينكه بشر نميتواند بيشتر از آن زندگى كند نيست اگر عوامليكه موجب مرگ ميشوند از بين برده شوند يا تا حدّى خنثى گردند عمر بشر حتما زياد خواهد شد وانگهى :\r\nكريمى كاين جهان پاينده دارد تواند حجّتى را زنده دارد\r\n\r\nطوفان\r\nآنچه از قرآن مجيد راجع بطوفان استفاده مىشود بقرار ذيل است .\r\nقوم نوح عليه السّلام بتپرست بودند و خداى واحد را پرستش نميكردند .\r\nنوح از جانب خدا بر آنها مبعوث شد و بعبادت خدا دعوتشان كرد و گفت :\r\n* ( يا قَوْمِ اعْبُدُوا الله ما لَكُمْ مِنْ إِله غَيْرُه ) * من از عذاب خدا بر شما ميترسم .\r\nگفتند : تو در گمراهى آشكارى .\r\nفرمود : اى مردم من گمراه نيستم بلكه از جانب ربّ العالمين رسالت دارم پيامهاى خدا را بشما ابلاغ ميكنم و بشما خير خواهم و ميدانم از خدا آنچه را كه نميدانيد . گفتند : دروغ ميگوئى ( اعراف : 59 - 64 ) .\r\nدر مدت نهصد و پنجاه سال زحمت و تبليغ او جز اندكى ايمان نياوردند * ( وَما آمَنَ مَعَه إِلَّا قَلِيلٌ ) * هود : 40 .\r\nو چون ديگر اميدى بايمان آنها نماند نوح در مقام كيفر خواست بدرگاه خدا استغاثه كرد كه * ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * نوح : 26 .\r\nخدايا جنبنده‌اى از كافران را در روى زمين زنده نگذار و گر نه بندگانت را گمراه كرده و خود نيز جز فرزندان فاجر ناسپاس نخواهند زائيد .\r\n","description":"","footnote":"","page_name":" 120 ","page_number":120},
  {"content":"\r\nاين دعا ظاهرا در پى آن بود كه خداى بوى وحى كرد * ( أَنَّه لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ ) * هود : 36 .\r\nجز اينها كه ايمان آورده‌اند ديگر كسى از قوم تو ايمان نخواهد آورد .\r\nپس از اين دعا و وحى ، خداوند بنوح فرمود : « بدستور و زير نظر ما كشتى را بسازد و در باره قوم ستمكارت ديگر چيزى به من نگو آنها بىچون و چرا غرق خواهند شد ، نوح شروع بساختن كشتى كرد هر وقت جمعى از قومش او را مىديدند مسخره ميكردند نوح و يارانش در جواب ميگفتند :\r\nاگر شما امروز ما را مسخره ميكنيد ما هم روزى شما را مسخره خواهيم كرد به زودى خواهيد دانست كيست كه عذاب خوار كننده و دائمى بوى نازل خواهد شد » ( هود : 37 - 39 ) .\r\nظاهرا علامت شروع طوفان آن بود كه آب از تنورى كه نوح آن را ميشناخت فوران كند . در طوفان نوح بارانهاى سيل آسا از آسمان باريد و آب از زمين به صورت چشمه ها فوران كرد بطوريكه در اثر اين دو امر آن محيط را آب فرا گرفت خدا فرمايد : * ( فَفَتَحْنا أَبْوابَ السَّماءِ بِماءٍ مُنْهَمِرٍ . وَفَجَّرْنَا الأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ ) * قمر : 11 و 12 .\r\nيعنى درهاى آسمان را با آبى سيل آسا باز كرديم و زمين را شكافته و به صورت چشمه ها در آورديم هر دو آب روى دستورى معين بهم رسيدند .\r\n« تا چون دستور خدا آمد و تنور فوران كرد بنوح خطاب رسيد از هر حيوان يك جفت و نيز خانواده خويش ( مگر آنكه محكوم بغرق است ) و مؤمنين را بكشتى سوار كن .\r\nنوح فرمود : سوار شويد حركت و ايستادن كشتى به يارى خداست ، خدايم غفور و مهربان است . كشتى در موجى همچون كوهها حركت ميكرد و بالا و پائين ميرفت . نوح پسر خويش را كه در كنارى بود صدا زد :\r\nپسرم با ما سوار شو و در رديف كافران مباش . آن پسر ( بىايمان ) در جواب گفت : به زودى بكوهى ميرسم مرا\r\n","description":"","footnote":"","page_name":" 121 ","page_number":121},
  {"content":"\r\nاز آب و طوفان باز ميدارد نوح فرمود : امروز از بلاى خدا هيچ چيز نميتواند جلو گيرد فقط آنكه مورد رحمت خدا است در امان خواهد بود ، در اين ميان موجى پسر را ربود و غرق گرديد .\r\nبلاى خداوندى همه نافرمانان را فرا گرفت و همه در دست امواج خروشان غرق شدند ، دستور آسمانى رسيد كه * ( يا أَرْضُ ابْلَعِي ماءَكِ وَيا سَماءُ أَقْلِعِي وَغِيضَ الْماءُ وَقُضِيَ الأَمْرُ وَاسْتَوَتْ عَلَى الْجُودِيِّ وَقِيلَ بُعْداً لِلْقَوْمِ الظَّالِمِينَ ) * هود : 44 . اى زمين آبت را فرو بر و اى آسمان آبت را قطع كن ، آب در زمين فرو رفت و كار تمام شد و كشتى بر كوه جودى نشست .\r\n\r\nآيا طوفان همه جاى زمين را گرفت ؟\r\nدر تفسير الميزان در سوره هود تحت عنوان « آيا نبوت نوح عليه السّلام براى عموم بشر بود ؟ » استدلال كرده كه نبوّت آنحضرت نبوّت عامّه بود و در فصل « آيا طوفان همه جاى زمين را فرا گرفت ؟ » عالمگير بودن طوفان را اختيار كرده و فرموده :\r\nعموم دعوت آنحضرت مقتضى عموم عذاب است و اين بهترين قرينه است ، و آنگهى آياتيكه به ظاهر بر عموم دلالت دارند مفيد اين مطلباند مثل قول نوح عليه السّلام * ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * نوح : 26 . و قول ديگرش كه بپسرش گفت * ( لا عاصِمَ الْيَوْمَ مِنْ أَمْرِ الله إِلَّا مَنْ رَحِمَ ) * هود :\r\n43 . و نيز آيه * ( وَجَعَلْنا ذُرِّيَّتَه هُمُ الْباقِينَ ) * صافات : 77 . و افزوده :\r\nاز جمله شواهد عمومى بودن طوفان آنست كه خداوند در دو موضع بنوح عليه السّلام ميفرمايد از هر حيوان يك جفت در كشتى بگذارد ، روشن است كه اگر طوفان در يك ناحيه بود مثل عراق چنان كه گفته‌اند هيچ احتياج نبود كه در كشتى حيوان سوار كند . . .\r\nنگارنده گويد : هيچ مانعى ندارد كه « الارض » در آيه * ( رَبِّ لا تَذَرْ عَلَى الأَرْضِ ) * ارض قوم نوح باشد نه همه كره ارض . چنان كه در آيه * ( وَإِنْ كادُوا ) *\r\n","description":"","footnote":"","page_name":" 122 ","page_number":122},
  {"content":"\r\n* ( لَيَسْتَفِزُّونَكَ مِنَ الأَرْضِ ) * اسراء : 76 . مراد ارض مكَّه است نه همه كره ارض .\r\nو در آيه * ( وَجَعَلْنا ذُرِّيَّتَه هُمُ الْباقِينَ ) * اشكالى ندارد كه بگوئيم قوم آنحضرت همه هلاك شدند و فقط ذرّيّه او باقى ماند نه نسبت به همه اقوام . ايضا در * ( لا عاصِمَ الْيَوْمَ مِنْ أَمْرِ الله ) * ظاهرا مراد محلّ طوفان است نه همه جا .\r\nوانگهى اگر مراد سوار كردن از همه جنس حيوانات در كشتى باشد پيداست كه نه كشتى آنوسعت را داشت كه آنهمه حيوانات در آن جاى گيرند و مدتى با علوفه و آب تأمين شوند و نه امكان داشت كه حيوانات بىشمار روى زمين را جمع كنند و بقولى لازم بود اقلَّا سه هزار و پانصد نوع از پستانداران در كشتى گذاشته و مدتى غذاى آنها را تأمين كنند . وانگهى در صورت عمومى بودن رسالت آنحضرت لازم بود كه رسالت آن بزرگوار به همه جاى عالم رسيده باشد و همه تكذيب كرده باشند تا مستحقّ عذاب گردند زيرا * ( وَما كُنَّا مُعَذِّبِينَ حَتَّى نَبْعَثَ رَسُولًا ) * اسراء : 15 .\r\nو اثبات اين مطلب كه آنحضرت نمايندگان فرستاده و تبليغ كرده است مشكل بلكه غير ممكن مىباشد .\r\nخلاصه : احتمال نزديك بيقين آنست كه طوفان نوح مثل بلاهاى قوم هود ، صالح و لوط عليهم السّلام محلَّى بوده است مگر آنكه بگوئيم كه در روزگار نوح عليه السّلام خشكى روى زمين خيلى كوچك و منحصر به محل قوم آنحضرت بوده است در اين صورت طبيعى است كه بگوئيم همه جاى زمين را كه مثلا ببزرگى استان گيلان بود آب فرا گرفته است .\r\nصاحب المنار كه قائل بمحلَّى بودن طوفان است ميگويد : ظواهر آيات بكمك قرائن و تقاليد رسيده از اهل كتاب نشان ميدهد كه آن روز در همه زمين جز قوم نوح نبودند و آنها هم در اثر طوفان از بين رفتند و جز فرزندان او ( و مؤمنين ) باقى نماندند و اين مقتضى آنست كه طوفان محلَّى بوده ولى خشكى در آن روز\r\n","description":"","footnote":"","page_name":" 123 ","page_number":123},
  {"content":"\r\nكوچك بوده است زيرا از زمان تكوين و پيدايش بشر چندان فاصله نداشت ، دانشمندان زمين شناس ميگويند : زمين در وقت جدا شدن از كره خورشيد يكپارچه آتش بوده و آنگاه مذاب شده سپس در آن بتدريج خشكى پيدا شده است .\r\nدر الميزان استدلالات المنار را نقل كرده ولى نپسنديده است . و در آخر فرمايد : حق آنست كه ظاهر قرآن كريم ( ظاهريكه انكار نميشود ) دلالت بر عمومى بودن طوفان و غرق عموم بشر دارد و تا به حال دليليكه مخالف اين ظهور باشد اقامه نشده است . و آنگاه مقاله هاى دكتر سحابى استاد زمين شناسى را در اين باره نقل كرده است .\r\nولى چنان كه گفته شد عمومى بودن طوفان بعيد و ظنّ نزديك بيقين محلَّى بودن آنست .\r\n\r\nحيوانات در كشتى\r\nدر دو جا از قرآن كريم آمده * ( قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ ) * هود : 40 . * ( فَاسْلُكْ فِيها مِنْ كُلٍّ زَوْجَيْنِ اثْنَيْنِ ) * مؤمنون : 27 . بنا بر آنكه طوفان عالمگير باشد بايد گفت نوح عليه السّلام از همه حيواناتيكه در آب زندگى نتوانند كرد يكجفت بكشتى سوار كرده تا نسل آنها از بين نرود ، در اين صورت اشكال گذشته لازم ميايد كه آنهمه حيوانات را از كجا جمع كرد ؟ ! كشتى چطور به آنها وسعت داد ؟ ! چطور غذا در كشتى براى آنها تهيّه شد ؟ ! .\r\nدر تفسير عياشى از امام صادق عليه السّلام نقل شده كه از ازواج ثمانيه حلال كه در آيه * ( ثَمانِيَةَ أَزْواجٍ مِنَ الضَّأْنِ اثْنَيْنِ وَمِنَ الْمَعْزِ اثْنَيْنِ . . . ) * انعام : 143 . آمده در كشتى حمل كرد و در آن روايت هست كه هم از اهلى و هم از وحشى آنها و نيز از هر پرنده وحشى و اهلى را حمل كرد و در روايات ديگر سگ و خوك هم نقل شده است از خلاصة المنهج ملا فتح اللَّه كاشانى نقل شده « از هر نر و ماده‌اى كه نفعى از آنها متصور باشد » حمل كرد .\r\n","description":"","footnote":"","page_name":" 124 ","page_number":124},
  {"content":"\r\nقرائت حفص از عاصم در هر دو آيه « كلّ » با تنوين است نه با اضافه به « اثنين » ممكن است تقدير آن « من كلّ حيوان مأنوس » باشد . با همه اينها نگارنده در اين باره كاملا روشن نشدم چون ظهور * ( احْمِلْ فِيها مِنْ كُلٍّ زَوْجَيْنِ اثْنَيْنِ ) * در از بين رفتن نسل بقيّه است .\r\nآيا در آنزمان چند قسم بيشتر از حيوانات در روى زمين پيدا نشده بودند و نوح عليه السّلام فقط نسل آنها را حفظ كرد و بقيّه حيوانات بعدا پيدا شدند ؟ ! ! اين بسيار بعيد است زيرا بشر چنان كه گفته‌اند آخرين پديده است .\r\nآيا مراد فقط چند رأس اهلى و وحشى است آنوقت نسل بقيّه از بين ميرفت و در صورت محلَّى بودن طوفان حكمت حمل حيوانات از هر يك ، يك جفت چه بود ؟ ! ! آيا مراد آن بود كه از گوشت آنچه حمل شده بود استفاده كنند و حمل چهارپايان فقط براى خوراك اهل كشتى بود ؟ ! در اين صورت علت نر و ماده بودن آنها چه بود ؟ و اللَّه العالم .\r\n\r\nطوفان تا كجا بود ؟\r\nاز اينكه پسر نوح در جواب پدرش گفت : * ( سَآوِي إِلى جَبَلٍ يَعْصِمُنِي مِنَ الْماءِ ) * روشن مىشود كه طوفان از كوهها بالا نرفته بود و گر نه نميگفت بكوهى پناه ميبرم ، و اثبات اينكه در موقع گفتگوى آن دو هنوز طوفان شدت نيافته بود بعدا از كوهها هم گذشت محتاج بدليل است و اينكه موقع پائين رفتن آب كشتى در كوه جودى نشست نميشود دليل بالا رفتن آب از همه كوهها باشد .\r\n\r\nسخن تورات\r\nتورات در سفر پيدايش باب ششم بتشريح مساحت كشتى نوح عليه السّلام پرداخته و خبر از هلاك شدن همه انسانها ميدهد و گويد بنوح امر شد از هر ذى جسد جفتى و از همه پرندگان و بهائم و حشرات جفتى بكشتى بياور تا زنده بمانند و غذاى آنها را نيز تهيّه كن .\r\nو در باب هفتم مشروحتر از باب ششم\r\n","description":"","footnote":"","page_name":" 125 ","page_number":125},
  {"content":"\r\nبيان مىكند و آنوقت ميگويد آب همه كوه ها را كه زير تمام آسمانها بود مستور كرد و جز نوح و آنها كه در كشتى بودند جنبنده‌اى در روى زمين باقى نماند .\r\nاينها خيلى اغراق آميز بلكه نا ممكناند ولى به حمد اللَّه در قرآن مجيد از اينها خبرى نيست .\r\n\r\nجودى كجاست ؟\r\nدر باره جودى و محلّ آن در « جود » توضيحى داده شد به آنجا رجوع شود .\r\nناگفته نماند : نگارنده را مجال آن نيست كه در باره نوح عليه السّلام بروايات رجوع كرده و تحقيق نمايد ، آنچه گفته شد با وضع اين كتاب مناسب است و الحمد للَّه .\r\n\r\nلفظ نوح\r\nدر اقرب الموارد گويد : نوح علمى است اعجمى و منصرف .\r\nهاكس در قاموس خود آن را عجمى دانسته و « راحت » معنى كرده است در صحاح و قاموس نيز آن را غير عربى گفته‌اند . آن در لغت عرب مصدر و صدا را بگريه بلند كردن است ، و اصل آن اجتماع زنان و روبرو نشستن آنها در نوحه گرى است . نوائح زنان نوحه گراند .\r\n\r\n\r\n\r\n\r\nنار : آتش . * ( وَقالُوا لَنْ تَمَسَّنَا النَّارُ إِلَّا أَيَّاماً مَعْدُودَةً ) * بقره : 80 .\r\nراغب گويد : بقول بعضى نار و نور از يك اصلاند و بيشتر متلازم هم ميباشند و نيز گويد : نار بشعله محسوس ، و حرارت و نار جهنّم و نار حرب گفته مىشود . * ( كُلَّما أَوْقَدُوا ناراً لِلْحَرْبِ أَطْفَأَهَا الله ) * مائده : 64 .\r\nلفظ « نار » مؤنّث مجازى است گاهى مذكَّر نيز آيد ( اقرب الموارد ) بقول طبرسى اصل نار از نور است .\r\n\r\nنور :\r\nدر تعريف نور گفته‌اند :\r\n« النّور الضّوء و هو خلاف الظَّلمة » راغب گويد : ضوء منتشريكه بر ديدن كمك كند اقرب الموارد گويد : آنچه چيزها را آشكار مىكند . و نيز گفته‌اند آنچه فى نفسه آشكار است و غير خود را آشكار مىكند « الظَّاهر فى نفسه المظهر لغيره » .\r\n","description":"","footnote":"","page_name":" 126 ","page_number":126},
  {"content":"\r\nنور در تعبير قرآن دو جور است ظاهرى و معنوى . مثل * ( هُوَ الَّذِي جَعَلَ الشَّمْسَ ضِياءً وَالْقَمَرَ نُوراً ) * يونس :\r\n5 . * ( أَمْ هَلْ تَسْتَوِي الظُّلُماتُ وَالنُّورُ ) * رعد : 16 . كه نور ظاهرى است و نور معنوى مثل * ( الله وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ ) * بقره :\r\n257 . بيشتر موارد آن در قرآن مجيد نور معنوى است .\r\n* ( كِتابٌ أَنْزَلْناه إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ ) * ابراهيم : 1 . نور ايمان را از آن نور گوئيم كه راه خدا و آخرت و راه زندگى را روشن كرده است مرد مؤمن در نور است كه راه همه چيز براى او روشن و هويدا است و ميداند از كجاست و بكجا است و در كجا است .\r\nعلَّت جمع آمدن ظلمات گفته‌اند آنست كه ظلمات و ضلالت از پيروى هواى نفس است و آن گوناگون مىباشد ولى نور از پيروى حق است و آن يكى است و ميان اجزاء آن اختلافى نيست .\r\n* ( الله نُورُ السَّماواتِ وَالأَرْضِ مَثَلُ نُورِه كَمِشْكاةٍ فِيها مِصْباحٌ . الْمِصْباحُ فِي زُجاجَةٍ . الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَلا غَرْبِيَّةٍ يَكادُ زَيْتُها يُضِيءُ وَلَوْ لَمْ تَمْسَسْه نارٌ نُورٌ عَلى نُورٍ يَهْدِي الله لِنُورِه مَنْ يَشاءُ وَيَضْرِبُ الله الأَمْثالَ لِلنَّاسِ وَالله بِكُلِّ شَيْءٍ عَلِيمٌ ) * نور : 35 .\r\nنور در * ( الله نُورُ السَّماواتِ وَالأَرْضِ ) * غير از نور در * ( مَثَلُ نُورِه ) * - . . . * ( يَهْدِي الله لِنُورِه ) * است نور اوّل كه بلفظ جلاله حمل شده راجع بذات بارى تعالى و نور دوّم و سوّم راجع بنور ايمان است .\r\n* ( الله نُورُ السَّماواتِ وَالأَرْضِ ) * يعنى خدا ظاهر كننده آسمانها و زمين است و آن مساوى با ايجاد و خلقت مىباشد يعنى خدا آفريننده آسمانها و زمين است .\r\n* ( مَثَلُ نُورِه ) * - . . . * ( يَهْدِي الله لِنُورِه ) * اضافه نور بضمير ظاهرا لاميّه و مىشود به معناى « من » باشد مراد از اين نور\r\n","description":"","footnote":"","page_name":" 127 ","page_number":127},
  {"content":"\r\nچنان كه گفتيم به ظاهر نور ايمان است چنان كه در آيات * ( يُرِيدُونَ لِيُطْفِؤُا نُورَ الله بِأَفْواهِهِمْ وَالله مُتِمُّ نُورِه ) * صف :\r\n8 . * ( وَيَجْعَلْ لَكُمْ نُوراً تَمْشُونَ بِه ) * حديد : 28 . * ( أَ وَمَنْ كانَ مَيْتاً فَأَحْيَيْناه وَجَعَلْنا لَه نُوراً يَمْشِي بِه فِي النَّاسِ ) * انعام : 122 . منظور نور هدايت و ايمان است .\r\nمشكاة چنان كه در « شكو » گذشت بمعنى محفظه يا قنديل است مراد از « مصباح » چنان كه در تفسير جلالين گفته فتيله شعله دار چراغ است « زجاجة » شيشه ايست كه فتيله را در ميان گرفته و شعله از حركت هوا مصون مانده و نورش چند برابر شده است . * ( زَيْتُونَةٍ لا شَرْقِيَّةٍ وَلا غَرْبِيَّةٍ ) * درخت زيتونى است كه در شرق و غرب باغ نيست بلكه در جائى از باغ قرار گرفته كه آفتاب مرتّب بر آن ميتابد رجوع شود به « غرب » در نتيجه خوب رسيده و روغناش صاف و خالص مىباشد .\r\n« زيت » روغن زيتون است * ( نُورٌ عَلى نُورٍ ) * ظاهرا مبتدا در آن حذف شد و آن « هو » است و راجع بنور زجاجه كه از كلام فهميده مىشود يعنى نور شيشه ، نور بالاى نور است ظاهرا مراد تضاعف نور بوسيله شيشه است نه دو تا بودن نور . معنى آيه چنين مىشود .\r\nخدا آفريننده و پديد آورنده آسمانها و زمين است ، حكايت نور هدايتى كه از جانب او است مانند محفظه يا قنديلى است كه در آن چراغ و شعله‌اى قرار گرفته ، شعله در ميان شيشه ايست كه مانند ستاره درخشان ميدرخشد ، آن چراغ افروخته است از عصاره زيتونى كه كاملا رسيده كه گوئى روغن آن پيش از رسيدن آتش روشن مىشود ، نور شيشه نور مضاعفى است خدا آنكس را كه بخواهد بنور خويش هدايت مىكند و بمردم مثلها مىزند و خدا بهر چيز دانا است .\r\nدر اين آيه ظاهرا وجود مؤمن بقنديل و چراغ و شيشه و غيره تشبيه\r\n","description":"","footnote":"","page_name":" 128 ","page_number":128},
  {"content":"\r\nشده كه نور هدايت و ايمان آن را منوّر و روشن كرده است . و اللَّه العالم . تابش نور ايمان در وهله اوّل وجود مؤمن و در وهله ثانى جهان اطراف مؤمن را روشن مىكند .\r\nدر توحيد صدوق عليه الرحمه باب 15 . فرموده : از امام صادق عليه السّلام روايت شده كه از * ( الله نُورُ السَّماواتِ وَالأَرْضِ مَثَلُ نُورِه كَمِشْكاةٍ فِيها مِصْباحٌ ) * سؤال شد فرمودند : « هو مثل ضربه اللَّه لنا فالنّبى صلَّى اللَّه عليه و آله و الائمة صلوات اللَّه عليهم اجمعين من دلالات اللَّه و آياته الَّتى يهتدى بها الى التّوحيد و مصالح الدّين و شرائع الاسلام و الفرائض و السّنن و لا قوّة الَّا باللَّه العلىّ العظيم » .\r\nبه نظر ميايد : جواب امام عليه السّلام فقط راجع به * ( مَثَلُ نُورِه . . . ) * است و اهل بيت عليهم السّلام از لحاظ واسطه هدايت بودن مصداق * ( مَثَلُ نُورِه . . . ) * اند .\r\n\r\n\r\n\r\n\r\nناس :\r\nجماعت مردم . در مجمع گفته : ناس و بشر و انس نظير هماند ، و اصل النّاس أناس است از انس در اثر دخول الف و لام تعريف همزه از آن ساقط شده و لام تعريف در نون ادغام شده است . در اقرب الموارد گويد : بقولى الناس براى جمع وضع شده مثل رهط و قوم ، واحد آن انسان است از غير لفظش .\r\n* ( وَمِنَ النَّاسِ مَنْ يَقُولُ آمَنَّا بِالله وَبِالْيَوْمِ الآخِرِ وَما هُمْ بِمُؤْمِنِينَ ) * بقره :\r\n8 . از مردم كسى است كه گويد به خدا و روز قيامت ايمان آورديم حال آنكه مؤمن نيستند .\r\nدر آياتى نظير * ( وَإِذا قِيلَ لَهُمْ آمِنُوا كَما آمَنَ النَّاسُ ) * بقره : 13 . * ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه ) * نساء : 54 . ظاهرا انسانهاى فاضل و به تمام معنى انسان ، مراد است .\r\nراغب ميگويد : گاهى از الناس بطور مجاز فضلاء مقصود است نه عموم مردم و آن در صورتى است كه معناى انسانيت و اخلاق حميده مقصود باشد . لفظ « الناس » بنا بر نقل المعجم المفهرس دويست و چهل و يك بار\r\n","description":"","footnote":"","page_name":" 129 ","page_number":129},
  {"content":"\r\nدر قرآن مجيد ذكر شده و از مقابله با جنّ در * ( مِنَ الْجِنَّةِ وَالنَّاسِ ) * ناس :\r\n6 . بدست ميايد كه بر جنّ اطلاق نميشود .\r\n\r\n\r\n\r\nنوش :\r\n* ( وَقالُوا آمَنَّا بِه وَأَنَّى لَهُمُ التَّناوُشُ مِنْ مَكانٍ بَعِيدٍ ) * سباء :\r\n52 . نوش بمعنى تناول و اخذ است « ناش الشّىء نوشا : تناوله » تناوش نيز بمعنى تناول است آيه در باره آن است كه چون مردم به عذاب خدا گرفتار شدند و مردند و فرصت ايمان از دستشان رفت ديگر ايمان آوردن بحالشان سودى نخواهد داشت و آخرت از دنيا بسيار دور است يعنى :\r\nو گويند به قرآن ايمان آورديم ، چطور مىتوانند آن را از مكانى دور اخذ كنند و ايمان بياورند در نهج البلاغه خطبه 219 فرموده : « و تناوشوهم من مكان بعيد » . اين كلمه تنها يك بار در كلام اللَّه آمده است .\r\n\r\n\r\n\r\nنوص :\r\n* ( كَمْ أَهْلَكْنا مِنْ قَبْلِهِمْ مِنْ قَرْنٍ فَنادَوْا وَلاتَ حِينَ مَناصٍ ) * ص :\r\n3 . نوص بمعنى التجاء و پناه بردن است « ناص الى كذا : التجأ » مناص اسم مكان و بمعنى پناهگاه و نيز مصدر ميمى است نوص را بمعنى تأخر و فرار نيز گفته‌اند و آن در آيه مصدر است و اسم « لات » محذوف مىباشد و تقدير آن « لات الحين حين مناص » است يعنى : چه بسا مردمانى را كه پيش از آنها هلاك كرديم و وقت نزول بلا استغاثه يا واويلا كردند ولى آنوقت وقت فرار نيست . يا آنوقت وقت پناه بردن به جائى يا وقت تأخّر عذاب نيست . اين لفظ بيشتر از يك بار در قرآن مجيد نيامده است .\r\n\r\n\r\n\r\nناقه :\r\nشتر ماده . * ( هذِه ناقَةُ الله لَكُمْ آيَةً فَذَرُوها تَأْكُلْ فِي أَرْضِ الله ) * اعراف : 73 . اين ناقه خدا است براى شما نشانه قدرت خدا است او را بگذاريد در زمين خدا بچرد . اين لفظ هفت بار در كلام اللَّه مجيد آمده و همه در باره ناقه صالح عليه السّلام است .\r\nدر باره آن ناقه آمده * ( قالَ هذِه ناقَةٌ لَها شِرْبٌ وَلَكُمْ شِرْبُ يَوْمٍ مَعْلُومٍ ) * شعراء : 155 . يعنى صالح فرمود :\r\n","description":"","footnote":"","page_name":" 130 ","page_number":130},
  {"content":"\r\nاين ناقه ايست كه براى آن نصيبى است از آب و براى شما نصيب روز معيّنى است و نيز آمده : * ( إِنَّا مُرْسِلُوا النَّاقَةِ فِتْنَةً لَهُمْ فَارْتَقِبْهُمْ وَاصْطَبِرْ . ) *\r\n* ( وَنَبِّئْهُمْ أَنَّ الْماءَ قِسْمَةٌ بَيْنَهُمْ كُلُّ شِرْبٍ مُحْتَضَرٌ ) * قمر : 27 و 28 . ما ناقه را براى امتحان آنها خواهيم فرستاد منتظر و مراقب آنها باش و اگر اذيّتت كنند صبر كن و به آنها بگو كه آب ميان ناقه و آنها مقسوم است در هر قسمت صاحب آن حاضر مىشود نه ديگرى .\r\nاز اين آيات بدست ميايد اوّلا :\r\nدر شهرى كه حضرت صالح در آن بود فقط يك چشمه وجود داشته كه آبش مورد مصرف اهالى بوده است ، در اين صورت آنجا يك ده بوده نه شهر زيرا يك شهر از يك چشمه آب نتواند تأمين شود و اينكه در باره محيط صالح فرموده : * ( وَكانَ فِي الْمَدِينَةِ تِسْعَةُ رَهْطٍ يُفْسِدُونَ فِي الأَرْضِ ) * نمل :\r\n48 . دليل نميشود كه آنجا شهر بزرگى بوده است رجوع شود به « مدن » .\r\nثانيا : ناقه تمام آب چشمه را در يك روز مينوشيده است و اين مىرساند كه آن حيوانى خارق العاده و بس عظيم الجثّه بوده كه شكمش ظرفيّت آنهمه آب را داشته است .\r\nپس لا بدّ شير بسيار هم ميداده است .\r\nدر روضه كافى حديث 214 . از امام صادق عليه السّلام نقل شده « . . . قوم صالح بوى گفتند : به تو ايمان نميآوريم تا از اين سنگ شترى حامله براى ما بيرون آورى ، آن سنگى بود كه آن را تعظيم و پرستش ميكردند و هر سال نزد آن جمع شده و قربانى ميكردند . . .\r\nهمانطور كه خواسته بودند خدا ناقه‌اى از آن سنگ بيرون آورد ، خدا بصالح وحى نمود به آنها بگو : خدا آب را روزى براى شما و روزى براى ناقه قرار داده است ناقه در نوبت خود ( همه ) آب را مينوشيد و در آن روز همه آنقوم از صغير و كبير از شير آن ميخوردند ، فرداى آن روز به طرف آب ميرفتند و ناقه در آن روز آب نمينوشيد مدّتى كه خدا ميخواست بر اين منوال گذشت . . . » .\r\n","description":"","footnote":"","page_name":" 131 ","page_number":131},
  {"content":"\r\nمضمون اين روايت مطابق قرآن مجيد است زيرا از آيات استفاده مىشود كه خلقت آن و آب خوردنش معجزه و در مقابل آب خوردن قهرا شير هم ميداده است .\r\nابن اثير در تاريخ كامل ميگويد :\r\nصالح عليه السّلام بكنار سنگ آمد و دعا كرد سنگ شكافته شد و ناقه از آن بيرون آمد و فى الفور بچّه زائيد رئيس قوم كه جندع نام داشت و جمعى از قوم بصالح عليه السّلام ايمان آوردند آنوقت راجع به آب خوردن و شير دادن آن چنان كه در روايت كافى نقل شد تصريح كرده است . طبرسى نيز آن را در سوره اعراف : 73 . نقل فرموده است ايضا مجلسى رحمه اللَّه در بحار روايات آن را در ضمن حالات صالح عليه السّلام آورده است .\r\nنگارنده گويد : ظاهرا روايات و تواريخ متفقاند در اينكه ناقه صالح از مادر زائيده نشده بلكه خلقت آن از سنگ بوسيله اعجاز بوده است مثل اژدها شدن عصاى موسى عليه السّلام و نظير آن و اين عجيب نيست زيرا خداوند بهر چيز توانا است مادّه اوّليّه سنگ و ناقه هر دو يكى است و خالق توانا ميتواند سنگ را بناقه و بالعكس تبديل كند چنان كه در « عصا » گفته شد .\r\n\r\n\r\n\r\nنوم :\r\nخواب . * ( لا تَأْخُذُه سِنَةٌ وَلا نَوْمٌ ) * بقره : 255 . منام نيز بمعنى خواب است . * ( وَمِنْ آياتِه مَنامُكُمْ بِاللَّيْلِ وَالنَّهارِ ) * روم : 23 . از جمله آيات خدا خواب شما است در شب و روز .\r\nدر آيات * ( وَهُوَ الَّذِي جَعَلَ لَكُمُ اللَّيْلَ لِباساً وَالنَّوْمَ سُباتاً ) * فرقان : 47 .\r\n* ( وَجَعَلْنا نَوْمَكُمْ سُباتاً ) * نباء : 9 . ايضا * ( وَمِنْ آياتِه مَنامُكُمْ ) * كه نقل شد ، اشاره باهميّت خواب در زندگى بشر است ، امروزه محقق شده كه زندگى بشر بدون خواب و تجديد قوا غير ممكن است و اشخاص و حيواناتى را كه چند روز بىخواب نگاه داشته‌اند مشاعر خويش را از دست داده و بعضى مرده‌اند ، خواب در موجودات زنده از قبيل انسان ، حيوان ، حشرات و حتى\r\n","description":"","footnote":"","page_name":" 132 ","page_number":132},
  {"content":"\r\nنباتات عموميّت دارد بيشتر گلها و برگها را مىبينيم كه در روز روشن مقابل آفتاب بسته ميشوند صبح كه از خواب برخاستيم همه آن گلها و برگها را شكفته مىبينيم آنها پس از خوابيدن و تجديد قوا ، زندگى را از سر گرفته‌اند همچنين است خوابهاى زمستانى حشرات . امروزه دانشمندان در باره خواب انسان و حيوان و نباتات كتابها نوشته و مطالب سودمندى ارائه داده‌اند پس پديده خواب يك پيش آمد تصادفى نيست بلكه يكى از آثار قدرت و تدبير خداى جهان آفرين است * ( وَمِنْ آياتِه مَنامُكُمْ بِاللَّيْلِ وَالنَّهارِ ) * .\r\n\r\n\r\n\r\nنون :\r\n* ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه ) * انبياء : 87 .\r\nراغب گويد نون بمعنى ماهى بزرگ است يونس به ذو النون ملقب شده كه ماهى او را بلعيد در مجمع و صحاح و قاموس مطلق ماهى گفته است جمع آن نينان و انوان است . در نهج البلاغه خطبه 196 . فرموده « يعلم عجيج الوحوش فى الفلوات . . .\r\nو اختلاف النّينان فى البحار الغامرات » خدا دانا است بزوزه حيوانات وحشى در بيابانها و برفت و آمد ماهيان در درياهاى ژرف بيكران .\r\nمراد از ذا النون در آيه يونس عليه السّلام است كه در « يونس » بررسى خواهد شد . اين لفظ يك بار بيشتر در قرآن مجيد نيامده است .\r\n\r\n\r\n\r\nنوى\r\n* ( إِنَّ الله فالِقُ الْحَبِّ وَالنَّوى ) * انعام : 95 . نوى جمع نواة بمعنى هسته است يعنى خدا شكافنده دانه ها و هسته ها است . حبّ نيز جمع حبّه است .\r\n\r\n\r\n\r\nنيل\r\nرسيدن . « نال مطلوبه نيلا » يعنى بمطلوبش رسيد . * ( لَيَبْلُوَنَّكُمُ الله بِشَيْءٍ مِنَ الصَّيْدِ تَنالُه أَيْدِيكُمْ وَرِماحُكُمْ ) * مائده : 94 . خدا حتما شما را امتحان مىكند بشكارى كه دستها و نيزه هاتان به آن ميرسد . ايضا نيل مصدر از براى مفعول است بمعنى منيل مثل * ( وَلا ) *\r\n","description":"","footnote":"","page_name":" 133 ","page_number":133},
  {"content":"\r\n* ( يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِه عَمَلٌ صالِحٌ ) * توبه : 120 . از دشمن بمطلوبى و غلبه و غنيمتى نميرسند مگر اينكه به آنها عمل صالح نوشته مىشود . روز يكشنبه طرف عصر 19 صفر الخير 1395 . مطابق 11 / 12 / - 1353 از حرف نون فراغت حاصل شد و الحمد للَّه اوّلا و آخرا .\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nه\r\n\r\n\r\nهاء\r\nحرف بيست و ششم از الفباى عربى و در حساب ابجد بجاى عدد پنج است . هاء مفرده در لغت عرب انواعى است از جمله :\r\n1 - هاء ضمير . مثل * ( قالَ لَه صاحِبُه . . . ) * كهف : 37 .\r\n2 - حرف غيبت مثل * ( بَلْ إِيَّاه تَدْعُونَ ) * انعام : 41 . اگر بجاى هاء كاف يعنى « ايّاك » ميامد خطاب بود نه غيبت .\r\n3 - هاء سكت كه براى بيان حركه يا حرف آيد مثل * ( ما أَغْنى عَنِّي مالِيَه . ) *\r\n* ( هَلَكَ عَنِّي سُلْطانِيَه ) * حاقه : 28 و 29 .\r\nو مثل يا زايده كه براى بيان حرف ما قبل است .\r\n4 - هاء تأنيث در موقع وقف .\r\nمثل رحمة كه در وقف رحمه با هاء تلفّظ مىشود ( از اقرب الموارد ) .\r\n\r\n\r\n\r\nها\r\nحرف تنبيه است بمعنى آگاه باشيد و آگاه باش * ( ها أَنْتُمْ هؤُلاءِ حاجَجْتُمْ فِيما لَكُمْ بِه عِلْمٌ . . . ) * آل عمران : 66 . بدانيد شما آنهائيد كه در آنچه ميدانيد محاجّه كرديد .\r\nاين « ها » چهار بار در قرآن مجيد آمده است .\r\n\r\n\r\n\r\nهاؤم\r\n* ( فَأَمَّا مَنْ أُوتِيَ كِتابَه بِيَمِينِه فَيَقُولُ هاؤُمُ اقْرَؤُا كِتابِيَه ) * حاقّه : 19 . هاؤم يعنى بيائيد در مجمع فرموده گوئى : « هاء يا رجل - هاؤما يا رجلان - هاؤم يا رجال » و در واحد و تثنيه و جمع زنان گوئى : « هاء يا امرئة - هاؤما - هاؤنّ » اين لغت اهل حجاز است . . .\r\nيعنى : آنكه نامه عملش بدست راستش داده شده گويد : بيائيد كتاب مرا بخوانيد ، اين تركيب فقط يك بار\r\n","description":"","footnote":"","page_name":" 135 ","page_number":135},
  {"content":"\r\nدر كلام اللَّه آمده است .\r\n\r\n\r\n\r\nهاتوا\r\nاسم فعل است بمعنى بياوريد . آن چهار بار در كلام اللَّه مجيد آمده است . * ( تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ ) * بقره :\r\n111 . آنها آرزوهاى كاذب آنهاست بگو دليلتان را بياوريد اگر راستگوئيد .\r\n\r\n\r\n\r\nهاتين\r\nاسم اشاره و تثنيه مؤنث است * ( إِنِّي أُرِيدُ أَنْ أُنْكِحَكَ إِحْدَى ابْنَتَيَّ هاتَيْنِ ) * قصص : 27 . من ميخواهم يكى از اين دو دخترم را بنكاح تو در آورم . اين لفظ تنها يك بار در قرآن مجيد آمده است .\r\n\r\n\r\n\r\nهذان\r\n* ( قالُوا إِنْ هذانِ لَساحِرانِ ) * طه : 63 . گفتند : اين دو نفر دو تا ساحراند .\r\n\r\n\r\n\r\nهكذا\r\n* ( فَلَمَّا جاءَتْ قِيلَ أَ هكَذا عَرْشُكِ قالَتْ كَأَنَّه هُوَ ) * نمل : 42 . چون آنزن آمد گفته شد : آيا اينطور است تخت تو ؟ گفت : گوئى همانست .\r\n\r\n\r\n\r\nهيهنا :\r\n* ( فَلَيْسَ لَه الْيَوْمَ هاهُنا حَمِيمٌ ) * حاقّه : 35 . هنا و ها هنا اشاره به مكان نزديك است يعنى امروز در اينجا براى او مهربانى و دوستى نيست اين تركيب چهار بار در قرآن مجيد آمده است .\r\n\r\n\r\n\r\nهبط\r\nهبوط ( بضمّ ها ) بمعنى پائين آمدن است طبرسى فرموده :\r\nهبوط و نزول و وقوع نظير هماند و آن حركت از بالا به پائين است ، هبوط گاهى بمعنى حلول ( دخول ) در مكان است گويند : « هبطنا بلد كذا » يعنى بفلان بلد وارد شديم .\r\nهبط و فعل آن لازم و متعدى هر دو آيد . راغب ميگويد : هبوط بمعنى انحدار و پائين آمدن قهرى است مثل هبوط و افتادن سنگ و نيز گويد چون در انسان به كار رود بر سبيل استخفاف و سبك شمردن باشد .\r\nولى حق آنست كه بگويم هبوط اعمّ از قهرى و اختيارى است مثل * ( وَإِنَّ مِنْها لَما يَهْبِطُ مِنْ خَشْيَةِ الله ) * بقره : 74 . كه در باره سنگهاست و قهرى است و مثل * ( قُلْنَا اهْبِطُوا مِنْها جَمِيعاً ) * بقره : 38 . كه اختيارى است .\r\n","description":"","footnote":"","page_name":" 136 ","page_number":136},
  {"content":"\r\nو نيز آن گاهى بر سبيل استخفاف است مثل * ( قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها ) * اعراف : 13 . كه در باره شيطان و بر سبيل استخفاف است و نحو * ( قِيلَ يا نُوحُ اهْبِطْ بِسَلامٍ مِنَّا وَبَرَكاتٍ عَلَيْكَ ) * هود : 48 . كه بجاى استخفاف تعظيم است .\r\n* ( اهْبِطُوا مِصْراً فَإِنَّ لَكُمْ ما سَأَلْتُمْ ) * بقره : 61 . هبوط در اين آيه بمعنى حلول و دخول است چنان كه از مجمع نقل شد يعنى : موسى عليه السّلام ببنى اسرائيل گفت بشهرى داخل شويد و در آن مسكن گزينيد در آنجا آنچه خواهيد براى شما هست . در قاموس و اقرب نيز به اين معنى تصريح شده است در نهج البلاغه نامه 18 بعبد اللَّه بن عباس مينويسد : « اعلم انّ البصرة مهبط ابليس » ظاهرا مراد از آن محل حلول است .\r\n* ( قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَلا هُمْ يَحْزَنُونَ ) * بقره : 38 . اين آيه در باره خروج آدم و زنش از بهشت است * ( قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ ) * طه :\r\n123 . اين آيه نيز در باره آن دو است ظاهرا مراد از * ( « اهْبِطُوا » ) * بقرينه * ( فَإِمَّا يَأْتِيَنَّكُمْ . . . ) * آدم و زنش و مطلق آدميان است گر چه آنوقت جز دو نفر نبودند و در آيه * ( « اهْبِطا » ) * خطاب به آن دو نفر است ولى * ( بَعْضُكُمْ لِبَعْضٍ عَدُوٌّ فَإِمَّا يَأْتِيَنَّكُمْ مِنِّي هُدىً . . . ) * باز راجع بعموم است .\r\nنميشود از « * ( اهْبِطُوا ) * . . . - * ( اهْبِطا ) * » استفاده كرده كه باغ آدم و حوّا در آسمان بود و از آن فرود آمده‌اند شايد آن مثل * ( يا نُوحُ اهْبِطْ ) * باشد كه بمعنى خارج شدن از كشتى است و اگر شبهه را قوى گرفتيم بايد گفت محليكه آدم و زنش در آن بودند در بلندى بود ، اينها در صورتى است كه ماجراى هبوط آدم بطور تمثيل نباشد .\r\n\r\n\r\n\r\nهباء\r\nغبار * ( وَبُسَّتِ الْجِبالُ بَسًّا . ) *\r\n* ( فَكانَتْ هَباءً مُنْبَثًّا ) * واقعة : 5 و 6 . كوبيده شود كوهها بطور كامل و غبار پراكنده گردد * ( وَقَدِمْنا إِلى ما عَمِلُوا مِنْ عَمَلٍ ) *\r\n","description":"","footnote":"","page_name":" 137 ","page_number":137},
  {"content":"\r\n* ( فَجَعَلْناه هَباءً مَنْثُوراً ) * فرقان : 23 .\r\nآيه راجع بحبط اعمال كفّار در آخرت است يعنى : ميائيم به آنچه كرده‌اند و آن را غبار پراكنده گردانيم نظير * ( أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ ) * ابراهيم : 18 . اين لفظ دو بار بيشتر در كلام اللَّه نيامده است .\r\n\r\n\r\n\r\nهجد\r\n* ( وَمِنَ اللَّيْلِ فَتَهَجَّدْ بِه نافِلَةً لَكَ ) * اسراء : 79 . هجود . بمعنى خواب و هاجد بمعنى خفته است « هجّدته فتهجّد » يعنى خواب او را از بين بردم بعبارت ديگر بيدارش كردم پس بيدار شد مثل مرّضته يعنى مرضش را از بين بردم ، متهجّد كسى است كه در شب نماز ميخواند ( راغب ) .\r\nيعنى : مقدارى از شب را با خواندن قرآن بيدار باش مثل * ( يا أَيُّهَا الْمُزَّمِّلُ . ) *\r\n* ( قُمِ اللَّيْلَ إِلَّا قَلِيلًا ) * مزمل : 1 و 2 . آيه ترغيب به نماز شب است و تفصيل آن در « نفل » گذشت . اين كلمه فقط يك بار در قرآن مجيد آمده است در اقرب الموارد نقل شده « تهجّد القوم :\r\nاستيقظوا للصلاة او غيرها » .\r\n\r\n\r\n\r\nهجر\r\nراغب گويد : هجر و هجران آنست كه انسان از ديگرى جدا شود خواه با بدن يا با زبان يا با قلب . در لغت آمده : « هجر الشّىء : تركه و اعرض عنه » . طبرسى آن را قطع مواصلت گفته است .\r\n* ( وَاهْجُرْنِي مَلِيًّا ) * مريم : 46 . مدّتى دراز از من دور شو . * ( وَالرُّجْزَ فَاهْجُرْ ) * مدثّر : 5 . از تزلزل بدور باش * ( فَعِظُوهُنَّ وَاهْجُرُوهُنَّ فِي الْمَضاجِعِ ) * نساء :\r\n34 . زنان را موعظه كنيد و در خوابگاهها از آنها جدا شويد .\r\n* ( مُسْتَكْبِرِينَ بِه سامِراً تَهْجُرُونَ مؤمنون : 67 . هجر ( بر وزن قفل ) بمعنى هذيان است « هجر فى نومه و مرضه هجرا : خلط و هذى » راغب گويد : « أهجر فلان » يعنى از روى قصد هذيان گفت و « هجر المريض » يعنى مريض از روى عدم قصد هذيان گفت . معنى آيه چنين مىشود : در باره قرآن تكبّر ميكرديد و شبانه در باره قرآن تكبّر ميكرديد و شبانه در باره آن هذيان و پريشان ميگفتيد . بعضى آن را كنار شدن و عدم انقياد گفته‌اند .\r\n","description":"","footnote":"","page_name":" 138 ","page_number":138},
  {"content":"\r\nبقول مجمع كلام هذيان را از آن هجر گويند كه شأنش مهجور و متروك بودن است در آيه * ( وَقالَ الرَّسُولُ يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً ) * فرقان : 30 . مهجور ظاهرا بمعنى متروك است و بعضى آن را هذيان گفته‌اند . آيات ما قبل نشان ميدهند كه آنحضرت اين كلام را در آخرت بعنوان شكايت خواهد گفت .\r\nمهاجرت : اصل مهاجرت بمعنى متاركه غير است و در عرف هجرت از محلَّى است بمحلّ ديگر و در عرف قرآن هجرت از دار كفر است بدار ايمان مثل هجرت از مكَّه بمدينه در اوائل اسلام * ( إِنَّ الَّذِينَ آمَنُوا وَالَّذِينَ هاجَرُوا وَجاهَدُوا فِي سَبِيلِ الله أُولئِكَ يَرْجُونَ رَحْمَتَ الله ) * بقره : 218 .\r\n* ( وَمَنْ يُهاجِرْ فِي سَبِيلِ الله يَجِدْ فِي الأَرْضِ مُراغَماً كَثِيراً وَسَعَةً ) * نساء : 100 .\r\nاين آيات و تمام آيات ديگر راجع به همان مطلب است كه گفته شد . حتى در باره ابراهيم عليه السّلام كه فرمود : * ( وَقالَ إِنِّي مُهاجِرٌ إِلى رَبِّي ) * عنكبوت : 26 .\r\nطبرسى فرموده : مهاجران را به جهت قطع مواصلت و ترك قوم و محلشان مهاجر ناميده‌اند و علت آمدن با مفاعله آنست كه هر يك از مهاجران مانند نظير خويش از وطن و قوم خود بريده و مصاحبت رسول خدا صلَّى اللَّه عليه و آله را اختيار ميكردند .\r\nنگارنده گويد : بارها در اين كتاب گفته‌ايم و صاحب مجمع نيز متذكَّر شده‌اند كه مفاعله لازم نيست هميشه بين الاثنين باشد مثل « سافر زيد - عاقبت اللَّصّ » در مهاجرت نيز اگر بين الاثنين نباشد مانعى نيست . [ در اينجا لازم است چند مطلب بررسى شود : 
  ] * ( إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً ) * نساء : 97 . يعنى آنان كه ملائكه آنها را\r\n","description":"","footnote":"","page_name":" 139 ","page_number":139},
  {"content":"\r\nدر حال ظالم بود نشان قبض روح ميكنند . گويند در چه كار بوديد ؟\r\nگويند ما مقهور و بىچاره بوديم ( كفّار و اوضاع محيط مانع از آن بود كه مسلمان زندگى كنيم و دستور خدا را به كار بنديم ) ملائكه گويند :\r\nمگر زمين خدا وسيع و بزرگ نبود كه هجرت بكنيد ( آيا در اين زمين پهناور جائى نبود كه به آنجا مهاجرت كرده و خداى خويش را بندگى كنيد ؟ ! ) اين گونه مردم جايشان آتش است .\r\nاين آيه و آيه ما بعد آن در « ضعف » در بحث مستضعفين مورد بررسى قرار گرفته است و اين آيه روشن مىكند :\r\nهر جا كه انسان نتوانست بدين خويش عمل كند بايد از آن محلّ كوچيده در محلّ ديگرى كه از جهت مراسم دينى مناسب است اقامت گزيند و گر نه پيش خدا معذور نخواهد بود ، در صدر اسلام وظيفه مسلمين آن بود از مكَّه معظَّمه كه در تصرّف مشركان بود كوچيده و بمدينه منوّره روى آورند اين حكم همواره بقوّت خود باقى است .\r\nدر باره آيه * ( وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ وَالَّذِينَ اتَّبَعُوهُمْ بِإِحْسانٍ رَضِيَ الله عَنْهُمْ . . . ) * توبه : 100 . در « سبق » مفصّلا بحث شده است آيا * ( « الْمُهاجِرِينَ » ) * در اين آيه فقط شامل آنهاست كه بمدينه پس از رسول خدا صلَّى اللَّه عليه و آله هجرت كردند يا مهاجرين حبشه را نيز شامل است ؟\r\nبه نظر ميآيد مراد مهاجرانى است كه پس از مهاجرت آنحضرت ، بمدينه هجرت كردند و مهاجران حبشه نيز آنگاه كه بمدينه آمدند مشمول آن شدند و باحتمال قوى مىشود گفت كه وصف مهاجرت به آنها كه بحبشه رفتند دو بار شامل مىشود و از اوّل داخل در عموماند .\r\nقرائت مشهور در * ( « وَالأَنْصارِ » ) * بكسر راء است عطف به * ( « الْمُهاجِرِينَ » ) * مراد از سابقون قهرا كسانىاند كه در ايمان به خدا و رسول از همه سابق و جلوتر بودند * ( وَالَّذِينَ اتَّبَعُوهُمْ ) *\r\n","description":"","footnote":"","page_name":" 140 ","page_number":140},
  {"content":"\r\n* ( بِإِحْسانٍ ) * ظاهرا شامل همه مسلمين تا روز قيامت است . سابقون اوّلون در رديف اوّل و تابعان باحسان در رديف دوّم واقعاند و اين هر دو دسته به شرط آنكه تا آخر عمر در ايمان ثابت باشند مورد رضايت خداوند ميباشند يعنى : آنان كه از مهاجرين در اوّل باسلام سبقت كرده‌اند و آنان كه از انصار در اوّل باسلام سبقت كرده‌اند و آنان كه با نيكى از آنها پيروى كرده‌اند خدا از همه شان راضى است . تمام مطلب در « سبق » ديده شود . در الميزان گفته : دو قسمت اوّل منطبق مىشود بر آنان كه قبل از هجرت بآنحضرت ايمان آورده و پيش از جنگ « بدر » بمدينه هجرت كرده و آنان كه جلوتر از همه در مدينه ايمان آورده و آنجا را براى خانه اسلام آماده كردند .\r\nمهاجرت و ترك ديار در راه خدا يكى از صفات بندگان واقعى خدا و يك نوع تكامل و ترقى است كه آيات كثيرى آن را مدح كرده است و حتى در باره زنان نيز آمده : * ( إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ الله أَعْلَمُ بِإِيمانِهِنَّ ) * ممتحنه : 10 . ايضا * ( وَبَناتِ خالاتِكَ اللَّاتِي هاجَرْنَ مَعَكَ ) * احزاب : 50 .\r\n\r\n\r\n\r\nهجع\r\nهجوع بمعنى خواب در شب است . در مفردات و صحاح و قاموس آمده : « الهجوع : النّوم ليلا » در مصباح نيز چنين است طبرسى نيز چنان فرموده است .\r\n* ( كانُوا قَلِيلًا مِنَ اللَّيْلِ ما يَهْجَعُونَ . ) *\r\n* ( وَبِالأَسْحارِ هُمْ يَسْتَغْفِرُونَ ) * ذاريات :\r\n17 - 18 .\r\nبه نظر ميايد كه « ما » زايد و براى تأكيد است و * ( « يَهْجَعُونَ » ) * خبر * ( « كانُوا » ) * و * ( « قَلِيلًا » ) * ظرف متعلق به * ( « يَهْجَعُونَ » ) * مىباشد على هذا تقدير آن « كانوا يهجعون فى قليل من اللَّيل » است .\r\nدر الميزان گويد : اگر قليل من الليل راجع بمجموع زمانى باشد كه همه اش شب است معنى اين مىشود كه : مقدار كمى از شب را ميخوابيدند\r\n","description":"","footnote":"","page_name":" 141 ","page_number":141},
  {"content":"\r\nو اكثر آن را نماز ميخواندند و عبادت ميكردند ، و اگر راجع بمجموع شبها باشد مقصود آنست كه در بعضى از شبها همه اش را ميخوابيدند و نماز شب از آنها فوت ميشد ولى در بيشتر شبها به نماز شب برخاسته و نماز شب جز در بعضى از شبها از آنها فوت نميشد .\r\nبه نظر ميآيد وجه ثانى متخذ از روايتى است كه در مجمع نقل شده و در آنجا فرموده : بقولى مراد آنست كه : كمتر شبى بر آنها ميگذشت كه در آن نماز نخوانند و اين از ابى عبد اللَّه عليه السّلام نقل شده است .\r\nظاهرا مراد از آيه همان است كه از آنحضرت نقل شده و گر نه در همه شبهاى عمر نخوابيدن جز اندكى همه را ميسّر نيست و مؤيّد آن آخرين آيه از سوره مزمّل است كه در ضمن آن فرموده : * ( عَلِمَ أَنْ لَنْ تُحْصُوه فَتابَ عَلَيْكُمْ فَاقْرَؤُا ما تَيَسَّرَ مِنَ الْقُرْآنِ . . . ) * اين لفظ تنها يك بار در قرآن مجيد آمده است .\r\n\r\n\r\n\r\nهد\r\n* ( تَكادُ السَّماواتُ يَتَفَطَّرْنَ مِنْه وَتَنْشَقُّ الأَرْضُ وَتَخِرُّ الْجِبالُ هَدًّا ) * مريم :\r\n90 . هدّ منهدم كردن و منهدم شدن است با شدّت صوت . « الهدّ : الهدم بشدّة صوت » .\r\n* ( « هَدًّا » ) * در آيه ممكن است در جاى حال باشد بمعنى مهدوة و شايد مفعول و در تقدير « تهدّ هدّا » باشد يعنى :\r\nنزديك است از نسبت فرزند به خدا آسمانها پاره پاره شود و زمين شكافته شده و كوهها ساقط و منهدم گردند .\r\nاين لفظ فقط يك بار در كلام اللَّه آمده است .\r\n\r\n\r\n\r\nهدم\r\n* ( وَلَوْ لا دَفْعُ الله النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله . . . ) * حج :\r\n40 . هدم بمعنى شكستن و خراب كردن است يعنى : اگر نه اين بود كه خدا بعضى از مردم را ببعضى دفع مىكند ، هر آينه صومعه ها و كليساها و معابد يهود و مساجد منهدم و خراب ميشدند اين آيه در « بيع » بررسى شده است و اين لفظ بيشتر از يك بار در قرآن مجيد نيامده است .\r\n\r\n\r\n\r\nهدهد\r\nشانه بسر . ماجراى اين\r\n","description":"","footnote":"","page_name":" 142 ","page_number":142},
  {"content":"\r\nپرنده پر معلومات و سليمان عليه السّلام در سوره نمل آمده است . [ در حالات سليمان و در « خباء » ذكر آن گذشت ولى در اينجا همه آنچه در باره آنست نقل و مختصرا بررسى مىشود : 
  ] * ( وَتَفَقَّدَ الطَّيْرَ فَقالَ ما لِيَ لا أَرَى الْهُدْهُدَ أَمْ كانَ مِنَ الْغائِبِينَ . لأُعَذِّبَنَّه عَذاباً شَدِيداً أَوْ لأَذْبَحَنَّه أَوْ لَيَأْتِيَنِّي بِسُلْطانٍ مُبِينٍ ) * نمل : 20 و 21 . و سليمان از حال پرندگان جويا شد ( اين كار در ضمن لشكركشى بمملكت سباء بود ) گفت چرا هدهد را نمىبينم مگر در اينجا نيست ( چون دانست كه هدهد در آنجا حاضر نيست ) گفت در اثر اين غيبت او را عذاب سختى خواهم كرد ( بال و پرش را ميكنم ) يا او را سر مىبرم مگر اينكه دليل روشنى بر غيبت خود بياورد .\r\n* ( فَمَكَثَ غَيْرَ بَعِيدٍ فَقالَ أَحَطْتُ بِما لَمْ تُحِطْ بِه وَجِئْتُكَ مِنْ سَبَإٍ بِنَبَإٍ يَقِينٍ . إِنِّي وَجَدْتُ امْرَأَةً تَمْلِكُهُمْ وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ . وَجَدْتُها وَقَوْمَها يَسْجُدُونَ لِلشَّمْسِ مِنْ دُونِ الله وَزَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ . . . ) * نمل : 22 - 24 يعنى : سليمان كمى منتظر ماند و هدهد آمد و گفت دانستم آنچه را كه ندانسته‌اى از قوم سباء خبر راستى به تو آورده‌ام . زنى به آنها حكومت مىكند ، از وسائل زندگى و حكومت همه چيز دارد مخصوصا تختى بزرگ دارد . او و قومش را ديدم كه بآفتاب پرستش و سجده ميكنند و شيطان اعمال زشتشان را خوب جلوه داده و از راه خدا بازشان داشته است .\r\n* ( أَلَّا يَسْجُدُوا لِلَّه الَّذِي يُخْرِجُ الْخَبْءَ فِي السَّماواتِ وَالأَرْضِ وَيَعْلَمُ ما تُخْفُونَ وَما تُعْلِنُونَ . الله لا إِله إِلَّا هُوَ رَبُّ الْعَرْشِ الْعَظِيمِ ) * نمل : 25 و 26 . يعنى شيطان آنها را مانع شده از اينكه سجده كنند خدائى را كه پنهان را در آسمانها و زمين ظاهر مىكند . رجوع شود به « خباء » و ميداند آنچه را كه در پنهان ميداريد و آشكار ميكنيد خدا ، جز او معبودى نيست و او صاحب تخت بزرگ و حكومت عظيم است . * ( قالَ سَنَنْظُرُ أَ صَدَقْتَ أَمْ كُنْتَ مِنَ ) *\r\n","description":"","footnote":"","page_name":" 143 ","page_number":143},
  {"content":"\r\n* ( الْكاذِبِينَ . اذْهَبْ بِكِتابِي هذا فَأَلْقِه إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ ) * نمل :\r\n27 و 28 .\r\nيعنى : سليمان فرمود : به زودى مىبينيم كه راست گفته‌اى يا از دروغگويانى اين نامه مرا ببر و به طرف آنها بيانداز و در كنار باش و به بين چه جوابى ميدهند .\r\nقضيّه هدهد و سليمان عليه السّلام در اينجا ختم مىشود و از آيات روشن مىشود كه هدهد از يك دانشمند ممتاز بيشتر ميداند و از رموز كائنات مطَّلع است و از بشر در علم خويش صدها مراحل پيشرفته تر است در « نمل » گفته شد كه مورچگان ما انسانها را با اسم و رسم ميشناسند و بشر با آن همه زحمت در شناختن اين حشره عجيب هنوز به آنچه قرآن فرموده نرسيده است در باره هدهد مطلب از آن هم دقيقتر است . نكات مستفاد از آيات بقرار ذيل است :\r\n1 - هدهد با سليمان سخن گفته و ما فى الضمير خويش را اظهار داشته و سليمان بدان پىبرده است و هدهد در رديف لشكريان او بوده و به او در لشكركشى كمك ميكرده است در حالات سليمان گفته شد كه بتصريح قرآن آنحضرت زبان پرندگان را ميدانست .\r\n2 - هدهد از قوم سباء بسليمان خبر آورد و گفت زنى پر ساز و برگ به آنها حكومت مىكند ، آنها آفتاب پرستند شيطان آنها را فريب داده است .\r\nبه بينيد اين پرنده چطور بسليمان گزارش ميدهد و چطور مثل يك تربيت يافته و دوره ديده سخن ميگويد و عمل آنها را بشيطان نسبت داده و تقبيح مىكند .\r\n3 - مهمتر اينكه ميگويد : خدائى را كه پنهان شده آسمانها و زمين را خارج مىكند و نهان و آشكار را ميداند پرستش نميكنند در اين باره رجوع كنيد به « خباء » آيا هدهد ميداند كه برق در ميان ابرها نهان است و خدا آشكار مىكند ؟ عسل در گلها نهان است ، شير در علفها و كاه ها نهان است ، حبوبات و ميوه ها در ذرّات آب و هوا و خاك نهاناند خدا اينها را خارج و ظاهر\r\n","description":"","footnote":"","page_name":" 144 ","page_number":144},
  {"content":"\r\nمىكند آيا هدهد اينها را ميگويد ؟ ! جز اينها سخنش محملى ندارد ميگويد خدائى كه از ظاهر و باطن كارهاى شما با خبر است آيا همه مردم داراى اين گونه معلوماتند يا فقط خواصّ ؟ ! 4 - سليمان عليه السّلام به او ميگويد : نامه مرا ببر و ببين چه جوابى خواهند داد قهرا گفتگوهاى آنها را مىشنيده و ميفهميده است . اين پرنده نامه بر و مخبر آنحضرت بوده است با ديدن اين آيات و حقائق قهرا به ياد اين آيه ميافتيم كه * ( وَما مِنْ دَابَّةٍ فِي الأَرْضِ وَلا طائِرٍ يَطِيرُ بِجَناحَيْه إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ) * انعام : 38 . نگارنده گويد : « سبحانك اللَّهمّ و بحمدك اشهد انّك ما فرّطت فى كتاب الكون من شىء » .\r\n\r\n\r\n\r\nهدى :\r\n( بفتح اوّل و ضمّ آن ) و هدايت بمعنى ارشاد و راهنمائى است از روى لطف و خير خواهى . در صحاح و قاموس در معناى هدى ( بضمّ اوّل ) گفته : « الهدى : الرّشاد و الدّلالة » يعنى هدى بمعنى هدايت يافتن و هدايت كردن است ولى ديگران فقط دلالت گفته‌اند .\r\nدر مجمع گفته : هدايت در لغت بمعنى ارشاد و دلالت بر شىء است .\r\nبقول راغب آن دلالت و راهنمائى از روى لطف است و در باره * ( فَاهْدُوهُمْ إِلى صِراطِ الْجَحِيمِ ) * و غير آن گويد :\r\nبر سبيل تحكَّم است .\r\nاهتداء : بمعنى هدايت يافتن و قبول هدايت است * ( فَمَنِ اهْتَدى فَإِنَّما يَهْتَدِي لِنَفْسِه ) * يونس : 108 . اينك مطالبى در اين زمينه :\r\n\r\nهدايت عامه و تكوينى\r\nهدايت تكوينى و عمومى آنست كه خداوند بوسيله عقل و فهم و فكر و وجدان و غرائز كه در وجود انسان و حيوانات نهاده آنها را براههاى زندگى و تدبير و اداره امور خويش هدايت و رهبرى فرموده است يك مورچه و موريانه مثلا بنظام زندگى خود و راههاى آن همانطور آشناست كه انسان متمدن آشناست و بلكه در بعضى از چيزها از انسان آشناتر است .\r\n","description":"","footnote":"","page_name":" 145 ","page_number":145},
  {"content":"\r\nولى انسان گذشته از راههاى زندگى براههاى خوب و بد ، عدل و ظلم ، كمك و آزار و غيره نيز تكوينا هدايت شده است گر چه اين چيزها باحتمال نزديك بيقين در جنبندگان ديگر نيز هست ولى ما پى نبرده‌ايم .\r\n* ( قالَ رَبُّنَا الَّذِي أَعْطى كُلَّ شَيْءٍ خَلْقَه ثُمَّ هَدى ) * طه : 50 . اين آيه جواب موسى عليه السّلام است بفرعون ظاهرا مفعول « هدى » همان « كلّ شىء » و تقدير آن « ثمّ هدى كلّ شىء » است اگر خلق در آيه بمعنى تقدير و اندازه گيرى باشد منظور آنست كه : خدا هر چيز را اندازه گرفت و هر چيز را به اندازه خويش و طريق زندگى و بقايش هدايت نمود در اين صورت آيه مثل * ( وَالَّذِي قَدَّرَ فَهَدى ) * اعلى : 3 .\r\nخواهد بود ، و اگر اعطاء خلق بمعنى آفريدن باشد معنا اين مىشود كه خدا هر چيز را آفريد و براههاى زندگى و سعادت و شقاوت و كمال وجود رهبرى فرمود .\r\nلفظ « كلّ شىء » شامل همه موجودات حتى جمادات نيز مىباشد در اين صورت بايد گفت : همه آنها شعور دارند و براههاى كمال خويش هدايت شده‌اند و اين عجيب نيست زيرا همه موجودات خدا را بزبانى تسبيح ميكنند كه ما به آن واقف نيستيم * ( وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ ) * اسراء : 44 . چيزى كه خدايش را تسبيح مىكند قهرا هدايت هم شده است .\r\nآيه * ( الَّذِي خَلَقَ فَسَوَّى وَالَّذِي قَدَّرَ فَهَدى ) * كه گذشت نظير اين آيه است .\r\nظاهرا مراد از « عهد اللَّه » در بعضى آيات قرآن همان هدايت تكوينى است كه فرمود : * ( الَّذِينَ يَنْقُضُونَ عَهْدَ الله مِنْ بَعْدِ مِيثاقِه ) * بقره : 27 - رعد : 25 و در محلّ خود گفته شده : عهد هدايت تكوينى و ميثاق كه محكم كردن عهد است هدايت تشريعى است كه عهد تكوينى بوسيله عهد تشريعى محكم شده است .\r\n\r\nهدايت تشريعى و خاصه\r\nآن همانست كه بوسيله انبياء عليهم السّلام نسبت ببشر انجام گرفته است * ( وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى ) * فصلت : 17 . * ( فَرِيقاً هَدى وَ ) *\r\n","description":"","footnote":"","page_name":" 146 ","page_number":146},
  {"content":"\r\n* ( فَرِيقاً حَقَّ عَلَيْهِمُ الضَّلالَةُ ) * اعراف : 30 .\r\n* ( وَالله يَهْدِي مَنْ يَشاءُ إِلى صِراطٍ مُسْتَقِيمٍ ) * بقره : 213 . از خاصّ بودن آنها ميفهميم كه منظور هدايت خاص و هدايت تشريعى است .\r\nدر آيه * ( وَهَدَيْناه النَّجْدَيْنِ ) * بلد : 10 .\r\n* ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * انسان : 3 . شايد هر دو هدايت منظور باشد .\r\n\r\nتعديه هدايت\r\nدر صحاح گويد تعديه آن بد و مفعول مثل « هديته الطَّريق » لغت اهل حجاز است ولى ديگران با « الى » تعديه ميكنند مثل « هديته الى الطَّريق » در مصباح و اقرب الموارد نيز اوّلى را لغت اهل حجاز دانسته و گويند : در لغت ديگران با « الى » و لام باشد مثل « هداه للطَّريق و الى الطَّريق » در قاموس هر سه را نقل و بلغت حجاز اشاره نكرده است همچنين طبرسى ذيل آيه * ( يَهْدِي بِه كَثِيراً ) * بقره : 26 . راغب گويد : هدايت در مواضعى با « الى » متعدى شده است .\r\nنگارنده گويد : نمونه مواضع سه گانه بقرار ذيل است : * ( اهْدِنَا الصِّراطَ الْمُسْتَقِيمَ ) * فاتحه : 6 * ( إِنَّ هذَا الْقُرْآنَ يَهْدِي لِلَّتِي هِيَ أَقْوَمُ ) * اسراء : 9 . * ( وَإِنَّكَ لَتَهْدِي إِلى صِراطٍ مُسْتَقِيمٍ ) * شورى : 52 .\r\nدر كشاف ذيل * ( اهْدِنَا الصِّراطَ الْمُسْتَقِيمَ ) * گويد : هدى در اصل با لام و الى متعدى مىشود . طبرسى در جوامع الجامع آن را پذيرفته است .\r\nعلى هذا : قول بعضى كه گفته‌اند اگر هدايت بنفسه متعدى باشد بمعنى ايصال بمطلوب است و جز به خدا نسبت داده نميشود مثل * ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * عنكبوت : 69 . و اگر به حرف باشد بمعنى ارائة الطريق است و آن گاهى به قرآن نسبت داده مثل * ( إِنَّ هذَا الْقُرْآنَ يَهْدِي لِلَّتِي هِيَ أَقْوَمُ ) * اسراء : 9 . و گاهى به پيغمبر * ( وَإِنَّكَ لَتَهْدِي إِلى صِراطٍ مُسْتَقِيمٍ ) * شورى : 52 .\r\nچنان كه سيد شريف جرجانى در حاشيه كشاف از بعضى نقل كرده ، مبناى صحيحى ندارد .\r\nبه اين قول استدلال كرده و گفته‌اند :\r\nدر باره رسول خدا صلَّى اللَّه عليه و آله آمده * ( إِنَّكَ لا تَهْدِي مَنْ أَحْبَبْتَ وَلكِنَّ الله يَهْدِي مَنْ ) *\r\n","description":"","footnote":"","page_name":" 147 ","page_number":147},
  {"content":"\r\n* ( يَشاءُ ) * قصص : 56 . هدايت نفى شده از آنحضرت ايصال بمطلوب است و گرنه ارائه طريق از كارهاى آنحضرت است . ولى ظاهرا مراد نفى استقلال در هدايت است يعنى : بدون مدد خدا نتوانى كسى را هدايت كنى ولى خدا در هدايت مستقل است * ( وَلكِنَّ الله يَهْدِي مَنْ يَشاءُ ) * ايضا در انسان نيز متعدى بنفسه آمده مثل قول مؤمن آل فرعون * ( يا قَوْمِ اتَّبِعُونِ أَهْدِكُمْ سَبِيلَ الرَّشادِ ) * غافر :\r\n38 . و قول ابراهيم عليه السّلام * ( فَاتَّبِعْنِي أَهْدِكَ صِراطاً سَوِيًّا ) * مريم : 43 .\r\n\r\nتحصيل حاصل\r\nدر باره : * ( اهْدِنَا الصِّراطَ الْمُسْتَقِيمَ ) * فاتحه : 6 . اشكال كرده‌اند باينكه طلب هدايت از كسى كه هدايت شده تحصيل حاصل است حال آنكه همه در نماز و غير نماز از خدا طلب هدايت كرده و ميگوئيم : * ( اهْدِنَا الصِّراطَ الْمُسْتَقِيمَ ) * ؟\r\nدر جواب گفته‌اند : اين سؤال از شخص هدايت يافته طلب زيادت هدايت است چنان كه فرموده : * ( وَيَزِيدُ الله الَّذِينَ اهْتَدَوْا هُدىً ) * مريم : 76 . ايضا گفته‌اند مراد پيوسته بودن در هدايت است در كشاف و جوامع الجامع از على عليه السّلام نقل شده : « اهدنا : ثبّتنا » يعنى ما را در راه راست پايدار و ثابت گردان . و در جواب ديگر گفته‌اند :\r\nما را در آينده هدايت كن چنان كه در گذشته كرده‌اى .\r\nناگفته نماند : هدايت يكى از فيوضات الهى است كه هر آن بواسطه علل قابل قطع است و ادامه آن بسته بافاضه خدا است نظير روشن بودن لامپ كه محتاج بادامه جريان برق است و هر آن كه جريان برق قطع شود روشن بودن لامپ امكان ندارد لذا طلب هدايت از خدا هر آن و براى هر كس لازم است چون در هر لحظه كه خدا دست باز دارد هدايت قطع شده و شخص در ضلالت خواهد افتاد .\r\n* ( يَسْئَلُه مَنْ فِي السَّماواتِ وَالأَرْضِ كُلَّ يَوْمٍ هُوَ فِي شَأْنٍ ) * رحمن : 29 . * ( وَما تَشاؤُنَ إِلَّا أَنْ يَشاءَ الله رَبُّ الْعالَمِينَ ) * تكوير : 29 . اين سخن نظير آنست كه\r\n","description":"","footnote":"","page_name":" 148 ","page_number":148},
  {"content":"\r\nاز على عليه السّلام نقل شد .\r\n\r\nمطلب ديگر\r\nراجع ببعض اصناف انسان آمده كه خدا هدايتشان نميكند مثل : * ( فَبُهِتَ الَّذِي كَفَرَ وَالله لا يَهْدِي الْقَوْمَ الظَّالِمِينَ ) * بقره : 258 . * ( لا يَقْدِرُونَ عَلى شَيْءٍ مِمَّا كَسَبُوا وَالله لا يَهْدِي الْقَوْمَ الْكافِرِينَ ) * بقره : 264 . ايضا آيه * ( وَاتَّقُوا الله وَاسْمَعُوا وَالله لا يَهْدِي الْقَوْمَ الْفاسِقِينَ ) * مائده : 108 . و نيز * ( أَنَّ الله لا يَهْدِي كَيْدَ الْخائِنِينَ ) * يوسف : 52 .\r\nاز اين آيات روشن مىشود كه خدا ظالمان ، كافران ، فاسقان و خائنان را هدايت نميكند حال آنكه هدايت بايد شامل حال آنها شود و اينكه خدا هدايتشان نميكند يعنى چه ؟\r\nبه نظر نگارنده : چنان كه از ما قبل جمله هاى « لا يهدى » استفاده مىشود منظور آنست كه خداوند كافران را در كفرشان هدايت نميكند يعنى كفر براى آنان مايه نجات نميشود بعبارت ديگر : ظلم و فسق و خيانت راهى است بر خلاف حق و در آن هدايت نيست بلكه ضلالت و شقاوت است .\r\nمثلا در آيه اول خوانديم : * ( فَبُهِتَ الَّذِي كَفَرَ وَالله لا يَهْدِي الْقَوْمَ الظَّالِمِينَ ) * يعنى كافر مبهوت و مغلوب شد چرا ؟\r\nبه علت آنكه در مقابله با ابراهيم ظلم ميكرد و در ظلم هدايت نيست ، ظلم بيراهه است و خدا در بيراهه هدايت قرار نداده است . و در آيه * ( وَاتَّقُوا الله وَاسْمَعُوا وَالله لا يَهْدِي الْقَوْمَ الْفاسِقِينَ ) * يعنى متقى و حق شنو باشيد هدايت در آنست ولى در فسق هدايت نيست و خدا فاسقان را در فسقشان هدايت نميكند زيرا فسق راه ضلالت است نه هدايت .\r\nولى اين مخالف با آن نيست كه خداوند بطريق عموم همه را هدايت و راهنمائى كند چنان كه فرموده : * ( وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى ) * فصلت : 17 . * ( وَلَقَدْ جاءَهُمْ مِنْ رَبِّهِمُ الْهُدى ) * نجم : 23 . * ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * انسان : 3 . در اين آيات انسان بما هو انسان در نظر است كه مورد هدايت و راهنمائى خداست .\r\n\r\n\r\n\r\nهدى :\r\n. ( بر وزن فلس ) قربانى . و\r\n","description":"","footnote":"","page_name":" 149 ","page_number":149},
  {"content":"\r\nآن مخصوص بيت اللَّه الحرام و قربانى حجّ است . و غير آن اضحيّه ناميده مىشود به نظر ميآيد علَّت اين تسميه آنست كه قربانى احترام و اكرامى است نسبت به كعبه كه در هدى و هدايت معناى اكرام و لطف هست و يا به جهت آنست كه به كعبه و حرم سوق داده مىشود مثل « هدى العروس الى بعلها » كه بمعنى بردن و سوق دادن عروس به شوهرش است .\r\n* ( وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه ) * بقره : 196 . سرهاى خويش را نتراشيد تا قربانى بمحلَّش برسد هدى مجموعا هفت بار در قرآن مجيد آمده و همه راجع بقربانى حجّ و عمره است .\r\nواحد آن هديه است مثل تمر و تمره و جمع آن هدى بر وزن فعيل است چنان كه در مجمع گفته است .\r\n\r\n\r\n\r\nهديه :\r\nهديّه را چنان كه از مفردات بدست ميآيد از آن هديّه گويند كه لطف و مرحمتى است از بعضى ببعضى * ( وَإِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ ) * نمل : 35 . من تحفه‌اى به آنها خواهم فرستاد تا به بينم فرستادگان با چه بر ميگردند .\r\n\r\n\r\n\r\nهرب :\r\n( بفتح ه - ر ) فرار كردن گويند « هرب هربا : فرّ » . * ( وَأَنَّا ظَنَنَّا أَنْ لَنْ نُعْجِزَ الله فِي الأَرْضِ وَلَنْ نُعْجِزَه هَرَباً ) * جنّ : 12 . ما دانستيم كه هرگز خدا را در زمين عاجز نتوانيم نمود و نيز با فرار كردن او را عاجز نتوانيم كرد كه او هر جا باشيم ما را درك مىكند ، اين لفظ فقط يك بار در قرآن آمده است .\r\n\r\n\r\n\r\nهاروت :\r\n* ( وَما أُنْزِلَ عَلَى الْمَلَكَيْنِ بِبابِلَ هارُوتَ وَمارُوتَ ) * بقره : 102 .\r\nدر باره اين اسم در « ماروت - مرء » بررسى شده است . و يك بار بيشتر در قرآن مجيد نيامده است .\r\n\r\n\r\n\r\nهرع :\r\n* ( وَجاءَه قَوْمُه يُهْرَعُونَ إِلَيْه وَمِنْ قَبْلُ كانُوا يَعْمَلُونَ السَّيِّئاتِ ) * هود :\r\n78 . راغب گويد : هرع و اهراع يعنى سوق بشدت و ترساندن در مجمع و صحاح گويد : اهراع بمعنى اسراع و شتاب است . يعنى : قوم لوط در حالى كه ميشتافتند بسوى او آمدند ( گوئى شهوت و نفس امّاره آنها را\r\n","description":"","footnote":"","page_name":" 150 ","page_number":150},
  {"content":"\r\nبسرعت ميراند ) و از پيش بد كار بودند و از كار بد شرم نداشتند .\r\n* ( إِنَّهُمْ أَلْفَوْا آباءَهُمْ ضالِّينَ . فَهُمْ عَلى آثارِهِمْ يُهْرَعُونَ ) * صافات : 69 و 70 آنها پدرانشان را گمراه يافتند و در پيروى آنها شتاب ميكنند اين كلمه تنها دو بار در كلام اللَّه آمده است .\r\n\r\n\r\n\r\nهارون :\r\nعليه السّلام . از انبياء بنى اسرائيل و برادر موسى عليه السّلام است ، نام مباركش نوزده بار در كلام اللَّه مجيد ياد شده زيرا مراد از * ( يا أُخْتَ هارُونَ ما كانَ أَبُوكِ امْرَأَ سَوْءٍ ) * مريم : 28 . هارون برادر موسى نيست .\r\nهارون لفظ غير عربى است و بمعنى كوه نشين يا نورانى مىباشد چنان كه هاكس در قاموس خود گفته است .\r\n[ اينك مطالبى در باره آنحضرت : 
  ] هارون عليه السّلام پيغمبر و مورد وحى خداوند بوده است * ( وَأَوْحَيْنا إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَعِيسى وَأَيُّوبَ وَيُونُسَ وَهارُونَ وَسُلَيْمانَ وَآتَيْنا داوُدَ زَبُوراً ) * نساء : 163 .\r\nايضا آيه * ( ثُمَّ أَرْسَلْنا مُوسى وَأَخاه هارُونَ بِآياتِنا وَسُلْطانٍ مُبِينٍ ) * مؤمنون :\r\n45 . و نيز * ( وَوَهَبْنا لَه مِنْ رَحْمَتِنا أَخاه هارُونَ نَبِيًّا ) * مريم : 53 . و از آيه زير روشن مىشود كه شريعت مال هر دو بوده * ( وَلَقَدْ آتَيْنا مُوسى وَهارُونَ الْفُرْقانَ وَضِياءً وَذِكْراً لِلْمُتَّقِينَ ) * انبياء : 48 .\r\nايضا * ( وَآتَيْناهُمَا الْكِتابَ الْمُسْتَبِينَ ) * صافات : 117 .\r\nولى ظاهر آنست كه در عين نبوّت ، وزير و معين موسى عليه السّلام بوده و از روايتيكه نقل خواهد شد معلوم مىشود موسى وحى را به او ابلاغ ميكرده است امّا ظاهر آيات گذشته وحى معمولى است .\r\nموسى عليه السّلام او را بعنوان وزير از خدا ميخواهد * ( وَاجْعَلْ لِي وَزِيراً مِنْ أَهْلِي . ) *\r\n* ( هارُونَ أَخِي . اشْدُدْ بِه أَزْرِي . وَأَشْرِكْه فِي أَمْرِي ) * طه : 29 - 32 . جمله * ( وَأَشْرِكْه فِي أَمْرِي ) * با جواب آن * ( قالَ قَدْ أُوتِيتَ سُؤْلَكَ يا مُوسى ) * مفيد آنست كه شريك نبوت بوده هكذا آيه * ( وَلَقَدْ آتَيْنا مُوسَى الْكِتابَ وَجَعَلْنا مَعَه أَخاه هارُونَ وَزِيراً ) * فرقان : 35 . كه اعطاء كتاب بموسى\r\n","description":"","footnote":"","page_name":" 151 ","page_number":151},
  {"content":"\r\nنسبت داده شده .\r\nآن جناب مورد تمجيد خداى متعال است كه فرمايد * ( سَلامٌ عَلى مُوسى وَهارُونَ ) * و ايضا در باره او و برادرش آمده : كه خدا بهر دو برادر منّت گذاشت و ياريشان فرمود ، و از نيكو كاران و از بندگان مؤمناند ( صافات :\r\n114 - 122 ) و او از * ( الَّذِينَ أَنْعَمَ الله عَلَيْهِمْ ) * است ( مريم : 58 ) و در سوره انعام از آيه 84 تا 89 در جمله پيامبرانى ذكر شده كه آنها محسنان ، صالحان ، برگزيدگان ، هدايت شدگان و صاحبان كتاب و حكم و نبوّتاند .\r\nو نيز آن بزرگوار بهنگام عزيمت موسى بميقات جانشين آنحضرت در بنى اسرائيل بود . چنان كه فرموده : * ( وَقالَ مُوسى لأَخِيه هارُونَ اخْلُفْنِي فِي قَوْمِي وَأَصْلِحْ وَلا تَتَّبِعْ سَبِيلَ الْمُفْسِدِينَ ) * اعراف : 142 .\r\nهارون با موسى برادر پدر و مادرى بودند و اينكه در سوره اعراف آيه 150 و طه : 94 هارون بموسى * ( يَا بْنَ أُمَّ ) * اى پسر مادرم ميگويد ، گفته‌اند به جهت تحريك عاطفه موسى بوده است در تفسير صافى از كافى از امير المؤمنين على عليه السّلام نقل كرده كه هارون با موسى برادر پدر و مادرى بودند . در مجمع و جوامع الجامع از حسن مفسّر نقل كرده : و اللَّه برادر پدر و مادرى بودند ولى هارون پسر مادرم گفت كه آن در تحريك عاطفه ابلغ است . بيضاوى نيز به پدر و مادرى بودن آنها تصريح كرده است .\r\nدر تفسير الميزان سوره قصص از تفسير قمى نقل كرده : راوى گويد به امام باقر عليه السّلام گفتم : موسى چقدر از مادرش جدا بود كه خدا او را بمادرش برگردانيد ؟\r\nفرمود : سه روز .\r\nگفتم : هارون برادر پدر و مادرى موسى بود ؟ فرمود : آرى . نميشنوى كه خدا فرمايد * ( يَا بْنَ أُمَّ لا تَأْخُذْ بِلِحْيَتِي وَلا بِرَأْسِي ) * ؟\r\nگفتم : سنّ كدام يك بيشتر بود ؟\r\nفرمود : هارون .\r\n","description":"","footnote":"","page_name":" 152 ","page_number":152},
  {"content":"\r\nگفتم : وحى بهر دو نازل ميشد ؟\r\nفرمود : وحى بموسى نازل ميشد و او بهارون مىرساند .\r\nگفتم : بفرمايد آيا احكام و حكومت و امر و نهى مال هر دو بود ؟\r\nفرمود : موسى با پروردگارش مناجات ميكرد و علم را مينوشت و ميان بنى اسرائيل قضاوت ميكرد و چون براى مناجات ميرفت هارون جانشين او بود .\r\nگفتم : كدام يك زودتر از دنيا رفت ؟ فرمود : هارون پيش از موسى وفات كرد هر دو در بيابان « تيه » از دنيا رفتند .\r\nگفتم : موسى فرزندى داشت ؟\r\nفرمود نه فرزند و نسل از هارون بود .\r\nالميزان گويد : آخر روايت با روايات ديگر كه دلالت بر فرزند داشتن موسى ميكنند مخالف است . تورات فعلى نيز حكايت از اولاد موسى دارد .\r\nنگارنده گويد : استدلال امام عليه السّلام از آيه بر پدر و مادرى بودن آن دو وجهش معلوم نشد و اللَّه اعلم . مختصر اين روايت را در صافى ذيل آيه * ( يَا بْنَ أُمَّ ) * اعراف : 150 . نقل كرده است .\r\nتورات فعلى در سفر خروج باب سى و دو ساختن گوساله را كه سامرى ساخته بود بهارون عليه السّلام نسبت داده هاكس در قاموس خود آن را تصديق كرده و ضمن تعريف از هارون آن جناب را بضعف و سستى نسبت داده است .\r\nاين از تورات محرّف و نويسنده قاموس آن بعيد نيست * ( سَلامٌ عَلى مُوسى وَهارُونَ ) * - . . . * ( وَسَلامٌ عَلَى الْمُرْسَلِينَ ) * . . .\r\n* ( يا أُخْتَ هارُونَ ما كانَ أَبُوكِ امْرَأَ سَوْءٍ وَما كانَتْ أُمُّكِ بَغِيًّا ) * مريم : 28 .\r\nاين آيه خطاب قوم است بمريم آنگاه كه عيسى را پيش مردم آورد يعنى :\r\nاى خواهر هارون پدرت بد كار و مادرت زنا كار نبود پس اين بچه را از كجا آوردى و مرتكب چنان كار شدى ؟ ! در مجمع فرموده : بقولى هارون مرد صالحى بود كه صالحان را به او نسبت ميدادند ( پس مراد از اخت انتساب است ) بقولى هارون\r\n","description":"","footnote":"","page_name":" 153 ","page_number":153},
  {"content":"\r\nبرادر پدرى مريم بود . بقولى مراد نسبت بهارون برادر موسى است و بقولى هارون مرد بد كارى بود كه بدان را به او نسبت ميدادند .\r\n\r\n\r\n\r\nهزء :\r\nهزء و هزو بمعنى مسخره كردن است كه حكايت از استخفاف مسخره شده دارد ، اوّلى بضمّ زاء آمده دوّمى بضمّ هر دو .\r\nاستهزاء نيز بمعنى مسخره كردن است . * ( قُلْ أَ بِالله وَآياتِه وَرَسُولِه كُنْتُمْ تَسْتَهْزِؤُنَ ) * توبه : 65 . بگو آيا به خدا و آياتش و رسولش مسخره و شوخى ميكرديد ؟ ! هزوا * ( وَلا تَتَّخِذُوا آياتِ الله هُزُواً ) * بقره :\r\n231 . * ( « هُزُواً » ) * بضمّ هاء و زاء يازده بار در قرآن مجيد آمده و همه مصدر به معناى مفعولاند يعنى « مهزؤ به » و مسخره شده .\r\nكه عبارت اخراى بىارزش است .\r\nراجع به * ( الله يَسْتَهْزِئُ بِهِمْ ) * بقره : 15 .\r\nكه نسبت آن به خدا داده شده رجوع شود به « مكر » .\r\n* ( إِنَّا كَفَيْناكَ الْمُسْتَهْزِئِينَ ) * حجر :\r\n95 . آيهء ما قبل اين است * ( فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ - إِنَّا كَفَيْناكَ ) * يعنى آنچه را كه امر ميشوى آشكار كن و از مشركان روى گردان زيرا كه ما از تو مسخره كنندگان را كفايت كرديم ( به تو نتوانند آزارى رسانند ) معلوم مىشود كه عدّه‌اى با نفوذ از مشركان آن جناب را مسخره ميكرده‌اند كه خداوند در قبال آنها بآنحضرت تأمين داده است . در تفسير عياشى نقل كرده : آنها پنج نفر از قريش بودند : وليد بن مغيرهء مخزومى ، عاص بن وائل سهمى ، حارث بن حنظله ، اسود بن عبد يغوث ، اسود بن مطلب بن اسد . چون خدا فرمود * ( إِنَّا كَفَيْناكَ الْمُسْتَهْزِئِينَ ) * آنحضرت دانست كه خدا خوارشان كرده است و خدا آنها را بمرگ خوار كننده از بين برد .\r\nدر مجمع سوّمى را حرث بن قيس نقل كرده و آنگاه كيفيت نابوديشان را حكايت نموده است .\r\n\r\n\r\n\r\nهزّ :\r\nتكان دادن ، حركت دادن گويند : « هَزَّتِ الرّيحُ الاغْصانَ » باد شاخه ها را تكان داد * ( وَهُزِّي إِلَيْكِ ) *\r\n","description":"","footnote":"","page_name":" 154 ","page_number":154},
  {"content":"\r\n* ( بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا ) * مريم : 25 . تنهء نخل را تكان ده خرماى تازه بسوى تو ميافكند . راغب آن را تكان شديد گفته .\r\nاهتزاز : تكان خوردن . * ( فَإِذا أَنْزَلْنا عَلَيْهَا الْماءَ اهْتَزَّتْ وَرَبَتْ ) * حج : 5 .\r\nچون باران را بر زمين نازل كنيم تكان مىخورد و بالا ميآيد . * ( وَأَلْقِ عَصاكَ فَلَمَّا رَآها تَهْتَزُّ كَأَنَّها جَانٌّ وَلَّى مُدْبِراً ) * نمل : 10 . و اينكه عصايت را بيانداز و چون انداخت ، ديد عصا حركت مىكند گوئى مارى است موسى از آن رو بفرار گذاشت .\r\n\r\n\r\n\r\nهزل :\r\n* ( إِنَّه لَقَوْلٌ فَصْلٌ . وَما هُوَ بِالْهَزْلِ ) * طارق : 13 و 14 . هزل بمعنى لاغر شدن است راغب گويد : هزل هر كلام بىفايده است . تشبيه شده به لاغرى .\r\nطبرسى آن را لعب گفته است يعنى :\r\nاين قرآن كلامى قاطع است و شوخى نيست . در نهج البلاغه خطبهء 189 در وصف دنيا فرموده : « جدّها هزل » جدّى آن شوخى است . اين لفظ فقط يك بار در كلام الله آمده است .\r\n\r\n\r\n\r\nهزم :\r\nشكست دادن . * ( فَهَزَمُوهُمْ بِإِذْنِ الله وَقَتَلَ داوُدُ جالُوتَ ) * بقره :\r\n251 . آنها را به يارى خدا شكست دادند و داود جالوت را كشت . راغب گويد :\r\nاصل آن فشردن چيزى است تا بشكند مانند فشردن خيك خشك * ( سَيُهْزَمُ الْجَمْعُ وَيُوَلُّونَ الدُّبُرَ ) * قمر : 45 . به زودى آن جمع شكست خورده و فرار خواهند كرد .\r\n* ( جُنْدٌ ما هُنالِكَ مَهْزُومٌ مِنَ الأَحْزابِ ) * ص : 11 . « ما » براى تقليل است * ( « هُنالِكَ » ) * اشاره به مكان بعيد است شايد مراد از آن « بدر » باشد كه از مكَّه به آنجا اشاره شده است . كه كفّار مكَّه در آنجا شكست خوردند يعنى . اينها لشكرى كم و شكست خورده‌اند در آنجا ، و از احزابى هستند كه در گذشته بر عليه پيامبران دسته بندى كردند .\r\n\r\n\r\n\r\nهش :\r\n* ( قالَ هِيَ عَصايَ أَتَوَكَّؤُا عَلَيْها وَأَهُشُّ بِها عَلى غَنَمِي ) * طه : 18 . هشّ يعنى تكان برگ درختان تا بريزند .\r\nراغب گويد : آن قريب است به هزّ در تحريك چيزى . و بر چيز نرم واقع\r\n","description":"","footnote":"","page_name":" 155 ","page_number":155},
  {"content":"\r\nمىشود مثل « هشّ الورق » تكان دادن برگ . يعنى : گفت آن عصاى من است به آن تكيه ميكنم و با آن بگوسفندانم برگ ميتكانم . اين لفظ فقط يك بار در قرآن عزيز آمده است .\r\n\r\n\r\n\r\nهشم :\r\nشكستن . هشم الشىء هشما :\r\nكسره » راغب گويد : آن شكستن چيز نرمى است مثل علف . گويند : « هشم عظمه » استخوان او را شكست هاشمه زخمى است كه استخوان سر را ميشكند .\r\nهشيم : خورد شده و شكستهء علف خشك و چوب * ( فَاخْتَلَطَ بِه نَباتُ الأَرْضِ فَأَصْبَحَ هَشِيماً تَذْرُوه الرِّياحُ ) * كهف :\r\n45 . علف زمين با آن بياميخت سپس خشك و شكسته گرديد كه بادها آن را پراكنده كند . * ( إِنَّا أَرْسَلْنا عَلَيْهِمْ صَيْحَةً واحِدَةً فَكانُوا كَهَشِيمِ الْمُحْتَظِرِ ) * قمر :\r\n31 . محتظر بصيغهء فاعل كسى است كه براى باغ يا گوسفندان حظيره و آغلى از چوب و علف ميسازد يعنى ما بر قوم صالح صيحه‌اى فرستاديم كه در اثر آن مانند چوبهاى شكستهء حظيره ساز شدند . ظاهرا مراد شكسته شدن چوبها در حين قطع از اشجار است نه شكسته شدن در آغل . اين لفظ فقط دو بار در قرآن مجيد آمده است . در نهج البلاغه خطبهء 142 فرموده : « اوْ كَوَقْعِ النَّارِ فِى الْهَشيمِ » يا مانند افتادن آتش در چوبها و علفهاى شكسته و خشكيده .\r\n\r\n\r\n\r\nهضم :\r\nهضم بمعنى شكستن و نقص و غيره آمده است در نهج البلاغه خطبهء 200 آمده است : « و ستنبئك ابنتك بتظافر امّتّك على هضمها » يعنى : به زودى دخترت به تو خبر خواهد داد از اجتماع امّتت برخورد كردن و ظلم او و يا بر غصب حقّش ، اين كلمه فقط دو بار در قرآن كريم آمده است :\r\n1 - * ( وَمَنْ يَعْمَلْ مِنَ الصَّالِحاتِ وَهُوَ مُؤْمِنٌ فَلا يَخافُ ظُلْماً وَلا هَضْماً ) * طه :\r\n112 . هضم در اينجا چنان كه در مجمع گفته بمعنى نقص است : « هضمه نقصه من حقّه » يعنى : هر كه با ايمان كارهاى شايسته انجام دهد از ظلم و نقص خدا نه به او ظلم مىكند و نه از اجرش ميكاهد . نظير * ( فَمَنْ يُؤْمِنْ بِرَبِّه فَلا يَخافُ بَخْساً وَلا رَهَقاً ) * جنّ : 13 . رهق ( بفتح\r\n","description":"","footnote":"","page_name":" 156 ","page_number":156},
  {"content":"\r\nر - ه ) چنان كه در صحاح گفته بمعنى ظلم است در اين آيه بخس بجاى هضم و رهق بجاى ظلم در آيهء ما نحن فيه است يعنى : نه از كاهش مزد ميترسد و نه از ظلم .\r\n2 - * ( فِي جَنَّاتٍ وَعُيُونٍ . وَزُرُوعٍ وَنَخْلٍ طَلْعُها هَضِيمٌ ) * شعراء : 147 و 148 . هضيم را متداخل گفته‌اند .\r\nدر صحاح گويد : « طلع هضيم » ميوهء خرما را آنگاه گويند كه از قشرش خارج نشده و متداخل و بعضى ببعضى منضماند بقول بعضى مراد از آن نرم و رسيده است چنان كه در مجمع و جوامع الجامع نقل كرده يعنى :\r\nدر باغات و چشمه ها و كشتها و نخلهائى كه ميوهء آنها نرم و رسيده و يا رويهم چيده است .\r\n\r\n\r\n\r\nهطع :\r\nهطع بمعنى شتاب و خيره شدن آمده ، اهطاع نيز بمعنى شتاب و دراز كردن گردن است طبرسى از احمد بن يحيى نقل كرده :\r\nمهطع آنست كه با ذلَّت و ترس نگاه مىكند و از آنچه مىبيند ديده بر نميدارد ، در اقرب الموارد گفته فقط در صورت خوف اهطاع ميايد .\r\nدر صحاح گفته « اهطع : مدّ عنقه و صوّب رأسه - اهطع فى عدوّه :\r\nاسرع » و نيز گفته : « هطع الرّجل » نگاه كرد و ديده از آن بر نداشت .\r\n* ( . . . يَوْمَ يَدْعُ الدَّاعِ إِلى شَيْءٍ نُكُرٍ ) * . . .\r\n* ( مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ ) * قمر : 8 . مهطعين در آيه ظاهرا بمعنى شتاب كنندگان است يعنى : روزى كه دعوت كننده به عذاب ناپسند دعوت مىكند . . . مردم شتابان سوى دعوتگر شوند كافران گويند اين روز سختى است .\r\n* ( مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ . . . ) * ابراهيم : 43 .\r\nمهطع در آيه ظاهرا كسى است كه گردنش را دراز كند ، مقنع آنست كه سر بالا كند يعنى گردن كشيدگان و سرها بالا گرفته‌اند چنان كه پلكشان بهم نميخورد . ايضا در آيهء * ( فَما لِ الَّذِينَ كَفَرُوا قِبَلَكَ مُهْطِعِينَ ) * معارج : 36 .\r\n","description":"","footnote":"","page_name":" 157 ","page_number":157},
  {"content":"\r\n\r\n\r\n\r\nهل :\r\nحرف استفهام است مثل * ( هَلْ يَراكُمْ مِنْ أَحَدٍ ) * توبه : 127 .\r\nبيشتر وقوع آن در قرآن مجيد براى تقرير است . خواه براى تنبيه باشد يا نفى يا تكبيت چنان كه راغب گفته است . مثلا در آيات زير تنبيه بر نفى است . * ( هَلْ تُحِسُّ مِنْهُمْ مِنْ أَحَدٍ ) * مريم : 98 . آيا كسى از آنها را مييابى ؟\r\nيعنى نمييابى * ( وَاصْطَبِرْ لِعِبادَتِه هَلْ تَعْلَمُ لَه سَمِيًّا ) * مريم : 65 . * ( فَارْجِعِ الْبَصَرَ هَلْ تَرى مِنْ فُطُورٍ ) * ملك : 3 .\r\nدر اين آيات تقرير براى نفى است .\r\nدر بسيارى از آيات بعد از حرف هل لفظ « الا » آمده است مثل * ( هَلْ جَزاءُ الإِحْسانِ إِلَّا الإِحْسانُ ) * رحمن :\r\n60 . * ( هَلْ يَنْظُرُونَ إِلَّا تَأْوِيلَه ) * اعراف :\r\n53 . * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ ) * انعام : 158 .\r\nدر اين آيات ظاهرا مراد از « هل » نفى است گوئى در مقام « ماء » نافيه است چنان كه در بعضى از آيات بجاى هل « ما » آمده است مثل * ( ما يَنْظُرُونَ إِلَّا صَيْحَةً واحِدَةً ) * يس : 49 .\r\n* ( وَما يَنْظُرُ هؤُلاءِ إِلَّا صَيْحَةً واحِدَةً ) * ص : 14 . على هذا هل در اين گونه موارد براى تقرير نفى است . ابن هشام در مغنى گويد : معناى نهم هل آنست كه از آن نفى اراده مىشود لذا در آيهء * ( هَلْ جَزاءُ الإِحْسانِ إِلَّا الإِحْسانُ ) * حرف « الا » بخبر وارد شده است در اقرب الموارد اين معنى را نقل و تصديق كرده است در مجمع آن را در آيهء فوق « ليس » و در جلالين « ما » معنى نموده و در آيهء * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ ) * مجمع و بيضاوى و جلالين آن را « ما يَنْتَظِرُون » گفته‌اند .\r\n* ( هَلْ أَتى عَلَى الإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً ) * انسان : 1 .\r\nابن هشام در مغنى گويد : معناى دهم هل آنست كه بمعنى « قد » آيد عده‌اى از قبيل ابن عباس ، كسائى و فراء آن را در آيه « قد » معنى كرده‌اند . . . زمخشرى مبالغه كرده و گفته هل پيوسته بمعنى « قد » است و استفهام از همزهء مقدره\r\n","description":"","footnote":"","page_name":" 158 ","page_number":158},
  {"content":"\r\nبا « قد » فهميده مىشود و تقدير * ( هَلْ أَتى ) * « أ هَل أتى » است ( تمام شد ) .\r\nطبرسى ، زمخشرى ، بيضاوى ، جلالين و غيرهم آن را در آيهء فوق بمعنى « قد » گفته‌اند .\r\n\r\n\r\n\r\nهلع :\r\n* ( إِنَّ الإِنْسانَ خُلِقَ هَلُوعاً . ) *\r\n* ( إِذا مَسَّه الشَّرُّ جَزُوعاً . وَإِذا مَسَّه الْخَيْرُ مَنُوعاً ) * معارج : 19 - 21 . هلع ( بر وزن فرس ) جزع و گرسنگى است چنان كه در اقرب الموارد است در صحاح و قاموس گفته : « الهلع : افحش الجزع » و در قاموس هلع ( بر وزن صرد ) را حريص گفته است .\r\nعلى هذا هلوع يعنى كم صبر و پر طمع . در اين صورت دو آيهء بعدى يعنى جزع بهنگام ضرر و بخل بهنگام نعمت معنى هلوع است در مجمع البيان فرموده : « الهلوع الشّديد الحرص الشّديد الجزع » در قاموس و اقرب - الموارد گويد : هلوع كسى است كه از شرّ و ضرر مينالد و بر مال حريص و بخيل مىباشد اين لفظ فقط يك بار در قرآن مجيد آمده است يعنى : انسان كم صبر و پر طمع خلق شده آنگاه كه ضرر بيند مينالد و آنگاه كه مال يابد بخل ميورزد * ( إِلَّا الْمُصَلِّينَ الَّذِينَ هُمْ عَلى صَلاتِهِمْ دائِمُونَ ) * .\r\n\r\n\r\n\r\nهلك :\r\nهلاك در اصل بمعنى ضايع شدن و تباه گشتن است . چنان كه طبرسى ذيل * ( وَلا تُلْقُوا بِأَيْدِيكُمْ إِلَى التَّهْلُكَةِ ) * بقره : 195 . گفته و اضافه كرده : آن بودن چيزى است بطوريكه دانسته نيست كجا است . در اقرب الموارد گفته : به كار نميرود مگر در مرگ بد .\r\nاز راغب نيز استفاده مىشود كه ذمّ در آن منظور است و آن عنقريب بررسى خواهد شد .\r\nمهلك : ( بر وزن مغرب ) مصدر ميمى است بمعنى هلاكت . * ( وَجَعَلْنا لِمَهْلِكِهِمْ مَوْعِداً ) * كهف : 59 . براى هلاكت آنان و عده‌اى قرار داديم .\r\n* ( ثُمَّ لَنَقُولَنَّ لِوَلِيِّه ما شَهِدْنا مَهْلِكَ أَهْلِه ) * نمل : 49 . سپس بولى و جانشين او ميگوئيم : ما شاهد مرگ خانوادهء او نبوديم و از مرگ آنها بىخبريم .\r\nتهلكة : بقولى مصدر است بمعنى\r\n","description":"","footnote":"","page_name":" 159 ","page_number":159},
  {"content":"\r\nهلاك و بقولى هر چيزى است كه عاقبتش هلاكت باشد در كلام عرب مصدرى بر وزن تفعله ( مضموم اللام ) نيست مگر اين مصدر ( مجمع ) در صحاح نقل كرده تهلكه از نوادر مصدرها و بر غير قياس است . * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ وَأَحْسِنُوا إِنَّ الله يُحِبُّ الْمُحْسِنِينَ ) * بقره : 195 . در راه خدا مال خرج كنيد و خودتان را به هلاكت نياندازيد و نيكى كنيد كه خدا نيكو - كاران را دوست ميدارد . ظاهر آيه آنست كه عدم انفاق در راه خدا القاء نفس در تهلكه است ولى قطع نظر از آن جملهء * ( لا تُلْقُوا بِأَيْدِيكُمْ إِلَى التَّهْلُكَةِ ) * يك قاعدهء كلَّى است . اينك موارد استعمال اين كلمه در كلام الله مجيد :\r\n[ مرگ عادى 
  ] از جملهء موارد اين كلمه در قرآن مجيد مرگ معمولى است چنان كه دربارهء يوسف عليه السلام آمده : * ( وَلَقَدْ جاءَكُمْ يُوسُفُ مِنْ قَبْلُ بِالْبَيِّناتِ فَما زِلْتُمْ فِي شَكٍّ مِمَّا جاءَكُمْ بِه حَتَّى إِذا هَلَكَ قُلْتُمْ لَنْ يَبْعَثَ الله مِنْ بَعْدِه رَسُولًا ) * مؤمن : 34 . ايضا آيهء * ( إِنِ امْرُؤٌ هَلَكَ لَيْسَ لَه وَلَدٌ وَلَه أُخْتٌ فَلَها نِصْفُ ما تَرَكَ ) * نساء : 176 . و نيز * ( وَما يُهْلِكُنا إِلَّا الدَّهْرُ ) * جاثيه : 24 . و همچنين * ( إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ ) * مائده : 17 . در همهء اين آيات هلاك به معناى مرگ معمولى است .\r\nدر المنار ذيل * ( إِنِ امْرُؤٌ هَلَكَ . . . ) * گويد لفظ هلاك از چند قرن به اين طرف به كار نميرود مگر در مقام تحقير و قرآن آن را در اين آيه و در آيهء ديگر كه دربارهء يوسف عليه السلام آمده * ( حَتَّى إِذا هَلَكَ . . . ) * در مرگ مطلق به كار برده است .\r\nنگارنده گويد على هذا هلاك در زمان نزول قرآن بمرگ مطلق و غير آن اطلاق ميشده و اعتبار ذمّ و تحقير در آن از مستحدثات مىباشد و شايد از اين جهت است كه طبرسى رحمه الله و غيره دربارهء آن چيزى نگفته و در آيات فوق مرگ مطلق معنى كرده‌اند . راغب كه قيد ذمّ را لازم دانسته علت استعمال آن را در مرگ\r\n","description":"","footnote":"","page_name":" 160 ","page_number":160},
  {"content":"\r\nمطلق بكتاب ديگرى حواله داده كه اطلاعى از آن نداريم . در سيرهء ابن هشام كه در اواخر قرن دوم هجرى نوشته شده اين عبارات هست : « هلك عبد الله ابو رسول الله صلَّى اللَّه عليه و آله » - « هلك ابو طالب - هلك خديجة بنت خويلد » از اين معلوم مىشود كه هلاك در آن عصر بمعنى مرگ عادى بوده است .\r\n\r\nتباهى و از بين رفتن\r\nدر آياتى نظير * ( لِيُفْسِدَ فِيها وَيُهْلِكَ الْحَرْثَ وَالنَّسْلَ . . . ) * بقره : 205 .\r\n* ( رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْه ) * آل عمران :\r\n117 . مراد تباه شدن و از بين رفتن است كه از مصاديق هلاك مىباشد .\r\n\r\nهلاك بوسيلهء عقوبت\r\nبيشتر موارد استعمال آن در قرآن عزيز همان هلاكت بوسيلهء عذاب است مثل * ( وَأَنَّه أَهْلَكَ عاداً الأُولى ) * نجم : 50 . * ( وَكَمْ أَهْلَكْنا مِنَ الْقُرُونِ مِنْ بَعْدِ نُوحٍ ) * اسراء : 17 .\r\nناگفته نماند فعل هلك در قرآن مجيد همواره لازم به كار رفته و متعدى آن از باب افعال استعمال شده است ولى در صحاح و اقرب الموارد است كه بنو تميم هلك را متعدى ( نيز ) به كار مىبرند . و نيز ناگفته نماند : كلمهء هلاكت در كلام عرب به كار نرفته ظاهرا آن فقط در افواه معمول شده و مأخذ صحيحى ندارد .\r\n\r\n\r\n\r\nهلل :\r\n* ( إِنَّما حَرَّمَ عَلَيْكُمُ الْمَيْتَةَ وَالدَّمَ وَلَحْمَ الْخِنْزِيرِ وَما أُهِلَّ بِه لِغَيْرِ - الله ) * بقره : 173 . اهلال بمعنى بلند كردن صدا است . در مصباح المنير گويد : « اهلّ المولود » بچّه وقت ولادت فرياد كرد . « اهلّ المحرم » شخص محرم صدايش را به تلبيهء احرام بلند كرد . و هر كه آوازش را بلند كند گويند « اهلّ اهلالا » . در مجمع گفته :\r\nهلال مشتق است از « استهلّ الصّبى » يعنى بچه در وقت ولادت گريه يا فرياد كرد ، ماه را از آن هلال ناميده‌اند كه بديده شدن آن مردم صدا بلند كرده به يكديگر نشان ميدهند . و نيز فرموده :\r\nاهلال بلند كردن صدا است به بسم الله\r\n","description":"","footnote":"","page_name":" 161 ","page_number":161},
  {"content":"\r\nدر وقت ذبح حيوان و اهلال محرم بلند كردن صدا است بذكر تلبيه . به نظر راغب : اهلال بلند كردن صدا است وقت ديدن ماه سپس در هر صدا به كار رفته است ظاهرا راغب هلال را اصل دانسته است نه بلند كردن صدا را .\r\nعبارت * ( وَما أُهِلَّ بِه لِغَيْرِ الله ) * چهار بار در قرآن مجيد به كار رفته و مراد از همه ذكر نام غير خدا بوقت ذبح است . مشركان بوقت ذبح حيوان نام اصنام خود را ميبردند لذا در اسلام دستور آمد در صورت بردن نام غير خدا ذبيحه حرام است يعنى : خدا فقط بشما اينها را حرام كرده : ميته ، خون ، گوشت خوك و آنچه غير خدا بر آن ندا شده است . لام « لغير الله » مفيد آنست كه غرض از ندا غير خدا بوده است .\r\n\r\n\r\n\r\nهلال :\r\n* ( يَسْئَلُونَكَ عَنِ الأَهِلَّةِ قُلْ هِيَ مَواقِيتُ لِلنَّاسِ وَالْحَجِّ . . . ) * بقره :\r\n189 . اهلَّه جمع هلال است . مراد از سؤال تغيير اشكال ماه و رسيدن بهلال ثانوى است . از مجمع نقل شد : ماه را از آن هلال گويند كه مردم بهنگام ديدن آن صدا را بلند ميكنند .\r\nراغب گفته : ماه را در شب اوّل و دوّم هلال گويند سپس آن قمر است بىآنكه هلال گفته شود در مجمع فرموده : بقولى آن را در شب اوّل و دوم هلال گويند و بعد هلال گفته نميشود تا در ماه آينده به حال اوّل برگردد .\r\nبقولى فقط در سه شب اوّل هلال است بعد از آن قمر ، و بقولى تا وقتى هلال است كه بر ظلمت شب غلبه كند و آن در شب هفتم باشد در قاموس نيز اقوال مختلف نقل كرده است . . .\r\nبهر حال : لفظ * ( يَسْئَلُونَكَ عَنِ الأَهِلَّةِ ) * نشان ميدهد كه سؤال از هلالها بوده يعنى : اين هلال بودن ماه و باز بعد از چندى به صورت هلال آمدن و همچنين ، چه فائده‌اى دارد ؟\r\nدر جواب فرموده : آنها زمانها و وقتهااند براى مردم و اوقاتند براى حجّ يعنى هلالها نشاندهندهء اوقاتند .\r\nدر اين صورت جواب با سؤال مطابق است كه آنها از فائدهء تغييرات قمر\r\n","description":"","footnote":"","page_name":" 162 ","page_number":162},
  {"content":"\r\nپرسيده بودند و جواب شنيده‌اند . بقول بعضى سؤال از حقيقت هلالها است كه روى چه علتى ماه چنين مىشود و چون قدرت دانستن آن را كه از مسائل هيئت است نداشتند لذا از منافع آن جواب داده شده . ولى اين سخن قابل قبول نيست .\r\n\r\n\r\n\r\nهلم :\r\nاسم فعل است بمعنى بياوريد و حاضر كنيد و نيز بمعنى بيائيد ، لازم و متعدى به كار رود ، مفرد و جمع و تذكير و تأنيث در آن يكسان باشد اين عقيدهء علماء حجاز است . * ( قُلْ هَلُمَّ شُهَداءَكُمُ ) * انعام : 150 . بگو گواهان خود را حاضر كنيد . در اين آيه متعدّى به كار رفته و در آيه ذيل لازم ، * ( وَالْقائِلِينَ لإِخْوانِهِمْ هَلُمَّ إِلَيْنا ) * احزاب : 18 .\r\nآنان كه ببرادرانشان ميگفتند : بيائيد پيش ما . اين لفظ دو بار بيشتر در قرآن مجيد نيامده است .\r\n\r\n\r\n\r\nهمد :\r\n* ( وَتَرَى الأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَرَبَتْ . . . ) * حجّ : 5 . همود بمعنى خاموش شدن ، مردن ، و خشك شدن است گويند « همدت النّار همودا » آتش خاموش شد . « كاد يهمد من الجوع » نزديك بود از گرسنگى بميرد در نهج البلاغه خطبهء 224 آمده « . . . اصواتهم هامدة » صداهايشان خاموش شده مراد از * ( « هامِدَةً » ) * در آيهء شريفه مردن زمين است « ارض هامدة » يعنى زمينيكه مرده است ، علف ، حيات و حركت ندارد يعنى : زمين را مرده مىبينى چون به آن آب نازل كرديم تكان خورده ، بالا ميايد ، آيه نظير * ( وَالله أَنْزَلَ مِنَ السَّماءِ ماءً فَأَحْيا بِه الأَرْضَ بَعْدَ مَوْتِها ) * نحل :\r\n65 . است ايضا آيهء * ( وَمِنْ آياتِه أَنَّكَ تَرَى الأَرْضَ خاشِعَةً فَإِذا أَنْزَلْنا عَلَيْهَا الْماءَ اهْتَزَّتْ وَرَبَتْ . . . ) * فصلت :\r\n39 . هامده فقط يك بار در قرآن مجيد آمده است .\r\n\r\n\r\n\r\nهمر :\r\n* ( فَفَتَحْنا أَبْوابَ السَّماءِ بِماءٍ مُنْهَمِرٍ ) * قمر : 11 . همر ( بر وزن فلس ) بمعنى ريختن اشك و آب است « همره فانهمر » ريخت آن را پس ريخته شد . لازم و متعدى آمده است .\r\n","description":"","footnote":"","page_name":" 163 ","page_number":163},
  {"content":"\r\nطبرسى شدّت را در آن قيد كرده است يعنى درهاى آسمان را باز كرديم بآبى كه بشدّت ميريخت . باز شدن درهاى آسمان و بشدّت ريختن آب نشان ميدهد كه باران خارق العاده بوده است اين لفظ فقط يك بار در قرآن مجيد آمده است .\r\n\r\n\r\n\r\nهمز :\r\n* ( وَيْلٌ لِكُلِّ هُمَزَةٍ لُمَزَةٍ ) * همزه : 1 . از جملهء معانى همز دفع و طرد است . در صحاح آمده :\r\n« همزه‌اى دفعه و ضربه » در نهايه گفته :\r\nهر چه را دفع كردى همز كردى .\r\nطبرسى فرموده : اصل همزه بمعنى شكستن است و در ذيل « همزات الشّياطين » آورده : همز بمعنى دفع شديد و همز شيطان راندن و دفع انسان است بمعاصى . در اقرب از لسان العرب نقل كرده : همز عيب گرفتن در پشت سر و لمز بد گوئى در حضور است .\r\nهمز را فشردن و غيبت كردن و عيبجوئى نيز گفته‌اند در آيهء فوق ظاهرا بمعنى دفع و طرد است و صيغهء همزة و لمزة براى كثرت است يعنى بسيار طرد كننده و بسيار عيبجو . از صفات ثروتمند طاغى آنست كه عيبجو است و مردم را با تكبر و عيبجوئى از خود طرد مىكند .\r\n* ( وَلا تُطِعْ كُلَّ حَلَّافٍ مَهِينٍ . هَمَّازٍ مَشَّاءٍ بِنَمِيمٍ قلم : 10 و 11 . هماز را در آيه عيبجو و بد گو و غيبت كننده گفته‌اند ، بعيد نيست كه بمعنى دفع كننده باشد كه مردم را بواسطهء سخن چينى از هم طرد و دور مىكند در اين صورت * ( « مَشَّاءٍ بِنَمِيمٍ » ) * توضيح آنست . يعنى اطاعت نكن از هر قسم خوار پست كه تفرقه انداز و سخن چين است .\r\nهمزات * ( وَقُلْ رَبِّ أَعُوذُ بِكَ مِنْ هَمَزاتِ الشَّياطِينِ وَأَعُوذُ بِكَ رَبِّ أَنْ يَحْضُرُونِ ) * مؤمنون : 97 و 98 . همزات جمع همزه .\r\nو همزات شياطين وسوسه هاى آنان است كه انسان را بسوى معاصى ميراند و از تفسير قمى از امام عليه السلام نقل شده :\r\nآن وسوسهء شياطين است كه در قلبت ميافتد . يعنى : بگو خدايا از وسوسه هاى شياطين به تو پناه ميبرم و به تو\r\n","description":"","footnote":"","page_name":" 164 ","page_number":164},
  {"content":"\r\nپناه ميبرم از اينكه كنار من حاضر شوند و اغوايم كنند .\r\n\r\n\r\n\r\nهمس :\r\n* ( وَخَشَعَتِ الأَصْواتُ لِلرَّحْمنِ فَلا تَسْمَعُ إِلَّا هَمْساً ) * طه :\r\n108 . همس صداى آهسته است و همس اقدام صداى بسيار آهستهء پاها است در نهج البلاغه خطبهء 221 آمده :\r\n« و لا همس قدم فى الارض » و نه صداى آهستهء پائى در زمين . يعنى روز قيامت صداها براى خدا خاموش شده ، نميشنوى مگر صداى آهسته ايرا ، اين لفظ فقط يك بار در كلام الله آمده است .\r\n\r\n\r\n\r\nهم :\r\nقصد و اراده . بمعنى حزن و اضطراب نيز در قرآن مجيد به كار رفته است . * ( وَهَمَّتْ كُلُّ أُمَّةٍ بِرَسُولِهِمْ لِيَأْخُذُوه ) * غافر : 5 . هر امّت رسولشان را قصد كردند كه بگيرندش . * ( وَهَمُّوا بِما لَمْ يَنالُوا ) * توبه : 74 . و قصد كردند آنچه را كه نرسيدند .\r\n* ( وَلَقَدْ هَمَّتْ بِه وَهَمَّ بِها لَوْ لا أَنْ رَأى بُرْهانَ رَبِّه ) * يوسف : 24 . يعنى زن قصد كرد يوسف را كه از او كام بگيرد و يوسف هم اگر برهان پروردگارش را نميديد زنرا قصد ميكرد كه از او كام بگيرد ، برهان ظاهرا همان ايمان و عقيدهء راسخ يوسف عليه السلام بود ، يوسف بشرى بود داراى غريزهء جنسى اگر ايمان راسخ نداشت مثل آنزن بوى تمايل ميكرد .\r\n* ( وَطائِفَةٌ قَدْ أَهَمَّتْهُمْ أَنْفُسُهُمْ يَظُنُّونَ بِالله غَيْرَ الْحَقِّ . . . ) * آل عمران :\r\n154 . يعنى گروهى را فكر خودشان مضطرب و ناراحت كرده بود و دربارهء خدا گمان ناحق ميبردند .\r\n\r\n\r\n\r\nهامان :\r\n* ( إِنَّ فِرْعَوْنَ وَهامانَ وَجُنُودَهُما كانُوا خاطِئِينَ ) * قصص : 8 .\r\nاين لفظ مجموعا شش بار در قرآن مجيد آمده و از * ( فَأَوْقِدْ لِي يا هامانُ عَلَى الطِّينِ ) * قصص : 38 . * ( وَقالَ فِرْعَوْنُ يا هامانُ ابْنِ لِي صَرْحاً ) * غافر : 36 . كه فرعون به او دستور ميدهد ، روشن مىشود كه وزير و پيشكار فرعون بوده است .\r\nدر عين حال مقامش بسيار مهمّ بوده كه در رديف فرعون شمرده شده * ( وَقارُونَ وَفِرْعَوْنَ وَهامانَ وَلَقَدْ ) *\r\n","description":"","footnote":"","page_name":" 165 ","page_number":165},
  {"content":"\r\n* ( جاءَهُمْ مُوسى بِالْبَيِّناتِ ) * عنكبوت :\r\n39 . و نيز آيهء * ( وَلَقَدْ أَرْسَلْنا مُوسى بِآياتِنا وَسُلْطانٍ مُبِينٍ . إِلى فِرْعَوْنَ وَهامانَ وَقارُونَ فَقالُوا ساحِرٌ كَذَّابٌ ) * غافر : 23 و 24 .\r\nطبرسى رحمه الله فرموده : هامان وزير فرعون و قارون خزانه دار او بود . در كتاب استر از مجموعهء كتابهائيكه با تورات فعلى چاپ شده هامان نامى ذكر شده كه وزير اوّل اخشويروش بوده و بواسطهء خشمى كه بر مردخاى يهودى گرفت پادشاه را بقتل عام يهود در فارس تشويق كرد .\r\nاستر معشوقهء شاه آن فرمان را باطل و موجبات اعدام هامان را فراهم كرد .\r\nاگر اين مطلب صحت هم داشته باشد يقينا هامانيكه در قرآن مجيد ذكر شده ، او نيست كه او معاصر فرعون و با فرعون همكارى داشته است .\r\n\r\n\r\n\r\nهمن :\r\n* ( الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ ) * حشر :\r\n23 . در قاموس گويد : « هيمن على كذا : صار رقيبا عليه و حافظا » يعنى بر او مراقب و نگهدار شد در مجمع البيان فرموده : « هيمن الرّجل » يعنى مراقب و حافظ و حاضر گرديد . على هذا مهيمن بمعنى مراقب و حافظ است مثل رقيب كه در اسماء حسنى آمده است . يعنى : اوست خداى حاكم ، پاك ، بىآزار ، ايمنى ده ، مراقب بندگان ، توانا ، مصلح .\r\n* ( وَأَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه مِنَ الْكِتابِ وَمُهَيْمِناً عَلَيْه . . . ) * مائده : 48 . ضمير « عليه » به « الكتاب » دوّم راجع است كه مراد مطلق كتابهاى آسمانى گذشته است يعنى :\r\nقرآن را به حق بر تو نازل كرديم كه هم كتابهاى گذشته را تصديق مىكند و هم مراقب و حافظ آنهاست .\r\nمىشود گفت قرآن با مهيمن و مراقب بودن دو كار انجام ميدهد يكى اينكه حافظ آنهاست و وجود آنها را تثبيت و تصديق مىكند ديگرى آنكه مراقب و مسلط بر آنهاست و آنچه از اغلاط و تحريف و نسيان\r\n","description":"","footnote":"","page_name":" 166 ","page_number":166},
  {"content":"\r\nبر آنها راه يافته بيان ميدارد و اين مخالف آن نيست كه قرآن احكامى غير از احكام تورات و انجيل را بياورد قرآن در عين حال كه مراقب و مصدّق آن دو است احكام گسترده‌اى كه مطابق هر عصر است نيز دارد لذا در ذيل آيه فرموده : * ( فَاحْكُمْ بَيْنَهُمْ بِما أَنْزَلَ الله وَلا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَمِنْهاجاً . . . ) * .\r\nيعنى ميان اهل كتاب با آنچه خدا به تو نازل كرده حكم كن ، زيرا كتاب تو قائم بامر دين و حافظ و مراقب كتب گذشته است .\r\nدر المنار گويد معناى * ( « مُهَيْمِناً عَلَيْه » ) * آنست كه رقيب و گواه آنهاست .\r\nحقيقت حال آنها را در اصل انزال و اينكه مخاطب آنها را در اصل انزال و اينكه مخاطب آنها چه كسانى بودند ، و اينكه مقدارى از آنها فراموش شده و از بين رفته و بسيارى دچار تحريف و تأويل گشته و از عمل به آنها اعراض شده ، بيان ميدارد .\r\n\r\n\r\n\r\nهنالك :\r\nهنالك اشاره است به مكان دور . چنان كه هنا به مكان نزديك و هناك به مكان متوسّط دربارهء هنا و هناك در اوّل باب اشاره شد امّا هنالك 9 بار در كلام الله مجيد آمده است * ( هُنالِكَ دَعا زَكَرِيَّا رَبَّه ) * آل عمران : 38 . در آنجا زكريّا پروردگارش را خواند .\r\nراغب گويد : هنالك در اشاره به زمان و مكان هر دو به كار ميرود ولى مكان ثابتتر است . نگارنده گويد :\r\nشايد آن در آيهء فوق اشاره به زمان باشد .\r\n\r\n\r\n\r\nهنأ :\r\nگوارا بودن . هنيء : گوارا .\r\nگويند : هنيء هر چيزى است كه در آن مشقّتى نيست و وخامتى در پى ندارد و اصل آن در طعام است . * ( كُلُوا وَاشْرَبُوا هَنِيئاً بِما كُنْتُمْ تَعْمَلُونَ ) * طور :\r\n19 . گوارا بخوريد و بنوشيد در اثر آنچه ميكرديد . * ( « هَنِيئاً » ) * چهار بار در كلام الله مجيد به كار رفته است .\r\n\r\n\r\n\r\nهود :\r\n( بفتح ه ) رجوع و توبه .\r\n« هاد الرّجل هودا » يعنى توبه كرد و بسوى حق برگشت . * ( إِنَّا هُدْنا إِلَيْكَ ) * اعراف : 156 . يعنى : ما بسوى\r\n","description":"","footnote":"","page_name":" 167 ","page_number":167},
  {"content":"\r\nتو باز گشتيم .\r\nو نيز هود داخل شدن بدين يهوديّت است گويند : « هاد و تهود » يعنى بدين يهوديّت داخل شد . * ( وَعَلَى الَّذِينَ هادُوا حَرَّمْنا كُلَّ ذِي ظُفُرٍ ) * انعام :\r\n146 . به آنان كه يهودى شده‌اند هر ناخندارى را حرام كرديم ، اسم فاعل آن هائد است .\r\n\r\n\r\n\r\nهود :\r\n( بضمّ ه ) بمعنى يهود است * ( وَقالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى ) * بقره : 111 .\r\nگفتند هرگز داخل بهشت نشود مگر آنكس كه يهودى يا نصرانى باشد .\r\nطبرسى فرموده : دربارهء اين لفظ سه قول هست اوّل آنكه : آن جمع هائد است مثل عائذ و عوذ مذكَّر و مؤنّث در آن يكسان و آن بمعنى تائب است . دوّم اينكه مصدر است و بفرد و جمع صلاحيّت دارد . سوّم آنكه اصل آن يهود است و ياء آن حذف شده است .\r\nاقرب الموارد پس از نقل قول اوّل گويد : بنا بر اين هود كلمهء عربى است و بقولى عجمى است مثل نوح و لوط و آنگاه گفته : بعيد نيست كه مخفّف يهود باشد و ياء از كثرت استعمال حذف شده است .\r\n\r\n\r\n\r\nهود :\r\nعليه السلام از انبياء كرام و نام مباركش هفت بار در قرآن آمده است .\r\nآنحضرت بر قومى بنام عاد مبعوث شد و در اثر عدم قبول دعوت وى چون مهلت خدائى بسر آمد بادى سرد و سوزان و زوزه كش ، هفت شب و هشت روز بديار آنها وزيدن گرفت و خون را در بدنها منجمد كرد و همه تار و مار شدند * ( وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ . سَخَّرَها عَلَيْهِمْ سَبْعَ لَيالٍ وَثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ ) * حاقه : 6 - 7 . دربارهء آن باد در « روح » تحت عنوان باديكه قوم عاد را از بين برد بررسى كامل كرده‌ايم . و نيز در « عاد » راجع به آن قوم صحبت شده است .\r\nهود عليه السلام در احقاف مبعوث شد كه در « حقف » گذشت ، قوم او\r\n","description":"","footnote":"","page_name":" 168 ","page_number":168},
  {"content":"\r\nانسانهاى ما قبل تاريخاند و ذكرى در تواريخ از آنها نيامده و در تورات فعلى اشاره‌اى به آنها نشده است فقط قرآن كريم مقدارى از حالات آنها را در ضمن آيات نقل كرده است آياتيكه نام هود عليه السلام در آنها آمده بقرار ذيل است :\r\nسورهء اعراف : 65 .\r\nسورهء هود : 50 ، 53 ، 58 ، 60 ، 89 - سورهء شعراء : 124 .\r\n\r\n\r\n\r\nهور :\r\nسقوط . انهدام . « هار البناء :\r\nانهدم و سقط » متعدّى نيز به كار رفته است انهيار نيز بمعنى انهدام است در نهج البلاغه خطبهء 2 فرموده :\r\n« و خذل الايمان فانهارت دعائمه » ايمان مخذول شد و ستونهايش ساقط گرديد .\r\n* ( أَمْ مَنْ أَسَّسَ بُنْيانَه عَلى شَفا جُرُفٍ هارٍ فَانْهارَ بِه فِي نارِ جَهَنَّمَ ) * توبه : 109 .\r\nيا آنكه ساختمانش را در كنار گودال ساقط شونده بنا كرده و آن را به آتش جهنّم ساقط نموده است « هار » اسم فاعل و بمعنى ساقط شونده است . از اين لفظ فقط دو مورد در قرآن يافته است .\r\n\r\n\r\n\r\nهون :\r\n( بفتح اوّل ) آسانى . « هان عليه الامر هونا : سهل » چنان كه فرموده :\r\n* ( وَعِبادُ الرَّحْمنِ الَّذِينَ يَمْشُونَ عَلَى الأَرْضِ هَوْناً ) * فرقان : 63 . هون در جاى حال و مراد از آن تواضع و وقار و آرامى است يعنى بندگان خدا آنانند كه در روى زمين با آرامى و تواضع راه ميروند .\r\nدر مجمع از امام صادق عليه السلام منقول است : آن مردى است كه بطبيعت خود راه ميرود خود پسندى و تكلَّف ندارد .\r\n\r\n\r\n\r\nهيّن :\r\nآسان . * ( قالَ رَبُّكَ هُوَ عَلَيَّ هَيِّنٌ ) * مريم : 9 . خدايت گفت : آن بر من آسان است .\r\nاهون : آسانتر . * ( وَهُوَ الَّذِي يَبْدَؤُا الْخَلْقَ ثُمَّ يُعِيدُه وَهُوَ أَهْوَنُ عَلَيْه ) * روم : 27 .\r\nاوست كه آفريدن را شروع مىكند و سپس آن را از سر ميگيرد خلقت دوّم بر او از خلقت اوّل آسانتر است .\r\n","description":"","footnote":"","page_name":" 169 ","page_number":169},
  {"content":"\r\nناگفته نماند : چيزى بر خدا از چيز ديگر آسانتر و دشوارتر نميتواند باشد و همه نسبت به خدا يكسانند و گرنه لازم ميايد كه خدا كاريرا با مشقّت انجام دهد و آن سبب عجز خداست ( معاذ الله ) .\r\nبه نظر ميايد اهون بودن خلقت دوّم نسبت بذات آنست كه پيداست شروع هر چيز از اعادهء آن پر معونه تر است يعنى :\r\nاعمال قدرت در اعادهء آفرينش كمتر از اعمال آن در آفرينش اوّل است .\r\nالميزان بعد از نقل و ردّ جوابهاى اشكال ، نظر داده كه : اهون نسبت به كار مردم است يعنى چون اعادهء شىء نسبت بمردم آسان است پس نسبت به خدا آسانتر است ، در اثبات اين مطلب از ذيل آيه كه * ( وَلَه الْمَثَلُ الأَعْلى فِي السَّماواتِ وَالأَرْضِ ) * است .\r\nاستفاده كرده كه عميق و قابل دقّت است .\r\n\r\n\r\n\r\nهون :\r\n( بضمّ - ه ) و هوان و مهانت بمعنى ذلَّت و خوارى است . در قرآن مجيد فقط با همزه باب افعال تعديه شده * ( وَمَنْ يُهِنِ الله فَما لَه مِنْ مُكْرِمٍ . . . ) * حج : 18 . آنكه خدا خوارش كند او را عزيز كننده‌اى نيست .\r\n* ( الْيَوْمَ تُجْزَوْنَ عَذابَ الْهُونِ ) * انعام : 93 . امروز كيفر داده ميشويد عذاب خوارى را يعنى عذابى را كه بوسيلهء آن خوار ميشويد لذا بعضى آن را « عذاب ذى الهون » گفته‌اند در جوامع الجامع هون را خوارى شديد فرموده است .\r\n\r\nمهين :\r\n( بصيغهء فاعل ) خوار كننده .\r\n* ( وَلِلْكافِرِينَ عَذابٌ مُهِينٌ ) * بقره : 90 .\r\nمهان : خوار شده . * ( يُضاعَفْ لَه الْعَذابُ يَوْمَ الْقِيامَةِ وَيَخْلُدْ فِيه مُهاناً ) * فرقان : 69 .\r\n\r\n\r\n\r\nهوى :\r\nهوىّ ( بضمّ هاء و فتح آن ) بمعنى فرود آمدن است « هوى الشىء هويّا و هويّا : سقط من علو الى اسفل » چنان كه در قاموس و اقرب الموارد و در مجمع ذيل * ( وَالنَّجْمِ إِذا هَوى ) * گفته است .\r\nبقول راغب : هوىّ ( بضمّ اول )\r\n","description":"","footnote":"","page_name":" 170 ","page_number":170},
  {"content":"\r\nفرود آمدن بفتح اوّل بالا رفتن است قاموس و اقرب آن را در مرتبهء دوّم گفته‌اند . در مصباح معناى اوّل را از ابو زيد نقل كرده است و گويد :\r\nهوىّ بمعنى بالا رفتن فقط بضمّ اول .\r\nآيد .\r\nناگفته نماند : فعل هر دو از باب ضرب يضرب است * ( وَمَنْ يَحْلِلْ عَلَيْه غَضَبِي فَقَدْ هَوى ) * طه : 81 . هر كه غضب من بر او واقع شود هلاك گشته .\r\nسقوط در آيه همان هلاك و بدبختى است . * ( وَالْمُؤْتَفِكَةَ أَهْوى ) * نجم : 53 .\r\nشهر زير رو شونده را هلاك كرد و ساقط نمود راغب گويد آن را به هوا بلند كرد و ساقط نمود .\r\n* ( وَالنَّجْمِ إِذا هَوى ) * نجم : 10 .\r\nهوى را در آيه پائين آمدن گفته‌اند ولى باحتمال قوى مراد از آن بالا رفتن است كه ستارگان از حين طلوع تا وسط آسمان پيوسته در صعوداند و آن با آيات بعدى كه اشاره بمعراج آنحضرت است بهتر ميسازد گر چه پائين آمدن نيز با نزول جبرئيل كه در آيات بعد نقل شده مناسبت دارد رجوع شود به « نجم » .\r\n* ( كَالَّذِي اسْتَهْوَتْه الشَّياطِينُ فِي الأَرْضِ حَيْرانَ . . . انعام : 71 .\r\nاستهواء مثل اهواء بمعنى ساقط كردن است و اعتبار طلب در آن صحيح است گوئى شياطين سقوط او را طلب كرده‌اند و آن در آيه بمعنى لغزش دادن و ساقط كردنست . يعنى مانند كسى كه شياطين در زمين گمراهش كرده‌اند و سرگردان مانده است .\r\nهوى : ميل نفس . * ( وَما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى ) * نجم : 3 و 4 . از روى خواهش نفس سخن نميگويد و آن فقط وحى است كه به او مىشود . در قاموس تصريح كرده كه در ميل مذموم و ممدوح هر دو به كار رود . امّا در قرآن مجيد بيشتر در خواهشهاى مذموم به كار رفته و گاهى در غير آن ، مثل * ( فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ ) * ابراهيم : 37 .\r\nجمع آن اهواء است * ( وَلا تَتَّبِعْ ) *\r\n","description":"","footnote":"","page_name":" 171 ","page_number":171},
  {"content":"\r\n* ( أَهْواءَ الَّذِينَ كَذَّبُوا بِآياتِنا ) * انعام :\r\n150 .\r\nبه نظر ميايد : خواهش نفسانى را از آن هوى ناميده‌اند كه انسان را به عذاب آخرت و مهلكهء دنيا ساقط مىكند چنان كه راغب آن را از بعضى نقل كرده است .\r\nهواء * ( لا يَرْتَدُّ إِلَيْهِمْ طَرْفُهُمْ وَأَفْئِدَتُهُمْ هَواءٌ ) * ابراهيم : 43 . هواء را در آيه و لغت بمعنى حالى گفته‌اند يعنى :\r\nپلكشان بهم مىخورد و قلبشان ( از تعقّل ) خالى است . مثل * ( وَتَرَى النَّاسَ سُكارى وَما هُمْ بِسُكارى ) * حجّ : 2 . راغب گويد يعنى در خالى بودن مثل هوا است . شخص ترسو را هواء گويند زيرا قلبش از جرئت خالى است .\r\n\r\n\r\n\r\nهاوية :\r\n* ( وَأَمَّا مَنْ خَفَّتْ مَوازِينُه . ) *\r\n* ( فَأُمُّه هاوِيَةٌ ) * قارعة : 8 و 9 . طبرسى ذيل * ( وَالنَّجْمِ إِذا هَوى ) * فرموده آتش را از آن هاويه گفته‌اند كه اهل عذاب را از اعلى باسفلش ساقط مىكند . به نظر نگارنده شايد بدانجهت باشد كه شخص را به بدبختى و خذلان ساقط مىكند يعنى هلاك و ذليل مىكند و آن در اصل « هاوِيَةٌ بِالانْسانِ فِى الْخِذْلانِ » است مثل * ( تَهْوِي بِه الرِّيحُ فِي مَكانٍ سَحِيقٍ ) * حج : 31 .\r\nيعنى : امّا آنكه وزنها و اعمالش خفيف شده جايگاهش و محلَّيكه در آن آرام ميگيرد هاويه است .\r\nرجوع شود به « امّ » .\r\n\r\n\r\n\r\nهيئ :\r\nتهيئه بمعنى آماده كردن است * ( وَهَيِّئْ لَنا مِنْ أَمْرِنا رَشَداً ) * كهف :\r\n10 . از اين كار براى ما نجاتى پيش آور .\r\n* ( أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيه فَيَكُونُ طَيْراً بِإِذْنِ الله ) * آل عمران : 49 . هيئة بمعنى صورت و شكل و حال و كيفيّت است .\r\nاز بيضاوى نقل شده : تهيئه احداث هيأة شىء است . آن در آيه بمعنى شكل است يعنى : من از گل شكل پرنده درست ميكنم و در آن ميدمم باذن خدا زنده شده و پرنده مىشود .\r\n","description":"","footnote":"","page_name":" 172 ","page_number":172},
  {"content":"\r\n\r\n\r\n\r\nهيت\r\n* ( وَغَلَّقَتِ الأَبْوابَ وَقالَتْ هَيْتَ لَكَ قالَ مَعاذَ الله . . . ) * يوسف :\r\n23 . اسم فعل است بمعنى : بيا .\r\nدر مجمع از شاعرى نقل كرده .\r\nأبلغ امير المؤمنين أخا العراق اذا أتيتا انّ العراق و أهله عنق اليك فهيت هيتا اى برادر عراقى باميرالمؤمنين ( ظاهرا مراد از امويان است ) برسان كه عراق گردنى است براى سوار شدن پس بيا . بيا . يعنى : زن درها را بست و بيوسف گفت : بيا به آنچه براى تو مهيّا است . اين لفظ فقط يك بار در كلام الله مجيد آمده است .\r\n\r\n\r\n\r\nهيج :\r\nخشك شدن . « هاج النبت هيجا : يبس » در اساس البلاغه شروع به خشك شدن گفته است ( اقرب ) . * ( ثُمَّ يَهِيجُ فَتَراه مُصْفَرًّا ) * زمر : 21 . سپس خشك مىشود و آن را زرد ميابى . ايضا سورهء حديد : 20 .\r\n\r\n\r\n\r\nهيل :\r\n* ( يَوْمَ تَرْجُفُ الأَرْضُ وَالْجِبالُ وَكانَتِ الْجِبالُ كَثِيباً مَهِيلًا ) * مزمل : 14 . هيل بمعنى خاك ريختن است « هال عليه التّراب : صبّه » طبرسى فرموده : « هلت الرمل و أهيله » آنگاه گويند كه پائين خاك را حركت بدهى و بالايش بريزد . كثيب بمعنى تل بزرگ خاك است .\r\nيعنى : روزى زمين و كوه ها بلرزه در آيد و كوهها همچون تلّ خاك متحرّك شوند در حديث آمده : « كيلوا و لا تهيلوا » پيمانه كنيد و نريزيد اين لفظ فقط يك بار در قرآن مجيد آمده است .\r\n\r\n\r\n\r\nهيم :\r\n* ( أَ لَمْ تَرَ أَنَّهُمْ فِي كُلِّ وادٍ يَهِيمُونَ ) * شعراء : 225 . هيم و هيام مصدر است و آن اين است كه كسى از روى عشق و مانند آن راه برود بىآنكه مقصود خودش را بداند .\r\nعبارت مصباح چنين است : « هام يهيم : خرج على وجهه لا يدرى اين يتوجّه » اقرب الموارد نيز چنين گفته باضافهء « من العشق و غيره » .\r\nاين سخن دربارهء شاعران و خيالبافان كليت دارد و اين اشخاص\r\n","description":"","footnote":"","page_name":" 173 ","page_number":173},
  {"content":"\r\nنوعا در مدح و ذمّ و ثنا و قدح بىراهه و بى خودانه ميروند بقول آنكس كه ميگفت : شاعر مانند آدم ديوانه است كه با خودش حرف مىزند .\r\nمىو معشوق خيالى عمده محرّك شاعر است وقتى مىبينى در عرش اعلى قدم مىزند و گاهى در حضيض بىهدفى گام بر ميدارد . در واقع قرآن مجيد با لفظ * ( « يَهِيمُونَ » ) * واقعيّت را آفتابى كرده است يعنى : آيا نمىبينى در هر وادى اى بىخودانه راه ميروند رجوع شود به « شعر » .\r\n* ( فَشارِبُونَ عَلَيْه مِنَ الْحَمِيمِ . ) *\r\n* ( فَشارِبُونَ شُرْبَ الْهِيمِ ) * واقعة : 54 و 55 .\r\nهيام بمعنى عطش نيز آمده است « هام هياما : عطش » به شخص شديد العطش هيمان و هائم گويند .\r\nهيم جمع اهيم و مؤنّث آن هيماء است و آن شتر تشنه را گويند كه از آب سير نميشود البتّه در اثر عروض مرض عطش . يعنى پس از خوردن زقّوم از روى آن آب جوشان ميخورند و آن را مانند شتران تشنه مينوشند ( نعوذ بالله ) .\r\nاين كلمه تنها دو بار در كلام الله مجيد آمده است .\r\n\r\n\r\n\r\nهيه :\r\n* ( وَأَمَّا مَنْ خَفَّتْ مَوازِينُه . ) *\r\n* ( فَأُمُّه هاوِيَةٌ . وَما أَدْراكَ ما هِيَه . نارٌ حامِيَةٌ ) * قارعة : 8 - 11 . « هيه » همان ضمير « هى » است راجع بهاويه و هاء آن براى وقف است .\r\n\r\n\r\n\r\nهيهات :\r\n* ( هَيْهاتَ هَيْهاتَ لِما تُوعَدُونَ ) * مؤمنون : 36 . هيهات اسم فعل است بمعنى « دور شد » يعنى چه دور است چه دور است آنچه ( قيامت ) وعده ميشويد منظور از دورى استبعاد وقوع آنست . روز چهارم ربيع الاوّل 1395 . هجرى قمرى مطابق 27 / 12 / 1353 از حرف هاء فراغت حاصل شد و الحمد لله و هو خير ختام .\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nو\r\n\r\n\r\nواو :\r\nحرف بيست هفتم از الفباى عربى و در حساب ابجد بجاى عدد شش است . اهل لغت براى آن شانزده معنى ذكر كرده‌اند از جمله :\r\n1 - عطف . در اين صورت معنى آن مطلق جمع ميان دو چيز يا چند چيز است گاهى شىء را بر صاحبش عطف مىكند مثل * ( فَأَنْجَيْناه وَأَصْحابَ السَّفِينَةِ ) * عنكبوت : 15 . يعنى نوح و اهل كشتى را نجات داديم و گاهى بر سابقش عطف مىكند مانند * ( وَلَقَدْ أَرْسَلْنا نُوحاً وَإِبْراهِيمَ ) * حديد : 26 . و نيز بلاحقش عطف مىكند مثل : * ( كَذلِكَ يُوحِي إِلَيْكَ وَإِلَى الَّذِينَ مِنْ قَبْلِكَ الله . . . ) * شورى : 3 .\r\n2 - واو حاليّه . مثل : « جاء زيد و الشمس طالعة » زيد آمد در حالى كه آفتاب بر آمده بود و آن را واو ابتداء گويند . 3 - واو قسم . مثل : * ( وَالْقُرْآنِ الْحَكِيمِ . إِنَّكَ لَمِنَ الْمُرْسَلِينَ ) * يس :\r\n2 و 3 .\r\n\r\n\r\n\r\nوءد :\r\n* ( وَإِذَا الْمَوْؤُدَةُ سُئِلَتْ . بِأَيِّ ذَنْبٍ قُتِلَتْ ) * تكوير : 8 و 9 . وأد بمعنى زنده بگور كردن است در قاموس ميگويد : « واد بنته » يعنى دخترش را زنده بگور كرد موؤدة و وئيدة دختر زنده بگور شده است يعنى : آنگاه كه دختر زنده بگور شده سؤال شود كه بچه گناهى كشته شده است . فرزدق شاعر دربارهء خانوادهء خويش گويد :\r\nو منّا الَّذى منع الوائدات فاحيا الوئيد فلم توأد يعنى : از ماست آنكه زنده بگور شده ها را از زنده بگور شدن منع كرد و آن را زنده كرد پس زنده بگور نشد .\r\nاشاره بجدّ خويش است كه دختران عرب را ميخريد و نميگذاشت زنده\r\n","description":"","footnote":"","page_name":" 175 ","page_number":175},
  {"content":"\r\nبگور شوند .\r\nناگفته نماند : بعضى از عربها فرزندان خويش را از ترس گرسنگى ميكشتند چنان كه در « ملق » گفته شد و بعضى وجود دختر را عار دانسته و او را زنده بگور ميكردند در اقرب الموارد گفته : قبيلهء كنده اين كار را ميكردند و اينكه در مجمع فرموده :\r\nعرب از ترس گرسنگى دختران را زنده بگور ميكردند ظاهرا درست نباشد زيرا كشتن فرزندان در صورت خوف از فقر منحصرا بدختران نبوده است و آنچه در آيهء فوق آمده فقط راجع بدختران است كه در آيهء ديگر فرموده :\r\n* ( وَإِذا بُشِّرَ أَحَدُهُمْ بِالأُنْثى ظَلَّ وَجْهُه مُسْوَدًّا وَهُوَ كَظِيمٌ . يَتَوارى مِنَ الْقَوْمِ مِنْ سُوءِ ما بُشِّرَ بِه أَ يُمْسِكُه عَلى هُونٍ أَمْ يَدُسُّه فِي التُّرابِ . . . ) * نحل : 58 - 59 .\r\nدر مجمع از قتاده نقل كرده :\r\nعاصم بن قيس تميمى پيش رسول خدا صلَّى اللَّه عليه و آله آمد گفت : من در جاهليت هشت دختر زنده بگور كرده‌ام . فرمود بعوض هر يك بنده‌اى آزاد كن . گفت : من شتران دارم . فرمود بعوض هر دختر يك شتر بهر كه خواهى هديه كن .\r\nايضا در مجمع از ابن عباس نقل كرده : زن بهنگام ولادت گودالى مىكند و در سر آن مىنشست اگر دختر ميزائيد در همان گودال دفنش ميكرد و اگر نوزاد پسر بود او را نگاه ميداشت .\r\nناگفته نماند : اين كار شوم عادت همهء قبائل عرب نبود .\r\n\r\n\r\n\r\nوئل :\r\nنجات خواستن و پناه آوردن . موئل : پناهگاه . * ( بَلْ لَهُمْ مَوْعِدٌ لَنْ يَجِدُوا مِنْ دُونِه مَوْئِلًا ) * كهف : 58 .\r\nبلكه براى آنها وعده‌اى است كه از آن پناهگاهى ندارند منظور از موعد روز قيامت است اين لفظ تنها يك بار در قرآن آمده است .\r\n\r\n\r\n\r\nو بر :\r\n( بر وزن فرس ) پشم شتر ( كرك ) جمع آن اوبار است و يك بار در كلام الله به كار رفته است * ( وَمِنْ أَصْوافِها وَأَوْبارِها وَأَشْعارِها أَثاثاً وَمَتاعاً إِلى حِينٍ ) * نحل : 80 . از پشمهاى چهار پايان و از كركها و موهاى آنها اثاث\r\n","description":"","footnote":"","page_name":" 176 ","page_number":176},
  {"content":"\r\nمنزل و مال بدست مياوريد تا مدّتى .\r\nپشم از گوسفند ، و بر از شتر ، موى از بز است .\r\n\r\n\r\n\r\nوبق :\r\n( بر وزن فلس ) هلاكت . و ايباق بمعنى هلاك كردن است . * ( أَوْ يُوبِقْهُنَّ بِما كَسَبُوا وَيَعْفُ عَنْ كَثِيرٍ ) * شورى : 34 . ايباق بمعنى حبس كردن نيز آمده چنان كه در قاموس و اقرب الموارد تصريح كرده است بنا بر آنچه در « بحر » ذيل فصل نهرهاى دريائى گفته‌ايم « يوبقهن » در آيه بمعنى حبس كردنست يعنى : يا آن نهرها را حبس و متوقّف مىكند . در اثر اعمال مردم و عفو مىكند از معاصى بسيارى .\r\nموبق * ( وَيَوْمَ يَقُولُ نادُوا شُرَكائِيَ الَّذِينَ زَعَمْتُمْ فَدَعَوْهُمْ فَلَمْ يَسْتَجِيبُوا لَهُمْ وَجَعَلْنا بَيْنَهُمْ مَوْبِقاً ) * كهف : 52 . موبق ( بفتح ميم و كسر باء ) مصدر است بمعنى هلاك و نيز اسم مكان است . و آن در آيه ظاهرا اسم مكان و اشاره ببطلان رابطه ميان معبودان و عبادت كنندگان است و ميان آنها مهلكه‌اى واقع شده و رابطه را كه در دنيا گمان ميكردند از بين برده است و معبودان اعمّ از جنّ و انس و غيرهم نفعى به حال عبادت كنندگان ندارند .\r\nيعنى ياد كن روزى را كه خدا گويد : شريكان مرا كه بزعم شما شريك من بودند با آواز بلند بخوانيد ، آنها شريكان را ندا ميكنند امّا شريكان جواب نميدهند ( و كارى نتوانند ) و ميان شريكان و آنها مكانى پر از هلاكت قرار داده‌ايم و رابطهء موهوم دنيائى قطع شده و هيچ نتوانند آنفاصله را پيموده و بهم ديگر برسند . از اين ماده دو لفظ بيشتر در قرآن مجيد نداريم .\r\n\r\n\r\n\r\nوبل :\r\nاصل وبل چنان كه طبرسى فرموده بمعنى شدّت است ، وابل بمعنى باران شديد و تند مىباشد . در مصباح گويد : « وبل الشىء : اشتدّ » وبيل بمعنى شديد است . راغب ميگويد :\r\nوبل و وابل بارانى است سنگين دانه و بمناسبت سنگينى بكاريكه از ضررش ترسند گويند و بال .\r\n* ( كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ ) * بقره : 265 . مانند باغيكه در بلندى واقع است ، باران\r\n","description":"","footnote":"","page_name":" 177 ","page_number":177},
  {"content":"\r\nتندى به آن رسيده و ميوه اش را دو برابر داده است . وابل سه بار در قرآن مجيد ذكر شده است : بقره آيه 264 و 265 .\r\n\r\n\r\n\r\nو بال :\r\n* ( ذاقُوا وَبالَ أَمْرِهِمْ ) * حشر :\r\n15 . * ( أَوْ عَدْلُ ذلِكَ صِياماً لِيَذُوقَ وَبالَ أَمْرِه ) * مائده : 95 . يا برابر طعام مساكين روزه بگيرد تا سزاى كارش را بچشد . و بال چنان كه در « وبل » گذشت بمعنى شدّت و ثقل است و آن عبارت است از عذاب و نتيجهء زشت معصيت ، كه بر انسان سنگين و سخت است .\r\n* ( فَعَصى فِرْعَوْنُ الرَّسُولَ فَأَخَذْناه أَخْذاً وَبِيلًا ) * مزمّل : 16 . فرعون برسول نافرمانى كرد او را مؤاخذه نموديم مؤاخذهء سخت .\r\n\r\n\r\n\r\nوتد :\r\nميخ . جمع آن اوتاد است .\r\n* ( أَ لَمْ نَجْعَلِ الأَرْضَ مِهاداً . وَالْجِبالَ أَوْتاداً ) * نباء : 6 و 7 . آيا زمين را براى زندگى آماده نكرديم ؟ آيا كوهها را ميخهائى براى زمين قرار نداديم ؟\r\nرجوع شود به « جبل » فصل « كوهها ميخ زميناند » . * ( كَذَّبَتْ قَبْلَهُمْ قَوْمُ نُوحٍ وَعادٌ وَفِرْعَوْنُ ذُو الأَوْتادِ ) * ص : 12 . كلمهء * ( ذُو الأَوْتادِ ) * در سورهء فجر آيهء 10 نيز در وصف فرعون آمده است گويند :\r\nاو چون ميخواست كسى را شكنجه دهد او را به چهار ميخ ميكشيد و سبب تسميهء ذو الاوتاد همين است ولى ظاهرا مراد از آن لشكريان و ساز و برگ آنها و وسائل حكومت است كه همچون ميخها پادشاهى و حكومت او را محكم كرده بودند شاعر گويد :\r\nو لقد غنوا فيها بانعم عيشة فى ظلّ ملك ثابت الاوتاد در آن شهر با گواراترين زندگى بىنياز بودند در سايهء حكومتى كه پايه هايش محكم بود .\r\n\r\n\r\n\r\nوتر :\r\nفرد . مقابل شفع و زوج * ( وَالْفَجْرِ . وَلَيالٍ عَشْرٍ . وَالشَّفْعِ وَالْوَتْرِ ) * فجر : 1 - 3 . قسم به فجر و شبهاى ده گانه و قسم بجفت و طاق . « وتر » در آيه بفتح واو و كسر آن خوانده شده و هر دو بيك معنى است .\r\nدر مجمع فرمود : اصل آن بمعنى قطع است فرد را از آن وتر گويند\r\n","description":"","footnote":"","page_name":" 178 ","page_number":178},
  {"content":"\r\nكه از غير قطع شده و تنها مانده است .\r\nيتركم * ( وَالله مَعَكُمْ وَلَنْ يَتِرَكُمْ أَعْمالَكُمْ ) * محمد : 35 . وتر در آن بمعنى نقص است « وتر ماله و حقّه : نقصه ايّاه » در جوامع الجامع فرموده : آن از « وترت الرّجل » است يعنى از او كسى را كشتم و در واقع آنست كه او را از مال يا كسانش تنها گذاشتم و جدا كردم از رسول خدا صلَّى اللَّه عليه و آله منقول است « من فاته صلوة العصر فكانّما وتر اهله و ماله » هر كه نماز عصر از او فوت شود گوئى از اهل و مالش تنها مانده است معنى آيه چنين مىشود : خدا با شماست و اعمال شما را تنها و بى ثواب نميگذارد . عمل بىثواب عمل تنها مانده است چه تعبير شگفتى ! ! ! .\r\nتترا : * ( ثُمَّ أَرْسَلْنا رُسُلَنا تَتْرا كُلَّ ما جاءَ أُمَّةً رَسُولُها كَذَّبُوه ) * مؤمنون : 44 .\r\nتترى در اصل وترى است با واو ، الف آن براى تأنيث مىباشد زيرا رسل باعتبار جماعت مؤنّث است ( كشّاف و بيضاوى ) و تترى بمعنى پى در پى است يعنى فردى بعد از فردى معنى آيه : سپس پيامبران خود را پشت سر هم فرستاديم هر وقت بامّتى پيامبر - شان آمد تكذيبش كردند . در مصباح گفته : « جاءُوا تَتْرى اىْ مُتَتابعينَ وَتْراً بَعْدَ وَتْرٍ » در نهج البلاغه خطبهء 163 . در بارهء طاووس فرموده : « و قد ينحسر من ريشه و يعرى من لباسه فيسقط تترى و ينبت تباعا » گاهى از پرهايش كنار و از لباسش عريان مىشود پرهايش پى در پى ميافتد و پشت سر آن ميرويد .\r\nدر اقرب الموارد گويد : صحيح آنست : تواتر بين اشياء در صورتى صادق است كه ميان آنها مهلتى و فترتى بوده باشد و اگر متصل باشند آن را مداركه گويند .\r\nعلى هذا لفظ « تترى » مفيد آنست كه ميان پيامبران زمانهائى فاصله بوده است و « تترى » را با تنوين « تترا » و با الف « تترا » هر دو خوانده‌اند .\r\n\r\n\r\n\r\nوتين :\r\n* ( وَلَوْ تَقَوَّلَ عَلَيْنا بَعْضَ الأَقاوِيلِ . لأَخَذْنا مِنْه بِالْيَمِينِ . ثُمَّ لَقَطَعْنا مِنْه الْوَتِينَ ) * حاقه : 44 - 46 . راغب گويد : وتين رگى است كه جگر را آب\r\n","description":"","footnote":"","page_name":" 179 ","page_number":179},
  {"content":"\r\n( خون ) ميدهد اگر آن بريده شود انسان ميميرد موتون بمعنى مقطوع الوتين است .\r\nدر اقرب الموارد گويد : آن رگى است در قلب در صورت قطع شدن انسان خواهد مرد و از ابن سيّده نقل كرده : رگى است چسبيده بقلب از باطن كه خون را به همه رگها مىرساند و آن نهر بدن است ( شريان ) .\r\nيعنى اگر پيامبر از خود چيزى جعل كرده و بما نسبت دهد از دست راستش گرفته و شريانش را قطع ميكنيم . گرفتن از دست راست ظاهرا اشاره باذلال است چنان كه از دست مجرم ميگيرند .\r\nآيه تهديد شديدى است نسبت به حضرت رسول صلَّى اللَّه عليه و آله در صورت جعل چيزى از جانب خودش . اين لفظ فقط يك بار در قرآن مجيد آمده است .\r\n\r\n\r\n\r\nوثق :\r\nوثوق ، ثقه بمعنى اعتماد است . « وثق به وثوقا وثقة » يعنى به او اعتماد كرد . وثاقة بمعنى محكم و ثابت شدن است « وثق وثاقة : قوى و ثبت » فعل اوّلى از باب حسب يحسب و فعل دوّمى از باب كرم يكرم مىباشد .\r\nمواثقه : معاهده محكم . * ( وَاذْكُرُوا نِعْمَةَ الله عَلَيْكُمْ وَمِيثاقَه الَّذِي واثَقَكُمْ بِه ) * مائده : 7 . ياد كنيد پيمان اكيد خدا را كه از شما پيمان گرفته است .\r\nايثاق : بستن . « اوثقه فى الوثاق ايثاقا » يعنى او را بريسمان بست * ( فَيَوْمَئِذٍ لا يُعَذِّبُ عَذابَه أَحَدٌ . وَلا يُوثِقُ وَثاقَه أَحَدٌ ) * فجر : 25 و 26 .\r\nوثاق : مصدر است بمعنى بستن چنان كه طبرسى گفته . ضمير ( عذابه - وثاقه ) چنان كه گفته‌اند راجع به خدا است يعنى : آن روز كسى مانند عذاب خدا عذاب نميكند و كسى مانند بستن خدا نمىبندد .\r\nوثاق : بكسر و فتح اول چيزى است كه با آن مىبندند مانند زنجير و ريسمان . و نيز مصدر است چنان كه از مجمع نقل شد . * ( حَتَّى إِذا أَثْخَنْتُمُوهُمْ فَشُدُّوا الْوَثاقَ . . . ) * محمد : 4 . چون كافران را از كار انداخته و اسير گرفتيد ريسمان را محكم كنيد .\r\nموثق : ( بفتح ميم و كسر ثاء ) و\r\n","description":"","footnote":"","page_name":" 180 ","page_number":180},
  {"content":"\r\nميثاق بمعنى پيمان اكيد است * ( قالَ لَنْ أُرْسِلَه مَعَكُمْ حَتَّى تُؤْتُونِ مَوْثِقاً مِنَ الله . . . ) * يوسف : 66 . گفت : هرگز او را با شما نخواهم فرستاد تا پيمان محكمى از خدا بدهيد كه او را بياوريد .\r\nموثق سه بار در قرآن مجيد آمده است سوره يوسف : 66 - 80 .\r\nميثاق : چنان كه گفته شد بمعنى پيمان محكم است * ( وَإِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا الله . . . ) * بقره : 83 .\r\nراغب ميگويد : ميثاق پيمانى است كه با سوگند و عهد تأكيد شده باشد .\r\nمىشود گفت : ميثاق مصدر نيز به كار ميرود بمعنى محكم كردن چنان كه در جوامع الجامع و كشّاف در ذيل آيه * ( الَّذِينَ يَنْقُضُونَ عَهْدَ الله مِنْ بَعْدِ مِيثاقِه ) * بقره : 27 . گفته است . ضمير « ميثاقه » اگر به « عهد » برگردد معنى اين است كه پيمان خدا را بعد از استوار كردن آن ميشكنند و اگر راجع به « اللَّه » باشد منظور محكم كردن خدا است به نظر نگارنده ضمير راجع به « اللَّه » و مفعول ميثاق كه « عهد » باشد محذوف است يعنى عهد خدا را نقض ميكنند پس از آنكه خدا آن را بوسيله ارسال رسل محكم و استوار كرده است در « عهد » گفته‌ايم كه ظاهرا مراد از عهد فهم و عقل و درك بشر است كه در ذات او گذاشته شده و مراد از ميثاق محكم كردن آنست بوسيله انبياء و رسل عليهم السلام .\r\n\r\n\r\n\r\nوثن :\r\nبت . جمع آن اوثان است در مصباح گويد : خواه از سنگ باشد يا چوب يا غير آن * ( فَاجْتَنِبُوا الرِّجْسَ مِنَ الأَوْثانِ وَاجْتَنِبُوا قَوْلَ الزُّورِ ) * حج :\r\n30 . از پليد بدور باشيد كه بتهااند و از قول باطل اجتناب كنيد ، اوثان در سوره عنكبوت 17 و 25 نيز آمده است .\r\nدر نهج البلاغه خطبه 145 فرموده :\r\n« فبعث محمّدا صلَّى اللَّه عليه و آله و سلَّم بالحقّ ليخرج عباده من عبادة الاوثان الى عبادته » محمد عبده در شرح آن گفته « وثن فلان بالمكان » يعنى : در مكانش ثابت و دائم شده صنم را از آن وثن گفته‌اند كه نصب شده و در يك حال ثابت است . كلبى در كتاب الاصنام\r\n","description":"","footnote":"","page_name":" 181 ","page_number":181},
  {"content":"\r\nص 53 نقل كرده : بت اگر به صورت انسان از چوب يا طلا يا نقره باشد صنم نامند و اگر از سنگ باشد وثن گويند . ناگفته نماند اين سخن با آنچه گفته شد مناسبت دارد .\r\n\r\n\r\n\r\nوجب :\r\n* ( فَإِذا وَجَبَتْ جُنُوبُها فَكُلُوا مِنْها . . . ) * حج : 36 . وجوب بمعنى ثبوت است واجبات را بواسطه ثابت العمل بودن واجبات گفته‌اند . ايضا وجوب بمعنى سقوط است « وجب الحائط : سقط » ضمير « جنوبها » در آيه راجع بشتران قربانى است يعنى : در موقع نحر شتران چون پهلوهاى آنها به زمين افتاد ( كنايه از مردن ) از آنها بخوريد گويند : « ضربه فوجب » او را زد پس مرد . اين لفظ فقط يك بار در قرآن مجيد آمده است .\r\n\r\n\r\n\r\nوجد :\r\nوجد - جدة وجد - وجود - وجدان بمعنى پيدا كردن ، رسيدن ، دست يافتن و غيره است . آن در خدا چنان كه راغب گفته بمعنى علم است مثل * ( وَما وَجَدْنا لأَكْثَرِهِمْ مِنْ عَهْدٍ ) * اعراف : 102 . در بسيارى از آنها وفائى بعهد نيافتيم و دانستيم كه وفائى بعهد خدا ندارند . * ( وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً ) * طه : 115 .\r\nگاهى مراد از آن تمكَّن است مثل * ( فَاقْتُلُوا الْمُشْرِكِينَ حَيْثُ وَجَدْتُمُوهُمْ ) * توبه : 5 . * ( وَلَمْ تَجِدُوا كاتِباً فَرِهانٌ مَقْبُوضَةٌ ) * بقره : 283 .\r\nوجد : * ( أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ وَلا تُضآرُّوهُنَّ ) * طلاق : 6 .\r\nوجد ( بر وزن قفل ) بمعنى تمكَّن است زنان مطلَّقه را در بعضى از آنچه قادر هستيد و سكنى گزيده‌ايد ساكن كنيد و ضررى به آنها نرسانيد .\r\n\r\n\r\n\r\nوجس :\r\nفزع . فزعيكه در قلب افتد و يا از چيزى كه شنيده شده احساس شود چنان كه در قاموس گفته و نيز بمعنى خفا و پنهانى است . ايجاس بمعنى احساس است و نيز گويند « اوجس خوفا » يعنى ترس را پنهان كرد .\r\n* ( فَأَوْجَسَ فِي نَفْسِه خِيفَةً مُوسى . قُلْنا لا تَخَفْ إِنَّكَ أَنْتَ الأَعْلى ) * طه : 67 و 68 . موسى در خودش احساس خوف كرد يا خوفرا در ضميرش پنهان داشت .\r\n","description":"","footnote":"","page_name":" 182 ","page_number":182},
  {"content":"\r\nايضا * ( فَأَوْجَسَ مِنْهُمْ خِيفَةً قالُوا لا تَخَفْ ) * ذاريات : 28 . همين طور در سوره هود : 70 در نهج البلاغه خطبه 4 فرموده :\r\n« لم يوجس موسى عليه السّلام خيفة على نفسه ، أشفق من غلبة الجهّال و دول الضّلال » موسى راجع به خودش نترسيد بلكه از غلبه نادانان و حكومت گمراهان ترسيد كه جاى حق را بگيرند و جهّال از سحر ساحران فريب خورند .\r\n\r\n\r\n\r\nوجف :\r\nوجف و وجوف بمعنى اضطراب آيد « وجف الشّىء :\r\nاضطراب » * ( قُلُوبٌ يَوْمَئِذٍ واجِفَةٌ ) * نازعات : 8 . دلهائى در آن روز مضطرب و لرزانند . ايضا بمعنى سرعت سير و دويدن شتر و اسب است در مصباح آمده : وجف الفرس و البعير وجيفا :\r\nعدا » راغب ميگويد : وجيف سرعت سير شتر است .\r\nايجاف : تاختن شتر و اسب « اوجفت البعير : اسرعته » شتر را بسرعت راه بردم * ( وَما أَفاءَ الله عَلى رَسُولِه مِنْهُمْ فَما أَوْجَفْتُمْ عَلَيْه مِنْ خَيْلٍ وَلا رِكابٍ ) * حشر : 6 . آنچيزها كه خدا از آنها عايد پيغمبرش كرد شما اسبى و شترى بر آن نتاختيد . مشروح آيه در « فىء » گذشت .\r\n\r\n\r\n\r\nوجل :\r\n( بر وزن فرس ) * ( قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ ) * حجر :\r\n53 . گفتند : نترس ما به تو پسر دانائى را مژده ميدهيم كه متولَّد خواهد شد طبرسى فرموده : وجل ، فزع ، خوف ، يك چيزاند .\r\nوجل : ( بفتح واو و كسر جيم ) ترسان و خائف * ( وَقُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ ) * مؤمنون : 60 . و دلهايشان ترسان است كه آنها بسوى پروردگارشان بر ميگردند * ( قالَ إِنَّا مِنْكُمْ وَجِلُونَ ) * حجر : 52 . گفت ما از شما ترسانيم .\r\n* ( إِنَّمَا الْمُؤْمِنُونَ الَّذِينَ إِذا ذُكِرَ الله وَجِلَتْ قُلُوبُهُمْ . . . ) * انفال : 2 .\r\nظاهرا اين خوف مثل خشيت در اثر تعظيم خداست راغب وجل را احساس خوف گفته و آن در اين آيه بهتر تطبيق مىشود . يعنى : اهل ايمان آنها - اند كه چون خدا ياد شود دلهاى آنان\r\n","description":"","footnote":"","page_name":" 183 ","page_number":183},
  {"content":"\r\nاحساس خوف كند .\r\n\r\n\r\n\r\nوجه :\r\nچهره روى . صورت . * ( قَدْ نَرى تَقَلُّبَ وَجْهِكَ فِي السَّماءِ . . . ) * بقره :\r\n144 . گردش روى تو را به آسمان مىبينيم * ( فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ ) * مائده : 6 . در مجمع و قاموس و مصباح گفته : « الوجه :\r\nمستقبل كلّ شىء » وجه روى هر چيز است كه با آن روبرو شوند .\r\nراغب ميگويد : وجه در اصل صورت و چهره است . . . و چون صورت اولين چيزى است كه با تو روبرو مىشود و نيز از همه اعضاء بدن اشرف است لذا بمعنى روى هر چيز ، اشرف هر چيز ، اوّل هر چيز ، به كار رفته است .\r\nعلى هذا وجه در اصل بمعنى صورت و ثانيا بمعنى روبرو شده هر چيز و اشرف هر چيز . . . آمده است . در اينجا لازم است بامورى توجّه شود :\r\nفعل وجه در قرآن مجيد فقط از باب تفعيل و تفعّل آمده است . مثل : * ( إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ . . . ) * انعام : 79 . من گرداندم روى خود را بكسيكه آسمانها و زمين را آفريده است يعنى بسوى او رو كردم .\r\n* ( وَلَمَّا تَوَجَّه تِلْقاءَ مَدْيَنَ قالَ عَسى رَبِّي أَنْ يَهْدِيَنِي سَواءَ السَّبِيلِ ) * قصص :\r\n22 . و چون رو كرد به طرف مدين گفت :\r\nاميد است خدايم مرا به راه راست ( كه از فرعون خلاص شوم ) هدايت كند .\r\nدر بسيارى از آيات قرآن وجه به خدا نسبت داده شده و اين آيات دو قسماند . اوّل مانند آيات * ( كُلُّ مَنْ عَلَيْها فانٍ . وَيَبْقى وَجْه رَبِّكَ ذُو الْجَلالِ وَالإِكْرامِ ) * رحمن : 26 و 27 . مرفوع بودن * ( « ذُو الْجَلالِ » ) * را كه وصف « وجه » است در نظر داشته باشيد .\r\nايضا * ( وَلا تَدْعُ مَعَ الله إِلهاً آخَرَ لا إِله إِلَّا هُوَ كُلُّ شَيْءٍ هالِكٌ إِلَّا وَجْهَه لَه الْحُكْمُ وَإِلَيْه تُرْجَعُونَ ) * قصص : 88 .\r\nظاهرا مراد از وجه در اين دو آيه ذات پروردگار است . طبرسى ذيل * ( بَلى مَنْ أَسْلَمَ وَجْهَه لِلَّه ) * بقره : 112 .\r\nفرموده : عرب وجه الشىء به كار برده و از آن ذات شىء اراده مىكند و اين\r\n","description":"","footnote":"","page_name":" 184 ","page_number":184},
  {"content":"\r\nاز آن باب است كه با لفظ اشرف و محترم بذات شىء و خود شىء اشاره ميكنند چنان كه خداى سبحان فرمايد :\r\n* ( كُلُّ شَيْءٍ هالِكٌ إِلَّا وَجْهَه ) * - * ( وَيَبْقى وَجْه رَبِّكَ ) * يعنى فقط پروردگارت مىماند .\r\nدر مصباح ، صحاح ، قاموس ، اقرب الموارد ، و مفردات تصريح شده كه وجه بمعنى ذات و نفس شىء آيد . و در جوامع الجامع ، مجمع ، كشاف ، تفسير بيضاوى ، و غير آنها در هر دو آيه وجه خدا را ذات خدا گفته‌اند مؤيّد آن لفظ * ( « ذُو الْجَلالِ » ) * در آيه اوّل است كه وصف * ( « وَجْه » ) * آمده نه وصف * ( « رَبِّكَ » ) * و اين مىرساند كه وجه ذو الجلال ذات ذو الجلال است .\r\nيعنى : هر آنچه در زمين است فانى و زائل مىباشد اما ذات پروردگارت باقى و هميشگى است - هر چيز فانى و فائت است جز ذات خدا . اگر * ( « ذُو الْجَلالِ » ) * صفت * ( « وَجْه » ) * نيامده بود بهتر بود كه وجه رب را صفات و تدبير خدا معنى كنيم . و اللَّه العالم .\r\nقسم دوّم از آياتيكه وجه را به خدا نسبت ميدهد بقرار ذيل است : * ( وَالَّذِينَ صَبَرُوا ابْتِغاءَ وَجْه رَبِّهِمْ وَأَقامُوا الصَّلاةَ . . . ) * رعد : 22 - * ( ذلِكَ خَيْرٌ لِلَّذِينَ يُرِيدُونَ وَجْه الله ) * روم : 38 - * ( إِنَّما نُطْعِمُكُمْ لِوَجْه الله ) * انسان : 9 .\r\n* ( وَلا تَطْرُدِ الَّذِينَ يَدْعُونَ رَبَّهُمْ بِالْغَداةِ وَالْعَشِيِّ يُرِيدُونَ وَجْهَه ) * انعام : 52 .\r\nمراد از وجه در اين گونه آيات ظاهرا رحمت و ثواب و رضايت خداوند است چنان كه در بعضى از آيات بجاى وجه مرضاة آمده مثل : * ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * بقره :\r\n207 . * ( يُنْفِقُونَ أَمْوالَهُمُ ابْتِغاءَ مَرْضاتِ - الله ) * بقره : 265 .\r\nظاهرا سرّ اينكه وجه در جاى ثواب و رضايت آمده آنست كه انسان در سؤال و طلب خويش اوّل وجه و چهره طرف را ميخواهد تا روبرو شده و مطلب خويش را اظهار دارد ، نيكو كاران هم در عمل خويش چنيناند ، بعيد نيست كه وجه در اين آيات مصدر\r\n","description":"","footnote":"","page_name":" 185 ","page_number":185},
  {"content":"\r\nو بمعنى توجّه و رو كردن باشد يعنى مؤمنان براى توجّه و رو كردن خدا چنين ميكنند و توجّه خدا عبارت اخراى ثواب و رضايت خدا است .\r\nدر بعضى از آيات نسبت وجه به انسان داده شده ولى مراد از آن چهره و صورت نيست مثل * ( بَلى مَنْ أَسْلَمَ وَجْهَه لِلَّه وَهُوَ مُحْسِنٌ فَلَه أَجْرُه عِنْدَ رَبِّه ) * بقره :\r\n112 . * ( وَمَنْ أَحْسَنُ دِيناً مِمَّنْ أَسْلَمَ وَجْهَه لِلَّه وَهُوَ مُحْسِنٌ ) * نساء : 125 . * ( وَمَنْ يُسْلِمْ وَجْهَه إِلَى الله وَهُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى . . . ) * لقمان :\r\n22 .\r\nبقولى مراد از وجه در اين آيات نفس و ذات است يعنى : بلى آنكه نفس خويش به خدا تسليم و خالص كند و چيزى را شريك او ، نداند و نيكوكار باشد پاداش او نزد پروردگار است .\r\nظاهرا مراد از تسليم وجه به خدا ايمان بخداست چنان كه مراد از احسان عمل صالح است آيات سه - گانه فوق با آيات * ( الَّذِينَ آمَنُوا وَعَمِلُوا الصَّالِحاتِ ) * مطابقاند ، پس تسلم وجه به خدا آنست كه انسان فقط به خدا رو كرده و او را معبود و مالك خويش بداند و بوى تسليم شود . در خاتمه به چند آيه اشاره ميكنيم :\r\n1 - * ( وَلِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه الله . . . ) * بقره : 115 .\r\nبقولى مراد از وجه در آيه جهت است يعنى بهر كجا رو كرديد جهتيكه خدا امر كرده به آن رو كنيد در آنجاست ممكن است مراد از آن ذات باشد و بمناسبت * ( « تُوَلُّوا » ) * وجه آمده است كه نماز خوان ميخواهد با خدا روبرو شود يعنى : مشرق و مغرب مال خداست بهر كجا رو كنيد خدا در آنجاست و با خدا روبرو هستيد .\r\nدر تفسير عياشى از حضرت باقر عليه السّلام نقل شده كه آيه فقط در باره نماز مستحبى است رسول خدا صلَّى اللَّه عليه و آله روى مركب خويش آنگاه كه به خيبر ميرفت نماز خواند ، مركبش بهر طرف رو ميكرد و آنگاه كه از خيبر برميگشت\r\n","description":"","footnote":"","page_name":" 186 ","page_number":186},
  {"content":"\r\nپشت بمكَّه نماز خواند . نظير آن را از زراره از حضرت صادق عليه السّلام نيز نقل كرده است .\r\nالميزان گويد : اين آيه توسعه قبله است از حيث جهت نه مكان . المنار گفته : بقول بعضى اين آيه پيش از دستور به قبله معيّن نازل شده است . . .\r\nبه نظر نگارنده : اگر ثابت شود كه آيه راجع به نماز استحبابى است هيچ و گر نه : ظاهرا مقدّمه تحويل قبله است و خداوند خواسته با اين آيه زمينه تحويل قبله را فراهم آورد كه اگر روزى قبله از بيت المقدس به كعبه برگردانده شد نبايد وحشت كرد و غير ممكن دانست زيرا همه جهات مال خدا است و بهر كجا رو كنيد با خدا روبرو هستيد .\r\nو يا منظور نماز خواندن نيست بلكه اشاره باحاطه خداست نسبت بهر جا و هر مكان .\r\nوجهه 2 - * ( وَلِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ . . . ) * بقره : 148 . * ( « وِجْهَةٌ » ) * بكسر واو آنست كه انسان به آن رو مىكند مثل قبله . يعنى براى هر قوم قبله‌اى است كه به آن رو مىكند ( و بحسب اقتضاء وقت بر آنها تشريع و تعيين شد و حكم تكوينى نيست كه قابل تبديل نباشد ) در كارهاى خوب پيشروى كنيد كه آن مهمّ است .\r\nوجيه : 3 - * ( فَبَرَّأَه الله مِمَّا قالُوا وَكانَ عِنْدَ الله وَجِيهاً ) * احزاب : 69 . وجيه بمعنى ذو جاه و محترم است يعنى : خدا موسى را از اذيتيكه ميكردند و نسبتيكه ميدادند مبرّى نمود و او پيش خدا محترم و عزيز بود .\r\n\r\n\r\n\r\nوحد :\r\nراغب گويد : وحدة بمعنى انفراد است ، واحد در اصل چيزى است كه مطلقا جزئى ندارد ، سپس آن در هر موجود به كار ميرود .\r\n* ( وَإِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ ) * بقره : 61 . آنگاه كه گفتيد :\r\nاى موسى هرگز بيك نوع طعام ( منّ و سلوى ) صبر نخواهيم كرد .\r\n* ( كانَ النَّاسُ أُمَّةً واحِدَةً ) * بقره :\r\n213 . مردم همه يك امّت بودند .\r\nدر آياتيكه « واحد » وصف خدا\r\n","description":"","footnote":"","page_name":" 187 ","page_number":187},
  {"content":"\r\nآمده مثل * ( وَإِلهُكُمْ إِله واحِدٌ لا إِله إِلَّا هُوَ ) * بقره : 163 . * ( لَقَدْ كَفَرَ الَّذِينَ قالُوا إِنَّ الله ثالِثُ ثَلاثَةٍ وَما مِنْ إِله إِلَّا إِله واحِدٌ ) * مائده : 73 . * ( قُلِ الله خالِقُ كُلِّ شَيْءٍ وَهُوَ الْواحِدُ الْقَهَّارُ ) * رعد : 16 . * ( وَقالَ الله لا تَتَّخِذُوا إِلهَيْنِ اثْنَيْنِ إِنَّما هُوَ إِله واحِدٌ ) * نحل : 51 . ظاهرا مراد واحد عددى است در مقابل خدايان بسيار ، مثل * ( أَ جَعَلَ الآلِهَةَ إِلهاً واحِداً إِنَّ هذا لَشَيْءٌ عُجابٌ ) * ص : 5 .\r\nپس مراد از واحد در اين آيات بىهمتا نيست چنان كه * ( « أَحَدٌ » ) * در * ( قُلْ هُوَ الله أَحَدٌ ) * بدان معنى است . در توحيد صدوق باب 3 نقل شده كه ابو جعفر هاشمى از امام جواد عليه السّلام از معنى واحد پرسيد امام فرمود : « المجتمع عليه بجميع الالسن بالوحدانيّة » و در روايت ديگر آيه * ( وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ لَيَقُولُنَّ الله ) * را شاهد آورده ولى روايت سوّم واحد را « احد » معنى كرده است .\r\nراغب گويد : چون واحد وصف خدا آيد معنايش اينست : او كسى است كه تجزّى و تكثّر در آن راه ندارد . ولى ظاهرا اين سخن مورد نظر قرآن مجيد نيست آيه اخير و لفظ « اثنين » و ثلاثة مؤيّد نظر ما است .\r\nوحد : ( بر وزن فلس ) مصدر است بمعنى انفراد و تنهائى . * ( ذلِكُمْ بِأَنَّه إِذا دُعِيَ الله وَحْدَه كَفَرْتُمْ . . . ) * غافر : 12 .\r\nآن در آيه بمعنى « منفردا » است يعنى اين براى آنست كه چون خدا در حال انفراد و تنهائى و بىشريك خوانده ميشد كافر ميشديد .\r\n* ( ذَرْنِي وَمَنْ خَلَقْتُ وَحِيداً . وَجَعَلْتُ لَه مالًا مَمْدُوداً . . . مدثر :\r\n11 و 12 . وحيد بمعنى واحد است گفته‌اند آن حال است از فاعل « خلقت » و وصف خداست يعنى : بگذار مرا با آن بنده كه او را به تنهائى آفريدم و در خلقت او شريكى نداشتم و به او مال فراوان دادم .\r\nمشهور است كه آيه فوق با آيات بعدى كه در حدود بيست آيه است در باره وليد بن مغيره نازل شد و تهديد عجيبى در باره او است .\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n\r\nوحش :\r\n* ( وَإِذَا الْوُحُوشُ حُشِرَتْ ) * تكوير : 5 . وحشى در مقابل اهلى است .\r\nدر مفردات ميگويد : وحش خلاف انس است ، حيواناتيكه با انسان انس ندارند وحش خوانده ميشوند جمع آن وحوش است . اين آيه و آيه * ( وَما مِنْ دَابَّةٍ فِي الأَرْضِ وَلا طائِرٍ يَطِيرُ بِجَناحَيْه إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ) * انعام : 38 . اشاره بحشر حيوانات بلكه همه جنبندگان دارند . و اللَّه العالم .\r\nطالبان تفصيل به الميزان ذيل آيه اخير و بحار الانوار مبحث معاد رجوع كنند . اين لفظ بيشتر از يك بار در قرآن مجيد نيامده است .\r\n\r\n\r\n\r\nوحى :\r\nوحى در اصل بمعنى اشاره سريع است و باعتبار سرعت گفته‌اند :\r\n« امر وحى » يعنى كار سريع ( راغب ) فيومى در مصباح گفته وحى بمعنى اشاره و رسالت و كتابت است و هر آنچه به ديگرى القا كنى تا بفهمد وحى است . . .\r\nراغب كتابت و رمز و غيره را از اسباب اشاره شمرده و معناى اصلى را اشاره ميداند . ناگفته نماند « وحى يحى » و « اوحى يوحى » هر دو بيك معنى است چنان كه در مصباح گفته است .\r\nطبرسى فرموده : ايحاء القاء معنى است بطور مخفى و نيز بمعنى الهام و اشاره است .\r\nناگفته نماند : جامع تمام معانى تفهيم خفى است و اگر وحى و ايحاء را تفهيم خفى و كلام خفى معنى كنيم جامع تمام معانى خواهد بود .\r\nآنچه از معانى اين لفظ نقل شد بسيارى از آنها در قرآن كريم يافته است مثل * ( وَأَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً ) * نحل : 68 .\r\nمراد از وحى تفهيم ذاتى است كه خداوند در ذات زنبور عسل گذاشته و طريق عسل سازى را بوى آموخته است و لفظ « أوحى » دلالت دارد كه كار عسل گيرى اين حشره تصادفى نيست بلكه با تفهيم و تعليم خدائى است .\r\n","description":"","footnote":"","page_name":" 189 ","page_number":189},
  {"content":"\r\n* ( فَقَضاهُنَّ سَبْعَ سَماواتٍ فِي يَوْمَيْنِ وَأَوْحى فِي كُلِّ سَماءٍ أَمْرَها . . . ) * فصلت :\r\n12 . گفته‌اند مراد از وحى خلقت و ايجاد است يعنى : در هر آسمان امر و تدبير آن را ايجاد كرد و گفته‌اند :\r\nكار هر آسمان را باهل آسمان كه ملائكه باشند وحى كرد در اين صورت وحى بمعنى متعارف آن است .\r\nناگفته نماند : در « سماء » گفته شد كه مراد از سبع سماوات آسمانهاى هفتگانه محيط بر زميناند و در هر يك از آنها آثارى است غير از آثار آنديگرى و همه در زندگى و تدبير حيات ارضى دخيلاند به نظر نگارنده مراد از « اوحى » القاء و قرار دادن آن آثار و خصوصيات در هر يك از طبقات جوّ است .\r\n* ( يَوْمَئِذٍ تُحَدِّثُ أَخْبارَها . بِأَنَّ رَبَّكَ أَوْحى لَها ) * زلزله : 4 و 5 . آن روز زمين اخبار خويش را حكايت كند كه خدايت بوى وحى كرده است در بحث قيامت در اين كتاب نوشته‌ايم كه زمين در اثر تكامل سخن خواهد گفت در اين صورت وحى بمعنى تفهيم و اشاره خواهد بود و يا آن مثل * ( وَأَوْحى فِي كُلِّ سَماءٍ أَمْرَها ) * است .\r\nدر آيات گذشته چنان كه ديديم وحى در جماد و حشره به كار رفته است ولى در آيات زير مواردى در بشر و احتمالا در جنّ خواهد شد :\r\n* ( فَخَرَجَ عَلى قَوْمِه مِنَ الْمِحْرابِ فَأَوْحى إِلَيْهِمْ أَنْ سَبِّحُوا بُكْرَةً وَعَشِيًّا ) * مريم : 11 . ناگفته نماند : در آيات ما قبل بزكريّا عليه السّلام وحى شد كه :\r\nعلامت حمل زنت به فرزند آنست كه سه روز زبان تو از سخن گفتن باز خواهد ماند آنوقت فرموده : * ( فَخَرَجَ عَلى قَوْمِه . . . ) * اين مىفهماند كه خارج شدن بر قوم پس از اعتقال زبانش بوده است على هذا مراد از * ( « فَأَوْحى » ) * اشاره است يعنى : از معبد بر قومش خارج شد و به آنها اشاره كرد كه صبح و شام خدا را تسبيح كنيد .\r\n* ( وَأَوْحَيْنا إِلى أُمِّ مُوسى أَنْ أَرْضِعِيه فَإِذا خِفْتِ عَلَيْه فَأَلْقِيه فِي الْيَمِّ ) *\r\n","description":"","footnote":"","page_name":" 190 ","page_number":190},
  {"content":"\r\n* ( وَلا تَخافِي وَلا تَحْزَنِي إِنَّا رَادُّوه إِلَيْكِ وَجاعِلُوه مِنَ الْمُرْسَلِينَ ) * قصص : 7 .\r\nوحى در اينجا همان الهام و تفهيم خفى است كه خدا بقلب مادر موسى عليه السّلام انداخت و آن مصداقا نظير آن بود كه بدل انبياء عليهم السّلام انداخته ميشد و همانطور كه به او الهام شده بود تحقق واقعى پيدا كرد .\r\n* ( وَإِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ ) * انعام : 121 . آيه در خوردن ذبيحه‌اى است كه نام خدا بر آن برده نشده ممكن است مراد از شياطين انسانهاى بد كار و يا شياطين جنّ باشد يعنى از آنچه نام خدا بر آن برده نشده نخوريد شياطين بدوستان خود القاء وسوسه ميكنند تا در باره خوردن ميته با شما مجادله كنند .\r\nايضا * ( وَكَذلِكَ جَعَلْنا لِكُلِّ نَبِيٍّ عَدُوًّا شَياطِينَ الإِنْسِ وَالْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ . . . ) * انعام : 112 . مراد از وحى در هر دو آيه كلام خفى و وسوسه است .\r\n\r\nوحى انبياء\r\nوحى انبياء عليهم السّلام همان تفهيم خفى و كلام خفى است كه از جانب خداوند القاء مىشود و خداوند از آن با « سخن گفتن خدا » تعبير مىكند و آن سه قسم است : وحى ، ايجاد صدا ، آمدن فرشته . آيه 51 . از سوره شورى چنين است :\r\n* ( وَما كانَ لِبَشَرٍ أَنْ يُكَلِّمَه الله إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِه ما يَشاءُ إِنَّه عَلِيٌّ حَكِيمٌ . ) *\r\n* ( وَكَذلِكَ أَوْحَيْنا إِلَيْكَ رُوحاً مِنْ أَمْرِنا . . . ) * يعنى براى هيچ بشرى نيست كه خدا با او سخن گويد مگر بطور وحى و القاء بدل او ، يا از پس پرده ( مثل موسى عليه السّلام كه خدا صدا آفريد و موسى آن را از درخت شنيد ) و يا فرشته‌اى ميفرستد و او باذن خدا آنچه را كه خدا ميخواهد بپيامبر وحى و تفهيم مىكند كه خدا و الا مقام و حكمت كردار است . اى پيامبر همانطور با هر سه راه دينى به تو وحى كرديم .\r\nمىشود خواب انبياء عليهم السّلام را از قسم اوّل دانست چنان كه در خواب ديدن ابراهيم عليه السّلام در باره ذبح\r\n","description":"","footnote":"","page_name":" 191 ","page_number":191},
  {"content":"\r\nفرزندش و خواب ديدن حضرت رسول صلَّى اللَّه عليه و آله در باره دخول به مسجد - الحرام و غيره كه اينها نيز از اقسام وحى و تفهيم خفىاند .\r\n\r\n\r\n\r\nود :\r\nودّ ( بفتح و ضمّ و كسر اوّل ) و داد ، مودّة همه بمعنى دوست داشتن است . * ( إِنَّ الَّذِينَ آمَنُوا وَعَمِلُوا - الصَّالِحاتِ سَيَجْعَلُ لَهُمُ الرَّحْمنُ وُدًّا ) * مريم : 96 . تقدير آن « ودّا فى قلوب النّاس » و يا نظير آنست . اين يك امر طبيعى است هر كه مؤمن و نيكوكار باشد مردم او را دوست خواهند داشت و اگر از روى غرضى اظهار عداوت كنند باز در ته قلب او را تصديق كرده و ارادت خواهند ورزيد .\r\nدر روايات شيعه و اهل سنت نقل شده كه آيه در باره على بن ابى طالب عليه السّلام نازل گرديده است نگارنده گويد :\r\nمورد نزول آن بزرگوار است ولى عموم آيه بقوّت خود باقى است .\r\nشبلنجى در نور الابصار ص 112 .\r\nاز نقاش نقل كرده كه آيه در باره على بن ابى طالب نازل شده است . سبط ابن - جوزى در تذكره ص 10 در ذكر فضائل آنحضرت از ابن عباس نقل كرده :\r\n« هذا الودّ جعله اللَّه لعلىّ ( عليه السّلام ) فى قلوب المؤمنين » علامه امينى در جلد 2 الغدير ص 55 و 56 مقدارى از مصادر آن را از كتب اهل سنت نقل كرده است .\r\nدر مجمع فرموده : در آن اقوالى است از جمله آن مخصوص على عليه السّلام است كه ابن عباس گفته : مؤمنى نيست مگر آنكه در قلبش محبّت آنحضرت است . و از تفسير ابو حمزه از امام باقر عليه السّلام نقل كرده كه فرمود : « قال رسول اللَّه لعلىّ عليهما السّلام : قل اللَّهمّ اجعل لى عندك عهدا و اجعل لى فى قلوب المؤمنين ودّا » على عليه السّلام چنان گفت و آيه نازل شد . نظير آن را ابو حمزه از جابر بن عبد اللَّه انصارى نيز نقل كرده است .\r\n* ( وَجَعَلَ بَيْنَكُمْ مَوَدَّةً وَرَحْمَةً ) * روم : 21 . خدا ميان شما دوستى و مهربانى گذاشت .\r\nمُوادَدَة : دوست داشتن يا دوست داشتن همديگر . * ( لا تَجِدُ قَوْماً يُؤْمِنُونَ ) *\r\n","description":"","footnote":"","page_name":" 192 ","page_number":192},
  {"content":"\r\n* ( بِالله وَالْيَوْمِ الآخِرِ يُوادُّونَ مَنْ حَادَّ الله وَرَسُولَه ) * مجادله : 22 . نخواهى يافت قومى را كه به خدا و روز آخرت ايمان آورده‌اند ، دوست دارند آنكه را كه با خدا و رسول دشمنى ورزيده است .\r\nودود : از اسماء حسنى است بمعنى دوست دارنده . * ( إِنَّ رَبِّي رَحِيمٌ وَدُودٌ ) * هود : 90 . ايضا * ( وَهُوَ الْغَفُورُ الْوَدُودُ ) * بروج : 14 . آن دو بار بيشتر در قرآن مجيد نيامده است .\r\nود : * ( وَقالُوا لا تَذَرُنَّ آلِهَتَكُمْ وَلا تَذَرُنَّ وَدًّا وَلا سُواعاً وَلا يَغُوثَ وَيَعُوقَ وَنَسْراً ) * نوح : 23 . ودّ بفتح اوّل چنان كه از آيه معلوم مىشود نام بتى است ظهور آيه در آنست كه اسماء پنجگانه نام اصنام قوم نوح عليه السّلام بوده و ربطى باصنام جاهليّت ندارند .\r\nراغب گويد : ودّ نام بتى است و علَّت اين تسميه آنست كه او را دوست ميداشتند و يا معتقد بودند كه ميان او و خدا دوستى هست . نگارنده گويد : اين در صورتى است كه « ودّ » عربى بوده باشد .\r\nابن كلبى در كتاب الاصنام بتى در جاهليّت بنام ودّ نقل مىكند كه در دومة الجندل بوده و پس از انتشار اسلام بدستور رسول خدا صلَّى اللَّه عليه و آله منهدم شده ( الاصنام ص 55 و 56 ) نگارنده گويد :\r\nاين صنم آن نيست كه در قرآن ذكر شده است و از اينكه بعضى از عربها نام فرزند خويش را عبد ودّ ميگذاشتند معلوم مىشود صنمى بنام ودّ داشته‌اند .\r\nو اللَّه العالم .\r\n\r\n\r\n\r\nودع :\r\nترك كردن . « ودع الشَّىء :\r\nتركه » در اقرب الموارد گويد : علماء نحو گفته‌اند : عرب ماضى و مصدر و اسم فاعل « يدع » را كشته‌اند ولى ماضى آن در بعضى از اشعار عرب آمده است ممكن است مراد نحوىها قلَّت استعمال باشد .\r\n* ( وَلا تُطِعِ الْكافِرِينَ وَالْمُنافِقِينَ وَدَعْ أَذاهُمْ وَتَوَكَّلْ عَلَى الله ) * احزاب :\r\n48 . بكفّار و منافقان اطاعت نكن و از اذيتيكه ميكنند چشم پوش و ناديده بگير و بر خدا توكَّل كن .\r\n* ( ما وَدَّعَكَ رَبُّكَ وَما قَلى\r\n","description":"","footnote":"","page_name":" 193 ","page_number":193},
  {"content":"\r\nضحى : 3 . توديع بمعنى پشت سر گذاشتن است يعنى خدا تو را پشت سر نگذاشته ( ترك نكرده ) و دشمن نداشته است .\r\n* ( وَهُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَمُسْتَوْدَعٌ ) * انعام : 98 .\r\n* ( وَيَعْلَمُ مُسْتَقَرَّها وَمُسْتَوْدَعَها . . . ) * هود : 6 . راجع به اين دو آيه رجوع شود به « قرر - مستقرّ » .\r\n\r\n\r\n\r\nودق :\r\n( بر وزن فلس ) باران . * ( فَتَرَى الْوَدْقَ يَخْرُجُ مِنْ خِلالِه ) * نور : 43 . و روم : 48 . مىبينى كه باران از خلال ابر خارج مىشود . در نهج البلاغه خطبه 113 آمده : « و انزل علينا سماء مخضلة مدرارا هاطلة يدافع الودق منها الودق » .\r\nيعنى : خدايا بارانى پر آب ، پر بركت ، دانه درشت بما نازل فرما كه قطرات آن در باريدن مزاحم و مدافع يكديگر باشند . اين لفظ فقط دو بار در قرآن مجيد آمده است .\r\n\r\n\r\n\r\nوادى :\r\nسيلگاه . دره . راغب گويد :\r\nوادى در اصل محل جريان آب است و دره را از آن وادى گفته‌اند . طبرسى فرموده : وادى كرانه كوه است ، مجراى بزرگ آب را نيز وادى گويند . و آن در اصل بزرگى امر است و خونبها را از آن ديه گويند كه عطائى است در مقابل امر عظيم يعنى قتل .\r\nبه نظر بعضى آن در اصل بمعنى جريان است در مصباح گويد : « ودى الشّىء » يعنى جارى شد و وادى بمعنى دره از آنست . * ( وَلا يَقْطَعُونَ وادِياً إِلَّا كُتِبَ لَهُمْ ) * توبه : 121 . دره‌اى را نمىپيمايند مگر آنكه بر آنها نوشته شود .\r\n* ( رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ . . . ) * ابراهيم : 37 . خدايا من ذريّه‌ام را در دره بىكشت اسكان دادم . در صحاح گويند : اغلب اوقات بكسره دال اكتفا كرده و ياء را حذف ميكنند مثل * ( فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً ) * طه : 12 . در آيه : * ( أَ لَمْ تَرَ أَنَّهُمْ فِي كُلِّ وادٍ يَهِيمُونَ ) * شعراء :\r\n225 . مراد از آن طريقه و نوع است از انواع مدح و ذمّ و خيال و غيره .\r\n","description":"","footnote":"","page_name":" 194 ","page_number":194},
  {"content":"\r\nجمع وادى در قرآن مجيد اوديه است * ( أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها ) * رعد : 17 . از آسمان باران نازل كرد دره ها به اندازه و وسعت خود جارى شدند .\r\n\r\n\r\n\r\nدية :\r\nخونبها . * ( وَمَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَدِيَةٌ مُسَلَّمَةٌ إِلى أَهْلِه . . . ) * نساء : 92 . ديه در اصل ودى است واو آن به هاء بدل شده علت تسميهء خونبها به ديه در « وادى » از طبرسى نقل شد و شايد : علت تسميه آن باشد كه آن در مقابل ريختن و جارى شدن خون پرداخته مىشود .\r\nدية مثل عدة در اصل مصدر است و خونبها با آن نام گذارى شده است يعنى : هر كه مؤمنى را از روى خطاء بكشد ، بايد بندهء مؤمنى را آزاد كند و خونبهائى باهل مقتول بپردازد .\r\nلفظ ديه فقط دو بار در قرآن مجيد سورهء نساء آيهء 92 . آمده است مقدار ديه در كتب فقه ديده شود .\r\n\r\n\r\n\r\nوذر :\r\nترك كردن . راغب انداختن از روى بىاعتنائى گفته است ولى آن در همه جا صادق نيست . ناگفته نماند : اعراب ماضى و مصدر و اسم فاعل آن را از بين برده‌اند و در ماضى و مصدر و فاعل آن ترك ، ترك و تارك به كار مىبرند .\r\n* ( وَقالَ نُوحٌ رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * نوح : 26 . نوح گفت خدايا احدى از كفار را در روى زمين زنده نگذار * ( وَذَرُوا ظاهِرَ الإِثْمِ وَباطِنَه ) * انعام : 120 . گناه آشكار و باطن را ترك كنيد . * ( فَما حَصَدْتُمْ فَذَرُوه فِي سُنْبُلِه ) * يوسف : 47 . آنچه درو كرديد در سنبلش بگذاريد .\r\n\r\n\r\n\r\nورث :\r\nوراثت و ارث منتقل شدن مالى است به تو از ديگرى بدون خريدن و نظير آن . بدين جهت مال ميّت را ميراث ، ارث و تراث گفته‌اند ( راغب ) طبرسى فرموده : « الميراث ما صار للباقى من جهة البادى » ميراث آنست كه پس از گذشتن كسى به ديگرى ماند تعبير طبرسى رحمه اللَّه از راغب جامعتر و رساتر است . [ در اينجا راجع به ارث از چند جهت لازم است بررسى شود : 
  ]\r\n","description":"","footnote":"","page_name":" 195 ","page_number":195},
  {"content":"\r\nاوّل از جهت ارث معمولى كه از اقارب به انسان ميرسد . ارث اسلامى روى قرابت پايه گذارى شده و آنكه از لحاظ نسب بمرده نزديكتر است ارث را او مىبرد و تا او هست ديگران چيزى نمىبرند و اگر دقّت شود خواستهء طبيعت انسان نيز چنين است و از اين جهت مراتب ارث را بسه مرتبه تقسيم كرده‌اند :\r\n1 - پدران ، مادران ، فرزندان 2 - برادران ، خواهران ، اجداد 3 - عموها ، عمّه ها ، دائىها ، خاله ها .\r\nبلى زن و شوهر از يكديگر در هر مرتبه ارث مىبرند * ( يُوصِيكُمُ الله فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَإِنْ كانَتْ واحِدَةً فَلَهَا النِّصْفُ وَلأَبَوَيْه لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَه وَلَدٌ فَإِنْ لَمْ يَكُنْ لَه وَلَدٌ وَوَرِثَه أَبَواه فَلأُمِّه الثُّلُثُ فَإِنْ كانَ لَه إِخْوَةٌ فَلأُمِّه السُّدُسُ . . . ) * نساء : 11 . بموجب اين آيهء شريفه : 1 - اگر ميّت پسران و دختران داشته باشد هر پسر مقابل دو دختر ارث ميبرد .\r\n2 - و اگر ميّت فقط يكدختر داشته باشد نصف مال به او ميرسد و اگر دو دختر يا بيشتر باشند دو سوّم مال را مىبرند .\r\n3 - پدر و مادر ميّت در صورت بودن اولاد هر يك ، يك ششم مىبرند و در صورت نبودن اولاد ، مادر يك سوم و پدر بقيّه را ميبرد و اگر ميّت دو برادر يا بيشتر داشته باشد مادر يك ششم و بقيّه مال پدر است .\r\n* ( . . . وَإِنْ كانَ رَجُلٌ يُورَثُ كَلالَةً أَوِ امْرَأَةٌ وَلَه أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ . . . ) * نساء : 12 .\r\n4 - اگر ميّت يك خواهر يا يك برادر مادرى داشته باشد هر كدام يك ششم مىبرند و اگر بيش از يكنفر باشند يك سوّم مال را مىبرند .\r\n* ( إِنِ امْرُؤٌ هَلَكَ لَيْسَ لَه وَلَدٌ وَلَه أُخْتٌ فَلَها نِصْفُ ما تَرَكَ وَهُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَإِنْ كانُوا إِخْوَةً رِجالًا ) *\r\n","description":"","footnote":"","page_name":" 196 ","page_number":196},
  {"content":"\r\n* ( وَنِساءً فَلِلذَّكَرِ مِثْلُ حَظِّ الأُنْثَيَيْنِ . . . ) * نساء : 176 .\r\n5 - اگر ميّت فقط يك خواهر پدرى يا پدرى و مادرى داشته باشد نصف مال را ميبرد و در صورت عكس همهء مال خواهر را برادر ميبرد .\r\n6 - و اگر ميّت دو خواهر داشته باشد دو سوم مال را مىبرند و اگر خواهران و برادران باشند هر برادر مقابل دو خواهر ارث ميبرد .\r\nناگفته نماند آيهء اخير دربارهء برادران و خواهران پدر و مادرى و يا پدرى است چنان كه آيهء دوّم دربارهء برادران و خواهران مادرى است .\r\n* ( وَلَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ ) * . . . * ( وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ ) * نساء : 12 .\r\n7 - آيه در بيان ارث زن و شوهر است و آن اينكه اگر زن بميرد و فرزند نداشته باشد نصف مال او به شوهر ميرسد و اگر فرزند داشته باشد يك چهارم مال را شوهر ميبرد و اگر شوهر بميرد و فرزند نداشته باشد زنش يك چهارم ميبرد و اگر فرزند داشته باشد فقط يك هشتم ميبرد .\r\nسهاميكه خداوند در قرآن عظيم بيان داشته همينهاست كه گفته شد بقيّهء مراتب به حكم * ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله ) * انفال : 75 . احزاب : 6 . ارث مىبرند و تفصيل آن در فقه است .\r\n\r\n\r\n\r\nعصبه\r\nناگفته نماند در ارث گاهى سهام تمام مال را احاطه نميكند و مقدارى زياد مىماند مثلا اگر ميّت يك پدر و يك دختر داشته باشد مال او را شش قسمت ميكنند سه قسمت مال دختر و يك قسمت مال پدر است و بقيّه را كه دو قسمت است ارباعا به دختر و پدر ميدهند .\r\nنصيب اوّلى پدر و دختر را فرض و نصيب دوّمى را ردّ نامند و چون پدر و دختر از هر كس بميّت نزديكتراند\r\n","description":"","footnote":"","page_name":" 197 ","page_number":197},
  {"content":"\r\nلذا بقيّه را نيز بآندو ردّ ميكنند .\r\nولى اهل سنّت بقيه را كه زايد بر سهام است باقوام پدرى از قبيل برادر و عمو و غيره ميدهند و به آن « ارث عصبه » گويند اما شيعه بپيروى از اهل بيت عليهم السلام و بمضمون آيهء * ( أُولُوا الأَرْحامِ ) * اين نظر را مردود ميداند در استبصار باب ميراث ذوى الارحام از حسين بزّاز نقل مىكند كه به كسى گفتم : از امام صادق عليه السّلام سؤال كند كه : آيا تركهء ميّت مال كسى است كه به او نزديكتر است يا مال عصبه است ؟ فرمود : المال للاقرب و العصبة فى فيه التّراب » مال از آن اقرب است ، خاك به دهان عصبه باد .\r\nدوم آيات ارث دربارهء پيامبران عليهم السلام مانند ساير انسانها است .\r\nمثل * ( وَوَرِثَ سُلَيْمانُ داوُدَ وَقالَ يا أَيُّهَا النَّاسُ عُلِّمْنا مَنْطِقَ الطَّيْرِ ) * نمل :\r\n16 . * ( فَهَبْ لِي مِنْ لَدُنْكَ وَلِيًّا . يَرِثُنِي وَيَرِثُ مِنْ آلِ يَعْقُوبَ ) * مريم : 5 و 6 . آيهء دوّم دربارهء زكريّا عليه السّلام است كه از خدا براى خويش فرزندى خواست . و در آيهء ديگر دعاى وى چنين نقل شده :\r\n* ( وَزَكَرِيَّا إِذْ نادى رَبَّه رَبِّ لا تَذَرْنِي فَرْداً وَأَنْتَ خَيْرُ الْوارِثِينَ ) * انبياء : 89 .\r\nدر اين دعا زكريّا عليه السّلام ميگويد :\r\nخدايا تنهايم نگذار و فرزندى به من عنايت فرما گر چه تو بهترين وارثان هستى .\r\nبهر حال مراد از « ورث - يرثنى » نميشود نبوّت باشد زيرا نبوّت مقام و منصبى است خدائى و نميشود پدر بميرد و نبوّت او را پسرش صاحب شود * ( الله أَعْلَمُ حَيْثُ يَجْعَلُ رِسالَتَه ) * انعام :\r\n124 . پس مراد از آن در هر دو آيه وراثت مال است اينكه گفته‌اند وراثت نبوّت است صحيح نيست زيرا كه گفته شد نبوت موروثى نيست گفته‌اند : روا نيست منظور مال باشد كه مال دنيا پسندان ارزش ندارد كه در آيه مطرح شود . ميگويم چرا ؟ چه اشكالى دارد كه خدا آن را دربارهء پيامبران مطرح كند آنها هم بشر بودند و اولاد داشتند .\r\n","description":"","footnote":"","page_name":" 198 ","page_number":198},
  {"content":"\r\nو آنگهى زكريّا فرموده : * ( وَإِنِّي خِفْتُ الْمَوالِيَ مِنْ وَرائِي ) * . . . * ( فَهَبْ لِي مِنْ لَدُنْكَ وَلِيًّا يَرِثُنِي . . . ) * ظاهر آيه آنست كه از اقوام ديگرش ميترسد لذا فرزند ميخواهد كه وارث مال او باشد كه در صورت نبودن بموالى منتقل خواهد شد .\r\nنگارنده احتمال قوى مىدهم : كه مطرح شدن ارث در اين دو آيه براى آن است كه مردم در ارث گذاشتن انبياء شكَّى نداشته باشند و آنچه از ابو بكر نقل شده كه در علت مصادرهء اموال فاطمهء زهرا سلام اللَّه عليها گفت :\r\nاز رسول خدا شنيدم فرمود : « نحن معاشر الانبياء لا نورّث ما تركناه صدقة » از درجهء اعتبار ساقط و مخالف دو آيهء فوق و عمومات قرآن مجيد است و اگر چنين چيزى ميبود على بن ابى طالب عليه السّلام و اهل بيت عليهم السلام از آن بى خبر نبودند .\r\nسوّم آياتى است راجع بگذشتن و يا هلاك مردمان سابق و جانشين و وارث بودن آيندگان مثل * ( وَأَوْرَثَكُمْ أَرْضَهُمْ وَدِيارَهُمْ . . . ) * احزاب : 27 .\r\nزمين و ديار آنها را براى شما ارث گذاشت و شما مالك آنها شديد * ( كَذلِكَ وَأَوْرَثْناها بَنِي إِسْرائِيلَ ) * شعراء :\r\n59 . * ( أَنَّ الأَرْضَ يَرِثُها عِبادِيَ الصَّالِحُونَ ) * انبياء : 105 .\r\nچهارم آياتى است راجع به ارث بردن بهشت مثل * ( تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا ) * مريم : 63 .\r\n* ( الَّذِينَ يَرِثُونَ الْفِرْدَوْسَ هُمْ فِيها خالِدُونَ ) * مؤمنون : 11 . * ( وَاجْعَلْنِي مِنْ وَرَثَةِ جَنَّةِ النَّعِيمِ ) * شعرا : 85 . * ( وَقالُوا الْحَمْدُ لِلَّه الَّذِي صَدَقَنا وَعْدَه وَأَوْرَثَنَا الأَرْضَ . . . ) * زمر : 74 .\r\nدر مجمع فرموده : از رسول خدا صلَّى اللَّه عليه و آله روايت شده : براى هر كس منزلى در بهشت و منزلى در آتش است كافر منزل مؤمن را در آتش وارث مىشود و مؤمن منزل كافر را در بهشت آيهء * ( وَنُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ ) * اعراف :\r\n43 . همان است .\r\n","description":"","footnote":"","page_name":" 199 ","page_number":199},
  {"content":"\r\nالميزان در توجيه آيه فرموده :\r\nموروث بودن جنّت آنست كه هر كس از مؤمن و كافر ميتواند آن را با عمل بدست آورد ، ولى آن در اثر شرك و عصيان از چنگ كافر بيرون شده و بمؤمن مانده است و مؤمن در اثر عملش وارث آن شده است .\r\nدر المنار چند روايت مانند روايت گذشته نقل كرده و گويد : ارث بودن بهشت بيكى از دو وجه است اوّل اينكه گويند : ارث ملكى است بلا منازع ( و از اين جهت به بهشت ارث اطلاق شده ) دوّم مضمون حديث كه مؤمنان نسبت به بهشت وارث كافرانند .\r\nنگارنده گويد : اين وجوه در صورتى صحيحاند كه بگوئيم مؤمن مقدارى از بهشت را از كفّار ارث برده . زيرا مقدارى نيز اثر اعمال خودش مىباشد حال آنكه آيات همهء بهشت را ارث گفته‌اند .\r\nو آنگهى * ( بِما كُنْتُمْ تَعْمَلُونَ ) * و * ( مَنْ كانَ تَقِيًّا ) * در آيات گذشته روشن مىكند كه بايد حل مطلب را در عمل صالح و تقوى جستجو كرد .\r\nكسى كه از دنيا ميرود اموال او به ورثه اش منتقل مىشود ورثه كسانىاند كه با ميّت ارتباط نسبى دارند لذا اشكال ندارد كه بگوئيم : بهشت باقى ماندهء اعمال دنيوى است و وارث آن مؤمنى است كه در دنيا با عمل رابطه داشته است پس اعمال دنيا موروث و بهشت ارث و مؤمن وارث است . و اعتبار لفظ ارث در بهشت در اثر ارتباط مؤمن با عمل دنيوى است . و اللَّه العالم . دقت شود در تعبير طبرسى كه فرموده : « الميراث ما صار للباقى من جهة البادى » .\r\n\r\n\r\n\r\nوَرد :\r\nطبرسى فرموده : ورود در اصل مشرف شدن بدخول است نه دخول : « اصل الورود الاشراف على الدّخول و ليس بالدّخول » راغب ميگويد : ورود در اصل قصد آب است سپس در غير آن به كار رود .\r\nدر اقرب و مصباح گفته : « ورد البعير و غيره الماء ورودا » يعنى به آب\r\n","description":"","footnote":"","page_name":" 200 ","page_number":200},
  {"content":"\r\nرسيد بى آنكه داخل شود و گاهى دخول نيز در آن هست : در صحاح آمده : « ورد ورودا : حضر » .\r\nبنا بر اين ورود بمعنى اشراف و نيز بمعنى دخول است * ( وَلَمَّا وَرَدَ ماءَ مَدْيَنَ وَجَدَ عَلَيْه أُمَّةً مِنَ النَّاسِ يَسْقُونَ ) * قصص : 23 . چون به آب مدين رسيد ديد گروهى بچهارپايان آب ميدهند در اين آيه بمعنى نزديك شدن و رسيدن است .\r\nو در آيات * ( إِنَّكُمْ وَما تَعْبُدُونَ مِنْ دُونِ الله حَصَبُ جَهَنَّمَ أَنْتُمْ لَها وارِدُونَ . لَوْ كانَ هؤُلاءِ آلِهَةً ما وَرَدُوها . . . ) * انبياء : 98 - 99 . * ( يَقْدُمُ قَوْمَه يَوْمَ الْقِيامَةِ فَأَوْرَدَهُمُ النَّارَ ) * هود :\r\n98 . منظور دخول است .\r\nوارد : كسى است كه از رفقا براى آب آوردن جلو افتاده است * ( وَجاءَتْ سَيَّارَةٌ فَأَرْسَلُوا وارِدَهُمْ فَأَدْلى دَلْوَه قالَ يا بُشْرى هذا غُلامٌ . . . ) * يوسف : 19 .\r\nظاهرا اين تسميه از آنجهت است كه او پيش از ديگران به آب ميرسد يعنى كاروانى بيامد آبدار خويش را فرستادند دلو را بالا كشيد گفت : اى مژده اين پسرى است .\r\nدر اينجا لازم است چند آيه را بررسى كنيم :\r\n1 - * ( وَإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا . ثُمَّ نُنَجِّي الَّذِينَ اتَّقَوْا وَنَذَرُ الظَّالِمِينَ فِيها جِثِيًّا ) * مريم : 71 - 72 ضمير « واردها » راجع بجهنّم است يعنى : همهء شما اعمّ از نيكوكار و بدكار وارد جهنّم خواهيد شد ، سپس پرهيزكارانرا نجات ميدهيم و ستمكاران را به زانو در آمده در آن ميگذاريم .\r\nآيا مراد از ورود نزديك شدنست يا دخول ؟ كلمهء * ( ثُمَّ نُنَجِّي الَّذِينَ اتَّقَوْا ) * دو چيز مىفهماند يكى اينكه همهء مردم بدون استثناء وارد جهنّم خواهند شد و گرنه براى اين كلمه محلَّى نمىماند . دوّم اينكه مراد از ورود دخول است و گرنه در صورت عدم دخول نجات دادن معنى ندارد و آنگهى * ( وَنَذَرُ الظَّالِمِينَ فِيها ) * ترك\r\n","description":"","footnote":"","page_name":" 201 ","page_number":201},
  {"content":"\r\nكردن در آتش است نه در كنار آتش .\r\nمگر آنكه بگوئيم : بعد از رسيدن بكنار آتش باز نجات يافتن لازم است و ظالمان پس از آنكه در كنار آتش ماندند بعدا به آن داخل ميشوند .\r\nناگفته نماند : اگر مراد از ورود دخول باشد ، مؤمنان در آن ابدا رنجى نخواهند ديد النهايه در آن دخول براى خدا غرضى هست .\r\nدر تفسير برهان از امام صادق عليه السّلام نقل شده « فى قوله * ( وَإِنْ مِنْكُمْ إِلَّا وارِدُها ) * » آيا نشنيدى كه شخص ميگويد « وردنا ماء بنى فلان » آن ورود است نه دخول . در مجمع البيان چند روايت نقل شده راجع باينكه همهء مردم به آتش داخل خواهند شد ولى همه نبوى است و از اهل بيت عليهم - السلام نيستند .\r\nنگارنده گويد : العلم عند اللَّه .\r\nگر چه احتمال دخول از نزديك شدن قوى است و چند آيه قبل كه آمده : * ( فَوَ رَبِّكَ لَنَحْشُرَنَّهُمْ وَالشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا ) * مريم : 68 . ظاهرا مراد بد كاران جنّ و انس است نه همهء مردم لذا نميشود اين آيه را قرينه دانست كه مراد از ورود در آيهء ما نحن فيه اشراف است .\r\nورد 2 - * ( يَقْدُمُ قَوْمَه يَوْمَ الْقِيامَةِ فَأَوْرَدَهُمُ النَّارَ وَبِئْسَ الْوِرْدُ الْمَوْرُودُ ) * هود :\r\n98 . ورد ( بكسر اوّل ) به چندين معنى آمده : اشراف بر آب . آبيكه بر آن وارد شوند . جماعتيكه وارد آب ميشوند . عطش و غيره .\r\nمراد از ورد در آيه بقرينهء مورود ظاهرا آب است چنان كه در الميزان و المنار اختيار كرده است يعنى آتش بد آبى است كه بر آن وارد ميشوند ظاهرا آن تجسيم معكوس است يعنى حق اينست كه پيشوا و قائد قوم خويش را به طرف آب گوارا بكشد تا از عطش رهائى يابند ولى فرعون پيش قوم خويش افتاده آنها را به آتش وارد مىكند و آن بد آبى است كه وارد ميشوند زيرا بعوض تسكين عطش وجودشان را مىسوزاند . و آن بقول\r\n","description":"","footnote":"","page_name":" 202 ","page_number":202},
  {"content":"\r\nالمنار اشاره بخسران و نااميدى است .\r\n3 - * ( وَنَسُوقُ الْمُجْرِمِينَ إِلى جَهَنَّمَ وِرْداً ) * مريم : 86 ورد را عطاش معنى كرده‌اند ، على هذا مصدر بمعنى فاعل و براى جمع است يعنى :\r\nگناهكاران را عطشان بجهنّم سوق ميكنيم . شايد ورد را از آن عطش معنى كرده‌اند كه علت ورود به آب عطش است و شايد ورد در آيه بمعنى « واردين » باشد .\r\n\r\n\r\n\r\nوَرد :\r\nگل . در صحاح گفته :\r\nالورد : الَّذى يشمّ » وردة براى مفرد است يعنى يك گل * ( فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ ) * رحمن : 37 . آنگاه كه آسمان شكافته شده و گلگون مىشود مانند چرم سرخ رجوع شود به « دهن » علت تسميهء گل بورد آنست كه اوّلين وارد از ميوه است .\r\n\r\n\r\n\r\nوريد :\r\n* ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ق : 16 . راغب گويد : وريد رگى است متصل بقلب و كبد و جريان خون . . . در آنست . ظاهرا مراد شريان باشد رجوع شود به « حبل » .\r\nآن را رگى در گردن و مجراى نفس ( ناى ) نيز گفته‌اند مراد از آيه اطلاع و احاطهء خداست نسبت به انسان .\r\n\r\n\r\n\r\nوَرَق :\r\nبرگ . * ( وَطَفِقا يَخْصِفانِ عَلَيْهِما مِنْ وَرَقِ الْجَنَّةِ ) * طه : 121 .\r\nشروع كردند از برگ درختان باغ بر عورت خويش مىچسباندند .\r\nواحد آن ورقه است * ( وَما تَسْقُطُ مِنْ وَرَقَةٍ إِلَّا يَعْلَمُها ) * انعام : 59 .\r\n\r\n\r\n\r\nوَرِق :\r\n( بفتح اوّل و كسر دوّم ) * ( فَابْعَثُوا أَحَدَكُمْ بِوَرِقِكُمْ هذِه إِلَى الْمَدِينَةِ ) * كهف : 19 . ورق كه با كسر و سكون راء خوانده شده بمعنى درهم است در مصباح جمع آن را از فارابى اوراق نقل كرده ولى طبرسى و راغب ورق را دراهم گفته‌اند يعنى : يك نفر را با اين دراهم به شهر بفرستيد . . . آيه دربارهء اصحاب كهف است . در نهج - البلاغه حكمت 381 فرموده : « . . .\r\nفاخزن لسانك كما تخزن ذهبك و ورقك فربّ كلمة سلبت نعمة » زبانت را\r\n","description":"","footnote":"","page_name":" 203 ","page_number":203},
  {"content":"\r\nمحفوظ دار چنان كه طلا و نقره ات را .\r\nاى بسا يك كلمه نعمتى را از دست ميگيرد در مصباح آن را اعمّ از مسكوك و غيره گفته است كلمهء امام عليه السّلام نيز مفيد آنست .\r\n\r\n\r\n\r\nورى :\r\nمواراة بمعنى پوشيدن و مستور كردنست . * ( يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي ) * مائده : 31 . اى واى بر من آيا عاجز شدم از اينكه مانند اين زاغ باشم و جنازهء برادرم را مستور كنم .\r\nتوارى : مستور شدن * ( حَتَّى تَوارَتْ بِالْحِجابِ ) * ص : 32 . تا آفتاب بپرده نهان شد .\r\n\r\nايراء :\r\nآتش افروختن . « ورى الزّند : خرجت ناره » آتش سنگ خارج شد « اورى الزّند : اخرج ناره » - * ( أَ فَرَأَيْتُمُ النَّارَ الَّتِي تُورُونَ . أَ أَنْتُمْ أَنْشَأْتُمْ شَجَرَتَها . . . ) * واقعة : 71 و 72 . خبر دهيد از آتشيكه ميافروزيد آيا چوب آن را شما بوجود آورده‌ايد ؟\r\n* ( وَالْعادِياتِ ضَبْحاً . فَالْمُورِياتِ قَدْحاً ) * عاديات : 1 و 2 . قسم بدوندگان نفس زن . پس قسم به آتش افروزان با زدن سمّ رجوع شود به « عدو » .\r\n\r\n\r\n\r\nوراء :\r\nوراء بمعنى پس و پيش است ( امام و خلف ) و در هر دو به كار ميرود چنان كه راغب و ديگران تصريح كرده‌اند در اقرب الموارد گويد :\r\nآن از اضداد است طبرسى معناى اصلى آن را « پس » ميداند و در جلو و پيش بطور اتساع به كار رفته است .\r\nفيومى در مصباح ميگويد : وراء كلمه ايست مؤنّث بمعنى زمان بعد و زمان قبل و اكثر در اوقات به كار رود زيرا وقت پس از انسان ميايد و در وراء انسان واقع شود و اگر انسان آن را درك كند در پيش انسان واقع گردد ، استعمال آن در اماكن جايز است و در قرآن آمده * ( وَكانَ وَراءَهُمْ مَلِكٌ ) * ( كهف : 79 ) يعنى پيش از آنها پادشاهى بود ( باختصار ) .\r\n* ( فَبَشَّرْناها بِإِسْحاقَ وَمِنْ وَراءِ إِسْحاقَ يَعْقُوبَ ) * هود : 71 . آنزن را باسحق و از پى اسحق ، يعقوب را نويد داديم .\r\n","description":"","footnote":"","page_name":" 204 ","page_number":204},
  {"content":"\r\n* ( إِنَّ هؤُلاءِ يُحِبُّونَ الْعاجِلَةَ وَيَذَرُونَ وَراءَهُمْ يَوْماً ثَقِيلًا ) * انسان : 27 .\r\nاگر * ( وَراءَهُمْ ) * وصف * ( « يَوْماً » ) * باشد آن بمعنى پيش است يعنى روز سختى را كه در جلو دارند وا ميگذارند و ناديده ميگيرند . و اگر ظرف * ( « يَذَرُونَ » ) * باشد بمعنى عقب و پس مىباشد .\r\nدر آيهء * ( وَكانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً ) * كهف : 79 . طبرسى و راغب تصريح كرده‌اند كه بمعنى پيش است يعنى : پيش از آنكه كار كشتى رانى را شروع كنند پادشاهى بود كه كشتيها را غصب ميكرد .\r\nدر آيهء * ( لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ ) * حشر : 14 . در اجسام و اماكن به كار رفته است .\r\n* ( فَنَبَذُوه وَراءَ ظُهُورِهِمْ ) * آل - عمران : 187 . مراد از اين تعبير به پشت سر انداختن و عدم اعتناء است .\r\n\r\n\r\n\r\nوَزَر :\r\n( بر وزن فرس ) پناهگاهى از كوه . چنان كه در مفردات و مجمع ذيل آيهء * ( يَحْمِلُونَ أَوْزارَهُمْ ) * گفته است . * ( كَلَّا لا وَزَرَ . إِلى رَبِّكَ يَوْمَئِذٍ الْمُسْتَقَرُّ ) * قيامت : 11 و 12 . نه پناهگاهى نيست و قرارگاه يا قرار يافتن بسوى خداى تو است .\r\n\r\n\r\n\r\nوِزر :\r\n( بر وزن جسر ) بمعنى ثقل و سنگينى است طبرسى گفته اشتقاق آن از وزر ( بر وزن فرس ) است . راغب گفته : وزر بمعنى سنگينى است به علت تشبيه بكوه . پس مطلب طبرسى و راغب هر دو يكى است . قرآن مجيد هر يك بجاى ديگرى آمده است مثل * ( لِيَحْمِلُوا أَوْزارَهُمْ كامِلَةً يَوْمَ الْقِيامَةِ ) * نحل : 25 . * ( وَلَيَحْمِلُنَّ أَثْقالَهُمْ وَأَثْقالًا مَعَ أَثْقالِهِمْ ) * عنكبوت : 13 .\r\nناگفته نماند وزر مصدر و اسم هر دو آمده است ( سنگينى . سنگين يعنى بار ) و اغلب در گناه به كار رفته كه بار سنگينى است به گردن گناهكار .\r\nولى در غير گناه نيز آمده چنان كه خواهيم گفت .\r\n* ( مَنْ أَعْرَضَ عَنْه فَإِنَّه يَحْمِلُ يَوْمَ الْقِيامَةِ وِزْراً ) * طه : 100 . هر كه از آن اعراض كند روز قيامت بار\r\n","description":"","footnote":"","page_name":" 205 ","page_number":205},
  {"content":"\r\nگناه را حمل خواهد نمود .\r\n* ( وَهُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ ) * انعام :\r\n31 . آنها گناهان خويش را بدوش ميكشند آگاه باش بد است آنچه حمل ميكنند * ( « يَزِرُونَ » ) * حمل بار سنگين است .\r\n* ( وَلا تَزِرُ وازِرَةٌ وِزْرَ أُخْرى ) * انعام : 164 . « وازرة - اخرى » صفت نفساند يعنى : هيچ نفس حامل گناه ، گناه نفس ديگرى را حمل نميكند و هر كس گناه خويش را بدوش ميكشد .\r\nوزرك * ( أَ لَمْ نَشْرَحْ لَكَ صَدْرَكَ . وَوَضَعْنا عَنْكَ وِزْرَكَ . الَّذِي أَنْقَضَ ظَهْرَكَ ) * شرح :\r\n1 - 3 . مراد از وزر ظاهرا سنگينى رسالت و تنگى سينه از آن است در مقابل عدم قبول مردم ، كه آنحضرت سنگينى آن را كاملا احساس ميكرد و ظاهرا * ( « أَنْقَضَ ظَهْرَكَ » ) * اشاره باحساس كامل آنست و وضع وزر همان شرح صدر و انفاذ دين و توفيق پيشرفت آنست يعنى آيا سينه ات را وسيع نكرديم ، بار سنگينت را از تو برداشتيم باريكه به پشتت سنگينى ميكرد .\r\nدر اين آيه وزر بمعنى ثقل آمده نه گناه ايضا در آيهء * ( وَلكِنَّا حُمِّلْنا أَوْزاراً مِنْ زِينَةِ الْقَوْمِ ) * طه : 87 . مراد زيور آلات است كه اوزار و اثقال ناميده شده ، بقولى بنى اسرائيل آنها را از فرعونيان عاريه گرفته بودند و پس ندادند و خود را مجرم دانسته و اوزار گفته‌اند و نيز در آيهء * ( حَتَّى تَضَعَ الْحَرْبُ أَوْزارَها ) * محمد : 4 . كه بمعنى اسباب جنگ است گويند سلاح جنگ را از آن اوزار گويند كه بر حامل آن ثقيل است .\r\nوزير * ( وَلَقَدْ آتَيْنا مُوسَى الْكِتابَ وَجَعَلْنا مَعَه أَخاه هارُونَ وَزِيراً ) * فرقان :\r\n35 . وزير بمعنى كمك و يار است كه مقدارى از وظائف بالا دست خويش را حمل مىكند . و آن دو بار در قرآن مجيد آمده و هر دو دربارهء هارون عليه السّلام است : طه : 29 - فرقان : 35 .\r\n\r\n\r\n\r\nوزع :\r\nمنع و حبس . « وزعه عن - الامر : منعه و حبسه » * ( وَحُشِرَ لِسُلَيْمانَ جُنُودُه مِنَ الْجِنِّ وَالإِنْسِ وَالطَّيْرِ فَهُمْ ) *\r\n","description":"","footnote":"","page_name":" 206 ","page_number":206},
  {"content":"\r\n* ( يُوزَعُونَ ) * نمل : 17 . براى سليمان لشكريانش از جنّ و انس و پرنده جمع شدند و آنها از تفرّق باز داشته ميشدند يعنى تحت انضباط بودند . * ( وَيَوْمَ يُحْشَرُ أَعْداءُ الله إِلَى النَّارِ فَهُمْ يُوزَعُونَ ) * فصلت : 19 . آن روز دشمنان خدا بسوى آتش جمع شوند و آنها باز داشته شوند از اينكه هر جا خواستند بروند .\r\nايزاع : را الهام معنى كرده‌اند * ( رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَعَلى والِدَيَّ ) * نمل : 19 .\r\nخداوندا به من الهام كن يا مرا حريص كن كه شكر كنم بر نعمتيكه بر من و والدينم نعمت داده‌اى . گفته‌اند « اوزع بالشّىء » يعنى حريص شد .\r\nطبرسى از زجّاج ؟ ؟ ؟ نقل كرده :\r\n* ( « أَوْزِعْنِي » ) * تأويلش در لغت آنست كه :\r\nمرا از همه چيز جز از شكرت باز دار - مرا باز دار از آنچه از تو دور مىكند .\r\nراغب گويد : حقيقتش آنست كه مرا بشكر حريص كن بطوريكه نفس خويش را از كفران باز دارم .\r\n\r\n\r\n\r\nوزن :\r\nسنجش و اندازه گيرى .\r\n* ( وَزِنُوا بِالْقِسْطاسِ الْمُسْتَقِيمِ ) * شعراء :\r\n182 . با ترازوى درست بسنجيد .\r\n* ( وَأَقِيمُوا الْوَزْنَ بِالْقِسْطِ وَلا تُخْسِرُوا الْمِيزانَ ) * رحمن : 9 . پيوسته به عدالت بسنجيد و از ميزان نكاهيد .\r\nوزن بمعنى اعتبار و منزلت نيز آمده است در مصباح گويد : « ما اقمت له و زنا » كنايه است از اهمال و دور انداختن . عرب گويد : « ليس لفلان وزن » يعنى قدر و منزلتى ندارد طبرسى نيز چنين فرموده است * ( فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً ) * كهف : 105 . اعمالشان پوچ شد روز قيامت براى آنها وزنى به پا نميداريم و اعتنائى نميكنيم .\r\nنگارنده را دربارهء اين آيه سخنى هست كه در توزين اعمال خواهد آمد .\r\nموزون : اندازه شده و سنجيده * ( وَأَلْقَيْنا فِيها رَواسِيَ وَأَنْبَتْنا فِيها مِنْ كُلِّ شَيْءٍ مَوْزُونٍ ) * حجر : 19 . در زمين كوههاى محكم قرار داديم و از گياه و ميوهء اندازه شده در آن رويانديم .\r\n","description":"","footnote":"","page_name":" 207 ","page_number":207},
  {"content":"\r\nاشاره است باينكه روئيدنيها از هر جهت از روى حساب و اندازه است * ( وَإِنْ مِنْ شَيْءٍ إِلَّا عِنْدَنا خَزائِنُه وَما نُنَزِّلُه إِلَّا بِقَدَرٍ مَعْلُومٍ ) * حجر : 21 .\r\nميزان : آلت وزن . و آن هر چيزى است كه با آن توزين شود ، اعمّ از آنكه قول باشد يا فعل و يا ترازوى متداول .\r\nگر چه در لغت ميزان را ترازو ، و عدل و مقدار معنى كرده‌اند ولى آنچه گفته شد مستفاد از قرآن و استعمالات است . در نهج البلاغه نامهء 31 خطاب به امام حسن عليه السّلام فرموده :\r\n« اجعل نفسك ميزانا فيما بينك و بين غيرك فأحبب لغيرك ما تحبّ لنفسك و اكره له ما تكره لها » در اينجا مىبينيم كه نفس انسان ميزان است مىتوانيم با آن كارها و محبوبات و مبغوضات خويش را توزين كنيم و در نامهء 43 .\r\nبه مصقلة بن هبيرة مينويسد « . . . لتجدنّ بك علىّ هوانا و لتخفّنّ عندى ميزانا » اگر اينكه ميگويند درست باشد حتما خودت را پيش من خوار خواهى يافت و ميزانت پيش من سبك خواهد شد . در اينجا مراد از ميزان مقام و منزلت است . در مجمع ذيل * ( وَالْوَزْنُ يَوْمَئِذٍ الْحَقُّ ) * اعراف : 8 .\r\nفرموده : در روايت آمده : « انّ الصّلوة ميزان فمن وفى استوفى » .\r\nدر دعاى چهل و دوّم صحيفهء سجّاديه دربارهء قرآن مجيد فرموده :\r\nو جعلته . . . ميزان قسط لا يحيف » يعنى : قرآن را ترازوى عدالتى كرده‌اى كه زبانه اش از حق نگردد .\r\nپس قرآن ترازوئى است براى سنجش حق و باطل .\r\nقرآن مجيد اين لفظ را در ترازوى متداول و غيره به كار برده است مثل :\r\n* ( وَأَوْفُوا الْكَيْلَ وَالْمِيزانَ بِالْقِسْطِ ) * انعام : 152 . يعنى پيمانه و ترازو را بانصاف تمام كنيد و ناقص ننمائيد .\r\nاين آيه در ترازوى معمولى و آلت سنجش اموال است .\r\n* ( وَالسَّماءَ رَفَعَها وَوَضَعَ الْمِيزانَ . ) *\r\n* ( أَلَّا تَطْغَوْا فِي الْمِيزانِ ) * رحمن : 7 و 8 .\r\n","description":"","footnote":"","page_name":" 208 ","page_number":208},
  {"content":"\r\nمراد از ميزان شايد شريعت و دين باشد و اهميّت آن باندازهء بالا كردن آسمان و بلكه زيادتر است و لفظ « وضع » ظاهر در لزوم دين و شريعت است يعنى خداوند آسمانرا بالا برد و ميزان حق و باطل را وضع كرد تا در ميزان طغيان نكنيد . و از راه عدل و انصاف بيرون نرويد .\r\nبقولى مراد از ميزان عدالت است در تفسير صافى ذيل آيه از رسول خدا صلَّى اللَّه عليه و آله نقل شده : « بالعدل قامت السّموات و الارض » ولى بقرينهء :\r\n* ( أَلَّا تَطْغَوْا فِي الْمِيزانِ ) * ظاهرا شريعت و دين مراد است .\r\n* ( لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْمِيزانَ لِيَقُومَ النَّاسُ بِالْقِسْطِ ) * حديد : 25 . مراد از ميزان ظاهرا دين و شريعت است در اين صورت « الميزان » بيان كتاب و يا عام بعد از خاصّ است ايضا در آيهء * ( الله الَّذِي أَنْزَلَ الْكِتابَ بِالْحَقِّ وَالْمِيزانَ ) * شورى : 17 .\r\n\r\nوزن اعمال\r\nصريح آيات قرآن مجيد آنست كه : اعمال انسان اعمّ از نيك و بد داراى وزناند . مثل : * ( فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه ) * زلزله : 7 و 8 .\r\nمثقال مصدر ميمى است بمعنى ثقل و سنگينى يعنى : هر كه بسنگينى ذرّه‌اى عمل خير يا شرّ انجام دهد آن را خواهد ديد ، ايضا * ( وَنَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَإِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَكَفى بِنا حاسِبِينَ ) * انبياء : 47 . يعنى : اگر عمل به وزن دانهء خردل هم باشد ما آن را روز قيامت حاضر خواهيم كرد .\r\nلقمان به پسرش فرمود : * ( يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الأَرْضِ يَأْتِ بِهَا الله إِنَّ الله لَطِيفٌ خَبِيرٌ ) * لقمان : 16 .\r\nهر سه آيه صريحاند در اينكه عمل وزن دارد و سنگينى دارد اعمّ از عمل\r\n","description":"","footnote":"","page_name":" 209 ","page_number":209},
  {"content":"\r\nخوب يا بد ، حتى اگر به قدر دانهء خردل باشد باز مثل سنگ و غيره داراى وزن است . در « عمل » بطور مشروح گفته‌ايم كه عمل جوهر است نه عرض براى مزيد توضيح به آنجا رجوع شود .\r\nاينك بايد چند مطلب را بررسى كرد .\r\n\r\nتوزين اعمال\r\nقرآن مجيد صريح است در اينكه اعمال انسان روز قيامت توزين خواهد شد ولى آيا عموم اعمال اعمّ از نيك و بد ؟ يا فقط اعمال نيك ؟ و آيا فقط اعمال مؤمنان يا اعمال كفّار هم ؟\r\nجواب اينها خواهد آمد .\r\n* ( وَالْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُه فَأُولئِكَ هُمُ الْمُفْلِحُونَ . وَمَنْ خَفَّتْ مَوازِينُه فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ ) * اعراف : 8 و 9 .\r\n* ( فَمَنْ ثَقُلَتْ مَوازِينُه . . . ) * در جاهاى ديگر نيز آمده است مثل * ( فَمَنْ ثَقُلَتْ مَوازِينُه فَأُولئِكَ هُمُ الْمُفْلِحُونَ وَمَنْ خَفَّتْ مَوازِينُه فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ ) * مؤمنون : 102 . همچنين * ( فَأَمَّا مَنْ ثَقُلَتْ مَوازِينُه . ) *\r\n* ( فَهُوَ فِي عِيشَةٍ راضِيَةٍ . وَأَمَّا مَنْ خَفَّتْ مَوازِينُه . فَأُمُّه هاوِيَةٌ ) * قارعة :\r\n6 - 9 .\r\nاينك آيهء اوّل را بررسى ميكنيم :\r\n1 - « الوزن » در آيه بمعنى توزين است ظاهر آنست كه « الوزن » مبتداء و « الحق » وصف آن مىباشد و تقدير چنين است : « الوزن الحقّ يومئذ كائن » يعنى : توزين حقيقى در روز قيامت خواهد بود ، زمخشرى « يومئذ » را خبر گرفته و « الحق » را وصف ، يعنى توزين حقيقى در روز قيامت است .\r\nبهر حال آيه دلالت دارد كه روز قيامت توزين حقيقى براى اعمال وجود خواهد داشت . طبرسى نيز در جوامع الجامع مثل زمخشرى گفته است .\r\nبعضى از بزرگان « الوزن » را در آيه اسم گرفته و « الحق » را خبر آن دانسته است يعنى : ثقل و سنگينى اعمال همان حق و مطابق واقع بودن آنهاست . بعبارت ديگر معيار و وزنهء عمل آنست كه حقّ و مطابق دستور\r\n","description":"","footnote":"","page_name":" 210 ","page_number":210},
  {"content":"\r\nشرع باشد و هر قدر احكام و شرائط عمل مراعات نشده باشد از وزن آن كاسته مىشود و بتعبير سوّم چنان كه وزنهء يكمن گندم يك قطعه سنگ يكمنى است همانطور وزنهء اعمال حق بودن آنهاست .\r\nنگارنده گويد ، اين سخن فى نفسه صحيح است ولى در اين صورت اعمال ثقل واقعى نخواهند داشت بلكه توزين بمعنى تطبيق خواهد بود .\r\nيعنى دو ركعت نماز را كه مثلا على بن ابى طالب عليه السّلام خوانده معيار قرار داده و نماز ديگران را با آن تطبيق خواهند كرد امّا اين آن نيست كه قرآن مجيد مطرح كرده است .\r\n2 - موازين جمع ميزان و بقولى جمع موزون است . اين دو چندان فرق ندارد خواه بگوئيم : وزن شده ها ( اعمال ) سنگيناند يا ترازوها بواسطهء اعمال . بهر حال سنگين بودن ميزانها در هر سه آيهء فوق بواسطهء كثرت اعمال نيك و خفيف بودن آنها در اثر نبودن اعمال نيك است و ثقل در آنها راجع باعمال بد نيست زيرا نتيجهء ثقل در هر سه آيه رفتن به بهشت است .\r\nو از اينكه : نتيجه سبك بودن در هر سه آيه رفتن به آتش است ، بدست ميايد كه سبك بودن ميزانها عبارت اخراى نبودن اعمال نيك است . يعنى :\r\nترازوها با عمل نيك هر چند كه كم باشد سنگين و بىعمل سبك ميشوند .\r\nاز آنطرف : چون انسان اگر حسنه نداشته باشد لابدّ سيّئه خواهد داشت ، پس سبك بودن ميزان لازم گرفته كه اين شخص سيّئات دارد و مستحق آتش است .\r\n3 - جمع آمدن موازين ميفهماند كه هر عمل نيك ثقل بخصوصى دارد و براى هر صنف از عمل ميزانى هست .\r\n\r\nتوزين گناهان\r\nگناهان بىشك داراى وزناند ولى راجع بتوزين و وزن كردن گناهان دليلى در قرآن مجيد يافته نيست . بلى در اينكه ميان گناهان و عذاب تناسبى و حسابى خواهد بود حتمى\r\n","description":"","footnote":"","page_name":" 211 ","page_number":211},
  {"content":"\r\nاست چنان كه فرموده : * ( لا يَذُوقُونَ فِيها بَرْداً وَلا شَراباً . إِلَّا حَمِيماً وَغَسَّاقاً . جَزاءً وِفاقاً ) * نباء : 24 - 26 . امّا اينكه براى گناهان ميزانى به جهت وزن كردن نصب خواهد شد در قرآن دليلى نداريم :\r\n\r\nاعمال كفار\r\nاعمال نيكى كه كفّار در دنيا انجام داده‌اند در روز قيامت توزين نخواهد شد . زيرا نيّت و خواست آنها اجر اخروى نبوده و فقط طالب پاداش دنيا بوده‌اند و به آن نيز اغلب رسيده‌اند و اين معامله كاملا از روى عدالت است . براى نمونه بآيهء زير توجّه فرمائيد : * ( أُولئِكَ الَّذِينَ كَفَرُوا بِآياتِ رَبِّهِمْ وَلِقائِه فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً ) * كهف : 105 .\r\nيعنى : در اثر كفر اعمال خوبى كه در دنيا كرده‌اند حبط و پوچ شده و روز قيامت توزينى براى آنها برپا نميداريم « وزن » در آيه بمعنى توزين است و بعد از « حبطت » آمده است يعنى چون اعمالشان حبط شده لذا وزن كردن براى آنها نيست اينكه وزن را بمعنى اعتنا و منزلت گفته‌اند يعنى براى آنها قدرى قائل نميشويم ، مطلب ناصحيح است .\r\nبنا بر آنچه تا اينجا گفته شد : اعمال بد مؤمنان و كافران توزينى در آخرت نخواهد داشت . گر چه عذاب به حساب گناهان خواهد بود و آيات * ( إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ ) * نساء : 145 . * ( وَلَيَحْمِلُنَّ أَثْقالَهُمْ وَأَثْقالًا مَعَ أَثْقالِهِمْ ) * عنكبوت : 13 . كه دربارهء پيشوايان ضلالت است ، دلالت بر شدّت و ضعف عذاب دارد در روضهء كافى ص 75 از امام سجاد عليه السّلام نقل شده : « اعلموا عباد اللَّه انّ أهل الشّرك لا ينصب لهم الموازين و لا ينشر لهم الدّواوين و انّما يحشرون الى جهنّم زمرا و انّما نصب الموازين و نشر الدّواوين لاهل الاسلام » يعنى : بندگان خدا بدانيد براى اهل شرك ميزانها برپا و دفترها گسترده نميشود ، بلكه دسته دسته بسوى جهنّم جمع شوند ، نصب\r\n","description":"","footnote":"","page_name":" 212 ","page_number":212},
  {"content":"\r\nميزان و نشر ديوان فقط براى اهل اسلام است .\r\n\r\nوزنه هاى اعمال\r\nاعمال در روز قيامت با چه چيز و كدام وزنه توزين خواهند شد ؟\r\nدر بحار از معانى الاخبار نقل شده كه :\r\nهشام بن سالم از امام صادق عليه السّلام پرسيد از * ( « وَنَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً » ) * فرمود :\r\n« هم الانبياء و الاوصياء » يعنى :\r\nموازين ، انبياء و اوصياءاند ، در زيارت على بن ابى طالب عليه السّلام آمده :\r\n« السّلام على . . . ميزان الاعمال » .\r\nرفيق دانشمندم آقاى محمد امين رضوى در كتاب « ساختمان آيندهء انسان » در ص 21 تحت عنوان « توزين عمل با توزين عامل خواهد بود » رواياتى در اين زمينه نقل كرده و از بعضى آيات آن را استنتاج كرده است و در ص 20 ذيل فصل « وزنه هاى عمل » روايت فوق را نقل كرده . بنا بر تحقيق ايشان : عمل با عامل توزين خواهد شد ، على هذا انبياء و اوصياء كه با اعمال بيكرانشان جمع شدند يك وزنهء قابل ملاحظه خواهند بود كه ديگران با آنها وزن شوند براى مزيد توضيح بكتاب فوق رجوع كنيد .\r\n\r\nتحابط اعمال\r\nتحابط اعمال آنست كه حسنات و سيّئات انسان در آخرت با هم سنجيده شوند و يكديگر را حبط و تباه كنند و اگر اعمال نيك زياد شود اعمال بد از بين رفته و شخص اهل بهشت گردد و در صورت عكس ، اعمال نيك از بين رفته و شخص اهل جهنّم گردد و اگر اعمال نيك و بد مساوى بودند نه اهل رحمت باشد و نه اهل عذاب .\r\nمقابل اين مطلب آنست كه بگوئيم :\r\nشخص در مقابل حسناتش متنعّم و در مقابل سيئاتش عذاب خواهد ديد مگر آنكه سيّئاتش در اثر شفاعت يا رحمت خدا بخشوده شود ولى سيّئات با حسنات سنجيده نخواهند شد چنان كه خداوند فرموده : * ( فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه ) * .\r\n","description":"","footnote":"","page_name":" 213 ","page_number":213},
  {"content":"\r\nخواجه نصير طوسى رحمه اللَّه در « تجريد » فرموده : احباط باطل است كه مستلزم ظلم است و نيز خدا فرموده :\r\n* ( فَمَنْ يَعْمَلْ مِثْقالَ ذَرَّةٍ خَيْراً يَرَه ) * علَّامه رحمه اللَّه در شرح آن فرموده :\r\nجماعتى از معتزله باحباط و تكفير قائل شده‌اند ، معنى احباط و تكفير آنست كه ثواب متقدّم انسان با گناهيكه بعدا كرده از بين ميرود و يا گناهان قبلىاش با ثواب بعدى ساقط ميگردد ، ولى ارباب تحقيق اين قول را ردّ كرده‌اند ، دليل بطلان اين سخن آنست : كسى كه گناهش بيش از ثواب است اگر ثوابش از بين برود مانند كسى خواهد بود كه عمل خوبى نكرده است و اگر حسناتش بيشتر باشد مانند كسى خواهد بود كه گناهى از او سر نزده است و نيز خداوند فرموده : * ( فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه ) * اين كلام دليل آنست كه هيچ يك از خير و شرّ حبط و باطل نخواهد شد .\r\nمرحوم مفيد در اوائل المقالات تحت عنوان « القول فى تحابط الاعمال » فرموده : ميان معاصى و طاعات و ميان ثواب و عقاب تحابطى نيست اين عقيدهء جماعتى از اماميّه و مرجئه است ولى بنو نوبخت قائل بتحابطاند و در اين عقيده موافق معتزله‌اند .\r\nمجلسى رحمه اللَّه در بحار ج 5 ص 332 فرموده : مشهور ميان متكلَّمين اماميّه آنست كه احباط و تكفير باطل است .\r\nدر كتاب « ساختمان آيندهء انسان » ص 16 راجع به اين مطلب بحث شده از تفسير تبيان نقل كرده كه : آن قول اماميّه است به تفسير تبيان مراجعه شد كه شيخ مرحوم آن را قول اماميّه ميداند .\r\nنگارنده : فصل تحابط را در اين كتاب بعد از مطالعهء كتاب « ساختمان آيندهء انسان » ، باز كردم و از آن استفاده نمودم ، حيف كه اين گونه مسائل هر قدر تحقيق شود باز بطور كلَّى از ابهام خارج نميشويم ،\r\n","description":"","footnote":"","page_name":" 214 ","page_number":214},
  {"content":"\r\nدر خاتمه بايد دانست در صورت قول باحباط و تكفير انسان پيوسته يكى از حسنات يا سيّئات را خواهد داشت زيرا هر يك از آنها ديگرى را حبط كرده و در جاى آن نشسته است و اين با آيهء * ( خَلَطُوا عَمَلًا صالِحاً وَآخَرَ سَيِّئاً ) * توبه : 102 . جمع نميشود زيرا در آنصورت خلطى نيست بلكه يكى آنديگرى را پوچ و باطل كرده است ايضا با آيهء * ( فَمَنْ يَعْمَلْ مِثْقالَ ذَرَّةٍ خَيْراً يَرَه . . . ) * سازگار نيست .\r\n\r\n\r\n\r\nوسط :\r\n( بر وزن فلس ) در ميان واقع شدن « وسط القوم و المكان وسطا » در ميان قوم و در ميان مكان قرار گرفت ( اقرب ) * ( فَأَثَرْنَ بِه نَقْعاً . فَوَسَطْنَ بِه جَمْعاً ) * عاديات : 4 و 5 . با آن دويدن غبار بر انگيختند و در ميان جمعى قرار گرفتند . و نيز بمعنى « بين » آيد « جلست وسط القوم » در ميان آنها نشستم در اين صورت وسط ( بر وزن فرس ) نيز گفته مىشود .\r\nوسط ( بفتح و ، س ) اسم است بمعنى معتدل و ميانه . در صحاح گفته : وسط از هر چيز معتدلترين آن است گويند « شىء وسط » ميانه است نسبت بمرغوب و نامرغوب ، واسطة القلاده جوهرى است در وسط دانه هاى گردنبند و بهترين آنهاست . * ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) * بقره :\r\n143 . در « شهد » راجع به اين آيه مفصلا صحبت شده است و آن به ظاهر عامّ است ولى فقط بعدّهء معدودى تطبيق مىشود .\r\nاوسط * ( فَكَفَّارَتُه إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ ) * مائده : 89 .\r\nاوسط در آيه بمعنى وسط است چنان كه در مصباح و اقرب الموارد گفته است .\r\nيعنى كفّارهء قسم اطعام ده مسكين است از متوسّط آنچه بخانوادهء خود ميخورانيد ، يا لباس ده نفر و يا آزاد كردن يك بنده است .\r\n* ( قالَ أَوْسَطُهُمْ أَ لَمْ أَقُلْ لَكُمْ لَوْ لا تُسَبِّحُونَ ) * قلم : 28 . اوسط در اينجا نظير آيهء سابق است گويند : « فلان\r\n","description":"","footnote":"","page_name":" 215 ","page_number":215},
  {"content":"\r\nمن وسط قومه » او از نيكان قومش است يعنى عاقلتر آنها . گفت : نگفتم چرا خدا را تسبيح نميكنيد .\r\nوسطى * ( حافِظُوا عَلَى الصَّلَواتِ وَالصَّلاةِ الْوُسْطى وَقُومُوا لِلَّه قانِتِينَ ) * بقره : 238 .\r\nوسطى مؤنّث اوسط بمعنى متوسّط است ذكر صلوة وسطى بعد از * ( « الصَّلَواتِ » ) * دليل اهميت آنست و آن ذكر خاصّ بعد از عام مىباشد .\r\nدر وسائل الشيعه پنج روايت نقل كرده كه مراد از صلوة وسطى نماز ظهر است و در روايت ششم از على عليه السّلام : « انّها الجمعة يوم الجمعة و الظَّهر فى سائر الايّام » آن روز جمعه نماز جمعه و در روزهاى ديگر نماز ظهر است از جمله روايت محمد بن مسلم از امام صادق عليه السّلام است كه فرمود : « صلوة الوسطى هى الوسطى من صلوة النّهار و هى الظَّهر . . . » در اين روايت اشاره به علت تسميه است يعنى در روز سه نماز واجب است و نماز ظهر در وسط آنهاست . و از جمله « عن ابى بصير قال سمعت ابا عبد اللَّه عليه السّلام يقول : صلوة الوسطى صلوة الظَّهر و هى اوّل صلاة انزل اللَّه على نبيّه صلَّى اللَّه عليه و آله . » صاحب وسائل در ذيل روايات فرموده روايتيكه اشعار دارد باينكه صلوة وسطى نماز عصر است محمول بر تقيّه مىباشد .\r\nطبرسى شش قول دربارهء آن نقل فرموده : نماز ظهر ، نماز عصر ، نماز مغرب ، نماز عشاء ، نماز صبح ، يكى از نمازهاى پنجگانه كه تعيين نشده تا بهمهء آنها محافظت كنند .\r\nولى مرحوم طبرسى قول اوّل را اختيار كرده و فرمايد : آن از ابو جعفر باقر و امام صادق عليهما السّلام مروى است و آن اختيار زيد بن ثابت ، ابو سعيد خدرى . . . و قول ابو حنيفه و اصحاب او است . و روايتيكه از على عليه السّلام نقل شد بعض زيديّه از آنحضرت نقل كرده و در وسائل الشيعه از مجمع نقل شده است .\r\nبه نظر ميآيد : علَّت توصيهء نماز ظهر آنست كه در وقت كثرت مشغله واقع شده ، مسلمان واقعى كه به كار\r\n","description":"","footnote":"","page_name":" 216 ","page_number":216},
  {"content":"\r\nدنيا و آخرت هر دو اهميّت ميدهد بايد از آن نماز و وقتش غفلت نكند .\r\n\r\n\r\n\r\nوسع :\r\nسعة ( بفتح س ، ع ) بمعنى فراخى و گسترش است خواه در مكان باشد مثل * ( أَ لَمْ تَكُنْ أَرْضُ الله واسِعَةً فَتُهاجِرُوا فِيها ) * نساء : 97 . و خواه در حال مثل * ( لِيُنْفِقْ ذُو سَعَةٍ مِنْ سَعَتِه ) * طلاق : 7 . تا آنكه در وسعت زندگى و ثروتمند است از ثروت خويش انفاق كند . و خواه در فعل باشد مثل * ( وَرَحْمَتِي وَسِعَتْ كُلَّ شَيْءٍ ) * اعراف :\r\n156 . كه رحمت خدا بهر چيز احاطه دارد .\r\nفعل « وسع يسع سعة » لازم و متعدى هر دو به كار ميرود مثل « وسع المكان » يعنى مكان وسيع شد و مثل * ( وَسِعَ كُرْسِيُّه السَّماواتِ وَالأَرْضَ ) * بقره :\r\n255 . حكومت خدا بآسمانها و زمين احاطه دارد .\r\nواسع : از اسماء حسنى بمعنى صاحب سعه است يعنى علم ، قدرت رحمت و فضل او وسيع است .\r\nآن در آيات نوعا بمعنى واسع القدرة و واسع الاحاطة آمده است .\r\n* ( فَأَيْنَما تُوَلُّوا فَثَمَّ وَجْه الله إِنَّ الله واسِعٌ عَلِيمٌ ) * بقره : 115 . بهر كجا رو كنيد خدا در آنجاست خدا واسع الاحاطه و دانا است .\r\n* ( إِنْ يَكُونُوا فُقَراءَ يُغْنِهِمُ الله مِنْ فَضْلِه وَالله واسِعٌ عَلِيمٌ ) * نور : 32 . اگر فقير باشند خدا از فضل خود بىنيازشان كند خدا قادر و دانا است .\r\nموسع : ثروتمند و آنكه در وسعت نعمت است گويند : « اوسع ايساعا » يعنى صاحب وسعت شد * ( وَمَتِّعُوهُنَّ عَلَى الْمُوسِعِ قَدَرُه وَعَلَى الْمُقْتِرِ قَدَرُه ) * بقره : 236 . به آنها متاع و مال دهيد ثروتمند باندازهء خود و تنگدست باندازهء خويش .\r\n* ( وَالسَّماءَ بَنَيْناها بِأَيْدٍ وَإِنَّا لَمُوسِعُونَ ) * ذاريات : 47 . ايساع در آيه ظاهرا بمعنى وسعت و گسترش دادن است و دلالت بر انبساط آسمان بلكه جهان دارد . راجع به اين آيه در « ايد » صحبت شده است .\r\nوسع : طاقت و توانائى . * ( لا يُكَلِّفُ ) *\r\n","description":"","footnote":"","page_name":" 217 ","page_number":217},
  {"content":"\r\n* ( الله نَفْساً إِلَّا وُسْعَها ) * بقره : 286 .\r\nخداوند هيچ كس را جز بقدرت قدرت تكليف نميكند . اين مضمون پنج بار در قرآن مجيد تكرار شده و يك اصل كلَّى و مصدر هزاران مسائل فرعى است ، دفعه ديگر بتعبير * ( لا يُكَلِّفُ الله نَفْساً إِلَّا ما آتاها ) * طلاق : 7 . آمده است .\r\n\r\n\r\n\r\nوسق :\r\n* ( وَاللَّيْلِ وَما وَسَقَ . وَالْقَمَرِ إِذَا اتَّسَقَ . لَتَرْكَبُنَّ طَبَقاً عَنْ طَبَقٍ ) * انشقاق :\r\n17 - 19 . وسق ( بر وزن فلس ) بمعنى جمع كردن است « وسق الشّىء :\r\nجمعه » راغب جمع كردن شىء متفرق گفته است . اتساق بمعنى جمع شدن مىباشد .\r\nيعنى : قسم بتاريكى و آنچه جمع مىكند ، قسم به ماه آنگاه كه جمع و بدر شود كه از حالى بحالى بالا ميرويد . تاريكى شب همه چيز را جمع كرده به شكل سياه در مياورد و ماه بتدريج بزرگ شده به صورت چهارده شبه ميآيد . آمدن شب پس از شفق شامگاهى ، احاطه تاريكى بر موجودات ، وسعت تدريجى ماه ، حكايت از تغيير احوال عالم و بشر دارد و شايد بدان مناسبت آمده * ( لَتَرْكَبُنَّ طَبَقاً عَنْ طَبَقٍ ) * بقيّهء كلام در « طبق » ديده شود ، اين لفظ دو بار بيشتر در قرآن مجيد نيامده است .\r\n\r\n\r\n\r\nوسل :\r\n* ( يا أَيُّهَا الَّذِينَ آمَنُوا اتَّقُوا الله وَابْتَغُوا إِلَيْه الْوَسِيلَةَ ) * مائده : 35 .\r\nوسيله بمعنى تقرّب و نزديكى است « وسل اليه : تقرّب » راغب آن را توصل از روى رغبت گفته است . وسيله هم مصدر آمده و هم اسم يعنى آنچه با آن تقرّب حاصل شود . ظاهرا در آيه به معناى مصدرى است يعنى اى اهل ايمان از خدا بترسيد و بوى تقرّب بجوئيد ، شايد تقوى همان تقرّب باشد ذيل آيهء * ( وَجاهِدُوا فِي سَبِيلِه لَعَلَّكُمْ تُفْلِحُونَ ) * است به نظر ميآيد مراد از آن مطلق تلاش در راه خداست و تقوى و تلاش مصداق ابتغاء تقرب و وسيله‌اند .\r\n* ( أُولئِكَ الَّذِينَ يَدْعُونَ يَبْتَغُونَ إِلى رَبِّهِمُ الْوَسِيلَةَ ) * اسراء : 57 . اين لفظ فقط دو بار در قرآن مجيد آمده است\r\n","description":"","footnote":"","page_name":" 218 ","page_number":218},
  {"content":"\r\nدر مجمع فرموده : روايت شده :\r\nرسول خدا صلَّى اللَّه عليه و آله فرمود : از خدا براى من وسيله بخواهيد . آن درجه ايست در بهشت فقط بيك بنده خواهد رسيد اميدوارم من او باشم . در نهج البلاغه خطبهء 104 . در دعا بآنحضرت فرموده :\r\n« و شرّف عندك منزله و آته الوسيلة » .\r\n\r\n\r\n\r\nوسم :\r\nعلامت گذاشتن . « وسم الشّىء وسما » يعنى او را علامت گذارى كرد و علامت را سمة گويند * ( سَنَسِمُه عَلَى الْخُرْطُومِ ) * قلم : 16 . حتما بر بينى او علامت و داغ ذلَّت مىنهيم . رجوع شود به « خرطوم » .\r\n* ( إِنَّ فِي ذلِكَ لَآياتٍ لِلْمُتَوَسِّمِينَ حجر : 75 . متوسّم آنست كه بعلامت نگاه كند و از آن به چيز ديگرى پى ببرد و تفرّس كند يعنى در آنچه از اوضاع قوم لوط ياد شد درسها و عبرتهاست باهل فراست و عاقلان .\r\nآنها كه از چيزى به چيزى پى مىبرند در مجمع از امام صادق عليه السّلام نقل شده « نحن المتوسّمون . . . » البتّه مصداق واقعى و اوّلى متوسّمون آنها عليهم - السّلام هستند . در كافى در اين باره بابى منعقد فرموده و در آن پنج حديث نقل كرده است و در ضمن يكى از آنها از امام باقر عليه السّلام است كه : « قال رسول اللَّه صلَّى اللَّه عليه و آله اتّقوا فراسة المؤمن فإنّه ينظر بنور اللَّه عزّ و جلّ . . . » اين مادّه فقط دو بار در قرآن آمده است .\r\n\r\n\r\n\r\nوسن :\r\n* ( الله لا إِله إِلَّا هُوَ الْحَيُّ الْقَيُّومُ لا تَأْخُذُه سِنَةٌ وَلا نَوْمٌ ) * بقره : 255 . سنه و سن ، نعاس هر سه بمعنى چرت است يعنى : خدا جز او معبودى نيست و زنده و قائم بتدبير عالم است او را چرتى و خوابى نميگيرد .\r\nدر الميزان فرموده : چون خواب ضررش بر قيوميّت بيشتر از چرت است مقتضى آن بود كه اوّل چرت نفى شود آنگاه خواب . يعنى نه آن عامل ضعيف خدا را ميگيرد تا مخالف قيوميّت باشد و نه آن عامل قوى ( باختصار ) اين لفظ فقط يك بار در قرآن مجيد آمده است .\r\n\r\n\r\n\r\nوسوس :\r\nوسوسه بمعنى حديث نفس است يعنى كلاميكه در باطن انسان\r\n","description":"","footnote":"","page_name":" 219 ","page_number":219},
  {"content":"\r\nمىشود خواه از شيطان باشد يا از خود انسان در مجمع فرموده : وسوسه با صداى آهسته بسوى چيزى خواندن است * ( فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما ) * اعراف : 20 .\r\n« وسوس له » يعنى نصيحت و خير خواهى به نظر او آورد ولى « وسوس اليه » يعنى معنا را با صوت خفى به او القاء كرد ( مجمع ) .\r\nشيطان بآندو وسوسه كرد تا آنچه از عورتشان پنهان بود بر آنها آشكار كند .\r\n* ( وَلَقَدْ خَلَقْنَا الإِنْسانَ وَنَعْلَمُ ما تُوَسْوِسُ بِه نَفْسُه ) * ق : 16 . ما انسان را خلق كرده‌ايم و ميدانيم آنچه را كه باطنش با او سخن ميگويد ( از افكارش اطلاع داريم ) .\r\n* ( قُلْ أَعُوذُ بِرَبِّ النَّاسِ . مَلِكِ النَّاسِ . إِله النَّاسِ . مِنْ شَرِّ الْوَسْواسِ الْخَنَّاسِ . الَّذِي يُوَسْوِسُ فِي صُدُورِ النَّاسِ . مِنَ الْجِنَّةِ وَالنَّاسِ ) * وسواس افكار بىفائده و مضرّى است كه بذهن خطور مىكند ( افكار باطل ) در جوامع الجامع فرموده : « الوسوسة و الوسواس : الصّوت الخفىّ » .\r\nيعنى : بگو پناه ميبرم بپروردگار مردم ، معبود مردم ، حكمران مردم .\r\n( آرى پروردگار خداست ، معبود خداست ، پادشاه خداست ) از ضرر فكر باطل و مخفى كه در سينه هاى مردم سخن ميگويد . و آن گاهى از طرف جنّ و شياطين است كه در دل پيدا مىشود و گاهى از جانب مردم .\r\nافكار باطله كه منشأ كارهاى باطل و حراماند گاهى از جانب شياطين بقلب القاء مىشود و گاهى از مردمان ناپاك در هر صورت فقط پناه بردن به خدا از شرّ آنها مصون ميدارد .\r\n\r\n\r\n\r\n\r\n\r\nشية :\r\n* ( وَلا تَسْقِي الْحَرْثَ مُسَلَّمَةٌ لا شِيَةَ فِيها ) * بقره : 71 . شيه : نشان و رنگى است در حيوان مخالف رنگ اصليش . در مصباح گويد شيه بمعنى علامت ، اصل آن وشى و آن در رنگهاى چهار پايان سياه است در سفيد يا بالعكس . ولى قيد سياه و سفيد بىجاست زيرا بقرهء بنى اسرائيل زرد يكدست بود در مجمع فرمود : آن\r\n","description":"","footnote":"","page_name":" 220 ","page_number":220},
  {"content":"\r\nرنگى است مخالف رنگ عمومى شىء يعنى : آنگاو زمين را شخم نميكند ، از عيوب سلامت است و يكرنگ است و خال ندارد اين لفظ يك بار بيشتر در قرآن مجيد نيامده است .\r\n\r\n\r\n\r\n\r\nوصب :\r\n* ( وَيُقْذَفُونَ مِنْ كُلِّ جانِبٍ . ) *\r\n* ( دُحُوراً وَلَهُمْ عَذابٌ واصِبٌ ) * صافات :\r\n8 و 9 . وصوب بمعنى ثبوت و دوام است « وصب الشّىء وصوبا : دام و ثبت » يعنى شياطين از هر طرف زده ميشوند تا مطرود گردند و براى آنهاست عذاب دائم . * ( وَلَه ما فِي السَّماواتِ وَالأَرْضِ وَلَه الدِّينُ واصِباً أَ فَغَيْرَ الله تَتَّقُونَ ) * نحل :\r\n52 . دين بمعنى طاعت و بندگى است يعنى اطاعت و بندگى بطور هميشه براى اوست و نبايد جز او را بپرستيد .\r\nآنچه در آسمانها و زمين است ملك اوست و بندگى هميشه براى اوست آيا از غير خدا ميترسيد و پرهيز ميكنيد ؟ ! اين لفظ فقط دو بار در قرآن مجيد آمده است .\r\n\r\n\r\n\r\nوصد :\r\n* ( هُمْ أَصْحابُ الْمَشْأَمَةِ عَلَيْهِمْ نارٌ مُؤْصَدَةٌ ) * بلد : 20 . وصد بمعنى بافتن ، و ثبوت آمده است « وصد الثّوب : نسجه » و گويند « وصد الشّىء » يعنى ثابت شد « وصد بالمكان » يعنى در مكان مقيم شد .\r\nايصاد را بستن در و نيز در تنگنا قرار دادن گفته‌اند راغب گويد :\r\n« اوصدت الباب و آصدته : اغلقته و احكمته » شايد مراد از نار مؤصده پيوسته بودن آتش باشد يعنى درش بسته شده ديگر نجاتى از آن نيست يعنى : آنها اهل شومى و شقاوتند براى آنهاست آتشى در بسته .\r\n* ( وَكَلْبُهُمْ باسِطٌ ذِراعَيْه بِالْوَصِيدِ ) * كهف : 18 . سگشان بازوهاى خود را بر آستانه گشوده بود « الوصيد : الفناء » .\r\n\r\n\r\n\r\nوصف :\r\nذكر چگونگى شىء ( ذكر اوصاف و خصوصيات شىء ) راغب ميگويد : وصف ذكر چيزى است با زيور و نعمت آن ، صفت حالتى است كه شىء بر آن قرار گرفته از زيور و نعمت . . . وصف گاهى حق و گاهى باطل است .\r\n* ( وَلَكُمُ الْوَيْلُ مِمَّا تَصِفُونَ ) * انبياء :\r\n","description":"","footnote":"","page_name":" 221 ","page_number":221},
  {"content":"\r\n18 . واى بر شما از آنچه تعريف ميكنيد .\r\nكفّار ميگفتند : دنيا بىهدف آفريده شده و آفرينش آن بازيچه است آيه در ردّ آن سخن ميگويد . * ( وَتَصِفُ أَلْسِنَتُهُمُ الْكَذِبَ أَنَّ لَهُمُ الْحُسْنى ) * نحل :\r\n62 . زبانشان بدروغ تعريف مىكند كه پاداش نيك براى آنهاست .\r\n* ( وَخَرَقُوا لَه بَنِينَ وَبَناتٍ بِغَيْرِ عِلْمٍ سُبْحانَه وَتَعالى عَمَّا يَصِفُونَ ) * انعام :\r\n100 . آنها در وصف خدا ميگفتند :\r\nخدا داراى پسران و دختران است و اين توصيف دروغى بود خدا از آنچه توصيف ميكنند منزّه و بالا است .\r\n* ( وَقالُوا ما فِي بُطُونِ هذِه الأَنْعامِ خالِصَةٌ لِذُكُورِنا وَمُحَرَّمٌ عَلى أَزْواجِنا وَإِنْ يَكُنْ مَيْتَةً فَهُمْ فِيه شُرَكاءُ سَيَجْزِيهِمْ وَصْفَهُمْ إِنَّه حَكِيمٌ عَلِيمٌ ) * انعام : 139 .\r\n« وصفهم » در تقدير « بوصفهم » يا « جزاء وصفهم » است يعنى در مقابل اين توصيف و تحليل و تحريم كه از خود در آورده‌اند خدا كيفرشان ميدهد .\r\n\r\n\r\n\r\nوصل :\r\nوصول بمعنى رسيدن است گويند « وصل الىّ الخبر وصولا » خبر به من رسيد و آن در واقع متصل شدن چيزى به چيزى است * ( فَما كانَ لِشُرَكائِهِمْ فَلا يَصِلُ إِلَى الله وَما كانَ لِلَّه فَهُوَ يَصِلُ إِلى شُرَكائِهِمْ . . . ) * انعام : 136 . آنچه براى بتهايشان است به خدا نميرسد و در راه خدا صرف نميشود ولى آنچه براى خداست به بتها ميرسد . آيه راجع به بدعتهاى مشركان است .\r\nوصل متصل كردن جمع كردن « وصل الشّىء » بالشّىء وصلا وصلة :\r\nجمعه » . * ( وَالَّذِينَ يَصِلُونَ ما أَمَرَ الله بِه أَنْ يُوصَلَ وَيَخْشَوْنَ رَبَّهُمْ ) * رعد : 21 .\r\nو كسانى كه خدا آنچه را به پيوستن آن فرمان داده پيوسته ميدارند و از خدايشان ميترسند .\r\n* ( وَيَقْطَعُونَ ما أَمَرَ الله بِه أَنْ يُوصَلَ وَيُفْسِدُونَ فِي الأَرْضِ ) * بقره : 27 . و قطع ميكنند رشته ايرا كه خدا فرمان بپيوستن آن داده و در زمين فساد ميكنند .\r\nمعنى هر دو آيه على الظاهر عامّ است و صلهء ارحام از مصاديق آن مىباشد .\r\n* ( إِلَّا الَّذِينَ يَصِلُونَ إِلى قَوْمٍ بَيْنَكُمْ ) *\r\n","description":"","footnote":"","page_name":" 222 ","page_number":222},
  {"content":"\r\n* ( وَبَيْنَهُمْ مِيثاقٌ ) * نساء : 90 . مراد از * ( « يَصِلُونَ » ) * وجود نسب است گويند :\r\nفلانى بفلانى متصل است يعنى ميان آنها نسبى يا مصاهرتى است . يعنى :\r\nمگر آنان كه در نسب بقومى ميرسند كه ميان شما و آنان پيمانى هست .\r\n* ( وَلَقَدْ وَصَّلْنا لَهُمُ الْقَوْلَ لَعَلَّهُمْ يَتَذَكَّرُونَ ) * قصص : 51 . توصيل براى كثرت است يعنى : سخنان را پشت سر هم ( و بعضى پيوسته ببعضى ) به آنها رسانديم تا پند گيرند .\r\n\r\n\r\n\r\nوصيلة :\r\n* ( ما جَعَلَ الله مِنْ بَحِيرَةٍ وَلا سائِبَةٍ وَلا وَصِيلَةٍ وَلا حامٍ . . . ) * مائده :\r\n103 . وصيله مؤنّث وصيل بمعنى وصل كننده يا وصل شده است در جاهليّت اگر گوسفند بچّهء ماده ميزائيد براى خود بر ميداشتند و اگر نر ميزائيد براى خدايان ذبح ميكردند و اگر در يك دفعه هم بچهء نر و هم ماده ميزائيد ميگفتند ماده ببرادرش وصل شده ديگر بچهء نر را براى خدايان ذبح نميكردند اين كار از بدعتهاى آنان بود كه قرآن مجيد منسوخ كرد على هذا وصيل در آيه بمعنى موصول است رجوع شود به « بحيره - حام » . اين لفظ فقط يك بار در قرآن مجيد آمده است .\r\n\r\n\r\n\r\nوصى :\r\nمتصل شدن و متصل كردن .\r\nايصاء و توصيه بمعنى سفارش و دستور است . وصيّت اسم است از ايصاء .\r\nو گاهى به چيز وصيّت شده اطلاق مىشود .\r\nبقولى وصيّت را از آن وصيّت گويند كه موصى كارش را به كارهاى وصىّ متصل مىكند و بقولى كارهاى قبل از مرگ را به كارهاى بعد از مرگ متصل مىكند ولى اين راجع بوصيّت ميّت است و گرنه طبرسى فرموده :\r\nوصى ، ايصاء ، امر و عهد همه بيك معنىاند .\r\n* ( وَوَصَّى بِها إِبْراهِيمُ بَنِيه وَيَعْقُوبُ ) * بقره : 132 . توصيه كرد آن دين و كلمهء توحيد را ابراهيم و يعقوب بفرزندانش .\r\n* ( وَأَوْصانِي بِالصَّلاةِ وَالزَّكاةِ ما دُمْتُ حَيًّا ) * مريم : 31 . مرا تا زنده‌ام به نماز و زكات امر كرد .\r\n* ( كُتِبَ عَلَيْكُمْ إِذا حَضَرَ أَحَدَكُمُ ) *\r\n","description":"","footnote":"","page_name":" 223 ","page_number":223},
  {"content":"\r\n* ( الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ ) * بقره : 180 . مراد از وصيّت همان وصيّت معمولى است و ظهور آيه در وجوب وصيّت است ولى با ادلَّهء قطعى ثابت شد كه وصيت در اين گونه موارد مستحب است نه واجب .\r\nتوصيه * ( فَلا يَسْتَطِيعُونَ تَوْصِيَةً وَلا إِلى أَهْلِهِمْ يَرْجِعُونَ ) * يس : 50 . توصية بمعنى سفارش و وصيّت است .\r\nمواصاة : وصيت كردن بهمديگر * ( إِلَّا الَّذِينَ آمَنُوا وَعَمِلُوا الصَّالِحاتِ وَتَواصَوْا بِالْحَقِّ وَتَواصَوْا بِالصَّبْرِ ) * عصر :\r\n3 . مگر آنان كه ايمان آورده و اعمال نيكو انجام داده و يكديگر را امر به حق و امر بصبر كنند .\r\n\r\n\r\n\r\nوضع :\r\nگذاشتن . مثل گذاشتن بار به زمين . * ( وَتَضَعُ كُلُّ ذاتِ حَمْلٍ حَمْلَها ) * حجّ : 2 . هر بار دار بارش را ميگذارد .\r\n* ( وَالأَرْضَ وَضَعَها لِلأَنامِ ) * رحمن : 10 .\r\nمراد از وضع چنان كه گفته‌اند ايجاد است . مثل * ( إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً ) * آل عمران : 96 .\r\nكه بمعنى احداث و ساخته شدن است . ايضاع * ( لَوْ خَرَجُوا فِيكُمْ ما زادُوكُمْ إِلَّا خَبالًا وَلأَوْضَعُوا خِلالَكُمْ يَبْغُونَكُمُ الْفِتْنَةَ ) * توبه : 47 . ايضاع بمعنى سرعت در سير است . ظاهرا مراد از آن در آيه سرعت وضع است يعنى : اگر منافقان با شما بجنگ خارج ميشدند جز تباهى نميافزودند و بسرعت در ميان شما منازعه و سستى ميافكندند و بشما فتنه آرزو ميكردند .\r\nموضع : مصدر ميمى و اسم مكان است * ( مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِه ) * نساء : 46 . از آنان كه يهودى شدند كلمات را از مواضع خود كنار و منحرف ميكنند رجوع شود به « حرف - تحريف » .\r\n* ( فِيها سُرُرٌ مَرْفُوعَةٌ . وَأَكْوابٌ مَوْضُوعَةٌ ) * غاشيه : 13 و 14 . در آن بهشت سريرهائى است بالا رفته و قدحهائى است گذاشته شده ( در كنار چشمه ها و نحو آن ) .\r\n\r\n\r\n\r\nوضن :\r\n* ( ثُلَّةٌ مِنَ الأَوَّلِينَ . وَقَلِيلٌ مِنَ الآخِرِينَ . عَلى سُرُرٍ مَوْضُونَةٍ ) * واقعة : 13 - 15 . راغب گويد : وضن\r\n","description":"","footnote":"","page_name":" 224 ","page_number":224},
  {"content":"\r\nبافتن زره است و بطور استعاره بهر بافتن محكم گفته مىشود . طبرسى فرموده بافتن متداخل است مثل زره كه حلقه ها بهمديگر متداخلاند على هذا * ( سُرُرٍ مَوْضُونَةٍ ) * تختهائى است متصل بهم . و شايد رديف هم مراد باشد .\r\nيعنى : جماعت كثيرى است از گذشتگان و كمى از آخر مانده ها ، آنها بر كرسيهاى رديف هم يا متصل بهم نشسته‌اند . اين لفظ فقط يك بار در قرآن مجيد آمده است .\r\n\r\n\r\n\r\nوطؤ :\r\nيكى از معانى وطؤ زير پا گذاشتن و قدم نهادن است « وطئه برجله : علاه بها و داسه » . * ( وَلا يَطَؤُنَ مَوْطِئاً يَغِيظُ الْكُفَّارَ وَلا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِه عَمَلٌ صالِحٌ ) * توبه :\r\n120 . موطئا زمين را گويند كه زير پا مىماند . يعنى قدم نمىنهند و وارد نميشوند بزمينيكه كفّار را خشمگين مىكند و از دشمنى بمقصودى نميرسند مگر آنكه به آنها عمل صالح نوشته مىشود . * ( وَأَرْضاً لَمْ تَطَؤُها ) * احزاب :\r\n27 . و زمينيكه به آن قدم ننهاديد . مواطاة : بمعنى توافق و برابرى است * ( يُحِلُّونَه عاماً وَيُحَرِّمُونَه عاماً لِيُواطِؤُا عِدَّةَ ما حَرَّمَ الله ) * توبه : 37 .\r\nيعنى : ماه حرام را سالى حلال و سالى حرام ميكنند تا موافق و برابر كنند با عدديكه خدا حرام كرده است .\r\nوَطئاً * ( إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا ) * مزمل : 6 . عبادت شب محكمتر است در قدم گذاشتن بعبادت خدا ( يا محكمتر است در ثبات قدم ) و قويتر است از لحاظ گفتار در حضور قلب و توجّه ، رجوع شود به « نشأ » .\r\n\r\n\r\n\r\nوطر :\r\n( بفتح و ، ط ) حاجت . راغب حاجت مهمّ گفته است . در مصباح و اقرب گفته : از آن فعل بناء نميشود جمع آن اوطار است . * ( فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً ) * احزاب : 37 .\r\nدر مجمع از خليل نقل كرده وطر هر حاجتى است كه تو را در آن قصدى باشد و چون شخص به آن قصد رسيد گويند « قضى حاجته و اربه » . على هذا\r\n","description":"","footnote":"","page_name":" 225 ","page_number":225},
  {"content":"\r\nمراد از * ( قَضى زَيْدٌ مِنْها وَطَراً ) * آنست كه زيد زينب را طلاق داد و نظرش را از او بريد و ديگر حاجتى نسبت به او برايش نماند يعنى پس از آن زينب را به تو ( اى رسول خدا ) تزويج كرديم . رجوع شود به « زيد » . اين لفظ فقط دو بار در كلام اللَّه آمده است .\r\n\r\n\r\n\r\nوطن :\r\n( بر وزن فلس ) اقامت .\r\nچنان كه در قاموس و اقرب هست « وطن بالمكان وطنا : أقام » وطن ( بفتح و ، ط ) محل اقامت انسان و مقرّ انسان ، و هر مكانى كه انسان براى كارى در آن مانده است جمع آن مواطن مىباشد * ( لَقَدْ نَصَرَكُمُ الله فِي مَواطِنَ كَثِيرَةٍ وَيَوْمَ حُنَيْنٍ ) * توبه : 25 . مراد از مواطن مشاهد و مواقف جنگهاست .\r\nخداوند شما را در بسيارى از مواضع مخصوصا در روز حنين ( جنگ معروف حنين ) يارى كرد .\r\nدر سفينة البحار « وطن » مينويسد :\r\nحرّ عاملى رحمه اللَّه در مقدّمه كتاب امل الآمل نوشته : خواستيم اوّل حالات علماء جبل عامل را بنويسيم زيرا روايت شده : « حبّ الوطن من الايمان » اين لفظ فقط يك بار در قرآن مجيد ذكر شده است .\r\n\r\n\r\n\r\nوعد :\r\nراغب گويد : وعد در وعده خير و شرّ هر دو به كار رود گويند :\r\n« وعدته بنفع و ضرّ » . . . ولى وعيد فقط در وعده شرّ گفته مىشود . فعل آن « اوعد ايعادا » است .\r\nنگارنده گويد : دليل قول راغب استعمال قرآن مجيد است . * ( وَيَقُولُونَ سُبْحانَ رَبِّنا إِنْ كانَ وَعْدُ رَبِّنا لَمَفْعُولًا ) * اسراء : 108 . اين « وعد » در خير است * ( فَقالَ تَمَتَّعُوا فِي دارِكُمْ ثَلاثَةَ أَيَّامٍ ذلِكَ وَعْدٌ غَيْرُ مَكْذُوبٍ ) * هود : 65 . اين « وعد » در شرّ و اشاره بوعده عذاب نسبت بقوم صالح عليه السّلام است ايضا * ( وَنادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا ) * اعراف :\r\n44 . فعل اوّل در وعده خير و دوم در وعده شرّ و عذاب است .\r\nايضا آيه * ( كُلٌّ كَذَّبَ الرُّسُلَ فَحَقَّ وَعِيدِ ) * ق : 14 . و * ( قالَ لا تَخْتَصِمُوا ) *\r\n","description":"","footnote":"","page_name":" 226 ","page_number":226},
  {"content":"\r\n* ( لَدَيَّ وَقَدْ قَدَّمْتُ إِلَيْكُمْ بِالْوَعِيدِ ) * ق :\r\n28 . و نظائر آن كه در باره شرّ و عذاب مىباشد .\r\nمواعده : هم براى مفرد باشد و هم بين الاثنين چنان كه در اقرب الموارد گفته است * ( وَإِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِه ) * بقره :\r\n51 . مواعده در آيه بين الاثنين نيست و بمعنى وعده است يعنى آنگاه كه بموسى چهل شب را وعده كرديم كه در ميقات باشد و الواح تورات را دريافت كند ، سپس شما گوساله را براى عبادت اخذ كرديد .\r\nتَواعد و اتّعاد : بين الاثنين است بقولى تواعد در خير و اتعاد در شرّ است : * ( وَلَوْ تَواعَدْتُمْ لَاخْتَلَفْتُمْ فِي الْمِيعادِ ) * انفال : 42 . اگر با همديگر وعده كرده بوديد در وعده اختلاف ميكرديد .\r\nايعاد : ظاهرا در شرّ است گويند :\r\n« اوعده ايعادا تهدّده » يعنى او را تهديد كرد « اوعده السّجن » * ( وَلا تَقْعُدُوا بِكُلِّ صِراطٍ تُوعِدُونَ وَتَصُدُّونَ عَنْ سَبِيلِ الله ) * اعراف : 86 . ننشينيد در هر راهى كه مردم را ميترسانيد و از راه خدا باز ميداريد . ظاهر آنست كه قوم شعيب عليه السّلام در سر راه مؤمنان مىنشسته و آنها را تهديد ميكرده‌اند .\r\nموعد : ( بفتح ميم و كسر عين ) مصدر ميمى بمعنى وعد و اسم زمان و مكان است مثل * ( فَأَخْلَفْتُمْ مَوْعِدِي . ) *\r\n* ( قالُوا ما أَخْلَفْنا مَوْعِدَكَ بِمَلْكِنا . . . ) * طه : 86 و 87 . در وعده و عهد من تخلَّف كرديد گفتند : ما از پيش خود وعده تو را تخلَّف نكرديم . همچنين است موعدة .\r\nو در آيه * ( وَمَنْ يَكْفُرْ بِه مِنَ الأَحْزابِ فَالنَّارُ مَوْعِدُه ) * هود : 17 . بمعنى مكان است يعنى : هر كه از دسته هاى كفر به آن كفر ورزد وعده گاه و مكان او آتش است .\r\nو در آيه * ( إِنَّ مَوْعِدَهُمُ الصُّبْحُ ) * هود : 81 . مراد زمان است .\r\nميعاد : مواعده . وعد . طبرسى فرموده : ميعاد بمعنى وعده است چنان كه\r\n","description":"","footnote":"","page_name":" 227 ","page_number":227},
  {"content":"\r\nميقات بمعنى وقت . در كتب لغت مواعده و وقت وعده نيز گفته‌اند . * ( إِنَّ الله لا يُخْلِفُ الْمِيعادَ ) * رعد : 31 . خداوند بوعده اش تخلَّف نميكند .\r\n\r\n\r\n\r\nوعظ :\r\nاندرز دادن . عظة و موعظة اسم از آنست . * ( وَإِذْ قالَ لُقْمانُ لِابْنِه وَهُوَ يَعِظُه يا بُنَيَّ لا تُشْرِكْ بِالله ) * لقمان : 13 .\r\nآنگاه كه لقمان بوقت پند بپسرش گفت : پسر مهربانم به خدا همتا و شريك قرار نده . * ( هذا بَيانٌ لِلنَّاسِ وَهُدىً وَمَوْعِظَةٌ لِلْمُتَّقِينَ ) * آل عمران : 138 .\r\nاين تبليغ و هدايتى است براى مردم و پندى است براى متّقين .\r\n\r\n\r\n\r\nوعى :\r\nحفظ . اعمّ از آنكه حديث باشد يا غير آن * ( لِنَجْعَلَها لَكُمْ تَذْكِرَةً وَتَعِيَها أُذُنٌ واعِيَةٌ ) * حاقّه : 12 . يعنى :\r\nتا غرق قوم نوح و نجات مؤمنان را براى شما پندى قرار دهيم و تا آن را گوشى كه حافظ مسموعات خويش است بشنود و حفظ كند . در مجمع البيان چند حديث نقل شده كه چون اين آيه نازل شد رسول خدا صلَّى اللَّه عليه و آله گفت : « اللَّهمّ اجعلها اذن علىّ » خدايا على ( عليه السّلام ) را اذن واعيه گردان على عليه السّلام فرمود : پس از آن دعا هر چه از رسول خدا صلَّى اللَّه عليه و آله شنيدم از ياد نبردم اين حديث در مجمع از طبرسى نقل شده است . دو حديث ديگر نيز در اين مضمون مىباشد .\r\nايعاء : نيز بمعنى حفظ و جمع كردن است . * ( تَدْعُوا مَنْ أَدْبَرَ وَتَوَلَّى . ) *\r\n* ( وَجَمَعَ فَأَوْعى ) * معارج : 17 و 18 . آتش بسوى خود ميخواند آنكه را كه به حق پشت كرده و از آن اعراض نموده و مال را جمع و ذخيره كرده است گويند « اوعى المتاع » يعنى متاع را در ظرفى گذاشت و ذخيره كرد ، اين آيه نظير * ( وَالَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ الله ) * توبه :\r\n34 . است .\r\nوعاء : ظرف . اين تسميه از آنجهت است كه مال در ظرف جمع و حفظ مىشود به سينه انسان گويند : « وعاء علمه و عقيدته » يعنى سينه اش ظرف دانش و عقيده اوست ، جمع آن اوعيه است * ( فَبَدَأَ بِأَوْعِيَتِهِمْ قَبْلَ وِعاءِ أَخِيه ) *\r\n","description":"","footnote":"","page_name":" 228 ","page_number":228},
  {"content":"\r\n* ( ثُمَّ اسْتَخْرَجَها مِنْ وِعاءِ أَخِيه ) * يوسف :\r\n76 . پيش از تفتيش ظرف برادرش شروع كرد به تفتيش ظروف آنها آنگاه ساقيه را از ظرف برادرش بيرون آورد .\r\n\r\n\r\n\r\nوفد :\r\n* ( يَوْمَ نَحْشُرُ الْمُتَّقِينَ إِلَى الرَّحْمنِ وَفْداً ) * مريم : 85 . وفد بمعنى وارد شدن بمحضر حكمران براى ارسال پيام و نحو آن است ايضا وفد ( بر وزن فلس ) جمع وافد است بمعنى وارد شونده . يعنى روزى پرهيزگاران را جمع ميكنيم بپيشگاه خدا وارد ميشوند تقدير آن « وافدين الى الرّحمن » است . اين لفظ فقط يك بار در قرآن مجيد آمده است .\r\n\r\n\r\n\r\nوفر :\r\nكامل شدن و تمام شدن .\r\nمتعدّى نيز آمده است * ( فَإِنَّ جَهَنَّمَ جَزاؤُكُمْ جَزاءً مَوْفُوراً ) * اسراء : 63 .\r\nحقّا كه جهنّم كيفر شماست كيفر كامل .\r\nاين آيه نظير * ( إِنَّ جَهَنَّمَ كانَتْ مِرْصاداً ) * . . . * ( جَزاءً وِفاقاً ) * نباء :\r\n21 - 26 . است و اين لفظ بيش از يك مورد در قرآن مجيد يافته نيست .\r\n\r\n\r\n\r\nوفض :\r\n* ( يَوْمَ يَخْرُجُونَ مِنَ الأَجْداثِ سِراعاً كَأَنَّهُمْ إِلى نُصُبٍ يُوفِضُونَ ) * معارج : 43 . وفض و ايفاض بمعنى دويدن و شتاب است . نصب ( بر وزن عنق ) بمعنى علامت است كه انسان از ديدن آن راه مييابد يعنى روزى بعجله از قبور خارج شوند گوئى بسوى هدف و علامت شتاب ميكنند . هر كس بسرنوشت خويش روان و دوران است . اين لفظ تنها يك بار در قرآن مجيد آمده است .\r\n\r\n\r\n\r\nوفق :\r\n( بر وزن فلس ) مطابقت ميان دو چيز . راغب آن را بكسر واو گفته است * ( إِلَّا حَمِيماً وَغَسَّاقاً . ) *\r\n* ( جَزاءً وِفاقاً ) * نباء : 25 و 26 . وفاق مصدر از براى فاعل است يعنى « جزاء موافقا » آب جوشان و چرك كيفرى است موافق و برابر اعمالشان ( نعوذ باللَّه منهما ) * ( إِنْ يُرِيدا إِصْلاحاً يُوَفِّقِ الله بَيْنَهُما ) * نساء : 35 . توفيق ايجاد موافقت ميان دو چيز يا چيزها است از آنجهت اصلاح نيز معنى شده است .\r\nيعنى اگر زن و شوهر خواستار اصلاح شوند خدا ميان آنها موافقت ايجاد\r\n","description":"","footnote":"","page_name":" 229 ","page_number":229},
  {"content":"\r\nكند و اصلاح نمايد .\r\n* ( إِنْ أُرِيدُ إِلَّا الإِصْلاحَ مَا اسْتَطَعْتُ وَما تَوْفِيقِي إِلَّا بِالله ) * هود : 88 .\r\nيعنى جز اصلاح مقصدى ندارم آنچه بتوانم و اصلاح كردنم نيست مگر به يارى خدا مراد از توفيق آن بود كه ميان آنقوم و پذيرفتن حق موافقت ايجاد كند . و توفيق در آيه همان اصلاح است .\r\n\r\n\r\n\r\nوفى :\r\nوفاء و ايفاء بمعنى تمام كردن است « وفى به عهده و أوفى به عهده » يعنى پيمانش را بانجام برد و به آن عمل كرد . « اوفيت الكيل و الوزن » پيمانه و توزين را تمام و كامل كردم . وفاء بعهد و ايفاء بعهد آنست كه آن را بدون كم و كاست و مطابق وعده انجام دهى .\r\nوفىّ : ( بضم واو و كسر فاء ) تمام بودن و زياد شدن . وفىّ ( بفتح واو ) بمعنى تمام شده و كامل است ايضا وافى .\r\n* ( أَ لا تَرَوْنَ أَنِّي أُوفِي الْكَيْلَ وَأَنَا خَيْرُ الْمُنْزِلِينَ ) * يوسف : 59 . آيا نمىبينيد كه من پيمانه را كامل مىدهم و بهترين پذيرائى كنندگانم .\r\n* ( وَإِذا قُلْتُمْ فَاعْدِلُوا وَلَوْ كانَ ذا قُرْبى وَبِعَهْدِ الله أَوْفُوا ) * انعام : 152 . و چون سخن گفتيد به عدالت سخن گوئيد و لو در باره اقرباى خويش باشد و به پيمان خدا وفا كنيد .\r\nاوفى : اسم تفضيل است بمعنى تمامتر . * ( وَأَنَّ سَعْيَه سَوْفَ يُرى . ثُمَّ يُجْزاه الْجَزاءَ الأَوْفى ) * نجم : 40 و 41 .\r\nتلاش انسان حتما به زودى ديده خواهد شد سپس با آن تلاش و كار مجازات شود جزائى كاملتر .\r\nتوفيه : تمام دادن حق است « وفّى فلانا حقّه توفية » يعنى حق او را تمام و كمال داد * ( وَوُفِّيَتْ كُلُّ نَفْسٍ ما كَسَبَتْ وَهُمْ لا يُظْلَمُونَ ) * آل عمران :\r\n25 . هر نفس آنچه كرده تمام داده شود و آنها در باره رسيدن به تمام حق مظلوم نميشوند . * ( وَإِنَّما تُوَفَّوْنَ أُجُورَكُمْ يَوْمَ الْقِيامَةِ ) * آل عمران : 185 . جز اين نيست كه پاداشتان را بالتمام در روز\r\n","description":"","footnote":"","page_name":" 230 ","page_number":230},
  {"content":"\r\nقيامت مىيابيد .\r\n* ( أَمْ لَمْ يُنَبَّأْ بِما فِي صُحُفِ مُوسى وَإِبْراهِيمَ الَّذِي وَفَّى ) * نجم : 36 و 37 .\r\nآيا با خبر نشده به آنچه در نامه هاى موسى و ابراهيم است ؟ ابراهيمى كه آنچه از حق خدا در عهده اش بود بطور تمام ادا كرد ظاهرا اشاره به آيه * ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ . . . ) * بقره : 124 . مىباشد كه در باره آنحضرت « أتمّهنّ » آمده است .\r\nتوفّى : از باب تفعّل بمعنى اخذ بطور تمام و كمال است « التَّوفّى :\r\nاخذ الشّىء على التّمام » توفّى و استيفاء هر دو بيك معنىاند . از اينجا است كه بمرگ وفات گفته شده كه انسان از طرف خدا بكلَّى اخذ شده و از بين ميرود * ( فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ . . . ) * نساء : 15 . آنها را در خانه ها نگاه داريد تا مرگ آنها را بگيرد و بميرند .\r\n* ( فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ ) * مائده : 117 . چون مرا بميراندى خودت مراقب آنها بودى .\r\n* ( وَهُوَ الَّذِي يَتَوَفَّاكُمْ بِاللَّيْلِ وَيَعْلَمُ ما جَرَحْتُمْ بِالنَّهارِ . . . ) * انعام : 60 . در اين آيه مانند آيه 42 . سوره زمر بخوابيدن توفّى اطلاق شده است زيرا انسان در خواب رفتن از طرف خدا گرفته مىشود و فهم و درك او مانند يكمرده از بين ميرود يعنى خدا همان است كه شما را در شب ميميراند و بخواب ميبرد و در روز آنچه كرده‌ايد ميداند .\r\n* ( الَّذِينَ إِذَا اكْتالُوا عَلَى النَّاسِ يَسْتَوْفُونَ ) * مطففين : 2 . آنان كه چون از مردم پيمانه ميگيرند تمام ميگيرند .\r\n\r\n\r\n\r\nوقب :\r\nوقوب بمعنى دخول است .\r\nوقب ( بر وزن فلس ) و وقبة گودالى است در سنگ كه در آن آب جمع مىشود طبرسى فرموده علت اين تسميه آنست كه در وقب داخل شوند . در نهج البلاغه خطبه 48 . فرموده : « الحمد - للَّه كلَّما وقب ليل و غسق » ستايش خدا را هر وقت كه شبى آيد و ظلمتش شديد گردد .\r\n","description":"","footnote":"","page_name":" 231 ","page_number":231},
  {"content":"\r\n* ( مِنْ شَرِّ ما خَلَقَ وَمِنْ شَرِّ غاسِقٍ إِذا وَقَبَ ) * فلق : 2 و 3 . از شرّ آنچه آفريده و از شرّ غاسق آنگاه كه داخل شود رجوع كنيد به « غسق - فلق » اين لفظ فقط يك بار در كلام اللَّه مجيد به كار رفته است .\r\n\r\n\r\n\r\nوقت :\r\nمقدارى از زمان كه براى كارى معين شده است . فيومى در مصباح گويد : « الوقت : مقدار من الزّمان مفروض لامر ما » - * ( قالَ فَإِنَّكَ مِنَ الْمُنْظَرِينَ . إِلى يَوْمِ الْوَقْتِ الْمَعْلُومِ ) * حجر : 37 و 38 . گفت تو از مهلت شدگانى تا روز وقت معلوم كه قيامت باشد .\r\n* ( وَإِذَا الرُّسُلُ أُقِّتَتْ . لأَيِّ يَوْمٍ أُجِّلَتْ . لِيَوْمِ الْفَصْلِ ) * مرسلات : 11 - 13 . * ( « أُقِّتَتْ » ) * در اصل با واو است بجاى الف . و آن بمعنى تعيين وقت و بيان وقت است در « رسل » آيه فوق بررسى شده و گفته‌ايم ظاهرا مراد از « رسل » رها شده ها و فرستاده هاى عالم است نه پيامبران و آمدن قيامت وقت ايستادن و متوقف شدن آنهاست يعنى : آنگاه كه فرستاده ها و رها شده ها موقوت و معيّن الوقت گردند براى متوقّف شدن . براى چه روزى آنها با مدّت رها شده‌اند ؟ براى روز فصل و جدائى .\r\nموقوت : * ( إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ) * نساء : 103 . كتاب كنايه از وجوب و موقوت بمعنى وقتدار است يعنى نماز براى مؤمنان واجبى است محدود الوقت كه بايد در اوقاتش خوانده شود .\r\nميقات : وقت معين براى كارى . و وعده وقتدار و نيز مكانى كه معين شده براى عملى مثل مواقيت حجّ كه مكانهائى است براى احرام بستن چنان كه طبرسى فرموده است . عبارت راغب در بيان معنى اخير گنگ است .\r\n* ( وَأَتْمَمْناها بِعَشْرٍ فَتَمَّ مِيقاتُ رَبِّه أَرْبَعِينَ لَيْلَةً ) * اعراف : 142 . ميقات در آيه بمعنى وعده معين است چنان كه در صدر آيه فرموده * ( وَواعَدْنا مُوسى ثَلاثِينَ لَيْلَةً . . . ) * يعنى : بموسى سى شب را وعده كرديم و آن را با ده شب از اتمام نموديم پس وعده وقتدار خدا چهل شب گرديد . ايضا در آيه * ( وَاخْتارَ ) *\r\n","description":"","footnote":"","page_name":" 232 ","page_number":232},
  {"content":"\r\n* ( مُوسى قَوْمَه سَبْعِينَ رَجُلًا لِمِيقاتِنا ) * اعراف : 155 . و نيز در آيه * ( فَجُمِعَ السَّحَرَةُ لِمِيقاتِ يَوْمٍ مَعْلُومٍ ) * شعراء : 38 .\r\nدر آيه * ( إِنَّ يَوْمَ الْفَصْلِ كانَ مِيقاتاً ) * نباء : 17 . ظاهرا بمعنى وقت است يعنى : روز فصل وقت رسيدن به حساب است . يا وقت از هم پاشيدگى اين عالم است .\r\n* ( يَسْئَلُونَكَ عَنِ الأَهِلَّةِ قُلْ هِيَ مَواقِيتُ لِلنَّاسِ وَالْحَجِّ ) * بقره : 189 .\r\nاز تو از هلالها پرسند بگو آنها ( براى روشن شدن ) وقتها است براى مردم و حجّ .\r\n\r\n\r\n\r\nوقد :\r\nافروخته شدن آتش . چنان كه ايقاد بمعنى افروختن آن است . * ( الَّذِي جَعَلَ لَكُمْ مِنَ الشَّجَرِ الأَخْضَرِ ناراً فَإِذا أَنْتُمْ مِنْه تُوقِدُونَ ) * يس : 80 . براى شما از درخت سبز آتشى بوجود آورد كه از آن آتش ميفروزيد . رجوع شود به « خضر » . * ( فَأَوْقِدْ لِي يا هامانُ عَلَى الطِّينِ ) * قصص : 38 . اى هامان براى من بر گل آتش بيافروز و آجر بپز .\r\nاستيقاد : افروخته شدن و افروختن است * ( مَثَلُهُمْ كَمَثَلِ الَّذِي اسْتَوْقَدَ ناراً ) * بقره : 17 . حكايت آنها حكايت آنكس است كه آتشى روشن كرد .\r\nوقود : ( بفتح واو ) هيزم و نحو آن كه وسيله آتش افروزى است . * ( أُولئِكَ هُمْ وَقُودُ النَّارِ ) * آل عمران : 10 . آنها هيزم آتشاند * ( فَاتَّقُوا النَّارَ الَّتِي وَقُودُهَا النَّاسُ وَالْحِجارَةُ ) * بقره : 24 .\r\nبترسيد از آتشيكه خوراك و هيزم آن مردم و سنگهااند رجوع شود به « حجر » .\r\nوقود ( بضم - و ) مصدر است بمعنى افروخته شدن ولى در قرآن عظيم به كار نرفته است .\r\n* ( نارُ الله الْمُوقَدَةُ ) * همزه : 6 . آتش افروخته خدا .\r\n\r\n\r\n\r\nوقذ :\r\nضرب شديد . اسقاط نيز گفته‌اند « وقذه النّعاس : اسقطه » خواب او را ساقط كرد « شاة موقوذة » گوسفندى است كه با چوب و غيره و زير كتك مرده باشد . آن ميته است و حرام * ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَما أُهِلَّ لِغَيْرِ الله بِه وَالْمُنْخَنِقَةُ وَالْمَوْقُوذَةُ . . . ) * مائده : 3 .\r\n","description":"","footnote":"","page_name":" 233 ","page_number":233},
  {"content":"\r\nمنخنقه حيوانى است خفه شده . يعنى از جمله محرّمات و ميته حيوان خفه شده و حيوان با كتك مرده است كه مردم جاهليّت حلال ميدانستند . اين كلمه يك بار بيشتر در قرآن نيامده است .\r\n\r\n\r\n\r\nوقر :\r\n( بر وزن فلس ) ثقل سامعه .\r\n* ( وَالَّذِينَ لا يُؤْمِنُونَ فِي آذانِهِمْ وَقْرٌ وَهُوَ عَلَيْهِمْ عَمًى ) * فصلت : 44 . آنان كه ايمان نمياورند در گوشهايشان سنگينى هست - گوش بدهكار ندارند - قرآن بر آنها سبب كورى دل است . * ( وَلا يَزِيدُ الظَّالِمِينَ إِلَّا خَساراً ) * مراد از وقر ثقل معنوى است .\r\nوقر ( بر وزن جسر ) بار سنگين . يا مطلق بار ، در صحاح مطلق بار گفته و در قاموس هر دو را آورده البتّه بترديد . * ( وَالذَّارِياتِ ذَرْواً . فَالْحامِلاتِ وِقْراً ) * ذاريات : 1 و 2 . مراد از حاملات ابرهاست و وقر بار سنگين آنهاست .\r\nجوهرى گويد : وقر اغلب در باره استر و الاغ و وسق در باره شتر به كار ميرود .\r\nوقار : عظمت . اسم است از توقير بمعنى تعظيم و آن در اصل بمعنى ثبوت است ( مجمع ) * ( ما لَكُمْ لا تَرْجُونَ لِلَّه وَقاراً . وَقَدْ خَلَقَكُمْ أَطْواراً ) * نوح :\r\n13 و 14 . * ( « وَقاراً » ) * مفعول * ( « تَرْجُونَ » ) * است عدم رجاء در جاى نفى است يعنى :\r\nچه شده به خدا عظمت قائل نيستيد عظمتيكه ببندگى او وا دارد - حال آنكه شما را طور طور آفريده است از خاك ، از نطفه ، از علقه ، از مضغه آيا اين طور آفريدن دليل عظمت خدا نيست كه او را عبادت كنيد ؟\r\n* ( لِتُؤْمِنُوا بِالله وَرَسُولِه وَتُعَزِّرُوه وَتُوَقِّرُوه وَتُسَبِّحُوه . . . ) * فتح : 9 . تا به خدا و رسولش ايمان بيآوريد و او را يارى و تعظيم و تسبيح كنيد .\r\n\r\n\r\n\r\nوقع :\r\nوقوع بمعنى ثبوت و سقوط است ، واقعه در شدائد و ناگواريها به كار رود ( مفردات ) اين دو معنى در قاموس و اقرب نيز گفته شده است آن را وجوب نيز معنى كرده‌اند و هر سه معنى مورد تصديق قرآن مجيد است :\r\n* ( وَمَنْ يَخْرُجْ مِنْ بَيْتِه مُهاجِراً إِلَى الله وَرَسُولِه ثُمَّ يُدْرِكْه الْمَوْتُ فَقَدْ وَقَعَ ) *\r\n","description":"","footnote":"","page_name":" 234 ","page_number":234},
  {"content":"\r\n* ( أَجْرُه عَلَى الله ) * نساء : 100 . هر كه از خانه خود در حال هجرت بسوى خدا و رسول خارج شود ، سپس مرگ او را دريابد پاداش او بر خدا حتمى و ثابت است .\r\nدر مجمع نقل شده : چون آيات هجرت نازل شد مردى از مسلمانان بنام جندب بن ضمره كه در مكَّه بود آيات را شنيده ، گفت : به خدا من از آنان نيستم كه قدرت مهاجرت نداشته باشم ، راه را بلدم و در بدن نيرو دارم ، با آنكه بشدت مريض بود بفرزندانش گفت : به خدا يكشب هم در مكه نخواهم ماند ميترسم در آن بميرم پسرانش او را بسريرى گذاشته و بدوش كشيدند ، چون به « تنعيم » رسيد وفات كرد آيه ، فوق در ماجراى او نازل گرديد .\r\n* ( وَوَقَعَ الْقَوْلُ عَلَيْهِمْ بِما ظَلَمُوا . . . ) * نمل : 85 . وعده عذاب به آنها در اثر ظلمشان ثابت و حتمى گرديد .\r\n* ( وَيُمْسِكُ السَّماءَ أَنْ تَقَعَ عَلَى الأَرْضِ إِلَّا بِإِذْنِه ) * حجّ : 65 . آسمانرا باز ميدارد از اينكه به زمين بيفتد .\r\nفقعوا : * ( فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ ) * حجر : 29 .\r\n« قعوا » فعل امر جمع است يعنى : چون او را پرداختم و از روحم در آن دميدم سجده كنان براى او بيفتيد .\r\nواقعه : * ( إِذا وَقَعَتِ الْواقِعَةُ . لَيْسَ لِوَقْعَتِها كاذِبَةٌ ) * واقعة : 1 و 2 . واقعه چنان كه از راغب نقل شده و در مجمع نقل فرموده بمعنى حادثه شديد است . شايد اطلاق اين لفظ به علت ثبوت و حتمى بودن قيامت باشد . وقعة بمعنى وقوع و ظهور و آمدن است . يعنى : آنگاه كه حادثه مهيب واقع و حادث شود . در وقوع آن دروغى نيست .\r\nمواقع : * ( فَلا أُقْسِمُ بِمَواقِعِ النُّجُومِ . وَإِنَّه لَقَسَمٌ لَوْ تَعْلَمُونَ عَظِيمٌ ) * واقعة : 75 و 76 . مواقع بمعنى مواضع است كه محل ايستادن نجوم باشد . قسم بمواضع ستارگان و اگر بدانيد آن سوگند بزرگى است .\r\nمواقعوها : * ( وَرَأَى الْمُجْرِمُونَ النَّارَ فَظَنُّوا أَنَّهُمْ مُواقِعُوها ) * كهف : 53 . مراد از « مواقعون » ساقط شوندگانند يعنى\r\n","description":"","footnote":"","page_name":" 235 ","page_number":235},
  {"content":"\r\nگناه كاران آتش را مىبينند و يقين ميكنند كه در آن خواهند افتاد .\r\n\r\n\r\n\r\nوقف :\r\nحبس شدن و حبس كردن متوقف شدن و متوقّف كردن ، وقف شرعى از آنست كه اصل چيزى را حبس و نفع آن را آزاد ميگذارند « حبس العين و تسبيل المنفعة » * ( وَقِفُوهُمْ إِنَّهُمْ مَسْؤُلُونَ ) * صافات : 24 . آنها را باز داريد و متوقّف كنيد كه از اعمالشان مسئولند .\r\n* ( وَلَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ ) * انعام : 27 . وقف چون با حرف على متعدّى شود بمعنى اطَّلاع دادن باشد « وقف فلانا على الشّىء :\r\nاطَّلعه عليه » يعنى : اى كاش ببينى آنگاه كه بر آتش مشرف شدند و مطَّلع گشتند و گفتند ايكاش به دنيا برگردانده ميشديم .\r\n* ( وَلَوْ تَرى إِذِ الظَّالِمُونَ مَوْقُوفُونَ عِنْدَ رَبِّهِمْ ) * سباء : 31 . ايكاش ميديدى آنوقت كه ظالمان نزد پروردگارشان باز داشته شده‌اند .\r\n\r\n\r\n\r\nوقى :\r\nوقايه و وقاء حفظ شىء است از آنچه اذيّت و ضرر مىرساند ( راغب ) * ( فَمَنَّ الله عَلَيْنا وَوَقانا عَذابَ السَّمُومِ ) * طور : 27 . خدا بما منّت گذاشت و از عذاب نافذ حفظ كرد و در امان داشت . * ( فَاغْفِرْ لَنا ذُنُوبَنا وَقِنا عَذابَ النَّارِ ) * آل عمران : 16 . گناهان ما را بيامرز و از عذاب آتش محفوظمان فرما * ( وَمَنْ يُوقَ شُحَّ نَفْسِه فَأُولئِكَ هُمُ الْمُفْلِحُونَ ) * حشر : 9 . هر كه از بخل نفسش محفوظ شود آنهااند نجات يافتگان .\r\nتقوى : اسم است از اتقاء و هر دو بمعنى خود محفوظ داشتن و پرهيز كردنست . راغب گويد : تقوى آنست كه خود را از شىء مخوف در وقايه و حفظ - قرار دهيم اين حقيقت تقوى است سپس خوف را تقوى و تقوى را خوف گويند . . . » تقوى در اصل وقوى است واو به تاء عوض شده است * ( وَتَزَوَّدُوا فَإِنَّ خَيْرَ الزَّادِ التَّقْوى ) * بقره : 197 . توشه برگيريد بهترين توشه پرهيز از گناهان\r\n","description":"","footnote":"","page_name":" 236 ","page_number":236},
  {"content":"\r\nاست و يا پرهيز از عذاب خداست بوسيله فعل واجبات و ترك محرّمات .\r\n* ( فَمَنِ اتَّقى وَأَصْلَحَ فَلا خَوْفٌ عَلَيْهِمْ وَلا هُمْ يَحْزَنُونَ ) * اعراف : 35 . آنكه از بديها بپرهيزد و خود را اصلاح كند ترسى بر آنها نيست و محزون نميشوند .\r\nمتّقى و تقىّ : هر دو بمعنى تقوى كار و پرهيزكار است * ( أُولئِكَ الَّذِينَ صَدَقُوا وَأُولئِكَ هُمُ الْمُتَّقُونَ ) * بقره :\r\n177 . * ( تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا ) * مريم : 63 .\r\nواقى : مصون دارنده و محفوظ دارنده . * ( فَأَخَذَهُمُ الله بِذُنُوبِهِمْ وَما كانَ لَهُمْ مِنَ الله مِنْ واقٍ ) * غافر : 21 .\r\nخدا آنها را بگناهانشان گرفت . و كسى نبود كه از عذاب خدا محفوظشان دارد .\r\nتقاة : تقاة و تقوى هر دو يكىاند * ( يا أَيُّهَا الَّذِينَ آمَنُوا اتَّقُوا الله حَقَّ تُقاتِه ) * آل عمران : 102 . اى اهل ايمان بترسيد از خدا حق ترسيدنش .\r\nاتقى : پرهيزگارتر . * ( إِنَّ أَكْرَمَكُمْ عِنْدَ الله أَتْقاكُمْ ) * حجرات : 13 .\r\n\r\nتقيه\r\n* ( لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَمَنْ يَفْعَلْ ذلِكَ فَلَيْسَ مِنَ الله فِي شَيْءٍ إِلَّا أَنْ تَتَّقُوا مِنْهُمْ تُقاةً وَيُحَذِّرُكُمُ الله نَفْسَه وَإِلَى الله الْمَصِيرُ ) * آل عمران : 28 . يعنى مؤمنان بجاى اهل ايمان ، كافران را دوست ندارند و كافران را براى خويش صديق و سرپرست اخذ نكنند . هر كه اين كار كند رابطه اش بطور كلَّى از خدا قطع شده ، مگر آنكه از آنها پرهيز و تقيّه كنيد پرهيز بخصوصى ، خدا شما را از خويش ميترساند و بازگشت .\r\nبسوى اوست .\r\nدر اين آيه حكم اوّلى آنست كه بايد از كفّار بريد و بمؤمنان پيوست و نبايد آنها را دوست داشت و محرم اسرار كرد چنان كه آيات * ( لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا . . . ) * آل عمران : 118 . در اين مطلب صريحاند . حكم ثانوى ، تقيّه است و آن در صورتى است كه مجبور باشد با ظالمان حفظ ظاهر كند و گر نه به او يا ديگر مسلمانان و يا بدين صدمه\r\n","description":"","footnote":"","page_name":" 237 ","page_number":237},
  {"content":"\r\nمىزنند .\r\nناگفته نماند : آنچه از قرآن مجيد و اخبار و حالات معصومين عليهم السّلام روشن مىشود آنست كه : شخص در مقابل ستمكاران و مظالم اجتماعى ميان قيام و تقيّه مخيّر است . يا قيام و مبارزه مىكند تا موفّق شود و يا در آن راه شهيد گردد مثل حضرت سيد الشهداء سلام اللَّه عليه و يا تقيّه كرده و خود را بكشته شدن نميدهد بلكه مبارزه منفى مىكند مثل امام صادق و ديگر ائمّه عليهم السّلام . ولى پشتيبانى از ظلم در اسلام روا نيست ، اين مطلب را در كتاب « مرد ما فوق انسان » كه در تحليل قيام مقدس كربلا نوشته‌ام در فصل « قيام امام و تقيّه » بطور مشروح آورده‌ام هر كه مايل باشد به آنجا رجوع كند .\r\n\r\n\r\n\r\nوكاء :\r\nتوكَّؤ بمعنى تكيه كردن است . * ( قالَ هِيَ عَصايَ أَتَوَكَّؤُا عَلَيْها وَأَهُشُّ بِها عَلى غَنَمِي ) * طه : 18 .\r\nگفت : آن عصاى من است به آن تكيه ميكنم و با آن بگوسفندانم برگ مىتكانم .\r\nاتّكاء : نشستن به حالت اطمينان و آرامش در مصباح و اقرب الموارد گويد : « اتّكأ اتّكاء : جلس متمكِّنا » در آيه * ( وَسُرُراً عَلَيْها يَتَّكِؤُنَ ) * زخرف :\r\n34 . مراد چنان كه در مصباح گفته نشستن باطمينان است يعنى : سريرهائى كه باطمينان و آرامش روى آنها مىنشينند .\r\nپس اتكاء بمعنى نشستن با اطمينان و آرامش است گر چه بمعنى تكيه كردن نيز آمده است * ( هُمْ وَأَزْواجُهُمْ فِي ظِلالٍ عَلَى الأَرائِكِ مُتَّكِؤُنَ ) * يس :\r\n56 . آنها و ازواجشان در سايه هائى بر تختها باطمينان و آرامش خاطر نشسته‌اند در مجمع ذيل * ( مُتَّكِئِينَ فِيها عَلَى الأَرائِكِ نِعْمَ الثَّوابُ وَحَسُنَتْ مُرْتَفَقاً ) * كهف : 31 . متكئين را متنعّمان فرموده و اضافه مىكند : چرا بجاى متنعمين متكئين فرموده ؟ چون اتكاء مفيد آنست كه آنها در امن و راحت منعّماند كه انسان تكيه نميكند مگر در حال امن و سلامت .\r\nمُتَّكئا * ( فَلَمَّا سَمِعَتْ بِمَكْرِهِنَّ أَرْسَلَتْ ) *\r\n","description":"","footnote":"","page_name":" 238 ","page_number":238},
  {"content":"\r\n* ( إِلَيْهِنَّ وَأَعْتَدَتْ لَهُنَّ مُتَّكَأً وَآتَتْ كُلَّ واحِدَةٍ مِنْهُنَّ سِكِّيناً ) * يوسف : 31 .\r\nمتّكئا اسم مفعول است از اتكاء و آن چيزى است كه به آن تكيه ميكنند پشتى باشد يا سرير . در قرائت نادره آن را « متكا » بر وزن قفل خوانده‌اند كه بمعنى ترنج است و بعضى آن را « متّكا » بدون همزه و مشدّد خوانده‌اند .\r\nيعنى طعاميكه بريده مىشود .\r\nبه نظر نگارنده : مراد از « متّكئا » پشتى و بالشى نيست بلكه منظور مجلسى است كه با اطمينان و آرامش در آن مىنشينند در مصباح آن را مجلس معنى كرده است معنى آيه چنين مىشود : چون از مكر و گفتگوى زنان آگاه شد آنها را دعوت كرد و مجلسى براى آنها بياراست و بهر يك چاقوئى داد - تا در خوردن ميوه و طعام از آن استفاده كنند .\r\nولى اين طبيعى نخواهد بود كه بگوئيم : آنها را دعوت كرد و بر ايشان پشتى آماده نمود و اگر قرائت « مُتْكا » بمعنى ترنج مشهور بود آن كاملا مناسب به نظر ميرسيد .\r\n\r\n\r\n\r\nوكد :\r\nوكد و توكيد بمعنى محكم كردنست * ( وَلا تَنْقُضُوا الأَيْمانَ بَعْدَ تَوْكِيدِها ) * نحل : 91 .\r\nمراد از ايمان بقرينه آيه ما بعد قسم و سوگند است و تأكيد سوگند آنست كه به آن قصد داشته باشى و با آن وظيفه‌اى برايت معين كنى نه مثل و اللَّه و باللَّه گفتن از روى عدم قصد ، چنان كه قرآن آن را سوگند لغو خوانده است و در « عقد » گذشت . يعنى سوگندها را پس از تأكيد نشكنيد .\r\nاين لفظ فقط يك بار در قرآن مجيد آمده است .\r\n\r\n\r\n\r\nوكز :\r\n* ( فَوَكَزَه مُوسى فَقَضى عَلَيْه ) * قصص : 15 . وكز بمعنى زدن و انداختن است ، با مشت زدن را نيز گويند كسائى . گفته : « وكزه : لكمه » او را با مشت زد ( نقل از مصباح ) راغب نيز چنين گفته است يعنى : موسى مشتى بر او زد و كارش را تمام كرد . اين كلمه تنها يك بار در قرآن عزيز به كار رفته است .\r\n","description":"","footnote":"","page_name":" 239 ","page_number":239},
  {"content":"\r\n\r\n\r\n\r\nوكل :\r\n( بر وزن فلس ) واگذار كردن . همچنين وكول « وكل اليه الامر وكلا و وكولا : فوّضه اليه » وكيل بمعنى موكول كسى است كه كار به او واگذار شده است .\r\nتوكيل : وكيل كردن « وكَّله توكيلا : جعله وكيلا » اسم آن وكالة است * ( قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ) * سجده : 11 . بگو : شما را ملك الموت ميميراند كه بر مرگ شما وكيل گرديده است - مرگ شما به او واگذار شده است .\r\nتوكَّل : قبول وكالت . اعتماد .\r\nراغب گويد : توكَّل دو جور است گويند : « توكَّلت لفلان » يعنى قبول وكالت از او كردم و « توكَّلت عليه » يعنى به او اعتماد كردم - و اميدوار شدم - در مصباح المنير و غيره نيز هر دو معنى نقل شده است . طبرسى فرموده : توكَّل بمعنى اظهار عجز و اعتماد به غير است و توكَّل على اللَّه واگذار كردن كار به خدا و اطمينان بتدبير اوست .\r\nنتيجه اينكه : توكَّل چون با « على » متعدى شود بمعنى اعتماد و تفويض امر باشد . * ( عَلَيْه تَوَكَّلْتُ وَعَلَيْه فَلْيَتَوَكَّلِ الْمُتَوَكِّلُونَ ) * يوسف : 67 .\r\nبر خدا اعتماد و تفويض امر كردم تفويض كنندگان كار خود را به او واگذارند * ( وَتَوَكَّلْ عَلَى الْعَزِيزِ الرَّحِيمِ ) * شعراء : 217 . كارهايت را بعزيز رحيم واگذار كن .\r\nوكيل : كار ساز و مدبر آن از اسماء حسنى است . خدا وكيل است يعنى كار ساز است كار بندگان را تدبير مىكند . طبرسى فرموده : وكيل در صفات خدا بمعنى متولَّى بتدبير خلق است * ( وَقالُوا حَسْبُنَا الله وَنِعْمَ الْوَكِيلُ ) * آل عمران : 173 . * ( خالِقُ كُلِّ شَيْءٍ فَاعْبُدُوه وَهُوَ عَلى كُلِّ شَيْءٍ وَكِيلٌ ) * انعام : 102 . * ( وَالله عَلى كُلِّ - شَيْءٍ وَكِيلٌ ) * هود : 12 . [ در اينجا لازم است به دو مطلب توجّه كنيم : 
  ] 1 - وكيل در صفات خدا اگر به معناى مفعول باشد مراد آنست كه كارها چون از جانب خداست قهرا\r\n","description":"","footnote":"","page_name":" 240 ","page_number":240},
  {"content":"\r\nبه خدا موكولاند نه اينكه كسى به خدا موكول كرده باشد مثل وكلاى عادى كه كار را به آنها موكول ميكنند و توكَّل بنده به خدا يك استمداد است از خدا و خلاصه خدا محكوم نيست بلكه حاكم است بعضى آن را در صفات خدا به معناى فاعلى گرفته و حافظ معنى كرده‌اند يعنى : خدا بر هر شىء حافظ است .\r\n2 - هر كاريكه بوجود ميآيد و هر بهره ايكه از چيزى عايد مىشود مشروط بشرائط بىشمار و خارج از حصر است ، حتى بدون اغراق يك لقمه نان بستگى به تمام اجزاء اين عالم دارد ، تنظيم اين همه شرائط و مقدّمات از عهده ما بشر خارج است و اگر خداوند آن شرائط و اسباب را فراهم نياورد هيچ نفعى عايد ما نخواهد شد و هيچ مقدّمه‌اى به نتيجه نخواهد رسيد .\r\nپس خدا واقعا بر هر چيز وكيل است .\r\nو همه كس و همه چيز را كار ساز خداست و مدبّر .\r\nتوكَّل بدان معنى نيست كه از كار و تلاش باز مانيم بلكه بايد پيوسته تلاش كنيم و در عين حال از خداوند بخواهيم كه در كار ما كار سازى كند و شرائط و اسباب را موافق مرام ما فراهم آورد .\r\n* ( وَكَذَّبَ بِه قَوْمُكَ وَهُوَ الْحَقُّ قُلْ لَسْتُ عَلَيْكُمْ بِوَكِيلٍ ) * انعام : 66 . قوم تو قرآن را با آنكه حق است تكذيب كردند ، بگو من مدبّر امر شما نيستم كه نگذارم تكذيب كنيد فقط ميتوانم ابلاغ كنم . مثل * ( لَسْتَ عَلَيْهِمْ بِمُصَيْطِرٍ ) * غاشيه : 22 . و مثل * ( إِنَّما أَنْتَ نَذِيرٌ وَالله عَلى كُلِّ شَيْءٍ وَكِيلٌ ) * هود : 12 .\r\n* ( الله حَفِيظٌ عَلَيْهِمْ وَما أَنْتَ عَلَيْهِمْ بِوَكِيلٍ ) * شورى : 6 . از اين آيه روشن مىشود كه حفيظ از مصاديق وكيل است .\r\n* ( أَيَّمَا الأَجَلَيْنِ قَضَيْتُ فَلا عُدْوانَ عَلَيَّ وَالله عَلى ما نَقُولُ وَكِيلٌ ) * قصص :\r\n28 . وكيل در آيه در جاى شاهد است ولى چون شاهد فقط شهادت ميدهد اما وكيل داراى تصرف و تدبير و\r\n","description":"","footnote":"","page_name":" 241 ","page_number":241},
  {"content":"\r\nتام الاختيار است لذا در جاى شاهد آمده است يعنى هر كدام از دو مدّت را تمام كردم بر من اجحاف و تعدّى نخواهى كرد و خدا بر آنچه ميگوئيم و شرط ميكنيم گواه است و متخلَّف را كيفر ميدهد نظير اين آيه است آيه :\r\n* ( فَلَمَّا آتَوْه مَوْثِقَهُمْ قالَ الله عَلى ما نَقُولُ وَكِيلٌ ) * يوسف : 66 .\r\n* ( ثُمَّ لا تَجِدُ لَكَ بِه عَلَيْنا وَكِيلًا ) * اسراء : 86 . وكيل در اين گونه آيات در جاى نصير و انتقام كش است چنان كه در آيه 75 . همين سوره آمده :\r\n* ( ثُمَّ لا تَجِدُ لَكَ عَلَيْنا نَصِيراً ) * .\r\n\r\n\r\n\r\nولج :\r\nولوج بمعنى دخول است .\r\n« ولج الشّىء فى غيره : دخل » راغب دخول در جاى تنگ گفته است . ظاهرا آن فقط دخول سوزن در چيزى نيست كه با فشار و جا باز كردن باشد زيرا در نهج البلاغه نامه : 24 . آمده :\r\n« ليولجه به الجنّة » و نيز آمده : « و بحر عميق فلا تلجوه » حكمت : 287 . اوّلى دخول معمولى و دوّمى بطور جا باز كردن است .\r\n* ( وَلا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ ) * اعراف : 40 . داخل بهشت نميشوند تا ريسمان ضخيم وارد سوراخ سوزن شود . * ( يَعْلَمُ ما يَلِجُ فِي الأَرْضِ وَما يَخْرُجُ مِنْها ) * سباء : 2 .\r\nميداند آنچه را كه - از تخم ، آب ، انسان ، اشعه و غيره - داخل زمين مىشود و آنچه از زمين خارج ميگردد .\r\n* ( تُولِجُ اللَّيْلَ فِي النَّهارِ وَتُولِجُ النَّهارَ فِي اللَّيْلِ . . . ) * آل عمران :\r\n27 . شب را بروز و روز را بشب داخل ميكنى . گفته‌اند مراد كوتاه و بلند شدن شبها و روزهاست . مثلا در بهار كه روزها بلند مىشود قسمتى از روز وارد شب مىشود .\r\nبه نظر نگارنده مراد داخل شدن شب بجاى روز و روز بجاى شب است .\r\nچنان كه ميدانيم : شب و روز پيوسته در اطراف زمين ميگردند - البتّه در اثر حركت زمين - و هر يك آنديگرى را تعقيب مىكند پس مرتّبا روز جاى شب و شب جاى روز را ميگيرد .\r\nمثل * ( وَاخْتِلافِ اللَّيْلِ وَالنَّهارِ ) *\r\n","description":"","footnote":"","page_name":" 242 ","page_number":242},
  {"content":"\r\nو اللَّه العالم .\r\nوليجة * ( وَلَمْ يَتَّخِذُوا مِنْ دُونِ الله وَلا رَسُولِه وَلَا الْمُؤْمِنِينَ وَلِيجَةً ) * توبه :\r\n16 . وليج و وليجة بمعنى داخل شونده است . مراد از آن كسى است كه از خود انسان نيست ولى آن را محرم اسرار خويش قرار داده است گويند :\r\n« فلان وليجة فى القوم » و اين در صورتى است كه از قوم نيست بلكه لاحق شده است يعنى : جز خدا و رسول و مؤمنان محرم اسرار و مشاورى نگرفتند .\r\nقرآن با صداى بلند ميگويد : غير مسلمان نبايد محرم اسرار و مستشار مسلمانان باشد و در آيه ديگر آمده :\r\n* ( لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا ) * آل عمران : 118 . يكى از بدبختىهاى جامعه مسلمين آنست كه زعماى آنها هر يك آلت دست يكى از دول مقتدر و نامسلمان روى زمين شده و تمام كارها را برأى و صلاحديد و مشورت آنان انجام ميدهند .\r\n\r\n\r\n\r\nولد :\r\nفرزند خواه فرزند انسان باشد و يا غير آن بر مذكر و مؤنّث ، تثنيه و جمع اطلاق مىشود و بر وزن ( فرس ، فلس ، قفل ، جسر ) خوانده مىشود . ولى در قرآن مجيد فقط وزن اوّل به كار رفته است . ولد بر وزن قفل جمع ولد نيز آيد چنان كه جوهرى گفته است .\r\n* ( قالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ ) * آل عمران : 47 . گفت :\r\nخدايا چطور فرزندى خواهم داشت حال آنكه كسى به من دست نزده است .\r\nولادت : ولاد و مولد ( بكسر لام ) مصدراند بمعنى زائيدن . * ( أَلا إِنَّهُمْ مِنْ إِفْكِهِمْ لَيَقُولُونَ . وَلَدَ الله وَإِنَّهُمْ لَكاذِبُونَ ) * صافات : 151 و 152 . بدان آنها از روى باطل ميگويند : خدا فرزند زائيده و حقّا كه آنها دروغگويانند .\r\nوالد پدر حقيقى و والده مادر حقيقى كه انسان از آن دو بوجود آمده است بخلاف اب و امّ كه اعماند * ( وَاخْشَوْا يَوْماً لا يَجْزِي والِدٌ عَنْ وَلَدِه ) * لقمان :\r\n33 . * ( لا تُضَارَّ والِدَةٌ بِوَلَدِها ) * بقره :\r\n233 .\r\n","description":"","footnote":"","page_name":" 243 ","page_number":243},
  {"content":"\r\nجمع ولد اولاد است مثل * ( وَقالُوا نَحْنُ أَكْثَرُ أَمْوالًا وَأَوْلاداً وَما نَحْنُ بِمُعَذَّبِينَ ) * سباء : 35 .\r\nوليد بمعنى خادم و كودك است باعتبار نزديك بودن ولادتش جمع آن ولدان مىباشد در صحاح گويد :\r\n« الوليد : الصّبىّ » و در قاموس گفته :\r\n« الوليد : المولود و الصّبىّ و العبد » .\r\nراغب ميگويد : وليد به كسى گفته مىشود كه از ولادتش چندان نگذشته . . . و چون بزرگ شد ديگر وليد گفته نميشود جمع آن ولدان مىباشد .\r\nعلى هذا در وليد قريب الولادة بودن معتبر است * ( قالَ أَ لَمْ نُرَبِّكَ فِينا وَلِيداً وَلَبِثْتَ فِينا مِنْ عُمُرِكَ سِنِينَ ) * شعراء :\r\n18 . گفت : آيا تو را در كودكى تربيت نكرديم . و سالى چند در ميان ما ماندى .\r\n* ( وَما لَكُمْ لا تُقاتِلُونَ فِي سَبِيلِ الله وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ ) * نساء : 75 . چه شده كه در راه خدا و خلاص بيچارگان از مردان و زنان و كودكان ، جنگ و جهاد نميكنيد ؟ ! ! .\r\nولدان : * ( يَطُوفُ عَلَيْهِمْ وِلْدانٌ مُخَلَّدُونَ ) * واقعة : 17 . مراد از ولدان خدمتكاران بهشتاند و اطلاق ولدان روشن مىكند كه همه تازه جواناند .\r\n* ( قُلْ هُوَ الله أَحَدٌ . الله الصَّمَدُ . لَمْ يَلِدْ وَلَمْ يُولَدْ ) * در « بنو - ابن » بطور مشروح گفته شده كه عده‌اى در باره خدا به فرزند حقيقى قائل بودند كه از خدا زائيده شده ( نعوذ باللَّه ) نه اينكه مراد ولد تشريفى بوده است چنان كه آيه * ( أَلا إِنَّهُمْ مِنْ إِفْكِهِمْ لَيَقُولُونَ وَلَدَ الله ) * صافات : 151 و 152 . فرزند حقيقى را نفى مىكند .\r\n* ( لا أُقْسِمُ بِهذَا الْبَلَدِ . وَأَنْتَ حِلٌّ بِهذَا الْبَلَدِ . وَوالِدٍ وَما وَلَدَ . لَقَدْ خَلَقْنَا الإِنْسانَ فِي كَبَدٍ ) * بلد : 1 - 4 . نه ، قسم به اين ديار تو در اين ديار ساكنى ، قسم بپدرى بزرگ و آنچه متولَّد كرده . حقّا كه انسان را در رنج و تعب آفريده‌ايم بقولى مراد از والد آدم و از * ( « وَما وَلَدَ » ) *\r\n","description":"","footnote":"","page_name":" 244 ","page_number":244},
  {"content":"\r\nذريّه اوست . بقولى مراد ابراهيم و فرزندش اسماعيل عليهما السّلام است .\r\nدر الميزان فرموده : ميان قسم و مقسم عليه نوعى تناسب لازم است و لذا مراد از * ( « وَوالِدٍ وَما وَلَدَ » ) * كسى است كه ميان او و بلد مقسوم عليه نسبتى است و آن منطبق است بر ابراهيم و فرزندش اسماعيل عليهما السّلام و آن دو سبب اصلى بناء مكَّه و بانيان بيت الحراماند . . . و ابراهيم عليه السّلام همان است كه از خدا خواست مكَّه را بلد امن قرار دهد . * ( وَإِذْ قالَ إِبْراهِيمُ رَبِّ اجْعَلْ هَذَا الْبَلَدَ آمِناً ) * ابراهيم : 35 . و تنكير والد دلالت بر تعظيم دارد و آمدن « ما ولد » در جاى « من ولد » دالّ بر شگفتى امر اوست از جهت مدح مثل * ( وَالله أَعْلَمُ بِما وَضَعَتْ ) * آل عمران :\r\n36 . ( تمام شد ) .\r\nپس در اين آيات قسم ياد شده بديار مكَّه كه با سكونت حضرت رسول صلَّى اللَّه عليه و آله بر شرافتش افزوده شد و نيز قسم ياد شده بابراهيم و فرزندش كه بانيان كعبه‌اند .\r\n\r\n\r\n\r\nولى :\r\n( بر وزن فلس ) نزديكى و قرب . چنان كه در صحاح و مصباح و قاموس گفته است گويند : « تباعدنا بعد ولى » پس از نزديكى دور شديم .\r\nراغب ميگويد : ولاء و توالى آنست كه دو چيز چنان باشند كه ميانشان چيز ديگرى نباشد و بطور استعاره به نزديكى ولاء و توالى گويند خواه در مكان باشد يا صداقت يا نصرت يا اعتقاد .\r\n* ( يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ . . . ) * توبه : 123 .\r\nاى اهل ايمان با كفاريكه در ديار بشما نزديكاند بجنگيد . ظهور آيه آنست كه مسلمانان بايد اوّل بجهاد كفّار نزديك بشتابند بعد بجهاد كفّار ديگر بروند و آن در صورت عملى بودن سبب گسترش و عالمگير بودن اسلام است .\r\nتولية : اگر با « عن » باشد بمعنى اعراض و اگر با « الى » باشد بمعنى رو كردن و اگر با دو حرف مذكور متعدّى بمفعول ثانى باشد بمعنى\r\n","description":"","footnote":"","page_name":" 245 ","page_number":245},
  {"content":"\r\nبرگرداندن و متوجه كردن آيد . و در صورت تعدّى به دو مفعول بمعنى سر - پرست كردن و غيره آيد اينك شواهدى از آيات :\r\n* ( وَإِذا تُتْلى عَلَيْه آياتُنا وَلَّى مُسْتَكْبِراً كَأَنْ لَمْ يَسْمَعْها ) * لقمان : 7 . چون آيات ما بر او خوانده شود از آنها به حالت تكبّر اعراض كند گوئى كه آنها را نشنيده است ، تقديرش « ولَّى عنها » است . * ( فَلَمَّا قُضِيَ وَلَّوْا إِلى قَوْمِهِمْ مُنْذِرِينَ ) * احقاف : 29 . چون خواندن قرآن تمام شد رو كردند و برگشتند بسوى قوم خويش براى انذار .\r\n* ( سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها ) * بقره : 142 . سفيهان از مردم گويند چه چيز آنها را از قبله شان كه در آن بودند برگردانيد .\r\n* ( وَلَوْ قاتَلَكُمُ الَّذِينَ كَفَرُوا لَوَلَّوُا الأَدْبارَ ) * فتح : 22 . آن تقدير « لَوَلَّوا الَيْكُمُ الادْبارَ » است يعنى اگر كفّار با شما ميجنگيدند حتما بشما پشت ميكردند و ميگريختند .\r\n* ( وَكَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ ) * انعام : 129 .\r\nو همينطور بعضى از ظالمان را در اثر اعمالشان ببعض ديگر ولَّى امر و سرپرست قرار ميدهيم .\r\nتولَّى : از باب تفعّل بمعنى اعراض و دوست اخذ كردن و سرپرست آيد . مثل * ( فَمَنْ تَوَلَّى بَعْدَ ذلِكَ فَأُولئِكَ هُمُ الْفاسِقُونَ ) * آل عمران : 82 . هر كه پس از اخذ ميثاق ، از قبول حق اعراض كند آنها فاسقانند .\r\n* ( كُتِبَ عَلَيْه أَنَّه مَنْ تَوَلَّاه فَأَنَّه يُضِلُّه ) * حجّ : 4 . بر شيطان حتمى است هر كه او را دوست بدارد اضلالش مىكند . * ( وَمَنْ يَتَوَلَّهُمْ مِنْكُمْ فَإِنَّه مِنْهُمْ ) * مائده : 51 . هر كه از شما آنها را دوست اخذ كند از آنهاست .\r\n* ( فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الأَرْضِ وَتُقَطِّعُوا أَرْحامَكُمْ ) * محمد :\r\n23 . ظاهرا تولَّى در آيه بمعنى اعراض است يعنى آيا اميد است از شما در صورت اعراض از امر خدا و امر جهاد ، اينكه در زمين فساد كنيد\r\n","description":"","footnote":"","page_name":" 246 ","page_number":246},
  {"content":"\r\nو قطع رحم نمائيد . يعنى در صورت اعراض از جهاد و ماندن در شهر جز اين نخواهيد كرد . بقولى مراد از آن حكومت و سرپرستى است يعنى شايد شما اگر بحكومت رسيديد . . .\r\nدر آيه * ( وَإِذا تَوَلَّى سَعى فِي الأَرْضِ لِيُفْسِدَ فِيها وَيُهْلِكَ الْحَرْثَ وَالنَّسْلَ . . . ) * بقره : 205 . ظاهرا مراد حكومت و سرپرستى است و احتمال دارد كه بمعنى اعراض باشد .\r\n* ( وَمَنْ يُشاقِقِ الرَّسُولَ مِنْ بَعْدِ ما تَبَيَّنَ لَه الْهُدى وَيَتَّبِعْ غَيْرَ سَبِيلِ الْمُؤْمِنِينَ نُوَلِّه ما تَوَلَّى وَنُصْلِه جَهَنَّمَ وَساءَتْ مَصِيراً ) * نساء : 115 .\r\nيعنى : هر كه بعد از روشن شدن هدايت با رسول خدا مخالفت كند و از غير طريق مؤمنين پيروى نمايد تا از حق اعراض مىكند باعراض وادارش ميكنيم و او را بجهنم وارد مىنمائيم ، آن بد جايگاهى است ظاهرا آيه در مضمون * ( ثُمَّ انْصَرَفُوا صَرَفَ الله قُلُوبَهُمْ ) * توبه : 127 . است .\r\nولَّى : سرپرست و اداره كننده امر . و نيز بمعنى دوست و يارى كننده و غيره آيد . طبرسى در ذيل * ( الله وَلِيُّ الَّذِينَ آمَنُوا ) * بقره : 257 . فرموده :\r\nولَّى از « ولى » است بمعنى نزديكى بدون فاصله و او كسى است كه بتدبير امور از ديگرى احقّ و سزاوارتر است .\r\nبرئيس قوم والى گويند كه بتدبير و امر و نهى امور نزديك و مباشر است .\r\nبآقا مولى گويند كه بامر بنده سرپرستى و مباشرت مىكند به بنده مولى گويند كه با اطاعت مباشر امر مولى است و از آنست ولىّ يتيم كه مباشر مال يتيم و اداره اوست .\r\nدر مصباح از ابن فارس نقل كرده :\r\nهر كه كار كسى را اداره كند ولَّى آنكار است .\r\n* ( الله وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ . . . ) * بقره :\r\n257 . خدا يار كسانى است كه ايمان آورده‌اند ، آنها را از تاريكيها بسوى نور ايمان خارج مىكند .\r\n* ( وَما لَكُمْ مِنْ دُونِ الله مِنْ وَلِيٍّ وَلا نَصِيرٍ ) * بقره : 107 . شما را جز خدا\r\n","description":"","footnote":"","page_name":" 247 ","page_number":247},
  {"content":"\r\nسرپرست و يارى نيست . از نصير روشن مىشود كه « ولىّ » بمعنى متولَّى امر است * ( أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّه بِالْعَدْلِ ) * بقره : 282 . يا اگر نميتواند مطلب را املال كند و توضيح دهد ولى او املاء نمايد .\r\nجمع ولَّى اولياء است بمعانى فوق كه گفته شد * ( وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِياءُ بَعْضٍ ) * انفال : 72 .\r\nآنان كه در نزد خود جا دادند و يارى كردند آنها بعضى اولياء بعضىاند * ( لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ ) * آل عمران : 28 .\r\nمؤمنان كافران را در جاى برادران مؤمن خود دوست و يار نگيرند .\r\n* ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * مائده :\r\n55 . يعنى سرپرست و مدير شما فقط خدا و رسول و آنانند كه نماز ميخوانند و در حال ركوع زكات ميدهند قيد * ( وَهُمْ راكِعُونَ ) * * ( الَّذِينَ يُقِيمُونَ . . . ) * را مقيد كرده است يعنى هر نمازگزار و زكات بده ولَّى شما نيست بلكه نمازگزارانى كه زكات را در حال ركوع ميدهند .\r\nاز طرف ديگر بايد آيه راجع بيك قضيّه واقع شده باشد و گر نه هر كس ميتواند در حال ركوع احسانى بكند و بگويد ولىّ مسلمين هستم . و آنگهى بايد مراد از * ( « وَلِيُّكُمُ » ) * مدير امور و سرپرست باشد و گر نه همه نماز خوانان و زكات دهندگان يار و دوست مسلماناناند و احتياج بقيد * ( « وَهُمْ راكِعُونَ » ) * ندارد . از اينجا است كه اهل انصاف از خود آيه خواهند دانست كه آن عموم نيست بلكه حكايت از يك واقعه خصوصى دارد و لفظ * ( إِنَّما ) * ولايت غير خدا و رسول و * ( الَّذِينَ . . . ) * را نفى مىكند زيرا * ( إِنَّما ) * نصّ در تخصيص است .\r\nدر مجمع البيان نقل فرموده : روزى عبد اللَّه بن عباس در كنار زمزم نشسته و بلفظ « قال رسول اللَّه صلَّى اللَّه عليه و آله » بمردم حديث ميخواند . مردى كه روى خود\r\n","description":"","footnote":"","page_name":" 248 ","page_number":248},
  {"content":"\r\nرا پوشيده بود در آنجا حاضر شد هر چه ابن عباس « قال رسول اللَّه » ميگفت آنمرد نيز ميگفت . ابن عباس گفت :\r\nتو را به خدا تو كيستى ؟ مرد صورت خويش را باز كرد و گفت : مردم هر كه مرا شناخته هيچ و گر نه خودم را معرفى ميكنم ، من جندب بن جناده بدرى ابو ذر غفارى هستم ، با اين دو گوشم از رسول خدا شنيدم و گر نه كر شوند و با اين دو چشم ديدم و گر نه كور باشند ميفرمود : « علىّ قائد البررة و قاتل الكفرة و منصور من نصره و مخذول من خذله » .\r\nبدانيد روزى با رسول خدا صلَّى اللَّه عليه و آله نماز ظهر خواندم سائلى در مسجد چيزى خواست به او چيزى ندادند ، دست به آسمان برداشت كه خدايا گواه باش من در مسجد رسول خدا اظهار حاجت كردم كسى چيزى به من نداد ، على عليه السّلام آنوقت در ركوع نماز بود با انگشت كوچك دست راست كه به آن انگشتر ميكرد بسائل اشاره نمود ، سائل آن را از انگشت على عليه السّلام گرفت ، رسول خدا صلَّى اللَّه عليه و آله در نماز اين عمل را ميديد ، چون از نماز فارغ شد سر به آسمان كرد و گفت : خدايا برادرم موسى از تو خواست و گفت : * ( رَبِّ اشْرَحْ لِي صَدْرِي وَيَسِّرْ لِي أَمْرِي ) * . . . * ( وَاجْعَلْ لِي وَزِيراً مِنْ أَهْلِي هارُونَ أَخِي اشْدُدْ بِه أَزْرِي وَأَشْرِكْه فِي أَمْرِي ) * در جوابش قرآن ناطق نازل فرمودى كه * ( سَنَشُدُّ عَضُدَكَ بِأَخِيكَ وَنَجْعَلُ لَكُما سُلْطاناً فَلا يَصِلُونَ إِلَيْكُما ) * خدايا منهم برگزيده و پيامبر تو محمد ، سينه مرا فراخ گردان . كارم را آسان كن . براى من وزيرى و يارى از اهل من معيّن كن على برادرم را ، با او مرا تقويت فرما .\r\nابو ذر گويد : به خدا قسم رسول خدا صلَّى اللَّه عليه و آله سخن خويش را تمام نكرد تا جبرئيل نازل شد و گفت : اى محمد بخوان . فرمود چه بخوانم ؟ گفت بخوان : * ( إِنَّما وَلِيُّكُمُ الله وَرَسُولُه وَالَّذِينَ آمَنُوا . . . ) * سپس طبرسى فرموده : اين خبر را ثعلبى با اين سند بعينه نقل كرده و ابو بكر رازى در كتاب احكام القرآن بنقل مغربى و رمّانى و طبرسى روايت\r\n","description":"","footnote":"","page_name":" 249 ","page_number":249},
  {"content":"\r\nكرده‌اند : اين آيه در حق على عليه السّلام نازل شد آنگاه كه در حال ركوع انگشتر خويش را بسائل بخشيد . مجاهد و سدّى نيز چنين گفته‌اند و آن از امام باقر و امام صادق عليهما السّلام و جميع علماء اهل بيت عليهم السّلام نقل شده است .\r\nنگارنده گويد : علامه امينى رحمه - اللَّه در جلد دوم الغدير ص 52 - 53 آن را از تفسير ثعلبى ، تفسير طبرى ، اسباب النزول واحدى ، تفسير فخر رازى ، تفسير خازن ، تفسير نيشابورى ، فصول المهمّه ابن صبّاغ ، صواعق ابن حجر ، نور الابصار شبلنجى و ده دوازده كتاب ديگر كه همه از كتب مشهور اهل سنّتاند نقل كرده است طالبان تفصيل به آنجا رجوع كنند و در المراجعات مراجعه چهلم مرحوم شرف الدين عاملى آن را بطور تفصيل از منابع اصيل نقل كرده و عبد المجيد سليم رئيس الازهر در مقابل آن اسناد خاضع شده است .\r\n\r\nاطلاق جمع بر مفرد\r\nاگر گويند : در اين صورت چرا لفظ * ( وَالَّذِينَ آمَنُوا . . . ) * بلفظ جمع آمده لازم بود « و الذى آمن و أقام الصّلوة و آتى الزّكوة و هو راكع » آيد كه مفرد و منطبق بر امام عليه السّلام باشد ؟\r\nگوئيم : طبرسى در مجمع فرموده :\r\nاين آيه از واضحترين دلائل بر صحّت امامت بلا فصل على عليه السّلام است و چون ثابت شود كه لفظ * ( وَلِيُّكُمُ ) * افاده مىكند كسى را كه مدير امور و واجب الاطاعة است و ثابت شود كه مراد از * ( الَّذِينَ آمَنُوا ) * على عليه السّلام است ، نصّ بر امامت آنحضرت ثابت مىشود .\r\nرجوع بلغت ثابت مىكند كه ولى بمعنى سرپرست و مدير امور است لفظ « انّما » در مفيد اختصاص است و لذا نميشود ولى را بمعنى دوستى در دين و محبت حمل كرد زيرا آن در باره همه مؤمنان است چنان كه فرموده * ( وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ ) * و از طرف ديگر عامّه و خاصه نقل كرده‌اند كه آيه در باره على عليه السّلام نازل شد آنگاه كه خاتم خويش را در ركوع صدقه داد .\r\n","description":"","footnote":"","page_name":" 250 ","page_number":250},
  {"content":"\r\nتا فرموده كسى نميتواند بگويد لفظ * ( الَّذِينَ آمَنُوا ) * جمع است و بر مفرد اطلاق نميشود زيرا اهل لغت گاهى از مفرد براى تعظيم و تفخيم بلفظ جمع تعبير ميآورند و اين در كلامشان مشهورتر از آنست كه احتياج باستدلال داشته باشد .\r\nزمخشرى در كشاف پس از تصديق باينكه آيه در باره على عليه السّلام نازل شده ، گويد : الَّذين آمنوا بلفظ جمع آمده با آنكه مراد يكفرد است تا اينكه مردم به اين كار ترغيب شوند و بثوابى مانند ثواب آن برسند و تا روشن شود كه بايد عادت مؤمنان بر كسب نيكوكارى تا آن حدّ باشد كه كار نيك را تا تمام شدن نماز نيز بتأخير نياندازند .\r\nدر المراجعات : مراجعه چهل و دوم در جواب اين اشكال فرموده :\r\nعرب به جهتى از مفرد بلفظ جمع تعبير ميآورد شاهد آن قول خداوند است در سوره آل عمران * ( الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَقالُوا حَسْبُنَا الله وَنِعْمَ الْوَكِيلُ ) * آل عمران : 173 .\r\nمراد از « النّاس » در * ( قالَ لَهُمُ النَّاسُ ) * باجماع مفسّران و محدّثان و اهل تاريخ نعيم بن مسعود اشجعى است كه ابو سفيان ده شتر بوى داد تا مسلمانان را از مشركان بترساند و متزلزل كند و كرد و گفت * ( إِنَّ النَّاسَ قَدْ جَمَعُوا لَكُمْ فَاخْشَوْهُمْ ) * اهل مكَّه بر عليه شما لشكريان جمع كرده‌اند بترسيد ، در نتيجه بسيارى از مسلمانان ترسيدند و بجنگ بيرون نشدند و رسول خدا صلَّى اللَّه عليه و آله فقط با هفتاد نفر خارج شدند .\r\nدر اطلاق لفظ ناس بر مفرد نكته شريفى است زيرا مدح آن هفتاد نفر در صورتى كاملتر است كه لفظ ناس آيد از آنكه گفته شود يكنفر خبر داد يعنى از خبر دادن چندين نفر هم از ايمان و پيروى پيغمبر بر نميگردند .\r\nايضا آيه * ( اذْكُرُوا نِعْمَتَ الله عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ ) * مائده : 11 . مراد از « قوم » يكنفر بود بنام غورث و بقولى عمر بن جحاش از يهود بنى نضير كه\r\n","description":"","footnote":"","page_name":" 251 ","page_number":251},
  {"content":"\r\nشمشير كشيد و خواست رسول خدا ( ص ) را بزند خداوند او را منع كرد حكايتش را محدثان ، مفسّران و اهل تاريخ نقل كرده‌اند ، ابن هشام در جزء 3 سيره خود در غزوه ذات الرقاع آن را آورده است . خدا لفظ جمع را در آيه بر مفرد اطلاق فرموده به جهت تعظيم نعمتش بر مسلمانان در سلامت و زنده ماندن پيامبرشان صلَّى اللَّه عليه و آله از شرّ دشمن .\r\nو در آيه مباهله لفظ ابناء و نساء و انفس با آنكه حقيقت در عموماند بر حسنين و فاطمه و على عليهم السّلام اطلاق گرديده چنان كه همه گفته‌اند و اين اطلاق براى تعظيم آنهاست .\r\nشرف الدين رحمه اللَّه پس از نقل آيات ، قول طبرسى و زمخشرى را كه در بالا نقل كرديم نقل فرموده و در پايان وجه ديگرى گفته كه خلاصه اش اين است : اگر آيه بلفظ مفرد ميآمد ديگر مجالى نمىماند كه دشمنان على و بنى هاشم و منافقان و اهل حسد فكر مردم را آشفته كنند و بدين جهت خطرى بر اسلام متوجّه ميشد يعنى يا آيه را از قرآن مجيد حذف ميكردند و يا رسول خدا را در اين باره متّهم مىنمودند كه نعوذ باللَّه با خواهش نفس خود سخن گفته و آن لطمه‌اى بر اصل دين ميشد ( از نگارنده ) .\r\nولى آيه بلفظ جمع آمده با آنكه مفرد مراد بود سپس نصوص پى در پى آمدند و ولايت آنحضرت آفتابى گرديد .\r\nمولى : سرپرست . مالك عبد .\r\nصديق . غلام . * ( فَاعْلَمُوا أَنَّ الله مَوْلاكُمْ نِعْمَ الْمَوْلى وَنِعْمَ النَّصِيرُ ) * انفال : 40 .\r\nبدانيد خدا تدبير كننده امور شماست بهتر مدير و بهتر يار است . * ( أَحَدُهُما أَبْكَمُ لا يَقْدِرُ عَلى شَيْءٍ وَهُوَ كَلٌّ عَلى مَوْلاه ) * نحل : 76 . يكى از آن دو لال مادر زاد است ، به چيزى قادر نيست و بر آقاى خود بار و سنگينى است .\r\n* ( يَوْمَ لا يُغْنِي مَوْلًى عَنْ مَوْلًى شَيْئاً ) * دخان : 41 . روزيكه دوستى از دوستى چيزى را كفايت نميكند .\r\n","description":"","footnote":"","page_name":" 252 ","page_number":252},
  {"content":"\r\nوجه اطلاق مولى بر اين معانى در لفظ « ولىّ » از مجمع نقل گرديد كه بر انسان نزديك و اولىاند و مباشرت امر ميكنند به چند آيه توجّه كنيد :\r\n* ( مَأْواكُمُ النَّارُ هِيَ مَوْلاكُمْ وَبِئْسَ الْمَصِيرُ ) * حديد : 15 . مولى شايد در اينجا بمعنى دوست و رفيق باشد مانند « اصحاب النّار » كه بمعنى ياران آتش است با ملاحظه اين آيه روشن مىشود كه بد كاران رفيق آتش و آتش رفيق آنهاست و آيه چنان كه گفته‌اند براى تهكَّم است ، شايد مولى بمعنى متولى امر باشد يعنى كارگردان و مدبّر امر شما آتش است . و شايد بمعنى اولى ( سزاوارتر ) باشد كه از معانى مولى است و از تفسير قمى نقل شده است .\r\n* ( وَإِنِّي خِفْتُ الْمَوالِيَ مِنْ وَرائِي وَكانَتِ امْرَأَتِي عاقِراً ) * مريم : 5 . در مجمع فرموده : عمو زاده را مولى گويند كه در نسب به انسان نزديك است مراد از موالى در آيه عموها و عمو - زاده هااند چنان كه از حضرت باقر عليه السّلام منقول است يعنى : من از عموها و عمو زاده ها پس از خودم ميترسم و زنم نازا است به من فرزندى عنايت فرما .\r\n* ( وَلِكُلٍّ جَعَلْنا مَوالِيَ مِمَّا تَرَكَ الْوالِدانِ وَالأَقْرَبُونَ ) * نساء : 33 . در مجمع فرموده از جمله معانى مولى ورثه است كه اولى و احقّ است بميراث ميّت ( ظاهرا آن در اثر نزديكى است ) يعنى براى هر آنچه پدران و مادران و خويشان ترك كرده‌اند وارثانى قرار داده‌ايم . آيه ربطى به عصبه ندارد چنان كه در « ورث - ارث » گذشت و آن خلاصه آيات ارث مىباشد . در مجمع ذيل آيه فوق و آيه * ( وَإِنِّي خِفْتُ الْمَوالِيَ ) * تصريح كرده كه اولى ( سزاوارتر ) يكى از معانى مولى است ممكن است موالى در آيه بدان معنى باشد يعنى براى تركه پدران و مادران و اقرباء سزاوارترها قرار داده‌ايم كه از ديگران در بردن ارث سزاوارترند .\r\nاولى : نزديكتر . سزاوارتر * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا ) *\r\n","description":"","footnote":"","page_name":" 253 ","page_number":253},
  {"content":"\r\n* ( النَّبِيُّ وَالَّذِينَ آمَنُوا ) * آل عمران : 68 .\r\nنزديكترين مردم بابراهيم آنانند كه از وى پيروى كردند و اين پيامبر و پيروان اوست .\r\n* ( النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَأَزْواجُه أُمَّهاتُهُمْ ) * احزاب : 6 . به حكم اين آيه پيغمبر صلَّى اللَّه عليه و آله نسبت بمؤمنان از نفس خودشان نزديكتر و سزاوارتر است و زنان او مادران مؤمنيناند ، محترماند و نكاحشان بعد از پيامبر بر مؤمنان حرام مىباشد . پس مقام پيغمبر و اهميّت وجود پيغمبر بر مسلمان از نفس خويش بالاتر است و اگر در كارى از كارها اعمّ خير يا شرّ امر دائر باشد ميان پيغمبر و نفس مؤمن ، پيغمبر ارجح و بالاتر است . آيه مطلق است و اولويّت آنحضرت را از هر جهت مىرساند .\r\n* ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله مِنَ الْمُؤْمِنِينَ وَالْمُهاجِرِينَ احزاب : 6 . گويند با اين آيه ارث بردن غير اولى الارحام كه در اوائل هجرت بود نسخ شده است يعنى اقربا بعضى ببعضى در ارث بردن از مؤمنان و مهاجران سزاوارتراند .\r\nولاية : ( بفتح اول ) * ( هُنالِكَ الْوَلايَةُ لِلَّه الْحَقِّ هُوَ خَيْرٌ ثَواباً وَخَيْرٌ عُقْباً ) * كهف :\r\n44 . ولاية را در آيه با كسر و فتح واو خوانده‌اند ، راغب گويد : ولايت بكسر واو بمعنى نصرت و بفتح واو بمعنى تولَّى امر است و بقولى هر دو يكى و حقيقتش تولَّى امر است قاموس نيز در اوّل هر دو را يكى گرفته است در صحاح از ابن سكَّيت نقل كرده ولايت بكسر واو بمعنى تسلَّط و بفتح و كسر واو بمعنى نصرت و يارى است .\r\nنگارنده گويد : ظاهر آنست كه هر دو بمعنى قرابت است چنان كه در اقرب الموارد گفته و مطابق با معناى اوّلى است و مراد از آن در آيه تسلَّط و تدبير است . آيه بعد از آياتى آمده كه راجع بمباحثه ، يك مشرك و مؤمن است كه بالاخره اميد مشرك مبدّل بيأس شده و محصوليكه در مقابل خدا به آن دل بسته بود از بين ميرود و تسلَّط\r\n","description":"","footnote":"","page_name":" 254 ","page_number":254},
  {"content":"\r\nخدا و اينكه همه چيز با تدبير خدا است روشن مىشود يعنى : آنجا تسلَّط و تدبير حق براى خداست او بهتر است از حيث ثواب و عاقبت نه آنچه مشرك به آن اميدوار بود .\r\n* ( وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا ) * انفال : 72 . اين آيه ولايت و قرابت و آثار آن را كه ميان مهاجران و انصار بود از كسانى كه ايمان آورده و هجرت نكرده بودند نفى مىكند مگر ولايت نصرت را در ذيل آيه فرموده :\r\n* ( وَإِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ ) * پس مراد از ولايت ، ولايت ارث و ولايت امان دادن و غيره است .\r\n\r\n\r\n\r\nونى :\r\n* ( اذْهَبْ أَنْتَ وَأَخُوكَ بِآياتِي وَلا تَنِيا فِي ذِكْرِي ) * طه : 42 . ونى بمعنى سستى و ضعف و خستگى است يعنى :\r\nتو و برادرت با آيات من برويد و در دعوت بسوى من سستى نكنيد و شايد مراد ياد خداست ، كه سبب قدرت قلب و آسانى مشكلات است و در آيات قبل هست كه موسى عليه السّلام به خدا عرض كرد : * ( كَيْ نُسَبِّحَكَ كَثِيراً . وَنَذْكُرَكَ كَثِيراً ) * اين لفظ فقط يك بار در قرآن مجيد آمده است .\r\n\r\n\r\n\r\nوهب :\r\nهبه بخشيدن و دادن به غير عوض است در مفردات ميگويد :\r\n« الهبة أن تجعل ملك لغيرك به غير عوض » .\r\n* ( الْحَمْدُ لِلَّه الَّذِي وَهَبَ لِي عَلَى الْكِبَرِ إِسْماعِيلَ وَإِسْحاقَ ) * ابراهيم : 39 . حمد خدا را كه در پيرى اسماعيل و اسحق را به من عطا فرمود .\r\nوهّاب : از اسماء حسنى است ( بسيار عطا كننده ) و آن سه بار در قرآن مجيد آمده است : * ( وَهَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ) * آل عمران : 8 .\r\n\r\n\r\n\r\nوهج :\r\n* ( وَبَنَيْنا فَوْقَكُمْ سَبْعاً شِداداً . ) *\r\n* ( وَجَعَلْنا سِراجاً وَهَّاجاً ) * نباء : 12 و 13 وهج بمعنى افروخته شدن و حرارت دادن است « وهجت النّار و الشّمس :\r\nاتّقدت » وهّاج مبالغه است بمعنى مشتعل با نور بزرگ ، مراد از آن در آيه آفتاب است يعنى : بالاى شما هفت آسمان محكم بنا كرديم و چراغى بسيار\r\n","description":"","footnote":"","page_name":" 255 ","page_number":255},
  {"content":"\r\nحرارت ده و نور افشان قرار داديم رجوع شود به « سمو - سماء » راجع به هفت آسمان . اين لفظ فقط يك بار در قرآن مجيد آمده است . راغب گويد : وهج حصول نور و حرارت است از آتش و آن با وهّاج بودن آفتاب كاملا درست است .\r\n\r\n\r\n\r\nوهن :\r\nضعف . ناتوانى . * ( فَما وَهَنُوا لِما أَصابَهُمْ فِي سَبِيلِ الله ) * آل عمران :\r\n146 . راغب ميگويد : وهن ضعف است در خلقت يا در اخلاق . ظاهرا مراد از آيه ضعف روحى است يعنى در مقابل بلائى كه در راه خدا رسيد روحيّه خود را نباختند ايضا در آيه * ( وَلا تَهِنُوا وَلا تَحْزَنُوا وَأَنْتُمُ الأَعْلَوْنَ ) * آل عمران : 139 . ولى در آيه * ( رَبِّ إِنِّي وَهَنَ الْعَظْمُ مِنِّي ) * مريم : 3 . * ( وَإِنَّ أَوْهَنَ الْبُيُوتِ لَبَيْتُ الْعَنْكَبُوتِ ) * عنكبوت : 41 . مراد ضعف خلقتى است .\r\n* ( ذلِكُمْ وَأَنَّ الله مُوهِنُ كَيْدِ الْكافِرِينَ ) * انفال : 18 . مطلب آنست و خدا تضعيف كننده حيله كافران است .\r\n\r\n\r\n\r\nوهى :\r\n* ( وَانْشَقَّتِ السَّماءُ فَهِيَ يَوْمَئِذٍ واهِيَةٌ ) * حاقّه : 16 . وهى بمعنى شكافته شدن و بىقوام و ضعيف شدن در اثر انشقاق است يعنى آسمان ميشكافد و آن در روز قيامت سست و بىصلابت است . اين لفظ تنها يك بار در قرآن مجيد آمده است .\r\n\r\n\r\n\r\nويكانّ :\r\n* ( وَأَصْبَحَ الَّذِينَ تَمَنَّوْا مَكانَه بِالأَمْسِ يَقُولُونَ وَيْكَأَنَّ الله يَبْسُطُ الرِّزْقَ لِمَنْ يَشاءُ مِنْ عِبادِه وَيَقْدِرُ لَوْ لا أَنْ مَنَّ الله عَلَيْنا لَخَسَفَ بِنا وَيْكَأَنَّه لا يُفْلِحُ الْكافِرُونَ ) * قصص : 82 . گفته‌اند « وى » كلمه ندامت است و نيز كلمه تعجّب مىباشد .\r\nقارون ادّعا ميكرد كه ثروت او در اثر لياقت و علم اوست و ربطى ( نعوذ باللَّه ) به خدا ندارد و در مقابل ناصحان ميگفت : * ( إِنَّما أُوتِيتُه عَلى عِلْمٍ عِنْدِي ) * .\r\nعده‌اى از نادانان او را در اين سخن تصديق كرده بودند و چون قارون و خانه اش در زمين فرو رفت آنها به خود آمده و از فريب خوردگى\r\n","description":"","footnote":"","page_name":" 256 ","page_number":256},
  {"content":"\r\nمتنبه شدند .\r\nدر اقرب الموارد گويد « و يك » با اضافه كاف كنايه از ويل است گوئى :\r\n« و يك اسمع قولى » واى بر تو حرف مرا گوش كن . در صحاح و قاموس گفته : « وى » كلمه تعجب است گوئى :\r\n« و يك ، وى لزيد » يعنى عجبا از زيد بتصديق اين دو لغوى « و يك » نيز مانند « وى » بمعنى تعجّب است على هذا به نظر نگارنده * ( « وَيْكَأَنَّ » ) * در آيه مركَّب است از « و يك » و « أنّ » .\r\nمعنى آيه چنين مىشود : كسانى كه روز پيش مقام او را آرزو داشتند فرداى آن روز گفتند : عجبا راستى خدا روزى را بهر كه خواهد وسعت دهد و تنگ گيرد ، اگر خدا لطف نميكرد ما را هم به زمين فرو برده بود عجبا راستى كافران رستگار نميشوند در اين صورت لازم نيست : بگويم « وى » به « كأنّ » داخل شده تا در مقام توجيه برآئيم كه « كأنّ » دالّ بر شكّ است .\r\n\r\n\r\n\r\nويل :\r\nواى طبرسى فرموده : ويل لفظى است هر كه در مهلكه واقع شود آن را به كار برد و آن در اصل عذاب و هلاك است . راغب از اصمعى نقل كرده ويل بمعنى قبح است و گاهى در تحسّر و تأسف به كار رود ولى ويح در ترحم استعمال مىشود جوهرى گويد : آن كلمه عذاب است گويند :\r\nويله - ويلك - ويلى - نگارنده گويد : در هر حال كلمه ايست حكايت از بد بختى و عذاب دارد خواه شخص گرفتار خودش بگويد مثل * ( يا وَيْلَتَنا ما لِهذَا الْكِتابِ لا يُغادِرُ صَغِيرَةً وَلا كَبِيرَةً إِلَّا أَحْصاها ) * كهف :\r\n49 . و خواه از ديگرى به ديگرى باشد مثل * ( وَيْلَكَ آمِنْ ) * احقاف : 17 . واى بر تو ايمان بياور * ( وَيْلٌ يَوْمَئِذٍ لِلْمُكَذِّبِينَ ) * مرسلات : 15 . واى در آن روز بر تكذيب كنندگان .\r\nدر آيه * ( قالَتْ يا وَيْلَتى أَ أَلِدُ وَأَنَا عَجُوزٌ ) * هود : 72 . ظاهرا بمعنى تعجّب است .\r\nآخر روز جمعه 20 ربيع الثانى 1395 مطابق 12 / 2 / 1354 از حرف واو فارغ شدم و الحمد للَّه .\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nى\r\n\r\n\r\nياء :\r\nآخرين حرف الفباى عربى و فارسى است و در حساب ابجد بجاى عدد ده مىباشد .\r\n\r\n\r\n\r\nيا :\r\nحرف ندا است براى بعيد ، حقيقتا بعيد باشد يا حكما ، بقولى مشترك است ميان قريب و بعيد ( از اقرب الموارد ) * ( يا أَهْلَ يَثْرِبَ لا مُقامَ لَكُمْ فَارْجِعُوا ) * احزاب : 13 . اى اهل يثرب در اينجا ماندن روا نيست برگرديد . * ( يا أَيُّهَا النَّاسُ اتَّقُوا رَبَّكُمْ . . . ) * حجّ : 1 .\r\n\r\n\r\n\r\nيأس :\r\nنوميدى . طبرسى فرموده :\r\nيأس آنست كه يقين كنيم شىء آرزو شده بدست نخواهد آمد . راغب گويد : « اليأس : انتفاء الطَّمع » * ( الْيَوْمَ يَئِسَ الَّذِينَ كَفَرُوا مِنْ دِينِكُمْ ) * مائده :\r\n3 . امروز كفّار از دين شما مأيوس شدند . يعنى طمع بريدند از اينكه شما از دينتان دست برداريد * ( وَلا تَيْأَسُوا مِنْ رَوْحِ الله ) * يوسف : 87 . از رحمت خدا نااميد نباشيد .\r\nاستيئاس : مثل يأس است * ( فَلَمَّا اسْتَيْأَسُوا مِنْه خَلَصُوا نَجِيًّا ) * يوسف :\r\n80 . چون از يوسف نااميد شدند كه برادرشان را آزاد كند كنار رفتند و با هم نجوى ميكردند .\r\nييأس : * ( أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ الله لَهَدَى النَّاسَ جَمِيعاً ) * رعد :\r\n31 . يأس را در آيه علم معنى كرده‌اند در جوامع الجامع ميگويد : علت اين امر آنست كه يأس معناى علم را در ضمن گرفته زيرا مأيوس شونده ميداند كه اين كار نخواهد شد .\r\nراغب نيز نزديك به آن گفته است يعنى : آيا اهل ايمان ندانستند كه اگر خدا ميخواست همه مردم را هدايت ميكرد .\r\n","description":"","footnote":"","page_name":" 258 ","page_number":258},
  {"content":"\r\nيؤس : * ( لا يَسْأَمُ الإِنْسانُ مِنْ دُعاءِ الْخَيْرِ وَإِنْ مَسَّه الشَّرُّ فَيَؤُسٌ قَنُوطٌ ) * فصلت :\r\n49 . يؤس و قنوط هر دو بيك معنىاند يعنى انسان از طلب خير خسته نميشود و اگر ضررى به او رسد بسيار نااميد و مأيوس است .\r\n\r\n\r\n\r\nيبس :\r\n( بضمّ و فتح اوّل ) خشكيدن .\r\nو آن اين است كه چيزىتر بوده سپس بخشكد . * ( وَلا رَطْبٍ وَلا يابِسٍ إِلَّا فِي كِتابٍ مُبِينٍ ) * انعام : 59 . هيچ تر و خشكى نيست يا هيچ تر و خشكى به زمين نميافتد مگر آنكه در كتابى آشكار است رجوع شود به « رطب » .\r\nيبس : * ( وَلَقَدْ أَوْحَيْنا إِلى مُوسى أَنْ أَسْرِ بِعِبادِي فَاضْرِبْ لَهُمْ طَرِيقاً فِي الْبَحْرِ يَبَساً ) * طه : 77 . يبس ( بر وزن فرس ) مكانى است كه در آن آب بوده و خشك شده باشد . يعنى بموسى وحى كرديم كه بندگان مرا شب هنگام از مصر خارج كن و راه خشكى در دريا براى آنها بزن .\r\n* ( وَسَبْعَ سُنْبُلاتٍ خُضْرٍ وَأُخَرَ يابِساتٍ ) * يوسف : 43 . و هفت سنبله سبز و بقيه خشك .\r\n\r\n\r\n\r\nيتم :\r\nيتم آنست كه پدر كودكى قبل از بلوغ او بميرد و در سائر حيوانات آنست كه مادرش بميرد ( مجمع و مفردات ) پس يتيم در انسان بمعنى پدر مرده ( البته قبل از بلوغ كودك ) و در غير انسان بمعنى مادر مرده است .\r\n* ( وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ ) * انعام : 152 . بمال يتيم نزديك نشويد مگر به بهترين طريق .\r\nجمع آن در قرآن مجيد يتامى است * ( وَآتَى الْمالَ عَلى حُبِّه ذَوِي الْقُرْبى وَالْيَتامى وَالْمَساكِينَ ) * بقره :\r\n177 . در آيه * ( وَآتُوا الْيَتامى أَمْوالَهُمْ . . . ) * نساء : 2 . باعتبار ما كان يتامى اطلاق شده و گر نه تا يتيم است مال به او داده نميشود و پس از بلوغ به او يتيم گفته نميشود .\r\nخوردن مال يتيم از گناهان كبيره است و بر آن وعده آتش داده شده :\r\n* ( إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ) * نساء : 10 . آنان كه اموال يتيمان را بظلم ميخورند فقط\r\n","description":"","footnote":"","page_name":" 259 ","page_number":259},
  {"content":"\r\nدر شكمشان آتش ميخورند و حتما وارد آتش ميشوند ( نعوذ باللَّه ) .\r\n\r\n\r\n\r\nيثرب :\r\nنام قبلى مدينه منوّره .\r\n* ( وَإِذْ قالَتْ طائِفَةٌ مِنْهُمْ يا أَهْلَ يَثْرِبَ لا مُقامَ لَكُمْ فَارْجِعُوا ) * احزاب : 13 .\r\nآنگاه كه عده‌اى از منافقان و مريض - القلبها ميگفتند اى اهل يثرب ماندن شما در اينجا بىفايده است برگرديد .\r\nميخواستند لشكريان اسلام را از كنار خندق و از اردوگاه متفرّق كنند . اين لفظ فقط يك بار در كلام اللَّه آمده است .\r\n\r\n\r\n\r\nيأجوج :\r\n* ( قالُوا يا ذَا الْقَرْنَيْنِ إِنَّ يَأْجُوجَ وَمَأْجُوجَ مُفْسِدُونَ فِي الأَرْضِ . . . ) * كهف : 94 . * ( حَتَّى إِذا فُتِحَتْ يَأْجُوجُ وَمَأْجُوجُ وَهُمْ مِنْ كُلِّ حَدَبٍ يَنْسِلُونَ ) * انبياء : 96 .\r\nدر كلمه « مأجوج » در باره هر دو لفظ توضيح داده شده است و ظاهرا مراد طائفه‌اى از مردم چيناند . و اين دو لفظ دو بار بيشتر در قرآن مجيد نيامده‌اند .\r\n\r\n\r\n\r\nيد :\r\nدست . * ( لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لأَقْتُلَكَ . . . ) * مائده : 28 . اگر دستت را براى كشتن من باز كنى من دستم را براى كشتن تو باز نخواهم كرد .\r\n« يد » در اصل « يدى » با ياء است جمع آن در قرآن ايدى است * ( وَكَفَّ أَيْدِيَ النَّاسِ عَنْكُمْ ) * فتح : 20 .\r\nيد بطور استعاره در چند معنى به كار ميرود از جمله :\r\n1 - نعمت . « يديت اليه » نعمتى به او رساندم جمع آن در اين معنى ايادى است در صحيفه سجاديّه دعاى 37 . آمده : « جزاء للصّغرى من أياديك » يعنى جزائى براى كوچكترين نعمتهايت .\r\n2 - حيازت و ملك مثل * ( أَوْ يَعْفُوَا الَّذِي بِيَدِه عُقْدَةُ النِّكاحِ ) * بقره : 237 .\r\nيا عفو كند آنكه عقده نكاح در اختيار و تسلَّط او است . رجوع شود به « عقد » .\r\n* ( بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ) * آل عمران : 26 . اختيار در قدرت و سلطه تو است تو بر هر چيز توانائى .\r\n3 - يد مغلوله كنايه است از امساك\r\n","description":"","footnote":"","page_name":" 260 ","page_number":260},
  {"content":"\r\nو بخل چنان كه يد مبسوطه به عكس آنست * ( وَقالَتِ الْيَهُودُ يَدُ الله مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا بَلْ يَداه مَبْسُوطَتانِ ) * مائده : 64 . يهود گفتند :\r\nدستان خدا بسته است دستهايشان بسته باد ، در مقابل گفته خود ملعون گشتند بلكه هر دو دست خدا باز است هرطور بخواهد انفاق كند رجوع شود به « غلّ » .\r\n4 - مباشرت . * ( ما مَنَعَكَ أَنْ تَسْجُدَ لِما خَلَقْتُ بِيَدَيَّ ) * ص : 75 . چه چيز مانع شد از اينكه سجده كنى به آنكه با دست خودم آفريدم يعنى مباشر خلقت او خودم بودم و شايد مراد قوّت و قدرت باشد .\r\n5 - نيرو . * ( وَاذْكُرْ عِبادَنا إِبْراهِيمَ وَإِسْحاقَ وَيَعْقُوبَ أُولِي الأَيْدِي وَالأَبْصارِ ) * ص : 45 . يعنى صاحبان نيرو و بصيرت بودند . در طاعت و بندگى خدا نيرومند و با بصيرت بودند اينك به چند آيه توجه كنيم :\r\n* ( وَهُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِه ) * اعراف : 57 . از لفظ « بين يديه » و نظير آن در پيش بودن .\r\nحاضر بودن و نزديك بودن استفاده مىشود چنان كه در « بين » گفته‌ايم يعنى او كسى است كه بادها را پيشاپيش باران رحمتش مژده ده ميفرستد .\r\n* ( إِنَّ الَّذِينَ يُبايِعُونَكَ إِنَّما يُبايِعُونَ الله يَدُ الله فَوْقَ أَيْدِيهِمْ ) * فتح :\r\n10 . در اين آيه دست حضرت رسول صلَّى اللَّه عليه و آله بدست خدا تشبيه شده و در جاى آن قرار گرفته است و روشن مىشود كه در موقع بيعت آنحضرت دستش را باز و بالا نگاه ميداشته و بيعت كنندگان دست خود را از پائين به كف دست آن بزرگوار ميرسانده‌اند تا يد اللَّه فوق ايديهم مصداق پيدا نمايد .\r\n* ( حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ) * توبه : 29 . گفته‌اند مراد از « يد » قوه و نيرو است يعنى تا جزيه را از روى قدرت و سلطه ايكه بر آنها داريد بدهند و اگر مراد دست باشد ظاهرا معنى آن باشد كه از دستشان بدست شما برسد در جوامع الجامع فرموده : « حتى يعطوها عن يد الى يد »\r\n","description":"","footnote":"","page_name":" 261 ","page_number":261},
  {"content":"\r\nيعنى نقدا و بدون واسطه بدهند در الميزان آمده : « متجاوز عن يدهم الى يدكم » .\r\nحدّ يد از سر انگشتان است تا شانه و غير آن با قرينه فهميده مىشود مثل * ( فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ ) * مائده : 6 . كه بقرينه معلوم مىشود مراد از * ( « بِأَيْدِيكُمْ » ) * تا آرنج است و مثل * ( وَالسَّارِقُ وَالسَّارِقَةُ فَاقْطَعُوا أَيْدِيَهُما ) * مائده : 38 . كه بوسيله روايات معلوم مىشود مراد از ايدى چهار انگشت است كه از دزد بريده مىشود . و مثل : * ( فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه ) * مائده : 6 . كه مراد از « يد » در تيمّم از مچ تا سر انگشتان است .\r\n\r\n\r\n\r\nيس :\r\n* ( يس . وَالْقُرْآنِ الْحَكِيمِ . ) *\r\n* ( إِنَّكَ لَمِنَ الْمُرْسَلِينَ ) * يس : 1 - 3 . در باره حروف مقطعه در * ( « عسق » ) * سخن گفته‌ايم به آنجا رجوع شود . در مجمع فرموده :\r\nمحمد بن مسلم از ابى جعفر باقر عليه السّلام نقل كرده : رسول خدا صلَّى اللَّه عليه و آله را دوازده اسم است پنج تا از آنها در قرآن است . محمد ، احمد ، عبد اللَّه ، يس ، نون .\r\n\r\n\r\n\r\nيسر :\r\nآسانى . * ( إِنَّ مَعَ الْعُسْرِ يُسْراً ) * شرح : 6 . راستى با دشوارى آسانى هست ظهور آيه آنست كه آسانى توأم با دشوارى است نه بعد از آن .\r\nتيسّر و استيسار بمعنى آسان بودن و مقدور بودن است * ( فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ ) * بقره : 196 .\r\nاگر محصور و ممنوع شديد و نتوانستيد عمل حجّ را بپايان بريد آنچه از قربانى مقدور است بفرستيد .\r\nتيسير : آسان كردن * ( وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ ) * قمر :\r\n17 . حقّا كه قرآن را براى پند گرفتن آسان كرده‌ايم آيا پند گيرنده‌اى هست ؟\r\nيسرى * ( وَنُيَسِّرُكَ لِلْيُسْرى ) * اعلى : 8 .\r\n* ( فَأَمَّا مَنْ أَعْطى وَاتَّقى . وَصَدَّقَ بِالْحُسْنى . فَسَنُيَسِّرُه لِلْيُسْرى ) * ليل : 5 - 7 يسرى مؤنّث ايسر است بمعنى آسانتر موصوف آن بايد مثل خصلت و طاعت مؤنّث باشد مراد از تيسير در آيه توفيق\r\n","description":"","footnote":"","page_name":" 262 ","page_number":262},
  {"content":"\r\nاست كه نوعى آسان كردن كار مىباشد چنان كه در مجمع و صحاح گفته است معنى آيه دوم چنين است :\r\nامّا آنكه انفاق و تقوى كند و وعده نيكوى خدا را تصديق نمايد موفّق ميكنيم او را به حالت و خصلتى كه كارهاى خدا پسند را بىآنكه سنگينى احساس كند انجام ميدهد هر قدر تقوى بيشتر باشد عمل نيك آسانتر خواهد بود ، تطوّع و رغبت سبب سهولت است يا او را موفّق و آماده ميكنيم بحيات سعيده كه زندگى بىملال آخرت باشد .\r\nدر آيه اوّل موصوف يسرى ظاهرا دعوت و طريقه باشد يعنى تو را موفّق ميكنيم بدعوت و طريقه ايكه در آن آسانى است و شايد مراد حالت و خصلت باشد مثل شرح صدر يعنى تو را موفّق ميكنيم بحالتيكه سنگينى مأموريّت را كم احساس كنى .\r\nيسير : آسان . * ( وَكانَ ذلِكَ عَلَى الله يَسِيراً ) * نساء : 30 . اين كار بر خدا آسان است همچنين است ميسور * ( فَقُلْ لَهُمْ قَوْلًا مَيْسُوراً ) * اسراء : 28 .\r\nبا آنها بزبانى نرم سخن بگو يا وعده‌اى بده كه آسان باشد .\r\nيسير بمعنى قليل نيز آيد مثل : * ( وَنَزْدادُ كَيْلَ بَعِيرٍ ذلِكَ كَيْلٌ يَسِيرٌ ) * يوسف : 65 .\r\nميسرة : آسانى و توانگرى . كه بوسيله ثروت كارها آسان مىشود * ( وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ ) * بقره : 280 . اگر قرضدار در تنگى باشد وظيفه مهلت دادنست تا زمان وسعت و سهولت اداء دين .\r\nميسر : قمار . قمار باز را ياسر گويند بقولى قمار را از آن ميسر گويند كه بوسيله آن مال ديگران آسان و بىزحمت بچنگ ميايد .\r\n* ( إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه ) * مائده : 90 . خمر ، قمار ، بتها ، تيرهاى قمار پليد و از كار شيطان ميباشند از آنها بپرهيزيد .\r\nايضا بقره : 219 - مائده : 91 .\r\n\r\n\r\n\r\nيسع :\r\nعليه السّلام . * ( وَإِسْماعِيلَ وَالْيَسَعَ ) *\r\n","description":"","footnote":"","page_name":" 263 ","page_number":263},
  {"content":"\r\n* ( وَيُونُسَ وَلُوطاً وَكلاًّ فَضَّلْنا عَلَى الْعالَمِينَ ) * انعام : 86 . * ( وَاذْكُرْ إِسْماعِيلَ وَالْيَسَعَ وَذَا الْكِفْلِ وَكُلٌّ مِنَ الأَخْيارِ ) * ص : 48 . يسع ( بفتح ى - س ) يكى از پيغمبران عليهم السّلام است ، نام مباركش فقط دو بار در قرآن ياد شده ولى راجع بشرح حال او مطلبى نيامده است .\r\nدر توحيد صدوق باب 65 . نقل شده : حضرت رضا عليه السّلام بجاثليق نصرانى فرمود : يسع مانند عيسى معجزه داشت : روى آب راه رفت ، مرده ها را زنده نمود ، كور و پيس را شفا بخشيد ، با وجود اين امّتش او را خدا ندانست و كسى بجاى خدا او را نپرستيد .\r\n\r\n\r\n\r\nيوسف :\r\nعليه السّلام . فرزند يعقوب و نواده اسحق و فرزند سوّم ابراهيم عليهم السّلام مىباشد نام مباركش 27 .\r\nبار در كلام اللَّه ذكر شده است .\r\nدر حكايت مؤمن آل فرعون آمده كه بقوم فرعون چنين گفت : * ( وَلَقَدْ جاءَكُمْ يُوسُفُ مِنْ قَبْلُ بِالْبَيِّناتِ فَما زِلْتُمْ فِي شَكٍّ مِمَّا جاءَكُمْ بِه حَتَّى إِذا هَلَكَ قُلْتُمْ لَنْ يَبْعَثَ الله مِنْ بَعْدِه رَسُولًا ) * غافر : 34 . اين آيه صريح در نبوّت آن جناب است .\r\nو در آيه : * ( كَذلِكَ لِنَصْرِفَ عَنْه السُّوءَ وَالْفَحْشاءَ إِنَّه مِنْ عِبادِنَا الْمُخْلَصِينَ ) * يوسف : 24 . خداوند او را از مخلصين خوانده كه از خالص شدگان براى خدا بود و شيطان و نفس را در وجود او راهى نبود .\r\nماجراى شگفت انگيز او كه مجسّم كننده جمال انسانيت و خويشتندارى و ايمان آن جناب است بطور تفصيل بعنوان احسن القصص در سوره‌اى بنام آنحضرت ذكر شده و خداوند بشرح حال او بيشتر اعتنا فرموده است .\r\n\r\nدقت كنيد\r\nدر حالات حضرت يوسف عليه السّلام چند محلّ مورد اشتباه گرديده كه لازم است بررسى شود . در تفسير الميزان ج 11 ص 183 . از تفسير درّ منثور از ابن عباس نقل شده كه\r\n","description":"","footnote":"","page_name":" 264 ","page_number":264},
  {"content":"\r\nگفت : يوسف عليه السّلام سه لغزش داشت و سه اشتباه كرد .\r\n1 - خواست با آن زن زنا بكند در نتيجه بزندان افتاد - نگارنده گويد : اين اشاره است به آيه * ( وَلَقَدْ هَمَّتْ بِه وَهَمَّ بِها لَوْ لا أَنْ رَأى بُرْهانَ رَبِّه ) * يوسف : 24 .\r\n2 - به آن جوان زندانى گفت :\r\n* ( اذْكُرْنِي عِنْدَ رَبِّكَ ) * در پيش پادشاهت مرا ياد كن در نتيجه هفت سال در زندان ماند چون شيطان از ياد او برد و نتوانست او را پيش پادشاه بىتقصير معرّفى كند .\r\n3 - يوسف به برادرانش گفت :\r\n* ( إِنَّكُمْ لَسارِقُونَ ) * شما دزد هستيد .\r\nحال آنكه دزد نبودند .\r\nدر الميزان پس از نقل اين سخن فرموده : اين روايت مخالف صريح كلام خداست كه يوسف را برگزيده خود و از مخلصين خوانده و شيطان را بچنين كسان راهى نيست . . . درّ منثور رواياتى بر اين منوال نقل كرده . . .\r\nكه به هيچ يك از آنها اعتمادى نيست .\r\nنگارنده : گويد : در آيه * ( وَلَقَدْ هَمَّتْ بِه وَهَمَّ بِها لَوْ لا أَنْ رَأى بُرْهانَ رَبِّه ) * چنان كه در « همّ » گفته شد * ( لَوْ لا أَنْ رَأى . . . ) * قيد جمله * ( وَهَمَّ بِها ) * است يعنى : زن خواست از يوسف كام بگيرد و يوسف هم اگر برهان خدايش را نميديد ميخواست از او كام بگيرد . بعبارت ديگر : يوسف به حكم غريزه بشرى به آن كار راضى ميشد ولى ديدن برهان خدا كه همان ايمان و يقينش باشد مانع از آن بود كه چنان فكرى را در سر بپروراند .\r\nعجبا كجاى اين جريان لغزش است ! ! ! از طرف ديگر يوسف عليه السّلام به آن مرد زندانى كه ميدانست نجات يافته و ساقى شاه خواهد شد فرمود :\r\n* ( اذْكُرْنِي عِنْدَ رَبِّكَ ) * در پيش رئيس خود مرا ياد كن و بىگناه بودن مرا به او روشن كن . اين توسّل بوسائل مادّى است كجاى اين شرك است اگر ما به كسى بگوئيم از ما پيش فلانكس وساطت كن مشرك شده‌ايم بلكه\r\n","description":"","footnote":"","page_name":" 265 ","page_number":265},
  {"content":"\r\nيوسف عليه السّلام براى استخلاص خويش از راه طبيعى وارد شد و آنگهى خداوند از آنحضرت نقل مىكند كه به آن دو زندانى فرمود : * ( أَ أَرْبابٌ مُتَفَرِّقُونَ خَيْرٌ أَمِ الله الْواحِدُ الْقَهَّارُ ) * و در جريان حيله زن عزيز مصر فرموده : * ( إِنَّه مِنْ عِبادِنَا الْمُخْلَصِينَ ) * چطور شد اين بزرگوار كه ايمان و توحيد و تقوايش مورد تصديق خداست مشرك شد و خدا را از ياد برد عجبا ! ! در تفسير عياشى سه روايت در اين باره نقل شده يكى از آنها روايت يعقوب بن شعيب از امام صادق عليه السّلام است بدين مضمون : خدا بيوسف فرمود آيا ترا بپدرت محبوب نكردم و در زيبائى به ديگران برتريت ندادم ؟\r\nآيا كاروان را به طرف چاه سوق ندادم و تو را رها نكردم ؟ آيا حيله زنانرا از تو بر طرف ننمودم ؟ پس چه چيز وادارت كرد رغبتت را از من بردارى و مخلوقى را بخوانى پس بكيفر اين سخن هفت سال در زندان بمان .\r\nدر تفسير خازن و غيره نقل شده :\r\nرسول خدا صلَّى اللَّه عليه و آله فرمود : خدا بيوسف رحمت كند اگر آن كلمه را نميگفت آن مدت را در زندان نمىماند « رحم اللَّه يوسف لو لا كلمة الَّتى قالها ما لبث فى السّجن ما لبث » .\r\nآنچه در تفسير عياشى نقل شده سند ندارد آنچه از تفسير خازن نقل شد از مردى بنام حسن روايت شده نميتوان بر آن استناد نمود وانگهى همه مخالف قرآن مبيناند چنان كه گفته شد .\r\nامّا اينكه : يوسف ببرادرانش نسبت دزدى داد مطلب درستى نيست آيه چنين است * ( ثُمَّ أَذَّنَ مُؤَذِّنٌ أَيَّتُهَا الْعِيرُ إِنَّكُمْ لَسارِقُونَ ) * از كجا معلوم كه مؤذّن يوسف عليه السّلام بوده است گرچه طرح نقشه از آن بزرگوار بود ظاهر آنست كه چون يوسف سقايه را در بار برادرش گذاشت مأموران ديدند سقايه نيست در نتيجه بكاروان بد بين شدند و يكى از آنها گفت : شما دزديده‌ايد تا بالاخره بعد از گفتگوى آنها ، يوسف آمد و شروع به تفتيش\r\n","description":"","footnote":"","page_name":" 266 ","page_number":266},
  {"content":"\r\nبارها كرد . * ( وَالسَّلامُ عَلى مَنِ اتَّبَعَ الْهُدى ) * .\r\n\r\n\r\n\r\nيعقوب :\r\nعليه السّلام فرزند اسحق پسر ابراهيم عليهما السّلام پدر انبياء بنى اسرائيل نام مباركش 16 . بار در كلام اللَّه مجيد مذكور است .\r\nنام ديگر آن جناب اسرائيل مىباشد * ( قُولُوا آمَنَّا بِالله وَما أُنْزِلَ إِلَيْنا وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ ) * بقره : 136 . * ( وَأَوْحَيْنا إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ ) * نساء : 163 .\r\nاو در آيه * ( وَوَهَبْنا لَه إِسْحاقَ وَيَعْقُوبَ نافِلَةً وَكُلاًّ جَعَلْنا صالِحِينَ ) * انبياء :\r\n72 . از عباد اللَّه الصالحين شمرده شده و در آيات * ( وَاذْكُرْ عِبادَنا إِبْراهِيمَ وَإِسْحاقَ وَيَعْقُوبَ أُولِي الأَيْدِي وَالأَبْصارِ . إِنَّا أَخْلَصْناهُمْ بِخالِصَةٍ ذِكْرَى الدَّارِ . وَإِنَّهُمْ عِنْدَنا لَمِنَ الْمُصْطَفَيْنَ الأَخْيارِ ) * ص : 45 - 47 .\r\nبه بهترين توصيف ياد شده است . نه مثل تورات ، كه ميگويد : خدا با يعقوب كشتى گرفت و عنقريب بود كه بر خدا غلبه كند نعوذ باللَّه .\r\n\r\n\r\n\r\nيعوق :\r\n* ( وَلا تَذَرُنَّ وَدًّا وَلا سُواعاً وَلا يَغُوثَ وَيَعُوقَ وَنَسْراً ) * نوح :\r\n23 . در « نسر » و « ودّ » گفتيم : اصنام پنجگانه كه در آيه ذكر شده متعلق بقوم نوح عليه السّلام اند و ربطى باصنام جاهليت ندارند زيرا آيه در بيان حالات قوم آنحضرت است .\r\nمع الوصف ابن كلبى بتى بنام يعوق براى عرب نقل مىكند كه در قريه‌اى بنام خيوان در يمن بوده و قبيله همدان و غيره آن را ميپرستيده‌اند . اگر صنمى بدين نام در جاهليّت بوده باشد منظور قرآن مجيد اشاره به آن نيست .\r\n\r\n\r\n\r\nيغوث :\r\n* ( وَلا يَغُوثَ وَيَعُوقَ وَنَسْراً ) * آنچه در « يعوق » گفته شده در « يغوث » نيز هست مع الوصف ابن كلبى در الاصنام بتى بنام يغوث براى اهل جاهليت نقل مىكند كه در محلى از يمن قرار داشته و قبيله مذحج و ديگران آن را مىپرستيده‌اند . ولى منظور قرآن از يغوث ، آن نيست .\r\n\r\n\r\n\r\nياقوت :\r\n* ( كَأَنَّهُنَّ الْياقُوتُ ) *\r\n","description":"","footnote":"","page_name":" 267 ","page_number":267},
  {"content":"\r\n* ( وَالْمَرْجانُ ) * رحمن : 58 . ياقوت اقسامى دارد از قبيل ، زرد ، سبز ، كبود ، واحد آن ياقوته و جمع آن يواقيت است . آيه در تعريف حوريان بهشتى است كه در صفا و طراوت بياقوت و مرجان تشبيه شده‌اند اين لفظ فقط يك بار در قرآن مجيد آمده است .\r\n\r\n\r\n\r\nيقطين :\r\n* ( فَنَبَذْناه بِالْعَراءِ وَهُوَ سَقِيمٌ . ) *\r\n* ( وَأَنْبَتْنا عَلَيْه شَجَرَةً مِنْ يَقْطِينٍ ) * صافات :\r\n145 و 146 . مراد از يقطين در آيه چنان كه گفته‌اند كدو است درخت و بوته كدو در زمين پهن شده و داراى برگهاى گرد و بزرگ است در اقرب الموارد گويد : يقطين گياهى است كه ساق ندارد مثل بوته حنظل و خيار ولى در عرف در كدوى گرد مانند خربوزه به كار رود طبرسى فرمايد : آن كدو است و بقولى هر گياه بىساق .\r\nآيه در باره يونس عليه السّلام است چون از شكم ماهى به زمين افتاد در سايه برگهاى كدو استراحت كرد و گرنه آفتاب او را مىسوزاند كه در شكم ماهى پوست بدنش كاملا نازك شده بود ، لفظ * ( « أَنْبَتْنا » ) * نشان ميدهد روئيدن آن بطور خارق العاده بوده است .\r\nيعنى : او را از شكم ماهى بيرون انداختيم كه مريض بود و درخت كدوئى بر وى رويانديم . اين لفظ فقط يك بار در قرآن مجيد به كار رفته است .\r\n\r\n\r\n\r\nيقظ :\r\n* ( وَتَحْسَبُهُمْ أَيْقاظاً وَهُمْ رُقُودٌ ) * كهف : 18 . ايقاظ جمع يقظ ( بر وزن كتف و عضد ) بمعنى بيدار و نخفته است . رقود جمع راقد بمعنى خفته مىباشد يعنى چنان بودند كه بيدارشان پنداشتى ولى خفتگان بودند . اين تنها يك بار در قرآن مجيد به كار رفته ، بمعنى فطن و زيرك نيز آيد مفرد آن يقظان نيز آمده است .\r\n\r\n\r\n\r\nيقن :\r\n( بر وزن فلس و فرس ) ثابت و واضح شدن . در مصباح و اقرب الموارد ميگويد « يقن الامر يقنا :\r\nثبت و وضح » يقن متعدى بنفسه و به باء نيز آمده است « يقن الامر و بالامر » يعنى به آن علم پيدا كرد و محقّق دانست .\r\n","description":"","footnote":"","page_name":" 268 ","page_number":268},
  {"content":"\r\nيقين وصف است بمعنى فاعل .\r\nيعنى ثابت و واضح . راغب گويد :\r\nآن صفت علم است بالاتر از معرفت و درايت . . . و شايد بمعنى مفعول و ثابت باشد كه خواهد آمد در مصباح گويد : يقين علمى است كه از استدلال و تحقيق حاصل شود لذا علم خدا را يقين نگويند . در مجمع فرموده :\r\nعلم را يقين گويند كه بر آن قطع حاصل شده و نفس بر آن آرام گرديده است .\r\nهر يقين علم است ولى هر علم يقين نيست گويا يقين علمى است كه بعد از استدلال و نظر حاصل شود .\r\nخلاصه : يقين بمعنى ثابت يا ثابت شده و بالاتر از علم و از صفات آنست * ( وَبِالآخِرَةِ هُمْ يُوقِنُونَ ) * بقره : 4 .\r\nو بآخرت آنها يقين پيدا ميكنند .\r\nيقنه و ايقنه هر دو بيك معنىاند يعنى تحقيق كرد و به يقين رسيد .\r\nباحتمال قوى مراد از * ( يُوقِنُونَ ) * در آياتى نظير : * ( وَفِي خَلْقِكُمْ وَما يَبُثُّ مِنْ دابَّةٍ آياتٌ لِقَوْمٍ يُوقِنُونَ ) * جاثية :\r\n4 . مراد تحقيق كردن و يقين جستجو كردن است . * ( أَمْ خَلَقُوا السَّماواتِ وَالأَرْضَ بَلْ لا يُوقِنُونَ ) * طور : 36 .\r\nيعنى بلكه تحقيق نميكنند تا يقين پيدا نمايند .\r\n* ( وَجَحَدُوا بِها وَاسْتَيْقَنَتْها أَنْفُسُهُمْ ) * نمل : 14 . آيات را در زبان انكار نمودند حال آنكه ضميرشان و باطنشان به آنها باور كرد و محقّق دانست .\r\n* ( كَلَّا لَوْ تَعْلَمُونَ عِلْمَ الْيَقِينِ . لَتَرَوُنَّ الْجَحِيمَ . ثُمَّ لَتَرَوُنَّها عَيْنَ الْيَقِينِ تكاثر : 5 - 7 . ظاهرا اضافه در علم اليقين بيانيّه و عين اليقين بمعنى نفس اليقين و خود يقين است كه روز قيامت باشد ، مىشود گفت : آن حال است از مفعول * ( لَتَرَوُنَّها ) * يعنى : حقّا اگر علم جازم و يقين داشتيد شما را از تكاثر اموال مانع ميشد . حتما حتما آتش بزرگ را خواهيد ديد سپس آن را كه خود آنست خواهيد ديد .\r\n* ( إِنَّ هذا لَهُوَ حَقُّ الْيَقِينِ واقعة :\r\n95 . * ( وَإِنَّه لَحَقُّ الْيَقِينِ ) * حاقه : 51 . حق و يقين هر دو بيك معنى است و اضافه\r\n","description":"","footnote":"","page_name":" 269 ","page_number":269},
  {"content":"\r\nدر آن نظير اضافه بيانيّه است و افاده تأكيد مىكند و هر دو آيه در باره قيامت است معنى آيه اوّل : اينكه در تقسيم شدن مردم باصحاب يمين و اصحاب شمال و سابقين گفتيم ، ثابت و حتمى است و خلافى در آن نيست . در مجمع و الميزان بتأكيد نيست . در مجمع و الميزان بتأكيد بودن آن تصريح شده است .\r\n* ( ما لَهُمْ بِه مِنْ عِلْمٍ إِلَّا اتِّباعَ الظَّنِّ وَما قَتَلُوه يَقِيناً ) * نساء : 157 .\r\n« يقينا » تميز است از قتل يعنى بقتل عيسى عليه السّلام علم ندارند و فقط از ظن پيروى ميكنند و او را بيقين نكشتند ظنّ بكشتن او كردند :\r\n* ( وَاعْبُدْ رَبَّكَ حَتَّى يَأْتِيَكَ الْيَقِينُ ) * حجر : 99 . مراد از يقين چنان كه گفته‌اند مرگ است و اطلاق يقين بر مرگ به علت ثابت و حتمى بودن آن است و شايد اطلاق آن بر مرگ به جهت انكشاف واقع با آن است يعنى تا آنگاه كه واقع منكشف شود و حقائق ايمان و كفر آشكار گردد پروردگارت را عبادت كن .\r\nاينكه بعضى يقين را بمعنى علم گرفته و گفته‌اند عبادت تا حصول يقين است و چون يقين آمد تكليف ساقط مىباشد غلط محض است ، مخاطب به اين آيه رسول خدا صلَّى اللَّه عليه و آله است و آن بزرگوار از اهل يقين بود ولى تا دم مرگ از تكليف شرعى دست نكشيد اين قول بضرورت اسلام باطل مىباشد .\r\nموقن : آنكه داراى يقين يا جوياى يقين است * ( وَفِي الأَرْضِ آياتٌ لِلْمُوقِنِينَ ) * ذاريات : 20 . در زمين آيات و دلائلى است براى يقين جويندگان .\r\n\r\n\r\n\r\nيمم :\r\nتيمّم بمعنى قصد است در مصباح از ابن سكيت نقل كرده :\r\n* ( فَتَيَمَّمُوا صَعِيداً طَيِّباً ) * يعنى قصد كنيد زمين پاك را در مجمع فرموده : تيمّم بمعنى قصد است همچنين است تأمّم .\r\n* ( أَنْفِقُوا مِنْ طَيِّباتِ ما كَسَبْتُمْ وَمِمَّا أَخْرَجْنا لَكُمْ مِنَ الأَرْضِ وَلا تَيَمَّمُوا الْخَبِيثَ مِنْه تُنْفِقُونَ وَلَسْتُمْ بِآخِذِيه إِلَّا أَنْ تُغْمِضُوا فِيه . . . ) * بقره : 267 .\r\n","description":"","footnote":"","page_name":" 270 ","page_number":270},
  {"content":"\r\nغرض آنست كه در حين انفاق چيز پست و كم قيمت را كه خود آن را اگر بدهند نميگيريد ، انفاق نكنيد بلكه چيزى را براى انفاق اختيار كنيد كه پر قيمت و مورد پسند شما و همه است ، از ابن عباس نقل شده خرماى پوسيده و فاسد را انفاق ميكردند كه از آن نهى شدند ، نگارنده گويد :\r\nآيه عامّ و شامل هر انفاق است .\r\nيعنى : از خوبهاى آنچه بدست آورده‌ايد و آنچه براى شما از زمين بيرون آورده‌ايم ، انفاق كنيد و در موقع انفاق پست آن را كه خود نميگيريد مگر از آن چشم بپوشيد ، منظور مكنيد .\r\n* ( . . . وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه . . . ) * مائده : 6 همچنين است آيه 43 . از سوره نساء فقط لفظ « منه » در آن نيامده است .\r\nتيمّم چنان كه گفته شد بمعنى قصد است و در عرف شرع نام قصد بخصوصى است و آن اينكه زمين پاك را قصد كند و خاك را در پيشانى و دستها استعمال نمايد . و خلاصه آنكه : خاك پاكى و نظير آن را مثل كلوخ ، ريگ سنگ در نظر گرفته و دست بر آن مىزند و پيشانى و پشت دستها را مسح مىكند تفصيل آن در رسائل عمليّه و روايات ديده شود .\r\nلفظ « منه » روشن مىكند كه بايد مقدارى از خاك و لو به صورت غبار ، بايد در دست بماند و با آن به صورت و دستها مسح كند ، اين در صورتى است كه « من » بعضيّه باشد لذا بعضى گفته‌اند بسنگيكه غبار و خاك ندارد نميشود تيمّم كرد . بعضى « من » را ابتدائيّه گرفته‌اند يعنى مسح بايد از صعيد شروع شده باشد . مراد از صعيد مطلق وجه الارض است اعمّ از خاك ، سنگ ، ريگ و غيره .\r\nاز جمله * ( ما يُرِيدُ الله لِيَجْعَلَ عَلَيْكُمْ مِنْ حَرَجٍ ) * كه در ذيل آيه مائده است\r\n","description":"","footnote":"","page_name":" 271 ","page_number":271},
  {"content":"\r\nمعلوم مىشود كه حكم تيمّم يك حكم تخفيفى است كه در صورت بروز عوامل بخصوصى معيّن گشته است در الميزان فرموده تيمّم در واقع همان وضو است كه مسح سر و پاها از آن ساقط گرديده ، شستن دست و صورت بمسح آن دو عوض شده و خاك جاى آب را گرفته است .\r\nيعنى : اگر مريض يا در سفر بوديد يا كسى از شما از خلوتگاه ( قضاى حاجت ) آمد يا با زنان مقاربت كرديد و در اين صورتها آب پيدا نكرديد زمين پاكى را قصد كنيد و از آن به صورت و دستهايتان مسح نمائيد . . .\r\n\r\n\r\n\r\nيمّ :\r\nدريا . * ( فَأَغْرَقْناهُمْ فِي الْيَمِّ بِأَنَّهُمْ كَذَّبُوا بِآياتِنا ) * اعراف : 136 .\r\nآنها را در دريا غرق كرديم زيرا كه آيات ما را تكذيب كردند در آيه * ( فَاقْذِفِيه فِي الْيَمِّ فَلْيُلْقِه الْيَمُّ ) * طه : 39 .\r\nظاهرا مراد رود نيل باشد .\r\n\r\n\r\n\r\nيمن :\r\n( بضمّ و فتح اول ) مبارك بودن با بركت بودن . فيومى در مصباح فرموده : « اليمن : البركة » عبارت صحاح و قاموس نيز چنين است .\r\nميمون بمعنى مبارك است * ( فَأَصْحابُ الْمَيْمَنَةِ ما أَصْحابُ الْمَيْمَنَةِ واقعة :\r\n8 . ميمنه را راغب و جوهرى طرف راست معنى كرده‌اند مثل ميسره كه بمعنى طرف چپ است .\r\nقاموس آن را مثل يمن بمعنى بركت گفته است در اقرب الموارد آن را بركت و طرف راست معنى كرده طبرسى اصحاب اليمين فرموده و يمن و بركت را از ديگران نقل مىكند .\r\nناگفته نماند : اگر آن در آيه بمعنى يمين و طرف راست باشد مطابق آيه ديگر همين سوره است كه فرموده : * ( وَأَصْحابُ الْيَمِينِ ما أَصْحابُ الْيَمِينِ ) * واقعة : 27 . ولى ظاهرا آن بمعنى بركت باشد كه در مقابل * ( وَأَصْحابُ الْمَشْئَمَةِ ما أَصْحابُ الْمَشْئَمَةِ ) * آمده و يمن مقابل شومى است . يعنى : اهل بركت و مباركى كه در اثر اطاعت حق نسبت بخودشان يكپارچه بركت شدند\r\n","description":"","footnote":"","page_name":" 272 ","page_number":272},
  {"content":"\r\nنه شقاوت و شومى . مىشود اين آيه را به آيه * ( لأَصْحابِ الْيَمِينِ ثُلَّةٌ مِنَ الأَوَّلِينَ ) * قرينه گرفت و گفت مراد از يمين در آيه سعادت و بركت است راغب اصحاب اليمين را اصحاب سعادات معنى كرده و گويد : يمين استعاره از تيمّن و سعادت است .\r\nيمين : دست راست و طرف راست . * ( فَراغَ عَلَيْهِمْ ضَرْباً بِالْيَمِينِ ) * صافات : 93 . پس رو كرد به طرف خدايان و آنها را با دست راست ميزد و مىشكست بقولى مراد از يمين قوّه است * ( وَما تِلْكَ بِيَمِينِكَ يا مُوسى ) * طه : 17 . اى موسى آن چيست كه بدست راست تو است . * ( وَنُقَلِّبُهُمْ ذاتَ الْيَمِينِ وَذاتَ الشِّمالِ ) * كهف :\r\n18 . آنها را به طرف راست و چپ ميگردانديم .\r\nيمين بمعنى قسم و پيمان نيز آيد مثل * ( ذلِكَ كَفَّارَةُ أَيْمانِكُمْ إِذا حَلَفْتُمْ ) * مائده : 89 . آنست كفّاره سوگندهاى شما آنگاه كه قسم خورديد . * ( وَإِنْ نَكَثُوا أَيْمانَهُمْ مِنْ بَعْدِ عَهْدِهِمْ وَطَعَنُوا فِي دِينِكُمْ فَقاتِلُوا أَئِمَّةَ الْكُفْرِ . . . ) * توبه :\r\n12 . و اگر پيمانهايشان را پس از بستن شكستند و در دينتان عيبجوئى كردند با پيشوايان كفر بجنگيد .\r\nدر مصباح گويد : بقولى سوگند را از آن يمين گفته‌اند كه عرب چون با هم پيمان مىبستند و هم سوگند ميشدند دست راست يكديگر را ميفشردند . لذا بطور مجاز سوگند را يمين گفتند . راغب نيز به آن تصريح كرده است .\r\nايمن : نظير يمين است و در قرآن مجيد بمعنى طرف راست به كار رفته است . * ( وَنادَيْناه مِنْ جانِبِ الطُّورِ الأَيْمَنِ وَقَرَّبْناه نَجِيًّا ) * مريم : 52 .\r\nموسى را از جانب راست طور ندا كرديم و با طرف مناجات بودن مقرّبش نموديم . [ در اينجا لازم است چند مطلب بررسى شود : 
  ] يمين و سوگند شرعى آنست كه انسان به قصد ايجاد تكليف ، به عمل\r\n","description":"","footnote":"","page_name":" 273 ","page_number":273},
  {"content":"\r\nراجحى و يا به ترك عمل مرجوحى سوگند ياد كند . مثلا بگويد : و اللَّه هر شب با وضو خواهم خوابيد يا و اللَّه سيگار نخواهم كشيد . در اين صورت كه با توجّه و قصد قسم ياد كرده نميتواند آن را بشكند ، با وضو خوابيدن بر او واجب و سيگار كشيدن بر وى حرام مىشود و اگر عمدا سوگند خود را شكست بر وى كفّاره واجب مىشود و آن در نوبت اوّل يكى از سه چيز است : يك بنده آزاد كردن . ده مسكين را طعام دادن . ده مسكين را لباس دادن و در نوبت دوّم كه به هيچ يك از آنها قادر نشد بايد سه روز روزه بگيرد آيه 89 مائده حكم فوق را چنين بيان مىكند : * ( لا يُؤاخِذُكُمُ الله بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما عَقَّدْتُمُ الأَيْمانَ فَكَفَّارَتُه إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَاحْفَظُوا أَيْمانَكُمْ كَذلِكَ يُبَيِّنُ الله لَكُمْ آياتِه لَعَلَّكُمْ تَشْكُرُونَ ) * . اين مطلب در « حلف » نيز مختصرا ذكر شده است .\r\nدر عده‌اى از آيات مذكور است كه روز قيامت نامه عمل بدست راست يا چپ داده مىشود و در بعضى آمده كه آن را از پشت سر تحويل انسان ميدهند .\r\n1 - * ( يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَه بِيَمِينِه فَأُولئِكَ يَقْرَؤُنَ كِتابَهُمْ وَلا يُظْلَمُونَ فَتِيلًا . وَمَنْ كانَ فِي هذِه أَعْمى فَهُوَ فِي الآخِرَةِ أَعْمى . . . ) * اسراء : 71 - 72 . روزى كه هر گروه را با امامشان ميخوانيم هر كه كتاب او بدست راستش داده شود آنها كتابشان را ميخوانند و اصلا مظلوم نميشوند و آنكه در دنيا از ديدن آيات حق كور است در آخرت نيز كور مىباشد .\r\n2 - * ( فَأَمَّا مَنْ أُوتِيَ كِتابَه بِيَمِينِه فَيَقُولُ هاؤُمُ اقْرَؤُا كِتابِيَه ) * . . . * ( وَأَمَّا مَنْ أُوتِيَ كِتابَه بِشِمالِه فَيَقُولُ يا لَيْتَنِي لَمْ أُوتَ كِتابِيَه ) * حاقة : 19 و 25 .\r\n","description":"","footnote":"","page_name":" 274 ","page_number":274},
  {"content":"\r\n3 - * ( « فَأَمَّا مَنْ أُوتِيَ كِتابَه بِيَمِينِه . ) *\r\n* ( فَسَوْفَ يُحاسَبُ حِساباً يَسِيراً ) * . . . * ( وَأَمَّا مَنْ أُوتِيَ كِتابَه وَراءَ ظَهْرِه . فَسَوْفَ يَدْعُوا ثُبُوراً » ) * انشقاق : 7 - 11 . آيا مراد از دادن كتاب بدست راست و چپ معناى ظاهرى آنست ؟ از جملهء * ( « يَقْرَؤُنَ كِتابَهُمْ ) * - . . . * ( هاؤُمُ اقْرَؤُا كِتابِيَه » ) * معلوم مىشود كتاب هر چه باشد خواندنى است .\r\nناگفته نماند : اصحاب يمين و آنان كه كتاب بدست راستشان داده مىشود اهل بهشت و مقابل آنها اهل عذاباند آيا يمين و شمال به حساب عرف ما انسانهاست يا غرض چيز ديگرى در آن است ؟ العلم عند الله .\r\n* ( « قالُوا إِنَّكُمْ كُنْتُمْ تَأْتُونَنا عَنِ الْيَمِينِ . قالُوا بَلْ لَمْ تَكُونُوا مُؤْمِنِينَ » ) * صافات : 28 - 29 . اين دو آيه گفتگوى فريفتگان و فريبندگان در روز قيامت است كه گمراهان بگمراه كنندگان ميگويند شما از طرف راست نزد ما ميامديد گفته‌اند : يعنى در ظاهر از راه نصيحت و خير خواهى پيش ما آمده و وانمود ميكرديد كه بسعادت ما ميكوشيد حال آنكه ما را گمراه ميكرديد .\r\n\r\n\r\n\r\nيونس :\r\nعليه السّلام . نام مباركش چهار بار در قرآن مجيد ذكر شده است و نيز بلفظ ذا النون و صاحب الحوت از او ياد شده . * ( « وَإِسْماعِيلَ وَالْيَسَعَ وَيُونُسَ وَلُوطاً وَكلاًّ فَضَّلْنا عَلَى الْعالَمِينَ » ) * انعام : 86 .\r\nاين پيامبر بزرگوار همان است كه از قوم خويش قهر كرد و از ميان آنها بيرون رفت و بالاخره به شكم ماهى افتاد و خدايش از آن نجات داد [ لذا لازم است احوال او از چند جهت 
  ] بررسى شود ابتدا آيات قرآن را در اين زمينه نقل ميكنيم سپس بموضوعات ديگر ميپردازيم .\r\n1 - * ( « وَإِنَّ يُونُسَ لَمِنَ الْمُرْسَلِينَ . ) *\r\n* ( إِذْ أَبَقَ إِلَى الْفُلْكِ الْمَشْحُونِ . فَساهَمَ فَكانَ مِنَ الْمُدْحَضِينَ . فَالْتَقَمَه الْحُوتُ وَهُوَ مُلِيمٌ . فَلَوْ لا أَنَّه كانَ مِنَ الْمُسَبِّحِينَ . ) *\r\n* ( لَلَبِثَ فِي بَطْنِه إِلى يَوْمِ يُبْعَثُونَ . فَنَبَذْناه ) *\r\n","description":"","footnote":"","page_name":" 275 ","page_number":275},
  {"content":"\r\n* ( بِالْعَراءِ وَهُوَ سَقِيمٌ . وَأَنْبَتْنا عَلَيْه شَجَرَةً مِنْ يَقْطِينٍ . وَأَرْسَلْناه إِلى مِائَةِ أَلْفٍ أَوْ يَزِيدُونَ . فَآمَنُوا فَمَتَّعْناهُمْ إِلى حِينٍ » ) * صافات : 139 - 148 .\r\nيعنى : حقّا كه يونس از پيامبران است . آنگاه كه به حال نارضائى بسوى كشتى پر رفت . با اهل كشتى قرعه انداخت و از مغلوبان شد . ماهى او را بلعيد حال آنكه خودش را ملامت ميكرد چرا از قومش جدا شد يا قوم خويش را ملامت ميكرد كه اسباب بيرون رفتن او را فراهم آوردند اگر خدا را تسبيح نميگفت تا قيامت در شكم ماهى مىماند ، او را از شكم ماهى بساحل انداختيم حال آنكه مريض و ناتوان بود . درخت كدوئى بر او رويانديم ، به صد هزار نفر بلكه بيشتر پيامبرش كرديم . آنها ايمان آوردند تا مدتى متاعشان داديم .\r\n2 - * ( « وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه فَنادى فِي الظُّلُماتِ أَنْ لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ . فَاسْتَجَبْنا لَه وَنَجَّيْناه مِنَ الْغَمِّ وَكَذلِكَ نُنْجِي الْمُؤْمِنِينَ » ) * انبياء : 87 - 88 .\r\n3 - * ( « فَاصْبِرْ لِحُكْمِ رَبِّكَ وَلا تَكُنْ كَصاحِبِ الْحُوتِ إِذْ نادى وَهُوَ مَكْظُومٌ . لَوْ لا أَنْ تَدارَكَه نِعْمَةٌ مِنْ رَبِّه لَنُبِذَ بِالْعَراءِ وَهُوَ مَذْمُومٌ . فَاجْتَباه رَبُّه فَجَعَلَه مِنَ الصَّالِحِينَ » ) * قلم : 48 - 50 .\r\nنميشود گفت : يونس عليه السّلام در خارج شدن از قوم خويش ، دانسته گناه كرد كه انبياء عليهم السلام معصومند و خدا دربارهء آنها فرموده :\r\n* ( « وَسَلامٌ عَلَى الْمُرْسَلِينَ » ) * صافات ، 181 .\r\nحاشا كه پيامبر مخصوصا پس از مبعوث شدن مرتكب گناه شود از جملهء * ( « فَظَنَّ أَنْ لَنْ نَقْدِرَ عَلَيْه » ) * روشن مىشود كه آنحضرت مانعى از خارج شدن نميديد كه قومش او را اذيّت كرده و دعوتش را نپذيرفتند و اگر بيرون رفتنش را حرام ميدانست ديگر « ظنّ » مورد نداشت و بيقين ميدانست كه خدا بر وى تنگ خواهد گرفت .\r\nبلى از مجموع آيات مخصوصا\r\n","description":"","footnote":"","page_name":" 276 ","page_number":276},
  {"content":"\r\nاز جملهء : * ( « فَاصْبِرْ لِحُكْمِ رَبِّكَ وَلا تَكُنْ كَصاحِبِ الْحُوتِ » ) * معلوم مىشود كه بهتر بود بيشتر صبر بخرج داده و از ميان قوم خارج نشود و از * ( « فَظَنَّ أَنْ لَنْ نَقْدِرَ عَلَيْه » ) * فهميده مىشود علَّت گرفتارى و افتادن به شكم ماهى در اثر همان خارج شدن و قهر از امّتش بوده است .\r\n* ( « فَساهَمَ فَكانَ مِنَ الْمُدْحَضِينَ » ) * نشان ميدهد كه براى به دريا انداختن بعضى از اهل كشتى قرعه كشيده‌اند و يونس عليه السّلام در قرعه شركت كرده است ، لفظ « مدحضين » نشان ميدهد كه به دريا انداختگان چند نفر بوده‌اند و گر نه لفظ جمع معنى نداشت .\r\nگفته‌اند : دريا طوفان كرده و آنها قائل بارباب انواع بوده و خواسته‌اند بخداى دريا يك قربانى بدهند تا طوفان آرام گيرد و گر نه بودن و نبودن يونس عليه السّلام تأثيرى در سبكى و سنگينى كشتى نداشت .\r\nبه نظر نگارنده اين مطلب درست نيست زيرا لفظ « مدحضين » نشان ميدهد كه تنها يونس عليه السّلام به دريا انداخته نشده است بلكه چندين نفر بوده‌اند و نيز لفظ مشحون در * ( « إِذْ أَبَقَ إِلَى الْفُلْكِ الْمَشْحُونِ » ) * صريح است كه كشتى پر از اجناس و مسافران بوده ، در اين صورت هيچ مانعى ندارد كه خواسته‌اند مقدارى از بارها و چند نفر از مسافران را بقيد قرعه به دريا افكنند تا كشتى سبك شده و از غرق نجات يابد .\r\nدر تورات فعلى كتاب يونس عليه السّلام آمده ملَّاحان اسبابى را كه در كشتى بود به دريا ريختند تا آن را سبك سازند و چون كشتى نجات نيافت و دريا آرام نگرفت گفتند : بيائيد قرعه بياندازيم تا روشن شود اين طوفان بسبب چه كس بر ما وارد آمده است پس قرعه انداختند قرعه بنام يونس در آمد . . . يونس گفت : مرا برداشته به دريا بياندازيد تا طوفان آرام گيرد زيرا كه اين طوفان بسبب من پيش آمده است . . .\r\nاو را به دريا انداختند ماهى بزرگى او را فرو برد و يونس سه روز و شب در شكم\r\n","description":"","footnote":"","page_name":" 277 ","page_number":277},
  {"content":"\r\nماهى ماند .\r\nپس از آنكه آنحضرت در شكم ماهى جا گرفت ، خدا در اثر تسبيح و استغاثه نجاتش داد و اگر استغاثه نميكرد نجاتش غير ممكن بود * ( « فَلَوْ لا أَنَّه كانَ مِنَ الْمُسَبِّحِينَ لَلَبِثَ فِي بَطْنِه إِلى يَوْمِ يُبْعَثُونَ » ) * بقرينه * ( « فَنادى فِي الظُّلُماتِ أَنْ لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ » ) * ميدانيم كه در شكم ماهى تسبيح گفته و استغاثه كرده است لذا بايد تقدير آيهء اوّل « من المسبّحين فى بطن الحوت » باشد گرچه از اوّل هم از مسبّحين بود .\r\nآنچه از آيات به نظر ميايد اين است كه استغاثه و دعا او را فقط از شكم ماهى نجات داد و پس از بيرون آمدن ديگر ، سختى نداشت . و اگر همانطور مىماند مورد ملامت بود ولى پس از بيرون آمدن خداوند لطف ديگرى بر او فرموده و آن اعادهء مأموريت و رسالت بود و الله العالم ظهور * ( « لَوْ لا أَنْ تَدارَكَه نِعْمَةٌ مِنْ رَبِّه لَنُبِذَ بِالْعَراءِ وَهُوَ مَذْمُومٌ » ) * آنست كه اگر پس از بيرون آمدن لطف ديگرى بوى نميشد ، در اثر تسبيح فقط از شكم ماهى خارج ميشد آن هم بطور مذموم ولى * ( « تَدارَكَه نِعْمَةٌ مِنْ رَبِّه » ) * و آن نعمت اين بود كه * ( « فَاجْتَباه رَبُّه فَجَعَلَه مِنَ الصَّالِحِينَ » ) * كه بواسطهء اجتباء مذموم بودن مرتفع گرديد بعبارت ديگر : * ( « وَأَرْسَلْناه إِلى مِائَةِ أَلْفٍ أَوْ يَزِيدُونَ » ) * ارسلنا و اجتباء ظاهرا هر دو يكى است .\r\nآيا يونس عليه السّلام بميان قوم خويش برگشت و كار خود را از سر گرفت يا بقوم ديگرى مبعوث شد ؟ قرآن مجيد در برگشتن بميان قوم خود صريح نيست بلكه فقط در تجديد رسالت صراحت دارد . طبرسى رحمه الله هر دو احتمال را داده است .\r\nنگارنده گويد : هر چه هست ظهور « ارسلنا - اجتباه » در تجديد رسالت است خواه بقوم اوّل باشد يا بقومى ديگر و الله العالم .\r\n","description":"","footnote":"","page_name":" 278 ","page_number":278},
  {"content":"\r\nبه نظر ميايد : دريائيكه يونس عليه السّلام در آن به شكم ماهى رفت درياى مديترانه باشد در تورات در كتاب يونس باب اوّل آمده : « يونس خواست بر « ترشيش » فرار كند و به « يافا » آمد بكشتى نشست تا عازم « ترشيش » بشود » ترشيش از سواحل اسپانيا و نيز قريه ايست در « لبنان » - « يافا » نيز از شهرهاى فلسطين و در كنار مديترانه است على هذا آنحضرت از يافا سوار كشتى شده و ميخواسته باسپانيا يا آفريقا برود .\r\nدر بعضى از تفاسير بحر قلزم به چشم مىخورد ، مراد از آن درياى سرخ است در آن صورت آنحضرت خواسته از سواحل عربستان يا از خليج عقبه مثلا بآفريقا برود . گويند : باهل نينوى مبعوث شده بود و از آنجا بيرون رفت .\r\nماهئى كه آنحضرت را فرو برد قهرا دهان و حلقومش آنقدر بزرگ بود كه يونس عليه السّلام از آن گذشت و در شكم وى قرار گرفت . در كتاب نظرى بطبيعت و اسرار آن تأليف يكى از اساتيد دانشگاه پاريس ترجمهء محمد قاضى فصلى بنام « يونس در كام نهنگ » باز كرده و دربارهء نهنگى كه آنحضرت را بلعيده تحقيق نموده است و بالاخره نظر داده كه ممكن است يونس عليه السّلام را نهنگ « كاشالو » بلعيده باشد ، اين نهنگ نوعا داراى ( 22 ) متر طول و از گلوى آن انسان براحتى فرو ميرود . و الله العالم . * ( « وَسَلامٌ عَلَى الْمُرْسَلِينَ وَالْحَمْدُ لِلَّه رَبِّ الْعالَمِينَ » ) * .\r\n\r\n\r\n\r\nينع :\r\nرسيدن ميوه * ( « انْظُرُوا إِلى ثَمَرِه إِذا أَثْمَرَ وَيَنْعِه إِنَّ فِي ذلِكُمْ لَآياتٍ لِقَوْمٍ يُؤْمِنُونَ » ) * انعام : 99 . بميوهء آن وقتى كه ميوه ميدهد و برسيدنش بتأمّل بنگريد در آنها آياتى است بقوميكه ايمان ميآورند . در نهج البلاغه خطبهء 131 . فرموده : « و آتت اكلها بكلماته الثِّمار اليانعة » ميوه هاى رسيده با فرمانهاى خدا خوردنيهاى خود را ظاهر كرده است . اين لفظ فقط يك بار\r\n","description":"","footnote":"","page_name":" 279 ","page_number":279},
  {"content":"\r\nدر كلام الله مجيد آمده است .\r\n\r\n\r\n\r\nيهود :\r\n* ( « وَقالَتِ الْيَهُودُ لَيْسَتِ النَّصارى عَلى شَيْءٍ » ) * بقره : 113 . * ( « ما كانَ إِبْراهِيمُ يَهُودِيًّا وَلا نَصْرانِيًّا وَلكِنْ كانَ حَنِيفاً مُسْلِماً » ) * آل عمران : 67 .\r\nيهود نام قومى است كه ابتداء آن از دوازده فرزند حضرت يعقوب عليه السّلام است واحد آن يهودى و مؤنّثش يهوديّه و چون كسى را به يهود نسبت دهند گويند : يهودىّ چنان كه در آيهء شريفه گذشت ولى مراد از آن در آيه دين است نه نژاد و در « هود » اين معنى را توضيح داده‌ايم به آنجا رجوع شود .\r\nهيچ قومى نسبت به پيامبرانشان مانند يهود نافرمانى نكرده و در ميان هيچ قومى باندازهء يهود پيغمبر مبعوث نگرديده و معجزات بوقوع نپيوسته است بلكه معجزات پيامبران يهود از همه بيشتر بوده است . قرآن مجيد در سوره هاى :\r\nبقره ، آل عمران ، مائده و توبه ببدعتها و كارهاى خلاف و سرگذشتهاى شنيع يهود متعرّض شده و همه را آفتابى كرده است .\r\n\r\n\r\n\r\nيوم :\r\nاز طلوع فجر تا غروب آفتاب . و نيز مدّتى از زمان و وقت را يوم گويند . چنان كه راغب و ديگران گفته‌اند در نهج البلاغه حكمت 396 .\r\nفرموده : « الدّهر يومان يوم لك و يوم عليك » دنيا دو روز است روزى بخير تو و روزى بر عليه تو . مراد از يوم وقت و زمان است .\r\n* ( « مالِكِ يَوْمِ الدِّينِ » ) * فاتحه : 4 . مراد از يوم چنان كه ميدانيم وقت و زمان است * ( « قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ » ) * بقره : 259 . روز در اين آيه همان روز معمولى مقابل شب است . البته در * ( « بَعْضَ يَوْمٍ » ) * . . .\r\n* ( « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي » ) * مائده : 3 . الف و لام در * ( « الْيَوْمَ » ) * براى حضور است يعنى : امروز دينتان را كامل كردم و نعمتم را بر شما تمام نمودم .\r\n* ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ . . . » ) * يونس : 3 . در « سماء » و « ارض » گذشت كه مراد از ايام در اين آيه و نظائر\r\n","description":"","footnote":"","page_name":" 280 ","page_number":280},
  {"content":"\r\nآن مطلق زمان و دوران است يعنى آسمانها و زمين را خداوند در شش زمان و شش وقت آفريد ، شايد هر يك ميليونها سال طول كشيده باشد .\r\n* ( « فَعَقَرُوها فَقالَ تَمَتَّعُوا فِي دارِكُمْ ثَلاثَةَ أَيَّامٍ » ) * هود : 65 . در اين گونه آيات شبها نيز داخل در يوماند و اطلاق ايّام روى عنايتى است .\r\n\r\nايام الله\r\n* ( « وَلَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَذَكِّرْهُمْ بِأَيَّامِ الله . . . » ) * ابراهيم : 5 .\r\nمراد از ايّام الله ظاهرا روزهائى است كه قدرت خدا در آنها بيشتر ظاهر شده و قدرت مقاومت از دست بشر رفته و خواهد رفت مانند بلاهائيكه قوم نوح ، هود ، صالح و غير هم عليهم السلام گرفتار گشتند و مانند روز مرگ و روز آخرت .\r\nمىشود گفت مراد از آن در آيه عذابهائى است كه بقوم پيامبران گذشته نازل گشته است .\r\nيعنى موسى را با آيات خويش فرستاديم كه قومت را از تاريكيها بسوى نور ايمان و سعادت بيرون كن و ايّام خدا و عذابهاى اقوام گذشته را كه در اثر نافرمانى از پيامبران گرفتار شدند به آنها يادآورى كن .\r\nدر بعضى از روايات نعمتها نيز مثل عذابها از ايام خدا شمرده شده در تفسير الميزان از معانى الاخبار صدوق منقول است كه امام باقر و صادق عليهما السلام فرموده‌اند : « ايّام الله ثلاثة :\r\nيوم القائم و يوم الكرّة و يوم القيامة » روزهاى خدا سه تا است روز قيام قائم عليه السّلام ، روز رجعت و روز قيامت .\r\nو از تفسير قمى نقل شده : « ايّام الله ثلاثة : يوم القائم و يوم الموت و يوم القيامة .\r\nظاهرا مراد بيان مصداق است نه حصر ايّام خدا در سه روز .\r\n\r\n\r\n\r\nيومئذ :\r\n* ( « يَقُولُ الإِنْسانُ يَوْمَئِذٍ أَيْنَ الْمَفَرُّ » ) * قيامة : 10 . يومئذ بمعنى آن روز است ، اضافه شدن لفظ يوم و حين به « اذ » مشهور است ابن هشام در معنى گفته :\r\n« اذ » در اين صورت اسم زمان مستقبل است ولى جمهور نحات آن را قبول\r\n","description":"","footnote":"","page_name":" 281 ","page_number":281},
  {"content":"\r\nنكرده و گويند : آن در آيات قيامت مثلا براى محقق الوقوع بودن آخرت است كه بجاى ماضى تنزيل شده و گرنه « اذ » همواره ظرف زمان ماضى است .\r\n\r\n\r\n[ خاتمه 
  ]\r\nناگفته نماند : نوشتن كتاب قاموس قرآن را در بيست و هشتم ربيع الاوّل هزار و سيصد و نود قمرى مطابق 12 / 4 / 1349 به يارى خدا شروع كردم و در روز نهم جمادى الاولى هزار و سيصد و نود و پنج قمرى مطابق 31 / 2 / 1354 بحول و قوّهء الهى بپايان رساندم كه مجموعا پنج سال و يك ماه و يازده روز طول كشيد و الحمد لله رب العالمين و صلَّى الله على محمد و آله الطاهرين . اللهم تقبّل منى انّك جواد كريم .\r\n\r\nمجملى از شرح حال مؤلف\r\nدر پايان كتاب بهتر ديدم مجملى از شرح زندگى خودم را بنويسم زيرا ميدانم ببركت كتابهائى كه نوشته‌ام ، دانشمندان اسلامى احتياج بشرح حال من خواهند داشت .\r\nاينجانب : سيد على اكبر قرشى فرزند سيد محمد مرحوم در قصبهء بناب از توابع مراغه متولَّد شده‌ام . تاريخ تولَّدم ماه شعبان سال هزار و سيصد و چهل و هفت قمرى است ، آنطور كه از پدرم به ياد دارم روز چهاردهم شعبان المعظم بوده است .\r\nپدرم رحمه الله در نوبت خود يكى از اخيار زمان بود ، من بيشتر موفقيّتهاى خود را از تأثير پاكى و تلقينات آنمرحوم ميدانم كه خداوند در وجودم ظاهر فرمود ، در پاكى و عظمت آنمرحوم همين بس كه در روز وفات او مردم بناب چنان دست از كار كشيدند و بتشييع او گرد آمدند كه آنكار سبب شد يك خانوادهء بهائى همه بدين اسلام مشرّف گشتند . شنيدم پدر آن خانواده گفته بود : جائى كه يك نفر سيّد ( و امام جماعت ) اينقدر محبوبيّت داشته باشد چرا ما با يك طريقهء مخفى و زير زمينى زندگى كنيم ! !\r\n","description":"","footnote":"","page_name":" 282 ","page_number":282},
  {"content":"\r\nمقدارى از مقدمات و دروس دينى را در « بناب » نزد پدرم و اساتيد ديگر خواندم ، در دورهء مرحوم آية الله بروجردى و آية الله كوه كمرى بحوزهء قم مشرّف شدم و مدتى در آن مجمع مقدّس به تحصيل اشتغال داشتم ، در ضمن بعضى از ماه‌هاى محرّم الحرام در شهر رضائيه منبر ميرفتم تا بالاخره من رضائيه را پذيرفتم و رضائيه مرا .\r\nدر حدود سال هزار و سيصد و بيست و نه شمسى تصميم باقامت در رضائيه گرفتم و بتدريس و بحث و منبر مشغول شدم .\r\nاقامت در رضائيه براى من توفيق بزرگى بود گرچه ابتدا به آن توجّه نداشتم ، استفادهء من در اين شهر از مطالعات منبرى و مباحثهء تفسير كه با رفقاى آنجا داشتم بدون اغراق بيشتر از بناب و حوزهء مقدّس قم بود گرچه آن دو اساس و پايهء بهره هاى رضائيّه بودند ، زيرا وسائل در رضائيه از هر جهت فراهمتر بود ، مخصوصا تماس با دانشمند نقّاد جناب محمد امين رضوى سلدوزى كه آن روز در رضائيه ساكن بودند و كتاب ( تجسّم عمل . . . ) و ( آغاز و انجام جهان ) را تأليف كرده‌اند ، در من تأثير بسزائى داشت .\r\nكتابهائيكه تا به حال در رضائيه نوشته‌ام به ترتيب تأليف بقرار زيراند :\r\n1 - شخصيت حضرت مجتبى عليه السّلام .\r\n2 - سيرى در اسلام ( مجموعه‌اى از مطالب اسلامى ) .\r\n3 - مرد ما فوق انسان در تحليل قيام مقدس كربلا .\r\n4 - معاد از نظر قرآن و علم .\r\n5 - المعجم المفهرس لالفاظ الصحيفة السجّادية . معجمى است طبق المعجم المفهرس كه محمد فؤاد عبد الباقى به قرآن مجيد نوشته است اين پنج كتاب به حمد اللَّه همه چاپ شده‌اند .\r\n6 - قاموس قرآن . دوره در هفت جلد .\r\n","description":"","footnote":"","page_name":" 283 ","page_number":283},
  {"content":"\r\nفعلا در رضائيه گذشته از تدريس و نوشتن و منبر و ساير مراسم دينى ، هر هفته 9 جلسهء تفسير دارم و خداوند را از اين توفيق بيكران حامد و شاكرم و خوانندگان را بتحقيق در قرآن مجيد و مكتب اهل بيت عليهم السلام توصيه مينمايم .\r\nدر پايان لازم ميدانم : از جناب آقاى شيخ محمد آخوندى مؤسّس دار الكتب الاسلاميّه كه طبع و نشر قاموس قرآن را به عهده گرفته‌اند تشكر كنم . خداوند اين بزرگوار را سعادت دو جهان عطا فرمايد 9 جمادى الاولى 1395 مطابق 31 / 2 / 1354 رضائيه سيد على اكبر قرشى و الحمد لله رب العالمين\r\n\r\n","description":"","footnote":"","page_name":" 284 ","page_number":284}
  ]