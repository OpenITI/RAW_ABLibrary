[
  {"content":"\r\n\r\nتاريخ پيامبران\r\nآدم - موسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجلسي ، محمد باقر بن محمد تقي ، 1037 - 1111 ق .\r\nحيوة القلوب / مجلسي ، تحقيق سيد علي اماميان . - قم : سرور . 1384 .\r\nISBN 964 - 6314 - 01 - 5\r\nچاپ ششم : 1384 .\r\nفهرستنويسى بر أساس اطلاعات فيپا .\r\nكتابنامه : همچنين به صورت زير نويس .\r\nمندرجات : ج . 1 . تاريخ پيامبران عليهم السلام وبعضى از قصه‌هاى قرآن ( آدم - موسى ) . - - ج . 2 . تاريخ پيامبران عليهم السلام وبعضى از قصه‌هاى قرآن ( حزقيل - عيسى ) .\r\n1 . قرآن - - قصه‌ها . 2 . پيامبران .\r\nالف . اماميان ، سيد علي ، محقق ، ب . عنوان .\r\n9 ح 3 م / BP 88 - 156 / 297\r\n1383\r\nكتابخانه ملى إيران 9064 - 76 م\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nحيوة القلوب 1\r\nتاريخ پيامبران عليهم السلام\r\nوبعضى از\r\nقصه‌هاى قرآن\r\nعلامه مجلسي ره\r\nتحقيق\r\nسيد علي اماميان\r\nانتشارات سرور\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانتشارات سرور\r\nقم ، خيابان حجتيه ، كوچهء 4 ، تلفاكس 7736810 ، صندوق پستى 496 - 37185\r\nتاريخ پيامبران عليهم السلام\r\n( حيوة القلوب / ج 1 )\r\nتأليف : علامه محمد باقر مجلسي قدس سره\r\nتحقيق : سيد علي اماميان\r\nناشر : انتشارات سرور\r\nليتوگرافي : تيزهوش\r\nچاپ : ستاره\r\nصحافي : ياس\r\nنوبت چاپ : ششم\r\nتاريخ انتشار : 1384 ه‍ ش\r\nتيراژ : 1400 دوره\r\nبهاى دورهء دو جلدي : 7500 تومان\r\n* كليه حقوق براي ناشر محفوظ است *\r\nشابك 964 - 6314 - 01 - 5\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد أول\r\n[ تصوير نسخه خطى 
  ] بِسْمِ اللَّهِ الرَّحْمنِ الرَّحِيمِ\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nپيشگفتار 13\r\nمقدمه 27\r\nكتاب أول در بيان تاريخ وأحوال وصفات ومعجزات وعلوم ومعارف مقرّبان ساحت قرب حضرت ذو الجلال ، از أنبياء عظام واوصياى كرام وبعضي از بندگان شايستهء خداى تعالى ، وأحوال بعضي از پادشاهان كه از زمان حضرت آدم تا قريب به زمان بعثت حضرت خاتم الأنبياء بوده‌اند 33\r\nباب أول در بيان أمور وأحوالي چند كه در ميان جميع پيغمبران واوصياى ايشان مشترك است 35\r\nفصل أول در بيان علت بعثت پيغمبران ومعجزات ايشان است 37\r\nفصل دوم در بيان عدد أنبيا وأصناف ايشان 40\r\nفصل سوم در بيان عصمت أنبيا وأئمة عليهم السّلام 65\r\nفصل چهارم در بيان فضايل ومناقب أنبيا وأوصيا ومشتركات ومجملات أحوال ايشان است در حال حيات وبعد از فوت ايشان 71\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nباب دوم در بيان فضايل وتواريخ وقصص آدم وحوّا وأولاد كرام ايشان است 87\r\nفصل أول در بيان فضيلت حضرت آدم وحوّا صلوات اللّه عليهما ، وعلت تسميهء ايشان ، وابتداى خلق ايشان وبعضي از أحوال ايشان است 89\r\nفصل دوم در خبر دادن جناب مقدس ايزدى ملائكة را از خلق آدم وامر كردن ايشان را به سجدهء أو وامتناع نمودن إبليس لعين 109\r\nفصل سوم در بيان ترك أولى كه از حضرت آدم وحوّا عليهما السّلام صادر شد وآنچه بعد از آن جارى شد تا فرود آمدن ايشان بر زمين 138\r\nفصل چهارم در بيان فرود آمدن حضرت آدم وحوّا عليهما السّلام به زمين وكيفيت آن وتوبهء ايشان ، وساير أحوالي كه بعد از فرود آمدن بود تا هنگام وفات ايشان 163\r\nفصل پنجم در بيان أحوال أولاد آدم عليه السّلام وكيفيت بهم رسيدن نسل از ذريهء آدم 192\r\nفصل ششم در بيان وحىهائى كه به آدم عليه السّلام نازل شد 213\r\nفصل هفتم در بيان وفات حضرت آدم عليه السّلام ومدت عمر شريف آن حضرت ووصيت نمودن به حضرت شيث عليه السّلام وأحوال آن حضرت است 214\r\nباب سوم در بيان قصص حضرت إدريس عليه السّلام است 227\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nباب چهارم در بيان قصص حضرت نوح على نبينا وآله وعليه السلام 243\r\nفصل أول در بيان ولادت ووفات ومدت عمر ونامها ونقش نگين وأحوال وأولاد واخلاق پسنديده وبعضي از مجملات أحوال آن حضرت است 245\r\nفصل دوم در بيان مبعوث شدن حضرت نوح عليه السّلام است بر قوم وآنچه ميان أو وقوم أو گذشت تا غرق شدن ايشان ، وساير أحوال آن حضرت 254\r\nباب پنجم در بيان قصص حضرت هود عليه السّلام وقوم آن حضرت وقصهء شديد وشداد وارم ذات العماد 279\r\nفصل أول در قصهء هود عليه السّلام وقوم أو عاد است 281\r\nفصل دوم در قصهء شديد وشداد وارم ذات العماد است 299\r\nباب ششم در بيان قصه‌هاى حضرت صالح عليه السّلام وناقهء آن حضرت وقوم اوست 303\r\nباب هفتم در بيان قصه‌هاى حضرت إبراهيم خليل الرحمن عليه السّلام وأولاد أمجاد آن حضرت است 321\r\nفصل أول در بيان فضايل ومكارم اخلاق ونامهاى جليل ونقش نگين آن حضرت است 323\r\nفصل دوم در بيان قصه‌هاى آن حضرت عليه السّلام از هنگام ولادت تا شكستن بتها ، وآنچه گذشت ميان آن حضرت وظالمان آن زمان خصوصا نمرود وآزر 335\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفصل سوم در بيان آنكه حق تعالى به إبراهيم عليه السّلام نمود ملكوت آسمانها وزمين را ، وسؤال كردن آن حضرت از خدا زنده كردن مرده را وآنچه وحى به آن حضرت رسيد ، وعلومى كه از أو ظاهر شده است 361\r\nفصل چهارم در بيان مدت عمر شريف وكيفيت وفات وبعضي از نوادر أحوال آن حضرت است 376\r\nفصل پنجم در بيان أحوال خير مآل أولاد أمجاد وأزواج مطهّرات آن حضرت وكيفيت بنا كردن خانهء كعبه وساكن گردانيدن إسماعيل عليه السّلام در آن مكان 382\r\nفصل ششم در بيان مأمور شدن إبراهيم عليه السّلام به ذبح فرزندش 402\r\nباب هشتم در بيان قصص حضرت لوط عليه السّلام وقوم آن حضرت است 413\r\nباب نهم در قصص ذو القرنين عليه السّلام است 437\r\nباب دهم در بيان قصه‌هاى حضرت يعقوب وحضرت يوسف عليهما السّلام 473\r\nباب يازدهم در بيان غرائب قصص ايّوب عليه السّلام 553\r\nباب دوازدهم در قصه‌هاى حضرت شعيب عليه السّلام 567\r\nباب سيزدهم در بيان قصص حضرت موسى وحضرت هارون عليهما السّلام است 577\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nفصل أول در بيان نسب وفضايل وبعضي از أحوال ايشان است 579\r\nفصل دوم در بيان ولادت موسى وهارون عليهما السّلام وساير أحوال ايشان است تا نبوت ايشان 585\r\nفصل سوم در بيان مبعوث گردانيدن حضرت موسى وحضرت هارون عليهما السّلام است بر فرعون وأصحاب أو ، وآنچه در ميان ايشان گذشت تا غرق شدن فرعون واتباع أو 619\r\nفصل چهارم در بيان بعضي از فضايل وأحوال آسيه زوجهء فرعون ومؤمن آل فرعون رضى اللّه عنهما است 652\r\nفصل پنجم در بيان أحوال بني إسرائيل بعد از بيرون آمدن از دريا وحيران شدن ايشان در زمين ، وساير أحوالي كه در اين مدت بر ايشان وارد شده 660\r\nفصل ششم در بيان نازل شدن تورات وگوساله پرستيدن بني إسرائيل وسؤال رؤيت نمودن ايشان است 679\r\nفصل هفتم در بيان قصهء قارون است 712\r\nفصل هشتم در بيان قصهء گاو كشتن بني إسرائيل وزنده شدن آن به امر الهى 724\r\nفصل نهم در بيان قصهء ملاقاة موسى وخضر عليهما السّلام وساير أحوال وقصص خضر عليه السّلام است 736\r\nفصل دهم در بيان مواعظ وحكمتهايى است كه حق تعالى به حضرت موسى عليه السّلام وحى نموده يا\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاز آن حضرت منقول گرديده وبعضي از نوادر أحوال آن حضرت است 767\r\nفصل يازدهم در بيان كيفيت وفات حضرت موسى وهارون عليهما السّلام وأحوال حضرت يوشع عليه السّلام وذكر قصهء بلعم بن باعور است 797\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيشگفتار\r\nاكنون كه نزديك به دوازده قرن از عصر ائمهء معصومين عليهم السّلام مىگذرد ، وعالم در دوران غيبت كبراى حجت خدا وامام دوازدهم بسر مىبرد ، وامّتها در انتظار آن مصلح حقيقي جهان نشسته وچشم به ظهور عدالت‌گستر گيتى مهدى موعود عجّل اللّه تعالى فرجه الشريف دوخته‌اند ؛ آنچه كه در اين دوران طولانى توانسته است آن خلأ ظاهري را تا حدودي جبران كرده واز گمراهىها وانحرافات وهمچنين از دلهره‌ها ونگرانيها بمقدار زيادى بكاهد وآرامش وسكون را جايگزين اضطراب وتشويش نمايد ، سه عامل بوده است :\r\n1 - قرآن كريم كه انس گرفتن با آن وتلاوتش باعث نشاط روح وروان وشفاى جسم وجان مىگردد  وَنُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ وَلا يَزِيدُ الظَّالِمِينَ إِلَّا خَساراً  « 1 » .\r\n2 - گفتار وسخنان رسول خدا صلّى اللّه عليه وآله وسلم وائمهء معصومين عليهم السّلام كه در سخن وحديث آنان نوري وجود دارد كه بر اعماق جان انسانها مىتابد وزنگار آينهء دل را مىزدايد « كلامكم نور وامركم رشد » « 2 » .\r\n3 - علماء ودانشمندانى كه در دوران غيبت آمده ومحصول عمر وثمرهء وجود خود را براي آيندگان در قالب تأليفات ونوشته‌ها بجاى گذارده‌اند كه آنان با سيره وروش\r\n\r\n\r\n","description":"","footnote":"\r\n( 1 ) . سورهء اسراء : 82 .\r\n( 2 ) . زيارة جامعه .\r\n","page_name":" 13 ","page_number":13},
  {"content":"\r\n\r\nخود در زمان حياتشان مرشد وهدايتگر جامعه ومردم بوده ونيز با تدوين وتأليف وكتبي كه از آنها به يادگار مانده است نسبت به نسلهاى آينده نقش هدايتي خود را ايفاء كرده‌اند .\r\nأمير المؤمنين عليه السّلام به كميل بن زياد فرمود : « هلك خزّان الأموال وهم احياء والعلماء باقون ما بقي الدّهر ، أعيانهم مفقودة وأمثالهم في القلوب موجودة » « 1 » « جمع كنندگان ثروت اگر چه به ظاهر زنده‌اند ، ولى در واقع آنان هلاك شدند بر خلاف دانشمندان كه جاويد هستند وهميشگى ، پيكر آنان از ديده‌ها پنهان وخاطره وياد آنها در دلها موجود است » .\r\nتلاشهاى علماء ودانشمندان شيعه در طول غيبت كبرى در زمينه‌هاى مختلف علوم مانند علم تفسير ، كلام ، فقه ، حديث ، اخلاق ، رجال ، درايه وتراجم امروز بصورت مجموعه‌اى وسيع وگسترده از نوشته‌ها وكتابهايى در اختيار علاقه‌مندان وپيروان مكتب راستين اسلام وتشيع قرار گرفته است ، براستى اگر كوششهاى شبانه‌روزى وبىوقفهء محدّثان وراويان ودانشمندان وعلماء نبود ، اين منابع كه امروز در اختيار ماست چه مىشد ؟ ! از اين رو مىبينيم كه حضرت صادق عليه السّلام فرمود : « كسى را همانند زراره وأبو بصير ومحمد بن مسلم وبريد بن معاوية نيافتم كه ذكر ما وأحاديث پدرم را احياء نمايد » « 2 » .\r\nوباز فرمود : « خدا زراره را رحمت كند ، اگر أو نبود آثار نبوّت وأحاديث پدرم از ميان رفته بود » « 3 » .\r\nبهر حال نقش علماء وراويان أحاديث در حفظ ونگهدارى آثار دين ودفاع از آنها ورساندن اين آثار به آيندگان با تأليف وتدوين ، نقشى است انكارناپذير ، وحقوقى را براي آنان بر طالبان علم وحقيقت ايجاب مىكند .\r\n\r\n\r\n","description":"","footnote":"\r\n( 1 ) . نهج البلاغة ، باب حكم أمير المؤمنين عليه السّلام ، شماره 147 .\r\n( 2 ) . اختصاص شيخ مفيد 61 .\r\n( 3 ) . اختصاص شيخ مفيد 61 .\r\n","page_name":" 14 ","page_number":14},
  {"content":"\r\n\r\n\r\nعلّامهء مجلسي\r\nدر اين راستا از جمله دانشمندان وشخصيتهاى برجستهء جهان تشيع واز چهره‌هاى بارز ومشهور علماء شيعه در قرن يازدهم وأوائل قرن دوازدهم هجرى ، علّامهء مجلسي رضوان اللّه تعالى عليه است .\r\nنام أو محمد باقر ملقّب به مجلسي است ، وتاريخ ولادت أو بنابر آنچه در مقدمهء كتاب « بحار الأنوار » از « مرآة الأحوال » نقل شده است ، سال 1038 هجرى قمري بوده است « 1 » ، ولى مرحوم نوري در كتاب « فيض القدسي » از كتاب « وقايع الأيام والسنين » تاريخ ولادت أو را سال 1037 هجرى قمري ذكر كرده است « 2 » .\r\n\r\nوالد علّامهء مجلسي\r\nوالد علّامهء مجلسي مرحوم محمد تقي فرزند مقصود على است ، أو بنا بر گفتهء مرحوم اردبيلى يگانهء عصر وزمان خود بوده است ، شخصيت وجلالت وهمچنين تبحّر أو در علوم نياز به بيان ندارد ، وتعبيرات دربارهء منزلت أو قاصر است از اينكه بتواند منعكس كنندهء شخصيت ومقام والاي آن عالم رباني باشد .\r\nأو پرهيزكارترين ، زاهدترين ، متّقىترين وعابدترين أهل زمان خود بوده ، وبيشتر أهل آن زمان از خواص وعوام از فيوضات ديني ودنيوي أو بهره مىبردند ، يكى از خدمتهايى كه به أهل بيت عليهم السّلام انجام داد اين است كه اخبار ائمهء معصومين عليهم السّلام را در أصفهان نشر داد .\r\nاز تأليفات أو : شرح عربى ونيز شرح فارسي بر كتاب « من لا يحضره الفقيه » ؛ كتاب حديقة المتقين ؛ شرح بعضي از كتابهاى « تهذيب الأحكام » ؛ ورساله‌اى در افعال حج\r\n\r\n\r\n","description":"","footnote":"\r\n( 1 ) . مقدمهء بحار الأنوار 62 .\r\n( 2 ) . الفيض القدسي - بحار الأنوار 102 / 149 .\r\n","page_name":" 15 ","page_number":15},
  {"content":"\r\n\r\nورساله‌اى در رضاع .\r\nأو در سال 1070 در سنّ 67 سالگى وفات يافت « 1 » .\r\nمرحوم ملّا محمد تقي مجلسي از مكتب اساتيدى همانند شيخ بزرگوار بهاء الدين عاملي وعلّامهء زاهد مولى عبد اللّه شوشترى بهره برد ، وپس از فراغت از تحصيل راهى نجف اشرف گرديد وبه رياضت نفس وتصفيهء باطن وتهذيب اخلاق مشغول گرديد وبراي أو مكاشفات ورؤياهاى حسنه‌اى بوده است .\r\nپدرش مولى مقصود على مردى بصير وپرهيزكار ومروّج مذهب شيعهء اثنى عشرى بوده واشعار زيبا وبديعى سروده است ، وچون داراى حسن محاضرت ومجالست بود لذا أو را « مجلسي » لقب دادند ، واين لقب در فرزندان أو باقي ماند .\r\nمادر مولى محمد تقي عارفهء مقدسهء صالحه دختر عالم جليل كمال الدين درويش محمد بن الشيخ حسن عاملي كه از بزرگان ثقات علماء است واز محقق بزرگوار شيخ على كركى روايت مىكند ، واز « مناقب الفضلاء » نقل شده است كه مولى كمال الدين أهل عبادت وزهد بوده است ودر نطنز مدفون است وبراي أو قبّه‌اى است معروف .\r\nمرحوم شيخ يوسف بحراني گفته است : أو أول كسى بود كه در عصر دولت صفويه حديث را در أصفهان نشر داد « 2 » .\r\n\r\nعلّامهء مجلسي از ديدگاه علماء\r\nاز آنجا كه براي ارزيابى هر چيزى بايد به آگاهان وأهل خبره وكساني كه تخصص در آن رشته دارند ، مراجعه كرد ، ما نيز براي دستيابى ونيل به ابعاد شخصيت والاي علّامهء مجلسي وآگاهى از مرتبه ، علم ، دانش وديگر ويژگيهاى اين فرزانهء دهر وعالم عاليمقام ، به گفتار واظهار نظر وتعبيرات زيادى كه از علماء ودانشمندان معاصر ويا پس\r\n\r\n\r\n","description":"","footnote":"\r\n( 1 ) . جامع الرواة 2 / 82 .\r\n( 2 ) . الكنى والألقاب 3 / 151 .\r\n","page_name":" 16 ","page_number":16},
  {"content":"\r\n\r\nاز أو به ما رسيده است ، مىپردازيم ، وابتدأ به آنچه از علماى معاصر أو دربارهء اين عالم جليل بيان كرده‌اند مىنگريم :\r\n1 - مرحوم اردبيلى صاحب كتاب « جامع الرواة » كه بنا بر تصريح خودش 11 اجازهء روايت دارد دربارهء أو چنين مىگويد : محمد باقر فرزند محمد تقي فرزند مقصود على ملقّب به مجلسي ، أستاذ وشيخ ما وشيخ اسلام ومسلمين وخاتم المجتهدين است ؛ أو امام ، علّامه ، محقّق ، مدقّق ، جليل القدر ، عظيم الشأن ، رفيع المنزلة ، وحيد العصر ، فريد الدهر ، ثقة ، ثبت ، عين ، كثير العلم وجيّد التصانيف است . امر أو در علوّ قدر ، عظمت شأن ، بلندى مرتبه ، تبحّر در علوم عقليّه ونقليّه ، دقّت نظر ، صائب بودن رأى ، وثاقت ، امانت وعدالت مشهورتر است از آنكه ذكر شود ، وفوق اين تعبيرات است ؛ فيض أو ووالدش چه در زمينهء أمور دنيوي وچه اخروى به أكثر مردم از عام وخاص رسيده است ، جزاه اللّه تعالى أفضل جزاء المحسنين . أو داراى كتابهاى نفيس وبسيار خوبى است كه مرا اجازه داد از تمام آن كتابها روايت كنم « 1 » .\r\n2 - معاصر ديگر أو شيخ محمد بن حسن حرّ عاملي صاحب كتاب « وسائل الشيعة » دربارهء آن بزرگوار چنين مىگويد : محمد باقر فرزند مولاي ما محمد تقي مجلسي عالم ، فاضل ، ماهر ، محقّق ، مدقّق ، علّامه ، فهّامه ، فقيه ، متكلّم ، محدّث ، ثقة ثقة ، جامع محاسن وفضائل ، جليل القدر ، عظيم الشأن أطال اللّه بقاءه ؛ براي أو مؤلفات سودمند بسيارى است « 2 » .\r\n3 - أمير محمد صالح خاتون‌آبادى دربارهء أو مىگويد : مولانا محمد باقر مجلسي نوّر اللّه ضريحه الشريف ، أو از بزرگترين أعاظم فقهاء ومحدّثين وعلماى أهل دين است ، ودر فنون فقه ، تفسير ، علم حديث ، رجال ، أصول كلام وأصول فقه بر ساير فضلاء فائق آمد ، وبر گروهى از علماء مقدّم بود بطورى كه احدى از متقدمين از أهل\r\n\r\n\r\n","description":"","footnote":"\r\n( 1 ) . جامع الرواة 2 / 78 .\r\n( 2 ) . أمل الآمل 60 .\r\n","page_name":" 17 ","page_number":17},
  {"content":"\r\n\r\nعلم وعرفان ومتأخرين آنان از نظر جلالت وعظمت به مرتبهء أو نرسيدند وجامعيّت اين مرد الهى را نداشتند « 1 » .\r\nوامّا از شخصيتهائى كه پس از علّامهء مجلسي آمده‌اند واز أو با عظمت ياد كرده ومراتب علمي وكمالات أو را اذعان داشته وبرشمرده‌اند ، مىتوان به بعضي از آنان اشاره كرد :\r\n1 - علّامهء طباطبائى بحر العلوم در اجازه‌اى كه به سيد بزرگوار سيد عبد الكريم داده است مرحوم علّامهء مجلسي را چنين ثنا گفته است : خاتم المحدّثين وناشر علوم شريعت ، عالم رباني ونور شعشعانى ، خادم اخبار ائمهء أطهار وغوّاص بحار الأنوار دائى ما علّامه محمد باقر كه شكافندهء علوم دين است « 2 » .\r\n2 - محقق كاظمى دربارهء علّامهء مجلسي مىگويد : أو منبع فضائل واسرار حكمت وغوّاص بحار الأنوار واستخراج كنندهء گنجينه‌هاى اخبار ورموز آثار ، شخصيتى كه همانند أو در اعصار وادوار ديده نشده است ، أو كشف كنندهء أنوار تنزيل واسرار تأويل وحل كنندهء معضلات احكام ومشكلات فهم‌ها با بهترين طريق ونيكوترين دليل بوده است « 3 » .\r\n3 - محدّث نوري صاحب كتاب « مستدرك الوسائل » از علّامهء مجلسي چنين ياد مىكند كه : توفيقي كه براي اين شيخ معظّم حاصل شده است براي احدى در اسلام ميسّر نگرديده است از ترويج مذهب واعلاى كلمهء حق وشكستن قدرت وصولت بدعتگذاران وقلع وقمع كنندهء دستاوردهاى ملحدين وزنده كنندهء سنّتهاى فراموش‌شدهء دين ونشر دهندهء آثار پيشوايان مسلمين به طرق وراههاى متعدد وشكلهاى مختلف كه بهترين آنها تصانيف وكتبي است كه در ميان مردم شايع وروز وشب همهء أصناف از عالم وجاهل ، خاص وعام ، عربى وعجمي از آنها بهره مىبرند ، واز مجلس أو گروه\r\n\r\n\r\n","description":"","footnote":"\r\n( 1 ) . مقدمهء بحار الأنوار 38 .\r\n( 2 ) . بحار الأنوار 102 / 25 .\r\n( 3 ) . مقدمهء بحار الأنوار 40 .\r\n","page_name":" 18 ","page_number":18},
  {"content":"\r\n\r\nزيادى از فضلاء بيرون آمده‌اند كه تلميذ بزرگ أو ملّا عبد اللّه أصفهاني تعداد آنها را هزار نفر ذكر كرده است « 1 » .\r\n4 - علّامهء نوري از بعضي از شاگردان صاحب جواهر رحمة اللّه نقل مىكند كه گفت : أستاذ ما شيخ الفقهاء صاحب كتاب « جواهر الكلام » روزى در مجلس بحث وتدريس خود فرمود : ديشب در عالم رؤيا مجلس عظيم وبا شكوهى را ديدم وجماعتى از علماء در آن حضور داشتند ودربانى كنار درب آن مجلس بود ، من از أو اذن گرفتم وأو مرا وارد مجلس نمود ، ديدم تمام علماء از متقدمين ومتأخرين در آن مجلس جمع بودند وعلّامهء مجلسي در صدر آن مجلس بود ، من در شگفت شدم واز آن دربان سؤال كردم از علّت تقدّم علّامهء مجلسي بر ديگران ، أو در پاسخ گفت : أو نزد ائمّه عليه السّلام معروف است « 2 » .\r\n\r\nمشايخ واساتيد أو\r\nاز جمله مشايخ واساتيد علّامهء مجلسي مىتوان به اين علماى بزرگوار اشاره نمود :\r\n1 - عالم وفاضل بزرگوار أبو الشرف أصفهاني .\r\n2 - مولى حسن على تسترى فرزند ملّا عبد اللّه أصفهاني .\r\n3 - قاضى أمير حسين .\r\n4 - مولى خليل قزوينى متوفّاى 1089 ، شارح كتاب « كافى » .\r\n5 - فاضل صالح شيخ عبد اللّه فرزند شيخ جابر عاملي .\r\n6 - سيد شرف الدين علي بن حجة اللّه بن شرف الدين طباطبائى شولستانى متوفّاى 1060 ، مؤلف كتاب « توضيح المقال » .\r\n7 - سيد نور الدين علي بن علي بن الحسين موسوى عاملي متوفّاى 1068 ، كه بوسيلهء نامه اجازه‌اى را براي علّامه فرستاده ، ومجاور بيت اللّه الحرام بوده است ؛ أو صاحب\r\n\r\n\r\n","description":"","footnote":"\r\n( 1 ) . الكنى والألقاب 3 / 147 .\r\n( 2 ) . الكنى والألقاب 3 / 150 .\r\n","page_name":" 19 ","page_number":19},
  {"content":"\r\n\r\nكتاب « الفوائد المكية » مىباشد وشرحي بر « مختصر النافع » وشرحي بر « اثنىعشريه » شيخ بهائى دارد .\r\n8 - شيخ على فرزند شيخ محمد فرزند حسن فرزند شهيد ثاني ، متوفّاى 1103 ، صاحب « شرح كافى » و « الدر المنثور » .\r\n9 - سيد على خان فرزند سيد نظام الدين شيرازي ، شارح صحيفهء سجاديه وكتاب صمديه وصاحب كتاب « سلافة العصر » و « درجات الرفيعة في طبقات الامامية » و « أنوار الربيع في أنواع البديع » وديگر تصانيف ، أو در سال 1120 وفات يافته است .\r\n10 - سيد فيض اللّه فرزند سيد غياث الدين محمد طباطبائى قهپائى « 1 » .\r\n11 - مولى محمد تقي مجلسي والد معظّم خود علّامه ، كه در سال 1070 وفات يافته است « 2 » .\r\n12 - سيد رفيع الدين محمد بن حيدر حسينى طباطبائى ، صاحب حاشية بر أصول كافى وحاشية بر شرح إشارات وحاشية بر مختلف وحاشية بر صحيفهء كامله وتأليفات ديگر .\r\n13 - عالم فاضل أمير محمد قاسم قهپائى .\r\n14 - عالم صالح محمد شريف فرزند شمس الدين رويدشتى أصفهاني ، أو پدر « حميده » كه صاحب كتاب « رياض العلماء » أو را از زنان عالمه وعارفه برشمرده وگفته است كه آشنا به علم رجال بوده وحواشي وتدقيقاتى دارد بر كتب حديث مثل « استبصار » وديگر كتب حديث كه دلالت بر دقت نظر واطلاع وفهم أو خصوصا آنچه مربوط به تحقيقات أو در علم رجال مىشود .\r\n15 - الأمير محمد مؤمن بن دوست محمد استرآبادي ، عالم ومحدّث بزرگوار كه در سال 1088 در مكة بدست دشمنان دين به شهادت رسيد .\r\n16 - سيد محمد مشهور به سيد ميرزا جزائرى فرزند شرف الدين علي بن نعمة اللّه\r\n\r\n\r\n","description":"","footnote":"\r\n( 1 ) . مقدمهء بحار الأنوار 52 .\r\n( 2 ) . الكنى والألقاب 3 / 151 .\r\n","page_name":" 20 ","page_number":20},
  {"content":"\r\n\r\nموسوى جزائرى ، صاحب كتاب « جوامع الكلم » .\r\n17 - مولى محمد طاهر فرزند محمد حسين شيرازي ، صاحب « شرح تهذيب » و « حكمة العارفين » وكتاب « الأربعين في اثبات امامة أمير المؤمنين » وكتاب « الجامع في الأصول » ورساله‌هاى بسيارى ، أو در سال 1098 وفات يافته است .\r\n18 - عالم متبحّر وحكيم عارف ومحدّث بزرگوار ملّا محسن فيض كاشاني ( فيض ) ، صاحب كتاب « وافى » و « صافي » وغير آن « 1 » .\r\n\r\nشاگردان علّامه\r\nميرزا عبد اللّه أصفهاني يكى از شاگردان برجستهء علّامهء مجلسي مىگويد كه تعداد شاگردان أو به يك هزار نفر مىرسيد « 2 » ، ومرحوم محدّث جزائرى در « الأنوار النعمانية » تعداد آنها را افزون بر يك هزار نفر ذكر كرده است « 3 » .\r\nبا توجه به اينكه احصاء وذكر نام تمام شاگردان علّامهء مجلسي ممكن نيست ، اينك به ذكر برخى از مشاهير آنها ويا كساني كه از أو روايت كرده‌اند مىپردازيم :\r\n1 - سيد جليل ومحدّث بزرگوار سيد نعمة اللّه جزائرى ، صاحب تصانيف مشهوره .\r\n2 - سيد أمير محمد صالح ، داماد علّامهء بزرگوار ومؤلف كتابها ورساله‌هاى بسيارى .\r\n3 - أمير محمد حسين فرزند أمير محمد صالح .\r\n4 - فاضل كامل ومتبحّر خبير مرحوم حاجى محمد بن علي اردبيلى صاحب كتاب « جامع الرواة » .\r\n5 - عالم متبحّر ميرزا عبد اللّه أصفهاني مشهور به « أفندي » كه در اطلاع بر أحوال علماء ومؤلفات آنان بىنظير بوده است ، صاحب كتاب « رياض العلماء » وصحيفهء ثالثه از دعاهاى حضرت زين العابدين عليه السّلام كه آن دعاهايى كه مرحوم شيخ حرّ عاملي در\r\n\r\n\r\n","description":"","footnote":"\r\n( 1 ) . الفيض القدسي - بحار الأنوار 102 / 76 .\r\n( 2 ) . الكنى والألقاب 3 / 147 .\r\n( 3 ) . الأنوار النعمانيه 3 / 362 .\r\n","page_name":" 21 ","page_number":21},
  {"content":"\r\n\r\nصحيفهء دوم نياورده ، ايشان در اين صحيفة ذكر كرده است .\r\n6 - مولى أبو الحسن بن محمد طاهر مؤلف « تفسير مرآة الأنوار » وشرحي بر صحيفهء كاملهء سجاديه كه به اتمام نرسيده است .\r\n7 - سيد بزرگوار ميرزا علاء الدين گلستانه شارح نهج البلاغة .\r\n8 - فقيه عالم حاج محمد طاهر ابن الحاج مقصود على أصفهاني .\r\n9 - شيخ فاضل كامل فقيه محمد قاسم فرزند محمد رضا هزار جريبى .\r\n10 - عالم كامل محقق شيخ محمد أكمل پدر علّامه وحيد بهبهانى .\r\n11 - مولى محمد رفيع بن فرج جيلانى .\r\n12 - علّامهء رباني شيخ سليمان بن عبد اللّه بن علي ماحوزى بحراني صاحب دو كتاب « البلغة » و « المعراج » در رجال وكتاب « أربعين » در امامت .\r\n13 - عالم فاضل شيخ احمد فرزند شيخ محمد بحراني مؤلف « رياض الدلائل وحياض المسائل » .\r\n14 - شيخ فقيه عابد صالح محمد بن يوسف بلادي ، شاعر بزرگوار كه در سال 1031 در بحرين به شهادت رسيد .\r\n15 - فاضل صالح مولى مسيح الدين محمد شيرازي .\r\n16 - مولى محمد إبراهيم سريانى .\r\n17 - عالم كامل سيد محمد اشرف صاحب كتاب « فضائل السادات » .\r\n18 - فاضل رضى زكى مولى عبد اللّه يزدى .\r\n19 - عالم عامل شيخ محمد فاضل كه أو از شاگردان پدر علّامهء مجلسي نيز بوده است .\r\n20 - فاضل سعيد حاج أبو تراب .\r\n\r\nتأليفات\r\nاز علّامهء بزرگوار تأليفات وآثار فراوانى بجاى مانده است كه بيشتر آنها مورد توجه أهل علم ودانشمندان وعلاقه‌مندان به علوم وآثار أهل بيت عصمت وطهارت عليهم السّلام قرار\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nگرفته است .\r\nآن بزرگوار گذشته از اينكه از نقطه نظر كثرت تأليف ، يكى از شخصيتهاى كم‌نظير ويا بىنظير بوده كه با توجه به عمر مباركش از موفقيت ويژه‌اى برخوردار بوده است ، از جهت نفيس بودن آثار وتأليفات وحسن سليقه وأسلوب در رديف يكى از بهترين مؤلفين تاريخ تشيع محسوب مىشود .\r\nاينك به بعضي از آثار آن عالم بزرگوار وفرزانهء عالىمقدار اشاره مىكنيم :\r\n\r\nتأليفات عربى\r\n1 - بحار الأنوار .\r\n2 - مرآة العقول في شرح اخبار آل الرسول ( شرح كافى ) .\r\n3 - ملاذ الأخيار في شرح تهذيب الاخبار .\r\n4 - شرح الأربعين .\r\n5 - الفوائد الطريفة في شرح الصحيفة .\r\n6 - الوجيزة في الرجال .\r\n7 - رسالة الاعتقادات .\r\n8 - رسالة الأوزان .\r\n9 - رسالة في الشكوك .\r\n10 - المسائل الهندية .\r\n11 - الحواشى المتفرقة على الكتب الأربعة وغيرها .\r\n12 - رسالة في الاذان .\r\n13 - رسالة في بعض الأدعية الساقطة عن الصحيفة الكاملة .\r\n\r\nتأليفات فارسي\r\n1 - عين الحياة .\r\n2 - مشكاة الأنوار .\r\n3 - حق اليقين .\r\n4 - حلية المتقين .\r\n5 - حيوة القلوب .\r\n6 - تحفة الزائر .\r\n7 - جلاء العيون .\r\n8 - مقباس المصابيح .\r\n9 - ربيع الأسابيع .\r\n10 - زاد المعاد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n11 - رسالة الديات .\r\n12 - رسالة في الشكوك .\r\n13 - رسالة في الأوقات .\r\n14 - رسالة في الرجعة .\r\n15 - رسالة في اختيارات الأيام .\r\n16 - رسالة في الجنة والنار .\r\n17 - رسالة مناسك الحج .\r\n18 - رسالة أخرى .\r\n19 - مفاتيح الغيب في الاستخارة .\r\n20 - رسالة في مال الناصب .\r\n21 - رسالة في الكفارات .\r\n22 - رسالة في آداب الرمي .\r\n23 - رسالة في الزكاة .\r\n24 - رسالة في صلاة الليل .\r\n25 - رسالة في آداب الصلاة .\r\n26 - رسالة السابقون السابقون .\r\n27 - رسالة في الفرق بين الصفات الذاتية والفعلية .\r\n28 - رسالة مختصرة في التعقيب .\r\n29 - رسالة في البداء .\r\n30 - رسالة في الجبر والتفويض .\r\n31 - رسالة في النكاح .\r\n32 - رسالة في صواعق اليهود في الجزية واحكام الدية .\r\n33 - رسالة في السهام .\r\n34 - رسالة في زيارة أهل القبور .\r\n35 - مناجاة نامه .\r\n36 - شرح دعاى جوشن كبير .\r\n37 - انشاءات .\r\n38 - مشكاة القرآن في آداب قراءة القرآن والدعاء وشروطهما .\r\n39 - ترجمهء عهدنامهء أمير المؤمنين عليه السّلام به مالك اشتر .\r\n40 - ترجمهء فرحة الغري ابن طاووس .\r\n41 - ترجمهء توحيد مفضّل .\r\n42 - ترجمهء توحيد الرضا عليه السّلام .\r\n43 - ترجمهء حديث رجاء بن الضحاك .\r\n44 - ترجمهء زيارة جامعه .\r\n45 - ترجمهء دعاى كميل .\r\n46 - ترجمهء دعاى مباهله .\r\n47 - ترجمهء دعاى سمات .\r\n48 - ترجمهء دعاى جوشن صغير .\r\n49 - ترجمهء حديث عبد اللّه بن جندب .\r\n50 - ترجمهء قصيدهء دعبل .\r\n51 - ترجمهء حديث « ستة أشياء ليس للعباد فيها صنع : المعرفة والجهل والرضا والغضب والنوم واليقظة » .\r\n52 - ترجمة الصلاة .\r\n53 - أجوبة المسائل المتفرقة .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nوكتابهاى ديگرى نيز غير از آنچه ذكر شد به علّامهء بزرگوار نسبت داده شده است مانند كتاب « اختيارات الأيام » وكتاب « تذكرة الأئمة » وكتاب « صراط النجاة » و « كتاب في تعبير المنام » كه به اثبات نرسيده است « 1 » .\r\n\r\nحيوة القلوب\r\nاز مرحوم سيد بحر العلوم علّامهء طباطبائى نقل شده است كه أو آرزو مىكرد كه تصانيف ونوشته‌هاى خودش در ديوان علّامهء مجلسي ثبت شود وبه جاى آنها يكى از كتابهاى علّامهء مجلسي كه ترجمهء متون اخبار وبه زبان فارسي مىباشد ، در ديوان أو نوشته شود « 2 » . واين بدان جهت بود كه عصر علّامهء مجلسي عصر شكوفائى دين بويژه مكتب أهل بيت عليهم السّلام بود وعلاقه‌مندان به خاندان أهل بيت عليهم السّلام رغبت زيادى به آشنائى با تاريخ وآثار اين خاندان داشتند ، ولى چون در آن عصر أكثر كتابها عربى بودند وكمتر كتابي در اين رابطه به فارسي ترجمه شده بود ، از اين رو مرحوم علّامهء بزرگوار يكى از پيشگامان در اين جهت بود كه آثار واخبار معصومين عليهم السّلام را در قالب تأليفات فارسي بيان كرد كه از ميان آنها كتاب « حيوة القلوب » بود .\r\nاين اثر يكى از تأليفات نفيس بجاى مانده از علّامهء مجلسي است ، كه جلد أول آن دربارهء پيامبران گرامى عليهم السّلام ، وجلد دوم در أحوال پيامبر بزرگ اسلام صلّى اللّه عليه وآله وسلم ، وجلد سوم آن در امامت مىباشد . واين كتاب ارزشمند مورد توجه علاقه‌مندان در عصر علّامهء مجلسي وپس از آن بوده است بويژه براي كساني كه خواهان آشنائى با قصص أنبياء عظام عليهم السّلام وجانشينان آنان وبعضي از قصه‌هاى مذكور در قرآن ، وآگاهى از سيرهء سيد البشر رسول گرامى اسلام صلّى اللّه عليه وآله وسلم ووقايع مربوط به عصر بعثت وقبل از آن وهمچنين بعد از بعثت تا هجرت واز هجرت تا رحلت آن بزرگوار ، ونيز در جلد سوم\r\n\r\n\r\n","description":"","footnote":"\r\n( 1 ) . مقدمهء بحار الأنوار 41 .\r\n( 2 ) . بحار الأنوار 102 / 19 .\r\n","page_name":" 25 ","page_number":25},
  {"content":"\r\n\r\nمسئلهء امام‌شناسى ووجوب وجود ائمّه عليهم السّلام وآيات دربارهء امامت مورد توجه قرار گرفته است .\r\nنكته‌اى كه قابل توجه مىباشد در اين كتاب ، در برگرفتن تعداد بسيارى از روايات وأقوال مختلف در موضوعات مطرح شده در هر يك از جلدهاى آن ، از اين رو در تحقيق سعى شده است كه از بيشتر مصادرى كه مؤلف آنها را مدّ نظر داشته استفاده وبه آنها ارجاع شود ؛ وعلاوة بر آنهايى كه خود أو ذكر كرده ، در بعضي موارد از مصادر ديگرى استفاده شده كه آن مطالب يا روايات در آنها آمده است چه از كتابهاى شيعه باشد وچه از كتابهاى أهل سنّت ، تا بهره بردن از كتاب كاملتر شود .\r\n\r\nوفات\r\nعلّامهء مجلسي پس از عمرى تلاش وكوشش بىوقفه در جهت نشر وتبليغ وترويج علوم آل محمد عليهم السّلام وهدايت جامعه با تدريس وتأليف وخطابه واحياء سنّتهاى الهى واقامهء حدود واز بين بردن بدعتها ومبارزهء مستمر با منكرات ، سرانجام در روز 27 ماه رمضان سال 1111 در سنّ هفتاد وسه سالگى ديده از جهان فروبست وبه سراى باقي وجوار رحمت الهى منتقل شد ، وبه مناسبت تاريخ وفات آن علّامهء بزرگوار بعضي گفته‌اند :\r\n ماه رمضان چه بيست وهفتش كم شد * تاريخ وفات باقر اعلم شد « 1 » \r\nعلّامهء بزرگوار در كنار مسجد جامع أصفهان در جوار قبر والد معظّمش ملّا محمد تقي مجلسي در بقعه‌اى كه عدّه‌اى از علماى ديگر نيز مدفون هستند بخاك سپرده شد ، مرقد شريف أو هم اكنون در أصفهان ملجأ عام وخاص مىباشد .\r\n\r\n\r\n","description":"","footnote":"\r\n( 1 ) . الكنى والألقاب 3 / 149 .\r\n","page_name":" 26 ","page_number":26},
  {"content":"\r\n\r\nبسم اللّه الرّحمن الرّحيم حيوة القلوب مرده‌دلان به وادى ضلالت وحرمان به حمد خداوند بىمانندى است كه مقرّبان درگاه احديتش به زبان بىزبانى اداى شكر نعمتهاى بىمنتهاى أو نموده‌اند ، وبه قدم اقرار به عجز وناتوانى وادى نامتناهى ثناء أو پيموده‌اند ، وشفاء صدور مستمندان بيمارستان حيرت وهجران به نواى غم‌زداى عندليب چمن ستايش هدايت‌بخشى است كه در گلشن ايجاد هر غنچه را كتابي از معرفت خويش در جيب نهاده وهر شاخى را أوراق بسيار از دفتر شناسائى خود دست داده ، اگر چنار است دستش به تضرع وافتقار به درگاه عالم اسرار گشاده ، اگر بيد است واله قدرت بىزوالش گرديده وسر به سجدهء تعظيم وتمجيد نهاده ودريا به خروش حمد وثنايش ترزبان گرديده ، از صفحات أمواج ، سفينة از وصف جلالش در كف گرفته ، براي مطالعه سوادخوانان خط صنايع جهان آفرين به سر انگشت نسيم ورق مىگردانند ، صحرا كمر گشوده بر مسند كوه پشت داده ، از مداد شجر وسبزه وشقايق مجموعهء مفصل الحقايق در دامن گذاشته ؛ به ألوان نغمات دلنشين ، بدايع خلق صانع سماوات وأرضين را به مسامع قلوب أرباب يقين مىرساند ، كما قال عزّ من قائل  وَإِنْ مِنْ شَيْءٍ إِلَّا يُسَبِّحُ بِحَمْدِهِ وَلكِنْ لا تَفْقَهُونَ تَسْبِيحَهُمْ  « 1 » .\r\nزهى لطف كامل وفضل شاملش كه براي هدايت سالكان مسالك نجات راهنمائى گم‌گشتگان مهالك ضلالت بر شوارع دين از أنبياء عالىشأن ، اعلام رفيعه ساخته ، وبر مشارع يقين از أوصياء رفيع مكان ، منابر منيعه پرداخته است ، وهر يك را به حليهء اخلاق\r\n\r\n\r\n","description":"","footnote":"\r\n( 1 ) . سورهء اسراء : 44 .\r\n","page_name":" 27 ","page_number":27},
  {"content":"\r\n\r\nعليّه وآداب سنيّه زيور داده ، براي دفع عساكر وساوس شياطين وشهاب ملحدين به جنود معجزات قاهره وبراهين باهره مؤيد گردانيده ، فله الحمد على ما اسبغ علينا من نعمائه وارسل الينا من رسله وحججه في ارضه وسمائه وله الشكر على ما عجزنا عن احصائه من قسمة آلائه .\r\nضياء بصاير أرباب يقين ، جلاى مسامع مقرّبين ، به مطالعه واستماع فضايل ومناقب سروري است كه در طىّ مراحل وقطع منازل أصلاب طاهره وأرحام طيّبه ، أفواج أنبيا ورسل ، ديدهء عرفان خويش را به كحل الجواهر غبار موكب همايونش جلا مىدهند ، از وفور اشعهء أنوار جلالش ديده‌شان از مطالعهء جبين اظهرش خيره گرديده ، در مرآت عرش أنور ، عكس جمالش را مشاهده مىنمودند .\r\nودرود متواتر الورود وصلوات نامعدود بر آن خلاصهء عالم ايجاد وشفيع يوم معاد ، اعني مفخر أنبيا وزبدهء اصفيا ، محمد مصطفى صلّى اللّه عليه وآله وسلم وآل بىمثالش ، كه درّ يكتاى محبت وگوهر گرانبهاى ولايتشان درّة التاج هر ملك مقرب وحرز بازوى هر پيغمبر مرسل گرديده ، وعروق شجرهء معرفت قدر منزلتشان در رياض قلوب صافيه وحدائق صدور زاكيهء أرباب عرفان وأصحاب ايقان دويده ، اگر مسبّحان أفلاك ومهندسان تختهء خاك در مقام عدد مناقب بىانتهاى ايشان درآيند ، هرآينه سبحهء أنجم فروريزد وريگ صحرا وقطرهء دريا وذرّهء هوا به آخر رسد ، وهنوز عشرى از أعشار واندكى از بسيار احصا نكرده باشند ، پشت أفلاك خميدهء احسان ، وكرهء خاك غريق امتنان ايشان است ، خشت زمين را به نام نامى ايشان ساختند ، وسراپردهء عرش را براي أنوار ايشان افراختند ، فوج ممكنات را از ظلمت‌آباد عدم به روشنائى قنديل أنوار ايشان قدم در ساحت وجود نهادند . واگر وجود فايض الجود ايشان نبودى ، احدى از طفلان مواليد از آباء علوي وامّهات سفلى نزادندى ، فصلوات اللّه عليهم أجمعين ابد الآبدين ولعنة اللّه على أعدائهم دهر الداهرين .\r\nامّا بعد ، خامهء تراب اقدام طالبان شاهراه هدايت ، ومجتنبان مهامهء حيرت وغوايت ، محمد باقر بن محمد تقي عفى اللّه عن جرائمهما ، به زبان شكستگى وانكسار ، بر صحايف ضماير صافيهء أرباب يقين ومرآت قلوب نيّرهء خلاصهء مؤمنين ، تحرير وتصوير مىنمايد كه :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nچون اين حقير خاكسار ، ذرّهء بىمقدار در عنفوان جوانى به رهنمونى هدايات رباني از ظلمات علوم جهالت اثر ، وكتب ضلالت ثمر ، منزجر گرديده ، عنان عزيمت به صوب عين الحياة جاودانى ، يعنى تتبّع اخبار وتفحّص آثار أهل بيت اخيار سيّد ابرار عليهم صلوات اللّه الملك الغفار ، كه ينابيع علوم يزدانى ومعارف سبحانى ومعادن جواهر حقايق رباني مصروف ومعطوف گردانيدم وعمدهء أحاديث وآثار ايشان كه بعد از تتبع بسيار بدست آمده بود در كتاب « بحار الأنوار » جمع نمودم .\r\nدر اين ولا جمعى از برادران ايمانى ودوستان روحاني از اين قليل البضاعة استدعا نمودند كه آنچه از آن كتاب جامع الأبواب متعلق به تواريخ ، أحوال ومعجزات ومكارم اخلاق ومحاسن صفات وأحوال وغزوات حضرت سيّد البشر صلّى اللّه عليه وآله وسلّم ودلايل امامت وخلافت وأطوار حميده وآداب پسنديدهء حضرات ائمهء اثنا عشر وحضرت فاطمهء زهرا صلوات اللّه عليهم أجمعين بوده باشد ، به لغت فارسي ترجمه نمايم ، تا جميع طوايف الأنام سيّما جمعى از عوام را كه از فهم لغت عربى عاجزند از آن بهره‌مند گردند ، وبراي تأكيد حصول اين مأمول وأجابت اين مسؤول ، چنين تقرير مىكردند كه كتبي كه به لغت فرس در اين أبواب تأليف شده است ، أكثر أحاديث آنها را از كتب مخالفين دين اخذ نموده‌اند ، نسبت خطاها ولغزشهاى عظيم به انبياى عظيم الشأن واوصياى جليل القدر ايشان داده‌اند ، كه اخبار معتبرهء أهل بيت رسالت عليهم السّلام ناطق است بر برائت ساحت عصمت ايشان از أمثال آنها ، وبعضي با عدم تتبع وافى وتفحّص شافى متوجه اين امر گرديده‌اند واز بسيار اندكى ايراد كرده ، واز دريا به قطره‌اى قناعت نمودند ، ورتبهء تمييز ميان صحيح وسقيم وغث وسمين اخبار منقوله وأحاديث متداوله وأقوال متنوعه وأكاذيب مختلفه را نداشته‌اند ، وبر تو لازم است كه به جهت اداى شكر نعمت ايزدى ، چنين كتاب عالي تأليف نمائى كه فيضش عام ، ونفعش تمام بوده باشد .\r\nبناء على هذا هر چند در اين وقت ، به اعتبار وفور عوائق وكثرت شواغل وعلايق ، تمشيت اين امر از اين حقير خلايق در غايت صعوبت واشكال مىنمود ، امّا چون أجابت مسؤول ايشان به جهت رعايت حقوق اخوت ايمانى لازم مىدانست كه تشييد أساس\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتصديق ويقين نبوت اشرف مرسلين وامامت ائمهء طاهرين صلوات اللّه عليه وعليهم أجمعين كه عمدهء أصول دين مبين واهمّ مقاصد مؤمنين است وتفكر در أحوال وتواريخ أنبيا وأوصيا كه مقربان درگاه احديت ومحرمان سرادق صمديتند ، وتذكر اخلاق سنيّه وأطوار مرضيّه ومحن ومصايب وبلايا ونوايب ايشان واستماع معجزات وافيه وبراهين شافيهء ايشان در تقويت ايمان ويقين ورام گردانيدن نفس امّاره وانزجار أو از شهوات دنيّهء نشئهء فانية ، وميل فرمودن أو به متابعت سنن مرسلين وآداب صالحين تأثير عظيم دارد ، چنانچه جناب أقدس ايزدى تعالى شأنه در قرآن مجيد براي اصلاح متمردان وهدايت غاويان ، اين طريقهء مستقيمه را مسلوك داشته .\r\nوأيضا موجب صرف قلوب ، واستماع أكثر خلق از قصص باطله وأساطير كاذبه كه قلوب عامهء جهّال را تسخير نموده‌اند ، مىگردد ، لهذا استمداد توفيق از جناب أقدس ايزدى جلّ وعلا واقتباس هدايت از مشكاة أنوار أنبياء وأوصياء عليهم الصلوات والتحية والثناء كرده ، شروع در تأليف كتاب مزبور نموده ، وچون ترجمهء جميع آنچه در كتاب كبير مندرج گرديده بود ، موجب تطويل كتاب وتكثير أبواب مىگرديد ، ودر اين زمان كه همّت أكثر ناس از تحصيل كتب مطوّله هر چند كثير الفائدة باشد قاصر است ، بنابراين اختصار مىنمايد بر ترجمهء آنچه از أحاديث ، أوثق وأقوى بوده باشد ، وبا اتفاق أكثر مضامين چند روايت ، به يكى اكتفا مىنمايد تا فايده‌اش جليل ومؤونت تحصيلش قليل بوده باشد .\r\nوچون موضوع اين كتاب مستطاب ، بيان فضائل وكمالات ومناقب ومعجزات وتواريخ حالات أجداد كرام وآباء فخام عالي نسبى است كه چراغ دودمان عزتش از قنديل أنوار  مَثَلُ نُورِهِ كَمِشْكاةٍ فِيها مِصْباحٌ  « 1 » افروخته ، وفروغ اشعهء جلالش در فضاى بىانتهاء توصيف قدرش طاير انديشه اجناح ارتباح سوخته ، اعني شاه آگاه والاجاه ، سپهر بارگاه ، أنجم سپاه ، سليمان نشان ، دارا دربان ، رعيت‌پرور ، عدالت‌گستر ، نهال رعناى بوستان صفوت وخلافت ، سرو زيباى چمن ابهت وجلالت ، وجهان‌بخش دريانوال ، سايهء\r\n\r\n\r\n","description":"","footnote":"\r\n( 1 ) . سورهء نور : 35 .\r\n","page_name":" 30 ","page_number":30},
  {"content":"\r\n\r\nرأفت حضرت پروردگار ذو الجلال در بأم بيت الحرام ، دولت واقبالش آشيان كبوتران حرم ، دعاهاى بىريائى ساحت حريم رفعت وجلالش معتكف دلهاى پاك طينتان خالص الولا ، نسبت بحر بىانتها به كف دريا نوالش نسبت كف ودريا ونمايش خورشيد أنور در فضاء رأى اظهرش ، چون نمايش ذره‌اى از بيضا ، نسبت تيغ خورشيد مثالش هلال در أوج اقبال بر خويش مىبالد ، وبه گمان كمان رفيع مكانش قوس وقزح به رنگ‌آميزى خجلت مىكاهد ، خورشيد پاك گوهر اگر از رشك چتر نيك‌اخترش غمگين نگرديدى ، در فراش گلگون شفق به خون دل خويش ننشستى وسر اندوه بر بالين أفق نگذاشتى وچرخ بىقرار كه از رفعت إيوان رفيع بنايش چاك در جگر نداشتى ، روزى هزار دور برگرد سر چاكران بزمش گرديده منت داشتى ، اطلس فلك بطانهء سايبان إيوان جلالش ومنطقهء بروج كمربند يساولان مجلس بهشت مثالش ، سليمان شكوهى كه هدهد ناطقه در مديحش الكن ومرغ وما هي را قلادهء انقيادش در گردن است ، وصيت قهرش بساط بر هوا گسترده ، در أطراف جهان نداى روح رباى  أَلَّا تَعْلُوا عَلَيَّ وَأْتُونِي مُسْلِمِينَ  « 1 » به مسامع سلاطين زمان رسانيده ، ومرغان فصيح بيان توصيف لطفش نامهاى محبت طراز بر پر اقبال بسته ، از روزنهء دلها به جانهاى ساكنان اكناف جهان فرمانها دوانيده ، طغراى يرليغ « 2 » بليغش  إِنَّهُ مِنْ سُلَيْمانَ وَإِنَّهُ بِسْمِ اللَّهِ الرَّحْمنِ الرَّحِيمِ  « 3 » سرمشق طبع قويمش  حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  « 4 » ، قدم عقل دانا بر صرح ممرّد ثناى آن ، نتيجهء يكه‌تاز ميدان « لا فتى » در تزلزل وانديشهء دانشوران در احصاء فضايل بىانتهاء آن نوباوهء بوستان   هَلْ أَتى   « 5 » ، از روى عجز در تأمل مفخر سلاطين زمان ومشيد قوانين عدل واحسان ، رافع الويهء ملت بيضا ، ومؤسس قواعد شريعت ، غرّ الملك الملوك القاهرة وكاسر أعناق اكاسره ، رافع لواى\r\n\r\n\r\n","description":"","footnote":"\r\n( 1 ) . سورهء نمل : 31 .\r\n( 2 ) . يرليغ : فرمان پادشاه . ( فرهنگ عميد 3 / 2528 ) .\r\n( 3 ) . سورهء نمل : 30 .\r\n( 4 ) . سورهء توبه : 128 .\r\n( 5 ) . سورهء انسان : 1 .\r\n","page_name":" 31 ","page_number":31},
  {"content":"\r\n\r\nدين ، قامع أطماع الملحدين ، مؤسس أساس الايمان ، قالع عروق الكفر والطغيان ، معدن الفتوة والكرامة وسليل النبوة والإمامة السلطان ابن السلطان ابن السلطان والخاقان ابن الخاقان ابن الخاقان أبو الفتح والنصر والظفر السلطان سليمان ، مدّ اللّه اطناب دولته إلى ظهور صاحب الزمان وجعله من أنصاره وأعوانه ، عليه وآله وعلى آبائه صلوات اللّه الرحمن .\r\nلهذا ديباچهء آن را به نام نامى وألقاب گرامى آن أعلى حضرت مزيّن وموشّح گردانيد وبا وجود عدم قابليت به نظر أقدس آن سليل نبوت رسانيد ، تا موجب رفعت قدر وعلو پايهء اين تحفهء فرومايه گردد ، تا ظهور تأثير صبح نشور ثواب خواندن وشنيدن ونوشتن وديدن آن پروردگار فرخنده آثار ، آن برگزيدهء رحيم غفور ، عايد شود .\r\nوچون مطالعهء اين موجب حيات ابدى دلهاى أهل ايمان مىگردد ، آن را به « حيوة القلوب » مسمى گردانيده ، ومرتب به چهار كتاب ساخت ، وعلى اللّه توكلت وحسبي اللّه ونعم الوكيل .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nكتاب أول در بيان تاريخ ، أحوال وصفات ومعجزات وعلوم ومعارف مقرّبان ساحت قرب حضرت ذو الجلال ، از أنبياء عظام واوصياى كرام وبعضي از بندگان شايستهء خداى تعالى وأحوال بعضي از پادشاهان كه از زمان حضرت آدم تا قريب به زمان بعثت حضرت خاتم الأنبياء بوده‌اند\r\nودر آن چند باب است\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nباب أول\r\nدر بيان أمور وأحوالي چند كه در ميان جميع پيغمبران واوصياى ايشان مشترك است\r\nودر آن چند فصل است\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nفصل أول در بيان علّت بعثت پيغمبران ومعجزات ايشان است\r\nبه سند معتبر منقول است كه : مردى از ملاحده به خدمت امام جعفر صادق عليه السّلام آمد وسؤالي چند كرد وبه شرف اسلام مشرّف شد ، كه از جمله سؤالهاى أو اين بود كه : به چه دليل اثبات مىنمائى بعثت أنبيا ورسل را ؟\r\nفرمود كه : ما چون اثبات كرديم به برهان كه ما را خالقي وصانعى هست كه بلندتر است از ما واز جميع آفريده‌ها ، وأو منزّه است از آنكه خلق أو را توانند ديد ، يا أو را لمس توانند كرد ، يا بر أو گفتگو توانند كرد ، ودانستيم كه أو صانع حكيم است وهر چه حكمت ومصلحت بندگان در آن است از أو صادر مىگردد ؛ پس ثابت شد كه بايد سفيران ورسولان از أو در ميان خلق باشند كه كلام أو را به بندگان أو برسانند ، وايشان را دلالت نمايند بر آنچه مصلحت ومنفعت ايشان در آن است ، وبقاء ايشان به آن است ، وترك آن موجب فناى ايشان است . پس ثابت شد كه بايد امر كنندگان أو رسانند وايشان پيغمبرانند وبرگزيده‌هاى أو از ميان خلق أو كه حكيمان ودانايانند ، وحق تعالى ايشان را به علم وحكمت تأديب نموده است وايشان را مبعوث به حكمت گردانيده است كه با ساير مردم شريك نيستند در أحوال وصفات ايشان ، هر چند به ايشان در خلقت وتركيب ايشان شبيه وشريكند ، ومؤيّدند از جانب حكيم عليم به علم وحكمت ودلايل وبراهين وشواهد ومعجزات كه دلالت بر صدق دعوى ايشان نمايد ، از مرده زنده كردن وكور وپيس را شفا بخشيدن وأمثال آنها از أموري كه ساير مردم از اتيان آن عاجزند وبه اين علّت اين معنى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمسمّى وجارى است در هر عصر وزمان ، پس هرگز زمين خدا خالى نيست از حجتي از خدا بر خلق ، كه با أو علم ومعجزه‌اى باشد كه دلالت بر صدق مقال أو ، وپيغمبرى كه پيش از أو بوده است بكند « 1 » .\r\nمترجم گويد كه : حاصل اين حديث شريف آن است كه : چون ثابت شد وجود صانع وعلم وحكمت ولطف وكمال أو وآنكه عبث وبىفايده از أو صادر نمىشود ، پس ظاهر است كه اين خلق را عبث نيافريده است ، از براي حكمتى عظيم خلق فرموده واين حكمت فوايد ومنافع نشئهء فانى دنيا كه منسوب به أنواع المها ودردها وغمها ومحنتها ومشقّتهاست نمىتواند بود ، پس بايد كه براي امرى از اين عظيم‌تر وفايده‌اى از اين بزرگتر آفريده باشد .\r\nديگر منقول است كه : حسين بن صحّاف « 2 » از آن حضرت پرسيد كه : آيا مىتواند بود كه مؤمني كه ايمانش نزد خدا ثابت شده باشد خدا أو را بعد از ايمان ، به كفر متصل گرداند ؟\r\nفرمود كه : حق تعالى عادل است وپيغمبران را فرستاده است كه مردم را دعوت نمايند بسوى ايمان به خدا ، وخدا كسى را بسوى كفر نمىخواند .\r\nپرسيد كه : آيا كسى كه كفرش نزد خدا ثابت شده باشد ، خدا أو را از كفر به ايمان متصل مىسازد ؟\r\nفرمود كه : حق تعالى همهء مردم را خلق كرده است براي خلقتى كه همه را بر آن خلق كرده است كه قابل ايمان هستند ، ونمىدانستند ايمان به شريعتي را ونه كفر را به انكار ايمان ، پس فرستاد پيغمبران بسوى ايشان كه بخوانند ايشان را بسوى ايمان به خدا تا حجّت خود را بر ايشان تمام كند ، پس بعضي به توفيق خدا هدايت يافتند وبعضي هدايت نيافتند « 3 » .\r\nودر حديث معتبر منقول است كه : ابن السكّيت از حضرت امام رضا عليه السّلام يا امام على\r\n\r\n\r\n","description":"","footnote":"\r\n( 1 ) . توحيد شيخ صدوق 249 ؛ احتجاج 2 / 213 ؛ علل الشرايع 120 .\r\n( 2 ) . در مصدر « حسين بن نعيم صحّاف » است ، وترجمه‌اش در رجال نجاشي 1 / 119 وجامع الرواة 1 / 258 آمده است .\r\n( 3 ) . علل الشرايع 121 .\r\n","page_name":" 38 ","page_number":38},
  {"content":"\r\n\r\nالنقى عليه السّلام سؤال نمود كه : به چه سبب حق تعالى حضرت موسى را با دست نوراني وعصا وچيزى چند كه شبيه به سحر بود فرستاد ، وحضرت عيسى را با معجزه‌اى كه شبيه به طبابت طبيبان بود فرستاد ، ومحمد را به كلام فصيح وخطبه‌هاى بليغ مبعوث گردانيد ؟\r\nآن حضرت جواب فرمود كه : حق تعالى چون مبعوث گردانيد حضرت موسى را ، غالب بر أهل عصر أو سحر وجادو بود ، پس آورد بسوى ايشان از جانب خدا معجزه‌اى چند را كه از نوع سحر ايشان بود ومثل آن در قوّهء ايشان نبود وجادوى ايشان را بر آنها باطل كرد وحجّت را بر ايشان تمام كرد .\r\nوحضرت عيسى را مبعوث گردانيد در وقتي كه ظاهر گرديده بود در آن زمان بيماريهاى مزمن ومردم محتاج به طبيب بودند ، وطبيبان در ميان ايشان بسيار بود ، پس آمد بسوى ايشان از جانب خدا با چيزى چند كه نزد ايشان مثل آنها نبود ، از زنده كردن مرده‌ها وشفا بخشيدن كورهاى مادرزاد وپيس به اذن خدا ، حجّت را بر ايشان تمام كرد چون ايشان با نهايت حذاقت از مثل آنها عاجز بودند .\r\nوحق تعالى حضرت محمد صلّى اللّه عليه وآله وسلم را در زماني فرستاد كه غالب‌تر بر أهل عصرش خطبه‌هاى فصيح وسخنان بليغ بود ، وپيشه وكمال ايشان هم چنين بود ، پس آورد بسوى ايشان از كتاب خدا ومواعظ احكام وآنچه قول ايشان را باطل گردانيد ، وعاجز گرديدند از اتيان به مثل آن ، وحجّت را بر ايشان تمام كرد .\r\nابن السكّيت گفت : تا حال ، چنين سخن شافى نشنيده بودم ، پس امروز حجّت خدا بر خلق چيست ؟\r\nفرمود : عقلي كه خدا به تو داده است كه تمييز مىتوانى كرد ميان كسى را كه راست مىگويد بر خدا يا دروغ مىبندد بر أو .\r\nابن السكّيت گفت : واللّه كه جواب اين است « 1 » .\r\n\r\n\r\n","description":"","footnote":"\r\n( 1 ) . علل الشرايع 121 ؛ عيون أخبار الرضا 2 / 79 ؛ احتجاج 2 / 437 . ودر هر سه مصدر سؤال از امام رضا عليه السّلام شده است .\r\n","page_name":" 39 ","page_number":39},
  {"content":"\r\n\r\n\r\nفصل دوم در بيان عدد أنبيا وأصناف ايشان\r\nبه أسانيد معتبره از حضرت امام رضا وحضرت امام زين العابدين عليهما السّلام منقول است كه رسول خدا فرمود كه : حق تعالى صد وبيست وچهار هزار پيغمبر خلق كرده است كه من از همه گرامىترم نزد خدا وفخر نمىكنم ، وخلق كرده روح صد وبيست وچهار هزار وصى كه على نزد خدا از همه بهتر وگرامىتر است « 1 » .\r\nوبه سند معتبر از حضرت صادق عليه السّلام منقول است كه : أبو ذر رضى اللّه عنه از رسول خدا پرسيد كه : خدا چند پيغمبر به خلق فرستاده است ؟\r\nفرمود كه : صد وبيست وچهار هزار پيغمبر ؛ وبه روايتي سيصد وبيست وچهار هزار پيغمبر .\r\nپرسيد كه : چند نفر ايشان مرسلند ؟\r\nفرمود كه : سيصد وسيزده نفر .\r\nپرسيد كه : چند كتاب فرستاده است ؟\r\nفرمود كه : صد وبيست وچهار كتاب ؛ وبه روايتي ديگر صد وچهار كتاب وبه روايت أخير بر حضرت شيث پنجاه صحيفة فرستاده است ، وبر حضرت إدريس سى صحيفة ، وبر حضرت إبراهيم بيست صحيفة فرستاد ، وچهار كتاب تورات وإنجيل وزبور وفرقان .\r\n\r\n\r\n","description":"","footnote":"\r\n( 1 ) . خصال 641 ؛ امالى شيخ صدوق 196 .\r\n","page_name":" 40 ","page_number":40},
  {"content":"\r\n\r\nپس فرمود كه : اى أبو ذر ! چهار كس از پيغمبران سريانى بودند : آدم وشيث وأخنوخ - كه اسم أو إدريس است ، وأول كسى بود كه به قلم چيزى نوشت - ونوح ؛ وچهار نفر از پيغمبران عرب بودند : هود وصالح وشعيب وپيغمبر تو ؛ وأول پيغمبران بني إسرائيل موسى وآخر ايشان عيسى بود ، وششصد پيغمبر در ميان ايشان بود « 1 » ؛ ودر روايت ديگر عدد پيغمبران بني إسرائيل چهار هزار نيز وارد شده است « 2 » ، وأول أوثق است .\r\nوبه سند معتبر منقول است كه حضرت صادق عليه السّلام فرمود به صفوان جمّال كه : اى صفوان ! آيا مىدانى كه خدا چند پيغمبر فرستاده است ؟\r\nگفت : نمىدانم .\r\nفرمود كه : صد وچهل هزار پيغمبر ومثل ايشان از أوصيا فرستاده است ، با راستى گفتار وادا كردن امانت وترك دنيا ، وهيچ پيغمبرى نفرستاده است بهتر از محمد مصطفى صلّى اللّه عليه وآله وسلم ، وهيچ وصى نفرستاده است بهتر از وصىّ أو أمير المؤمنين « 3 » .\r\nمترجم گويد كه : اين عدد خلاف مشهور وخلاف أحاديث معتبر ديگر است ، وشايد تصحيفى از راويان شده باشد يا در آن أحاديث بعضي از أنبيا وأوصيا محسوب نشده باشد .\r\nوبه سندهاى معتبر از حضرت موسى بن جعفر وحضرت امام زين العابدين عليهما السّلام منقول است كه : هر كه خواهد با أو مصافحه كند روح صد وبيست وچهار هزار پيغمبر ، بايد كه زيارة كند قبر امام حسين عليه السّلام را در شب نيمهء شعبان كه أرواح پيغمبران در اين شب از خدا مرخّص مىشوند براي زيارة آن حضرت ، وپنج نفر أولو العزمند از پيغمبران كه :\r\nنوح وإبراهيم وموسى وعيسى ومحمدند .\r\nپرسيد : معنى أولو العزم چيست ؟\r\nفرمود كه : يعنى مبعوث گرديده بودند به مشرق ومغرب زمين وبر همهء جن وانس « 4 » .\r\n\r\n\r\n","description":"","footnote":"\r\n( 1 ) . رجوع شود به اختصاص 264 وخصال 2 / 524 .\r\n( 2 ) . امالى شيخ طوسي 397 ؛ مجمع البيان 4 / 533 .\r\n( 3 ) . اختصاص 263 ، ودر آن عدد پيغمبران يكصد وچهل وچهار هزار مىباشد .\r\n( 4 ) . كامل الزيارات 179 ، ودر آن به جاى امام موسى بن جعفر ، روايت از امام جعفر صادق نقل شده است .\r\n","page_name":" 41 ","page_number":41},
  {"content":"\r\n\r\nمترجم گويد كه : اين حديث دلالت مىكند بر آنكه موسى وعيسى مبعوث بر كافهء خلق بوده‌اند ، وأحاديث ديگر دلالت مىكند بر آنكه ايشان بر بني إسرائيل مبعوث بوده‌اند ، وبعد از اين ان شاء اللّه مذكور خواهد شد .\r\nودر اينكه اين پنج نفر أولو العزم بوده‌اند أحاديث بسيار وارد شده است « 1 » .\r\nودر ميان عامه در اين باب خلاف بسيار است ، وظاهر اخبار ومشهور ميان أصحاب آن است كه أولو العزم پيغمبرانىاند كه شريعت ايشان نسخ كند شريعت پيغمبران گذشته را ، چنانچه به سند موثق از حضرت امام رضا عليه السّلام « 2 » وبه سند معتبر از حضرت صادق عليه السّلام منقول است كه : أولو العزم را براي اين أولو العزم مىگويند كه ايشان صاحب عزيمتها وشريعتها بوده‌اند ، زيرا كه حضرت نوح مبعوث شد با كتابي وشريعتي غير شريعت آدم ، پس هر پيغمبرى كه بعد از حضرت نوح بود بر شريعت وطريقهء أو بود وتابع كتاب أو بود تا آنكه إبراهيم خليل صلوات اللّه عليه آمد با صحف وعزيمت ترك كتاب نوح ، نه به آنكه أو را انكار نمايد بلكه بيان اينكه آن شريعت منسوخ گرديده است وبعد از اين عمل به آن نبايد كرد ؛ پس هر پيغمبرى كه در زمان حضرت إبراهيم وبعد از أو بود همگى بر شريعت ومنهاج وطريقهء أو بودند وبه كتاب أو عمل مىكردند تا زمان حضرت موسى كه تورات را آورد وعزم نمود بر ترك كردن احكام صحف ؛ پس هر پيغمبرى كه در زمان حضرت موسى وبعد از أو بودند ، بر شريعت ومنهاج أو بودند وعمل به كتاب أو مىكردند تا زمان حضرت عيسى كه إنجيل را آورد وعزم كرد بر ترك شريعت موسى وطريقهء أو ؛ پس هر پيغمبرى كه در ايّام حضرت عيسى وبعد از أو بودند ، بر شريعت ومنهاج وكتاب أو بودند تا زمان پيغمبر ما محمد صلّى اللّه عليه وآله وسلم ، پس اين پنج نفر أولو العزمند وبهترين أنبيا ورسلند ، وشريعت محمد صلّى اللّه عليه وآله وسلم منسوخ نمىگردد تا روز قيامت ، وپيغمبرى بعد از آن حضرت نيست ، وحلال أو حلال است تا روز قيامت وحرام أو حرام است تا روز قيامت ، پس هر كه\r\n\r\n\r\n","description":"","footnote":"\r\n( 1 ) . خصال 300 ؛ كافى 1 / 175 ؛ تفسير قمى 2 / 300 .\r\n( 2 ) . عيون أخبار الرضا 2 / 80 ؛ قصص الأنبياء راوندى 277 ؛ علل الشرايع 122 .\r\n","page_name":" 42 ","page_number":42},
  {"content":"\r\n\r\nبعد از آن حضرت دعوى پيغمبرى كند يا بعد از قرآن كتابي بياورد ودعوى كند كه از جانب خداست ، پس خون أو مباح است براي هر كه از أو بشنود اين را « 1 » .\r\nودر حديث معتبر از حضرت امام محمد باقر عليه السّلام منقول است كه : أولو العزم را از براي اين أولو العزم گفته‌اند كه عهد كردند بر ايشان در باب محمد صلّى اللّه عليه وآله وسلم واوصياى أو بعد از آن حضرت وحضرت مهدى صلوات اللّه عليه وسيرت أو ، پس اجماع نمود عزمهاى ايشان بر اينكه اينها چنين است واقرار تمام كردند به اين ، وحضرت آدم اين عزم واهتمام كه ايشان كردند نكرد ، لهذا خدا فرمود  وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَهُ عَزْماً  « 2 » .\r\nفرمود كه : عهد نمود بسوى أو در باب محمد وائمهء بعد از أو ، پس ترك كرد أو را ودر باب ايشان عزمي نبوده كه ايشان چنينند « 3 » .\r\nوعلي بن إبراهيم در تفسيرش ذكر كرده كه : معنى أولو العزم آن است كه ايشان سبقت گرفته‌اند بر پيغمبران بسوى اقرار به خدا ، واقرار كرده‌اند به هر پيغمبرى كه پيش از ايشان وبعد از ايشان بوده وخواهد بود ، وعزم كرده‌اند بر صبر كردن بر تكذيب وآزار امّتهاى خود « 4 » .\r\nوبه سند معتبر منقول است كه : مردى از أهل شام از حضرت أمير المؤمنين سؤال نمود از پنج نفر از أنبيا كه به عربى سخن گفته‌اند ؟\r\nفرمود : شعيب وهود وصالح وإسماعيل ومحمد صلّى اللّه عليه وآله وسلم‌اند .\r\nوپرسيد از آنها كه از پيغمبران كه ختنه كرده مخلوق شدند ؟\r\nفرمود كه : آدم وشيث وإدريس ونوح وسام بن نوح وإبراهيم وداود وسليمان ولوط وإسماعيل وموسى وعيسى ومحمد صلّى اللّه عليه وآله وسلم .\r\nپرسيد كه : كدامند آنها كه از رحم كسى بيرون نيامده‌اند ؟\r\n\r\n\r\n","description":"","footnote":"\r\n( 1 ) . كافى 2 / 17 .\r\n( 2 ) . سورهء طه : 115 .\r\n( 3 ) . علل الشرايع 122 ؛ تفسير قمى 2 / 66 .\r\n( 4 ) . تفسير قمى 2 / 300 .\r\n","page_name":" 43 ","page_number":43},
  {"content":"\r\n\r\nفرمود : آدم وحوّا وگوسفند إبراهيم وعصاي موسى وشتر صالح وخفّاش كه حضرت عيسى ساخت وزنده كرد وپريد به اذن خدا .\r\nوپرسيد كه : كدامند شش نفر از پيغمبران كه هر يك از ايشان دو نام دارند ؟\r\nفرمود : يوشع بن نون كه ذو الكفل است ، ويعقوب كه أو إسرائيل است ، وخضر كه أو تالياست « 1 » ، ويونس كه أو ذو النون است ، وعيسى كه أو مسيح است ، ومحمد كه أو احمد است « 2 » .\r\nمترجم گويد كه : اتحاد ذو الكفل ويوشع خلاف مشهور است وبعد از اين مذكور خواهد شد .\r\nودر روايت ديگر منقول است كه : پادشاه روم از حضرت امام حسن بن علي عليهما السّلام پرسيد : كدامند آن هفت چيزى كه از رحم بيرون نيامده‌اند ؟\r\nفرمود كه : آدم ، وحوّا ، وگوسفند إبراهيم ، وناقهء صالح ، وماري كه شيطان را داخل بهشت كرد براي اضرار به حضرت آدم ، وكلاغى كه خدا فرستاده قابيل را تعليم نمايد كه چگونه هابيل را دفن كند ، وشيطان لعنه اللّه « 3 » .\r\nوبه سند معتبر از امام محمد باقر عليه السّلام منقول است كه حضرت رسول صلّى اللّه عليه وآله وسلم فرمود : أول وصيّى كه به روى زمين آمد هبة اللّه پسر حضرت آدم بود ، وهيچ پيغمبرى از پيغمبران گذشته نبود مگر آنكه أو را وصى بوده است ، وپيغمبران صد وبيست وچهار هزار نفر بودند كه پنج نفر أولو العزمند : حضرت نوح عليه السّلام وحضرت إبراهيم عليه السّلام وحضرت موسى عليه السّلام وحضرت عيسى عليه السّلام وحضرت محمد صلّى اللّه عليه وآله وسلم . وعلى ابن أبي طالب عليه السّلام نسبت به پيغمبر صلّى اللّه عليه وآله وسلم به منزلهء هبة اللّه بود نسبت به آدم ووصىّ أو بود ووارث جميع أوصيا وجميع گذشتگان بود ، ومحمد صلّى اللّه عليه وآله وسلم وارث علم جميع پيغمبران ومرسلان بود « 4 » .\r\n\r\n\r\n","description":"","footnote":"\r\n( 1 ) . در علل الشرايع وعيون أخبار الرضا « ارميا » ، ودر خصال « حلقيا » آمده است .\r\n( 2 ) . علل الشرايع 594 ؛ عيون أخبار الرضا 1 / 242 .\r\n( 3 ) . خصال 353 ؛ تفسير قمى 2 / 271 .\r\n( 4 ) . بصائر الدرجات 121 .\r\n","page_name":" 44 ","page_number":44},
  {"content":"\r\n\r\nودر حديث معتبر ديگر از حضرت صادق عليه السّلام منقول است كه : حق تعالى پيغمبرى از عرب نفرستاده است مگر پنج نفر : هود وصالح وإسماعيل وشعيب ومحمد صلّى اللّه عليه وآله وسلم كه خاتم پيغمبران است « 1 » .\r\nمترجم گويد كه : مراد از اين حديث آن باشد كه از قبيلهء عرب بوده باشد ، واين حديث وحديث شامي دلالت مىكند بر اينكه حضرت إسماعيل عرب باشد ، وحديث أبو ذر ظاهرش غير اين بود . وممكن است كه مراد از اين دو حديث اين بوده باشد كه خود به لغت عربى سخن مىگفته واز قبيلهء عرب بوده باشد ، يا آنكه آنها بغير عربى سخن نمىگفته باشند وحضرت إسماعيل بغير لغت عرب نيز سخن مىگفته باشد ، وهمين روايت را از همين راوي در بعضي از كتب روايت كرده‌اند مثل روايت أبو ذر كه إسماعيل در آن داخل نيست .\r\nودر حديث صحيح منقول است كه : زراره از حضرت امام محمد باقر عليه السّلام پرسيد از معنى رسول ونبي ؟ فرمود : نبي آن است كه در خواب مىبيند وصداى ملك را مىشنود امّا ملك را نمىبيند ؛ ورسول آن است كه صداى ملك مىشنود وملك را نيز مىبيند .\r\nپرسيد كه : منزلت امام چيست ؟\r\nفرمود كه : صداى ملك را مىشنود وملك را نمىبيند « 2 » .\r\nوبه سند معتبر ديگر منقول است كه : حسن بن عباس به حضرت امام رضا عليه السّلام نوشت كه : چه فرق است ميان رسول ونبي وامام ؟\r\nآن حضرت در جواب نوشت كه : رسول آن است كه جبرئيل به أو نازل مىشود وأو را مىبيند وسخن أو را مىشنود ووحى بر أو نازل مىشود وگاه باشد كه در خواب ببيند مانند خواب ديدن إبراهيم ، ونبي گاه سخن مىشنود وشخصي را نمىبيند وگاه شخص ملك را مىبيند بىآنكه از أو وحى بشنود ، وامام سخن ملك را مىشنود وشخص أو را نمىبيند « 3 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 145 .\r\n( 2 ) . بصائر الدرجات 368 ؛ كافى 1 / 176 .\r\n( 3 ) . كافى 1 / 176 .\r\n","page_name":" 45 ","page_number":45},
  {"content":"\r\n\r\nوبه سند صحيح از امام محمد باقر عليه السّلام منقول است كه : پيغمبران بر پنج نوعند ، كه بعضي صدائى مىشنوند مانند صداى زنجير پس مقصود وحى را از آن مىيابند ، وبعضي در خواب وحى بر ايشان ظاهر مىشود چنانچه يوسف وإبراهيم در خواب ديدند ، وبعضي ملك را مىبينند ، وبعضي در دلشان نقش مىشود وصدا به گوششان مىرسد وملك را نمىبينند « 1 » .\r\nودر حديث صحيح ديگر منقول است كه : زراره از حضرت امام محمد باقر عليه السّلام سؤال نمود از معنى رسول ونبي ومحدّث ؟\r\nفرمود كه : رسول آن است كه جبرئيل عليه السّلام به نزد أو مىآيد روبه‌رو وأو را مىبيند وبا أو سخن مىگويد ؛ وامّا نبي ، پس أو در خواب مىبيند چنانچه إبراهيم ذبح كردن فرزند خود را در خواب ديد ، ومثل آنچه رسول خدا صلّى اللّه عليه وآله وسلم از ساير پيغمبران پيش از نزول وحى مىديد تا جبرئيل از جانب حق تعالى رسالت را براي أو آورد ، وبعد از آنكه نبوّت ورسالت هر دو از براي أو جمع شد جبرئيل به نزد أو آمد وبا أو روبه‌رو سخن مىگفت ؛ وبعضي از پيغمبران هستند كه جمع شده است براي ايشان شرايط پيغمبرى ودر خواب مىبينند وروح مىآيد وبا ايشان سخن وحديث مىگويد بىآنكه أو را در بيدارى ببينند ؛ وامّا محدّث آن است كه ملك با أو حديث مىگويد وأو را نمىبيند « 2 » .\r\nودر حديث معتبر ديگر فرمود كه : أنبيا ومرسلون بر چهار طبقه‌اند : پس پيغمبرى هست كه خبر داده مىشود در امر نفس خودش وبه ديگرى تعدّى نمىكند ؛ وپيغمبرى هست كه در خواب مىبيند وصداى ملك را مىشنود ودر بيدارى ملك را نمىبيند ، به احدى مبعوث نگرديده است وبر أو امامي هست كه مىبايد أو را أطاعت نمايد ، چنانچه إبراهيم بر لوط امام بود ؛ وپيغمبرى هست كه در خواب مىبيند وصدا مىشنود وملك را نمىبيند « 3 » وفرستاده شده است بسوى گروهى كم يا بسيار ، چنانچه حق تعالى در قضيهء\r\n\r\n\r\n","description":"","footnote":"\r\n( 1 ) . بصائر الدرجات 369 .\r\n( 2 ) . بصائر الدرجات 370 .\r\n( 3 ) . در بصائر الدرجات وكافى « مىبيند » به جاى « نمىبيند » .\r\n","page_name":" 46 ","page_number":46},
  {"content":"\r\n\r\nيونس فرموده است  وَأَرْسَلْناهُ إِلى مِائَةِ أَلْفٍ أَوْ يَزِيدُونَ  « 1 » ، يعنى : « أو را فرستاديم بسوى صد هزار كس بلكه زيادة بوده‌اند » ، فرمود كه : سى هزار كس زيادة بوده‌اند بر صد هزار ؛ وپيغمبرى هست كه در خواب مىبيند وصدا مىشنود وملك را در بيدارى مىبيند وأو امام وپيشواى پيغمبران ديگر است مثل أولو العزم ، وبتحقيق كه إبراهيم نبي بود وامام نبود تا آنكه حق تعالى به أو گفت كه  إِنِّي جاعِلُكَ لِلنَّاسِ إِماماً  « 2 » ، يعنى : « بدرستى كه من گردانيده‌ام تو را براي مردم ، امام » ، پس أو گفت  وَمِنْ ذُرِّيَّتِي  « 3 » ، يعنى : « از ذرّيّت من امام قرار داده‌اى ؟ » وغرضش آن بود كه همهء ذرّيّتش امام باشند ، حق تعالى فرمود كه  لا يَنالُ عَهْدِي الظَّالِمِينَ  « 4 » ، يعنى : « نمىرسد عهد امامت وخلافت من به ستمكاران » يعنى كسى كه صنمي يا بتي پرستيده باشد « 5 » .\r\nمترجم گويد كه : ميان علما خلاف است در تفسير نبي ورسول وفرق ميان اين دو معنى : بعضي گفته‌اند كه فرق ميان اين دو لفظ نيست ؛ وبعضي گفته‌اند رسول آن است كه با معجزه كتاب آورده باشد ، ونبىّ غير رسول آن است كه كتاب بر أو نازل نشده باشد ومردم را به كتاب پيغمبر ديگر دعوت نمايد ؛ وبعضي گفته‌اند رسول آن است كه شرعش ناسخ شريعتهاى گذشته باشد ونبي أعم از اين است .\r\nواز أحاديث سابقه وغير آنها كه براي خوف تطويل ترك كرديم ظاهر مىشود كه رسول آن است كه در هنگام القاى وحى ملك را در بيدارى بيند وبا أو سخن گويد ، ونبي أعم از اين است . پس نبىّ غير رسول آن است كه ملك را در هنگام القاى وحى نبيند بلكه در خواب بيند يا در دلش به الهام افتد يا صداى ملك به گوشش رسد وملك را نبيند كه در وقتهاى ديگر غير وقت القاء ، ملك را بيند ؛ وجمعى از محققين علما نيز به اين نحو فرق كرده‌اند .\r\n\r\n\r\n","description":"","footnote":"\r\n( 1 ) . سورهء صافات : 147 .\r\n( 2 ) . سورهء بقره : 124 .\r\n( 3 ) . سورهء بقره : 124 .\r\n( 4 ) . سورهء بقره : 124 .\r\n( 5 ) . بصائر الدرجات 373 ؛ كافى 1 / 174 .\r\n","page_name":" 47 ","page_number":47},
  {"content":"\r\n\r\nودر حديث معتبر از أئمة صلوات اللّه عليهم منقول است كه : پنج نفر از پيغمبران سريانى بودند وبه زبان سريانى سخن مىگفتند : آدم وشيث وإدريس وإبراهيم ونوح ؛ وزبان آدم عربى بود ، وعربى ، زبان أهل بهشت است ، پس چون حضرت آدم مرتكب ترك أولى شد بدل كرد خداى تعالى براي أو بهشت نعيم را به بهشت زمين وزراعت كردن ، وزبان عربى أو را به زبان سريانى ؛ وپنج كس از پيغمبران عبراني بودند كه زبان ايشان عبراني بود : إسحاق ويعقوب وموسى وداود وعيسى ؛ وپنج كس از ايشان عرب بودند :\r\nهود وصالح وشعيب وإسماعيل ومحمد صلّى اللّه عليه وآله وسلم ؛ وپنج نفر از ايشان در يك زمان مبعوث شدند : إبراهيم وإسحاق بسوى ارض مقدس بيت المقدس وشام مبعوث گرديدند ، ويعقوب بسوى زمين مصر ، وإسماعيل به زمين جرهم ( وجرهم در دور كعبه جمع شده بودند بعد از عماليق ، وايشان را براي اين عماليق مىگفتند كه نسل عملاق بن لوط « 1 » بن سام بن نوح بودند ) ، ولوط را بر چهار شهر مبعوث گردانيد : سدوم وعامور وضعاف ودارد « 2 » ؛ وسه نفر از پيغمبران پادشاه بودند : يوسف وداود وسليمان ؛ وچهار كس پادشاه تمام دنيا شدند ، دو مؤمن ودو كافر ؛ امّا دو مؤمن : ذو القرنين وسليمان بودند ؛ وامّا دو كافر :\r\nنمرود بن كوش بن كنعان وبخت النصر بودند « 3 » .\r\nوبه سند معتبر از حضرت امام محمد باقر عليه السّلام منقول است كه رسول خدا فرمودند :\r\nحق تعالى مبعوث گردانيد هر پيغمبرى كه پيش از من بوده است بر امّتش به زبان قومش ، ومرا مبعوث گردانيده بر هر سياه وسرخ وبه زبان عربى « 4 » .\r\nدر حديث معتبر از حضرت امام محمد باقر عليه السّلام منقول است كه : حق تعالى هيچ كتابي ووحيى نفرستاده است مگر به لغت عرب ، پس به گوشهاى پيغمبران مىرسد به زبانهاى قوم\r\n\r\n\r\n","description":"","footnote":"\r\n( 1 ) . در مصدر « لود » است .\r\n( 2 ) . در مصدر « صنعا » به جاى ضعاف ، و « داروما » به جاى دارد آمده است .\r\n( 3 ) . اختصاص 264 .\r\n( 4 ) . امالى شيخ طوسي 57 .\r\n","page_name":" 48 ","page_number":48},
  {"content":"\r\n\r\nايشان ، ودر گوش پيغمبر ما صلّى اللّه عليه وآله وسلم مىرسد به زبان عربى « 1 » .\r\nوبه سند معتبر منقول است كه : زنديقى به خدمت حضرت أمير المؤمنين عليه السّلام آمد وسؤال از تفسير آيات قرآن كرد وبعد از جواب شنيدن مسلمان شد . از جمله سؤالها اين بود كه : چه مىفرمائى در آن آية كه  وَما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ  « 2 » كه ترجمهء لفظش آن است كه : « نبوده است بشرى را كه سخن گويد خدا به أو مگر به عنوان وحى يا از پس پرده بفرستد رسول را ، پس وحى كند به اذن خدا آنچه را خواهد » ، ودر جاى ديگر گفته است كه : « سخن گفت خدا با موسى سخن گفتنى » « 3 » وبازگفته است كه : « ندا كرد آدم وحوّا را پروردگار ايشان » « 4 » ودر جاى ديگر فرموده است كه : « اى آدم ! ساكن شو تو وجفت تو در بهشت » « 5 » ؟ گمان مىكرد كه اينها نقيض يكديگرند .\r\nحضرت فرمود كه : امّا آيهء أول پس نبوده است ونخواهد بود كه حق تعالى با بنده سخن گويد مگر به عنوان وحى كه الهام كند بر دل أو يا به خواب أو را القا كند ، يا سخن گويد به خلق كردن أو بىآنكه أو را بيند مانند كسى كه از پس پرده با كسى سخن گويد ، يا ملكي را فرستد كه وحى آورد به اذن خدا ، وبتحقيق كه بودند رسولان از رسولان آسمان ، يعنى ملائكة كه وحى خدا به ايشان مىرسد ، پس رسولان آسمان به رسولان زمين مىرسانيدند ، وگاهى سخن ميان رسولان أهل زمين وحق تعالى مىبود بىآنكه سخن را به أهل آسمان بفرستد ورسول خدا صلّى اللّه عليه وآله وسلم از جبرئيل پرسيد كه : وحى را از كجا مىگيرى ؟\r\nگفت : از إسرافيل مىگيرم ، فرمود : إسرافيل از كجا مىگيرد ؟ جبرئيل گفت : از ملك روحانيان كه بالاتر از اوست ، حضرت پرسيد كه : آن ملك از كجا مىگيرد ؟ گفت : خدا در\r\n\r\n\r\n","description":"","footnote":"\r\n( 1 ) . علل الشرايع 126 .\r\n( 2 ) . سورهء شورى : 51 .\r\n( 3 ) . سورهء نساء : 164 .\r\n( 4 ) . سورهء أعراف : 22 .\r\n( 5 ) . سورهء بقره : 35 .\r\n","page_name":" 49 ","page_number":49},
  {"content":"\r\n\r\nدل أو مىاندازد انداختنى ، پس اين وحى است وكلام خداست وكلام خدا به يك نحو نيست : بعضي آن است كه خدا با پيغمبران سخن گفته است ؛ وبعضي آن است كه در دلهاى ايشان انداخته است ؛ وبعضي خوابى است كه پيغمبران مىبينند ؛ وبعضي وحى فرستادنى است كه مردم آن را تلاوت مىكنند ومىخوانند ، پس آن كلام خداست ، پس اكتفا كن به آنچه وصف كردم از براي تو از كلام خدا ، بدرستى كه كلام خدا به يك نحو نيست ؛ ويك نوعش آن است كه رسولان آسمان به رسولان زمين مىرسانند .\r\nسائل گفت كه : يا أمير المؤمنين ! خدا اجر تو را عظيم گرداند كه عقده‌اى از دل من گشودى « 1 » .\r\nوبه سند معتبر منقول است از حضرت امام محمد باقر عليه السّلام كه : جبرئيل با حضرت رسول صلّى اللّه عليه وآله وسلم گفت در وصف إسرافيل كه : أو حاجب پروردگار است ونزديكترين خلق است در درگاه خدا ولوحى از ياقوت سرخ در ميان دو ديدهء اوست ، پس چون خداوند عالم تكلّم مىنمايد به وحى ، لوح بر پيشانى أو مىخورد ، پس نظر در لوح مىكند وآنچه در آنجا مىخواند به ما مىرساند وما أو را در آسمان وزمين مىرسانيم وجارى مىگردانيم ، وأو نزديكترين خلق است به خدا وميان أو وخدا نود « 2 » حجاب است از نور كه ديده‌ها را خيره مىكند ووصف وعدّ آن نمىتوان نمود ومن نزديكترين خلقم به إسرافيل وميان من وأو هزار سال راه است « 3 » .\r\nمترجم گويد كه : مراد به حجب ، حجب معنوي نورانيت وتجرد وتقدس جناب مقدس ايزدى تعالى شأنه كه مانع است إسرافيل را از كيفيت حقيقت ذات وصفات أو ، يا مراد آن است كه ميان إسرافيل ومحلّى از عرش كه وحى آنجا صادر مىشود اين قدر فاصله هست ، چنانچه در روايت ديگر وارد شده است كه : لوح محفوظ را دو طرف است ؛ يك طرف بر عرش است ويك طرف بر پيشانى إسرافيل ، چون خداوند جلّ ذكره تكلّم به\r\n\r\n\r\n","description":"","footnote":"\r\n( 1 ) . توحيد شيخ صدوق 264 .\r\n( 2 ) . در مصدر « هفتاد » آمده است .\r\n( 3 ) . تفسير قمى 2 / 28 .\r\n","page_name":" 50 ","page_number":50},
  {"content":"\r\n\r\nوحى مىنمايد ولوح مىزند پيشانى إسرافيل را نظر مىكند به لوح وآنچه در لوح مىبيند به جبرئيل خبر مىدهد « 1 » .\r\nوبه سند معتبر منقول است كه زراره از حضرت صادق عليه السّلام سؤال كرد كه : چگونه بر رسول خدا صلّى اللّه عليه وآله وسلم معلوم مىشد آنچه از جانب خدا به أو مىرسد از شيطان نيست ؟ فرمود كه : هرگاه حق تعالى بنده را از براي أو مىفرستد صاحب سكينه ووقار ، پس آنچه بسوى أو مىآيد از جانب خدا چنان ظاهر مىگرداند نزد أو مثل چيزى كه كسى به ديدهء خود ببيند « 2 » .\r\nوبه سند معتبر ديگر منقول است كه از آن حضرت پرسيدند : چگونه پيغمبران دانستند كه ايشان پيغمبرند ؟ فرمود كه : پرده از پيش دل ايشان برداشتند ، يعنى صاحب يقين گرديده‌اند وشك نمىباشد ايشان را « 3 » .\r\nوبه سند معتبر از حضرت امام رضا عليه السّلام منقول است كه : خوابهاى پيغمبران وحى است « 4 » .\r\nودر دعاى أم داود كه براي عمل روز پانزدهم ماه مبارك رجب است از حضرت صادق عليه السّلام مروى است كه : أسامي جمعى از پيغمبران هست ، چنانچه فرموده است كه :\r\n« اللّهمّ صلّ على هابيل وشيث وإدريس ونوح وهود وصالح وإبراهيم وإسماعيل وإسحاق ويعقوب ويوسف والأسباط ولوط وشعيب وايّوب وموسى وهارون ويوشع وميشا والخضر وذو القرنين ويونس والياس واليسع وذي الكفل وطالوت وداود وسليمان وزكريّا وشعيا ويحيى وتورخ ومتّى وارميا وحيقوق ودانيال وعزير وعيسى وشمعون وجرجيس والحواريّين والاتباع وخالد وحنظلة ولقمان » « 5 » .\r\n\r\n\r\n","description":"","footnote":"\r\n( 1 ) . تفسير قمى 2 / 414 .\r\n( 2 ) . تفسير عياشى 2 / 201 .\r\n( 3 ) . محاسن 2 / 53 .\r\n( 4 ) . امالى شيخ طوسي 338 .\r\n( 5 ) . مصباح المتهجد 745 ، ودر آن نام « لقمان » نيامده است .\r\n","page_name":" 51 ","page_number":51},
  {"content":"\r\n\r\nوبه سند معتبر منقول است كه مفضّل از حضرت صادق عليه السّلام سؤال نمود كه : چگونه امام عالم است به آنچه در أقطار زمين واقع مىشود وأو در خانهء خود نشسته وپرده آويخته است ؟ فرمود كه : اى مفضّل ! حق تعالى در پيغمبر پنج روح قرار داده است : روح الحياة كه به آن حركت مىكند وراه مىرود ؛ وروح القوة كه به آن برمىخيزد وجهاد مىكند ؛ وروح الشهوة كه به آن مىخورد ومىآشامد وبا زنان حلال خود مقاربت مىكند ؛ وروح الايمان كه به آن ايمان مىآورد وعدالت در ميان مردم مىكند ؛ وروح القدس كه به آن حامل پيغمبرى مىشود ، پس چون پيغمبر از دنيا مىرود منتقل مىشود روح القدس به امامي كه بعد از اوست . وروح القدس را خواب وغفلت ولهو وتكبر نمىباشد ، وآن چهار روح به خواب مىروند وغافل مىشوند ولهو وتكبر مىدارند ، وپيغمبر وامام به روح القدس مىبينند ومىدانند چيزها را « 1 » .\r\nوبه سند موثق منقول است از حضرت امام محمد باقر عليه السّلام : بدرستى كه خداى عز وجل عهد نمود بسوى حضرت آدم كه نزديك آن درخت نرود ، پس چون رسيد آن وقتي كه خدا مىدانست كه در آن وقت خواهد خورد ، ترك كرد آن وصيت را واز آن درخت خورد ، چنانچه خدا مىفرمايد  وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَهُ عَزْماً  « 2 » ، پس چون از آن درخت خورد أو را به زمين فرستاد ، پس از براي أو متولد شد هابيل وخواهرش در يك شكم وقابيل وخواهرش در يك شكم ، پس حضرت آدم امر كرد هابيل وقابيل را كه قرباني به درگاه خدا ببرند ، وهابيل صاحب گوسفندان بود وقابيل صاحب زراعت بود ، پس هابيل گوسفند نيكوئى را قربان كرد وقابيل از زراعتش آنچه پاك نشده بود قربان كرد ، وگوسفند هابيل از بهترين گوسفندانش بود وزراعت قابيل پاك نكرده بود ، پس قبول شد قرباني هابيل وقبول نشد قرباني قابيل ، چنانچه حق تعالى مىفرمايد  وَاتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَلَمْ يُتَقَبَّلْ مِنَ الْآخَرِ  « 3 » .\r\n\r\n\r\n","description":"","footnote":"\r\n( 1 ) . بصائر الدرجات 454 .\r\n( 2 ) . سورهء طه : 115 .\r\n( 3 ) . سورهء مائده 27 .\r\n","page_name":" 52 ","page_number":52},
  {"content":"\r\n\r\nودر آن زمان چون قرباني مقبول مىشد ، آتشى مىآمد وآن را مىسوخت ، پس قابيل آتشكده‌اى ساخت وأول كسى بود كه بناى آتش‌خانه گذاشت وگفت : من اين آتش را مىپرستم تا قربان مرا قبول كند ، پس دشمن خدا ( شيطان ) به قابيل گفت كه : قرباني هابيل قبول شد واز تو نشد واگر أو را زنده بگذارى فرزندان بهم رساند كه فخر كنند بر فرزندان تو . پس قابيل هابيل را كشت ، وچون بسوى حضرت آدم برگشت از أو پرسيد : كجاست هابيل ؟ گفت : نمىدانم ، مرا نفرستاده بودى كه راعى وحافظ أو باشم .\r\nپس چون حضرت آدم رفت وهابيل را كشته يافت گفت : لعنت بر تو باد اى زمين چنانچه قبول كردى خون هابيل را . پس حضرت آدم بر هابيل چهل شب گريست واز پروردگار خود سؤال كرد كه به أو پسرى ببخشد ، پس از براي أو فرزندى متولد شد وأو را هبة اللّه نام كرد ، زيرا كه حق تعالى أو را به أو بخشيده بود ، پس دوست داشت آدم أو را دوستى عظيم .\r\nپس چون پيغمبرى آدم تمام شد وايّام عمر أو به آخر رسيد خدا وحى نمود به أو كه : اى آدم ! پيغمبرى تو تمام شد وروزهاى عمر تو تمام شد ، پس آن علمي كه در نزد توست از ايمان ونام بزرگ خدا وميراث علم وآثار پيغمبرى را بگردان در عقب فرزندان خود ، نزد پسر خود هبة اللّه ، بدرستى كه من قطع نمىكنم علم وايمان واسم أكبر وميراث علم وآثار پيغمبرى را از عقب ذرّيّت تو تا روز قيامت ، وهرگز زمين را نمىگذارم مگر آنكه در آن عالمي هست كه به آن دين من وطاعت مرا بشناسد ، پس أو نجاتي خواهد بود براي هر كه متولد شود ميان تو وميان نوح .\r\nوياد كرد حضرت آدم نوح را وگفت : حق تعالى پيغمبرى خواهد فرستاد كه اسم أو نوح است وأو مردم را بسوى خدا خواهد خواند ، پس أو را به دروغ نسبت خواهند داد وخدا قوم أو را به طوفان خواهد كشت ، وميان آدم ونوح ده پدر فاصله بود كه همه پيغمبران خدا بودند . ووصيت كرد آدم به هبة اللّه كه : هر كه أو را دريابد از شما بايد كه به أو ايمان بياورد وپيروى أو بكند وتصديق أو بكند تا از غرق نجات يابد .\r\nپس چون آدم بيمار شد به آن بيمارى كه از دنيا رفت ، هبة اللّه را طلبيد وگفت : اگر\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nجبرئيل يا ديگرى را از ملائكة ببينى ، سلام مرا به أو برسان وبگو : پدرم از تو هديه مىطلبد از ميوه‌هاى بهشت . پس هبة اللّه به جبرئيل رسيد وپيغام پدر خود را رسانيد ، جبرئيل گفت كه : اى هبة اللّه ! پدرت به عالم قدس ارتحال نموده ومن نازل نشده‌ام مگر از براي نماز كردن بر أو . پس چون جبرئيل برگشت ، هبة اللّه ديد كه حضرت آدم دار فانى را وداع نموده است ، پس جبرئيل به آن حضرت تعليم نمود كه چگونه أو را غسل دهد ، پس أو را غسل داد وچون وقت نماز شد هبة اللّه گفت كه : اى جبرئيل ! پيش بايست ونماز كن بر آدم ، جبرئيل گفت كه : اى هبة اللّه ! خدا ما را امر كرد كه سجده كنيم پدر تو را در بهشت ، پس ما را نيست كه امامت كنيم احدى از فرزندان أو را .\r\nپس هبة اللّه پيش ايستاد ونماز كرد بر آدم وجبرئيل در پشت سر أو ايستاد با گروهى از ملائكة ، وبر أو سى تكبير گفت ، پس خدا امر كرد جبرئيل را كه بيست وپنج تكبير را بردارد از فرزندان آدم ، پس امروز سنّت در ميان ما پنج تكبير است ، ورسول خدا صلّى اللّه عليه وآله وسلم بر أهل بدر هفت تكبير ونه تكبير هم گفت .\r\nپس چون هبة اللّه آدم را دفن كرد ، قابيل به نزد أو آمد وگفت : اى هبة اللّه ! من ديدم پدرم آدم را كه تو را مخصوص گردانيد از علم به آنچه مرا به آن مخصوص نگردانيده ، وآن همان علم است كه دعا كرد به آن برادرم هابيل را پس قرباني أو مقبول شد ، ومن از براي اين أو را كشتم كه أو فرزندان نداشته باشد كه فخر كنند بر فرزندان من وگويند كه : ما فرزندان آنيم كه قرباني أو قبول شد وشما آن كسيد كه قرباني شما مقبول نشد ، واگر تو اظهار مىكنى چيزى از آن علم را كه پدرت تو را مخصوص گردانيده است به آن ، تو را نيز مىكشم چنانچه هابيل را كشتم .\r\nپس هبة اللّه وفرزندانش پنهان مىكردند آنچه را نزد ايشان بود از علم وايمان واسم أكبر وميراث وآثار علم پيغمبرى تا مبعوث شد حضرت نوح وظاهر شد وصيت هبة اللّه ، چون نظر كردند در وصيت يافتند كه پدر ايشان آدم بشارت داده است به أو ، پس ايمان به أو آوردند وأو را پيروى وتصديق كردند .\r\nوحضرت آدم وصيت كرده بود هبة اللّه را كه اين وصيت را تعاهد وملاحظه نمايند در\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nهر سالى ، پس روز عيدى باشد آن روز از براي ايشان ، پس تعاهد مىكردند وملاحظه مىنمودند تا مبعوث شدن نوح را در زماني كه مبعوث شدن نوح را در زماني كه مبعوث شد در آن ، وهمچنين سنّت جارى شد در وصيت هر پيغمبرى تا مبعوث شد محمد صلّى اللّه عليه وآله وسلم .\r\nونوح را نشناختند مگر به آن علمي كه نزد ايشان بود ، واين است معنى آيهء  وَلَقَدْ أَرْسَلْنا نُوحاً  « 1 » ، وبودند ميان آدم ونوح پيغمبران كه خود را مخفى مىداشتند وپيغمبران كه آشكار مىكردند ، وبه اين سبب ذكر آنها در قرآن مخفى گرديده است ونام برده نشده‌اند ، چنانچه آنها كه آشكار مىكردند از پيغمبران نام برده شده‌اند ، چنانچه حق تعالى مىفرمايد كه  وَرُسُلًا قَدْ قَصَصْناهُمْ عَلَيْكَ مِنْ قَبْلُ وَرُسُلًا لَمْ نَقْصُصْهُمْ عَلَيْكَ  « 2 » يعنى :\r\n« رسولي چند كه قصهء ايشان را خوانده‌ام بر تو ورسولي چند كه قصهء ايشان را نخوانده‌ام بر تو » ، حضرت فرمود : يعنى آنها كه نام نبرده است ، پنهان بوده‌اند ، چنانچه نام برده است آنها را كه آشكارا بوده‌اند .\r\nپس نوح در ميان قوم خود مكث نمود هزار كم پنجاه سال ، كه در پيغمبرى احدى با أو شريك نبود ، وليكن أو مبعوث شده بود بر گروهى كه تكذيب‌كننده بودند پيغمبرانى را كه ميان نوح وآدم بودند ، چنانچه حق تعالى مىفرمايد كه : « تكذيب كرده‌اند قوم نوح مرسلان را » « 3 » يعنى آنها را كه در ميان أو وآدم بودند ، پس چون پيغمبرى نوح منقضى شد وايّامش تمام شد ، حق تعالى به أو وحى كرد كه : اى نوح ! پيغمبرى تو منقضى شد وايّام تو تمام شد پس بگردان علمي را كه نزد توست وايمان واسم بزرگ وميراث علم وآثار علم پيغمبرى را در عقب از ذرّيّت خود نزد سام ، چنانچه قطع نكرده‌ام اينها را از خانوادهء پيغمبران كه ميان تو وميان آدم بودند ، وهرگز زمين را نخواهم گذاشت مگر آنكه در آن عالمي باشد كه به أو دين وطاعت من شناخته شود وسبب نجات آنها گردد كه متولد مىشوند ميان نبوت هر پيغمبرى تا مبعوث گردد پيغمبر ديگر كه آشكارا كند دعوت را .\r\n\r\n\r\n","description":"","footnote":"\r\n( 1 ) . سورهء هود : 25 .\r\n( 2 ) . سورهء نساء : 164 .\r\n( 3 ) . سورهء شعراء : 105 .\r\n","page_name":" 55 ","page_number":55},
  {"content":"\r\n\r\nوبعد از سام نبود مگر هود ، پس ميان نوح وهود پيغمبران بودند ، بعضي پنهان وبعضي آشكار . نوح فرمود كه : حق تعالى پيغمبرى خواهد فرستاد كه أو را هود گويند ، وأو قوم خود را بسوى خدا دعوت خواهد كرد ، پس تكذيب أو خواهند نمود وخدا قوم أو را هلاك خواهد كرد ، پس هر كه از شما أو را دريابد البتة ايمان به أو بياورد وپيروى أو بكند ، بدرستى كه حق تعالى أو را نجات خواهد داد از عذاب .\r\nپس وصيت كرد نوح پسر خود سام را كه اين وصيت را تعاهد وملاحظه نمايند در سر هر سال كه روز عيد ايشان باشد ، پس پيوسته تعاهد مىكردند در آن روز تا مبعوث شدن حضرت هود را وزماني را كه در آن زمان بيرون خواهد آمد .\r\nپس چون خدا هود را مبعوث گردانيد ، نظر كردند در آنچه نزد ايشان بود از علم وايمان وميراث علم واسم أكبر وآثار علم نبوت ، پس يافتند هود را پيغمبرى كه پدر ايشان نوح به ايشان بشارت داده بود ، پس ايمان به أو آوردند وپيروى أو كردند ، پس نجات يافتند از عذاب أو ، چنانچه خدا مىفرمايد كه  وَإِلى عادٍ أَخاهُمْ هُوداً *  « 1 » ، ومىفرمايد كه  كَذَّبَتْ عادٌ الْمُرْسَلِينَ  « 2 » ، وفرمود  وَوَصَّى بِها إِبْراهِيمُ بَنِيهِ وَيَعْقُوبُ  « 3 » ، وفرموده است :\r\n« بخشيديم ما به إبراهيم ، إسحاق ويعقوب را وهر يك را هدايت كرده‌ايم » ، يعنى از براي اينكه پيغمبرى را در أهل بيت أو قرار دهيم « ونوح را هدايت كرديم پيشتر » « 4 » ، يعنى براي اينكه پيغمبرى را در أهل بيت أو قرار دهيم .\r\nپس مأمور شدند عقب از ذرّيّت پيغمبران كه پيش از إبراهيم بودند كه خبر دهند به آمدن حضرت إبراهيم وتعاهد وصيت به آن حضرت بكنند ، وميان هود وإبراهيم ده پشت بودند از پيغمبران ، پس چنين بود سنّت الهى كه ميان هر پيغمبرى از مشاهير أنبيا وميان پيغمبر ديگر از مشاهير ايشان ده پدر يا نه پدر يا هشت پدر فاصله بود كه همه پيغمبر\r\n\r\n\r\n","description":"","footnote":"\r\n( 1 ) . سورهء هود : 50 .\r\n( 2 ) . سورهء شعراء : 123 .\r\n( 3 ) . سورهء بقره : 132 .\r\n( 4 ) . سورهء انعام : 84 .\r\n","page_name":" 56 ","page_number":56},
  {"content":"\r\n\r\nبودند ، وهر پيغمبرى وصيت به مبعوث شدن پيغمبر بعد از خود مىكرد ، وامر مىكرد اوصياى خود را كه تعاهد آن وصيت بكنند چنانچه آدم ونوح وهود وصالح وشعيب وإبراهيم كردند تا منتهى شد به يوسف بن يعقوب بن إسحاق بن إبراهيم ، وبعد از يوسف در فرزندان برادرش جارى شد كه أسباط بودند تا منتهى شد به حضرت موسى بن عمران ، وميان يوسف وموسى ده نفر بودند از پيغمبران ، پس حق تعالى موسى وهارون را فرستاد بسوى فرعون وهامان وقارون .\r\nپس حق تعالى پيغمبران فرستاد پياپى « بسوى هر امّتى پيغمبر ايشان كه مىآمد أو را تكذيب مىكردند وحق تعالى هر يك از ايشان را بعد از ديگرى به عذابهاى خود معذّب مىگردانيد واز ايشان بغير از قصه وحكايتى باقي نماند » « 1 » ، پس بودند بني إسرائيل كه مىكشتند در يك روز دو پيغمبر وسه وچهار پيغمبر ، حتى آنكه گاه بود در يك روز هفتاد پيغمبر كشته مىشد وهيچ پروا نمىكردند ، وبازار سبزىفروشى ايشان تا آخر روز برقرار بود ، پس چون تورات حضرت موسى نازل شد ، بشارت داد به محمد صلّى اللّه عليه وآله وسلم . وميان يوسف وموسى ده پيغمبر بودند ، ووصىّ موسى بن عمران يوشع بن نون بود ، واوست فتاي أو كه خدا در قرآن فرموده است كه  إِذْ قالَ مُوسى لِفَتاهُ  « 2 » .\r\nپس پيوسته پيغمبران بشارت مىدادند به محمد صلّى اللّه عليه وآله وسلم چنانچه حق تعالى مىفرمايد كه  يَجِدُونَهُ  يعنى : « مىيابند يهود ونصارى صفت ونام محمد صلّى اللّه عليه وآله وسلم »  مَكْتُوباً عِنْدَهُمْ فِي التَّوْراةِ وَالْإِنْجِيلِ  « 3 » يعنى : « نوشته شده نزد ايشان در تورات وإنجيل كه امر مىكند ايشان را به نيكيها ونهى مىكند ايشان را از بديها » . وحكايت كرده است از عيسى بن مريم  وَمُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  « 4 » يعنى : « حال آنكه بشارت دهنده است به رسولي كه مىآيد بعد از أو كه نامش احمد است » .\r\n\r\n\r\n","description":"","footnote":"\r\n( 1 ) . سورهء مؤمنون : 44 .\r\n( 2 ) . سورهء كهف : 60 .\r\n( 3 ) . سورهء أعراف : 157 .\r\n( 4 ) . سورهء صف : 6 .\r\n","page_name":" 57 ","page_number":57},
  {"content":"\r\n\r\nپس بشارت دادند پيغمبران بعضي بعضي را تا رسيد به محمد صلّى اللّه عليه وآله وسلم ، پس چون زمان پيغمبرى آن حضرت تمام شد وايّام عمرش به آخر رسيد ، حق تعالى به أو وحى كرد كه :\r\nاى محمد ! پيغمبرى خود را تمام كردى وايّامت به آخر رسيد ، پس بگردان علمي را كه نزد توست وايمان واسم أكبر وميراث علم وآثار علم پيغمبرى را به نزد علي بن أبي طالب ، بدرستى كه قطع نخواهم كرد اينها را از فرزندان تو چنانچه قطع نكردم از خانه‌هاى پيغمبران كه ميان تو وميان پدرت آدم بودند ، چنانچه در قرآن فرموده است كه   إِنَّ اللَّهَ اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ . ذُرِّيَّةً بَعْضُها مِنْ بَعْضٍ وَاللَّهُ سَمِيعٌ عَلِيمٌ   « 1 » يعنى : « خدا برگزيد آدم ونوح وآل إبراهيم وآل عمران را بر عالميان وحال آنكه ذرّيّتى چندند كه بعضي از ايشان از بعضىاند ، وخدا شنوا ودانا است » ، ومحمد داخل آل إبراهيم است .\r\nپس حضرت فرمود : بدرستى كه حق تعالى علم را جهل نگردانيده ، يعنى امر علمائى كه صاحب علوم الهىاند مجهول نگذاشته است بلكه نصّ بر هر عالمي وپيغمبرى وامامي كرده است وايشان را به مردم شناسانده است ، يا آنكه كسى را براي خلق تعيين نمىكند به خلافت كه جاهل به بعضي از احكام ومصالح خلق باشد .\r\nپس فرمود كه : وانگذاشته است امر دين خود را به ملك مقرّبى ونه پيغمبر مرسلى وليكن فرستاده است رسولي از ملائكة بسوى پيغمبر خود كه أو را امر كرده است به آنچه مىخواهد ، وخبر مىدهد أو را به علم گذشته وآينده . پس دانستند اين علم را پيغمبران خدا وبرگزيده‌هاى أو از پدران وبرادران ، از آن ذرّيّتى كه بعضي از ايشان از بعضىاند ، چنانچه فرموده است در قرآن : « بتحقيق كه عطا كرديم به آل إبراهيم كتاب وحكمت را ، وداديم به ايشان پادشاهى بزرگ » « 2 » ؛ امّا كتاب ، پس پيغمبرى است ؛ وامّا حكمت ، پس ايشان حكيم ودانايان از پيغمبران وبرگزيدگانند ، وهمه از آن ذرّيّتند كه بعضي از بعضي\r\n\r\n\r\n","description":"","footnote":"\r\n( 1 ) . سورهء آل عمران : 33 و 34 .\r\n( 2 ) . سورهء نساء : 54 .\r\n","page_name":" 58 ","page_number":58},
  {"content":"\r\n\r\nديگرند كه حق تعالى در ايشان پيغمبرى را قرار داده است ، ودر ايشان عاقبت نيكو ونگاه داشتن پيمان را مقرر داشته است تا منقضى شود دنيا ، پس ايشانند دانايان وواليان امر خدا واستنباط كنندگان علم خدا وهدايت كنندگان مردم . پس اين است بيان فضيلتى كه خدا ظاهر كرده است در پيغمبران ورسولان وحكما وپيشوايان هدايت وخليفه‌هاى خدا كه واليان امر اويند ، واستنباط كنندگان علم أو وأهل آثار علم اويند از ذرّيّتى كه بعضي از بعضي بهم رسيده‌اند از برگزيدگان بعد از پيغمبران واز آل وبرادران واز ذرّيّت واز خانواده‌هاى پيغمبران .\r\nپس كسى كه عمل كند به علم ايشان نجات مىيابد به يارى ايشان ، وكسى كه واليان امر خلافت خدا وأهل استنباط علم خدا را در غير برگزيدگان از خانواده‌هاى پيغمبران قرار دهد پس مخالفت امر الهى كرده است وجاهلان را واليان امر خدا كرده است ، وهر كه گمان كند آنها علم را بر خود مىبندند وبىهدايتى از جانب خدا استنباط علم الهى كرده‌اند ودروغ بسته‌اند بر خدا وميل كرده‌اند از وصيت وفرمانبردارى خدا پس نگذاشته‌اند فضل خدا را در آنجا كه خدا گذاشته است ، پس گمراه شدند وگمراه كردند اتباع خود را وايشان را در قيامت حجتي نخواهد بود ، ونيست حجت مگر در آل إبراهيم زيرا كه خدا فرموده است كه  فَقَدْ آتَيْنا آلَ إِبْراهِيمَ الْكِتابَ  « 1 » .\r\nپس حجت ، پيغمبران است وأهل خانه‌هاى پيغمبران تا روز قيامت ، زيرا كه كتاب خدا ناطق است به اين وصيت ، وخدا خبر داده است كه اين خلافت كبرى در فرزندان أنبيا ودر خانواده‌اى چند است كه حق تعالى ايشان را رفعت داده است بر ساير مردم ، پس فرموده است كه  فِي بُيُوتٍ أَذِنَ اللَّهُ أَنْ تُرْفَعَ وَيُذْكَرَ فِيهَا اسْمُهُ  « 2 » ، كه بعد از آيهء نور كه در شأن أهل بيت رسول خدا صلّى اللّه عليه وآله وسلم نازل شده ، اين آية را نازل ساخته است ، وترجمه‌اش آن است كه : « در خانه‌هائى كه رخصت داده است خدا ومقدّر ومقرر فرموده است كه بلند گردانيده\r\n\r\n\r\n","description":"","footnote":"\r\n( 1 ) . سورهء نساء : 54 .\r\n( 2 ) . سورهء نور : 36 .\r\n","page_name":" 59 ","page_number":59},
  {"content":"\r\n\r\nشوند آنها ، وياد كرده شود در آنها نام خدا » .\r\nحضرت فرمود كه : اين خانه‌ها يا خانواده‌هاى پيغمبران ورسولان ودانايان وپيشوايان هدايت است . اين است بيان عروهء ايمان كه به چنگ زدن در آن نجات يافته است پيش از شما وبه همين نجات مىيابد هر كه متابعت هدايت كند بعد از شما ، وبتحقيق كه خدا در كتابش فرموده است كه : « نوح را هدايت كرديم پيشتر ، واز ذرّيّت أو داود وسليمان وأيوب ويوسف وموسى وهارون را ، وچنين جزا مىدهيم نيكوكاران را ، وزكريا ويحيى وعيسى والياس را هر يك از ايشان از شايستگانند ، وإسماعيل ويسع ويونس ولوط را وهر يك را فضيلت داده‌ايم بر عالميان ، واز پدران وذرّيّتهاى ايشان وبرادران ايشان وبرگزيديم ايشان را وهدايت كرديم ايشان را به راه راست ، ايشانند آنها كه داده‌ايم به ايشان كتاب وحكم وپيغمبرى را ، پس اگر كافر شوند به آنها اين گروه پس موكّل كرده‌ايم به اينها قومي را كه كافر نيستند به اينها » « 1 » .\r\nحضرت فرمود كه : يعنى اگر كافر شوند امّت تو ، پس موكّل كرده‌ام أهل بيت تو را به آن ايمان كه تو را به آن ايمان فرستاده‌ام ، پس كافر نمىشوند به آن هرگز ، وضايع نمىگردانم ايمانى را كه تو را به آن فرستاده‌ام ، وگردانيده‌ام أهل بيت تو را بعد از تو نشانهء راه هدايت در ميان امّت تو ، وواليان امر خلافت بعد از تو ، وأهل استنباط علم من كه در آن دروغى وگناهى ووزرى وطغيانى وريائى نيست ، اين است بيان آنچه خدا ظاهر كرده است از امر اين امّت بعد از پيغمبرشان .\r\nبدرستى كه حق تعالى مطهّر ومعصوم گردانيده است أهل بيت پيغمبر خود را ، ومودّت ايشان را اجر رسالت آن حضرت گردانيده است ، وجارى كرده براي ايشان ولايت وامامت را ، وگردانيده است ايشان را أوصيا ودوستان وامامان خود در امّت آن حضرت بعد از أو ، پس عبرت گيريد اى گروه مردم ، وتفكر كنيد در آنچه من گفته‌ام كه حق تعالى در كجا گذاشته امامت وأطاعت ومودت واستنباط علم وحجت خود را ، پس اين را قبول\r\n\r\n\r\n","description":"","footnote":"\r\n( 1 ) . سورهء انعام : 84 - 89 .\r\n","page_name":" 60 ","page_number":60},
  {"content":"\r\n\r\nكنيد وبه اين متمسك شويد تا نجات يابيد ، وشما را به آن حجتي باشد در روز قيامت ورستگارى يابيد كه ايشان وسيله وواسطه‌اند ميان شما وپروردگار شما ، وولايت شما نمىرسد به خدا مگر به ايشان ، پس هر كه اين را بعمل آورد بر خدا لازم است كه أو را گرامى دارد وعذاب نكند ، وهر كه اتيان كند بغير آنچه خدا أو را امر كرده است بر خدا لازم است كه أو را ذليل گرداند ومعذّب سازد .\r\nبدرستى كه بعضي از پيغمبران رسالت ايشان مخصوص جمعى بوده است ، وبعضي رسالت ايشان عام بوده است :\r\nامّا نوح ، پس فرستاده شده بود بسوى هر كه در زمين بود به پيغمبرى عام ورسالتي شامل .\r\nوامّا هود ، پس أو فرستاده شده بسوى قوم عاد به پيغمبرى مخصوص .\r\nوامّا صالح ، پس أو فرستاده شده بسوى ثمود كه أهل يك ده كوچك بودند در كنار دريا كه چهل خانه نبودند .\r\nوامّا شعيب ، پس أو فرستاده شده بسوى شهر مدين كه أو چهل خانه تمام نمىشد .\r\nوامّا إبراهيم ، پس پيغمبرى أو در « كوثاريا » « 1 » بود كه دهى است از دهات عراق ، كه أول امر پيغمبرش در آنجا بود پس از آنجا هجرت كردند از براي قتال ، چنانكه حق تعالى فرموده است كه : إبراهيم گفت : « انّي مهاجر إلى ربّي سيهدين » « 2 » يعنى : « من هجرت‌كننده‌ام بسوى پروردگار خود ، بزودى مرا هدايت خواهد كرد » ، پس هجرت إبراهيم پى قتال بود .\r\nوامّا إسحاق ، پس نبوّتش بعد از إبراهيم بود .\r\nامّا يعقوب پس نبوّتش در زمين كنعان بود واز آنجا رفت به مصر ودر آنجا به عالم بقا رحلت كرد ، پس بدنش را برداشتند وآوردند به زمين كنعان ودر آنجا دفن كردند ،\r\nو \r\n\r\n","description":"","footnote":"\r\n( 1 ) . در مصدر « كوثى ربّا » آمده است .\r\n( 2 ) . در قرآن آية به اين شكل است :  إِنِّي ذاهِبٌ إِلى رَبِّي سَيَهْدِينِ  ( سورهء صافات : 99 ) ؛ يا  إِنِّي مُهاجِرٌ إِلى رَبِّي إِنَّهُ هُوَ الْعَزِيزُ الْحَكِيمُ  ( سورهء عنكبوت : 26 ) .\r\n","page_name":" 61 ","page_number":61},
  {"content":"\r\n\r\nخوابى كه حضرت يوسف ديد كه يازده كوكب وآفتاب وماه أو را سجده نمودند ، پس ابتداى نبوّتش در مصر بود ، ديگر أسباط يازده نفر بودند بعد از حضرت يوسف ، پس فرستاد موسى وهارون را به زمين مصر ، پس حق تعالى فرستاد يوشع بن نون را بسوى بني إسرائيل بعد از موسى ، وابتداى پيغمبرى أو در آن صحرا بود كه حيران شدند در آن بني إسرائيل ، پس ديگر بودند پيغمبران مرسل بسيار كه بعضي از آنها را حق تعالى قصهء ايشان را براي محمد صلّى اللّه عليه وآله وسلم ذكر كرده است وبعضي را ذكر نكرده است ، پس فرستاد حق تعالى عيسى بن مريم را بسوى بني إسرائيل وبس ، پس پيغمبرى أو در بيت المقدس بود ، بعد از أو حواريون دوازده نفر بودند پس پيوسته ايمان پنهان بود در بقيهء أهل أو از روزى كه حق تعالى عيسى را به آسمان برد ، وحق تعالى محمد صلّى اللّه عليه وآله وسلم را بسوى جنّيان وآدميان فرستاد وآخر پيغمبران بود وبعد از آن دوازده وصى مقرر فرمود ، بعضي را ما دريافتيم وبعضي پيش گذشته‌اند وبعضي بعد از اين خواهند آمد ، پس اين است امر پيغمبرى ورسالت ، وهر پيغمبرى كه بسوى بني إسرائيل مبعوث شد ، خواه خاص وخواه عام ، أو را وصى بوده است وسنّت الهى چنين جارى شده است ، وأوصيائي كه بعد از محمدند بر سنّت اوصياى عيسىاند وأمير المؤمنين عليه السّلام بر سنّت حضرت مسيح بود ، اين است بيان سنّت وأمثال أوصيا بعد از پيغمبران « 1 » .\r\nوبه سند معتبر منقول است از حضرت صادق كه رسول خدا فرمود : من سيّد وبهتر پيغمبرانم ، ووصىّ من سيّد واشرف اوصياى پيغمبران است ، واوصياى أو بهترين اوصياى پيغمبرانند ، بدرستى كه حضرت آدم سؤال نمود از خداوند عالميان كه از براي أو وصىّ شايسته‌اى قرار دهد ، پس حق تعالى وحى كرد بسوى أو كه : من گرامى داشتم پيغمبران را به پيغمبرى ، وآزمايش كردم خلق خود را وگردانيدم نيكان ايشان را اوصياى پيغمبران ؛ پس وحى نمود حق تعالى به أو كه : اى آدم ! وصيت نما بسوى شيث ؛ پس وصيت نمود آدم بسوى شيث وأو هبة اللّه فرزند آدم است ؛ ووصيت نمود شيث بسوى فرزند خود شبان ؛\r\nو \r\n\r\n","description":"","footnote":"\r\n( 1 ) . كمال الدين وتمام النعمة 213 .\r\n","page_name":" 62 ","page_number":62},
  {"content":"\r\n\r\nأو پسر آن حوريه بود كه حق تعالى براي آدم نازل ساخت از بهشت وأو را تزويج نمود به پسر خود ؛ وشبان وصيت نمود به محلث « 1 » ؛ ومحلث بسوى محوق ؛ ووصيت نمود محوق بسوى عميث « 2 » ؛ وعميث بسوى اخنوق « 3 » كه حضرت إدريس است ؛ ووصيت نمود إدريس بسوى ناحور « 4 » ؛ وناحور وصيتها را تسليم نمود به حضرت نوح عليه السّلام .\r\nووصيت نمود نوح بسوى سام ؛ وسام به عثامر ؛ ووصيت نمود عثامر بسوى برعيثاشا ؛ ووصيت نمود برعيثاشا بسوى يافث ؛ ويافث بسوى برّه ؛ وبرّه بسوى جفيه « 5 » ؛ پس جفيه بسوى عمران ؛ وعمران وصيت را تسليم نمود به حضرت إبراهيم ؛ وإبراهيم بسوى پسرش إسماعيل ؛ ووصيت نمود إسماعيل بسوى إسحاق ؛ وإسحاق بسوى يعقوب ؛ ويعقوب بسوى يوسف ؛ ويوسف بسوى شبريا « 6 » ؛ وشبريا بسوى شعيب ؛ وشعيب تسليم كرد وصيتها را بسوى موسى بن عمران .\r\nووصيت نمود موسى بن عمران بسوى يوشع بن نون ؛ ويوشع بسوى داود ؛ وداود بسوى سليمان ؛ وسليمان بسوى آصف بن برخيا ؛ وآصف بسوى زكريا ؛ وزكريا تسليم نمود وصايا را به حضرت عيسى بن مريم ؛ ووصيت نمود عيسى بسوى شمعون بن حمون الصفا ؛ ووصيت نمود شمعون بسوى يحيى بن زكريا ؛ ويحيى بسوى منذر ؛ ومنذر بسوى سليمه ؛ وسليمه بسوى برده .\r\nپس رسول خدا صلّى اللّه عليه وآله وسلم فرمود كه : برده وصيتها را تسليم به من نمود ، ومن به تو مىدهم يا علي ، وتو مىدهى به وصىّ خود ، ووصىّ تو مىدهد به اوصياى تو از فرزندان تو ، هر يك بعد از ديگرى تا داده شود به بهترين أهل زمين بعد از تو كه آخر أئمة است ،\r\nو \r\n\r\n","description":"","footnote":"\r\n( 1 ) . در مصدر « مجلث » است .\r\n( 2 ) . در مصدر « غثميشا » است .\r\n( 3 ) . در مصدر « أخنوخ » است .\r\n( 4 ) . در مصدر « ناخور » است .\r\n( 5 ) . در مصدر « جفيسه » است .\r\n( 6 ) . در مصدر « بثرياء » است .\r\n","page_name":" 63 ","page_number":63},
  {"content":"\r\n\r\nاختلاف خواهند كرد بر تو اختلاف شديدي ؛ هر كه ثابت بماند بر اعتقاد به امامت تو چنان است كه بر من أقامت كرده باشد ، وهر كه از تو دور شود وپيروى نكند أو در آتش است وآتش جاى كافران است « 1 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 211 .\r\n","page_name":" 64 ","page_number":64},
  {"content":"\r\n\r\n\r\nفصل سوم در بيان عصمت أنبيا وأئمة عليهم السّلام\r\nبدان كه علماى اماميه رضوان اللّه عليهم اجماع كرده‌اند بر عصمت أنبيا وأوصيا از گناهان كبيره وصغيره ، كه صادر نمىشود از ايشان هيچ نوع از گناهان نه بر سبيل سهو ونسيان ونه بر سبيل خطاى در تأويل ونه بر سبيل مهاونه ، نه پيش از پيغمبرى ونه بعد از آن ، نه در كودكى ونه در بزرگى . وكسى در اين باب مخالفت نكرده مگر ابن بابويه وشيخ محمد بن الحسن بن الوليد رحمة اللّه عليهما ، كه ايشان تجويز كرده‌اند كه حق تعالى ايشان را براي مصلحتى سهو بفرمايد كه فراموش كنند چيزى را كه متعلق به تبليغ رسالت نباشد .\r\nوبه تواتر واجماع معلوم است كه عصمت ايشان ، مذهب أئمة بلكه از ضروريات دين شيعه شده است ، ودلايل عقلية ونقليهء بسيار بر اين معنى در كتب كلاميه اقامه نموده‌اند ، وأحاديث بسيار در باب أحوال هر پيغمبرى ، ودر كتاب امامت مذكور خواهد شد ، واشاره به بعضي از دلائل ايشان در مقام اجمال مىنمايد :\r\nأول آنكه : چون غرض از بعثت ايشان اينست كه مردم أطاعت ايشان نمايند وهر چه از أوامر ونواهى الهى به ايشان فرمايند امتثال كنند ، اگر معصوم نگرداند ايشان را ، منافى غرض از بعثت خواهد بود ، وبر حكيم روا نيست فعلى كند كه منافى غرض أو باشد . وامّا منافى غرض بودن ، پس ظاهر است از عادات مردم كه هرگاه كسى ايشان را امر به نيكيها ونهى از بديها كند وخود خلاف آن را بعمل آورد ، مواعظ أو در مردم تأثير نمىكند ، بلكه اگر جمعى منصب پيشنمازى ووعظ داشته باشند كه نسبت به امامت عظمى ورياست كبرى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nقدرى ندارد وبعضي از صغاير بلكه بعضي از مكروهات از ايشان صادر شود ، رغبت نمىكند نفوس أكثر خلق به اقتداى ايشان واستماع وعظ از ايشان ، چه جاى آنكه جميع كباير از ايشان صادر شود از زنا ولواط وشرب خمر وقتل نفس وغير اينها .\r\nوآن بعضي از عامّه كه تجويز صغاير كرده‌اند وتجويز كباير نمىكنند ، كباير را معدودى مىدانند ؛ بعضي هفت ، بعضي نه وبعضي ده مىدانند . بنابر مذهب اين جماعت نيز لازم مىآيد كسى كه ترك نماز وروزه كند ودزدى وأنواع فواحش را بعمل آورد وهميشه مشغول ساز شنيدن ولهو ولعب باشد ، قابل خلافت كبرى ورياست دين ودنيا بوده باشد ، وعقل هيچ عاقل اگر خود را از تعصب خالى كند تجويز اين نمىنمايد ، وبه تفصيلهاى ديگر قائل شدن ، خرق اجماع مركب است .\r\nدوم آنكه : اگر از پيغمبر گناه صادر شود ، اجتماع ضدّين لازم مىآيد كه هم متابعتش بايد كرد وهم مخالفتش بايد نمود . امّا أول ، از براي آنكه اجماعى است كه متابعت پيغمبران واجب است از براي اينكه حق تعالى فرموده است كه : « بگو - يا محمد - كه : اگر خدا را دوست مىداريد مرا متابعت نمائيد تا خدا شما را دوست دارد » « 1 » ، وهرگاه ثابت شد در حقّ پيغمبر ما ، در حقّ همهء پيغمبران ثابت خواهد بود ، زيرا كه كسى به فرق قائل نيست . وامّا دوم ، زيرا كه متابعت گناهكار در گناه حرام است .\r\nسوم آنكه : اگر گناهى از أو صادر شود ، واجب خواهد بود منع وزجر أو وانكار كردن بر أو از براي عموم دلائل امر به معروف ونهى از منكر وليكن حرام است ، زيرا كه متضمن ايذاى پيغمبر است وايذاى أو حرام است به اجماع وبه آن آية كه ترجمه‌اش اين است :\r\n« آنها كه آزار مىكنند خدا ورسول أو را لعنت كرده است خدا ايشان را در دنيا وآخرت » « 2 » .\r\nچهارم آنكه : اگر پيغمبر اقدام بر گناه كند لازم مىآيد كه اگر گواهى دهد رد كنند ، زيرا كه حق تعالى مىفرمايد كه  إِنْ جاءَكُمْ فاسِقٌ بِنَبَإٍ فَتَبَيَّنُوا  « 3 » ، وأيضا اجماعى مسلمانان\r\n\r\n\r\n","description":"","footnote":"\r\n( 1 ) . سورهء آل عمران : 31 .\r\n( 2 ) . سورهء احزاب 57 .\r\n( 3 ) . سورهء حجرات : 6 .\r\n","page_name":" 66 ","page_number":66},
  {"content":"\r\n\r\nاست كه شهادت هيچ فاسق مقبول نيست ، پس لازم مىآيد كه حالش از آحاد امّت پست‌تر باشد با آنكه شهادتش را در دين خدا قبول مىكند كه أعظم أمور است ، وأو گواه خواهد بود بر خلق در روز قيامت ، چنانچه در قرآن فرموده است كه  لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً  « 1 » .\r\nپنجم آنكه : لازم مىآيد كه حالش از عاصيان امّت بدتر باشد ، ودرجه‌اش از ايشان پست‌تر باشد ، زيرا كه درجات ايشان در غايت رفعت وجلالت است ، ونعمتهاى خدا بر ايشان تمامتر است از ديگران به سبب اينكه برگزيده است ايشان را بر مردم ، وگردانيده است ايشان را أمينان بر وحى خود ، وخليفه‌هاى خود در زمين ، وغير اينها از نعمتها كه ايشان را ممتاز گردانيده است به آنها ، پس مرتكب شدن ايشان معاصي را واعراض نمودن ايشان از أوامر ونواهى الهى از براي لذت فانى دنيا فاحش‌تر وشنيع‌تر است از معصيت ساير مردم ، وهيچ عاقل التزام اين نمىكند كه درجهء ايشان از ساير مردم پست‌تر باشد .\r\nششم آنكه : لازم مىآيد كه مستحق عذاب ولعنت ومستوجب سرزنش وملامت باشد ، زيرا كه حق تعالى مىفرمايد كه  وَمَنْ يَعْصِ اللَّهَ وَرَسُولَهُ  « 2 » كه ترجمه‌اش اين است كه : « هر كه معصيت ونافرمانى كند خدا ورسول أو را وتعدّى نمايد از حدود أو ، داخل گرداند خدا أو را در آتشى كه هميشه در آن باشد وأو را است عذاب خواركننده » ، وباز فرموده است  أَلا لَعْنَةُ اللَّهِ عَلَى الظَّالِمِينَ  « 3 » ، ومستحق بودن پيغمبران خدا اين أمور را باطل است بالبديهة وبه اجماع مسلمانان .\r\nهفتم آنكه : ايشان امر مىكنند مردم را به طاعت خدا ، پس اگر خود أطاعت خدا نكنند داخل خواهند بود در اين آية  أَ تَأْمُرُونَ النَّاسَ بِالْبِرِّ  « 4 » كه ترجمه‌اش اين است كه : « آيا امر مىكنيد مردم را به نيكى وفراموش مىكنيد نفسهاى خود را وحال آنكه شما تلاوت\r\n\r\n\r\n","description":"","footnote":"\r\n( 1 ) . سورهء بقره : 143 .\r\n( 2 ) . سورهء نساء : 14 .\r\n( 3 ) . سورهء هود : 18 .\r\n( 4 ) . سورهء بقره : 44 .\r\n","page_name":" 67 ","page_number":67},
  {"content":"\r\n\r\nمىنمائيد كتاب خدا را ، آيا تعقّل نمىكنيد ؟ » ، وداخل بودن ايشان در اين آية باطل است به اجماع .\r\nهشتم آنكه : خدا حكايت كرده است از شيطان كه گفت : « بعزت تو سوگند كه همه را گمراه گردانم مگر بندگان تو از ايشان كه مخلصانند » « 1 » ، پس اگر پيغمبرى معصيت كند ، از گمراه‌كرده‌هاى شيطان خواهد بود ، واز مخلصان نخواهد بود با آنكه اجماعى است كه پيغمبران از مخلصانند ، وآيات نيز دلالت دارد بر اين .\r\nنهم آنكه : اگر عاصى باشند ، از ظالمان خواهند بود ، وحق تعالى فرموده است كه  لا يَنالُ عَهْدِي الظَّالِمِينَ  « 2 » يعنى : « نمىرسد عهد امامت وپيغمبرى به ستمكاران » ، ودلايل بر اين مدّعا بسيار است واين كتاب گنجايش ذكر آنها را ندارد « 3 » ، وان شاء اللّه بسيارى از آن در كتاب امامت مذكور خواهد شد .\r\nوبه سند معتبر منقول است كه : حضرت امام رضا عليه السّلام براي مأمون شرايع دين اماميّه را نوشت ودر آنجا فرموده است كه : حق تعالى واجب نمىكند أطاعت كسى را كه داند مردم را اغوا مىكند وگمراه مىگرداند ، واختيار نمىكند از بندگانش كسى را كه داند كافر به أو وبه عبادت أو خواهد شد وأطاعت شيطان خواهد نمود ، وترك أطاعت أو خواهد كرد « 4 » .\r\nوبه أسانيد معتبره منقول است كه : آن حضرت مكرر در مجلس مأمون اثبات عصمت أنبيا به دلايل وبراهين نمودند ، وعلماى مخالفين را ساكت گردانيدند « 5 » ، چنانچه بعد از اين متفرق مذكور خواهد شد .\r\nوبه سند معتبر منقول است كه : حضرت صادق عليه السّلام براي أعمش بيان فرمود شرايع دين را از أصول وفروع ، از جملهء آنها فرمود كه : پيغمبران واوصياى ايشان را گناه نمىباشد ،\r\n\r\n\r\n","description":"","footnote":"\r\n( 1 ) . سورهء ص : 82 و 83 .\r\n( 2 ) . سورهء بقره : 124 .\r\n( 3 ) . رجوع شود به بحار الأنوار 11 / 94 .\r\n( 4 ) . عيون أخبار الرضا 2 / 125 ؛ تحف العقول 421 .\r\n( 5 ) . عيون أخبار الرضا 1 / 191 .\r\n","page_name":" 68 ","page_number":68},
  {"content":"\r\n\r\nزيرا كه ايشان معصوم ومطهّرند « 1 » .\r\nودر كتاب سليم بن قيس مذكور است كه حضرت أمير المؤمنين عليه السّلام فرمود كه :\r\nحق تعالى براي اين امر فرموده است به أطاعت أولو الامر زيرا كه ايشان معصوم ومطهّرند از گناهان وامر به معصيت نمىكنند « 2 » .\r\nوبه سند معتبر منقول است كه حضرت امام محمد باقر عليه السّلام در تفسير قول خداوند عالميان  لا يَنالُ عَهْدِي الظَّالِمِينَ  فرمود : يعنى امام ، ظالم وستمكار نمىتواند بود « 3 » .\r\nودر حديث معتبر ديگر حضرت صادق عليه السّلام فرمود در تفسير اين آيهء كريمه كه : يعنى سفيه ، پيشواى متقى وپرهيزكار نمىتواند بود « 4 » .\r\nوامّا سهو ونسيان أنبيا وأوصيا ، پس عدم تجويز آن در امرى كه متعلق به تبليغ رسالت باشد اجماع جميع مسلمانان است ، ودر غير آن از عبادات وساير أمور دنيوية أكثر علماى عامّه تجويز كرده‌اند ، وأكثر علماى شيعه منع كرده‌اند . وظاهر كلام أكثر علما آن است كه عدم تجويز اين نوع سهو بر ايشان نيز اجماعى علماى اماميّه است ، وخلاف ابن بابويه وشيخ قدّس سرّه قدح در اين اجماع نمىكند ، چون معروف النّسبند . واز كلام بعضي ظاهر مىشود كه اين مسأله اجماعى نباشد ، وأحاديث بسيار كه دلالت بر وقوع سهو از ايشان مىكند ووارد شده است ، حمل بر تقيّه كرده‌اند . واز بعضي اخبار مستفاد مىشود كه بر ايشان سهو وخطا وزلل روا نيست ، وادلهء عقلية ونقليه بر اين اقامه نموده‌اند ، وعمدهء دلايل آن است كه موجب تنفّر طبايع از ايشان مىگردد ، واين منافى غرض بعثت است ؛ چنانچه اگر فرض كنيم كه پيغمبرى سهوا نماز را ترك كند ، وماه رمضان باشد وروزه را فراموش كند ونگيرد ، ونبيذ را فراموش كند كه اين نبيذ است وبخورد ومست شود ، بلكه العياذ باللّه يكى از محارم خود را از روى فراموشى جماع كند ، بسى ظاهر است كه با مشاهدهء اين أحوال\r\n\r\n\r\n","description":"","footnote":"\r\n( 1 ) . خصال 608 .\r\n( 2 ) . علل الشرايع 123 ، از سليم بن قيس روايت شده است .\r\n( 3 ) . تفسير عياشى 1 / 58 .\r\n( 4 ) . كافى 1 / 175 .\r\n","page_name":" 69 ","page_number":69},
  {"content":"\r\n\r\nكم كسى اعتماد بر قول واعتنا به شأن أو مىكند . وأيضا معلوم است از عادات مردم ، كسى را كه مكرر سهو ونسيان از أو مشاهده مىكنند ، اعتماد بر قول وخبر أو نمىكنند ، مگر آنكه ايشان دعوى كنند كه چون به اين حد برسد ما تجويز نمىكنيم ، وليكن قولي به فرق نيست .\r\nوهر چند دلايل عصمت أوثق وبه أصول اماميّه أوفق است واخبار معارضه به مذاهب عامّه أوفق است ، وليكن چون روايات معارضه وفورى دارد ، دور نيست كه توقف در اين باب أحوط وأولى باشد ؛ وبعضي از تحقيق اين مطلب در كتاب أحوال حضرت خاتم النبيين صلّى اللّه عليه وآله وسلم بيان خواهد شد ان شاء اللّه تعالى .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nفصل چهارم\r\n\r\nدر بيان فضايل ومناقب أنبيا وأوصيا ومشتركات ومجملات أحوال ايشان است در حال حيات وبعد از فوت ايشان\r\nبه سند معتبر از حضرت امام محمد باقر عليه السّلام منقول است كه حضرت رسول صلّى اللّه عليه وآله وسلم فرمود : ما گروه پيغمبران به خواب مىرود ديده‌هاى ما ، وبه خواب نمىرود دلهاى ما ، ومىبينيم از پشت سر خود چنانچه مىبينيم از پيش روى خود « 1 » .\r\nودر روايت معتبر ديگر از حضرت موسى بن جعفر عليه السّلام منقول است كه : حق تعالى نفرستاده است پيغمبرى را مگر عاقل ، وبعضي از پيغمبران بر بعضي زيادتى دارند در عقل ؛ وخليفه نگردانيد حضرت داود حضرت سليمان را تا عقلش را آزمود ، وداود سليمان را خليفه كرد در سن سيزده سالگى ، وچهل سال ايّام پادشاهى وپيغمبرى أو بود ؛ وذو القرنين در سن دوازده سالگى پادشاه شد ، وسى سال در پادشاهى بود « 2 » .\r\nوبه سند معتبر از حضرت صادق عليه السّلام منقول است كه : مسجد « سهله » خانهء إدريس پيغمبر عليه السّلام است كه در آن خياطى مىكرد ؛ واز آنجا حضرت إبراهيم عليه السّلام رفت به جانب يمن به جنگ عمالقه ؛ واز آنجا داود عليه السّلام رفت به جنگ جالوت ؛ ودر آن مسجد سنگ سبزى هست كه در آن صورت هر پيغمبرى هست ؛ واز زير آن سنگ گرفته‌اند طينت هر\r\n\r\n\r\n","description":"","footnote":"\r\n( 1 ) . بصائر الدرجات 420 .\r\n( 2 ) . محاسن 1 / 307 .\r\n","page_name":" 71 ","page_number":71},
  {"content":"\r\n\r\nپيغمبرى را ؛ وآن محلّ نزول حضرت خضر است « 1 » .\r\nودر حديث معتبر از حضرت أمير المؤمنين عليه السّلام منقول است كه : در مسجد كوفه نماز كرده‌اند هفتاد پيغمبر وهفتاد وصىّ پيغمبر ، كه من يكى از ايشانم « 2 » .\r\nوبه سند معتبر از حضرت امام محمد باقر عليه السّلام منقول است كه : در مسجد كوفه هزار وهفتاد پيغمبر نماز كرده‌اند ، ودر آن هست عصاي موسى ودرخت كدو وانگشتر سليمان ، واز آن جوشيد تنور نوح ، وكشتى نوح در آنجا تراشيده شد ، وآن بهترين جاهاى بابل است « 3 » ومجمع پيغمبران است « 4 » .\r\nوبه سند معتبر منقول است كه : از حضرت صادق عليه السّلام پرسيدند از تفسير قول خداى تعالى  يا أَيُّهَا الرُّسُلُ كُلُوا مِنَ الطَّيِّباتِ  كه ترجمه‌اش اين است كه : « اى پيغمبران مرسل ! بخوريد از چيزهاى طيّب » ، فرمود كه : مراد روزى حلال است « 5 » .\r\nودر روايتي ديگر منقول است كه شخصي در خدمت حضرت صادق عليه السّلام دعا كرد كه :\r\nخداوندا ! سؤال مىكنم از تو روزى طيّب . حضرت فرمود كه : هيهات ، هيهات ، اين كه سؤال مىكنى قوت پيغمبران است ، وليكن سؤال كن از پروردگار خود روزيى كه تو را بر آن عذاب نكند در روز قيامت ، هيهات ، حق تعالى مىفرمايد  يا أَيُّهَا الرُّسُلُ كُلُوا مِنَ الطَّيِّباتِ وَاعْمَلُوا صالِحاً  « 6 » . « 7 »\r\nوبه سند معتبر ديگر منقول است از أبو سعيد خدري كه گفت : ديدم رسول خدا را وشنيدم كه مىفرمود به حضرت أمير المؤمنين كه : يا علي ! نفرستاد خدا پيغمبرى را مگر\r\n\r\n\r\n","description":"","footnote":"\r\n( 1 ) . كافى 3 / 494 .\r\n( 2 ) . كامل الزيارات 33 ؛ كافى 3 / 492 .\r\n( 3 ) . بابل : نام ناحيه‌اى است كه از آن است كوفه وحلّه . ( معجم البلدان 1 / 309 ) .\r\n( 4 ) . كافى 3 / 493 .\r\n( 5 ) . تفسير فرات كوفي 277 .\r\n( 6 ) . سورهء مؤمنون : 51 .\r\n( 7 ) . امالى شيخ طوسي 678 .\r\n","page_name":" 72 ","page_number":72},
  {"content":"\r\n\r\nآنكه خواند أو را بسوى ولايت محبت تو خواهى نخواهى « 1 » .\r\nودر حديث معتبر از حضرت امام زين العابدين عليه السّلام منقول است كه : حق تعالى خلق كرد پيغمبران را از طينت علّيّين ، دلهاى ايشان وبدنهاى ايشان را ، وخلق كرد دلهاى مؤمنان را از آن طينت ، وخلق كرد بدنهاى ايشان را از طينتي از آن پست‌تر « 2 » . وبر اين مضمون أحاديث بسيار است .\r\nوبه سند معتبر منقول است از حضرت امام رضا عليه السّلام كه : حق تعالى نفرستاده است پيغمبرى را مگر صاحب خلط سوداى صافي « 3 » .\r\nمؤلف گويد كه : چون با غلبهء اين خلط ، غايت حذاقت وفطانت وحفظ مىباشد ، وليكن به اينها گاهى جمع مىشود خيالات فاسده وجبن وغضب وطيش ، لهذا وصف فرمود حضرت اين خلط را به صافي وخالص از اين اخلاق رديّه كه غالبا با صاحب اين خلط مىباشد .\r\nوبه سند معتبر منقول است از حضرت صادق عليه السّلام كه : حق تعالى حضرت رسول صلّى اللّه عليه وآله وسلم را مبعوث گردانيد در وقتي كه روح بود بسوى پيغمبران در وقتي كه ايشان أرواح بودند ، پيش از آنكه خلايق را خلق كند به دو هزار سال ، وايشان را دعوت نمود بسوى توحيد الهى وأطاعت أو ومتابعت أو ، ووعده داد ايشان را كه چون چنين كنند بهشت از براي ايشان باشد ، ووعيد نمود هر كه را مخالفت كند آنچه ايشان أجابت بسوى آن نموده‌اند وانكار نمايد به آتش جهنم « 4 » .\r\nوبه أسانيد معتبرهء بسيار منقول است از حضرت صادق عليه السّلام كه : از حضرت رسول صلّى اللّه عليه وآله وسلم پرسيدند كه : به چه سبب سبقت گرفتى بر پيغمبران واز همه بهتر شدى وحال آنكه بعد از همه مبعوث شدى ؟ فرمود : زيرا كه من أول كسى بودم كه اقرار به پروردگار\r\n\r\n\r\n","description":"","footnote":"\r\n( 1 ) . بصائر الدرجات 72 ؛ اختصاص 343 .\r\n( 2 ) . بصائر الدرجات 15 ؛ محاسن 1 / 225 .\r\n( 3 ) . تفسير قمى 2 / 334 .\r\n( 4 ) . علل الشرايع 162 .\r\n","page_name":" 73 ","page_number":73},
  {"content":"\r\n\r\nخود نمودم ، وأول كسى كه جواب گفت در وقتي كه حق تعالى ميثاق وپيمان مىگرفت از پيغمبران وگواه گرفت ايشان را بر نفسهاى ايشان كه گفت  أَ لَسْتُ بِرَبِّكُمْ  « 1 » « آيا نيستم پروردگار شما ؟ گفتند : بلى » ، پس أول پيغمبرى كه بلى گفت من بودم ، پس سبقت گرفتم بر ايشان در اقرار خدا « 2 » .\r\nودر أحاديث بسيار بعد از اين خواهد آمد كه حق تعالى در عالم أرواح از جميع پيغمبران پيمان گرفت بر پروردگارى خود ورسالت محمد صلّى اللّه عليه وآله وسلم وامامت أمير المؤمنين عليه السّلام وائمهء طاهرين صلوات اللّه عليهم وگفت به ايشان : « الست بربّكم ومحمّد نبيّكم وعليّ امامكم والائمّة الهادون ائمّتكم ؟ » ، همه گفتند : بلى ، پس گرفت بعد از آن ، پيمان رسول خدا صلّى اللّه عليه وآله وسلم را كه به أو ايمان آورند ويارى كنند حضرت أمير المؤمنين عليه السّلام را در رجعت آن حضرت « 3 » .\r\nبه سند معتبر منقول است از ائمهء طاهرين كه رسول خدا صلّى اللّه عليه وآله وسلم فرمود : حق تعالى هيچ پيغمبرى را از دنيا نبرد تا امر كرد أو را كه وصى گرداند يكى از خويشان نزديك خود ، ومرا امر كرد كه وصى براي خود تعيين كنم ، پرسيدم كه : كي را تعيين نمايم ؟ وحى نمود :\r\nوصيت كن بسوى پسر عمّت علي بن أبي طالب كه من در كتابهاى گذشته نام أو را ثبت كرده‌ام ونوشته‌ام كه أو وصىّ توست ، وبر اين گرفته‌ام پيمان خلايق را وپيمانهاى پيغمبران ورسولان خود را ، گرفتم پيمان ايشان را براي خود به پروردگارى وبراي تو يا محمد به پيغمبرى وبراي علي بن أبي طالب به ولايت وامامت « 4 » .\r\nودر حديث معتبر از حضرت صادق عليه السّلام منقول است كه : حق تعالى دوست داشت براي پيغمبرانش زراعت نمودن وگوسفند چرانيدن را ، كه كراهت نداشته باشند از باران\r\n\r\n\r\n","description":"","footnote":"\r\n( 1 ) . سورهء أعراف : 172 .\r\n( 2 ) . كافى 2 / 10 ؛ علل الشرايع 124 .\r\n( 3 ) . تفسير قمى 1 / 247 .\r\n( 4 ) . امالى شيخ طوسي 104 .\r\n","page_name":" 74 ","page_number":74},
  {"content":"\r\n\r\nآسمان « 1 » .\r\nودر حديث معتبر ديگر فرمود كه : خدا نفرستاده است پيغمبرى را هرگز مگر آنكه أو را تكليف گوسفند چرانيدن نموده است ، تا تعليم أو نمايد كه مردم را چگونه رعايت نمايد وعادت كند كه از اخلاق بد ايشان حلم نمايد « 2 » .\r\nوبه روايت ديگر منقول است : آن حضرت فرمود كه : بود پيغمبرى از پيغمبران كه مبتلا مىشد به گرسنگى تا از گرسنگى مىمرد ؛ وبود پيغمبرى كه مبتلا مىشد به تشنگى واز تشنگى مىمرد ؛ وبود پيغمبرى كه مبتلا مىشد به عريانى تا عريان مىمرد ؛ وبود پيغمبرى كه مبتلا مىشد به دردها ومرضها تا أو را هلاك مىكرد ؛ وبود پيغمبرى كه مىآمد نزد قومش ومىايستاد در ميان ايشان وامر مىكرد ايشان را به طاعت وعبادت خدا ، ومىخواند ايشان را بسوى توحيد خدا وقوت يك شب خود را نداشت ، پس نمىگذاشتند كه از سخن خود فارغ شود وگوش نمىدادند بسوى أو تا أو را مىكشتند . ومبتلا نمىكند خدا بندگانش را مگر به قدر منزلتهائى كه نزد أو دارند « 3 » .\r\nدر حديث ديگر از آن حضرت منقول است كه : خدا هيچ پيغمبرى نفرستاده است مگر خوش آواز « 4 » .\r\nوبه سند معتبر از حضرت امام رضا عليه السّلام منقول است كه : از اخلاق پيغمبران است خود را پاكيزه كردن وخود را خوشبو كردن ومو تراشيدن وبسيار جماع كردن يا بسيار زنان داشتن « 5 » .\r\nوبه سند معتبر از حضرت صادق عليه السّلام منقول است كه : طعام خوردن آخر روز\r\n\r\n\r\n","description":"","footnote":"\r\n( 1 ) . علل الشرايع 32 ؛ كافى 5 / 260 ؛ قصص الأنبياء راوندى 279 .\r\n( 2 ) . علل الشرايع 32 ؛ قصص الأنبياء راوندى 278 .\r\n( 3 ) . امالى شيخ مفيد 39 .\r\n( 4 ) . كافى 2 / 616 .\r\n( 5 ) . كافى 5 / 567 ؛ مكارم الأخلاق 40 .\r\n","page_name":" 75 ","page_number":75},
  {"content":"\r\n\r\nپيغمبران ، بعد از نماز خفتن مىباشد « 1 » .\r\nوبه سند معتبر از حضرت امام رضا عليه السّلام منقول است كه : هيچ پيغمبرى نيست مگر دعا كرده است براي خورندهء جو وبركت فرستاده است بر أو ، وداخل هيچ شكمى نمىشود مگر آنكه برون مىكند هر دردى را كه در آن هست ، وآن قوت پيغمبران است وطعام نيكوكاران است ، وحق تعالى ابا كرده است از اينكه نگرداند قوت پيغمبرانش را غير از جو « 2 » .\r\nوبه سند معتبر از حضرت صادق عليه السّلام مروى است كه : سويق ( يعنى آرد بو داده ) طعام مرسلان است ؛ يا فرمود كه : طعام پيغمبران است « 3 » .\r\nوبه سند حسن از آن حضرت منقول است كه : گوشت با ماست ، شورباى پيغمبران است « 4 » .\r\nودر حديث معتبر ديگر فرمود كه : سركه وزيت ، طعام پيغمبران است « 5 » .\r\nوبه سند معتبر از حضرت أمير المؤمنين عليه السّلام منقول است كه : سركه وزيت ، نان خورش پيغمبران است « 6 » .\r\nودر حديث معتبر از حضرت صادق عليه السّلام منقول است كه : مسواك كردن از سنّتهاى پيغمبران است « 7 » .\r\nودر حديث ديگر فرمود كه : حق تعالى روزيهاى پيغمبرانش را در زراعت وشير پستان حيوانات قرار داده است تا آنكه از باران آسمان كراهت نداشته باشند « 8 » .\r\n\r\n\r\n","description":"","footnote":"\r\n( 1 ) . كافى 6 / 288 .\r\n( 2 ) . كافى 6 / 304 ؛ مكارم الأخلاق 154 .\r\n( 3 ) . كافى 6 / 306 .\r\n( 4 ) . كافى 6 / 316 .\r\n( 5 ) . كافى 6 / 328 .\r\n( 6 ) . كافى 6 / 328 .\r\n( 7 ) . كافى 3 / 23 ؛ مكارم الأخلاق 49 .\r\n( 8 ) . كافى 5 / 260 .\r\n","page_name":" 76 ","page_number":76},
  {"content":"\r\n\r\nودر حديث ديگر فرمود كه : مبعوث نگردانيد حق تعالى پيغمبرى را مگر آنكه با أو بوى به بود « 1 » .\r\nودر حديث موثق فرمود كه : بوى خوش از سنّتهاى پيغمبران مرسل است « 2 » .\r\nوبه سند معتبر از حضرت أمير المؤمنين عليه السّلام منقول است كه : بوى خوش در شارب از اخلاق پيغمبران است « 3 » .\r\nوبه سند معتبر از حضرت صادق عليه السّلام منقول است كه : سه چيز را حق تعالى به پيغمبران عطا فرموده است : بوى خوش وجماع زنان ومسواك كردن « 4 » .\r\nودر حديث معتبر از موسى بن جعفر عليه السّلام منقول است كه : حق تعالى هيچ پيغمبر ووصىّ پيغمبر را نفرستاده است مگر آنكه سخى وبخشنده بوده است « 5 » .\r\nوبه سند معتبر از امام محمد باقر عليه السّلام منقول است كه : در مسجد خيف كه در منى واقع است نماز كرده است هفتصد پيغمبر ، وبدرستى كه ميان ركن وحجر الأسود ومقام إبراهيم پر است از قبور پيغمبران ، بدرستى كه قبر آدم در حرم خداست « 6 » .\r\nوبه سند معتبر از حضرت صادق عليه السّلام مروى است كه : مدفون شده‌اند در ميان ركن يماني وحجر الأسود هفتاد پيغمبر كه مردند از گرسنگى وپريشانى وبد حالي « 7 » .\r\nودر حديث معتبر ديگر وارد است كه شخصي به حضرت صادق عليه السّلام عرض كرد كه :\r\nمن كراهت دارم از نماز كردن در مسجدهاى سنّيان .\r\nفرمود كه : كراهت مدار ، هيچ مسجدى بنا نشده است مگر بر قبر پيغمبرى يا وصىّ پيغمبرى كه كشته شده است ، پس به آن بقعه قطره‌اى چند از خون أو رسيده است ، وخدا\r\n\r\n\r\n","description":"","footnote":"\r\n( 1 ) . كافى 6 / 358 .\r\n( 2 ) . كافى 6 / 510 .\r\n( 3 ) . كافى 6 / 510 .\r\n( 4 ) . كافى 6 / 511 .\r\n( 5 ) . كافى 4 / 39 .\r\n( 6 ) . كافى 4 / 214 .\r\n( 7 ) . كافى 4 / 214 .\r\n","page_name":" 77 ","page_number":77},
  {"content":"\r\n\r\nخواسته است كه أو را در آن جاها ياد كنند ، پس نماز فريضة ونافله وقضاى هر نماز كه از تو فوت شده است در آن مسجدها بكن « 1 » .\r\nودر حديث حسن فرمود كه : حق تعالى نفرستاد پيغمبرى را مگر به راستى گفتار وامانت را رد كردن به نيكوكار وبدكار « 2 » .\r\nودر روايتي ديگر مذكور است كه : چون حضرت زكريا شهيد شد ، ملائكة نازل شدند وأو را غسل دادند وسه روز بر أو نماز كردند پيش از آنكه دفن شود ، وچنين‌اند پيغمبران ، بدن ايشان متغير نمىشود وخاك ايشان را نمىخورد وبر ايشان سه روز نماز مىكنند پس ايشان را دفن مىكنند « 3 » .\r\nودر چند حديث از رسول صلّى اللّه عليه وآله وسلم منقول است كه فرمود : حق تعالى گوشت ما را حرام گردانيده است بر زمين كه از آن چيزى بخورد « 4 » .\r\nوبه سند صحيح از حضرت صادق عليه السّلام منقول است كه : هيچ پيغمبرى ووصىّ پيغمبرى در زمين زيادة از سه روز نمىماند تا آنكه روح أو واستخوان وگوشتش را بسوى آسمان بالا مىبرند ، ومردم نمىروند مگر به موضع اثرهاى ايشان واز دور سلام مىرسانند واز نزديك در مواضع اثرهاى ايشان سلام را به ايشان مىشنوانند « 5 » .\r\nمؤلف گويد كه : در اين باب چند حديث وارد شده است ودر كتاب امامت ان شاء اللّه تحقيق اين مسأله خواهد شد .\r\nودر حديث معتبر از حضرت صادق عليه السّلام منقول است كه : ما را در شبهاى جمعه حال غريبى وكار بزرگى هست .\r\nپرسيدند كه : آن حال چيست ؟\r\n\r\n\r\n","description":"","footnote":"\r\n( 1 ) . كافى 3 / 370 .\r\n( 2 ) . كافى 2 / 104 .\r\n( 3 ) . علل الشرايع 80 .\r\n( 4 ) . بصائر الدرجات 443 .\r\n( 5 ) . كامل الزيارات 329 .\r\n","page_name":" 78 ","page_number":78},
  {"content":"\r\n\r\nفرمود : رخصت مىدهند أرواح پيغمبران مرده را وأرواح اوصياى مرده را وروح آن وصى كه زنده است ودر ميان شماست كه اين أرواح به آسمان بالا مىروند تا به عرش پروردگار خود مىرسند ، پس هفت شوط طواف مىكنند بر دور عرش ونزد هر قديمه‌اى از قائمه‌هاى عرش دو ركعت نماز مىكنند پس برمىگردانند آن أرواح را به بدنها كه در آنها بوده‌اند ، پس صبح مىكنند پيغمبران وأوصيا وحال آنكه مملو شده‌اند وشادى عظيم يافته‌اند ، وصبح مىكند آن وصى كه در ميان شماست وحال آنكه علم بسيار بر علم أو افزوده است « 1 » .\r\nودر حديث معتبر ديگر منقول است از حضرت امام محمد باقر عليه السّلام كه رسول خدا صلّى اللّه عليه وآله وسلم فرمود : أرواح ما وأرواح پيغمبران نزد عرش حاضر مىشوند پس صبح مىكنند با اوصياى ايشان « 2 » .\r\nودر حديث ديگر فرمود كه : رسول خدا صلّى اللّه عليه وآله وسلم فرمود : سه خصلت است كه حق تعالى نداده است آنها را مگر به پيغمبر ، وآنها را به امّت من عطا فرموده است ، زيرا كه حق تعالى پيغمبرى كه مىفرستاد به أو وحى مىنمود كه : در دين خود سعى كن وبر تو حرج نيست ، وخدا اين را به امّت عطا كرده است در آنجا كه فرموده است كه : « نگردانيده است خدا بر شما در دين هيچ حرج » « 3 » يعنى تنگى ؛ وچون پيغمبرى را مىفرستاد مىفرمود به أو : هر امرى كه تو را رو دهد كه از آن كراهت داشته باشى مرا بخوان تا دعاى تو را مستجاب كنم ، وخدا به امّت من نيز عطا كرده است در آنجا كه فرموده است در قرآن كه : « مرا بخوانيد تا دعاى شما را مستجاب كنم » « 4 » ؛ وچون پيغمبرى مىفرستاد أو را گواه بر قومش مىگردانيد ، وحق تعالى امّت مرا گواهان بر خلق گردانيده است در آنجا كه فرموده است\r\n\r\n\r\n","description":"","footnote":"\r\n( 1 ) . بصائر الدرجات 131 ؛ كافى 1 / 253 .\r\n( 2 ) . بصائر الدرجات 132 با كمي اختلاف .\r\n( 3 ) . سورهء حج : 78 .\r\n( 4 ) . سورهء غافر : 60 .\r\n","page_name":" 79 ","page_number":79},
  {"content":"\r\n\r\nكه : « براي اينكه بوده باشد پيغمبر بر شما گواه وشما گواهان باشيد بر مردم » « 1 » . « 2 »\r\nودر حديث معتبر منقول است از حضرت صادق عليه السّلام كه : مردى از يهود آمد به نزد رسول خدا صلّى اللّه عليه وآله وسلم ونظر تندى بسوى آن حضرت مىكرد ، حضرت پرسيد كه : اى يهودي ! چه حاجت دارى ؟\r\nگفت : تو بهترى يا موسى بن عمران كه خدا با أو سخن گفت ، وتورات وعصا براي أو فرستاد ، ودريا را براي أو شكافت ، وابر را براي أو سايبان گردانيد ؟\r\nحضرت رسول فرمود كه : مكروه است بنده را كه خود را ثنا گويد وليكن بر من لازم است ، مىگويم كه : چون آدم گناه نمود توبه‌اش اين بود كه گفت : خدايا ! سؤال مىكنم از تو بحقّ محمد وآل محمد كه البتّه مرا بيامرزى ، پس خدا أو را آمرزيد ؛ ونوح چون در كشتى سوار شد واز غرق شدن ترسيد گفت : خداوندا ! سؤال مىكنم از تو بحقّ محمد وآل محمد مرا نجات دهى از غرق ، پس أو نجات يافت ؛ وإبراهيم را چون به آتش انداختند گفت :\r\nخداوندا ! سؤال مىكنم از تو بحقّ محمد وآل محمد كه مرا نجات دهى از آتش ، پس حق تعالى آتش را بر أو سرد وسلامت گردانيد ؛ وچون موسى عصاي خود را انداخت ودر نفس خود ترسى يافت گفت : خداوندا ! سؤال مىكنم از تو بحقّ محمد وآل محمد كه البتّه مرا أيمن گردانى ، پس حق تعالى فرمود : مترس كه توئى اعلا وبلندتر . اى يهودي ! اگر موسى مرا مىيافت وايمان به من وبه پيغمبرى من نمىآورد ، ايمان وپيغمبرى أو هيچ نفع به أو نمىكرد . اى يهودي ! از ذرّيّهء من است مهدى كه چون برون آيد نازل شود عيسى بن مريم از براي يارى أو ، پس أو را مقدّم دارد ودر عقب أو نماز كند « 3 » .\r\nوبه سندهاى صحيح منقول است از حضرت امام محمد باقر عليه السّلام : علمي كه با آدم نازل شد بالا نرفت ، وهيچ عالمي نميرد كه علم أو برطرف شود ، وعلم به ميراث مىرسد ، وزمين هرگز بىعالمى نمىباشد ، وهر عالمي كه مىميرد البتّه بعد از أو عالمي هست كه\r\n\r\n\r\n","description":"","footnote":"\r\n( 1 ) . سورهء بقره : 143 .\r\n( 2 ) . قرب الإسناد 84 .\r\n( 3 ) . احتجاج 1 / 106 ؛ امالى شيخ طوسي 181 .\r\n","page_name":" 80 ","page_number":80},
  {"content":"\r\n\r\nبداند مثل علم أو را يا زيادة « 1 » .\r\nودر أحاديث معتبرهء بسيار وارد شده است كه : خدا را در زمين هرگز حجّتى نمىباشد كه امّت أو به امرى محتاج باشند وأو نداند ، يا چيزى از أمور ايشان بر أو مخفى باشد ، يا لغتى از لغتهاى ايشان را نداند « 2 » .\r\nودر أحاديث معتبرهء بسيار وارد شده است كه : نمىكشد پيغمبران را وأولاد پيغمبران را مگر كسى كه فرزند زنا باشد « 3 » .\r\nودر حديث معتبر از حضرت صادق عليه السّلام منقول است كه : فرزند آدم گناهى نمىكند كه بزرگتر باشد از اينكه پيغمبرى يا امامي را بكشد ، يا كعبه را خراب كند ، يا آب منى خود را در فرج زنى به حرام بريزد « 4 » .\r\nوبه سند معتبر از حضرت امام موسى عليه السّلام منقول است كه : حق تعالى پيغمبران واوصياى ايشان را در روز جمعه خلق كرد ، ودر روز جمعه پيمان ايشان را گرفت « 5 » .\r\nوبه سند معتبر از امام محمد باقر عليه السّلام منقول است كه : حق تعالى خلق كرده است پيغمبران وامامان را بر پنج روح : روح الايمان وروح القوّة وروح الشهوة وروح القدس ، وروح القدس از جانب خداست وبه روحهاى ديگر مىرسد آفتها ، وروح القدس غافل نمىشود ومتغير نمىشود وبازى نمىكند ، وبه روح القدس مىدانند هر چه هست از مادون عرش تا زير زمين « 6 » .\r\nودر حديث ديگر فرمود كه : جبرئيل بر پيغمبران نازل مىشد وروح القدس با ايشان واوصياى ايشان مىبود واز ايشان جدا نمىشد ، وايشان را علم مىآموخت ودرست\r\n\r\n\r\n","description":"","footnote":"\r\n( 1 ) . كافى 1 / 222 و 223 .\r\n( 2 ) . بصائر الدرجات 122 و 338 .\r\n( 3 ) . كامل الزيارات 79 ؛ قصص الأنبياء راوندى 220 ؛ علل الشرايع 58 .\r\n( 4 ) . خصال 120 .\r\n( 5 ) . بصائر الدرجات 17 .\r\n( 6 ) . كافى 1 / 272 ؛ بصائر الدرجات 447 . ودر نسخه‌هاى « حياة القلوب » كه در اختيار ما بود تنها چهار روح ذكر شده و « روح الحياة » نيامده است .\r\n","page_name":" 81 ","page_number":81},
  {"content":"\r\n\r\nمىداشت از جانب خدا « 1 » .\r\nوبه سند معتبر منقول است كه حضرت أمير المؤمنين عليه السّلام فرمود در تفسير اين آية   وَالسَّابِقُونَ السَّاب‌ِقُونَ . أُولئِكَ الْمُقَرَّبُونَ   « 2 » كه : سابقون ، پيغمبرانند ، خواه مرسل باشند وخواه غير مرسل ، ومؤيدند ايشان به روح القدس « 3 » .\r\nوبه سند معتبر از حضرت صادق عليه السّلام منقول است كه : اسم أعظم خدا هفتاد وسه حرف است : حق تعالى بيست وپنج حرف را به آدم عطا كرد ؛ وبيست وپنج حرف را به نوح داد ؛ وهشت حرف را به إبراهيم داد ؛ وبه حضرت موسى چهار حرف داد ؛ وبه حضرت عيسى دو حرف داد ، وبه همين دو حرف مرده را زنده مىكرد وكور وپيس را شفا مىبخشيد ؛ وعطا كرد به محمد صلّى اللّه عليه وآله وسلم هفتاد ودو حرف را ؛ ويك حرف را از خلق پنهان كرد ومخصوص خود گردانيد « 4 » .\r\nودر روايت ديگر فرمود كه : به إبراهيم شش حرف داد وبه نوح هشت حرف داد « 5 » .\r\nوبه سند معتبر ديگر از آن حضرت منقول است كه طينتها سه طينت است : طينت پيغمبران ، ومؤمنان از آن طينتند مگر آنكه پيغمبران از أصل وبرگزيدهء آن طينتند ومؤمنان از فرع آن طينتند ، از  طِينٍ لازِبٍ  « 6 » يعنى : « گل چسبنده » ، لهذا خدا ميان ايشان وشيعيان ايشان جدائى نمىافكند ؛ وطينت ناصبي ودشمن أهل بيت از  حَمَإٍ مَسْنُونٍ  « 7 » است يعنى : « لجن گنديدهء متغير شده » ؛ ومستضعفان از خاكند « 8 » .\r\n\r\n\r\n","description":"","footnote":"\r\n( 1 ) . بصائر الدرجات 463 .\r\n( 2 ) . سورهء واقعه : 10 و 11 .\r\n( 3 ) . بصائر الدرجات 449 .\r\n( 4 ) . بحار الأنوار 4 / 211 .\r\n( 5 ) . بصائر الدرجات 209 .\r\n( 6 ) . صافات : 11 .\r\n( 7 ) . سورهء حجر : 26 .\r\n( 8 ) . بصائر الدرجات 16 .\r\n","page_name":" 82 ","page_number":82},
  {"content":"\r\n\r\nودر حديث ديگر فرمود كه : مؤمنان از طينت پيغمبرانند « 1 » .\r\nوبه سند معتبر از حضرت امام رضا عليه السّلام منقول است كه : چون نوح عليه السّلام مشرف بر غرق شد دعا كرد خدا را به حقّ ما ، پس خدا غرق را از أو دفع كرد ؛ وچون إبراهيم عليه السّلام را در آتش انداختند خدا را به حقّ ما دعا كرد ، پس خدا آتش را بر أو برد وسالم گردانيد ؛ وچون موسى عليه السّلام عصا بر دريا زد به حقّ ما دعا كرد ، پس راههاى خشك براي أو در ميان دريا پيدا شد ؛ وچون يهود خواستند كه حضرت عيسى را بكشند خدا را به حقّ ما دعا كرد ، پس خدا أو را از كشتن نجات داد وبسوى آسمان بالا برد « 2 » .\r\nودر حديث معتبر از حضرت صادق عليه السّلام منقول است كه : چون حضرت قائم آل محمد صلّى اللّه عليه وآله وسلم ظاهر شود ، بگشايد رايت رسول را ، پس فرود آيند براي آن رايت نه هزار وسيصد وسيزده ملك ، واينها آن ملائكه‌اند كه با نوح عليه السّلام در كشتى بودند ، وبا إبراهيم عليه السّلام بودند چون أو را به آتش انداختند ، وبا موسى عليه السّلام بودند در وقتي كه دريا را شكافت ، وبا عيسى عليه السّلام بودند در وقتي كه خدا أو را به آسمان برد « 3 » .\r\nودر روايت ديگر سيزده هزار وسيزده ملك وارد شده است « 4 » .\r\nوبه سندهاى معتبر از أئمة عليهم السّلام منقول است كه : بلاى پيغمبران از همه شديدتر است ، وبعد از آن اوصياى ايشان ، وبعد از ايشان هر كه نيكوتر وبهتر باشد « 5 » .\r\nوحضرت أمير المؤمنين عليه السّلام در خطبهء قاصعه كه از خطب مشهورهء آن حضرت است مىفرمايد كه : حمد وسپاس مخصوص خداوندى است كه پوشيد لباس عزت وكبريا را ، واين دو صفت را مخصوص خود گردانيد ، واينها را قرق وحرم خود گردانيد ، واختيار نمود اينها را براي جلال خود ، ولعنت كرد كسى را كه با أو منازعه كند در اين دو صفت از\r\n\r\n\r\n","description":"","footnote":"\r\n( 1 ) . بصائر الدرجات 18 .\r\n( 2 ) . قصص الأنبياء راوندى 106 .\r\n( 3 ) . غيبت نعمانى 364 .\r\n( 4 ) . كمال الدين وتمام النعمة 672 .\r\n( 5 ) . كافى 2 / 252 - 259 .\r\n","page_name":" 83 ","page_number":83},
  {"content":"\r\n\r\nبندگانش ، پس امتحان نمود به اين ، ملائكهء مقرّبين خود را تا جدا كند متواضعان ايشان را از متكبران ، پس گفت با آنكه عالم بود به آنچه در قلوب پنهان گرديده ودر عيوب محجوب شده كه : من خلق‌كننده‌ام بشرى را از گل پس هرگاه أو را درست كنم وبدمم در أو روح خود پس در افتيد براي أو به سجده ، پس سجده كردند جميع ملائكة مگر إبليس كه أو را عارض شد حميّت ، پس فخر كرد بر آدم به خلق خود ، وتعصّب كرد بر آدم از براي أصل خود ، پس شمرده شد امام متعصبان وسلف متكبران ، آن است كه نهاد أساس عصبيت را وبا خدا منازعه كرد ، وبه دوش انداخت رداى جبروت وبزرگوارى را ، وپوشيد لباس تعزّز وسركشى را ، وانداخت كمند قناع تذلّل وشكستگى را ، نمىبينيد كه خدا چگونه أو را صغير وحقير گردانيد به سبب تكبر أو ، وأو را پست گردانيد به سبب ترفّع أو ؟ پس گردانيد در دنيا أو را رانده شده ومهيا گردانيد از براي أو در آخرت آتش افروزنده ، واگر حق تعالى مىخواست كه خلق كند آدم را از نوري كه مىربود ديده‌ها را روشنائى أو ، وحيران مىكرد عقلها را نيكى منظر آن ، واز طيبي كه مىگرفت نفسها بوى خوش آن ، مىتوانست كرد ، واگر چنين مىكرد گردنها براي أو خاضع وذليل مىگرديد ، ودر آن باب ابتلا وامتحان بر ملائكة سبك مىشد ، وليكن حق تعالى امتحان مىفرمايد بندگانش را بعضي از چيزها كه اصلش را ندانند ، تا تمييز كند ايشان را به امتحان ايشان ، ونفى كند تكبر را از ايشان ، ودور گرداند خيلاء وفخر را از ايشان ، پس عبرت گيريد از آنچه خدا كرد به إبليس ، كه حبط وباطل كرد عمل دور ودراز أو را ، وسعى أو را كه در آن مشقّت بسيار كشيده بود ، بتحقيق كه أو عبادت خدا كرده بود شش هزار سال ، كه نمىدانستند مردم كه از سالهاى دنياست يا از سالهاى آخرت از بزرگى يك ساعت آن ، پس كي بعد از شيطان سالم مىماند نزد خدا هرگاه مثل معصيت أو كه تكبر باشد بكند ؟ حاشا نه چنين است كه خدا بشرى را داخل بهشت كند با كردن كارى كه به سبب آن كار بيرون كرده است از بهشت كسى را كه ظاهرا از جنس ملائكة مىنمود ودر ميان ايشان بود ، بدرستى كه حكم خدا در أهل آسمان وأهل زمين يكى است ، وميان خدا واحدى از خلقش خاطرجوئى نمىباشد در اينكه مباح كند براي أو قرقى را كه بر عالميان حرام گردانيده است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nپس بعد از سخنان بسيار در مذمّت تكبر وتحذير از مكايد شيطان فرمود كه : مباشيد مثل آنكه تكبر كرد بر فرزند مادر خود بىآنكه فضيلتى خدا در أو قرار داده باشد بغير آنچه ملحق گردانيده بود عظمت وتكبر به نفس أو از عداوت حسد ، وافروخته بود حميّت در دل أو از آتش غضب ، وشيطان دميده بود در بيني أو از باد تكبر - يعنى قابيل كه برادر خود را كشت - وحق تعالى به أو ملحق ساخت پشيمانى ابدى را وبر أو لازم ساخت گناه ساير كشندگان را تا روز قيامت .\r\nپس بعد از مواعظ بسيار ديگر فرمود : اگر خدا رخصت مىداد در تكبر از براي احدى از بندگانش ، هرآينه رخصت مىداد براي مخصوصان پيغمبرانش ، وليكن حق تعالى مكروه گردانيد بسوى ايشان تكبر را ، وپسنديد براي ايشان تواضع وفروتنى را ، پس چسبانيدند بر زمين گونه‌هاى خود را ، وبر خاك ماليدند روهاى خود را ، وبال مرحمت خود را گستردند براي مؤمنان ، وبودند قومي چند كه مردم ايشان را ضعيف گردانيده بودند در زمين واختيار كرده بود حق تعالى ايشان را به گرسنگى وآزموده بود ايشان را به ترسها وگداخته بود ايشان را به مكروهات ، بدرستى كه حق تعالى امتحان مىكند بندگان متكبر خود را به دوستان خودش كه در ديده‌هاى ايشان ضعيف مىنمايد ، وبتحقيق كه داخل شد موسى بن عمران وبا أو همراه بود برادرش هارون بر فرعون وبر ايشان دو پيراهن پشم بود ودر دست ايشان عصاها بود ، پس شرط كردند از براي أو كه اگر مسلمان شود ملكش باقي وعزتش دائم بوده باشد . فرعون گفت : آيا تعجب نمىكنيد از اين دو شخص كه براي من شرط مىكنند دوام عزت وبقاى ملك را وايشان خود در آن حالند از فقر وخوارى كه مىبينيد ؟ ! وچرا نيفتاده است بر ايشان دست‌برنجنها از طلا ؟ زيرا كه طلا وجمع كردن أو در نظرش عظيم مىنمود واين پشم پوشيدن در نظرش حقير مىنمود .\r\nاگر خدا مىخواست در وقتي كه پيغمبران خود را مبعوث مىگردانيد كه بگشايد براي ايشان گنجهاى طلا ومعدنهاى آن را وباغها وبوستانها وجمع كند با ايشان مرغان آسمان ووحشيان زمين ، هرآينه مىتوانست ، واگر مىكرد امتحان ساقط مىشد وجزا باطل مىشد وبىفائده مىشد خبرهاى حشر ونشر وثواب وعقاب ، وهرآينه واجب نمىشد\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبراي قبول كنندگان قول ايشان اجرها كه واجب مىشود براي آنها كه با ابتلا وامتحان قبول حق مىنمايند ، وهرآينه مستحق نمىشدند مؤمنان ثواب نيكوكاران را ، وهرآينه مؤمن وكافر قلبي وصالح وفاسق واقعي معلوم نمىشد ، وليكن حق تعالى گردانيده است رسولان خود را صاحبان قوّت در عزمهاى خود ، وضعيفان در آنچه در نظر درمىآيد از حالات ايشان ، با قناعتي كه پر مىكند دلها وديده‌ها را توانگرى آن ، وبا پريشانى وفقرى كه پر مىكند گوشها وديده‌ها را از آن .\r\nواگر مىبودند پيغمبران با قوّتى كه احدى قصد ايشان به ضررى نتواند كرد ، وبا عزتي كه كسى ظلم بر ايشان نتواند كرد ، وبا پادشاهى كه گردنهاى مردان بسوى آن كشيده شود ، وبارها به اميد آن از أطراف عالم بندند ، هرآينه آسان بود بر خلق در اعتبار ودورتر بود براي ايشان از تكبر كردن ، وهرآينه ايمان مىآوردند يا براي ترسى كه قهر كنندهء ايشان بود يا براي رغبت وطمعى كه ميل دهنده بود ايشان را بسوى آن ، پس تمييز نشد ميان نيّتها كه كي از براي خدا ايمان آورده است وكي از براي دنيا ، وحسناتي كه از براي آخرت يا از براي دنيا كرده است از هم جدا نمىشد ، ومؤمن واقعي ومنافق معلوم نمىشد ، وليكن خداوند عالميان مىخواست كه متابعت كردن رسولان أو ، وتصديق كردن به كتابهاى أو ، وخشوع نزد ذات مقدس أو ، وذليل شدن براي امر أو ، وانقياد نمودن براي أطاعت أو ، امرى چند باشد كه مخصوص أو باشد وشايبه‌اى از ديگران در آنها داخل نباشد ، وهر چند ابتلا وامتحان عظيم‌تر است ثواب وجزا بزرگتر است « 1 » .\r\nمؤلف گويد كه : خطبهء بسيار طويلى است وبه همين قدر كه در اين مقام انسب بود اكتفا نموديم .\r\n\r\n\r\n","description":"","footnote":"\r\n( 1 ) . نهج البلاغة 285 ، خطبهء 192 .\r\n","page_name":" 86 ","page_number":86},
  {"content":"\r\n\r\n\r\nباب دوم در بيان فضائل وتواريخ وقصص آدم وحوّا عليهما السّلام\r\nوأولاد كرام ايشان است\r\nومشتمل بر چند فصل است\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nفصل أول در بيان فضيلت حضرت آدم وحوّا صلوات اللّه عليهما ، وعلت تسميهء ايشان ، وابتداى خلق ايشان وبعضي از أحوال ايشان است\r\nبه سندهاى معتبر از حضرت امام محمد باقر وامام جعفر صادق عليهما السّلام منقول است كه :\r\nآدم را براي اين آدم ناميدند كه أو از أديم ارض ، يعنى از روى زمين خلق شد ، وحوّا را براي اين حوّا ناميدند كه از استخوان دندهء حىّ ، يعنى زنده ، كه آدم باشد خلق شد « 1 » .\r\nوبعضي گفته‌اند كه : أديم ارض زمين چهارم است « 2 » .\r\nوبه روايت ديگر منقول است كه : عبد اللّه بن سلام « 3 » از رسول خدا پرسيد : چرا آدم را آدم ناميدند ؟\r\nفرمودند : براي اينكه از خاك روى زمين خلق شد .\r\nپرسيد كه : آدم از همهء خاكها خلق شد يا از يك خاك ؟\r\nفرمود كه : اگر از يك خاك خلق مىشد ، مردم يكديگر را نمىشناختند وهمه بر يك صورت بودند .\r\nپرسيد كه : ايشان را در دنيا مثلي ومانندى هست ؟\r\nفرمود : خاك مثل ايشان است كه در خاك ، سفيد وسبز وسرخ ورنگين وسرخ\r\n\r\n\r\n","description":"","footnote":"\r\n( 1 ) . احتجاج 2 / 187 ؛ علل الشرايع 14 .\r\n( 2 ) . علل الشرايع 14 .\r\n( 3 ) . در مصدر « يزيد بن سلام » است .\r\n","page_name":" 89 ","page_number":89},
  {"content":"\r\n\r\nنيم‌رنگ ورنگ خاكى وكبود هست ، ودر آن شيرين وشوره‌زار وهموار وناهموار وزمين سخت هست ، پس به اين سبب در ميان مردم نرم ودرشت وسفيد وزرد وسرخ ورنگين ونيم‌رنگ وسياه هست به رنگهاى خاك .\r\nپرسيد كه : آدم از حوّا بهم رسيده است يا حوّا از آدم ؟\r\nفرمود كه : بلكه حوّا را خلق كرده‌اند از آدم ، اگر آدم از حوّا خلق مىشد طلاق به دست زنان مىبود وبه دست مردان نمىبود .\r\nپرسيد كه : از كلّ آدم خلق شد يا از بعض أو ؟\r\nفرمود : اگر از كلّ أو خلق مىشد ، در قصاص ، حكم مردان وزنان يكى بود .\r\nپرسيد كه : از ظاهر آدم خلق شد يا از باطن أو ؟\r\nفرمود كه : از باطن أو ، واگر از ظاهر أو خلق مىشد هرآينه زنان بىچادر مىگشتند چنانچه مردان مىگردند ، پس به اين سبب لازم شده است كه زنان خود را مستور گردانند .\r\nپرسيد كه : از جانب راست آدم مخلوق شد يا از جانب چپ ؟\r\nفرمود : اگر از جانب راستش مخلوق مىشد هرآينه مرد وزن در ميراث مساوى بودند ، چون از جانب چپ أو مخلوق شده است زن يك سهم مىبرد از ميراث ومرد دو سهم ، وشهادت دو زن برابر شهادت يك مرد است .\r\nپرسيد كه : از كجاى أو مخلوق شد ؟\r\nفرمود : از طينتي كه زياد آمد از دنده‌هاى پهلوى چپ أو « 1 » .\r\nوبه سند معتبر از حضرت صادق عليه السّلام منقول است كه : زن را براي اين « مرئه » مىگويند كه از مرء ، يعنى مرد خلق شده است ، زيرا كه حوّا از آدم خلق شد « 2 » .\r\nودر حديث معتبر ديگر فرمود كه : زنان را براي اين نساء مىگويند كه آدم را انسى بغير از حوّا نبود « 3 » .\r\n\r\n\r\n","description":"","footnote":"\r\n( 1 ) . علل الشرايع 471 .\r\n( 2 ) . علل الشرايع 16 .\r\n( 3 ) . علل الشرايع 17 .\r\n","page_name":" 90 ","page_number":90},
  {"content":"\r\n\r\nوبه سند معتبر از حضرت أمير المؤمنين عليه السّلام منقول است كه : حق تعالى خلق كرد آدم را از گل روى زمين ، پس بعضي شوره بود وبعضي نمك بود وبعضي طيّب ونيكو بود ، وبه اين سبب در ذرّيّهء آدم ، صالح وفاسق بهم رسيد « 1 » .\r\nوبه سند موثق منقول است از حضرت صادق عليه السّلام كه : چون حق تعالى جبرئيل را فرستاد به زمين كه برگيرد آن قبضهء خاك را كه آدم را مىخواست از آن خلق كند ، زمين گفت : پناه به خدا مىبرم از آنكه چيزى از من بردارى ، پس برگشت وگفت : پروردگارا ! پناه به تو برد ؛ پس إسرافيل را فرستاد وأو را مخيّر گردانيد ، پس زمين پناه به خدا برد ، وأو برگشت ؛ پس ميكائيل را فرستاد وأو را مخيّر گردانيد ، وأو نيز به استغاثهء زمين برگشت ؛ پس ملك الموت را فرستاد وامر نمود أو را بر سبيل حتم كه قبضه‌اى از خاك برگيرد ، چون زمين پناه به خدا برد ، ملك الموت گفت : من نيز پناه به خدا مىبرم از آنكه برگردم وقبضه‌اى از تو برندارم ، پس قبضه‌اى از جميع روى زمين گرفت « 2 » .\r\nوبه سند صحيح از آن حضرت منقول است كه : ملائكة مىگذشتند به جسد حضرت آدم كه از گل ساخته بودند ودر بهشت افتاده بود ومىگفتند : از براي امر عظيمى تو را خلق كرده‌اند « 3 » .\r\nوبه سند معتبر منقول است كه : امامزاده عبد العظيم رضى اللّه عنه عريضه‌اى نوشت به خدمت حضرت امام محمد تقي عليه السّلام كه : چه علت دارد كه غايط وفضلهء آدمي بدبو مىباشد ؟\r\nدر جواب نوشت آن حضرت كه : حق تعالى حضرت آدم را خلق كرد وجسدش طيّب بود ، وچهل سال افتاده بود وملائكة مىگذشتند بر أو ومىگفتند كه : از براي امر عظيمى آفريده شده ، وشيطان از دهانش داخل مىشد واز جانب ديگر بيرون مىرفت ، پس به اين سبب چنين شد كه هر چه در جوف حضرت آدم باشد خبيث وبدبو وغير طيّب باشد « 4 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 41 .\r\n( 2 ) . قصص الأنبياء راوندى 42 .\r\n( 3 ) . قصص الأنبياء راوندى 41 .\r\n( 4 ) . علل الشرايع 275 .\r\n","page_name":" 91 ","page_number":91},
  {"content":"\r\n\r\nودر روايت ديگر از حضرت رسول خدا صلّى اللّه عليه وآله وسلم « 1 » منقول است كه : روح آدم را چون امر كردند كه داخل جسد آن حضرت شود ، كراهت داشت ونخواست ، پس امر كرد خدا كه داخل شود با كراهت وبيرون رود با كراهت « 2 » .\r\nوبه سند معتبر منقول است كه أبو بصير از آن حضرت سؤال كرد كه : به چه علت حق تعالى حضرت آدم را بىپدر ومادر خلق نمود ، وحضرت عيسى را بىپدر خلق نمود ، وساير مردم را از پدران ومادران خلق كرد ؟\r\nفرمود كه : تا مردم بدانند تماميّت قدرت أو را كه قادر است خلق نمايد مخلوقى را از مادهء بىنر ، همچنان كه قادر است كه خلق كند بىنر ومادة ، وبدانند كه خالق اين خلايق است وبر همه چيز قادر است « 3 » .\r\nدر حديث معتبر ديگر فرمود كه : چون حق تعالى آفريد آدم را ودميد در أو روح را ، پيش از آنكه روح در تمام بدن أو جارى شود - وبه روايت ديگر چون روح به زانوى أو رسيد « 4 » - جست كه برخيزد ، نتوانست وبيفتاد ، پس حق تعالى فرمود  « كانَ الْإِنْسانُ عَجُولًا »  « 5 » يعنى : آفريده شده است انسان تعجيل‌كننده « 6 » .\r\nودر كتب معتبره از سلمان فارسي رضي اللّه عنه منقول است كه : چون حق تعالى خلق كرد آدم را ، أول چيزى كه از أو خلق كرد ، ديده‌هاى أو بود ، پس نظر كرد بسوى بدنش كه چگونه مخلوق مىشود ؛ وچون نزديك شد كه تمام شود وهنوز پاهايش تمام نشده بود خواست كه برخيزد ، نتوانست ، ولهذا حق تعالى مىفرمايد « خلق الانسان عجولا » ، پس چون\r\n\r\n\r\n","description":"","footnote":"\r\n( 1 ) . اين روايت در مصدر وبحار الأنوار از حضرت امام صادق عليه السّلام نقل شده است .\r\n( 2 ) . قرب الإسناد 79 .\r\n( 3 ) . علل الشرايع 15 .\r\n( 4 ) . تفسير قمى 2 / 71 .\r\n( 5 ) . چنين آيه‌اى در قرآن نيست ، بلكه در سورهء اسراء : 11 آية به اين شكل است  وَكانَ الْإِنْسانُ عَجُولًا  ودر سورهء أنبياء : 37  خُلِقَ الْإِنْسانُ مِنْ عَجَلٍ  .\r\n( 6 ) . امالى شيخ طوسي 659 .\r\n","page_name":" 92 ","page_number":92},
  {"content":"\r\n\r\nروح در تمام بدن أو دميده شد ، در همان ساعت خوشهء انگورى را گرفت وتناول نمود « 1 » .\r\nودر حديث معتبر از حضرت صادق عليه السّلام منقول است كه : پدران أصل سه‌تا بودند : آدم كه مؤمن از أو بهم رسيد ؛ وجانّ كه كافر از أو متولد شد ؛ وشيطان كه در ميان أولاد أو نتاج نمىباشد ، تخم مىگذارند وجوجه برمىآورند ، وفرزندانش همه نرند ومادة در ميان ايشان نمىباشد « 2 » .\r\nوبه سند معتبر از حضرت امام محمد باقر عليه السّلام منقول است كه : حق تعالى اراده كرد كه خلقي به دست قدرت خود بيافريند ، واين بعد از آن بود كه از جن ونسناس هفت هزار سال گذشته بود كه در زمين بودند ، ومىخواست كه حضرت آدم را خلق نمايد پس گشود طبقات آسمانها را وگفت به ملائكة كه : نظر كنيد بسوى أهل زمين از خلق من از جن ونسناس .\r\nپس چون ديدند ملائكة اعمال قبيحهء ايشان را از گناهان وخون ريختن وفساد در زمين به ناحق ، عظيم نمود نزد ايشان وغضب كردند از براي خدا ، وبه خشم آمدند بر أهل زمين ، وضبط نتوانستند نمود خود را از غضب ، پس گفتند : اى پروردگار ما ! توئى عزيز قادر جبار قاهر عظيم الشأن ، واينها آفريده‌هاى ضعيف ذليل تواند ، ودر قبضهء قدرت تو مىگردند ، وبه روزى تو تعيّش مىكنند ، وبه عافيت تو بهره‌مند مىگردند ، وتو را معصيت مىنمايند به مثل اين گناهان عظيم ، وتو به خشم نمىآئى وغضب نمىكنى بر ايشان وانتقام نمىكشى از براي خود از ايشان به سبب آنچه مىشنوى از ايشان ومىبينى ، واين بر ما عظيم نمود ، وبزرگ مىدانيم اين را در حقّ تو .\r\nپس چون حق تعالى اين سخنان را از ملائكة شنيد فرمود : بدرستى كه من قرار مىدهم در زمين جانشينى كه حجت من باشد در زمين بر خلق من .\r\nپس ملائكة گفتند كه : تنزيه مىكنيم تو را ، آيا در زمين قرار مىدهى جمعى را كه فساد\r\n\r\n\r\n","description":"","footnote":"\r\n( 1 ) . تفسير عياشى 2 / 283 .\r\n( 2 ) . خصال 152 .\r\n","page_name":" 93 ","page_number":93},
  {"content":"\r\n\r\nكنند در زمين ، چنانچه فرزندان جانّ فساد كردند ، وخونها بريزند چنانچه فرزندان جانّ ريختند ، وحسد به يكديگر برند وبا يكديگر در مقام بغض وعداوت باشند ؟ پس اين خليفه را از ما قرار ده كه ما حسد نمىبريم وعداوت نمىكنيم وخون نمىريزيم ، وتسبيح مىگوئيم تو را به حمد تو ، وتو را تنزيه مىكنيم .\r\nپس حق تعالى فرمود كه : من مىدانم چيزى چند كه شما نمىدانيد ، من مىخواهم خلق كنم خلقي را به دست قدرت خود ، وبگردانم از ذرّيّت أو پيغمبران ورسولان وبندگان شايستهء خدا وامامان هدايت يافته ، وبگردانم ايشان را خليفه‌هاى خود بر خلق خود در زمين كه ايشان را نهى كنند از معصيت من ، وبترسانند از عذاب من ، وهدايت نمايند ايشان را بسوى طاعت من ، وايشان را ببرند به راه رضاى من ، وحجت خود گردانم ايشان را بر خلق خود ، ونسناس را از زمين خود دور گردانم ، وزمين را پاك كنم از ايشان ، ونقل كنم متمرّدان عاصيان جن را از مجاورت خلق‌كرده‌ها وبرگزيده‌هاى خود ، وساكن گردانم ايشان را در هوا ودر أطراف زمين كه مجاور نسل خلق من نباشند ، وميان جن وميان نسل خلق حجابى قرار دهم كه نسل خلق من جن را نبينند وبا ايشان همنشينى وخلطه نكنند ، پس هر كه نافرمانى كند مرا از نسل خلق من كه برگزيده‌ام ايشان را ، ساكن مىگردانم ايشان را در مسكن عاصيان خود ، ووارد مىسازم ايشان را در محلّ ورود ايشان كه جهنم باشد ، وپروا نمىكنم .\r\nپس ملائكة گفتند كه : اى پروردگار ما ! بكن آنچه مىخواهى كه ما نمىدانيم مگر آنچه تو ما را تعليم كرده‌اى ، وتوئى دانا وحكيم .\r\nپس حق تعالى ايشان را دور كرد از عرش پانصدساله راه ، وپناه به عرش بردند ، وبه انگشتان اشاره كردند از روى تذلّل وفروتنى . پس چون پروردگار عالم تضرع ايشان را مشاهده نمود ، رحمت خود را شامل حال ايشان گردانيد ، وبيت المعمور را از براي ايشان وضع كرد وفرمود : طواف كنيد در دور آن وعرش را بگذاريد كه آن موجب خشنودى من است .\r\nپس طواف كردند به آن بيت المعمور - وآن خانه‌اى است كه هر روز هفتاد هزار ملك\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nداخل آن مىشوند وديگر هرگز به آن عود نمىكنند - پس خدا بيت المعمور را از براي توبهء أهل آسمان ، وكعبه را براي أهل زمين مقرر فرمود .\r\nپس حق تعالى فرمود كه : « من مىآفرينم بشرى را از صلصال - يعنى از گل خشك شده كه صدا كند ، يا گل نرم كه با ريگ مخلوط باشد - از حمأ مسنون - يعنى از گل متغيرشدهء بدبو ، يا ريخته شده - پس چون أو را درست بسازم واز روح برگزيدهء خود در أو بدمم ، پس درافتيد براي أو سجده كنندگان » « 1 » .\r\nواين مقدّمه‌اى بود از خدا در حقّ آدم پيش از آنكه أو را خلق كند كه حجت خود را بر ايشان تمام كند .\r\nپس پروردگار ما كفى از آب شيرين گرفت وبا خاك مخلوط كرد وگفت : از تو مىآفرينم پيغمبران ورسولان وبندگان شايسته وامامان هدايت‌يافتهء خود وخوانندگان بسوى بهشت واتباع ايشان را تا روز قيامت ، وپروا ندارم ، وكسى از من سؤال نمىكند از آنچه كرده‌ام ، وايشان سؤال كرده مىشوند ؛ ويك كف ديگر گرفت از آب شور تلخ ومخلوط به خاك گردانيد وفرمود كه : از تو خلق مىكنم جباران وفراعنه وعاصيان وبرادران شياطين وخوانندگان مردم بسوى آتش تا روز قيامت واتباع ايشان را ، وپروا ندارم ، وكسى را نيست كه از من سؤال كند از آنچه مىكنم ، وهمه سؤال كرده مىشوند از آنچه مىكنند .\r\nودر ايشان شرط كرد بدا را ، كه اگر خواهد ، تغيير دهد ، ودر أصحاب اليمين شرط كرد بدارا ، وهر دو را با هم مخلوط كرد ودر پيش عرش ريخت ، وهر دو پاره گلى چند بودند ، پس امر فرمود چهار ملك را كه موكّلند به بادها ، يعنى شمال وجنوب وصبا ودبور كه جولان نمايند بر اين پاره‌هاى گل ، پس اينها را بر هم زدند وپاره پاره كردند وبه اصلاح آوردند ، وطبايع چهارگونه را در آن جارى كردند كه سودا وخون وصفرا وبلغم باشند :\r\nپس سودا از جهت شمال است ، وبلغم از جهت صبا ، وصفرا از جهت دبور ، وخون از\r\n\r\n\r\n","description":"","footnote":"\r\n( 1 ) . سورهء حجر : 28 - 29 .\r\n","page_name":" 95 ","page_number":95},
  {"content":"\r\n\r\nجهت جنوب . پس مستقل شد شخص آدم وبدنش تمام شد ، پس از ناحيهء سودا أو را لازم شد محبت زنان وطول امل وحرص ؛ واز ناحيهء بلغم ، محبت خوردن وآشاميدن ونيكى وحكم ومدارا ؛ واز ناحيهء صفرا ، غضب وسفاهت وشيطنت وتجبّر وتمرّد وتعجيل در أمور ؛ واز ناحيهء خون ، محبت زنها ولذتها ومرتكب محرّمات وشهوتها شدن .\r\nفرمود كه : چنين يافتيم در كتاب أمير المؤمنين عليه السّلام ، پس خلق كرد آدم را ، پس چهل سال ماند چنين صورت بسته ، وشيطان لعين به أو مىگذشت ومىگفت : از براي امر بزرگى آفريده‌شده‌اى ، پس شيطان گفت كه : اگر خدا مرا امر كند به سجود اين ، هرآينه معصيت أو خواهم كرد ، پس حق تعالى روح در جسد آدم دميد ، چون روح به دماغش رسيد عطسه كرد پس گفت : « الحمد للّه رب العالمين » ، حق تعالى به أو خطاب كرد كه : « يرحمك اللّه » ، حضرت صادق فرمود : پس سبقت گرفت از براي أو رحمت از جانب خدا « 1 » .\r\nوبه طرق مخالفين از عبد اللّه بن عباس منقول است كه رسول خدا صلّى اللّه عليه وآله وسلم فرمود كه :\r\nچون حق تعالى آدم را خلق كرد ، أو را نزد خود بازداشت ، پس عطسه‌اى كرد وحق تعالى أو را الهام كرد كه خدا را حمد كرد ، پس حق تعالى فرمود كه : اى آدم ! مرا حمد كردى ، بعزت وجلالت خود سوگند مىخورم كه اگر نه آن دو بنده بودند كه مىخواهم ايشان را خلق كنم در آخر الزمان ، تو را خلق نمىكردم .\r\nآدم گفت : پروردگارا ! به قدرى كه ايشان را عزت در نزد تو هست ، اسم ايشان چيست ؟\r\nخطاب رسيد به أو كه : اى آدم ! نظر كن بسوى عرش ؛ پس چون نظر كرد ، دو سطر ديد كه به نور بر عرش نوشته است : در سطر أول نوشته است : « لا اله الّا اللّه محمّد نبيّ الرّحمة وعليّ مفتاح الجنّة » يعنى : محمد پيغمبر رحمت است وعلى كليد بهشت است ، ودر سطر ديگر نوشته است كه : سوگند خورده‌ام به ذات مقدس خود كه رحم كنم هر كه را با ايشان\r\n\r\n\r\n","description":"","footnote":"\r\n( 1 ) . تفسير قمى 1 / 36 .\r\n","page_name":" 96 ","page_number":96},
  {"content":"\r\n\r\nموالات ودوستى كند ، وعذاب كنم هر كه را با ايشان معادات ودشمنى كند « 1 » .\r\nوبه سند معتبر از حضرت صادق عليه السّلام منقول است كه : جمع شدند فرزندان آدم در خانه ، پس نزاع كردند ، بعضي با بعضي گفتند كه : بهترين خلق خدا پدر ماست آدم ، وبعضي گفتند : بهترين خلق خدا ملائكهء مقربانند ، وبعضي گفتند : حاملان عرشند ، در اين حال هبة اللّه داخل شد ، بعضي از ايشان گفتند كه : آمد كسى كه حلّ اين مشكل بكند . چون سلام كرد ونشست ، پرسيد كه : در چه سخن بوديد ؟ ايشان آنچه مذكور شده بود نقل كردند ، گفت : اندكى صبر كنيد تا من بسوى شما برگردم .\r\nپس به نزد پدرش حضرت آدم آمد وواقعه را عرض كرد ، آدم گفت كه : اى فرزند ! من ايستادم نزد خداوند عالميان ، پس نظر كردم بسوى سطرى كه بر روى عرش نوشته بود :\r\n« بسم اللّه الرّحمن الرّحيم محمّد وآل محمّد خير من كلّ مخلوق خلق اللّه « 2 » » يعنى : محمد وآل محمد بهترند از هر كه خدا خلق كرده است « 3 » .\r\nوبه سند معتبر از حضرت أمير المؤمنين عليه السّلام منقول است كه : مخلوق شد حوّا از دندهء كوچك حضرت آدم در وقتي كه أو خواب بود ، وبه جاى آن دنده ، گوشت رويانيده « 4 » .\r\nوبه سند معتبر از حضرت صادق منقول است كه : حق تعالى خلق كرد حضرت آدم را از آب وخاك ، پس همّت پسران آدم مصروف است در تعمير وتحصيل آب وخاك ؛ وحوّا را خلق كرد از آدم ، پس همّت زنان مقصور است بر مردان ، پس ايشان را محافظت نماييد در خانه‌ها « 5 » .\r\nوبه سند معتبر از حضرت صادق عليه السّلام منقول است : حوّا را حوّا ناميدند براي اينكه از حىّ مخلوق شد ، چنانچه حق تعالى مىفرمايد كه   خَلَقَكُمْ مِنْ نَفْسٍ واحِدَةٍ وَخَلَقَ مِنْها  \r\n\r\n\r\n","description":"","footnote":"\r\n( 1 ) . قصص الأنبياء راوندى 52 .\r\n( 2 ) . در مصدر « برا اللّه » آمده است .\r\n( 3 ) . قصص الأنبياء راوندى 52 .\r\n( 4 ) . تفسير عياشى 1 / 215 .\r\n( 5 ) . تفسير عياشى 1 / 215 ؛ كافى 5 / 337 .\r\n","page_name":" 97 ","page_number":97},
  {"content":"\r\n\r\n  زَوْجَها   « 1 » . « 2 »\r\nمؤلف گويد كه : اين حديث وبعضي از أحاديث ديگر كه ذكر نكرديم - مثل آن كه منقول است كه زن از استخوان كج خلق شده است ، اگر خواهى أو را راست كنى شكسته مىشود واگر با أو مدارا كنى از أو منتفع مىشوى « 3 » - دلالت مىكند بر آنكه حضرت حوّا از دندهء پهلوى حضرت آدم آفريده شده است ، ومشهور ميان مفسران ومورخان أهل سنّت اين است ، وايشان استدلال كرده‌اند به آنچه نقل كرده‌اند از رسول خدا صلّى اللّه عليه وآله وسلم كه : چون حق تعالى حضرت آدم را خلق كرد ، أو را به خواب برد ، پس حوّا از يك دنده از دنده‌هاى چپ أو آفريده شد ، پس بيدار شد أو را ديد وميل كرد به جانب أو والفت گرفت بسوى أو چون از جزو أو خلق شده بود ، وبه اين آيهء كريمه كه گذشت نيز استدلال نموده‌اند ، زيرا كه فرموده است : « خدا خلق كرده است شما را از يك نفس » ، واگر حوّا از آدم مخلوق نشده باشد ، از دو نفس خلق شده خواهند بود ، وباز فرموده است : « خلق كرد از آن نفس جفت أو را » ، واين هم دلالت مىكند بر اينكه حوّا از آدم مخلوق شده است « 4 » .\r\nوجمعى از علماى عامه وأكثر علماى خاصه را اعتقاد آن است كه : از جزو آدم مخلوق شده است وجزو را رد كرده‌اند كه ضعيف است ، وجواب از آية به چند وجه مىتوان گفت :\r\nامّا أول آية ، پس ممكن است كه مراد اين باشد كه شما را از يك پدر خلق كرده است ، واين منافاة ندارد با اينكه مادر هم دخل داشته باشد ، وممكن است كه « من » ابتدائي باشد ، يعنى از يك نفس خلق كرده شما را ، يعنى أول أو را آفريد .\r\nامّا آخر آية ، پس جواب مىتوان گفت كه : مراد از   خَلَقَ مِنْها   اين باشد كه از جنس ونوع آن نفس جفت أو را خلق كرد ، چنانچه در جاى ديگر فرموده است كه : « خلق كرد از\r\n\r\n\r\n","description":"","footnote":"\r\n( 1 ) . سورهء نساء : 1 .\r\n( 2 ) . علل الشرايع 16 .\r\n( 3 ) . عرائس المجالس 29 ؛ تفسير ابن كثير 1 / 385 ؛ تفسير قرطبى 1 / 301 .\r\n( 4 ) . تفسير فخر رازي 9 / 161 .\r\n","page_name":" 98 ","page_number":98},
  {"content":"\r\n\r\nنفس شما أزواج شما را » « 1 » ، وأيضا ممكن است كه « من » تعليلى باشد ، يعنى از براي آن نفس جفت أو را خلق كرد ، واين قول اصحّ أقوال است ، واز أقوال عامه دورتر است ، وأحاديث سابقه يا محمول بر تقيه است يا مراد اين است كه از طينت ضلعى از أضلاع آدم خلق شده است ، چنانچه در حديث معتبر منقول است از زراره كه گفت : سؤال كردند از حضرت صادق عليه السّلام از كيفيت خلقت حوّا ، وگفتند كه : نزد ما جمعى هستند كه مىگويند كه حق تعالى خلق كرد حوّا را از دندهء آخر دنده‌هاى جانب چپ آدم ، فرمود كه : خدا منزّه است وعالىتر است از آنچه ايشان مىگويند ، كسى كه اين را مىگويد قائل مىشود كه خدا قدرت نداشت كه خلق كند از براي آدم زوجهء أو را از غير دندهء أو ، وراه مىدهد سخن گوينده از أهل تشنيع را كه بگويد : بعضي از جسد آدم با بعضي ديگر از جسد خود جماع مىكرده است ، چون حوّا از دندهء أو خلق شده است ، چه چيز باعث شده ايشان را كه اين سخنان گويند ؟ خدا حكم كند ميان ما وايشان .\r\nپس فرمود كه : چون حق تعالى خلق كرد آدم را از خاك ، امر كرد ملائكة را كه از براي أو سجده كنند ، وخواب را بر أو غالب گردانيد ، پس از نو پديد آورد از براي أو خلقي وأو را در فرجهء ميان پاهاى أو ساكن گردانيد از براي اينكه زنان تابع مردان باشند ، پس حوّا به حركت آمد واز حركت أو آدم بيدار شد ، چون بيدار شد ندا رسيد به حوّا كه : دور شو از آدم .\r\nپس چون آدم نظرش بر حوّا افتاد ، خلق نيكوئى ديد كه شبيه است به صورت أو امّا مادة است ، پس با حوّا سخن گفت ، حوّا نيز جواب أو را گفت .\r\nپس آدم به حوّا گفت : تو كيستى ؟\r\nگفت : من خلقىام كه خدا مرا خلق كرده است ، چنانچه مىبينى .\r\nدر آن وقت آدم مناجاة كرد كه : پروردگارا ! كيست اين خلق نيكو كه قرب أو مؤنس من گرديده ، ونظر كردن بسوى أو مرا از وحشت بيرون آورد ؟\r\n\r\n\r\n","description":"","footnote":"\r\n( 1 ) . سورهء روم : 21 .\r\n","page_name":" 99 ","page_number":99},
  {"content":"\r\n\r\nحق تعالى فرمود كه : اين كنيز من حوّاست ، مىخواهى كه با تو باشد ، ومؤنس تو باشد ، وبا تو سخن گويد ، وبه هر چه أو را امر نمائى أطاعت كند ؟\r\nگفت : بلى اى پروردگار من ، تو را به اين سبب شكر وحمد خواهم كرد تا زنده باشم .\r\nحق تعالى فرمود كه : پس خطبه وخواستگارى كن أو را بسوى خود ، كه اين كنيز ، كنيز من است واز براي دفع شهوت تو خوب است . ودر آن وقت حق تعالى شهوت مقاربت زنان را در أو قرار داد ، وپيشتر معرفت أمور را به أو تعليم كرده بود .\r\nپس آدم گفت : پروردگارا ! از تو خواستگارى مىكنم أو را ، پس به چه چيز در برابر اين نعمت از من راضى مىشوى ؟\r\nفرمود كه : رضاى من آن است كه معالم دين مرا به أو بياموزى .\r\nآدم گفت : قبول كردم كه اين كار را بكنم اگر تو خواهى .\r\nحق تعالى فرمود كه : من خواستم وأو را به تو تزويج كردم ، أو را بسوى خود بر .\r\nآدم گفت به حوّا كه : بيا بسوى من .\r\nحوّا گفت : تو بيا بسوى من .\r\nپس حق تعالى امر كرد آدم را كه برخيزد وبسوى أو برود . پس برخاست وبسوى أو رفت ، واگر نه اين بود ، هرآينه زنان مىبايست بسوى مردان روند وايشان را خواستگارى كنند براي خود . پس اين است قصهء حوّا وآدم « 1 » .\r\nوبه سند معتبر منقول است كه : أبو المقدار « 2 » از امام محمد باقر عليه السّلام سؤال كرد كه :\r\nحق تعالى از چه چيز خلق كرد حوّا را ؟\r\nفرمود كه : مردم چه مىگويند ؟\r\nگفت : مىگويند كه خدا أو را خلق كرد از دنده‌اى از دنده‌هاى آدم .\r\nفرمود كه : دروغ مىگويند ، خدا عاجز بود كه از غير ضلع أو خلق كند ؟\r\n\r\n\r\n","description":"","footnote":"\r\n( 1 ) . علل الشرايع 17 .\r\n( 2 ) . در مصدر ودر بحار الأنوار « عمرو بن أبي المقدام » است .\r\n","page_name":" 100 ","page_number":100},
  {"content":"\r\n\r\nگفت : فداى تو شوم از چه چيز خلق كرد أو را ؟\r\nفرمود : خبر داد مرا پدرم از پدرانش كه رسول خدا صلّى اللّه عليه وآله وسلم فرمود كه : حق تعالى قبضه‌اى از خاك را برگرفت به دست قدرت خود ، وآدم را از آن خلق كرد ، وقدرى از آن خاك زياد آمد ، حوّا را از آن خلق كرد « 1 » .\r\nوعلماى خاصه وعامه از وهب بن منبه روايت كرده‌اند كه : حق تعالى خلق كرد حوّا را از زيادتى طينت آدم بر صورت أو ، وخواب را بر أو مستولى گردانيده بود ، واين را در خواب به أو نمود ، وآن أول خوابى بود كه در زمين ديدند ، پس بيدار شد وحوّا را نزد سر خود ديد ، پس حق تعالى به أو وحى كرد كه : اى آدم ! كيست اينكه نزد تو نشسته است ؟\r\nگفت : آن است كه در خواب به من نمودى ، پس به أو انس گرفت « 2 » .\r\nوبه سند معتبر منقول است كه : يهودي آمد به خدمت أمير المؤمنين عليه السّلام وسؤال نمود كه : چرا آدم را آدم وحوّا را حوّا ناميدند ؟\r\nفرمود : آدم را براي اين آدم گفتند كه از أديم زمين يعنى روى زمين مخلوق شد ، زيرا كه حق تعالى جبرئيل را فرستاد وأو را امر كرد كه از روى زمين چهار طينت سرخ وسفيد وسياه وخاكى رنگ بياورد ، وفرمود كه اينها را از زمين هموار وناهموار ونرم وسخت بياورد ، وامر كرد أو را كه چهار آب بياورد : آب شيرين وآب شور وآب تلخ وآب گنديده ، پس امر كرد كه آن آبها را در آن خاكها بريزد ، پس آب شيرين را در حلقش قرار داد ، وآب شور را در چشمهايش ، وآب تلخ را در گوشهايش ، وآب گنديده را در بينيش ؛ وحوّا را براي اين حوّا گفتند كه از حيوان خلق شد « 3 » .\r\nوبه أسانيد معتبره از حضرت أمير المؤمنين عليه السّلام منقول است كه در وصف خلق حضرت آدم فرمود كه : پس حق تعالى جمع نمود از سخت وسست ونرم ودرشت وشيرين وشورهء زمين ، خاكى كه آب بر آن ريخت تا تر شد ، وآب را با خاك ممزوج گردانيد تا اجزايش به\r\n\r\n\r\n","description":"","footnote":"\r\n( 1 ) . تفسير عياشى 1 / 216 .\r\n( 2 ) . قصص الأنبياء راوندى 69 .\r\n( 3 ) . علل الشرايع 2 .\r\n","page_name":" 101 ","page_number":101},
  {"content":"\r\n\r\nيكديگر چسبيد ، پس خلق كرد از آن صورتي صاحب دست وپا وجوارح واعضا وبندها وپيوندها ، وخشك كرد آن گل را تا محكم شد ، وسخت گردانيد تا صاحب صدا گرديد مانند سفال ، وأو را گذاشت تا وقتي كه مقدّر كرده بود كه روح در أو بدمد ، پس دميد در أو از روح برگزيدهء خود ، پس متمثّل شد انساني صاحب انديشه‌ها كه به جولان مىآورد آنها را ، وصاحب فكرى كه به آن تصرف در أمور مىكرد ، وصاحب جوارحي كه آنها را خدمت مىفرمود ، وصاحب آلتى چند كه به أحوال مختلفه آنها را مىگردانيد ، وصاحب شناسائى كه به آن فرق مىكرد ميان حق وباطل وچشيدنيها وبوئيدنيها ورنگها وساير أجناس ، وأو را معجونى گردانيد به طينت وخلقت أنواع مختلفه وأشباه مؤتلفه وضدّى چند كه با هم دشمنى مىكنند ، وخلطى چند كه از هم نهايت دورى دارند از حرارت وبرودت وترى وخشكى ودلگيرى وشادى « 1 » .\r\nوسيّد ابن طاووس عليه الرحمة ذكر كرده است كه : در صحف إدريس عليه السّلام ديدم در صفت خلق آدم فرموده است كه : حق تعالى به زمين شناساند كه از آن خلقي خواهد آفريد كه بعضي از ايشان أطاعت خواهند كرد وبعضي نافرمانى خواهند كرد ، پس زمين بر خود لرزيد وطلب عطف وشفقت از حق تعالى نمود ، وسؤال كرد كه از أو برندارند كسى را كه نافرمانى أو كند وداخل جهنم شود ، پس جبرئيل آمد كه طينت آدم را از زمين بردارد پس سؤال كرد از أو بعزت خدا كه برندارد تا أو تضرع كند به درگاه خدا ، پس تضرع كرد وحق تعالى امر كرد جبرئيل را كه برگردد ، پس امر كرد ميكائيل را ، وباز چنين كرد « 2 » ، پس امر كرد به إسرافيل ، وباز چنين كرد ، پس امر كرد عزرائيل را ، چون به زمين آمد كه بردارد ، زمين بلرزيد وتضرع كرد ، عزرائيل گفت كه : پروردگار من مرا امر كرده است وآن را بعمل مىآورم ، خواه خوش آيد تو را وخواه بد آيد ، پس يك قبضه از خاك گرفت چنانچه حق تعالى امر فرموده بود ، وبرد بسوى آسمان ودر محلّ خود ايستاد ، خدا به أو\r\n\r\n\r\n","description":"","footnote":"\r\n( 1 ) . نهج البلاغة 42 ، خطبه 1 .\r\n( 2 ) . در مصدر : « پس امر كرد ميكائيل را ، وباز چنين كرد » نيامده است .\r\n","page_name":" 102 ","page_number":102},
  {"content":"\r\n\r\nوحى نمود كه : چنانچه طينت ايشان را از زمين قبض كردى وزمين نمىخواست ، همچنين روح هر كه به روى زمين است ؛ وهر كه مردن را بر أو حكم كرده‌ام ، از امروز تا روز قيامت ، همه را تو قبض خواهى كرد .\r\nپس چون صباح روز يكشنبهء دوم شد ، كه روز هشتم ابتداى خلق دنيا بود ، امر كرد ملكي را كه طينت آدم را خمير كرد ومخلوط نمود بعضي را به بعضي ، وچهل سال آن را خمير مىكرد ، پس آن را چسبنده گردانيد ، پس لجن متغيّر گردانيد چهل سال ، پس آن را خشك كرد مانند سفال كوزه‌گران چهل سال « 1 » ، پس چون صد وبيست سال از ابتداى تخمير طينت آدم گذشت ، با ملائكة گفت كه : من خلق مىكنم بشرى از خاك ، پس چون أو را درست كنم وروح در أو بدمم ، به سجده افتيد از براي أو ، پس گفتند : بلى ، پس خلق كرد خدا آدم را بر همان صورت كه آن را تصوير وتقدير كرده بود در لوح محفوظ ، پس أو را جسدي ساخت كه افتاده بود بر سر راهى كه ملائكة از آنجا به آسمان مىرفتند چهل سال ، پس جن چون در زمين فساد كردند ، إبليس از ميان ايشان شكايت كرد بسوى خدا از فساد جن ، وسؤال كرد از خدا كه أو با ملائكة باشد ، وسؤال أو را حق تعالى به أجابت مقرون گردانيد وبا ملائكة به آسمان رفت . وچون فساد جن در زمين بسيار شد ، خدا امر كرد إبليس را با ملائكة كه بر زمين فرود آيند وايشان را از زمين برانند ، پس روح در بدن آدم دميد وملائكة را امر كرد كه از براي أو سجده كنند ، پس همه سجده كردند مگر شيطان كه از جن بود وسجده نكرد ، پس عطسه كرد حضرت آدم پس حق تعالى به أو وحى نمود كه :\r\nبگو « الحمد للّه رب العالمين » ، پس خدا به أو گفت : « رحمك اللّه » « 2 » از براي اين خلق كرده‌ام تو را كه مرا يگانه بدانى ومرا عبادت كنى وحمد كنى وايمان به من بياورى وبه من كافر نشوى وچيزى را شريك من نگردانى « 3 » .\r\n\r\n\r\n","description":"","footnote":"\r\n( 1 ) . در مصدر : « پس آن را خشك كرد مانند سفال كوزه‌گران چهل سال » نيامده است .\r\n( 2 ) . در مصدر « يرحمك اللّه » .\r\n( 3 ) . سعد السعود 33 .\r\n","page_name":" 103 ","page_number":103},
  {"content":"\r\n\r\nبه سند معتبر منقول است كه شخصي « 1 » از حضرت امام رضا عليه السّلام پرسيد كه : يا بن رسول اللّه ! مردم روايت مىكنند كه رسول خدا صلّى اللّه عليه وآله وسلم فرمود : بدرستى كه خدا خلق كرد آدم را بر صورت أو .\r\nفرمود كه : خدا بكشد ايشان را ، أول حديث را انداخته‌اند ، بدرستى كه حضرت رسول خدا صلّى اللّه عليه وآله وسلم گذشت به دو شخصي كه به يكديگر دشنام مىدادند ، پس شنيد كه يكى با ديگرى مىگويد : خدا قبيح گرداند روى تو را وروى هر كه را به تو مىماند ، پس حضرت رسول خدا صلّى اللّه عليه وآله وسلم فرمود كه : اى بندهء خدا ! مگو اين را به برادرت ، بدرستى كه حق تعالى آدم را بر صورت أو آفريده است « 2 » .\r\nومثل اين حديث از حضرت أمير المؤمنين عليه السّلام منقول است « 3 » .\r\nمؤلف گويد كه : بنا بر اين دو حديث ، ضمير صورت راجع به آن شخصي خواهد بود كه دشنام داده مىشد ؛ وبعضي گفته‌اند كه : راجع به خدا است . ومراد از صورت ، صفت است ، يعنى أو را مظهر صفات كماليهء خود گردانيده است ، يا مراد همان صورت ظاهر باشد ، واضافه از براي تشريف باشد ، يعنى صورتي كه پسنديده وبرگزيده بود از براي أو ؛ وبعضي گفته‌اند كه ضمير راجع است به آدم ، يعنى صورتي كه مناسب ولايق اين بود ، يا آنكه در أول حال أو را بر صورتي خلق كرد كه در آخر مردم أو را مشاهده مىكردند ، نه مثل ديگران كه به تدريج بزرگ مىشوند وتغيير در صورت وأحوال ايشان بهم مىرسد « 4 » .\r\nومؤيد بعضي از اين وجوه در حديث معتبر منقول است كه از امام محمد باقر عليه السّلام پرسيدند از معنى اين حديث ، فرمود كه : اين صورت محدثهء آفريده شده است كه خدا برگزيده بود واختيار كرده بود بر ساير صورتهاى مختلفه ، پس آن را به خود نسبت داد\r\n\r\n\r\n","description":"","footnote":"\r\n( 1 ) . در مصدر نام اين شخص « حسين بن خالد » ذكر شده است .\r\n( 2 ) . توحيد شيخ صدوق 153 ؛ احتجاج 2 / 385 ؛ عيون أخبار الرضا 1 / 119 .\r\n( 3 ) . توحيد شيخ صدوق 152 .\r\n( 4 ) . بحار الأنوار 4 / 14 .\r\n","page_name":" 104 ","page_number":104},
  {"content":"\r\n\r\nچنانكه كعبه را به خود نسبت داد وفرمود كه :  بَيْتِيَ *  « 1 » ، وروح را به خود نسبت داد وفرمود كه : « بدمم در أو از روح خود » « 2 » . « 3 »\r\nوبه سند معتبر از حضرت صادق عليه السّلام منقول است : حق تعالى چون خواست كه حضرت آدم را بيافريند ، جبرئيل را فرستاد در ساعت أول روز جمعه ، پس به دست راست خود قبضه‌اى برگرفت ، پس رسيد قبضه‌اش از آسمان هفتم به آسمان أول ، واز هر آسمانى تربتى گرفت ؛ وقبضه‌اى ديگر گرفت از زمين هفتم بالا تا زمين هفتم پائين ، پس امر نمود جبرئيل را كه قبضهء أول را به دست راست گرفت وقبضهء ديگر را به دست چپ گرفت ، پس آنچه در دست راست بود حق تعالى به آن گفت كه : از توست رسولان وپيغمبران وأوصيا وصدّيقان ومؤمنان وسعادتمندان وهر كه من كرامت أو را مىخواهم ، وگفت به آنچه در دست چپ بود كه : از توست جباران ومشركان وكافران وطاغوتها وهر كه خواهم خوارى وشقاوت أو را . پس هر دو طينت با هم مخلوط شد ، واين است معنى قول خدا  إِنَّ اللَّهَ فالِقُ الْحَبِّ وَالنَّوى  « 4 » يعنى : « بدرستى كه خدا شكافندهء حبّ است ونوى » ، فرمود كه : « حب » طينت مؤمنان است كه خدا محبت خود را بر آن افكنده است ، و « نوى » طينت كافران است كه از هر چيزى دور شده‌اند ، واين است معنى آنچه خدا فرموده است  يُخْرِجُ الْحَيَّ مِنَ الْمَيِّتِ وَيُخْرِجُ الْمَيِّتَ مِنَ الْحَيِّ *  « 5 » يعنى : « بيرون آورد زنده را از مرده ، وبيرون مىآورد مرده را از زنده » ، پس زنده آن مؤمني است كه بيرون مىآيد أو از طينت كافر ، ومرده آن كافرى است كه از طينت مؤمن بيرون مىآيد » « 6 » .\r\nوبه سند موثق از امام محمد باقر عليه السّلام منقول است كه : حق تعالى پيش از آنكه خلايق را\r\n\r\n\r\n","description":"","footnote":"\r\n( 1 ) . سورهء بقره : 125 .\r\n( 2 ) . سورهء حجر : 29 .\r\n( 3 ) . توحيد شيخ صدوق 103 ؛ احتجاج 2 / 172 ؛ كافى 1 / 134 . ودر اين سه مصدر سؤال‌كننده محمد بن مسلم مىباشد .\r\n( 4 ) . سورهء انعام : 95 .\r\n( 5 ) . سورهء روم : 19 .\r\n( 6 ) . كافى 2 / 5 .\r\n","page_name":" 105 ","page_number":105},
  {"content":"\r\n\r\nخلق كند فرمود كه : آب شيرين باش تا از تو خلق كنم بهشت وأهل طاعت خود را ، وآب شور وتلخ باش تا از تو خلق كنم جهنم وأهل معصيت خود را ، پس امر كرد كه اين دو آب با هم مخلوط شدند ، پس به اين سبب كافر از مؤمن ومؤمن از كافر به هم مىرسد ، پس خاكى گرفت از زمين وبر هم ماليد وافشاند پس مانند مورچگان به حركت آمدند ، پس به أصحاب دست راست گفت : برويد بسوى بهشت به سلامت ، وبه أصحاب دست چپ گفت : برويد بسوى آتش وپروا ندارم « 1 » .\r\nودر روايت حسن فرمود : قبضه‌اى گرفت از خاك تربت آدم پس آب شيرين بر آن ريخت ، وچهل صباح گذشت ، پس چون آن طينت خمير شد جبرئيل آن را بر هم ماليد ماليدن سخت ، پس بيرون رفتند مانند مورچه‌هاى ريزه از دست راست ودست چپش ، پس امر كرد كه آتشى افروختند وهمه را امر كرد كه داخل آن آتش شوند ، وبر ايشان سرد وسلامت شد ، وأصحاب دست چپ ترسيدند وداخل نشدند ، واز آن روز فرمانبردارى ونافرمانى ايشان ظاهر شد ، وفرمود كه : باز خاك شويد به اذن من ، پس آدم را از آن خاك آفريد « 2 » .\r\nودر حديث حسن ديگر از آن حضرت منقول است كه : چون حق تعالى ذرّيّت آدم را از پشت أو بيرون آورد كه پيمان از ايشان بگيرد به پروردگارى خود وپيغمبرى هر پيغمبرى ، پس پيمان أول پيغمبرى را كه گرفت محمد بن عبد اللّه بود ، پس خدا وحى فرمود به آدم كه :\r\nنظر كن چه مىبينى ؟ پس نظر كرد آدم بسوى ذرّيّت خود وايشان ذرّات بودند وپر كرده بودند آسمان را .\r\nآدم گفت : چه بسيارند فرزندان من ، واز براي امر بزرگى ايشان را خلق كرده‌اى وبه چه سبب پيمان از ايشان گرفتى ؟\r\nفرمود : از براي اينكه مرا عبادت كنند ، وچيزى را شريك من نگردانند ، وايمان به\r\n\r\n\r\n","description":"","footnote":"\r\n( 1 ) . محاسن 1 / 438 ؛ كافى 2 / 6 .\r\n( 2 ) . كافى 2 / 7 ؛ تفسير عياشى 2 / 39 . هر دو با كمي اختلاف .\r\n","page_name":" 106 ","page_number":106},
  {"content":"\r\n\r\nپيغمبران من بياورند وپيروى ايشان بكنند .\r\nآدم گفت : پروردگارا ! چرا بعضي از اين ذرّات را بزرگتر مىبينم از بعضي ؟ وبعضي نور بسيار دارند وبعضي نور كم دارند ؟ وبعضي در أصل نور ندارند ؟\r\nفرمود كه : از براي اين ، چنين خلق نموده‌ام ايشان را كه امتحان كنم ايشان را در همهء حالات .\r\nآدم گفت : پروردگارا ! مرا رخصت مىدهى در سخن گفتن كه سخن بگويم ؟\r\nفرمود : سخن بگو .\r\nآدم گفت : پروردگارا ! اگر ايشان را خلق مىكردى بر يك مثال ويك مقدار ويك طبيعت ويك خلقت ويك رنگ ويك عمر ويك روزى ، هرآينه بعضي بر بعضي ظلم نمىكردند ، وميان ايشان حسد ودشمنى واختلاف در هيچ چيز به هم نمىرسيد .\r\nحق تعالى فرمود : به روح برگزيدهء من سخن گفتى ، وبه ضعف طبيعت خود تكلّم كردى چيزى را كه تو را به آن علمي نيست ، ومنم خالق عليم وبه علم خود اختلاف قرار دادم ميان خلقت ايشان ومشيّت كه جارى مىشود در ميان ايشان امر من ، وبازگشت همه بسوى تقدير وتدبير من است ، وخلق مرا تبديلى نيست ، وخلق نكرده‌ام جن وانس را مگر براي آنكه مرا عبادت كنند ، وآفريده‌ام بهشت را براي كسى كه مرا عبادت وأطاعت كند وپيروى رسولان من كند از ايشان وپروا ندارم ، وآفريده‌ام آتش جهنم را براي كسى كه كافر شود به من ومعصيت كند ومتابعت رسولان من نكند وپروا ندارم ، وآفريده‌ام تو را وفرزندان تو را بىآنكه احتياجى بوده باشد مرا به تو يا به ايشان ، وتو وايشان را خلق نكرده‌ام مگر اينكه بيازمايم شما را كه كدام يك نيكوكارتريد در زندگى دنيا وآخرت وزندگى ومردن وطاعت ومعصيت وبهشت ودوزخ را ، وچنين اراده كرده‌ام در تقدير وتدبير خود وبه علم من كه احاطه به جميع أحوال ايشان كرده است كه مختلف گردانيدم صورتها وبدنها ورنگها وعمرها وروزيها وأطاعت ومعصيت ايشان را ، ودر ميان ايشان قرار دادم شقى وسعادتمند وبينا ونابينا وكوتاه وبلند وخوش‌رو وبدر وو دانا ونادان ومال‌دار وپريشان واطاعت‌كننده ومعصيت‌كننده وصحيح وبيمار وكسى كه دردهاى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمزمن دارد وكسى كه هيچ درد ندارد ، تا نظر كند صحيح به بيمار ومرا حمد كند بر اينكه أو را عافيت داده‌ام ، ونظر كند بيمار بسوى صحيح ومرا دعا كند وسؤال كند كه أو را عافيت دهم وصبر كند بر بلاى من پس أو را ثواب دهم به عطاى بزرگ خود ، ونظر كند مال‌دار بسوى پريشان ومرا حمد گويد وشكر كند ، ونظر كند پريشان به مال‌دار پس مرا بخواند واز من سؤال نمايد ، ومؤمن به كافر نظر كند ومرا حمد كند بر آنكه أو را هدايت كرده‌ام ؛ پس از براي اين آفريده‌ام كه امتحان كنم ايشان را در خوش حالي وبد حالي ، ودر عافيتى كه به ايشان مىبخشم ودر بلائي كه ايشان را به آن مبتلا كنم ، ودر آنچه به ايشان عطا كنم ودر آنچه از ايشان منع كنم ، ومنم خداوند پادشاه قادر ، ومرا است كه جارى كنم آنچه مقدّر گردانيده‌ام به هر نحو كه تدبير كرده‌ام ، ومرا هست كه تغيير دهم از اينها آنچه را خواهم بسوى آنچه خواهم ، ومقدّم گردانم آنچه را پس انداخته‌ام ، وپس اندازم آنچه را پيش انداخته‌ام در تقدير خود ، ومنم خداوندى كه هر چه خواهم مىتوانم كرد ، وكسى را نيست كه از كردهء من سؤال كند ، ومن از خلق خود سؤال مىكنم از هر چه ايشان مىكنند « 1 » .\r\nمؤلف گويد : شرح وبيان وتأويل اين أحاديث مشكله ، محتاج به بسط كلامي است كه مناسب اين مقام نيست ودر كتاب « بحار الأنوار » بيان شده است « 2 » .\r\nوبه سند معتبر از حضرت امام رضا عليه السّلام منقول است كه : نقش نگين انگشتر حضرت آدم « لا اله الّا اللّه محمّد رسول اللّه » بود كه با خود از بهشت آورده بود « 3 » .\r\n\r\n\r\n","description":"","footnote":"\r\n( 1 ) . علل الشرايع 10 ؛ اختصاص 332 .\r\n( 2 ) . بحار الأنوار 64 / 117 .\r\n( 3 ) . امالى شيخ صدوق 370 ؛ عيون أخبار الرضا 2 / 55 ؛ خصال 335 .\r\n","page_name":" 108 ","page_number":108},
  {"content":"\r\n\r\n\r\nفصل دوم در خبر دادن جناب مقدس ايزدى ملائكة را از خلق آدم وامر كردن ايشان را به سجدهء أو ، وامتناع نمودن إبليس لعين\r\nدر تفسير حضرت امام حسن عسكرى عليه السّلام مسطور است : وقوله تعالى  وَإِذْ قالَ رَبُّكَ لِلْمَلائِكَةِ *  يعنى : ابتدأ كردن خلق از براي شما در وقتي بود كه گفت پروردگار تو به ملائكة كه بودند در زمين با شيطان وجن وفرزندان جانّ را از زمين بيرون كرده بودند ، وعبادت الهى در زمين آسان شده بود :  إِنِّي جاعِلٌ فِي الْأَرْضِ خَلِيفَةً  يعنى : « بدرستى كه من گردانيده‌ام در زمين خليفه وجانشينى از براي خود بدل از شما » وشما را از زمين بالا مىبرم ، پس بر ايشان شديد ودشوار نمود اين امر ، زيرا كه عبادت ايشان نزد برگشتن به آسمان بر ايشان دشوارتر بود .\r\n قالُوا أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ  يعنى : « گفتند ملائكة : اى پروردگار ما ! آيا قرار مىدهى در زمين كسى را كه افساد كند در زمين وبريزد خونها » چنانچه كردند جن وفرزندان جانّ كه ما ايشان را از زمين بيرون كرديم ؟\r\n وَنَحْنُ نُسَبِّحُ بِحَمْدِكَ  يعنى : « وحال آنكه تنزيه مىكنيم تو را وپاك مىدانيم از آنچه لايق تو نيست از صفات » .\r\n وَنُقَدِّسُ لَكَ  يعنى : « زمين تو را پاك مىكنيم از آنها كه نافرمانى تو مىكنند » .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n قالَ إِنِّي أَعْلَمُ ما لا تَعْلَمُونَ  « 1 » يعنى : « خدا در جواب ايشان فرمود كه : من مىدانم - از مصلحتى كه خواهد بود در آنها كه بدل شما قرار مىدهم - آنچه شما نمىدانيد » وأيضا مىدانم كه در ميان شما كسى هست كه در باطن كافر است وشما نمىدانيد ( يعنى شيطان ) .\r\n وَعَلَّمَ آدَمَ الْأَسْماءَ كُلَّها  يعنى : « تعليم كرد خدا به آدم نامها همه را » يعنى نامهاى پيغمبران خدا ونامهاى محمد وعلى وفاطمه وحسن وحسين عليهم السّلام وساير ائمهء طيّبين صلوات اللّه عليهم أجمعين را ، ونام مردانى از بزرگان وبرگزيدگان شيعيان ايشان ، واز عاصيان دشمنان ايشان را .\r\n ثُمَّ عَرَضَهُمْ عَلَى الْمَلائِكَةِ  يعنى : « پس عرض كرد محمد وعلى وأئمة را بر ملائكة » يعنى عرض كرد أشباح ايشان را كه نوري چند بودند در عالم أرواح .\r\n فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  « 2 » يعنى : « خبر دهيد مرا به نامهاى اين جماعت اگر هستيد راستگويان » در اينكه همهء شما تسبيح وتقديس‌كننده‌ايد ، وشما را در زمين گذاشتن اصلح است از آنها كه بعد از شما خواهند آمد ، يعنى چنانچه نمىدانيد عيب وباطن آن كسى را كه در ميان شما است پس سزاوار است كه ندانيد عيب آنها را كه هنوز مخلوق نشده‌اند ، همچنان كه نمىدانيد نامهاى شخصي چند را كه مىبينيد ايشان را .\r\n قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ  « 3 » يعنى : « گفتند : تو را تنزيه مىكنيم وپاك مىدانيم از آنكه كارى كنى كه مصلحت در آن ندانى ، نيست علمي ما را مگر آنكه تو تعليم كرده‌اى به ما ، بدرستى كه توئى دانا به هر چيز ، وحكيمى كه آنچه مىكنى موافق حكمت ومصلحت است » .\r\n قالَ يا آدَمُ أَنْبِئْهُمْ بِأَسْمائِهِمْ  يعنى : « پس خدا گفت : اى آدم ! خبر ده ملائكة را به نامهاى پيغمبران وأئمة عليهم السّلام » .\r\n فَلَمَّا أَنْبَأَهُمْ بِأَسْمائِهِمْ  يعنى : « چون خبر داد ملائكة را به نامهاى ايشان » شناختند\r\n\r\n\r\n","description":"","footnote":"\r\n( 1 ) . سورهء بقره : 30 .\r\n( 2 ) . سورهء بقره : 31 .\r\n( 3 ) . سورهء بقره : 32 .\r\n","page_name":" 110 ","page_number":110},
  {"content":"\r\n\r\nآنها را ، پس عهد وپيمان گرفت بر ايشان كه ايمان بياورند به آنها ، وتفضيل دهند آنها را بر خود .\r\n قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَالْأَرْضِ  يعنى : « حق تعالى گفت نزد اين حال كه : آيا نگفتم به شما كه من مىدانم غيب وامر پنهان آسمانها وزمين را ؟\r\n وَأَعْلَمُ ما تُبْدُونَ وَما كُنْتُمْ تَكْتُمُونَ  « 1 » يعنى : « ومىدانم آنچه را اظهار نمائيد ، وآنچه را كتمان مىكنيد » ، فرمود كه : يعنى آنچه در خاطر داشت إبليس وعزم كرده بود كه اگر امر كند حق تعالى أو را به أطاعت وسجدهء آدم ، ابا نمايد ، واگر بر آدم مسلط شود ، أو را هلاك نمايد ، وآنچه ملائكة اعتقاد كرده بودند كه هر كه بعد از ايشان بهم رسد البتة ايشان از أو أفضل خواهند بود ، بلكه محمد وآل طيّبين أو صلوات اللّه عليهم أجمعين كه آدم نامشان را به شما خبر داد افضلند از شما « 2 » .\r\nمؤلف گويد : تفسير آية به اين نحو كه مذكور شد ، از تفسير امام عليه السّلام مأخوذ است ، وحاصلش آن است كه : چون استفسار ملائكة اين بود كه ما همه مسبّحانيم ، وايشان همه مفسدانند ، يا در ايشان فساد غالب است ، حق تعالى اسماى اشارف فرزندان آدم وبزرگى ايشان را به آدم اعلام فرمود ، پس أنوار مقدسهء أنبيا وأوصيا را عرض كرد بر ملائكة ، واز نام ايشان وصفات ايشان پرسيد ؛ چون ايشان اقرار به جهل كردند ، آدم را معلم ايشان گردانيد تا أسماء وصفات ايشان را تعليم ملائكة نمايد ، چون تعليم كرد دانستند كه در ميان أولاد آدم جمعى هستند كه ايشان احقّند به خلافت از ملائكة ، پس حق تعالى اتمام حجت بر ايشان از دو جهت فرمود :\r\nيكى از جهت آنكه بني آدم را همه مفسدان قرار داده بودند ، پس اثبات جهل ايشان به أسماء وصفات آنها ، مجملا اثبات حجت را بر ايشان فرمود ، يا جهل به جميع اشخاص وأحوال ايشان . استفسارى كه موجب اعتراض است ، روا نيست ، وبعد از تعليم آدم تفصيلا\r\n\r\n\r\n","description":"","footnote":"\r\n( 1 ) . سورهء بقره : 33 .\r\n( 2 ) . تفسير امام حسن عسكرى عليه السّلام 216 .\r\n","page_name":" 111 ","page_number":111},
  {"content":"\r\n\r\nبر ايشان معلوم شد كه در ميان ايشان جمعى هستند به آن صفات كه ايشان وصف كردند ، موصوف نيستند وبه خلافت احقّند .\r\nوجهت دوم آنكه چون همه خود را وصف به تقديس وتسبيح نمودند ، وحق تعالى مىدانست كه شيطان در ميان ايشان است وأو در باطن چنين نيست ، پس از اين جهت نيز اسكات ايشان نمود كه هرگاه در افراد أولاد آدم جمعى بودند كه شما حال ايشان را نمىدانستيد وبه تعليم من دانستيد ممكن است كه در ميان شما نيز كسى باشد كه به آن أوصاف كه خود را به آنها ستوديد ، موصوف نباشد ، پس حكم به احقّيت كه بنايش بر اين بود باطل شد .\r\nوبدان كه ميان علماى مخالفين خلاف است در اينكه آيا ملائكة همگى از گناهان كبيره وصغيره معصومند يا نه ؟ وأحاديث مستفيضه از طرق شيعه بر طبق ظاهر آيات كريمه وارد است بر عصمت ايشان ، واجماع علماى شيعه نيز بر اين منعقد شده است ، واين آيهء كريمه مؤوّل است به اينكه غرض ايشان اعتراض بر جناب مقدس ايزدى نبود ، ونه اين بود كه ايشان ندانند يا اقرار نداشته باشند به اينكه حق تعالى آنچه مىكند موافق حكمت است ، وأو به حكم ومصالح از ايشان اعلم است ، بلكه اين را بر سبيل استفهام واستفسار واستعلام پرسيدند كه بر ايشان ظاهر گردد حكمتى كه از ايشان مخفى بود ، واين سؤال به اين نحو چون متضمن ترك أولى بود ، در مقام اعتذار برآمدند .\r\nوأيضا خلاف است ميان مفسران خاصه وعامه كه اين أسماء كه تعليم آدم نمود چيست ؟\r\nبعضي گفته‌اند : مراد اين است كه نام جميع چيزها كه ما يحتاج فرزندان اوست به جميع لغات تعليم أو نمود ، پس فرزندان أو لغتها را از أو آموختند ، پس چون متفرق گرديدند هر يك به لغتى كه الفت گرفته بودند تكلم نمودند ، وبه تطاول أزمنة لغات ديگر را فراموش كردند ، ومؤيد اين معنى روايات خواهد آمد .\r\nوبعضي گفته‌اند : مراد حقايق وخواص وكيفيات اشياست ، وكيفيت صنعتها واستخراج مياه وتعمير زمين وعمل آوردن طعامها ودواها واستخراج معدنها ، وآنچه متعلق به عمارت دين ودنيا بوده باشد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nوبعضي گفته‌اند : أعم از هر دو است ، واين معنى أخير جامع ميان اخبار مىتواند بود ، كه در مثل اين حديث سابق ذكر اشراف افراد آنها شده باشد ، وتعليم همه به حضرت آدم عليه السّلام از براي بيان وفور قابليت وعلم أو بوده باشد « 1 » .\r\nواگر گويند كه : چون بر ملائكة ظاهر مىشد فضيلت آدم عليه السّلام بنا بر اين احتمالات كه مذكور شد به اينكه حق تعالى تعليم آدم نمود وتعليم آنها ننمود ؟\r\nجواب گوئيم : ممكن است تعليم آدم در حضور ملائكة شده باشد به نحو اجمالي ، كه ملائكة قابل فهميدن به آن نوع از تعليم نبوده باشند ، ومراد ملائكة اين باشد كه ما نمىدانيم مگر چيزى را كه به تفصيل تعليم ما نمائى ، يا آنكه مراد از تعليم آدم اين باشد كه أو را قابليت استنباط أمور داده بود ، وملائكة قابل آن نوع از استنباط نبودند .\r\nودر اين باب وجوه بسيار است كه اين كتاب محل ذكر آنها نيست ، وتفسيري كه امام عليه السّلام فرموده‌اند محتاج به اين تكلّفات نيست ، ومؤيد اين :\r\nبه دو سند معتبر منقول است از حضرت صادق عليه السّلام كه : حق تعالى تعليم فرمود به حضرت آدم نامهاى حجتهاى خود را همه ، پس عرض كرد ايشان را وايشان أرواح بودند بر ملائكة ، وفرمود : خبر دهيد مرا به نامهاى اين جماعت اگر راست مىگوئيد كه شما احقّيد به خلافت در زمين به سبب تسبيح وتقديس شما از آدم ؟\r\nگفتند :  سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ  « 2 » .\r\nپس حق تعالى فرمود : اى آدم ! خبر ده ايشان را به نامهاى اين جماعت .\r\nپس خبر داد ايشان را به أسماء آن جماعت ، ومطّلع شدند بر بزرگى منزلت ايشان نزد خدا ، پس دانستند كه ايشان سزاوارترند به اينكه خليفه‌هاى خدا باشند در زمين أو وحجتهاى خدا باشند بر مخلوقات أو ، پس پنهان گردانيد أرواح مقدسه را از ديده‌هاى ايشان وامر كرد ايشان را به ولايت ومحبت ايشان ، وگفت به ايشان كه : « نگفتم به شما\r\n\r\n\r\n","description":"","footnote":"\r\n( 1 ) . تفسير تبيان 1 / 138 ؛ مجمع البيان 1 / 76 ؛ تفسير فخر رازي 176 ؛ تفسير روح المعاني 1 / 225 .\r\n( 2 ) . سورهء بقره : 32 .\r\n","page_name":" 113 ","page_number":113},
  {"content":"\r\n\r\nكه من مىدانم غيب آسمانها وزمين را ، ومىدانم آنچه ظاهر مىكنيد وآنچه را پنهان مىكنيد ؟ » « 1 » . « 2 »\r\nوبه سند معتبر از حضرت صادق عليه السّلام منقول است كه : چون حق تعالى به ملائكة گفت :\r\nمن در زمين خليفه‌اى قرار مىدهم ، ملائكة به فرياد آمدند وگفتند : پروردگارا ! اگر البتة در زمين خليفه‌اى قرار مىدهى ، پس أو را از ما قرار ده ، كسى كه عمل كند در ميان خلق تو به طاعت تو .\r\nپس رو كرد خدا بر ايشان كه : من مىدانم آنچه شما نمىدانيد . پس ملائكة گمان بردند كه اين غضبى بود از خدا بر ايشان ، پس پناه به عرش بردند وبر دور عرش طواف كردند ، پس امر فرمود حق تعالى به خانه‌اى از مرمر كه سقفش از ياقوت سرخ بود وستونهايش از زبرجد كه دور آن طواف كنند ، وهر روز هفتاد هزار ملك داخل آن خانه مىشدند كه بعد از آن تا روز وقت معلوم ديگر آنها داخل آن خانه نمىشوند .\r\nوفرمود كه : روز وقت معلوم روزى است كه در صور مىدمند ، پس شيطان مىميرد ميان دميدن أول ودميدن دوم « 3 » .\r\nودر روايت معتبر ديگر منقول است كه از آن حضرت پرسيدند از ابتداى طواف خانهء كعبه ، فرمود : حق تعالى چون خواست آدم را خلق كند گفت به ملائكة : من در زمين خليفه قرار مىدهم .\r\nپس دو ملك از ملائكة گفتند : آيا كسى را خليفه مىگردانى كه افساد كند در زمين وخونها بريزد ؟ پس حجابها ميان ايشان ونور عظمت الهى كه پيشتر مشاهده مىكردند بهم رسيد ، دانستند كه حق تعالى به خشم آمده است از گفتار ايشان ، پس گفتند به ساير ملائكة : چه چاره كنيم وچگونه توبه كنيم ؟\r\nگفتند : ما توبه از براي شما نمىدانيم مگر آنكه پناه بريد به عرش .\r\n\r\n\r\n","description":"","footnote":"\r\n( 1 ) . سورهء بقره : 33 .\r\n( 2 ) . كمال الدين وتمام النعمة 14 .\r\n( 3 ) . علل الشرايع 402 .\r\n","page_name":" 114 ","page_number":114},
  {"content":"\r\n\r\nپس پناه به عرش آوردند تا حق تعالى توبهء ايشان را فرستاد وحجابها از ميان ايشان ونور الهى برداشته شد ، پس خدا خواست كه به اين روش عبادت كنند أو را ، پس خانهء كعبه را در زمين خلق كرد وبر بندگان لازم كرد كه دور آن طواف كنند ، وبيت المعمور را در آسمان خلق كرد كه هر روز هفتاد هزار ملك داخل آن مىشوند كه ديگر برنمىگردند تا روز قيامت « 1 » .\r\nودر حديث معتبر ديگر از حضرت امام رضا عليه السّلام منقول است كه : چون ملائكة بر حق تعالى رد كردند خلافت حضرت آدم را ، دانستند كه بد كرده‌اند ، پس پشيمان شدند وپناه به عرش بردند واستغفار كردند ، پس حق تعالى خواست كه به مثل اين عبادت أو را بندگى كنند ، پس حق تعالى خلق كرد در آسمان چهارم خانه‌اى در برابر عرش كه آن را صراخ « 2 » ناميدند ، ودر آسمان أول خانه‌اى در برابر صراخ كه آن را بيت المعمور ناميدند ، پس خانهء كعبه را در برابر بيت المعمور ساخت ، پس امر كرد آدم را كه طواف كند دور خانهء كعبه ، پس توبهء أو را قبول كرد ، واين سنّت جارى شد تا روز قيامت « 3 » .\r\nوبه سند معتبر ديگر منقول است كه حضرت امام زين العابدين عليه السّلام فرمود : از پدرم پرسيدم : به چه سبب طواف خانهء كعبه هفت شوط مقرر شده است ؟\r\nفرمود : زيرا كه چون حق تعالى به ملائكة فرمود : من در زمين خليفه قرار مىدهم ، وايشان رد كردند بر خدا ، گفتند : آيا خلق مىگردانى در زمين كسى را كه فساد كند وخونها ريزد ؟ حق تعالى فرمود : من مىدانم آنچه شما نمىدانيد . وملائكة را حق تعالى از نور عظمت خود محجوب نمىگردانيد ، پس ايشان را محجوب گردانيد از نور خود هفت هزار سال .\r\nپس هفت هزار سال پناه به عرش بردند ، پس رحم كرد بر ايشان وتوبهء ايشان را قبول نمود ، واز براي ايشان خلق كرد بيت المعمور را كه در آسمان چهارم است ، پس آن را\r\n\r\n\r\n","description":"","footnote":"\r\n( 1 ) . علل الشرايع 402 .\r\n( 2 ) . در هر دو مصدر وبحار الأنوار « ضراح » مىباشد .\r\n( 3 ) . علل الشرايع 406 ؛ عيون أخبار الرضا 2 / 91 .\r\n","page_name":" 115 ","page_number":115},
  {"content":"\r\n\r\nمرجع ومأمن أهل آسمان گردانيد ، وخانهء كعبه را در زير بيت المعمور آفريد ومرجع ومحلّ ثواب ومحلّ ايمنى أهل زمين گردانيد ، پس به اين سبب هفت شوط طواف بر بندگان واجب شد ، وبه جاى هر هزار سال طواف ملائكة يك شوط بر بني آدم واجب شد « 1 » .\r\nمؤلف گويد كه : مراد ، از نور خدا يا أنوار معرفت اوست ، يعنى ممنوع شدند از آن معارفى كه پيشتر بر ايشان فايض مىشد ، يا مراد أنوار عظمت وجلال اوست كه در عرش وحجب ظاهر ساخته است .\r\nودر حديث معتبر از حضرت صادق عليه السّلام منقول است كه : ملائكة ندانستند كه بني آدم در زمين فساد خواهند كرد وخون خواهند ريخت مگر به آنچه ديده بودند جمعى را كه پيشتر فساد كرده بودند وخونها ريختند « 2 » .\r\nوبه سند معتبر منقول است كه : از حضرت صادق عليه السّلام سؤال كردند از تفسير قول حق تعالى  وَعَلَّمَ آدَمَ الْأَسْماءَ كُلَّها  « 3 » چه چيز را تعليم آدم نمود ؟\r\nفرمود : زمينها وكوهها ودره‌ها وواديها ؛ پس اشاره فرمود بسوى بساطى كه در زير آن حضرت افتاده بود وفرمود : اين بساط نيز از آنها بود كه تعليم أو نموده بود « 4 » .\r\nودر حديث معتبر ديگر فرمود كه : نامهاى واديها وگياهان ودرختان وكوهها « 5 » .\r\nوبه سند حسن منقول است كه : از امام محمد باقر عليه السّلام سؤال نمودند از تفسير قول خدا  وَنَفَخْتُ فِيهِ مِنْ رُوحِي  « 6 » ؟\r\nفرمود : روحي بود كه خدا اختيار كرده بود وبرگزيده بود وآفريده بود آن را ، پس اضافه نمود آن را بسوى خود ، وتفضيل داد أو را بر جميع أرواح ، پس امر كرد در آدم از آن\r\n\r\n\r\n","description":"","footnote":"\r\n( 1 ) . علل الشرايع 406 .\r\n( 2 ) . تفسير عياشى 1 / 29 .\r\n( 3 ) . سورهء بقره : 31 .\r\n( 4 ) . تفسير عياشى 1 / 32 ؛ مجمع البيان 1 / 76 .\r\n( 5 ) . تفسير عياشى 1 / 32 ؛ تفسير قمى 1 / 45 .\r\n( 6 ) . سورهء حجر : 29 .\r\n","page_name":" 116 ","page_number":116},
  {"content":"\r\n\r\nروح دميدند « 1 » .\r\nودر حديث معتبر ديگر پرسيد كه : آن دميدن چگونه بود ؟\r\nفرمود : روح متحرك است مانند باد ؛ وبراي اين آن را روح مىگويند كه نامش از ريح مشتق است ، وروح مجانس ريح است ؛ واز براي اين آن را به خود نسبت داد زيرا كه آن را برگزيد بر ساير أرواح ، همچنانكه برگزيد خانه‌اى از خانه‌ها را وفرمود كه : « خانهء من » « 2 » ، وپيغمبرى از پيغمبران را وفرمود : « خليل من » « 3 » ، وأمثال اينها ، وهمهء اينها آفريده شده وساخته شده وحادثند ، وترتيب كرده شده‌اند « 4 » .\r\nودر حديث ديگر از حضرت صادق عليه السّلام منقول است كه : مراد از روح در اين آية قدرت است « 5 » .\r\nوبه سند معتبر ديگر از آن حضرت منقول است كه از تفسير اين آية پرسيدند از آن حضرت ، فرمود : حق تعالى خلقي آفريد وروحي آفريد ، پس امر كرد ملكي را كه آن روح را در أو دميد ، واينها هيچ قدرت خدا را كم نمىكند زيرا كه همه از قدرت اوست « 6 » .\r\nوبدان كه حق تعالى در يك جاى قرآن مجيد فرموده است : « به يادآور آن وقتي را كه گفتيم به ملائكة كه : سجده كنيد از براي آدم ، پس سجده كردند مگر إبليس كه ابا كرد وتكبر نمود وبود از جملهء كافران » « 7 » .\r\nودر جاى ديگر فرموده است : « بتحقيق كه شما را - يعنى پدر شما را - خلق كرديم وصورت أو را درست كرديم پس گفتيم به ملائكة كه : سجده كنيد آدم را ، پس كردند سجده مگر شيطان كه نبود از سجده كنندگان .\r\n\r\n\r\n","description":"","footnote":"\r\n( 1 ) . توحيد شيخ صدوق 170 .\r\n( 2 ) . سورهء بقره : 125 .\r\n( 3 ) . اشاره است به آيهء 125 سورهء نساء .\r\n( 4 ) . توحيد شيخ صدوق 171 .\r\n( 5 ) . تفسير عياشى 2 / 241 .\r\n( 6 ) . تفسير عياشى 2 / 241 .\r\n( 7 ) . سورهء بقره : 34 .\r\n","page_name":" 117 ","page_number":117},
  {"content":"\r\n\r\nحق تعالى فرمود : چه مانع شد تو را از سجده كردن چون تو را امر كردم ؟\r\nگفت : من بهترم از أو ، خلق كرده‌اى مرا از آتش وخلق كرده‌اى أو را از خاك .\r\nخدا فرمود : پائين رو از آسمان يا از بهشت ، پس تو را نيست كه تكبر كنى در آسمان يا در بهشت ، پس بيرون رو بدرستى كه تو از خواران وذليلانى .\r\nشيطان گفت : مرا مهلت ده تا روزى كه زنده مىشوند مردم .\r\nفرمود : بدرستى كه تو از مهلت‌يافتگانى .\r\nگفت : چون مرا از گمراهان شمردى يا نااميد از رحمت خود گردانيدى ، در كمين بنشينم از براي فرزندان آدم بر سر راه راست تو ، كه ايشان را گمراه كنم ، پس بيايم بسوى ايشان براي گمراه كردن ايشان از پيش روى ايشان واز پس سر ايشان واز جانب راست ايشان واز جانب چپ ايشان ، ونيابى أكثر ايشان را شكر كنندگان نعمتهاى تو .\r\nخداى تعالى فرمود : بيرون رو از بهشت ، مذمت‌كرده‌شده‌اى ودوركرده‌شده‌اى ، البتة هر كه پيروى تو كند من پر مىكنم جهنم را از تو وايشان همگى » « 1 » .\r\nودر جاى ديگر فرموده است كه : « بتحقيق كه خلق كرديم انسان را از گل خشكيده واز لجن متغيّر شده ، وخلق كرديم جانّ را پيشتر از آتش سوزنده ، ويادآور آن وقت را كه پروردگار تو گفته به ملائكة كه : من مىآفرينم بشرى را از گل خشك از لجن متغيّر شده ، پس چون أو را درست بسازم وبدمم در أو روح خود را پس درافتيد براي أو سجده كنندگان ؛ پس جميع ملائكة سجده كردند همگى مگر إبليس كه ابا نمود از آنكه بوده باشد با سجده كنندگان .\r\nحق تعالى فرمود : اى إبليس ! چيست تو را كه نبودى با سجده كنندگان ؟\r\nگفت : نبودم كه سجده كنم براي بشرى كه خلق كرده‌اى أو را از گل ولجن گنديده .\r\nفرمود : پس بيرون رو از بهشت ، پس بدرستى كه توئى رانده وسنگسار سنگ ملائكة ، ولعنت آدميان وعالميان بر توست تا روز جزا .\r\n\r\n\r\n","description":"","footnote":"\r\n( 1 ) . سورهء أعراف : 11 - 18 .\r\n","page_name":" 118 ","page_number":118},
  {"content":"\r\n\r\nگفت : پروردگارا ! پس مرا مهلت ده تا روز قيامت .\r\nفرمود : تو از مهلت‌يافتگانى تا روز وقت معلوم .\r\nگفت : پروردگارا ! به گمراه كردن تو مرا سوگند مىخورم كه زينت دهم گناهان را در نظر ايشان در زمين ، والبتة گمراه كنم ايشان را همگى مگر بندگان تو از ايشان كه خالص گردانيده شده‌اند .\r\nفرمود : اين راهى است راست بسوى من يا بر من است كه آن را براي مردم ظاهر گردانم ، بدرستى كه بندگان من نيست تو را بر ايشان تسلطى مگر آنها كه متابعت تو مىكنند از گمراهان » « 1 » .\r\nودر جاى ديگر فرموده است : « به يادآور آن وقت را كه گفتيم به ملائكة : سجده كنيد آدم را ، پس سجده كردند مگر إبليس ، گفت : آيا سجده كنم براي كسى كه أو را آفريده‌اى از خاك ؟ ! گفت : اين آدم را كه گرامى داشتى وزيادتى دادى بر من ، اگر تأخير نمائى اجل مرا تا روز قيامت البتة گمراه كنم فرزندان أو را مگر اندكى ، خدا فرمود : برو پس هر كه پيروى تو كند از ايشان پس بدرستى كه جهنم جزاى شماست جزاى وافر وكامل شده ، بر وجه تهديد فرمود كه : به حركت درآور هر كه را توانى از ايشان به صداى خود ، وجمع كن بر ايشان سواران وپيادگان لشكر خود را ، وشريك شو با ايشان در مالها وفرزندان ايشان ، ووعده بده ايشان را ، ووعده نمىدهد ايشان را شيطان مگر از روى فريب ، بدرستى كه بندگان من نيست تو را بر ايشان سلطنتى ، وبس است پروردگار تو وكيل ونگاهدارنده از كفر وگناه » « 2 » .\r\nودر جاى ديگر فرموده است : « گفتيم به ملائكة : سجده كنيد آدم را ، پس سجده كردند مگر إبليس كه بود أو از جن ، پس فاسق شد وبيرون رفت از امر پروردگار خود » « 3 » .\r\nودر جاى ديگر فرموده است : « وقتي كه گفت پروردگار تو به ملائكة كه : من\r\n\r\n\r\n","description":"","footnote":"\r\n( 1 ) . سورهء حجر : 26 - 42 .\r\n( 2 ) . سورهء اسراء : 61 - 65 .\r\n( 3 ) . سورهء كهف : 50 .\r\n","page_name":" 119 ","page_number":119},
  {"content":"\r\n\r\nآفريننده‌ام بشرى از خاك ، پس چون أو را درست كنم واز روح خود در أو بدمم ، پس همه بيفتيد از براي أو سجده كنندگان ، پس سجده كردند كلّ ملائكة همگى مگر إبليس كه تكبر كرد وبود از كافران .\r\nخدا فرمود : اى إبليس ! چه چيز مانع شد تو را از اينكه سجده كنى براي آن كسى كه أو را خلق كرده‌ام به دست قدرت ورحمت خود ؟ آيا تكبر كردى وبلندمرتبه‌تر بودى از آنكه أو را سجده كنى ؟\r\nگفت : من بهترم از أو ، خلق كردى مرا از آتش وخلق كردى أو را از خاك .\r\nفرمود : پس بيرون رو از بهشت كه توئى رجيم ورانده وسنگسار شده ، وبدرستى كه بر توست لعنت من تا روز جزا .\r\nگفت : پروردگارا ! پس مرا مهلت ده تا روزى كه مردم از قبرها مبعوث مىشوند .\r\nفرمود : تو از مهلت‌دادگانى تا روز وقت معلوم .\r\nگفت : پس بعزت تو سوگند مىخورم كه گمراه كنم ايشان را همه ، مگر بندگان تو از ايشان كه خالص گردانيده شدگانن .\r\nفرمود : منم پروردگار حق ، وحق مىگويم ، البتة پر كنم جهنم را از تو واز هر كه پيروى تو كند از ايشان همه » « 1 » .\r\nاين است ترجمهء ظاهر لفظ آيات بنا بر أقرب احتمالات ، واكنون ايراد مىنمائيم أحاديث را تا تفاسير أهل بيت عليهم السّلام در هر آيه‌اى ظاهر گردد :\r\nدر تفسير امام حسن عسكرى عليه السّلام مذكور است كه منافقان به خدمت حضرت رسول صلّى اللّه عليه وآله وسلم عرض كردند : على أفضل است يا ملائكهء مقرّبان ؟\r\nفرمود : شرف نيافته‌اند ملائكهء خدا مگر به دوستى محمد وعلى وقبول كردن ايشان ولايت اين دو بزرگوار را ، بدرستى كه هيچ‌كس از محبّان علي عليه السّلام نيست كه دل خود را از قذرات غش وغل وكينه ونجاست گناهان پاك كرده باشد مگر أو پاك‌تر ونيكوتر است از\r\n\r\n\r\n","description":"","footnote":"\r\n( 1 ) . سورهء ص : 71 - 85 .\r\n","page_name":" 120 ","page_number":120},
  {"content":"\r\n\r\nملائكة ، وامر نفرمود خدا ملائكة را به سجده كردن از براي آدم مگر از براي آنچه در نفسهاى خود قرار داده بودند كه خلقي بعد از ايشان به دنيا نخواهد آمد هرگاه ملائكة را از زمين بيرون كنند مگر آنكه ملائكة در دين وفضل از ايشان بهتر خواهند بود ، وبه خدا ودين أو داناتر خواهند بود ، پس خدا خواست كه به ايشان بشناساند كه خطا كرده‌اند در گمانها واعتقادهاى خود پس خلق كرد آدم را وتعليم نمود به أو همهء نامها را وعرض كرد ايشان را بر ملائكة ، پس عاجز شدند از شناختن آنها پس امر فرمود آدم را كه خبر دهد ايشان را به آن نامها ، وشناسانيد به ايشان فضيلت آدم را در علم بر ايشان ، پس بيرون آورد از پشت آدم ذرّيّت أو را كه از جملهء آنها بودند پيغمبران ورسولان وبرگزيدگان از بندگان خدا ، وبهترين همه محمد بود ، پس آل محمد ، پس نيكان از أصحاب وامّت آن حضرت ، وشناسانيد به ايشان كه ايشان افضلند از ملائكة هرگاه متحمل شوند آنچه بر ايشان لازم گرديده است از تكاليف شاقّه ، وبر خود گذارند مشقت متعرض شدن أعوان شياطين را ، ومجاهده نمودن با نفس امّاره ، ومتحمل شدن از گرسنگى عيال ، وسعى نمودن در طلب حلال ، وعنا وشدّت مخاطره‌ها وترسها از دشمنان از دزدان راهزن وپادشاهان قهّار ، وصعوبتها كه ايشان را عارض مىشود در راههاى مخوف وتنگناها وكوهها وتلها از براي تحصيل قوت خود وعيال خود از پاكيزهء حلال ، حق تعالى شناساند به ايشان كه نيكان مؤمنين متحمل اين بلاها مىشوند ، وخلاصي مىيابند از آنها ، ومحاربه مىكنند با شياطين ومىگريزانند ايشان را ، ومجاهده مىنمايند با نفسهاى خود به دفع كردن آنها از خواهشهاى خود ، وغالب مىشوند بر ايشان به آنچه خدا در ايشان تركيب كرده است از شهوت مجامعت ومحبت پوشيدن وخوردن وعزت ورياست وفخر وخيلا وتكبر ، ومتحمل شدن شدت وبلا از إبليس لعين وأعوان أو ، ووسوسه‌ها كه در خاطر ايشان مىكند ، وخيالات بد كه در دل ايشان مىافكند ، وگمراه‌كردنهاى ايشان ، وصبر كردن بر شنيدن طعن از دشمنان خدا ، وشنيدن سازها ، وسبّ دوستان خدا ، وآن شدتها كه به ايشان مىرسد در سفرها براي طلب روزيهاى ايشان ، وگريختن از دشمنان دين ايشان ، وطلب منافع كه ايشان را ضرور مىشود كه از مخالفان دين طلب نمايند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nپس حق تعالى فرمود : اى ملائكة ! شما از همهء اينها بركناريد ، نه شهوت جماعي شما را از جا بدر مىآورد ، ونه خواهش خوردن شما را بر امرى مىدارد ، ونه ترس دشمنان دين ودنيا در دل شما تصرف مىكند ، ونه شيطان در ملكوت آسمان وزمين مشغول مىگردد به گمراه كردن ملائكهء من كه ايشان را به عصمت خود از شياطين حفظ كرده‌ام ؛ اى ملائكهء من ! پس هر كه أطاعت من كند از ايشان ، ودين خود را سالم دارد از اين آفتها ونكبتها وبلاها ، پس در راه محبت من متحمل شده است چيزى چند را كه شما متحمل آنها نشده‌ايد ، وكسب كرده است از قربها بسوى من آنچه شما كسب نكرده‌ايد .\r\nپس چون حق تعالى شناسانيد به ملائكهء خود فضيلت نيكان امّت محمد صلّى اللّه عليه وآله وسلم وشيعهء أمير المؤمنين عليه السّلام وخليفه‌هاى أو صلوات اللّه عليهم را ، ومتحمل شدن ايشان در راه محبت خداى خود آنچه ملائكة متحمل نمىشوند ، امتياز داد نيكوكاران وپرهيزكاران ذرّيّت آدم را به فضيلت بر ملائكة ، پس به اين سبب امر كرد ملائكة را كه : سجده كنيد آدم را ، چون مشتمل است بر أنوار اين خلايق كه بهترين مخلوقاتند ، ونبود سجدهء ايشان از براي آدم بلكه آدم قبلهء ايشان بود ، واز براي خدا سجده مىكردند ، وامر نمود حق تعالى كه به جانب أو رو آورند در سجده براي تعظيم وتجليل أو ، وسزاوار نيست احدى را كه سجده كند براي احدى بغير از خدا ، كه آن خضوع كه نزد خدا مىكند نزد غير أو بكند ، وأو را تعظيم كند به سجده كردن مانند تعظيمى كه خدا را مىكند ، واگر كسى را امر مىكردم كه از براي غير خدا سجده كند هرآينه امر مىكردم ضعيفان وجاهلان شيعيان ما وساير مكلّفان از متابعان ما را كه سجده كنند براي علما كه در تحصيل علوم وصىّ رسول خدا صلّى اللّه عليه وآله وسلم را كه أمير المؤمنين عليه السّلام است ، ومتحمل مكاره وبلاها مىشوند در تصريح كردن به اظهار حقوق خدا ، وانكار نكنند آنچه از حقّ ما بر ايشان ظاهر شود « 1 » .\r\nوباز در تفسير مزبور مسطور است كه امام عليه السّلام فرمود : چون امتحان كرده شد امام\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 383 .\r\n","page_name":" 122 ","page_number":122},
  {"content":"\r\n\r\nحسين صلوات اللّه عليه وآنها كه با آن حضرت بودند به آن لشكر شقاوت اثر كه أو را شهيد كردند وسر مباركش را با خود برداشتند ، در آن وقت فرمود به لشكر خود : شما را حلال كردم از بيعت خود پس ملحق شويد به خويشان وقبيله‌ها ودوستان خود ، وبا أهل بيت خود فرمود : حلال كردم بر شما مفارقت خود را ، كه شما طاقت مقاومت اين جماعت را نداريد ، زيرا كه آنها اضعاف شمايند ، وقوّت وتهيهء ايشان زيادة از شماست ، ومن مقصود ايشانم وبا ديگرى كارى ندارند ، مرا به ايشان واگذاريد كه حق تعالى مرا يارى خواهد نمود ومرا از نظر نيك خود خالى نخواهد گذاشت ، مثل عادت خدا در گذشتگان طيّبين ما از پيغمبران وأوصيا . پس لشكر آن حضرت مفارقت كردند وخويشان نزديك آن حضرت ابا كردند وگفتند : ما از تو جدا نمىشويم ، ما را به اندوه مىآورد آنچه تو را به اندوه مىآورد ، وبه ما مىرسد آنچه به تو مىرسد ، وأقرب أحوال ما به جناب مقدس الهى آن است كه در خدمت تو باشيم .\r\nحضرت سيّد الشهدا فرمود : اگر جان خود را گذاشته‌ايد بر آنچه من جان خود را بر آن گذاشته‌ام پس بدانيد حق تعالى نمىبخشد منازل شريفه را به بندگانش مگر به تحمل مكروهات ، وهر چند حق تعالى مخصوص گردانيده است مرا با آنها كه گذشته‌اند از أهل من كه من آخر ايشانم به مرتبه‌اى چند كه سهل شده است بر من با وجود آنها متحمل شدن مكروهات وليكن شما را نيز بهره‌اى از كرامتهاى خدا هست ، وبدانيد كه دنيا شيرين وتلخش مانند امرى چند است كه كسى در خواب ببيند ، وبيدارى در آخرت است ؛ به مطلب رسيده كسى است كه در آخرت به مطلب رسد ، وبدبخت كسى است كه در آخرت شقى ومحروم گردد ، مىخواهيد خبر دهم شما را به أول امر ما وامر شما اى گروه شيعيان ودوستان ما وتعصب كنندگان از براي ما تا آسان شود بر شما متحمل شدن آنچه بر خود قرار داده‌ايد ؟\r\nگفتند : بلى يا بن رسول اللّه .\r\nفرمود : بدرستى كه چون حق تعالى حضرت آدم را خلق كرد ، وأو را درست ساخت ، ونام همه چيز را به أو آموخت ، وعرض كرد ايشان را بر ملائكة ، وگردانيد محمد وعلى\r\nو \r\n","description":"","footnote":"","page_name":" 123 ","page_number":123},
  {"content":"\r\n\r\nفاطمه وحسن وحسين عليهم السّلام را پنج شبح در پشت آدم ، وأنوار ايشان روشنى مىداد در جميع آفاق آسمانها وحجب وبهشت وكرسي وعرش ، پس امر كرد خدا ملائكة را كه سجده كنند آدم را براي تعظيم أو كه أو را فضيلت داده است به اينكه گردانيده است أو را ظرف اين أشباح كه انوارشان جميع آفاق را فراگرفته است ، پس همگى سجده كردند مگر إبليس كه ابا نمود از اينكه تواضع كند از براي جلال وعظمت خدا ، واينكه تواضع نمايد از براي أنوار ما أهل بيت وحال آنكه تواضع كردند براي أنوار ما جميع ملائكة ، إبليس تكبر وترفع نمود وگرديد به سبب ابا وتكبرش از كافران « 1 » .\r\nوحضرت علي بن الحسين عليه السّلام فرمودند : خبر داد مرا پدرم از پدرش كه رسول خدا صلّى اللّه عليه وآله وسلم فرمود : اى بندگان خدا ! بدرستى كه حضرت آدم چون ديد كه نوري عظيم از پشت أو ساطع است در وقتي كه حق تعالى أشباح ما را از بالاى عرش به پشت آن حضرت منتقل ساخت ، كه نور را مىديد وأشباح را نمىديد . گفت : پروردگارا ! اين نورها چيست ؟\r\nخدا فرمود : اين نورهاى شبحي چند است كه نقل كردم ايشان را از بهترين جاهاى عرشم به پشت تو ، وبه اين سبب امر كردم ملائكة را كه تو را سجده كنند زيرا كه تو ظرف اين شبحها گرديدى .\r\nآدم گفت : پروردگارا ! كاش اين شبحها را براي من ظاهر مىكردى ، پس حق تعالى فرمود : نظر كن به بالاى عرش . چون نظر كرد آدم ، نور شبحهاى ما از پشت آدم بر بالاى عرش تأبيد ، ومنطبع شد در عرش صورتهاى نورهاى شبحهاى ما چنانچه روى آدمي در آينه‌اى صافي منطبع مىشود . پس چون آدم أشباح ما را در عرش ديد ، پرسيد : چيست اين أشباح پروردگارا ؟\r\nفرمود كه : اى آدم ! اينها شبحهاى بهترين مخلوقات وآفريده‌هاى منند ، اى آدم ! اين محمد است ومنم حميد محمود در هر كار كه كنم ، اشتقاق كردم براي أو نامى از نام خود ؛ واين على است ومنم علىّ عظيم ، اشتقاق كردم براي أو نامى از نام خود ؛ واين فاطمه است\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 218 .\r\n","page_name":" 124 ","page_number":124},
  {"content":"\r\n\r\nومنم فاطر واز نو پديدآورندهء آسمان وزمين ، وفاطمه جدا كنندهء دشمنان من است از رحمت من در روز قيامت ، وفاطمه قطع كنندهء دوستان من است از هر چه موجب عيب وبدى ايشان است ، پس از براي أو نامى از نام خود اشتقاق كردم ؛ واين حسن واين حسين است ومنم محسن ومجمل ، از براي ايشان نامها از نام خود اشتقاق كردم . اينها برگزيدگان خلايق منند ، وگرامىترين بندگان منند ، به ايشان قبول طاعت مىكنم ، وبه ايشان مىبخشم ، وبه ايشان عقاب مىكنم ، وبه ايشان ثواب مىدهم ، پس به ايشان متوسل شو بسوى من اى آدم ، واگر تو را داهيه‌اى عارض شود ايشان را شفيع گردان در درگاه من ، كه من قسم خورده‌ام بر خود قسم حقّى كه هيچ اميدوارى را به ايشان نااميد نگردانم ، وهيچ سائلى كه به شفاعت ايشان سؤال كند رد نكنم .\r\nپس به اين جهت چون خطا از أو صادر شد ، خدا را به توسل به ايشان خواند تا توبه‌اش مقبول شد « 1 » .\r\nوبه سند معتبر از حضرت موسى بن جعفر عليه السّلام منقول است كه : مردى از يهود به خدمت حضرت أمير المؤمنين صلوات اللّه عليه آمد وسؤال كرد از معجزات حضرت رسول صلّى اللّه عليه وآله وسلم در برابر معجزات پيغمبران ديگر ، پس گفت : اينكه حضرت آدم را كه حق تعالى امر كرد ملائكة را كه أو را سجده كنند ، آيا نسبت به محمد چنين كرده است ؟\r\nحضرت فرمود : بلى چنين بود وليكن سجود ايشان سجود طاعت نبود كه پرستيده باشند آدم را بغير از خدا ، وليكن اعترافي بود براي آدم به فضيلت أو ، ورحمتي بود از خدا از براي أو كه به محمد صلّى اللّه عليه وآله وسلم داده است آنچه أفضل است از اين ، بدرستى كه حق تعالى صلوات فرستاد بر أو در جبروت خود ، وملائكة همگى بر أو صلوات فرستادند ، وامر كرد مؤمنان را كه بر أو صلوات فرستند ، پس اين فضيلت زيادة است از آنچه به آدم عطا كرده است « 2 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 219 .\r\n( 2 ) . احتجاج 1 / 498 .\r\n","page_name":" 125 ","page_number":125},
  {"content":"\r\n\r\nوبه سند معتبر ديگر از حضرت امام رضا عليه السّلام از پدران بزرگوارش از أمير المؤمنين عليه السّلام منقول است كه رسول خدا صلّى اللّه عليه وآله وسلم فرمود : بدرستى كه حق تعالى تفضيل داده است پيغمبران مرسل خود را بر ملائكهء مقربين ، وفضيلت داده است مرا بر جميع پيغمبران ومرسلان ، وفضيلت داده است تو را بعد از من يا علي وامامان از ذرّيّت تو را ، پس فرمود : بدرستى كه حق تعالى خلق كرد آدم را پس ما را به امانت سپرد در پشت أو ، وامر كرد ملائكة را كه سجده كنند از براي أو از براي تعظيم واكرام ما ، وسجده كردن ايشان براي خدا عبوديت وبندگى بود ، وبراي آدم گرامى داشتن وأطاعت بود براي اينكه ما در صلب أو بوديم ، پس چگونه ما بهتر از ملائكة نباشيم وحال آنكه همهء ملائكة سجده كردند آدم را ؟ « 1 »\r\nمترجم گويد : اجماع جميع مسلمانان است كه سجدهء ملائكة حضرت آدم عليه السّلام را سجدهء عبادت وپرستيدن نبود ، وچنين سجده از براي غير خدا كردن شرك وكفر است . ودر حقيقت اين سجده سه قول است :\r\nأول آنكه : اين سجده از براي خدا بود ، وآدم قبله بود ، چنانچه مردم رو به كعبه مىكنند وخدا را سجده مىكنند ، وحديث أول دلالت بر اين كرد .\r\nدوم آنكه : مراد از سجود ، انقياد وخضوع وأطاعت است ، نه سجدهء متعارف ، اگر چه اين معنى به حسب لغت محتمل است امّا ظواهر اخبار بسيار بلكه صريح بعضي ، شهادت بر خلاف اين مىدهد .\r\nسوم آنكه : سجدهء حقيقي بود براي تعظيم وتكريم آدم عليه السّلام ، وفي الحقيقة عبادت خدا بود ، چون به امر أو واقع شد ، وظاهر أكثر اخبار اين است .\r\nپس ظاهر شد كه سجده از براي غير خدا به قصد عبادت ، كفر است ؛ وبه قصد تعظيم بدون امر خدا ، فسق است ، بلكه محتمل است كه سجدهء تحيّت در أمم سابقه تجويز بوده باشد ودر اين امّت حرام شده باشد . وأحاديث بسيار بر نهى از سجده از براي غير خدا وارد شده است .\r\n\r\n\r\n","description":"","footnote":"\r\n( 1 ) . عيون أخبار الرضا 1 / 262 ؛ علل الشرايع 5 .\r\n","page_name":" 126 ","page_number":126},
  {"content":"\r\n\r\nودر حديث معتبر منقول است كه شخصي « 1 » از حضرت صادق عليه السّلام سؤال كرد كه : آيا صلاحيت دارد سجده كردن از براي غير خدا ؟\r\nفرمود : نه .\r\nپرسيد كه : پس چگونه امر كرد خدا ملائكة را به سجدهء آدم عليه السّلام ؟\r\nفرمود : هر كه به امر خدا سجده كند ، سجده از براي خدا كرده است ، پس سجدهء ايشان از براي خدا بود ، چون به امر أو بود .\r\nپس سؤال نمود از إبليس ، حضرت فرمود : إبليس بنده‌اى بود ، خدا أو را خلق كرد كه أو را عبادت كند واقرار به يگانگى أو بكند ، وقتي كه أو را مىآفريد مىدانست كه أو كيست وچيست وعاقبتش چه خواهد بود ، پس پيوسته عبادت مىكرد خدا را با ملائكة تا آنكه أو را امتحان كرد به سجدهء آدم ، پس امتناع نمود از سجده از روى حسد وشقاوتى كه بر أو غالب شده بود ، پس أو را لعنت كرد واز صفوف ملائكة بيرون كرد ، وفرستاد أو را بسوى زمين رانده شده ، وگرديد دشمن آدم وفرزندانش به اين سبب ، وأو را سلطنتى نيست بر فرزندان آدم مگر وسوسه كردن وخواندن ايشان بغير راه خدا ، وبه آن نافرمانى ، اقرار به پروردگارى خدا داشت « 2 » .\r\nوبه سند معتبر ديگر منقول است كه أبو بصير از آن حضرت پرسيد : سجده كردند ملائكة براي آدم وپيشانى خود را بر زمين گذاشتند ؟\r\nفرمود : بلى ، تكريمى بود از جانب خدا آدم را « 3 » .\r\nودر حديث معتبر ديگر منقول است كه حضرت امام على نقى عليه السّلام فرمود : سجود ملائكة آدم را ، براي آدم نبود ، بلكه فرمانبردارى خدا بود وحجتي « 4 » بود از ايشان نسبت\r\n\r\n\r\n","description":"","footnote":"\r\n( 1 ) . در مصدر نام اين شخص « ابن أبي العوجاء » ذكر شده است .\r\n( 2 ) . احتجاج 2 / 218 .\r\n( 3 ) . قصص الأنبياء راوندى 42 .\r\n( 4 ) . در مصدر ودر بحار : « محبّتى » مىباشد .\r\n","page_name":" 127 ","page_number":127},
  {"content":"\r\n\r\nبه آدم « 1 » .\r\nوبه سند صحيح از حضرت صادق عليه السّلام منقول است كه : چون حق تعالى امر كرد شيطان را به سجدهء حضرت آدم ، گفت : پروردگارا ! بعزت تو سوگند ، اگر مرا معاف دارى از سجدهء آدم تو را عبادتي بكنم كه هيچ‌كس مثل آن تو را عبادت نكرده باشد ، حق تعالى فرمود :\r\nمن مىخواهم كه أطاعت كرده شوم از آن جهت كه خود مىخواهم « 2 » .\r\nودر حديث معتبر ديگر فرمود كه : چون حق تعالى امر كرد ملائكة را كه سجده كنند حضرت آدم را ، وإبليس ظاهر كرد آن حسد را كه در دل أو پنهان بود وابا كرد از سجده كردن ، حق تعالى عتاب كرد أو را كه : چه چيز مانع شد تو را از سجده كردن ؟\r\nگفت : من از أو بهترم ، مرا از آتش خلق كرده‌اى وأو را از خاك .\r\nحضرت فرمود : أول كسى كه قياس كرد شيطان بود ، وتكبر كرد ، وتكبر أول معصيتي بود كه خدا را به آن معصيت كردند .\r\nپس إبليس گفت : پروردگارا ! مرا معاف دار از سجود آدم ، ومن تو را عبادتي بكنم كه هيچ ملك مقرب وپيغمبر مرسل تو را چنان عبادت نكرده باشد .\r\nخدا فرمود : مرا احتياجى نيست به عبادت تو ، مىخواهم عبادت كنند مرا از جهتي كه من مىخواهم نه از جهتي كه تو مىخواهى . پس ابا نمود از سجده كردن ، وحق تعالى فرمود : بيرون رو از بهشت كه تو رجيمى ، وبر توست لعنت من تا روز جزا .\r\nإبليس گفت : پروردگارا ! چگونه مرا محروم مىگردانى وتو پروردگار عادلى كه جور نمىكنى پس ثواب عمل من باطل شد ؟\r\nفرمود كه : نه وليكن سؤال كن از من از امر دنيا آنچه خواهى براي ثواب عمل خود تا عطا كنم به تو . پس أول چيزى كه سؤال كرد اين بود كه زنده بماند تا روز جزا . حق تعالى فرمود : عطا كردم .\r\n\r\n\r\n","description":"","footnote":"\r\n( 1 ) . تحف العقول 478 .\r\n( 2 ) . قصص الأنبياء راوندى 43 .\r\n","page_name":" 128 ","page_number":128},
  {"content":"\r\n\r\nگفت : مرا مسلط گردان بر فرزندان آدم .\r\nفرمود : مسلط كردم .\r\nگفت : چنان كن كه جارى شوم در رگ وريشهء فرزندان آدم مانند خون .\r\nفرمود : كردم .\r\nگفت : يك فرزند از براي ايشان بهم نرسد مگر دو فرزند از براي من بهم رسد ، ومن ايشان را ببينم وايشان مرا نبينند ، وبه هر صورتي كه خواهم براي ايشان مصوّر توانم شد .\r\nفرمود : دادم همه را به تو .\r\nگفت : پروردگارا ! زيادة عطا كن به من .\r\nفرمود : سينه‌هاى ايشان را وطن ومنزل تو وذرّيّت تو گردانيدم .\r\nگفت : پروردگارا ! بس است مرا .\r\nدر اين وقت شيطان گفت : بعزت تو سوگند ، همه را گمراه گردانم مگر بندگان خالص تو را ، واز پيش رو واز پشت سر واز جانب راست واز جانب چپ ايشان درآيم ، ونيابى أكثر ايشان را شكر كنندگان « 1 » .\r\nوبه روايت ديگر فرمود « 2 » : از پيش رو آن است كه به شك مىاندازد در امر آخرت ومىگويد به ايشان كه : بهشتى ودوزخى ونشورى نيست ؛ واز پشت سر آن است كه قبل دنيا مىآيد وامر مىكند ايشان را به جمع كردن أموال ، ونهى مىكند از اينكه صلهء رحم كنند ، يا حقّ خدا را بدهند ، يا نفقه به فرزندان خود بدهند ، ومىترساند ايشان را از پريشانى ؛ واز دست راست آن است كه از راه دين مىآيد ، اگر بر دين باطل باشند از براي ايشان زينت مىدهد ، واگر بر هدايت باشند ايشان را از آن بيرون مىكند ؛ واز دست چپ آن است كه از جهت لذتها وشهوتها درمىآيد « 3 » .\r\nوبه سند حسن از آن حضرت منقول است كه : چون حق تعالى به شيطان آن قوّت را\r\n\r\n\r\n","description":"","footnote":"\r\n( 1 ) . تفسير قمى 1 / 41 .\r\n( 2 ) . اين روايت در مصدر از امام محمد باقر عليه السّلام آمده است .\r\n( 3 ) . تفسير قمى 1 / 224 .\r\n","page_name":" 129 ","page_number":129},
  {"content":"\r\n\r\nعطا كرد ، حضرت آدم عليه السّلام گفت : پروردگارا ! شيطان را بر فرزندان من مسلط كردى ، وأو را جارى كردى در ايشان مانند خون در رگها ، ودادى به أو آنچه دادى پس چه عطا مىكنى به من وفرزندان من ؟\r\nفرمود : دادم به تو وفرزندانت كه گناه را يكى بنويسند وحسنه را ده برابر بنويسند .\r\nگفت : پروردگارا ! زيادة كن .\r\nفرمود : توبهء ايشان را قبول مىكنم تا جان به حلق ايشان مىرسد .\r\nگفت : پروردگارا ! زيادة كن .\r\nفرمود : مىآمرزم گناهان ايشان را وپروا نمىكنم .\r\nگفت : بس است مرا .\r\nراوي گفت : فداى تو شوم ، إبليس به چه چيز مستوجب اين شد كه حق تعالى اينها را به أو عطا كند ؟\r\nفرمود : به دو ركعت نماز كه در آسمان كرد در چهار هزار سال ، جزاى آن نماز بود كه به أو داد « 1 » .\r\nودر حديث حسن ديگر فرمود كه حضرت آدم مناجاة كرد : پروردگارا ! مسلط كردى بر من شيطان را ، وجارى گردانيدى أو را در من مانند جارى شدن خون ، پس از براي من چيزى قرار ده .\r\nفرمود : اى آدم ! از براي تو اين را قرار دادم كه هر كه از فرزندان تو قصد گناهى بكند بر أو ننويسند ، واگر بكند يك گناه بنويسند ؛ وهر كه قصد حسنه بكند ، اگر نكند يك ثواب از براي أو بنويسند ، واگر بكند ده ثواب از براي أو بنويسند .\r\nگفت : پروردگارا ! زيادة به من عطا كن .\r\nگفت : از براي تو قرار كردم هر كه از ايشان گناهى بكند پس استغفار كند أو را بيامرزم .\r\nگفت : پروردگارا ! زيادة بده .\r\n\r\n\r\n","description":"","footnote":"\r\n( 1 ) . تفسير قمى 1 / 42 .\r\n","page_name":" 130 ","page_number":130},
  {"content":"\r\n\r\nفرمود : در توبه را از براي ايشان گشوده‌ام تا جان به حلق ايشان برسد .\r\nگفت : بس است مرا « 1 » .\r\nوبدان كه خلاف است ميان علماى عامه وخاصه كه آيا إبليس از ملائكة بود يا نه ، ومشهور ميان متكلمان ومفسران خاصه وعامه آن است كه أو از ملائكة نبود بلكه از جن بود ، ونادرى از علماى اماميه وبعضي از علماى عامه قائلند كه أو از ملائكة بوده است ، وحق آن است كه از ملائكة نبود بلكه چون مخلوط بود با ملائكة وظاهرا با ايشان بود خطابي كه متوجه ملائكة مىگرديد متوجه أو نيز مىشد « 2 » ، چنانچه در حديث صحيح منقول است كه جميل از حضرت صادق عليه السّلام پرسيد كه : إبليس از ملائكة بود يا از جن ؟\r\nفرمود : ملائكة گمان مىكردند از ايشان است وخدا مىدانست از ايشان نيست ، پس چون امر كرد أو را به سجدهء آدم از أو صادر شد آنچه صادر شد « 3 » .\r\nوبه سند معتبر منقول است كه از آن حضرت پرسيد كه : إبليس از ملائكة بود يا متولّى چيزى از امر آسمان بود ؟\r\nفرمود : از ملائكة نبود ، وملائكة گمان مىكردند كه از ايشان است وخدا مىدانست كه از ايشان نيست ، وهيچ امرى از أمور آسمان با أو نبود ، وأو را كرامتي نبود .\r\nجميل گفت كه : رفتم به نزد طيّار وآنچه شنيده بودم به أو نقل كردم ، پس انكار كرد وگفت : چگونه از ملائكة نباشد وحال آنكه خدا به ملائكة گفت : « سجده كنيد آدم را » « 4 » ؟\r\nاگر أو از ملائكة نباشد ، معصيت خدا نكرده خواهد بود .\r\nپس طيّار به خدمت آن حضرت آمد وپرسيد كه : حق تعالى هر جا كه مىفرمايد اى گروه مؤمنان ، آيا منافقان داخلند ؟\r\n\r\n\r\n","description":"","footnote":"\r\n( 1 ) . كافى 2 / 440 ؛ كتاب الزهد 75 .\r\n( 2 ) . مجمع البيان 1 / 82 ؛ تفسير فخر رازي 2 / 213 .\r\n( 3 ) . مجمع البيان 1 / 82 ؛ تفسير عياشى 1 / 34 .\r\n( 4 ) . سورهء بقره : 34 .\r\n","page_name":" 131 ","page_number":131},
  {"content":"\r\n\r\nفرمود : بلى داخلند منافقان وگمراهان وهر كه به ظاهر اقرار به ايمان مىكرد « 1 » .\r\nودر حديث معتبر منقول است كه : أبو سعيد خدري از حضرت رسول صلّى اللّه عليه وآله وسلم پرسيد از تفسير قول خدا كه به إبليس فرمود  أَسْتَكْبَرْتَ أَمْ كُنْتَ مِنَ الْعالِينَ  « 2 » يعنى : « آيا تكبر كردى از سجده كردن آدم يا از عالين بودى » ، گفت : كيستند آنها كه بلندترند از ملائكة ؟\r\nرسول خدا فرمود : منم وعلى وفاطمه وحسن وحسين ، ما در سراپردهء عرش بوديم خدا را تسبيح مىكرديم ، ملائكة به تسبيح ما خدا را تسبيح مىكردند پيش از آنكه حق تعالى آدم را خلق كند به دو هزار سال ، پس چون آدم را خلق كرد امر كرد ملائكة را كه أو را سجده كنند ، وما را امر نكرد به سجده ، وملائكة همگى سجده كردند مگر شيطان ، پس حق تعالى فرمود : تكبر كردى يا از بلندمرتبه‌گان بودى ؟ يعنى اين پنج كس كه نام ايشان بر سرادق عرش نوشته شده است « 3 » .\r\nودر حديث ديگر از آن حضرت منقول است كه : چون إبليس از سجده ابا كرد ورانده شد از آسمان ، حق تعالى فرمود : اى آدم ! برو به نزد گروه ملائكة وبگو : « السّلام عليكم ورحمة اللّه وبركاته » ، پس آدم عليه السّلام رفت وبر ايشان سلام كرد ، ايشان گفتند : « وعليك السّلام ورحمة اللّه وبركاته » ، پس چون برگشت به نزد پروردگار خود فرمود كه : اين تحيّت توست وتحيّت ذرّيّت تو بعد از تو تا روز قيامت « 4 » .\r\nوبه سند معتبر از حضرت صادق عليه السّلام منقول است كه : أول كسى كه قياس كرد شيطان بود ، قياس كرد نفس خود را به آدم ، گفت : مرا از آتش خلق كردى وآدم را از خاك خلق كردى ، اگر قياس مىكرد آن جوهري را كه روح آدم عليه السّلام از آن مخلوق شده بود به آتش هرآينه آن نور روشنىاش بيش از آتش بود « 5 » .\r\n\r\n\r\n","description":"","footnote":"\r\n( 1 ) . تفسير عياشى 1 / 33 ؛ كافى 8 / 274 .\r\n( 2 ) . سورهء ص : 75 .\r\n( 3 ) . فضائل الشيعة 8 ، ودر آن سؤال‌كننده أبو سعيد نبوده است بلكه در حضور أو شخصي پرسيده است .\r\n( 4 ) . علل الشرايع 102 .\r\n( 5 ) . محاسن 1 / 334 ؛ كافى 1 / 58 .\r\n","page_name":" 132 ","page_number":132},
  {"content":"\r\n\r\nوبه سندهاى معتبر ديگر از آن حضرت منقول است كه : أول كسى كه قياس كرد شيطان بود در وقتي كه گفت  خَلَقْتَنِي مِنْ نارٍ وَخَلَقْتَهُ مِنْ طِينٍ  « 1 » پس قياس كرد ميان آتش وگل ، واگر قياس مىكرد نوريّت آدم را به نوريّت آتش مىدانست فضيلت ميان دو نور وصفاء نور آدم را نسبت به نور آتش « 2 » .\r\nمترجم گويد كه : إبليس پرتلبيس در اين قياس ، أنواع خطاها كرد :\r\nأول آنكه : منشأ تفضيل را شرافت أصل قرار داد ، واين معلوم نيست .\r\nدوم آنكه : أصل جسد را معيار شرافت قرار داد ، وحال آنكه مدار فضايل وكمالات به روح است ، وروح مقدس آدم عليه السّلام به أنوار معرفت وعلم ومحبت وساير كمالات آراسته بود ، زيرا كه نور چيزى را مىگويند كه منشأ ظهور اشيا باشد ، لهذا جناب مقدس سبحانى را كه مبدأ وجود وظهور جميع اشياست أو را نور الأنوار مىگويند ، وعلم چون باعث ظهور اشيا بر نفس مىگردد آن را نور مىگويند ، وهمچنين ساير كمالات چون سبب امتياز وظهور آن شخص مىگردند كه به آنها متّصف است ومبدأ اثرهاى خير مىگردند آنها را أنوار مىگويند ؛ ونور آتش نوري است از همه بىثبات‌تر وناقص‌تر ، وانتفاع به آن موقوف است بر مرئى بودن محسوس وبينا بودن احساس‌كننده وآن اجرامى كه به آنها متشبّه مىبايد بشود تا نور ببخشد ، وبه زودى منطفى وخاموش مىشود واز آن بغير از خاكسترى نمىماند ، پس در أحاديث شريفه به اين جهت اشاره‌اى جهت امتياز نور آدم بر نور نار شده است .\r\nسوم آنكه : آتش را اشرف از خاك دانست ، وآن نيز خطا بود زيرا جميع كمالات وخيرات از جانب مبدأ فيّاض افاضه مىشود ؛ وهر چند شكستگى وعجز در مواد ممكنه بيشتر ، قابليت افاضهء خيرات بيشتر است ، وچون آتش با اندك نوري كه به أو عطا شد سركشى وبلند پروازى وسوختن وگداختن آغاز كرد ، أو را به زودى بر خاكستر مذلّت\r\n\r\n\r\n","description":"","footnote":"\r\n( 1 ) . أعراف : 12 .\r\n( 2 ) . علل الشرايع 86 ؛ كافى 1 / 58 .\r\n","page_name":" 133 ","page_number":133},
  {"content":"\r\n\r\nنشانيدند ، وديو سركشى را كه به آن فخر كرد مطرود أزل وابد گردانيدند ؛ وخاك چون در مقام شكستگى وخاكسارى برآمد ، پايمال هر نيك وبد گرديد حق تعالى أو را محلّ رحمتهاى صوري ومعنوي گردانيده ، هر گل ولاله وگياهى را از آن رويانيد ، وهر دانه وطعام وگياهى كه در آن لذت ومنفعتى بود از آن به وجود آورد ، پس آن را مادهء خلقت انسان كه اشرف مكوّنات است گردانيد وأو را به عقل نوراني وروح آسمانى وقلب رحماني مزيّن گردانيد ، وقابليت ترقيات نامتناهى در أو مكنون ساخت ، تا آنكه أو را از أفلاك رفيعه واجرام نيّره اشرف گردانيد ، وخاك زمين را به عرش برين بالا برد ومحرم اسرار الهى وجليس محفل « لي مع اللّه » گردانيد ، وسلطاني ممالك وجود را به أو مفوّض ساخت ، وكليد خزاين علوم سماوات وأرضين را در كف أو نهاد ؛ پس آتش را به سركشى ، خاك بر سر شد ، وخاك به فروتنى ملائكة را مسجود ورهبر شد . در اين مقام ، سخن بسيار است ومجال تنگ ، به همين اكتفا نموده رجوع به نقل أحاديث مىنمائيم :\r\nبه سند معتبر از حضرت أمير المؤمنين صلوات اللّه عليه منقول است كه : أول بقعه‌اى كه خدا را بر روى آن عبادت كردند پشت كوفه بود كه نجف اشرف باشد ، چون خدا امر كرد ملائكة را كه آدم را سجده كنند ، در آنجا سجده كردند « 1 » .\r\nودر حديث معتبر از حضرت صادق عليه السّلام منقول است كه : أول كفرى كه به خدا كردند وقتي بود كه خدا آدم را خلق كرد ، شيطان كافر شد كه امر خدا را بر أو رد كرد ؛ وأول حسدى كه در زمين بردند حسد قابيل بود بر هابيل ؛ وأول حرصي كه بكار بردند حرص آدم بود كه با وفور نعمتهاى بهشت از شجرهء منهيّه تناول كرد ، پس حرص أو ، أو را از بهشت بيرون كرد « 2 » .\r\nوبه سند معتبر ديگر از آن حضرت منقول است كه : شيطان از خدا سؤال كرد كه أو را مهلت دهد تا روز قيامت ، حق تعالى أو را مهلت داد تا يوم وقت معلوم ، وآن روزى است\r\n\r\n\r\n","description":"","footnote":"\r\n( 1 ) . تفسير عياشى 1 / 34 .\r\n( 2 ) . مصدر قبلي .\r\n","page_name":" 134 ","page_number":134},
  {"content":"\r\n\r\nكه حضرت رسول صلّى اللّه عليه وآله وسلم أو را ذبح خواهد كرد در رجعت ، بر روى سنگى كه در بيت المقدس است « 1 » .\r\nوبه سند معتبر ديگر منقول است كه آن حضرت فرمود به إسحاق بن جرير « 2 » كه : چه مىگويند أصحاب تو در قول إبليس كه : مرا از آتش خلق كرده‌اى وآدم را از خاك ؟\r\nگفت : فداى تو شوم چنين گفت إبليس وخدا در قرآن ذكر فرموده است .\r\nفرمود : دروغ گفت إبليس اى إسحاق ، خلق نكرد خدا أو را مگر از خاك ، خدا مىفرمايد : « آن خداوندى كه آفريده است از براي شما از درخت سبز آتشى ، پس ناگاه از آن آتش افروزيد » « 3 » ، خدا أو را از آن آتش خلق كرده است ، وآن درخت اصلش از خاك است « 4 » .\r\nودر روايت معتبر ديگر فرمود كه : هيچ خلقي نيست مگر آنكه از خاك مخلوق شده است وليكن جزو آتش در شيطان غالب بود .\r\nوسيّد ابن طاووس رحمه اللّه ذكر كرده است كه : ديدم در صحف إدريس عليه السّلام كه چون شيطان گفت : پروردگارا ! مرا مهلت ده تا روز قيامت ، حق تعالى فرمود : نه وليكن تو را مهلت مىدهم تا روز وقت معلوم ، بدرستى كه آن روزى است كه قضاى حتمي كرده‌ام كه زمين را در آن روز پاك كنم از كفر وشرك ومعاصي ، وانتخاب مىكنم براي آن روز بنده‌اى چند از خود كه امتحان كرده‌ام دل ايشان را براي ايمان ، وپر كرده‌ام از ورع واخلاص ويقين وپرهيزكارى وخشوع وراستگوئى وبردبارى ووقار وزهد در دنيا ورغبت در آخرت كه اعتقاد كنند به حق وعدالت كنند به حق ، ايشان أوليا ودوستان منند ، براستى از براي ايشان پيغمبرى اختيار كرده‌ام برگزيده وامين وپسنديده ، وايشان را از براي أو دوستان وياران گردانيده‌ام ، ايشان امّتىاند كه اختيار كرده‌ام ايشان را براي پيغمبر برگزيده وامين\r\n\r\n\r\n","description":"","footnote":"\r\n( 1 ) . تفسير قمى 2 / 245 .\r\n( 2 ) . در مصدر « إسحاق بن حريز » مىباشد .\r\n( 3 ) . سورهء يس : 80 .\r\n( 4 ) . تفسير قمى 2 / 244 .\r\n","page_name":" 135 ","page_number":135},
  {"content":"\r\n\r\nپسنديده ، وآن وقت را پنهان كرده‌ام در علم غيب خود والبتة واقع مىشود ، در آن وقت هلاك خواهم كرد تو را ولشكرهاى سواره وپياده وجميع جنود تو را ، پس برو كه تو را مهلت دادم تا روز وقت معلوم . پس حق تعالى به آدم گفت كه : برخيز ونظر كن بسوى اين ملائكة كه در برابر تواند ، كه اينها از آنهايند كه تو را سجده كردند ، پس بگو به ايشان :\r\n« السّلام عليكم ورحمة اللّه وبركاته » .\r\nپس به امر الهى به نزد ايشان آمد وسلام كرد ، پس ملائكة گفتند : « وعليك السّلام يا آدم ورحمة اللّه وبركاته » ، پس حق تعالى فرمود : اين تحيّت توست اى آدم وتحيّت فرزندان توست در ميان ايشان تا روز قيامت .\r\nپس ذرّيّت آدم را از صلب أو بيرون آورد وپيمان گرفت از ايشان به پروردگارى ويگانگى از براي خود . پس نظر كرد آدم به جمعى از ذرّيّت خود كه نور ايشان مىدرخشيد . آدم پرسيد كه : اينها كيستند ؟\r\nحق تعالى فرمود : ايشان پيغمبران از فرزندان تواند .\r\nپرسيد : چند نفرند ؟\r\nفرمود : صد وبيست وچهار هزار پيغمبرند ، وسيصد وپانزده نفر از ايشان مرسلند .\r\nپرسيد : چرا نور آخر ايشان بر نور همه زيادتى مىكند ؟\r\nفرمود : زيرا كه از همه بهتر است .\r\nپرسيد كه : اين پيغمبر كيست ؟ ونام أو چيست ؟\r\nفرمود : اين محمد است پيغمبر ورسول من وامين من وحبيب من وهمراز من واختيار كرده وبرگزيدهء من وخالص من ودوست ويار من وگراميترين خلق من بر من ومحبوبترين ايشان نزد من ومختارتر ونزديكتر ايشان نزد من وشناسانده‌تر ايشان مرا واز همه راجح‌تر وفزونتر در علم وحلم وايمان ويقين وراستى ونيكى وعفّت وعبادت وخشوع وپرهيزكارى وانقياد واسلام ، از براي أو گرفته‌ام پيمان حاملان عرش خود را وهر كه پائين‌تر از آنهاست در آسمانها وزمينها كه ايمان به أو بياورند واقرار به پيغمبرى أو بكنند ، پس ايمان بياور به أو اى آدم تا قرب ومنزلت وفضيلت ونور ووقار تو نزد من\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبيشتر شود .\r\nآدم گفت : ايمان آوردم به خدا ورسول أو محمد .\r\nحق تعالى فرمود : واجب گردانيدم براي تو اى آدم وزيادة كردم فضيلت وكرامت را .\r\nاى آدم ! تو أول پيغمبران ومرسلانى وپسر تو محمد خاتم وآخر أنبيا ورسل است وأول كسى است كه زمين گشوده مىشود از أو ومبعوث مىگردد در روز قيامت ، وأول كسى كه أو را جامه مىپوشانند وسوار مىكنند ومىآورند بسوى موقف قيامت ، وأول شفاعت كننده‌اى است ، وأول كسى كه شفاعتش را قبول مىكنند ، وأول كسى كه در بهشت را مىكوبد ، وأول كسى كه در بهشت را براي أو مىگشايند ، وأول كسى كه داخل بهشت مىشود ، وتو را به أو كنيت كردم پس تو أبو محمدي .\r\nآدم گفت : حمد وسپاس خداوندى را كه گردانيد از ذرّيّت من كسى را كه فضيلت داده است أو را به اين فضايل وسبقت خواهد گرفت بر من بسوى بهشت ومن حسد نمىبرم أو را « 1 » .\r\n\r\n\r\n","description":"","footnote":"\r\n( 1 ) . سعد السعود 34 .\r\n","page_name":" 137 ","page_number":137},
  {"content":"\r\n\r\n\r\nفصل سوم در بيان ترك أولى كه از حضرت آدم وحوّا عليهما السّلام صادر شد وآنچه بعد از آن جارى شد تا فرود آمدن ايشان بر زمين\r\nدر تفسير امام حسن عسكرى عليه السّلام مذكور است كه : چون حق تعالى إبليس را لعنت كرد به ابا كردن أو ، وگرامى داشت ملائكة را به سجده نمودن ايشان آدم را وأطاعت كردن ايشان خدا را ، امر كرد كه آدم وحوّا را به بهشت برند وفرمود  يا آدَمُ اسْكُنْ أَنْتَ وَزَوْجُكَ الْجَنَّةَ *  يعنى : « اى آدم ! ساكن شو تو وجفت تو در بهشت »  وَكُلا مِنْها رَغَداً حَيْثُ شِئْتُما  « وبخوريد از بهشت گشاده وگوارا هر جا كه خواهيد بىتعبى »  وَلا تَقْرَبا هذِهِ الشَّجَرَةَ *  « ونزديك مشويد اين درخت را » كه درخت علم محمد وآل محمد بود كه حق تعالى ايشان را به آن علم اختيار نموده ومخصوص گردانيده بود در ميان ساير مخلوقات خود ، ونهى نمود ايشان را از نزديك شدن آن درخت كه آن مخصوص محمد وآل محمد است ، وكسى به امر خدا نمىخورد از آن درخت مگر ايشان ، واز آن درخت بود آنچه تناول كردند رسول خدا وعلى وفاطمه وحسن وحسين عليهم السّلام بعد از آنكه طعام خود را به مسكين ويتيم وأسير بخشيدند وخود روزه به روزه بردند وحق تعالى سورهء « هل اتى » را در شأن ايشان فرستاد ومائدهء بهشت از براي ايشان نازل ساخت ، وچون از آن طعام تناول نمودند ديگر احساس گرسنگى وتشنگى وتعب ومشقت نمىكردند ، وآن درختى بود كه ممتاز بود در ميان درختهاى بهشت زيرا كه ساير درختهاى بهشت هر نوع از آنها يك نوع از ميوه ومأكول بهشت داشت ، وآن درخت وهر چه از جنس آن بود گندم\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nوانگور وانجير وعنّاب وجميع ميوه‌ها وطعامها در آن بود ، لذا اختلاف كرده‌اند آنها كه آن شجره را ذكر كرده‌اند : بعضي گفته‌اند كه گندم بود ، وبعضي گفته‌اند انگور بود ، وبعضي گفته‌اند عنّاب بود ، وحق تعالى فرمود : نزديك اين درخت مرويد كه خواهيد طلب كنيد درجهء محمد وآل محمد را در فضيلت ايشان ، زيرا كه خدا ايشان را مخصوص گردانيده است به اين درجه از ساير خلق ، واين درختى است كه هر كه از اين درخت بخورد به اذن خدا الهام كرده مىشود علم اولين وآخرين را بىآنكه از كسى بياموزد ، وهر كه بىرخصت خدا بخورد از مراد خود نااميد مىشود ونافرمانى پروردگار كرده است  فَتَكُونا مِنَ الظَّالِمِينَ  « 1 » « پس خواهيد بود از ستمكاران » به نافرمانى شما وطلب كردن شما درجه‌اى را كه اختيار كرده است خدا به آن درجه غير شما را هرگاه قصد كنيد آن درخت را بغير حكم خدا .\r\n فَأَزَلَّهُمَا الشَّيْطانُ عَنْها  « 2 » « پس لغزانيد شيطان ايشان را از بهشت » به وسوسه ومكر وفريب خود به اينكه ابتدأ كرد به آدم وگفت  ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ  « نهى نكرده است شما را پروردگار شما از اين درخت مگر اينكه بوده باشيد دو ملك » ، فرمود : يعنى اگر تناول نمائيد از آن درخت خواهيد دانست غيب را ، وقادر مىشويد بر آنچه قادر است بر آن كسى كه خدا أو را مخصوص گردانيده است به قدرت ،  أَوْ تَكُونا مِنَ الْخالِدِينَ  « 3 » « يا بوده باشيد از آنها كه هميشه زنده باشند وهرگز نميرند »  وَقاسَم‌َهُما إِنِّي لَكُما لَمِنَ النَّاصِحِينَ  « 4 » « وقسم خورد كه از براي ايشان بدرستى كه من از براي شما از ناصحان وخير خواهانم » ، وشيطان در آن وقت در ميان دهان مار بود ومار أو را داخل بهشت كرده بود ، وحضرت آدم گمان مىكرد كه مار با أو سخن مىگويد ونمىدانست كه شيطان پنهان شده است در ميان دهان آن ، پس آدم رو كرد\r\n\r\n\r\n","description":"","footnote":"\r\n( 1 ) . سورهء بقره : 35 .\r\n( 2 ) . سورهء بقره : 36 .\r\n( 3 ) . سورهء أعراف : 20 .\r\n( 4 ) . سورهء أعراف : 21 .\r\n","page_name":" 139 ","page_number":139},
  {"content":"\r\n\r\nبر مار گفت : اى حيّه ! اين از فريب إبليس است چگونه پروردگار ما با ما خيانت كند ؟ وچگونه تو تعظيم خدا مىكنى به قسم ياد كردن به أو وحال آنكه أو را نسبت مىدهى به خيانت وبه اينكه آنچه خير ماست براي ما اختيار نكرده است وحال آنكه أو از همهء كريمان كريمتر است ؟ وچگونه قصد كنم ارتكاب امرى را كه پروردگار من مرا از آن نهى كرده است ومرتكب آن شوم بغير حكم خدا ؟\r\nپس چون از فريب دادن آدم مأيوس شد بار ديگر ميان دهان مار رفت وبا حضرت حوّا مخاطبه كرد به نحوى كه أو گمان مىكرد كه مار با أو سخن مىگويد وگفت : اى حوّا ! آن درختى كه خدا بر شما حرام كرده بود حلال كرد از براي شما بعد از حرام كردن چون دانست كه شما أطاعت نيكو كرديد أو را وتعظيم امر أو نموديد ، زيرا كه ملائكه‌اى كه موكّلند به درخت وحربه‌ها دارند كه ساير حيوانات را از آن دفع مىكنند ، اگر شما قصد آن درخت كنيد شما را دفع نمىكنند ، پس بدانيد حلال كرده است بر شما ، وبدان كه اگر تو از آدم زودتر تناول نمائى تو بر أو مسلط خواهى بود وامر ونهى تو بر أو جارى خواهد بود ، پس حوّا گفت : من اين را به زودى تجربه مىكنم ، وقصد شجره كرد ، چون ملائكة خواستند كه أو را دفع نمايند از شجره به حربه‌هاى خود ، حق تعالى وحى نمود به ايشان كه : شما به حربه كسى را دفع مىنمائيد كه عقلي نداشته باشد كه أو را زجر نمايد ، وامّا كسى كه من أو را قدرت بر فعل وترك وتمييز وعقل داده باشم وأو را مختار گردانيده باشم پس أو را واگذاريد به عقلي كه أو را بر أو حجت گردانيده‌ام ، پس اگر أطاعت كند مرا مستحقّ ثواب من مىشود واگر عصيان كند ومخالفت امر من نمايد مستحقّ عقاب وجزاى من مىگردد ، پس أو را واگذاشتند ومتعرض أو نشدند بعد از آنكه قصد كرده بودند كه أو را منع نمايند به حربه‌هاى خود ، پس حوّا گمان كرد حق تعالى نهى كرد ملائكة را از منع أو از براي اينكه حلال كرده است درخت را بر ايشان بعد از آنكه حرام كرده بود وگفت : آن مار راست مىگفت ، به گمان اينكه آن سخن گويندهء با أو مار بود .\r\nپس از آن درخت تناول كرد وهيچ تغييرى در خود نيافت ، پس گفت به آدم كه : يا آدم ! آيا ندانستى آن درختى كه بر ما حرام شده بود مباح شده است از براي ما ؟ من از آن تناول\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nكردم وملائكة مرا منع نكردند ودر حال خود تغييرى نيافتم ، پس به اين سبب فريب خورد آدم وغلط كرد واز آن درخت تناول نمود پس رسيد به ايشان آنچه خدا در قرآن فرموده است  فَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيهِ  يعنى : « لغزانيد ايشان را شيطان لعين از بهشت به وسوسه وفريب خود ، پس بيرون كرد ايشان را از آنچه بودند در آن از نعيم بهشت » .\r\n وَقُلْنَا اهْبِطُوا بَعْضُكُمْ لِبَعْضٍ عَدُوٌّ  « وگفتيم : اى آدم واى حوّا واى مار واى شيطان ! پائين رويد از بهشت بسوى زمين بعض شما دشمنيد بعضي را » آدم وحوّا وفرزندان ايشان دشمن شيطان ومار وفرزندان ايشانند وبرعكس ،  وَلَكُمْ فِي الْأَرْضِ مُسْتَقَرٌّ  ، يعنى « شما را در زمين منزل ومحل استقرار هست براي تعيّش »  وَمَتاعٌ إِلى حِينٍ  « 1 » « ومنفعتى وبرخوردارى هست شما را تا وقت مردن » .\r\n فَتَلَقَّى آدَمُ مِنْ رَبِّهِ كَلِماتٍ  « پس قبول كرد آدم از پروردگار خود كلمه‌اى چند را » كه بگويد آنها را ، پس گفت آنها را  فَتابَ عَلَيْهِ  « پس به آن كلمه‌ها توبه‌اش را قبول كرد »  إِنَّهُ هُوَ التَّوَّابُ  « بدرستى كه اوست قبول كنندهء توبه‌ها »  الرَّحِيمُ  « 2 » « رحم كنندهء توبه‌كنندگان است » .\r\n قُلْنَا اهْبِطُوا مِنْها جَمِيعاً  « گفتيم : پائين رويد از بهشت همگى » ، فرمود كه : در أول ، امر كرد خدا كه پائين روند ، ودر اينجا امر كرد كه با هم بروند واحدى از ايشان پيش از ديگرى نرود ؛ وفرود آمدن ايشان ، فرود آمدن آدم وحوّا ومار بود از بهشت ، بدرستى كه مار از بهترين حيوانات بهشت بود ، وفرود آمدن شيطان از حوالي بهشت بود زيرا كه داخل شدن بهشت بر أو حرام بود ،  فَإِمَّا يَأْتِيَنَّكُمْ مِنِّي هُدىً  « پس اگر بيايد بسوى شما وأولاد شما بعد از شما از جانب من هدايتي » اى آدم واى إبليس  فَمَنْ تَبِعَ هُدايَ  « پس هر كه پيروى كند هدايت مرا »  فَلا خَوْفٌ عَلَيْهِمْ  « پس بيمى بر ايشان نيست » در هنگامى كه\r\n\r\n\r\n","description":"","footnote":"\r\n( 1 ) . سورهء بقره : 36 .\r\n( 2 ) . سورهء بقره : 37 .\r\n","page_name":" 141 ","page_number":141},
  {"content":"\r\n\r\nمخالفت كنندگان مىترسند  وَلا هُمْ يَحْزَنُونَ  « 1 » « ونه ايشان اندوهناك مىباشند » در وقتي كه مخالفت كنندگان اندوهناك خواهند بود .\r\nپس حضرت امام عسكرى عليه السّلام فرمود : زايل شدن آن خطا از حضرت آدم به سبب عذرخواهى بسوى پروردگار خود بود كه گفت : پروردگارا ! توبهء من وعذرخواهى مرا قبول كن وبرگردان مرا به آن مرتبه‌اى كه داشتم ، وبلند گردان نزد خود درجهء مرا ، بتحقيق كه ظاهر شده است نقص گناه ومذلت آن در اعضا وجميع بدن من .\r\nحق تعالى فرمود : اى آدم ! آيا در خاطر ندارى آنچه تو را امر كردم كه تو مرا بخوانى به محمد وآل طيبين أو نزد شدتها وبلاها ومصيبتها كه بر تو ثقيل وعظيم بوده باشد ؟\r\nآدم گفت : بلى پروردگارا .\r\nحق تعالى فرمود : پس به اين بزرگواران خصوصا محمد وعلى وفاطمه وحسن وحسين عليهم السّلام مرا بخوان تا دعاى تو را مستجاب كنم زيادة از آنچه از من طلبيدى ، وبيفزايم براي تو زيادة از آنچه اراده نموده‌اى .\r\nآدم گفت : اى پروردگار من واى اله من ! محلّ ايشان نزد تو به آن مرتبه رسيده است كه به متوسل شدن به ايشان بسوى تو توبهء مرا قبول مىكنى وگناه مرا مىآمرزى ؟ ومن آنم كه ملائكة را به سجدهء من امر كردى ، وبهشت را براي من وزوجهء من مباح كردى ، وملائكهء گرامى را به خدمت من امر كردى ؟\r\nحق تعالى فرمود كه : اى آدم ! من ملائكة را امر نكردم به سجده كردن از براي تو به تعظيم مگر براي آنكه ظرف أنوار ايشان بودى ، واگر پيش از گناه خود از من سؤال مىكردى كه تو را از گناه نگاه دارم وتو را آگاه گردانم بر مكرهاى دشمن تو إبليس تا از آنها احتراز نمائى ، هرآينه به تو عطا مىكردم ، وليكن آنچه در علم من گذشته بود واقع شد ، الحال مرا بخوان به توسل به ايشان تا دعاى تو را مستجاب گردانم .\r\nپس در اين وقت حضرت آدم گفت : خداوندا ! به جاه محمد وآل طيبين أو كه على\r\nو \r\n\r\n","description":"","footnote":"\r\n( 1 ) . سورهء بقره : 38 .\r\n","page_name":" 142 ","page_number":142},
  {"content":"\r\n\r\nفاطمه وحسن وحسين وطيّبان وپاكان از آل ايشان باشند كه تفضل كن به قبول كردن توبهء من ، وآمرزيدن لغزش من ، وبرگردانيدن من به آن مرتبه كه از كرامت تو داشتم .\r\nحق تعالى فرمود : توبهء تو را قبول كردم وبه رضا وخشنودى رو به تو آوردم ورحمتها ونعمتهاى خود را بسوى تو برگردانيدم وتو را برگردانيدم به آن مرتبه‌اى كه از كرامتهاى من داشتى ووافر گردانيدم بهرهء تو را از رحمتهاى خود .\r\nپس اين است معنى آن كلمات كه آدم از خدا قبول نمود ، پس خدا خطاب نمود به آنها كه ايشان را به زمين فرستاد ، كه آدم وحوّا وإبليس وحيّه باشند .\r\n وَلَكُمْ فِي الْأَرْضِ مُسْتَقَرٌّ  « شما راست در زمين محلّ استقرار وأقامت » كه در آن تعيّش نمائيد ودر شبها وروزها سعى نمائيد براي تحصيل آخرت ، پس خوشا به حال كسى كه اين زندگى را صرف تحصيل دار بقا نمايد  وَمَتاعٌ إِلى حِينٍ  يعنى : « شما را منفعتى هست در زمين تا وقت مردن شما » زيرا كه خدا از زمين بيرون مىآورد زراعتها وميوه‌هاى شما را ودر زمين شما را به ناز ونعمت مىدارد ، وشما را در زمين به بلا امتحان مىكند ، گاهى شما را متلذّذ مىگرداند به نعيم دنيا تا ياد آوريد نعيم آخرت را كه خالص وپاك است از آنچه باعث عدم انتفاع به نعيم دنيا مىگردد وأو را باطل مىگرداند ، پس ترك كنيد وخرد وحقير شماريد اين لذّت آلودهء به صد هزار محنت را در جنب نعمت خالص ابدى آخرت ، وگاهى شما را امتحان مىنمايد به بلاهاى دنيا كه در ميانش رحمتها مىباشد ، ومخلوط به أنواع نعمتهاست كه مكاره آنها را از صاحب آن بلاها دفع مىنمايد تا حذر فرمايد شما را به اينها از عذاب ابدى آخرت كه هيچ عافيت به آن مخلوط نمىباشد ودر اثناى آن راحتى ورحمتي واقع نمىشود « 1 » .\r\nاين است تفسير اين آيات بر وجهي كه از تفسير امام عليه السّلام ظاهر مىشود .\r\nوبدان كه خلاف است ميان مفسران وأرباب تواريخ در اينكه شيطان چگونه وسوسه كرد حضرت آدم را وحال آنكه أو را از بهشت بيرون كرده بودند وآدم وحوّا در بهشت\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 221 .\r\n","page_name":" 143 ","page_number":143},
  {"content":"\r\n\r\nبودند : بعضي گفتند كه آدم وحوّا به در بهشت مىآمدند وشيطان از نزديك آمدن بهشت ممنوع نبود ، ودر در بهشت با ايشان سخن مىگفت ، واين پيش از آن بود كه أو را به زمين فرستند ؛ وبعضي گفته‌اند كه از زمين با ايشان سخن گفت وايشان در بهشت فهميدند ؛ وبعضي گفته‌اند كه غايبانه مراسله نمود با ايشان ؛ وبعضي گفته‌اند كه شيطان خواست كه داخل بهشت شود ، خازنان بهشت أو را مانع شدند ، پس به نزد هر يك از حيوانات بهشت آمد والتماس كرد كه أو را داخل بهشت كنند قبول نكردند تا آنكه به نزد مار آمد وگفت :\r\nمن متعهد مىشوم كه منع كنم ضرر فرزندان آدم را از تو ، وتو در أمان من باشى اگر مرا داخل بهشت كنى ، پس أو را در ميان دو نيش از نيشهاى خود جا داد وأو را داخل بهشت كرد وبدن مار پوشيده بود وچهار دست وپا داشت وخوش‌صورت‌تر وخوش‌رنگتر از جميع حيوانات بود وبزرگ بود مانند شترى بزرگ ، پس خدا آن را عريان كرد وپاهايش را برطرف كرد وچنان كرد آن را كه بر شكم راه رود به سبب اينكه شيطان را داخل بهشت كرد « 1 » .\r\nودر جاى ديگر حق تعالى مىفرمايد آنچه ترجمهء ظاهرش اين است كه : « گفتيم : اى آدم ! ساكن شو تو وجفت تو در بهشت ، پس بخوريد از هر جا كه خواهيد ونزديك اين درخت مرويد كه از جملهء ستمكاران خواهيد بود ، پس وسوسه كرد از براي ايشان شيطان تا ظاهر گرداند براي ايشان آنچه پنهان بود از ايشان از چيزهاى بد ايشان كه عورتهاى ايشان باشد ، وگفت كه : نهى نكرده است شما را پروردگار شما از اين درخت مگر اينكه نمىخواست كه شما دو ملك باشيد ، يا بوده باشيد از آنها كه هميشه در بهشتند ، وقسم ياد كرد براي ايشان كه من براي شما از خير خواهانم ، پس ايشان را فرود آورد از ابا كردن وراضى كرد ايشان را به خوردن از آن درخت به فريب ، پس چون چشيدند از ميوهء آن درخت ظاهر شد براي ايشان به چيزهاى بد ايشان ، يعنى جامه‌ها از بدن ايشان دور شد وعورت ايشان گشوده شد ، وشروع كردند در آنكه مىگرفتند از برگ درختان بهشت وبر\r\n\r\n\r\n","description":"","footnote":"\r\n( 1 ) . تفسير تبيان 1 / 161 و 162 ؛ تفسير فخر رازي 3 / 15 ؛ عرائس المجالس 30 .\r\n","page_name":" 144 ","page_number":144},
  {"content":"\r\n\r\nعورت خود مىگذاشتند وبه يكديگر وصل مىكردند تا عورت ايشان پوشيده شود ، وندا كرد ايشان را پروردگار ايشان كه : آيا نهى نكردم شما را از ميوهء اين درخت ؟ ونگفتم به شما كه شيطان از براي شما دشمنى است ظاهر كنندهء دشمنى را ؟ گفتند : پروردگارا ! ظلم كرديم ما بر نفسهاى خود واگر نيامرزى ما را ورحم نكنى ما را هرآينه خواهيم بود از زيانكاران ، حق تعالى فرمود به ايشان كه : پائين رويد از بهشت كه بعضي شما دشمنيد براي بعضي ، واز براي شما است در زمين محلّ قرار وتمتّعى تا وقت مرگ ، حق تعالى فرمود كه : در زمين زنده مىباشيد ودر زمين مىميريد واز زمين بيرون خواهيد آمد در روز قيامت » « 1 » .\r\nودر جاى ديگر فرموده است كه : « اى فرزندان آدم ! گمراه نكند شما را شيطان چنانچه پدر ومادر شما را بيرون كرد از بهشت ، حال آنكه مىكند از ايشان جامه‌هاى ايشان را كه عورتهاى ايشان را بنمايد به ايشان » « 2 » .\r\nودر جاى ديگر فرموده است كه : « بتحقيق كه ما عهد كرديم بسوى آدم پيشتر ، پس فراموش كرد يا ترك كرد ونيافتيم از براي أو عزمي ، وآن وقت كه گفتيم به ملائكة كه :\r\nسجده كنيد براي آدم ، پس سجده كردند مگر إبليس كه ابا كرد ، پس گفتيم : اى آدم ! بدرستى كه اين شيطان دشمنى است تو را وجفت تو را ، پس بيرون كند شما را از بهشت ، پس به مشقت وتعب كسب وعمل گرفتار شوى ، بدرستى كه تو را است اينكه گرسنه نشوى در بهشت وعريان نباشى واينكه تشنه نباشى در بهشت ودر آفتاب نباشى ، پس وسوسه كرد بسوى أو شيطان وگفت : اى آدم ! آيا دلالت كنم تو را بر درخت جاودانى كه هر كه از آن خورد هرگز نميرد وبر ملك وپادشاهى كه هرگز كهنه نشود وزايل نگردد ؟\r\nپس خوردند از آن درخت ، پس پيدا شد براي ايشان عورتهاى ايشان وشروع كردند در پينه كردن وچسبانيدن برگ درختان بهشت بر عورت خود ، ونافرمانى كرد آدم پروردگار\r\n\r\n\r\n","description":"","footnote":"\r\n( 1 ) . سورهء أعراف : 19 - 25 .\r\n( 2 ) . سورهء أعراف : 27 .\r\n","page_name":" 145 ","page_number":145},
  {"content":"\r\n\r\nخود را پس گمراه شد ، پس برگزيد أو را پروردگار أو پس توبهء أو را قبول كرد وأو را هدايت كرد وگفت خدا به آدم وحوّا كه : پائين رويد از بهشت با هم بعضي شما دشمنيد بعضي را ، پس اگر بيايد بسوى شما از جانب من هدايتي پس هر كه پيروى كند هدايت مرا پس أو گمراه نمىشود ودر تعب نمىافتد در آخرت ، وكسى كه اعراض نمايد از ياد من پس از براي اوست عيشى وزندگانى تنگ وبا شدّت در دنيا وآخرت » « 1 » .\r\nوبه سند صحيح منقول است كه از حضرت صادق عليه السّلام پرسيدند از تفسير قول حق تعالى  فَبَدَتْ لَهُما سَوْآتُهُما  « 2 » ، فرمود كه : عورت ايشان پنهان بود ودر ظاهر بدن ايشان ديده نمىشد ، چون از ميوهء آن درخت خوردند عورت ايشان پيدا شد ، وفرمود : آن درخت كه آدم را از آن نهى كرده بودند خوشهء گندم بود ؛ ودر حديث ديگر فرمود : درخت انگور بود « 3 » .\r\nودر حديث معتبر از حضرت امام محمد باقر عليه السّلام منقول است كه : پرسيدند از تفسير آيهء  وَلا تَقْرَبا هذِهِ الشَّجَرَةَ  « 4 » فرمود : يعنى مخوريد از اين درخت « 5 » .\r\nوبه سند معتبر از حضرت امام على نقى عليه السّلام منقول است كه : درختى كه حضرت آدم وزوجه‌اش را نهى كردند از خوردن از آن ، درخت حسد بود ، حق تعالى عهد كرد بسوى آدم وحوّا كه نظر نكنند بسوى آنها - كه حق تعالى آنها را بر ايشان وبر جميع خلايق فضيلت داده است - به ديدهء حسد ، ونيافت حق تعالى از أو در اين باب عزم واهتمامى « 6 » .\r\nوبه سند معتبر مروى است كه : از حضرت امام محمد باقر عليه السّلام پرسيدند از تفسير قول خداى تعالى  فَنَسِيَ وَلَمْ نَجِدْ لَهُ عَزْماً  « 7 » كه جمعى تفسير كرده‌اند كه : حضرت آدم عليه السّلام\r\n\r\n\r\n","description":"","footnote":"\r\n( 1 ) . سورهء طه : 115 - 124 .\r\n( 2 ) . سورهء طه : 121 .\r\n( 3 ) . قصص الأنبياء راوندى 43 .\r\n( 4 ) . سورهء بقره : 35 .\r\n( 5 ) . تفسير عياشى 1 / 35 ؛ مجمع البيان 1 / 85 .\r\n( 6 ) . تفسير عياشى 2 / 9 ؛ تحف العقول 479 .\r\n( 7 ) . سورهء طه : 115 .\r\n","page_name":" 146 ","page_number":146},
  {"content":"\r\n\r\nفراموش كرد نهى خدا را ، حضرت فرمود : فراموش نكرد ، چگونه فراموش كرده بود وحال آنكه در وقت وسوسه كردن شيطان ، نهى خدا را بسيار به ياد ايشان مىآورد ومىگفت كه : « خدا شما را براي اين نهى كرده است كه ملك نباشيد ودر بهشت هميشه نباشيد » « 1 » ، پس نسيان در اينجا به معنى ترك است ، يعنى ترك كرد امر خدا را « 2 » .\r\nوبه سند معتبر از حضرت صادق عليه السّلام منقول است كه حضرت رسول خدا صلّى اللّه عليه وآله وسلم فرمود :\r\nحضرت موسى عليه السّلام سؤال نمود از پروردگار خود كه جمع كند ميان أو وآدم عليه السّلام در آسمان ، پس چون ملاقاة نمود آدم را گفت : اى آدم ! توئى آنكه خدا به دست قدرت خود تو را خلق كرد واز روح برگزيدهء خود در تو دميد وملائكة را به سجود تو تكليف نمود وبهشت خود را براي تو مباح گردانيد وتو را در بهشت ساكن گردانيد وبا تو بىواسطه سخن گفت ، پس تو را نهى كرد از يك درخت پس صبر نكردى بر ترك آن تا آنكه به سبب آن پائين رفتى بسوى زمين ، پس نتوانستى ضبط كنى نفس خود را از آن تا آنكه إبليس تو را وسوسه نمود پس أطاعت أو كردى ، پس تو ما را بيرون كردى از بهشت به نافرمانى خود .\r\nحضرت آدم گفت : مدارا كن با پدر خود اى فرزند در آنچه به پدر تو رسيد در امر اين درخت ، اى فرزند ! دشمن من آمد به نزد من از وجه مكر وحيله وفريب ، پس از براي من بخدا سوگند خورد كه در مشورت كه از براي من مىبيند ورأيي كه از براي من اختيار مىكند از ناصحان است ، پس از روى نصيحت وخيرخواهى به من گفت : اى آدم ! من براي تو غمگينم . گفتم : چرا ؟ گفت : من انس گرفته بودم به تو وبه نزديكى تو وتو را بيرون خواهند كرد از اين مكان واز اين حال كه دارى به مكاني وحالي كه كراهت داشته باشى از آنها . گفتم : چارهء آن چيست ؟ گفت : چاره‌اش با توست ، مىخواهى تو را دلالت كنم بر درختى كه هر كه از آن بخورد هرگز نميرد وملكي يابد كه فنا نداشته باشد ؟ پس تو وحوّا هر دو از آن بخوريد تا هميشه با من باشيد در بهشت ، وقسم دروغ به خدا خورد ، پنداشتم\r\n\r\n\r\n","description":"","footnote":"\r\n( 1 ) . سورهء أعراف : 20 .\r\n( 2 ) . تفسير عياشى 2 / 9 و 10 .\r\n","page_name":" 147 ","page_number":147},
  {"content":"\r\n\r\nكه خيرخواه من است ومن گمان نمىكردم اى موسى كه احدى قسم دروغ به خدا بخورد ، پس اعتماد بر قسم أو كردم ، واين است عذر من پس مرا خبر ده اى فرزند كه آيا مىيابى در آنچه حق تعالى بسوى تو فرستاده است كه خطاى من نوشته شده بود پيش از آنكه من خلق شوم ؟\r\nموسى عليه السّلام گفت : بلى ، پيشتر نوشته شده بود به زمان بسيار .\r\nپس حضرت رسول صلّى اللّه عليه وآله وسلم سه مرتبه فرمود : پس حجت آدم عليه السّلام غالب شد بر حجت موسى عليه السّلام « 1 » .\r\nوبه سند حسن از حضرت صادق عليه السّلام مروى است كه : حضرت آدم در جواب حضرت موسى گفت : اى موسى ! به چند سال گناه مرا پيش از خلق من يا فتى در تورات ؟\r\nگفت : به سى سال « 2 » .\r\nگفت : پس همين بس است .\r\nپس حضرت صادق عليه السّلام فرمود : پس غالب شد آدم بر موسى « 3 » .\r\nمؤلف گويد : بر اين مضمون چندين روايت وارد شده است واز غوامض اخبار قضا وقدر است ، وبعضي حمل بر تقيه كرده‌اند چون اين حديث در ميان عامه نيز مشهور است ، وممكن است مراد اين باشد كه چون حق تعالى مرا براي زمين خلق كرده بود نه از براي بهشت وحكمتش مقتضى اين بود كه من در زمين باشم ، لهذا عصمت خود را از من بازگرفت تا من به اختيار خود مرتكب ترك أولى شدم ، وتحقيق اين مقام محلّ ديگر مىطلبد .\r\nوبه سند معتبر منقول است كه از حضرت صادق عليه السّلام سؤال نمودند كه : حضرت آدم وحوّا چندگاه در بهشت ماندند تا به سبب خطيئه آنها را از بهشت بيرون كردند ؟\r\nفرمود : خدا روح را در آدم بعد از زوال شمس روز جمعه دميد ، پس زن أو را از پائين‌ترين دنده‌هاى أو آفريد وملائكة را فرمود أو را سجده كردند ودر بهشت ساكن\r\n\r\n\r\n","description":"","footnote":"\r\n( 1 ) . تفسير عياشى 2 / 10 .\r\n( 2 ) . در مصدر سى هزار سال است .\r\n( 3 ) . تفسير قمى 1 / 44 .\r\n","page_name":" 148 ","page_number":148},
  {"content":"\r\n\r\nگردانيد أو را در همان روز كه خلق شده بود ، پس واللّه كه قرار نگرفت در بهشت مگر شش ساعت از آن روز تا معصيت خدا كردند ، وخدا هر دو را بعد از فرو رفتن آفتاب بيرون كرد وشب در بهشت نماندند ودر بيرون بهشت ماندند تا صبح شد ، پس عورت ايشان پيدا شد وندا كرد آنها را پروردگارشان كه : آيا نهى نكردم شما را از اين درخت ؟\r\nپس شرم كرد آدم از پروردگارش وخضوع وشكستگى وتضرع آغاز كرد وگفت :\r\nپروردگارا ! ظلم كرديم بر نفسهاى خود واعتراف كرديم بر گناهان خود ، پس بيامرز ما را .\r\nحق تعالى فرمود : فرو رويد از آسمانها بسوى زمين ، بدرستى كه معصيت‌كننده در بهشت وآسمانهاى من نمىتواند بود .\r\nپس حضرت صادق عليه السّلام فرمود : چون آدم از آن درخت تناول نمود ، به ياد آورد نهى خدا را پس پشيمان شد ؛ وچون خواست از آن درخت دور شود ، درخت سر أو را گرفت وبسوى خود كشيد وبه امر خدا به سخن آمد وگفت : چرا پيش از خوردن از من نمىگريختى « 1 » ؟\r\nوفرمود : عورت ايشان در اندرون بدنشان بود واز بيرون پيدا نبود ، چون از آن درخت خوردند از بيرون ظاهر شد « 2 » .\r\nوبه سند معتبر ديگر از آن حضرت منقول است كه : حق تعالى خلق كرد روحها را پيش از بدنها به دو هزار سال ، پس گردانيد بلندتر وشريفتر از همهء روحها روح محمد وعلى وفاطمه وحسن وحسين وامامان بعد از ايشان را صلوات اللّه عليهم أجمعين ، پس عرض نمود أرواح ايشان را به آسمانها وزمين وكوهها پس نور ايشان همه را فروگرفت ، حق تعالى فرمود به آسمانها وزمين وكوهها كه : اينها دوستان وأوليا وحجتهاى منند بر خلق وپيشوايان خلايق منند ، نيافريده‌ام مخلوقى را كه دوست‌تر دارم از ايشان ، واز براي ايشان وهر كه ايشان را دوست دارد آفريده‌ام بهشت خود را ، واز براي هر كه مخالفت\r\nو \r\n\r\n","description":"","footnote":"\r\n( 1 ) . تفسير عياشى 2 / 10 .\r\n( 2 ) . تفسير عياشى 2 / 11 .\r\n","page_name":" 149 ","page_number":149},
  {"content":"\r\n\r\nدشمنى كند با ايشان آفريده‌ام آتش جهنم را ، پس هر كه دعوى كند منزلتي را كه ايشان نزد من دارند ومحلّى كه از عظمت من دارند عذاب كنم أو را عذابي كه عذاب نكرده باشم به أو احدى از عالميان را ، وأو را با آنها كه شرك به من آوردند در پائين‌ترين دركات جهنم جا دهم ، وهر كه اقرار به ولايت وامامت ايشان بكند وادّعا نكند منزلت ايشان را نزد من ومكان ايشان را از عظمت ، أو را جا دهم با ايشان در باغهاى بهشت خود ، واز براي ايشان باشد در بهشت آنچه خواهند نزد من ، ومباح گردانم از براي ايشان كرامت خود را ، ودر جوار خود ايشان را جا دهم ، وشفيع گردانم ايشان را در گناهكاران از بندگان وكنيزان من ، پس ولايت ايشان أمانتي است نزد خلق من ، پس كدام يك از شما برمىدارد اين امانت را با سنگينىهاى آن ، ودعوى مىكند آن مرتبه را كه از اوست واز برگزيده‌هاى خلق من نيست ؟\r\nپس ابا كردند آسمانها وزمين وكوهها از اينكه اين امانت را بردارند ، وترسيدند از عظمت پروردگار خود كه چنين منزلتي را به ناحق دعوى كنند وچنين محلّ بزرگى را براي خود آرزو كنند .\r\nپس چون حق تعالى آدم وحوّا را در بهشت ساكن گردانيد گفت : « بخوريد از اين بهشت بسيار وگوارا هر جا كه خواهيد ونزديك اين درخت مرويد - يعنى درخت گندم - پس خواهيد بود از ستمكاران » « 1 » .\r\nپس نظر كردند بسوى منزلت محمد وعلى وفاطمه وحسن وحسين وامامان بعد از ايشان عليهم السّلام پس منزلتهاى ايشان را در بهشت بهترين منزلتها يافتند پس گفتند : پروردگارا ! اين منزلت از براي كيست ؟\r\nحق تعالى فرمود : بلند كنيد سرهاى خود را بسوى ساق عرش من .\r\nپس چون سر بالا كردند ديدند نام محمد وعلى وفاطمه وحسن وحسين وامامان بعد از ايشان صلوات اللّه عليهم أجمعين را كه بر ساق عرش نوشته بود به نوري از أنوار خداوند\r\n\r\n\r\n","description":"","footnote":"\r\n( 1 ) . سورهء بقره : 35 .\r\n","page_name":" 150 ","page_number":150},
  {"content":"\r\n\r\nجبار ، پس گفتند : پروردگارا ! چه بسيار گراميند أهل اين منزلت بر تو ، وچه بسيار محبوبند نزد تو ، وچه بسيار شريف وبزرگند در درگاه تو !\r\nپس حق تعالى فرمود : اگر ايشان نمىبودند من شماها را خلق نمىكردم ، ايشان خزينه‌داران علم منند وأمينان منند بر رازهاى من ، زينهار ! نظر مكنيد بسوى ايشان به ديدهء حسد ، وآرزو مكنيد منزلت ايشان را نزد من ومحلّ ايشان را نزد من از كرامت من ، پس به اين سبب داخل خواهيد شد در نهى ونافرمانى من واز ستمكاران خواهيد بود .\r\nگفتند : پروردگارا ! كيستند ستمكاران وظالمان ؟\r\nفرمود : آنها كه ادعاى منزلت ايشان مىكنند به ناحق .\r\nگفتند : پروردگارا ! پس بنما به ما منزلهاى ظالمان ايشان را در آتش جهنم تا ببينيم منزلهاى آنها را چنانچه منزلهاى آن بزرگواران را در بهشت ديديم .\r\nپس حق تعالى امر كرد آتش را كه ظاهر گردانيد جميع آنچه در آن بود از أنواع شدتها وعذابها ، وفرمود : جاى ظالمان ايشان كه ادعاى منزلت ايشان مىنمايند در پائين‌ترين دركات اين جهنم است ؛ هر چند اراده كنند كه بيرون آيند از جهنم ، برگردانند ايشان را بسوى آن ، وهر چند پخته وسوخته شود پوستهاى ايشان ، بدل كنند ايشان را پوستها غير آنها تا بچشند عذاب را ؛ اى آدم واى حوّا ! نظر مكنيد بسوى آن نورها وحجتهاى من به ديدهء حسد ، پس شما را پائين مىفرستم از جوار خود وبر شما مىفرستم خوارى خود را .\r\nپس وسوسه كرد ايشان را شيطان تا ظاهر گرداند براي ايشان آنچه پوشيده بود از ايشان از عورتهاى ايشان ، وگفت : نهى نكرده است شما را پروردگار شما از اين درخت مگر از براي اينكه نخواست كه شما دو ملك باشيد يا هميشه در بهشت باشيد ، وسوگند ياد كرد كه من از خيرخواهان شمايم پس ايشان را فريب داد وبر اين داشت كه آرزوى منزلت آنها بكنند ، پس نظر كردند بسوى ايشان به ديدهء حسد وبه اين سبب خدا ايشان را به خود گذاشت ويارى وتوفيق خود را از ايشان برداشت تا از درخت گندم خوردند ، پس به جاى آن گندم كه ايشان از آن درخت خوردند جو بهم رسيد ، پس أصل گندمها از آن گندم است كه ايشان نخوردند وأصل جو از آنهاست كه بهم رسيد به جاى آن دانه‌ها كه ايشان\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nخوردند . پس چون خوردند از آن درخت ، پرواز كرد حلّه‌ها ولباسها وزيورها از بدنهاى ايشان وعريان ماندند ، وبرگ درختان را مىگرفتند وبر عورت خود مىگذاشتند ، وندا كرد ايشان را پروردگار ايشان كه : آيا نهى نكردم شما را از اين درخت ونگفتم به شما كه شيطان دشمنى است شما را كه دشمنى خود را ظاهر مىكند ؟ پس گفتند  رَبَّنا ظَلَمْنا أَنْفُسَنا وَإِنْ لَمْ تَغْفِرْ لَنا وَتَرْحَمْنا لَنَكُونَنَّ مِنَ الْخاسِرِينَ  « 1 » .\r\nحق تعالى فرمود : پائين رويد از جوار من كه مجاور من نمىباشد در بهشت من كسى كه نافرمانى من كند ، پس فرود آمدند به زمين وايشان را به خود گذاشت در طلب معاش .\r\nپس چون خدا خواست كه توبهء ايشان را قبول كند جبرئيل به نزد ايشان آمد وگفت :\r\nبدرستى كه شما ستم بر نفس خود كرديد به آرزو كردن منزلت جمعى كه خدا ايشان را بر شما فضيلت داده است پس جزاى شما آن عقوبت بود كه از جوار خدا به زمين فرود آمديد ، پس سؤال نمائيد از پروردگار خود به حقّ آن نامها كه ديديد بر ساق عرش تا خدا توبهء شما را قبول كند ، پس گفتند : « اللّهمّ انّا نسألك بحقّ الأكرمين عليك محمّد وعليّ وفاطمة والحسن والحسين والائمّة الّا تبت علينا ورحمتنا » يعنى : « خداوندا ! ما سؤال مىكنيم از تو به حق آنها كه گرامىترين خلقند بر تو يعنى محمد وأهل بيت أو كه البتة توبهء ما را قبول كنى وما را رحم كنى » ، پس خدا توبهء ايشان را قبول كرد بدرستى كه أو بسيار توبه قبول‌كننده ومهربان است .\r\nپس پيوسته پيغمبران خدا بعد از اين حفظ مىكردند اين امانت را وخبر مىدادند به اين امانت اوصياى خود را ومخلصان از امّتهاى خود را ، پس ابا مىكردند از آنكه آن امانت را به ناحق حمل نمايند ومىترسيدند از آنكه ادعاى آن مرتبه از براي خود بنمايند ، وبرداشت آن امانت را به ناحق آن انساني كه شناخته شد - يعنى أبو بكر - پس أصل هر ظالمي از اوست تا روز قيامت ، واين است تفسير قول حق تعالى  إِنَّا عَرَضْنَا الْأَمانَةَ عَلَى السَّماواتِ وَالْأَرْضِ وَالْجِبالِ فَأَبَيْنَ أَنْ يَحْمِلْنَها وَأَشْفَقْنَ مِنْها وَحَمَلَهَا الْإِنْسانُ إِنَّهُ كانَ ظَلُوماً \r\n\r\n\r\n","description":"","footnote":"\r\n( 1 ) . سورهء أعراف : 23 .\r\n","page_name":" 152 ","page_number":152},
  {"content":"\r\n\r\n جَهُولًا  « 1 » ترجمه‌اش اين است كه : « ما عرض كرديم امانت را بر آسمانها وزمين وكوهها پس ابا كردند از آنكه بردارند آن را ، وترسيدند از آن ، وبرداشت آن را انسان ، بدرستى كه بود أو بسيار ظلم‌كننده وبسيار جاهل » « 2 » .\r\nودر حديث معتبر ديگر منقول است كه از حضرت صادق عليه السّلام پرسيدند كه : چگونه گرديده است ميراث يك مرد برابر ميراث دو زن ؟\r\nفرمود : زيرا كه حبّه‌ها كه آدم وحوّا خوردند هيجده‌تا بود : آدم دوازده حبّه خورد وحوّا شش حبّه ، پس به اين سبب ميراث مرد دو برابر ميراث زن است « 3 » .\r\nودر حديث ديگر از حضرت أمير المؤمنين عليه السّلام منقول است كه : سه حبّه بود : دو حبّه را آدم ويك حبّه را حوّا خورد ، وبه اين سبب ميراث چنين شد « 4 » . وأول أصح است وممكن است كه خوشهء أول سه دانه بوده باشد وبه اين نسبت چند خوشه خورده باشند .\r\nوبه سند معتبر ديگر از حضرت امام محمد باقر عليه السّلام منقول است كه : اگر آدم گناه نمىكرد ، هيچ مؤمني گناه نمىكرد ؛ واگر حق تعالى توبهء آدم را قبول نمىكرد ، توبهء هيچ گناهكارى را هرگز قبول نمىكرد « 5 » .\r\nوبه سند معتبر منقول است كه از أبو الصلت هروى از حضرت امام رضا عليه السّلام پرسيد كه :\r\nيا بن رسول اللّه ! مرا خبر ده از آن درختى كه آدم وحوّا از آن خوردند چه درخت بود ؟\r\nبدرستى كه مردم اختلاف كرده‌اند : بعضي روايت كرده‌اند كه آن گندم بود ، وبعضي روايت كرده‌اند كه انگور بود ، وبعضي روايت كرده‌اند كه درخت حسد بود .\r\nفرمود : همه حق است .\r\nأبو الصلت گفت : چگونه همه حقّ است با اين همه اختلاف ؟\r\n\r\n\r\n","description":"","footnote":"\r\n( 1 ) . سورهء احزاب : 72 .\r\n( 2 ) . معاني الأخبار 108 .\r\n( 3 ) . علل الشرايع 571 .\r\n( 4 ) . علل الشرايع 571 .\r\n( 5 ) . علل الشرايع 84 .\r\n","page_name":" 153 ","page_number":153},
  {"content":"\r\n\r\nفرمود : اى أبو الصلت ! درخت بهشت أنواع ميوه‌ها برمىدارد ، پس آن درخت گندم بود ودر آن انگور هم بود ، وآنها مثل درختان دنيا نيستند ، بدرستى كه آدم عليه السّلام را چون خدا گرامى داشت وملائكة أو را سجده كردند وأو را داخل بهشت گردانيد بر خاطر خود گذرانيد كه آيا خلق كرده است خدا بشرى را كه بهتر از من باشد ؟ چون خدا دانست آنچه در خاطر أو خطور كرد ندا كرد أو را : سر بلند كن اى آدم ونظر نما بسوى ساق عرش من .\r\nچون آدم سر بلند كرد ديد در ساق عرش نوشته است : « لا اله الّا اللّه محمّد رسول اللّه عليّ بن أبي طالب أمير المؤمنين وزوجته فاطمة سيّدة نساء العالمين والحسن والحسين سيّدا شباب أهل الجنّة » ، پس آدم عليه السّلام گفت : پروردگارا ! كيستند اينها ؟ حق تعالى فرمود :\r\nاينها از ذرّيّت تواند ، وايشان بهترند از تو واز جميع آفريده‌هاى من ، واگر ايشان نمىبودند نه تو را خلق مىكردم ونه بهشت ونه دوزخ را ونه آسمان وزمين را ، پس زنهار كه نظر حسد بسوى ايشان مكن كه تو را از جوار خود بيرون مىكنم ؛ پس نظر كرد بسوى ايشان به ديدهء حسد وآرزوى منزلت ايشان كرد ، پس مسلط شد شيطان بر أو تا خورد از ميوهء آن درخت كه أو را از خوردن آن نهى كرده بودند ، ومسلط شد بر حوّا تا نظر كرد بسوى فاطمه عليها السّلام به ديدهء حسد تا خورد از آن درخت چنانچه آدم خورد ، پس خدا ايشان را از بهشت بيرون كرد واز جوار خود به زمين فرستاد « 1 » .\r\nمترجم گويد كه : خلاف است كه شجرهء منهيّه چه درخت بود : بعضي گندم گفتند ؛ وبعضي انگور ؛ وبعضي انجير ؛ وبعضي كافور ، وكافور را شيخ طوسي در تبيان از حضرت أمير المؤمنين عليه السّلام روايت كرده است ؛ وبعضي گفته‌اند كه درخت علم قضا وقدر بود ؛ وبعضي گفته‌اند درختى بود كه ملائكة از آن مىخوردند كه هرگز نميرند « 2 » ، واين حديث وحديث ديگر كه پيش گذشت جمع ميان أكثر اين أقوال مىكند .\r\nوچون ثابت شد عصمت أنبيا از گناهان ، پس حسد وأمثال آن كه در اين أحاديث وارد\r\n\r\n\r\n","description":"","footnote":"\r\n( 1 ) . معاني الأخبار 124 ؛ عيون أخبار الرضا 1 / 306 .\r\n( 2 ) . تفسير تبيان 1 / 158 ؛ تفسير طبري 1 / 268 ؛ تفسير روح المعاني 1 / 236 .\r\n","page_name":" 154 ","page_number":154},
  {"content":"\r\n\r\nشده است مأوّل است به غبطه ، زيرا كه حسد بردن بر بعضي كه زوال نعمت را از محسود خواهند حرام است ، وآرزوى آن نعمت بدون آنكه زوالش را از محسود خواهند غبطه است وبد نيست ، وليكن چون پيشتر اظهار شده بود به آدم وحوّا كه اين مرتبه مخصوص ايشان است آرزوى اين مرتبه نسبت به جلالت ايشان مكروه وترك أولى بود ، وهمچنين عزمي كه مستحب بود كه در ولايت ومحبت ايشان داشته باشند از ايشان فوت شد ، چون ارتكاب مكروه وترك مستحب در جنب بزرگى مرتبهء ايشان عظيم بود معاتب شدند .\r\nوبه سند معتبر منقول است كه از حضرت صادق عليه السّلام پرسيدند كه : بهشت آدم آيا از باغهاى دنيا بود يا از بهشتهاى آخرت ؟ فرمود : باغي بود از باغهاى دنيا كه آفتاب وماه در آن طلوع مىكرد ، واگر بهشت آخرت بود هرگز از آن بيرون نمىرفت « 1 » .\r\nمترجم گويد كه : خلاف است ميان علما در آنكه بهشت حضرت آدم عليه السّلام در زمين بود يا در آسمان ، واگر در آسمان بود آيا همان بهشت بود كه در آخرت مؤمنان داخل آن مىشوند يا غير آن ؟ أكثر مفسّران را اعتقاد آن است كه همان بهشت خلد آخرت بود كه مؤمنان در آخرت به جزاى عمل داخل آن مىشوند ؛ ونادرى گفته‌اند كه : باغي بود از باغهاى آسمان غير آن بهشت خلد ؛ وجمعى گفته‌اند كه : باغي بود از باغهاى زمين چنانچه در اين حديث وارد شده است ، واستدلال كرده‌اند به آنچه در اين حديث وارد شده است ؛ كسى كه داخل بهشت خلد شود نمىبايد بيرون آيد ، وجواب گفته‌اند كه : آنچه معلوم است آن است كه كسى كه بعد از موت به جزاى عمل داخل بهشت شود بيرون نمىآيد ، واينكه بر هر وجهي كه داخل شوند بيرون نمىآيند ، معلوم نيست ، بلكه بر خلافش اخبار بسيار وارد است ، مثل داخل شدن حضرت رسول صلّى اللّه عليه وآله وسلم در شب معراج ودخول وخروج ملائكة « 2 » . ومعارض اين حديث اخبار بسيار وارد شده است كه دلالت بر اين مىكند كه بهشت آن حضرت همان بهشت جاويد بوده است ودر آسمان بوده است چنانچه بعضي\r\n\r\n\r\n","description":"","footnote":"\r\n( 1 ) . تفسير قمى 1 / 43 ؛ كافى 3 / 247 .\r\n( 2 ) . مجمع البيان 1 / 85 ؛ تفسير فخر رازي 3 / 3 .\r\n","page_name":" 155 ","page_number":155},
  {"content":"\r\n\r\nگذشت وبعضي بعد از اين خواهد آمد . ودر اين قسم أمور ، توقّف كردن أولى است .\r\nوبه سند معتبر از امام محمد باقر عليه السّلام منقول است كه حضرت رسول صلّى اللّه عليه وآله وسلم فرمود :\r\nمكث آدم وحوّا در بهشت تا بيرون كردن ايشان را از آن هفت ساعت بود از روزهاى دنيا ، تا آنكه خدا در همان روز ايشان را به زمين فرستاد « 1 » .\r\nوبه سند صحيح از حضرت صادق عليه السّلام مروى است كه : شيطان در چهار وقت أنين وناله وفرياد كرد : روزى كه ملعون شد ، وروزى كه به زمين فرستادند أو را ، وروزى كه محمد صلّى اللّه عليه وآله وسلم مبعوث شد بعد از آنكه مدتها گذشته بود كه پيغمبرى مبعوث نشده بود ، ووقتي كه امّ الكتاب نازل شد ؛ ودو نخير كرد ( وآن صدائى است كه از بيني مىكنند در وقت شادى ولعب ) وقتي كه آدم از شجره خورد ووقتي كه آدم از بهشت به زمين آمد « 2 » .\r\nوعلي بن إبراهيم روايت كرده است كه : چون حق تعالى آدم را در بهشت ساكن گردانيد ، گذشت از روى جهالت بسوى آن درخت ، زيرا كه أو را خلق كرده بودند به خلقتى كه باقي نمىماند مگر به امر ونهى وپوشش وخانه ونكاح زنان ، ونمىدانست نفع وضرر خود را مگر آنكه به أو تعليم كنند ، پس شيطان به نزد أو آمد وگفت : اگر تو وحوّا بخوريد از اين درخت كه خدا شما را از آن نهى كرده است ، خواهيد گرديد دو ملك وهميشه در بهشت خواهيد ماند ، وسوگند يادكرد كه من خيرخواه شمايم . پس چون خوردند از آن درخت ، فرو ريخت از ايشان آنچه خدا به ايشان پوشانيده بود از جامه‌هاى بهشت ، پس رو به درختان بهشت آوردند وخود را از برگ آنها مىپوشانيدند « 3 » .\r\nوبه سند معتبر از حضرت صادق عليه السّلام منقول است كه : چون بيرون كردند آدم عليه السّلام را از بهشت ، جبرئيل بر أو نازل شد وگفت : اى آدم ! خدا خلق كرد تو را به دست قدرت خود ، ودميد در تو از روح خود ، وبه سجدهء تو آورد ملائكهء خود را ، وبه نكاح تو درآورد حوّا كنيز خود را ، وتو را در بهشت ساكن گردانيد ومباح گردانيد آن را از براي تو ، وخود با تو\r\n\r\n\r\n","description":"","footnote":"\r\n( 1 ) . خصال 397 ؛ تفسير عياشى 1 / 35 .\r\n( 2 ) . خصال 263 ؛ قصص الأنبياء راوندى 43 .\r\n( 3 ) . تفسير قمى 1 / 43 .\r\n","page_name":" 156 ","page_number":156},
  {"content":"\r\n\r\nسخن گفت وتو را نهى كرد از آنكه بخورى از آن درخت ، پس خوردى ونافرمانى خدا كردى . آدم گفت : اى جبرئيل ! شيطان قسم به خدا خورد كه أو ناصح من است ومن گمان نداشتم كه احدى از خلق خدا قسم دروغ به خدا ياد كند « 1 » .\r\nوبه سند معتبر از حضرت امام حسن مجتبى صلوات اللّه عليه منقول است كه : گروهى از يهود آمدند به خدمت رسول خدا صلّى اللّه عليه وآله وسلم واز مسائل بسيار سؤال كردند ، واز جملهء آن مسائل اين بود :\r\nبه چه علت خدا پنج نماز در پنج وقت بر امّت تو در ساعتهاى شب وروز مقرر ساخته است ؟\r\nفرمود كه : امّا نماز عصر پس آن ساعتي است كه آدم در آن ساعت از آن درخت خورد وخدا أو را از بهشت بيرون كرد ، پس خدا امر كرد ذرّيّتش را به اين نماز تا روز قيامت ، واختيار كرد آن را براي امّت من ، پس آن محبوبترين نمازهاست بسوى من ، ووصيت كرده است مرا كه آن را حفظ نمايم در ميان نمازها ، وامّا نماز شام پس آن ساعتي است كه خدا توبهء آدم را قبول كرد ، وميان آن وقت كه خورد از آن درخت وميان آنكه توبهء أو را قبول كرد سيصد سال بود از روزهاى دنيا ، ودر روزهاى آخرت روزى مثل هزار سال است ؛ پس آدم سه ركعت نماز كرد : يك ركعت براي خطاى خود ويكى را براي خطاى حوّا ويك ركعت براي توبهء أو ، پس حق تعالى اين سه ركعت را واجب گردانيد بر امّت من .\r\nپس گفت : به چه علت وضو بر اين چهار عضو واقع مىشود وحال آنكه اينها پاكترين اعضايند در بدن ؟\r\nفرمود : چون وسوسه كرد شيطان آدم را ، ونزديك درخت آمد ونظر بسوى درخت كرد آبرويش رفت ، وچون برخاست وروانه شد وآن أول قدمي بود كه بسوى گناه روانه شد پس به دست خود آن ميوه را گرفت واز آن خورد ، زيورها وحلّه‌ها از بدنش پرواز كرد ، پس دست خود را بر سر خود گذاشت وگريست ، وچون حق تعالى توبهء أو را قبول\r\n\r\n\r\n","description":"","footnote":"\r\n( 1 ) . تفسير قمى 1 / 225 .\r\n","page_name":" 157 ","page_number":157},
  {"content":"\r\n\r\nكرد واجب گردانيد بر أو وبر ذرّيّت أو وضو را بر اين چهار عضو ، وامر كرد كه رو را بشويد براي آنكه نظر به آن درخت كرد ، وامر كرد دستها را بشويد چون بسوى آن درخت دراز نمود وگرفت ، وامر كرد أو را به مسح سر چون دست را بر سر گذاشت ، وامر كرد أو را به مسح پاها براي آنكه بسوى گناه راه رفت .\r\nگفت : خبر ده مرا كه به چه سبب سى روز روزه بر امّت تو واجب شده ؟\r\nفرمود : چون آدم از آن درخت خورد ، سى روز در شكمش ماند ، پس خدا بر فرزندانش سى روز گرسنگى وتشنگى را واجب گردانيد ، وآنچه مىخورند در شب تفضّلى است از خدا بر ايشان وبر آدم نيز چنين واجب بود ، پس خدا بر امّت من اين را واجب گردانيد چنانچه در قرآن فرموده است كه : « بر شما نوشته شده است روزه ، چنانچه نوشته شده بود بر آنها كه پيش از شما بودند » « 1 » . « 2 »\r\nوبه سند معتبر منقول است كه مأمون از حضرت امام رضا عليه السّلام پرسيد : آيا نه قائليد شما كه پيغمبران معصومند ؟ فرمود : بلى . گفت : پس چه معنى دارد قول حق تعالى  وَعَصى آدَمُ رَبَّهُ فَغَوى  « 3 » ؟\r\nفرمود : حق تعالى گفت به آدم كه : ساكن شو تو وزوج تو در بهشت وبخوريد از بهشت گشاده از هر جا كه خواهيد ونزديك اين درخت مرويد - واشاره نمود از براي ايشان بسوى درخت گندم - پس اگر بخوريد از ستمكاران خواهيد بود ، ونگفت به ايشان كه مخوريد از اين درخت ونه هر درختى كه از جنس اين درخت بوده باشد ، وايشان نزديك آن درخت نرفته بودند بلكه از غير آن درخت كه از جنس آن بود خوردند در وقتي كه شيطان وسوسه كرد ايشان را وگفت : خدا نهى نكرده است شما را از اين درخت بلكه شما را نهى كرده است از درخت ديگر ، واگر از اين درخت بخوريد دو ملك خواهيد بود وهميشه در بهشت خواهيد بود ، وسوگند به خدا ياد كرد براي ايشان كه من خير شما را\r\n\r\n\r\n","description":"","footnote":"\r\n( 1 ) . سورهء بقره : 183 .\r\n( 2 ) . امالى شيخ صدوق 159 .\r\n( 3 ) . سورهء طه : 121 .\r\n","page_name":" 158 ","page_number":158},
  {"content":"\r\n\r\nمىخواهم ، ونديده بودند ايشان كسى را كه سوگند به خدا خورد به دروغ پيش از آن ، پس ايشان را فريب داد وخوردند براي اعتماد بر قسم ايشان ، واين از آدم پيش از پيغمبرى بود ، واين نيز گناه بزرگى نبود كه به آن مستحقّ دخول آتش شود بلكه از گناههاى كوچك بخشيده شده بود كه بر پيغمبران جايز است پيش از آنكه وحى بر ايشان نازل شود ، پس چون خدا أو را برگزيد وپيغمبر گردانيد معصوم بود وگناه كوچك وبزرگ از أو صادر نمىشد ، حق تعالى مىفرمايد : « نافرمانى كرد آدم پروردگارش را پس گمراه شد ، پس برگزيد أو را پروردگار وهدايت يافت » « 1 » وفرموده است : « خدا برگزيد آدم ونوح وآل إبراهيم وآل عمران را بر عالميان » « 2 » . « 3 »\r\nمترجم گويد كه : چون سابقا معلوم شد به دلايل عقلية ونقليه واجماع جميع علماى شيعه كه پيغمبران پيش از نبوت وبعد از نبوت از جميع گناهان صغيره وكبيره معصومند ، پس آيات واخبارى كه موهم صدور معصيت است از ايشان مؤوّل است به ترك مستحب وفعل مكروه ، زيرا كه معصيت نافرمانى است ونافرمانى در ترك مستحب وفعل مكروه نيز بعمل مىآيد ، وغوايت گمراهى است يا خيبت ومحرومى ، وهر كه فعلى را كه از براي أو كردن آن بهتر است ترك مىكند ، راه نفع خود را گم كرده است واز آن نفع محروم گرديده است ؛ وظلم ، گذاشتن چيزى است در غير محلّ خود وبه معنى عدول از راه وبه معنى گم كردن چيزى وبه معنى ستم كردن آمده است ، ودر فعل مكروه وترك مستحب صادق است كه فعل را در غير محلّ مناسب خود قرار داده است ، وعدول از راه بندگى كامل پروردگار خود كرده است وثواب خود را كم كرده است وستم بر خود كرده است كه خود را از ثواب محروم كرده است ، ونهى همچنانچه از حرام مىباشد از مكروه نيز مىباشد ، وامر چنانچه بر أو واجب مىباشد بر مستحب نيز مىباشد .\r\nوامّا توبه پس از براي تدارك آن نفعي است كه از اين كس فوت شده است وبر فعل\r\n\r\n\r\n","description":"","footnote":"\r\n( 1 ) . سورهء طه : 121 - 122 .\r\n( 2 ) . سورهء آل عمران : 33 .\r\n( 3 ) . عيون أخبار الرضا 1 / 195 ؛ احتجاج 2 / 423 .\r\n","page_name":" 159 ","page_number":159},
  {"content":"\r\n\r\nمكروه وترك مندوب نيز مىباشد ، بلكه تذللى است نزد حق تعالى كه به آن خدا را به لطف مىآورد هر چند گناهى نباشد ، چنانچه در أحاديث عامه وخاصه وارد شده است كه :\r\nرسول خدا صلّى اللّه عليه وآله وسلم روزى هفتاد مرتبه استغفار مىكرد بىگناهى « 1 » ، وبر تقديرى كه بعضي از اين كلمات حقيقت در ارتكاب گناه باشد محمول است بر مجاز ، وبسيار است كه به قرائن ضعيفه ، لفظي را بر معنى مجازى حمل مىكنند ، پس چون نكنند در جائى كه ادلهء قطعيه قائم باشد ؟ ! ونكتهء تعبير به اين عبارات آن است كه چون به سبب وفور كمالات وعلوّ درجات ايشان وكثرت نعم حق تعالى بر ايشان مكروهات ايشان بلكه مباحات ايشان بلكه متوجه شدن ايشان بغير جناب مقدس الهى عظيم است ، لهذا حق تعالى اين عبارات را بر اعمال ايشان اطلاق فرموده است وخود در مقام تذلل وتضرع أمثال اين عبارات را استعمال مىنمايد ، بلكه ممكن است كه ايشان هرگاه متوجه بعضي از عبادات از معاشرت وهدايت خلق وأمثال آن شوند . وچون به محلّ قرب « لي مع اللّه » رسند ، آن مرتبه را در جنب اين مرتبه حقير شمارند ونسبت خطا وگناه وتقصير به خود دهند ، كما قيل :\r\n« حسنات الأبرار ، سيّئات المقرّبين » .\r\nوأيضا چون عظمت وجلال الهى در نظر بنده بيشتر ظاهر مىشود وعجز وضعف خود وعمل خود بر أو بيشتر معلوم مىگردد ، هر چند عبادت بيشتر مىكند اعتراف به تقصير زيادة مىكند ، ومىداند كه اعمال ممكنات قابل درگاه واهب خيرات نيست ودر برابر هيچ نعمت از نعمتهاى أو نمىتواند بود ، وأيضا چون به ديدهء بصيرت مىبينند ومىدانند كه طاعات وصفات حسنه وترك معاصي ايشان از توفيق وعصمت پروردگار ايشان است وخود بدون عصمت أو در معرض هر گناه هستند ، پس اگر گويند كه منم آنكه گناه كردم ومنم آنكه خطا كردم ممكن است كه مراد آن باشد كه من آنم كه اينها همه از من مىآيد اگر توفيق وعصمت تو نباشد .\r\nونظير اين مراتب در تفكر در أحوال پادشاهان وامرا وخدمه ورعاياى ايشان ظاهر\r\n\r\n\r\n","description":"","footnote":"\r\n( 1 ) . كافى 2 / 505 .\r\n","page_name":" 160 ","page_number":160},
  {"content":"\r\n\r\nمىشود ، زيرا كه ملوك از رعايا وملازمان به قدر قرب ومنزلت ايشان ومعرفت ايشان به بزرگى پادشاه خدمت از ايشان مىطلبند ، وبه اين نسبت ايشان را مؤاخذه مىنمايند ، واز ساير رعايا جرمهاى بسيار مىگذرانند به ناداني ايشان ، ومقربان ايشان را به اندك ترك ادائى آداب معاتبات ومؤاخذات مىنمايند ، بلكه اگر يك طرفة العين متوجه غير أو شوند در معرض تنبيهات وتأديبات بر مىآورند ، وبسا باشد كه بعضي از ملوك يكى از مقربان خود را كه شب وروز با أو مىباشد براي مصلحت به خدمتي بفرستد وچون بازگردد وگريه كند وعجز كند ، خود را به سبب اين بعد وحرمان اضطراري مقصّر نمايد ؛ وبسيار است كه يكى از مقربان براي اظهار نعمت ولطف آن پادشاه نسبت به خود ، با نهايت فرمانبردارى مىگويد كه : سر تا پا تقصيرم وخدمتم لايق شأن تو نيست ، واگر خدمتي كرده‌ام به لطف وتوجه توست ومنم عاصى ومنم مقصّر ومنم گناهكار وشرمسار ، يعنى اگر لطف تو نمىبود چنين مىبودم . ودر اين مقام سخن بسيار است وان شاء اللّه بعد أزين در مقامات مناسبه بعضي از آنها مذكور مىشود ، وآنچه در اين حديث وارد شده است كه اين گناه صغيره بوده وپيش از پيغمبرى صادر شد ، ونهى از أنواع شجره معلوم نبود ، اينها ظاهرا موافق مذاهب مخالفين است وموافق أصول شيعه نيست ، وممكن است كه بر وجه تقيه مذكور شده باشد يا بر سبيل تنزّل ، يا مراد از صغيره فعل مكروه بوده باشد ، واين قسم مكروه بعد از پيغمبرى بر ايشان روا نباشد ، وارتكاب اين قسم از مكروه به تسويل شيطان بوده باشد كه با وجود قيام قرينه بر اينكه مراد نوع آن درخت بوده است ، وبه احتمال اينكه نهى مخصوص آن درخت بوده باشد ، ارتكاب آن مكروه نموده باشند . وبسط قول در اين باب در كتاب « بحار الأنوار » نموده‌ايم ، هر كه خواهد به آنجا رجوع نمايد « 1 » .\r\nودر حديث معتبر ديگر منقول است كه : علي بن الجهم « 2 » از حضرت امام رضا عليه السّلام پرسيد كه : آيا قائل هستى كه پيغمبران معصومند ؟ فرمود : بلى . پرسيد : پس چه مىگوئى\r\n\r\n\r\n","description":"","footnote":"\r\n( 1 ) . بحار الأنوار 11 / 198 .\r\n( 2 ) . در هر دو مصدر : علي بن محمد بن الجهم است .\r\n","page_name":" 161 ","page_number":161},
  {"content":"\r\n\r\nدر قول خدا  وَعَصى آدَمُ رَبَّهُ فَغَوى  ؟ وچند آيهء ديگر پرسيد كه بعد از اين مذكور خواهد شد ، فرمود : واي بر تو ! از خدا بترس وچيزهاى بد نسبت به پيغمبران خدا مده ، بدرستى كه حق تعالى مىفرمايد : « نمىداند تأويل قرآن را مگر خدا وآنها كه راسخند در علم » « 1 » .\r\nامّا قول خدا  وَعَصى آدَمُ  ، پس بدرستى كه خدا آدم را خلق كرده بود كه حجت أو باشد در زمين وخليفهء أو باشد در شهرهايش ، وأو را از براي بهشت خلق نكرده بود ، ومعصيت از آدم در بهشت بود نه در زمين براي اينكه تمام شود تقديرهاى امر خدا ، پس چون أو را به زمين فرستاد وحجت وخليفهء خود گردانيد ، معصوم گردانيد أو را ، چنانچه فرموده است  إِنَّ اللَّهَ اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ  « 2 » . « 3 »\r\nمؤلف گويد كه : اين حديث نيز به حسب ظاهر موافق مذهب بعضي از علماى عامه است كه پيغمبران را پيش از پيغمبرى وبعثت ، معصوم نمىدانند ، وممكن است كه مراد اين باشد كه چون بهشت براي آدم عليه السّلام خانهء تكليف نبود زيرا كه أو را خلق كرده بود كه در دنيا مكلف گرداند ، پس در آنجا گناه وعصمت از گناه براي أو نبود بلكه تكليفهاى بهشت براي ارشاد ومصلحت أو بود كه اگر چنين نكنيد در بهشت خواهيد ماند ، يا نهى از كراهت بود وأو را براي اين به خود گذاشت واز آن مكروه نگاه داشت زيرا كه مصلحت در اين بود كه به زمين آيد ، وجامه‌هاى بهشت را از أو كندن وعريان كردن وبه زمين فرستادن از براي اهانت وخوارى نبود بلكه براي اين بود كه بعد از آن به زمين آيد وآغاز توبه وتضرع وندامت نمايد تا مرتبهء أو به اضعاف بسيار زيادة از سابق گردد ، وآيهء سابقه نيز اشعارى به اين دارد كه بعد از نسبت عصيان وغوايت ، مرتبهء اجتبا وهدايت را براي آن حضرت اثبات نمود ، واز اينها حكمتها براي واگذاشتن عاصيان نيز ظاهر مىشود وليكن عقلها را در اين مقام لغزشهاى بسيار هست ، وعدم تفكر در اينها أولى وأحوط است .\r\n\r\n\r\n","description":"","footnote":"\r\n( 1 ) . سورهء آل عمران : 7 .\r\n( 2 ) . سورهء آل عمران : 33 .\r\n( 3 ) . امالى شيخ صدوق 82 ؛ عيون أخبار الرضا 1 / 192 .\r\n","page_name":" 162 ","page_number":162},
  {"content":"\r\n\r\n\r\nفصل چهارم در بيان فرود آمدن حضرت آدم وحوّا عليهما السّلام به زمين وكيفيت آن وتوبهء ايشان ، وساير أحوالي كه بعد از فرود آمدن بود تا هنگام وفات ايشان\r\nاز حضرت رسول خدا صلّى اللّه عليه وآله وسلم منقول است كه : چون آدم عليه السّلام نافرمانى پروردگار خود كرد ، منادى أو را ندا كرد از نزد عرش كه : اى آدم ! بيرون رو از جوار من ، بدرستى كه در جوار من نمىباشد كسى كه نافرمانى من كند . پس حضرت آدم گريست وملائكة گريستند ، پس حق تعالى جبرئيل را بسوى أو فرستاد پس أو را به زمين فروفرستاد سياه شده ، پس چون ملائكة أو را به اين حال مشاهده كردند فرياد برآوردند وگريستند وصداى گريهء ايشان بلند شد وگفتند : پروردگارا ! خلقي آفريدى واز روح برگزيدهء خود در أو دميدى وملائكة را به سجدهء أو درآوردى وبه يك گناه سفيدى أو را به سياهى مبدّل كردى ! پس ندا كرد منادى از آسمان كه : امروز براي پروردگار خود روزه بدار ، پس روزه داشت ، وآن روز سيزدهم ماه بود ، ثلث سياهى برطرف شد ، پس روز چهاردهم ماه ندا به أو رسيد كه : روزه بدار امروز را براي پروردگار خود ، پس روزه داشت ، دو ثلث آن سياهى برطرف شد ، پس روز پانزدهم نيز به أو ندا رسيد وروزه داشت پس همهء سياهى از بدنش زايل شد ، وبه اين سبب اين روزها را « ايّام البيض » گفتند .\r\nپس از آسمان منادى ندا كرد كه : اى آدم ! اين سه روز را براي تو وفرزندان تو مقرر كردم كه هر كه در هر ماه اين سه روز را روزه دارد چنان باشد كه تمام عمر را روزه گرفته\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nباشد ، پس آدم از روى اندوه نشست وسر را در ميان دو زانو گذاشت وگفت : اندوهگين وغمناك خواهم بود تا امر خدا برسد ، پس حق تعالى جبرئيل را بسوى أو فرستاد وگفت :\r\nاى آدم ! چرا تو را اندوهناك ومحزون مىبينم ؟ گفت : پيوسته چنين غمگين خواهم بود تا امر خدا برسد ، جبرئيل گفت : من رسول خدايم بسوى تو ، وخدا تو را سلام مىرساند ومىگويد : اى آدم ! « حيّاك اللّه وبيّاك » .\r\nگفت : معنى « حيّاك اللّه » را دانستم يعنى خدا تو را زنده بدارد پس « بيّاك » چه معنى دارد ؟\r\nجبرئيل گفت : يعنى خدا تو را خندان گرداند .\r\nپس آدم به سجده رفت وچون سر از سجده برداشت سر بسوى آسمان بلند كرد وگفت : خداوندا ! حسن وجمال مرا زيادة گردان . چون صبح شد ريش بسيار سياهى بر روى أو روئيده بود ، دست بر آن زد وگفت : پروردگارا ! اين چيست ؟ فرمود : اين لحيه است ، زينت دادم تو را به اين وفرزندان تو را تا روز قيامت « 1 » .\r\nوبه سند حسن منقول است از حضرت صادق عليه السّلام كه : چون آدم از بهشت فرود آمد خط سياهى در بدن أو بهم رسيد در رويش از سر تا پا ، پس حضرت آدم بسيار گريست ومحزون گرديد بر آنچه ظاهر شده بود در أو ، پس جبرئيل به نزد أو آمد وگفت : چه باعث شده است گريهء تو را ؟\r\nگفت : اين سياهى كه در بدنم ظاهر گرديده است .\r\nجبرئيل گفت : برخيز ونماز كن كه اين وقت نماز أول است ؛ چون نماز كرد سياهى آمد تا سينه‌اش .\r\nپس در وقت نماز دوم آمد وگفت : اى آدم ! برخيز ونماز كن اين وقت نماز دوم است ؛ چون نماز كرد سياهى فرود آمد تا نافش .\r\nپس آمد به نزد أو در وقت نماز سوم وگفت : برخيز اى آدم ونماز كن كه وقت نماز سوم\r\n\r\n\r\n","description":"","footnote":"\r\n( 1 ) . علل الشرايع 380 .\r\n","page_name":" 164 ","page_number":164},
  {"content":"\r\n\r\nاست ؛ چون نماز كرد سياهى فرود آمد تا زانوهايش .\r\nپس در وقت نماز چهارم آمد وگفت : اى آدم ! برخيز ونماز كن كه اين وقت نماز چهارم است ؛ چون نماز كرد سياهى فرود آمد تا پاهايش .\r\nپس در وقت نماز پنجم آمد وگفت : اى آدم ! برخيز ونماز كن كه اين وقت نماز پنجم است ؛ چون نماز كرد همهء سياهى از بدنش برطرف شد .\r\nپس آدم حمد خدا كرد وثنا گفت أو را ، پس جبرئيل گفت : اى آدم ! مثل فرزندان تو در اين نماز مانند مثل توست در اين سياهى ، هر كه از فرزندان تو در هر روز وشب پنج نماز بكند ، بيرون مىآيد از گناهانش چنانچه تو از اين سياهى بيرون آمدى « 1 » .\r\nوبه سند معتبر از حضرت صادق عليه السّلام منقول است كه فرمود : شخصي گذشت بر پدرم در اثناى طواف ، پس دست بر دوش پدرم زد وگفت : سؤال مىكنم از تو از سه خصلت كه نمىداند آنها را غير تو ومرد ديگر ، پس حضرت ساكت شد از جواب أو تا از طواف فارغ شد ، پس به حجر إسماعيل آمد ودو ركعت نماز كرد ومن با أو بودم ، چون فارغ شد فرمود : كجاست آن كه سؤال مىكرد ؟ پس آن مرد آمد ودر پيش روى پدرم نشست وسؤالها كرد از جملهء آنها آن بود كه : ملائكة چون رد كردند بر خدا در خلق آدم ، وغضب كرد بر ايشان ، چگونه راضى شد از ايشان ؟\r\nفرمود : ملائكة هفت سال « 2 » طواف كردند در دور عرش ودعا مىكردند واستغفار مىكردند وسؤال مىكردند كه خدا از ايشان راضى شود ، پس راضى شد از ايشان بعد از هفت سال .\r\nگفت : راست گفتى ، مرا خبر ده كه از آدم چگونه راضى شد ؟\r\nفرمود : چون آدم به زمين آمد در هند فرود آمد وسؤال كرد از پروردگارش اين خانه را ، پس امر كرد أو را كه بيايد به نزد اين خانه وهفت شوط طواف كند وبرود به منا\r\nو \r\n\r\n","description":"","footnote":"\r\n( 1 ) . علل الشرايع 338 .\r\n( 2 ) . در مصدر « هفت هزار سال » است .\r\n","page_name":" 165 ","page_number":165},
  {"content":"\r\n\r\nعرفات وجميع مناسك حج را ادا نمايد ، پس از هند آمد به مكة وهر جا كه قدم مباركش بر آن واقع شد معموره شد واز ميان قدم تا قدمش صحراها شد كه در آنها چيزى نيست ، پس آمد به نزد خانهء كعبه وهفت شوط طواف كرد وجميع مناسك را بجا آورد چنانچه خدا أو را امر كرده بود ، پس خدا قبول كرد توبهء أو را وأو را آمرزيد ، پس طواف آدم هفت شوط شد چون ملائكة در دور عرش هفت سال طواف كردند . پس جبرئيل گفت : گوارا باد تو را اى آدم كه آمرزيده شدى ومن سه هزار سال پيش از تو طواف اين خانه كردم ، آدم گفت : پروردگارا ! بيامرز مرا وذرّيّت مرا بعد از من ، حق تعالى فرمود : بلى هر كه ايمان آورد به من وبه رسولان من از ايشان .\r\nآن شخص گفت : راست گفتى ، ورفت ، پس پدرم گفت : اين جبرئيل بود ، آمده بود كه معالم دين شما را به شما تعليم نمايد « 1 » .\r\nوبه سند معتبر از حضرت صادق عليه السّلام منقول است كه : طواف كرد آدم صد سال به دور خانهء كعبه كه نظر بسوى حوّا نمىكرد ، وگريست بر بهشت آن قدر كه بر دو طرف روى مباركش مثل دو نهر عظيم بهم رسيد از اثر گريهء أو ، پس جبرئيل آمد به نزد أو وگفت :\r\n« حيّاك اللّه وبيّاك » ، پس چون گفت : حيّاك اللّه ، اثر فرح وشادى بر رويش ظاهر شد ودانست كه خدا از أو راضى شده است ، وچون گفت : بيّاك ، خنديد وايستاد بر در كعبه وجامه‌هايش از پوست شتر وگاو بود ، پس گفت : « اللّهمّ أقلني عثرتي واغفر لي ذنبي واعدني إلى الدار الّتي أخرجتني منها » ، حق تعالى فرمود كه : بخشيدم لغزش تو را ، وآمرزيدم گناه تو را ، وبزودى تو را برمىگردانم به آن خانه كه تو را از آن بيرون كردم ، يعنى بهشت « 2 » .\r\nومخالفان روايت كرده‌اند به چندين سند از عبد اللّه بن عباس كه گفت : سؤال نمودم از حضرت رسول خدا صلّى اللّه عليه وآله وسلم از كلماتي كه حضرت آدم عليه السّلام تلقّى نمود از پروردگارش وبه\r\n\r\n\r\n","description":"","footnote":"\r\n( 1 ) . علل الشرايع 407 .\r\n( 2 ) . معاني الأخبار 269 .\r\n","page_name":" 166 ","page_number":166},
  {"content":"\r\n\r\nسبب آن توبه‌اش مقبول شد ؟ فرمود : سؤال كرد بحقّ محمد وعلى وفاطمه وحسن وحسين عليهم السّلام كه البتة توبهء مرا قبول كنى ، پس حق تعالى توبه‌اش را قبول كرد « 1 » . وبر اين مضمون أحاديث بسيار از طريق عامه وخاصه منقول است « 2 » ، وبعضي از آنها بعد از اين در كتاب امامت خواهد آمد ان شاء اللّه تعالى .\r\nوبه سندهاى ديگر علماى جانبين از ابن عباس روايت كرده‌اند كه : چون حق تعالى حضرت آدم عليه السّلام را خلق كرد واز روح خود در آن دميد ، عطسه كرد ، پس حق تعالى أو را الهام كرد كه گفت : « الحمد للّه ربّ العالمين » ، پس به أو گفت پروردگارش : « يرحمك ربّك » ، پس چون ملائكة أو را سجده كردند گفت : پروردگارا ! آيا خلقي آفريده‌اى كه محبوبتر باشد بسوى تو از من ؟ پس جواب داده نشد . پس بار ديگر سؤال كرد ، جواب داده نشد . پس چون مرتبهء سوم سؤال كرد ، حق تعالى فرمود كه : بلى ، واگر ايشان نبودند تو را خلق نمىكردم . گفت : پروردگارا ! پس ايشان را به من بنما . حق تعالى وحى نمود بسوى ملائكهء حجب كه حجابها را بردارند ، چون حجابها برداشته شد پنج شبح در پيش عرش ديد ، گفت : پروردگارا ! كيستند ايشان ؟ فرمود كه : اى آدم ! اين محمد پيغمبر من است ، واين على أمير المؤمنين است پسر عمّ پيغمبر من ووصىّ أو ، واين فاطمه است دختر پيغمبر من ، واين دو شبح حسن وحسين‌اند پسران على وفرزندان پيغمبر من ، وفرمود : اى آدم ! ايشان فرزندان تواند . پس شاد شد به اين ، وچون مرتكب آن خطيئه شد گفت : پروردگارا ! سؤال مىكنم از تو بمحمد وعلى وفاطمه وحسن وحسين كه البتة مرا بيامرزى ، پس به اين سبب خدا أو را آمرزيد ، واين است تفسير آن آية  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  « 3 » ، پس چون به زمين آمد انگشترى ساخت وبر آن نقش كرد « محمّد رسول اللّه وعليّ أمير المؤمنين » ، وكنيهء آدم عليه السّلام أبو محمد بود « 4 » .\r\n\r\n\r\n","description":"","footnote":"\r\n( 1 ) . تفسير الدر المنثور 1 / 60 ؛ مناقب ابن المغازلي 104 .\r\n( 2 ) . تفسير فرات كوفي 57 ؛ نهج الحق 179 .\r\n( 3 ) . سورهء بقره : 37 .\r\n( 4 ) . بحار الأنوار 11 / 175 .\r\n","page_name":" 167 ","page_number":167},
  {"content":"\r\n\r\nوبه سند صحيح از حضرت صادق عليه السّلام منقول است كه آدم عليه السّلام گفت : پروردگارا ! به حقّ محمد وعلى وفاطمه وحسن وحسين عليهم السّلام سوگند مىدهم تو را كه توبهء مرا قبول نمايى ، حق تعالى به أو وحى كرد كه : اى آدم ! چه مىدانى محمد را ؟ گفت : چون مرا خلق كردى سر بالا كردم پس ديدم كه در عرش نوشته بود « محمّد رسول اللّه عليّ أمير المؤمنين » « 1 » .\r\nوبه سند صحيح ديگر از امام محمد باقر عليه السّلام منقول است : كلماتي كه آدم عليه السّلام به آنها تكلّم كرد وتوبه‌اش مقبول شد اين كلمات بود : « اللّهمّ لا اله الّا أنت سبحانك وبحمدك انّي عملت سوء وظلمت نفسي فاغفر لي انّك أنت التّوّاب الرّحيم لا اله الّا أنت سبحانك وبحمدك انّي عملت سوء وظلمت نفسي فاغفر لي انّك أنت خير الغافرين » « 2 » .\r\nودر حديث معتبر ديگر منقول است كه : چون از خواب بيدار شوى بگو آن كلمات را كه حضرت آدم تلقّى نمود از پروردگارش ، وآن كلمات اين است : « سبّوح قدّوس ربّ الملائكة والرّوح سبقت رحمتك غضبك لا اله الّا أنت انّي ظلمت نفسي فاغفر لي وارحمني انّك أنت التّوّاب الرّحيم الغفور » « 3 » .\r\nوبه سند معتبر از حضرت صادق عليه السّلام منقول است كه : حق تعالى عرض كرد بر آدم عليه السّلام ذرّيّت أو را در ميثاق ، پس رسول خدا صلّى اللّه عليه وآله وسلم بر أو گذشت وتكيه نموده بود بر أمير المؤمنين عليه السّلام ، وحضرت فاطمه عليها السّلام از عقب ايشان مىآمد ، وحضرت امام حسن وامام حسين عليهما السّلام از عقب أو مىآمدند ، حق تعالى فرمود : اى آدم ! زنهار كه نظر حسد بسوى ايشان مكن كه تو را از جوار خود فرو مىفرستم . پس چون خدا أو را در بهشت ساكن گردانيد ممثّل شدند براي أو محمد وعلى وفاطمه وحسن وحسين عليهم السّلام ، پس نظر كرد به ايشان به حسد ، پس عرض شد بر أو ولايت ايشان وآن قبول كه سزاوار بود نكرد ، پس بهشت برگهاى خود را بر أو ريخت . پس چون توبه كرد بسوى خدا از حسد واقرار كامل به ولايت ايشان نمود ودعا كرد بحقّ محمد وعلى وفاطمه وحسن وحسين عليهم السّلام ،\r\n\r\n\r\n","description":"","footnote":"\r\n( 1 ) . قصص الأنبياء راوندى 51 .\r\n( 2 ) . قصص الأنبياء راوندى 53 .\r\n( 3 ) . تفسير عياشى 1 / 41 .\r\n","page_name":" 168 ","page_number":168},
  {"content":"\r\n\r\nحق تعالى أو را آمرزيد ، واينهاست آن كلمات كه تلقّى نمود از پروردگار خود « 1 » .\r\nوبه سند معتبر از أمير المؤمنين عليه السّلام منقول است كه : آن كلمات آن بود كه گفت :\r\nپروردگارا ! سؤال مىكنم بحقّ محمد كه توبهء مرا قبول كنى ، حق تعالى فرمود : محمد را چه مىشناسى ؟ گفت : ديدم أو را كه نوشته بود در سراپردهء بزرگ تو در وقتي كه من در بهشت بودم « 2 » .\r\nمؤلف گويد كه : منافاتى ميان اين روايتها نيست زيرا كه ممكن است اينها همه واقع شده باشد وهمه در قبول توبهء آن حضرت دخل داشته باشند .\r\nوبه سند معتبر از حضرت صادق عليه السّلام منقول است كه بسيار گريه كنندگان پنج نفرند :\r\nآدم ويعقوب ويوسف وحضرت فاطمه وامام زين العابدين عليهم السّلام . پس آدم آن قدر بر بهشت گريست كه در دو طرف رويش مانند رودخانه‌ها بهم رسيد « 3 » .\r\nواز حضرت رسول صلّى اللّه عليه وآله وسلم منقول است كه : حضرت آدم در روز جمعه بر زمين آمد « 4 » .\r\nودر حديث معتبر از حضرت صادق عليه السّلام منقول است كه : چون خدا حضرت آدم را از بهشت به زمين فرستاد صد وبيست درخت با أو به زمين فرستاد ؛ چهل درخت از آنها بود كه اندرون وبيرونش را هر دو مىتوانست خورد ، وچهل تا از آنها بود كه اندرونش را مىتوانست خورد وبيرونش را مىبايست انداخت ، وچهل تا از آنها بود كه بيرونش را مىتوان خورد واندرونش را مىبايست انداخت ، وجوالى با خود به زمين آورد كه در آن تخم هر چيز بود « 5 » .\r\nبه سند معتبر منقول است كه ابن أبي بصير « 6 » از حضرت امام رضا عليه السّلام سؤال نمود كه :\r\n\r\n\r\n","description":"","footnote":"\r\n( 1 ) . تفسير عياشى 1 / 41 .\r\n( 2 ) . تفسير عياشى 1 / 41 .\r\n( 3 ) . خصال 272 .\r\n( 4 ) . خصال 316 .\r\n( 5 ) . بحار الأنوار 11 / 204 .\r\n( 6 ) . در مصدر « أحمد بن محمد بن أبي نصر » است .\r\n","page_name":" 169 ","page_number":169},
  {"content":"\r\n\r\nچگونه بود أول بوى خوش ؟\r\nفرمود : چه مىگويند آنها كه نزد شمايند در اين ؟\r\nگفت : مىگويند كه : چون آدم فرود آمد در زمين هند وگريست بر مفارقت بهشت ، آب ديده‌اش جارى شد ، پس ريشه‌ها شد در زمين واز آن بوهاى خوش بهم رسيد .\r\nحضرت فرمود : چنين نيست كه ايشان مىگويند وليكن حوّا گيسوهاى خود را از برگهاى درختان بهشت خوشبو كرده بود ، وچون به زمين فرود آمد بعد از آنكه به معصيت مبتلا شده بود خون حيض ديد ، پس مأمور شد كه غسل كند ، چون گيسوهاى خود را گشود حق تعالى بادي فرستاد كه آن برگهاى بهشتى را متفرق گردانيد ورسانيد به هر جا كه خدا مىخواست « 1 » .\r\nوبه سندهاى معتبر از حضرت صادق عليه السّلام منقول است كه : كوه صفا را براي اين صفا ناميدند كه مصطفى وبرگزيده يعنى آدم بر آن فرود آمد ، پس از براي كوه نامى از نام آدم عليه السّلام اشتقاق كردند ، چنانچه حق تعالى مىفرمايد كه  إِنَّ اللَّهَ اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ  « 2 » ؛ وحضرت حوّا بر كوه مروه فرود آمد ، وآن را مروه ناميدند زيرا كه مرئه بر آن فرود آمد ، پس از براي كوه نامى از نام زن اشتقاق كردند « 3 » .\r\nوبه سند معتبر منقول است : مردى از أهل شام از أمير المؤمنين عليه السّلام سؤال نمود كه :\r\nگراميترين وادىها بر روى زمين كدام است ؟ فرمود : واديى است كه أو را « سرانديب » « 4 » مىگويند ، وآدم عليه السّلام از آسمان به آن وادى فرود آمد « 5 » .\r\nمترجم گويد كه : أحاديث در تعيين محلّ نزول آدم وحوّا عليهما السّلام مختلف است ، بسيارى از أحاديث معتبره دلالت مىكند بر اينكه آدم بر صفا وحوّا بر مروه نازل شده‌اند ،\r\nو \r\n\r\n","description":"","footnote":"\r\n( 1 ) . علل الشرايع 492 .\r\n( 2 ) . سورهء آل عمران : 33 .\r\n( 3 ) . كافى 4 / 191 و 192 ؛ علل الشرايع 431 ؛ قصص الأنبياء راوندى 45 .\r\n( 4 ) . در بحار ومعجم البلدان وعيون أخبار الرضا « سرنديب » است .\r\n( 5 ) . علل الشرايع 595 ؛ عيون أخبار الرضا 1 / 244 .\r\n","page_name":" 170 ","page_number":170},
  {"content":"\r\n\r\nبسيارى از اخبار دلالت بر اين مىكند كه در هند فرود آمدند ، ومشهور ميان عامّه آن است كه آدم بر كوهى فرود آمد در « سرانديب » كه آن را « نود » « 1 » مىگفتند وحوّا در جدّه فرود آمد ، پس بعيد نيست كه اخبار هند محمول بر تقيّه باشد ، ومحتمل است كه أول در هند نازل شده باشند وبعد از دخول مكة بر صفا ومروه قرار گرفته باشند ، چنانچه به سند معتبر از بكير منقول است كه حضرت صادق عليه السّلام از أو پرسيد كه : آيا مىدانى كه حجر الأسود چه بوده است ؟ بكير گفت : نه . فرمود : ملك عظيمى بود از عظماى ملائكة نزد خداوند عالميان ، پس چون حق تعالى از ملائكة پيمان گرفت أول كسى كه ايمان آورد واقرار كرد آن ملك بود ، پس خدا أو را امين خود گردانيد بر جميع خلقش ، پس ميثاق را سپرد نزد أو وامر كرد خلق را كه هر سال نزد أو تازه كنند اقرار را به حج كردن ؛ پس چون آدم نافرمانى كرد وأو را از بهشت بيرون كردند فراموش كرد از عهد وميثاقي كه خدا بر أو وفرزندانش از براي محمد ووصىّ أو گرفته بود ومبهوت وحيران گرديد ، پس چون توبهء آدم مقبول شد حق تعالى گردانيد آن ملك را به صورت درّ سفيدى وأو را از بهشت بسوى آدم انداخت وأو در زمين هند بود ، پس چون أو را ديد انس گرفت بسوى أو وأو را نمىشناخت زيادة از اينكه آن جوهري است ، پس خدا آن سنگ را به سخن درآورد وگفت : اى آدم ! آيا مرا مىشناسى ؟ گفت : نه . گفت : بلى مىشناسى وليكن شيطان بر تو مستولى شد وياد پروردگار تو را از خاطر تو فراموش كرد ، وبرگرديد به همان صورت كه أول داشت در وقتي كه در بهشت بود با آدم ، وگفت به آدم كه : كجا رفت آن عهد وميثاق ؟ پس آدم برجست بسوى أو وبه يادش آمد آن ميثاق وگريست وخاضع شد از براي أو وبوسيد أو را وتازه كرد اقرار به عهد وميثاق را ، پس حق تعالى جوهر حجر را باز برگردانيد به درّ سفيد صافي كه نور از أو ساطع بود ، پس حضرت آدم آن را بر دوش خود گرفت براي اجلال وتعظيم أو وهرگاه كه أو تنگ مىآمد جبرئيل از أو مىگرفت وبرمىداشت تا آنكه آن را به مكة آوردند ، وپيوسته در مكة به أو انس مىگرفت ونزد أو اقرار تازه مىكرد در هر شب\r\nو \r\n\r\n","description":"","footnote":"\r\n( 1 ) . در معجم البلدان « نوذ » است .\r\n","page_name":" 171 ","page_number":171},
  {"content":"\r\n\r\nروز ، پس چون حق تعالى جبرئيل را به زمين فرستاد كه كعبه را بنا كند نازل شد ميان ركن حجر الأسود ودر خانه ودر همين موضع ظاهر شد براي آدم در هنگامى كه پيمان وميثاق از أو گرفت ، ودر همين موضع ميثاق را به آن ملك سپردند ، پس به اين سبب حجر را در همين ركن نصب كردند وآدم را دور كردند از جاى خانهء كعبه بسوى صفا وحوّا را بسوى مروه وحجر را در اين ركن گذاشتند ، پس حضرت آدم تكبير وتهليل وتمجيد خدا كرد ، پس به اين سبب سنّت جارى شد كه در صفا رو به جانب ركنى كنند كه در آن حجر هست و « اللّه أكبر » بگويند « 1 » .\r\nودر حديث معتبر ديگر از آن حضرت منقول است كه : آدم را از بهشت فرود آوردند بر صفا وحوّا را بر مروه ، وحوّا در بهشت مشاطگى كرده بود وگيسوى خود را بافته بود ، چون به زمين آمد گفت : من چه اميد دارم از اين زينت ومشاطگى وحال آنكه من غضب كردهء پروردگارم . پس گيسوهاى خود را گشود ، واز گيسوهاى أو بوى خوشى كه به آن در بهشت مشاطگى كرده بود پهن شد پس باد آن را برداشت واثرش را در هند انداخت ، پس به اين علت بوهاى خوش در هند بهم رسيد « 2 » .\r\nودر حديث ديگر فرمود كه : چون گيسوى خود را گشود ، حق تعالى بادي فرستاد كه بوى خوش كه در گيسوى أو بود برداشت وبر مشرق ومغرب زمين وزيد « 3 » .\r\nوبه سند معتبر از حضرت أمير المؤمنين عليه السّلام منقول است كه : از رسول خدا صلّى اللّه عليه وآله وسلم پرسيدند : حق تعالى سگ را از چه چيز خلق كرد ؟\r\nفرمود : أو را خلق كرد از آب دهان شيطان .\r\nگفتند : چگونه بود اين يا رسول اللّه ؟\r\nفرمود : چون حق تعالى آدم وحوّا را به زمين فرستاد بر زمين ، افتادند مانند دو جوجه‌اى كه لرزند ، پس إبليس ملعون دويد بسوى درندگان كه پيش از آدم در زمين بودند\r\n\r\n\r\n","description":"","footnote":"\r\n( 1 ) . كافى 4 / 185 ؛ علل الشرايع 430 .\r\n( 2 ) . علل الشرايع 491 ؛ كافى 6 / 513 .\r\n( 3 ) . علل الشرايع 492 ؛ كافى 6 / 514 .\r\n","page_name":" 172 ","page_number":172},
  {"content":"\r\n\r\nوگفت : دو مرغ از آسمان به زمين افتادند كه كسى از ايشان بزرگتر مرغى نديده است ، بيائيد وبخوريد اينها را ؛ پس درندگان با أو دويدند وإبليس ايشان را تحريص مىكرد وصدا مىزد ووعده مىداد ايشان را كه مسافت نزديك است ؛ پس ، از تعجيل گفتار از دهانش آبى به زمين افتاد ، پس خدا از آب دهان أو دو سگ خلق كرد يكى نر وديگرى مادة ، پس سگ نر در هند نزد آدم ايستاد وسگ مادة در جدّه نزد حوّا ايستاد ونگذاشتند درندگان را كه نزديك ايشان بيايند ، واز آن روز درندگان دشمن سگ وسگ دشمن ايشان گرديد « 1 » .\r\nوبه سند معتبر از حضرت امام محمد باقر عليه السّلام منقول است كه : مكث آدم وحوّا عليهما السّلام در بهشت تا بيرون آمدن هفت ساعت بود از ساعتهاى ايّام دنيا تا خوردند از درخت ، پس خدا ايشان را در همان روز به زمين فرستاد ، پس آدم گفت : پروردگارا ! پيش از آنكه مرا خلق كنى اين گناه وهر چه بر من واقع خواهد شد مقدّر كرده بودى يا اينكه اين كارى است كه بر من مقدّر نكرده بودى وشقاوت من بر من غالب شد واين از من صادر شد ؟\r\nحق تعالى فرمود : اى آدم ! من تو را آفريدم وتعليم كردم كه تو را وجفت تو را در بهشت ساكن مىگردانم ، وبه نعمت من وقوّت وجوارحي كه من به تو داده‌ام قوّت يا فتى بر معصيت من ، واز ديدهء من پنهان نبودى وعلم من احاطه به فعل تو نموده بود .\r\nگفت : پروردگارا ! تو را است حجت بر من .\r\nحق تعالى فرمود كه : تو را آفريدم وصورت تو را درست كردم وملائكة را امر به سجدهء تو كردم ونام تو را در آسمانهاى خود بلند كردم وابتدأ كردم به كرامت تو وتو را در بهشت خود ساكن گردانيدم ونكردم اينها را مگر براي خوشنودى من از تو ، وبراي اينكه تو را امتحان كنم به اين بىآنكه عملي كرده باشى كه مستوجب اينها شده باشى نزد من .\r\nآدم گفت : پروردگارا ! خير از توست وشر از من است .\r\nحق تعالى فرمود كه : اى آدم ! منم خداوند كريم ، خلق كردم خير را پيش از شر ، وخلق\r\n\r\n\r\n","description":"","footnote":"\r\n( 1 ) . علل الشرايع 496 .\r\n","page_name":" 173 ","page_number":173},
  {"content":"\r\n\r\nكردم رحمت خود را پيش از غضب خود ، ومقدّم داشتم گرامى داشتن را پيش از خوار گردانيدن ، ومقدّم گردانيدم حجت تمام كردن را پيش از عذاب كردن ، اى آدم ! آيا نهى نكردم تو را از آن درخت ونگفتم كه شيطان دشمن تو وزوجهء توست ؟ وشما را حذر نفرمودم پيش از آنكه داخل بهشت شويد ونگفتم به شما كه اگر از آن درخت بخوريد از ستمكاران بر نفس خود وعاصى من خواهيد بود ؟ اى آدم ! مجاور من نمىباشد در بهشت عاصى وظالم .\r\nگفت : بلى اى پروردگار من ، حجت تو بر ما تمام است ، ستم كرديم بر نفس خود ونافرمانى كرديم ، واگر نيامرزى ما را ورحم نكنى ، از زيانكاران خواهيم بود . پس چون اقرار كردند براي خداى خود به گناه خود واعتراف كردند كه حجت خدا بر ايشان تمام است ، تدارك كرد ايشان را رحمت خداوند رحمان ورحيم وتوبهء ايشان را قبول كرد وفرمود : اى آدم ! پائين رو تو وجفت تو بسوى زمين ، اگر اصلاح كار خود بكنيد شما را به اصلاح آورم ، واگر از براي من كار كنيد شما را قوّت دهم ، واگر خود را در معرض خشنودى من درآوريد مسارعت نمايم به خشنودى شما ، واگر از من خايف باشيد شما را أيمن گردانم از غضب خود .\r\nپس آدم وحوّا گريستند وگفتند : پروردگارا ! پس ما را يارى كن كه خود را به اصلاح آوريم وعمل نمائيم به آنچه تو را از ما خشنود مىگرداند .\r\nحق تعالى فرمود : هرگاه بدى بكنيد توبه كنيد بسوى من تا توبهء شما را قبول كنم ، ومنم بسيار توبه قبول‌كننده ومهربان .\r\nآدم گفت : پروردگارا ! پس ما را پائين بر به رحمت خود بسوى محبوبترين بقعه‌ها بسوى تو . پس خدا وحى نمود بسوى جبرئيل كه : ايشان را پائين بر بسوى شهر با بركت مكة ؛ پس جبرئيل ايشان را آورد وآدم را بر صفا گذاشت وحوّا را بر مروه ، پس هر دو بر پا ايستادند وسر به آسمان بلند كردند وصدا به گريه در درگاه خدا بلند كردند وگردنهاى خود را به خضوع كج كردند ، پس ندا از جانب خدا به ايشان رسيد كه : چرا گريه مىكنيد بعد از آنكه من از شما راضى شدم ؟ گفتند : پروردگارا ! گناه ما به گريه درآورده است ما را ،\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nوآن ما را از جوار پروردگار خود بيرون كرد ، واز ما مخفى شد تسبيح وتقديس ملائكهء تو ، وعورتهاى ما بر ما ظاهر شد ، وگناه ما ما را مضطر گردانيد به زراعت دنيا وخوردن وآشاميدن دنيا ، ووحشت شديدي ما را بهم رسيده است از جدائى كه در ميان ما انداخته‌اى .\r\nپس خداوند رحمان ورحيم ايشان را رحم كرد ووحى نمود بسوى جبرئيل كه : منم خداوند رحمان ورحيم ورحم كردم آدم وحوّا را چون شكايت كردند بسوى من ، پس ببر بسوى ايشان خيمه‌اى از خيمه‌هاى بهشت وتعزيه بگو وصبر فرما ايشان را بر مفارقت بهشت ، وجمع كن ميان آدم وحوّا در آن خيمه ، كه من رحم كردم ايشان را براي گريهء ايشان ووحشت وتنهائى ايشان ، ونصب كن براي ايشان خيمه را بر آن بلندى كه در ميان كوههاى مكة است ، يعنى جاى خانهء كعبه وپىهاى آن كه پيشتر ملائكة بلند كرده بودند .\r\nپس جبرئيل خيمه را آورد وآن مساوى أركان وپىهاى كعبه بود ودر آنجا برپا كرد ، وآدم را از صفا وحوّا را از مروه فرود آورد وهر دو را در ميان خيمه جا داد ، وعمود خيمه از ياقوت سرخ بود ، پس نور وروشنى آن عمود جميع كوههاى مكة وحوالي آنها را روشن كرد ، وآن روشنى از هر طرف به قدر حرم ممتد شد ، پس به اين سبب حرم محترم شد از براي حرمت خيمه وعمود چون از بهشت بودند ، وبه اين سبب حق تعالى حسنات را در حرم مضاعف گردانيد ، وگناهان را نيز در آنجا مضاعف گردانيد . وطنابهاى خيمه را كه از أطراف آن كشيدند به قدر مسجد الحرام بود ، وميخهايش از شاخه‌هاى بهشت بود ، وبه روايت ديگر از طلاى خالص بهشت بود « 1 » ، وطنابهايش از بافتهاى ارغوانى بهشت بود .\r\nپس خدا وحى كرد به جبرئيل كه : فروفرست بر خيمه هفتاد هزار ملك را كه آن را حراست نمايند از متمرّدان جن ، ومؤنس آدم وحوّا باشند ، وطواف كنند بر دور خيمه از براي تعظيم خيمه وكعبه . پس نازل شدند ملائكة ونزد خيمه مىبودند وآن را حراست مىنمودند از شياطين متمرّد وعاتيان ، وطواف مىكردند در دور أركان خانه وخيمه هر روز وهر شب ، چنانچه در آسمان دور بيت المعمور طواف مىكردند ، وأركان كعبه در\r\n\r\n\r\n","description":"","footnote":"\r\n( 1 ) . كافى 4 / 196 ؛ علل الشرايع 421 .\r\n","page_name":" 175 ","page_number":175},
  {"content":"\r\n\r\nزمين برابر بيت المعمور است كه در آسمان است . پس حق تعالى وحى كرد بعد از اين بسوى جبرئيل كه : برو بسوى آدم وحوّا وايشان را دور كن از موضع پىهاى خانهء من كه مىخواهم گروهى از ملائكة را به زمين فرستم كه بلند كنند خانهء مرا از براي ملائكة وساير خلق من از فرزندان آدم .\r\nپس جبرئيل بر آدم وحوّا نازل شد وايشان را از خيمه بيرون كرد واز جاى خانهء كعبه دور كرد ، وخيمه را از آن مكان برداشت وآدم را بر صفا وحوّا را بر مروه گذاشت وخيمه را به آسمان برد . پس آدم وحوّا گفتند : اى جبرئيل ! آيا به غضب خدا ما را از آن مكان دور كردى وجدائى ميان ما انداختى ؟ يا از روى خشنودى خدا كه چنين براي ما مصلحت دانسته ومقدّر ساخته است ؟\r\nجبرئيل گفت : به خشم وغضب نبود وليكن از جناب حق كسى سؤال نمىتوان كرد از آنچه كند ، اى آدم ! بدرستى كه هفتاد هزار ملك كه خدا به زمين فرستاد كه مؤنس تو باشند وطواف كنند دور پىهاى خانه وخيمه از خدا سؤال كردند كه به جاى خيمه خانه‌اى براي ايشان بنا كند محاذى بيت المعمور كه در دور آن طواف كنند چنانچه در آسمان در دور بيت المعمور طواف مىكردند ، پس خدا وحى نمود به من كه تو وحوّا را از آنجا دور كنم وخيمه را به آسمان برم .\r\nآدم گفت : راضى شدم به تقدير خداى وامرش كه در ما جارى است ، پس آدم بر صفا وحوّا بر مروه مىبودند ، پس آدم را از مفارقت حوّا وحشت عظيم واندوه بسيار حاصل شد ، واز صفا فرود آمد ومتوجه مروه شد از شوق به حوّا كه بر أو سلام كند ، ودر ميان صفا ومروه واديى بود كه آدم در وقتي كه در بالاى صفا بود حوّا را مىديد ، چون به وادى رسيد مروه وحوّا از نظر أو غايب شد ، پس در وادى دويد كه مبادا راه را گم كرده باشد . پس چون از وادى بالا آمد ومروه را ديد ، دويدن را ترك كرد وبه مروه بالا رفت وبر حوّا سلام كرد ، پس هر دو رو به جانب كعبه كردند ونظر كردند كه آيا پىهاى خانه بلند شده است ، واز خدا سؤال كردند كه ايشان را به مكان خود برگرداند ، تا از مروه پائين آمد ونظر كرد ومتوجه صفا شد وبر صفا ايستاد ورو به جانب كعبه كرد ودعا كرد ، پس باز مشتاق شد به حوّا واز\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nصفا فرود آمد ومتوجه مروه شد به همان طريق سابق ، تا آنكه سه مرتبه رفت وسه مرتبه برگشت . وچون به صفا برگشت دعا كرد كه خدا ميان أو وزوجه‌اش حوّا جمع كند ، وحوّا نيز چنين دعا كرد ، پس خدا در آن ساعت دعاى هر دو را مستجاب كرد ، وآن وقت زوال شمس بود . پس جبرئيل به نزد آدم آمد وأو بر صفا ايستاده بود رو به جانب كعبه ودعا مىكرد ، پس جبرئيل گفت : فرود آي اى آدم از صفا وملحق شو به حوّا ، پس آدم از صفا فرود آمد ورفت بسوى مروه مثل آن مرتبه‌هاى ديگر ، وبه كوه مروه بالا رفت وخبر داد حوّا را به آنچه جبرئيل خبر داده بود ، پس هر دو شادى كردند شادى بسيار وحمد وشكر خدا بجا آوردند ، پس به اين سبب مقرر شد كه هفت شوط ميان صفا ومروه به نحوى كه آدم عليه السّلام كرد طواف كنند .\r\nپس جبرئيل آمد وايشان را خبر كرد كه حق تعالى ملائكة را فرستاده است به زمين كه پىهاى خانهء محترم خدا را به سنگى از صفا وسنگى از مروه وسنگى از طور سينا وسنگى از جبل السلام كه نجف اشرف است بلند كنند ، پس وحى نمود خدا به جبرئيل كه : بنا كن اين خانه را وتمام كن ، پس كند جبرئيل آن چهار سنگ را به امر خدا از جاهاى آنها به بالهاى خود وگذاشت در هر جا كه خدا امر كرده بود در ركنهاى خانه بر آن پىها كه خداوند جبار مقدّر فرمود ونشانهايش را نصب كرد ، پس وحى كرد به جبرئيل كه : اين خانه را تمام كن به سنگى كه به امانت در كوه أبو قبيس سپرده شده است ، يعنى حجر الأسود ، ودو درگاه براي آن قرار ده : يكى از جانب مشرق وديگرى از جانب مغرب . پس چون فارغ شدند ملائكة بر دور آن طواف كردند ، پس چون آدم وحوّا نظر كردند بسوى ملائكة كه بر دور خانه طواف مىكنند رفتند وهفت شوط دور خانه طواف كردند وبيرون آمدند كه طلب كنند چيزى كه بخورند ، واين در همان روز بود كه به زمين آمده بودند « 1 » .\r\nوبه سند موثق از حضرت صادق عليه السّلام منقول است كه : آدم در صفا چهل صباح در سجده ماند كه مىگريست بر بهشت وبر بيرون آمدن از جوار خدا ، پس جبرئيل بر أو نازل\r\n\r\n\r\n","description":"","footnote":"\r\n( 1 ) . تفسير عياشى 1 / 35 .\r\n","page_name":" 177 ","page_number":177},
  {"content":"\r\n\r\nشد وگفت : اى آدم چرا گريه مىكنى ؟\r\nگفت : چون گريه نكنم وحال آنكه خدا مرا از جوار خود بيرون كرد وبه دنيا فرستاد .\r\nگفت : اى آدم ! توبه كن بسوى خدا .\r\nگفت : چگونه توبه كنم ؟\r\nپس حق تعالى بر أو قبّه‌اى از نور فرستاد در موضع كعبه ، كه نورش ساطع گرديد در كوههاى مكة به قدر حرم ، پس خدا امر كرد جبرئيل را كه نشانها بر دور حرم بگذارد ؛ پس روز هشتم ذيحجه جبرئيل آمد به نزد آدم عليه السّلام وگفت : برخيز ، وأو را از حرم بيرون برد وامر كرد أو را كه غسل بكند واحرام ببندد ، وكيفيت احرام وتلبيه را تعليم أو نمود ، وبيرون آمدنش از بهشت در روز أول ذي القعدة بود ، پس أو را در روز هشتم ذيحجه بعد از احرام به منى برد وشب در منى ماندند ، وچون صبح شد بيرون برد أو را بسوى عرفات ، چون ظهر روز عرفه شد امر كرد أو را به قطع كردن تلبيه وغسل كردن ، وچون از نماز عصر فارغ شد جبرئيل امر كرد أو را كه بايستد در عرفات وتعليم أو نمود آن كلمات را كه تلقّى نمود از پروردگارش ، وآن كلمات اين دعاست : « سبحانك اللّهمّ وبحمدك لا اله الّا أنت عملت سوء وظلمت نفسي واعترفت بذنبي فاغفر لي انّك أنت الغفور الرّحيم ، سبحانك اللّهمّ وبحمدك لا اله الّا أنت عملت سوء وظلمت نفسي واعترفت بذنبي فاغفر لي انّك أنت خير الغافرين ، سبحانك اللّهمّ وبحمدك لا اله الّا أنت عملت سوء وظلمت نفسي واعترفت بذنبي فاغفر لي انّك أنت التّوّاب الرّحيم » .\r\nپس چنين ايستاده ماند ودستها بسوى آسمان بلند كرده بود وتضرع به درگاه خدا مىنمود ومىگريست ؛ چون آفتاب فرورفت آدم را برگردانيد به مشعر وشب در آنجا ماند ، چون صبح شد ايستاد بر كوه مشعر الحرام وخدا را خواند به كلمه‌اى چند وخدا توبه‌اش را قبول كرد ، پس جبرئيل أو را آورد به منى وامر كرد أو را كه سر بتراشد ، پس برگردانيد أو را بسوى مكة ؛ وچون به نزد جمرهء أولى رسيد شيطان بر سر راه أو آمد وگفت :\r\nاى آدم ! ارادهء كجا دارى ؟ پس جبرئيل امر كرد آدم را كه هفت سنگ بر أو بيندازد وبا هر سنگى اللّه أكبر بگويد ، چون چنين كرد شيطان رفت ؛ ونزد جمرهء ثانيه باز بر سر راه آدم\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nآمد ، پس جبرئيل گفت كه : باز أو را به هفت سنگ بزن ، وأو را به هفت سنگ زد وبا هر سنگ اللّه أكبر گفت ؛ پس شيطان رفت ونزد جمرهء ثالثه پيدا شد ، وبه امر جبرئيل هفت سنگ بسوى أو انداخت وبا هر سنگ اللّه أكبر گفت ، پس شيطان رفت وجبرئيل گفت : بعد از اين هرگز أو را نخواهى ديد .\r\nپس جبرئيل آدم را آورد بسوى كعبه وامر كرد أو را كه هفت شوط طواف كند ، پس به أو گفت : خدا توبهء تو را قبول كرد وزنت بر تو حلال شد .\r\nپس آدم چون حجّش را تمام كرد ملائكة أو را در « ابطح » ملاقاة كردند وگفتند : اى آدم ! حجّ تو مقبول باد ، بدرستى كه ما پيش از تو به دو هزار سال حجّ اين خانه كرده‌ايم « 1 » .\r\nودر حديث صحيح از آن حضرت منقول است كه ملائكة اين سخن را به أو گفتند در وقتي كه از عرفات روانه شد « 2 » .\r\nودر حديث حسن ديگر فرمود كه : چون آدم طواف خانهء كعبه كرد وبه « مستجار » رسيد جبرئيل به أو گفت : در اينجا اقرار به گناه خود بكن ، پس آدم گفت : پروردگارا ! هر عمل‌كننده را مزدى هست ، مزد عمل من چيست ؟ حق تعالى وحى نمود به أو كه : اى آدم ! هر كه از فرزندان تو به اين مكان بيايد واقرار به گناهان خود بكند أو را مىآمرزم « 3 » .\r\nوبه سند صحيح از حضرت امام محمد باقر عليه السّلام منقول است كه : چون حضرت آدم كعبه را بنا كرد وطواف كرد بر دور كعبه وگفت : هر عمل‌كننده را مزدى هست ومن عمل كرده‌ام ، پس وحى رسيد به أو كه : اى آدم ! سؤال كن ، گفت : خداوندا ! گناه مرا بيامرز ، وحى رسيد به أو كه : آمرزيده شدى اى آدم ، گفت : ذرّيّت مرا نيز بعد از من بيامرز ، وحى رسيد به أو كه : اى آدم ! هر كه از ايشان اقرار به گناه خود كند چنانچه تو كردى ، مىآمرزم أو را « 4 » .\r\n\r\n\r\n","description":"","footnote":"\r\n( 1 ) . تفسير قمى 1 / 44 .\r\n( 2 ) . قصص الأنبياء راوندى 48 .\r\n( 3 ) . قصص الأنبياء راوندى 47 ، ودر آنجا به جاى « مستجار » ، « ملتزم » آمده است .\r\n( 4 ) . قصص الأنبياء راوندى 47 .\r\n","page_name":" 179 ","page_number":179},
  {"content":"\r\n\r\nودر روايتي مذكور است كه : چون فرزندان وفرزندزادگان آدم عليه السّلام بسيار شدند روزى نزد آن حضرت نشسته بودند وسخن مىگفتند وآن حضرت ساكت بود ، گفتند : اى پدر ! چرا سخن نمىگوئى ؟ گفت : اى فرزندان من ! چون حق تعالى مرا از جوار خود بيرون كرد ، عهد كرد بسوى من وفرمود : سخن كم بگو تا برگردى به جوار من « 1 » .\r\nوبه سند معتبر از حضرت موسى بن جعفر عليه السّلام منقول است كه : چون آدم وحوّا عليهما السّلام مرتكب ترك أولى شدند ايشان را از بهشت بيرون كرد وآدم را به صفا وحوّا را به مروه فرستاد ، وبه اين سبب صفا را صفا گفتند كه آدم مصطفى وبرگزيده بر آن فرود آمد ، ومروه را مروه گفتند چون مرئه بر آن فرود آمد ، پس آدم گفت : جدائى ميان من وحوّا نينداخته‌اند مگر براي اينكه أو بر من حلال نيست ، واگر بر من حلال مىبود با من بر صفا نازل مىشد ، پس آدم دورى مىكرد از حوّا وروزها نزد أو مىآمد بر مروه وبا أو سخن مىگفت ، وچون شب مىشد ومىترسيد كه شهوت بر أو غالب شود برمىگشت به صفا وشب در آنجا مىماند ، وآدم مونسى بغير از حوّا نداشت ، وبه اين سبب زنان را نساء گفتند .\r\nوچون حوّا أنيس آدم بود در وقتي كه خدا با أو سخن نمىگفت ورسولي به نزد أو نمىفرستاد پس خدا منت گذاشت وانعام كرد بر أو به توبه ، وتعليم أو نمود كلمه‌اى چند را ، پس چون تكلّم نمود به آنها توبه‌اش را قبول كرد وجبرئيل را بسوى أو فرستاد وگفت :\r\nالسلام عليك اى آدم توبه‌كننده از خطيئهء خود ، وصبركننده بر بليّهء خود ، بدرستى كه حق تعالى مرا بسوى تو فرستاده است كه تعليم تو كنم مناسكي را كه به آنها پاك شوى ، پس دستش را گرفت وبرد بسوى جاى خانهء كعبه ، و [ خدا 
  ] « 2 » ابرى بر أو فرستاد كه سايه افكند بر جاى كعبه ، وآن ابر محاذى بيت المعمور بود ، پس جبرئيل گفت : اى آدم ! خط بكش بر دور سايهء آن ابر كه بزودى بيرون خواهد آمد از براي تو خانه‌اى از بلور كه قبلهء تو وقبلهء فرزندان تو باشد بعد از تو . چون آدم خط كشيد خدا از براي أو از زير ابر خانه‌اى\r\n\r\n\r\n","description":"","footnote":"\r\n( 1 ) . قصص الأنبياء راوندى 48 .\r\n( 2 ) . كلمهء « خدا » از مصدر اضافه شده است .\r\n","page_name":" 180 ","page_number":180},
  {"content":"\r\n\r\nبيرون آورد از بلور ، وحجر الأسود را فرستاد وآن را از شير سفيدتر واز آفتاب نورانىتر بود ، واز براي اين سياه شد كه مشركان بر آن دست ماليدند ، پس از نجاست مشركان حجر سياه شد .\r\nوامر كرد جبرئيل آدم را كه حج كند وطلب آمرزش كند از گناه خود نزد جميع مشاعر ، وخبر داد أو را كه خدا آمرزيد تو را ، وأو را امر كرد كه سنگريزه‌هاى جمره‌ها را از مشعر الحرام بردارد . پس چون به موضع جمره‌ها رسيد ، شيطان بر سر راه أو آمد وگفت :\r\nاى آدم ! ارادهء كجا دارى ؟ پس جبرئيل گفت : با أو سخن مگو وأو را به هفت سنگ بزن وبا هر سنگى اللّه أكبر بگو ، پس آدم چنين كرد تا از رمى جمرات فارغ شد ، وپيشتر أو را امر كرده بود كه قرباني به درگاه خدا بياورد ، يعنى هدى بكشد ، وامر كرد أو را كه سر بتراشد براي تواضع وشكستگى نزد خدا ، پس امر كرد أو را كه هفت شوط دور خانهء كعبه طواف كند وهفت شوط سعى كند ميان صفا ومروه كه ابتدأ كند به صفا وختم كند به مروه ، پس بعد از آن هفت شوط ديگر دور خانهء كعبه طواف كند ، واين طواف نساء است كه هيچ محرمى را حلال نيست كه جماع كند با زنان تا اين طواف را نكند .\r\nپس چون آدم عليه السّلام همهء اعمال را بجا آورد جبرئيل به أو گفت كه : حق تعالى گناه تو را آمرزيد وتوبهء تو را قبول كرد وزوجهء تو را از براي تو حلال كرد ، پس برگشت آدم آمرزيده وتوبه‌اش قبول شده وزنش بر أو حلال شده « 1 » .\r\nوبه سند معتبر منقول است كه حضرت صادق عليه السّلام طواف كرد ودو ركعت نماز در ميان در خانه وحجر الأسود بجا آورد وفرمود : توبهء آدم عليه السّلام در اينجا قبول شد « 2 » .\r\nوبه روايت معتبر ديگر منقول است كه از حضرت امام محمد باقر عليه السّلام پرسيدند كه :\r\nچون حضرت آدم عليه السّلام حج كرد از چه چيز سر أو را تراشيدند ؟ فرمود : جبرئيل ياقوتى از بهشت آورد ، چون بر سر أو ماليد ، موها از سرش ريخت « 3 » .\r\n\r\n\r\n","description":"","footnote":"\r\n( 1 ) . كافى 4 / 190 ، وروايت در آنجا از امام صادق عليه السّلام نقل شده است .\r\n( 2 ) . كافى 4 / 194 .\r\n( 3 ) . كافى 4 / 195 .\r\n","page_name":" 181 ","page_number":181},
  {"content":"\r\n\r\nوبه سند موثق از حضرت صادق عليه السّلام منقول است كه : چون حضرت آدم عليه السّلام به زمين هند فرود آمد پس حجر الأسود بسوى أو افتاد بر زمين وآن ياقوت سرخى بود در پيش عرش ، چون آدم عليه السّلام آن را بر زمين ديد شناخت وبر روى آن افتاد وبوسيد ، پس آن را برداشت وآورد بسوى مكة ، وهر وقت از سنگينى آن مانده مىشد جبرئيل از أو مىگرفت وبرمىداشت ، وهرگاه جبرئيل به نزد أو نمىآمد غمگين ومحزون مىشد ، پس شكايت كرد بسوى جبرئيل وجبرئيل گفت : هرگاه اندوهى در خود بيابى بگو « لا حول ولا قوّة الّا باللّه » « 1 » .\r\nوعامه وخاصه از وهب روايت كرده‌اند كه : آدم عليه السّلام فرود آمد بر كوهى كه در شرقي زمين هند بود كه آن را « باسم » مىگفتند ، پس خدا امر فرمود أو را كه برود به مكة ، پس زمين براي أو پيچيده شد وقدمش بر هيچ جاى زمين واقع نشد مگر معمور شد ، ودويست سال بر مفارقت بهشت گريست ، پس خدا أو را تسلّى فرمود به خيمه‌اى از خيمه‌هاى بهشت از براي أو فرستاد كه در جاى كعبه نصب كردند ، وآن خيمه از ياقوت سرخ بود ودو در داشت از طلا : يكى مشرقى ويكى مغربى ، ودو قنديل در آن آويخته بود از طلاى بهشت كه افروخته بود از نور ، وركن نازل شد - يعنى حجر الأسود - وآن ياقوت سفيدى بود از ياقوت بهشت وكرسي حضرت آدم بود كه بر آن مىنشست ، وآن خيمه پيوسته در جاى كعبه بود تا آدم از دنيا رفت ، پس خدا آن خيمه را به آسمان بالا برد وفرزندان آدم به جاى آن خانه‌اى از گل وسنگ ساختند هميشه معمور بود ودر طوفان نوح غرق نشد وبود تا إبراهيم عليه السّلام مبعوث شد « 2 » .\r\nمترجم گويد : اين روايت از طريق عامه است وروايات گذشته محل اعتماد است .\r\nبه سند معتبر از حضرت صادق عليه السّلام منقول است كه : حضرت آدم عليه السّلام را در آسمان دوست مخصوصى بود از ملائكة ، پس چون آدم از آسمان به زمين آمد آن ملك وحشت\r\n\r\n\r\n","description":"","footnote":"\r\n( 1 ) . قصص الأنبياء راوندى 49 .\r\n( 2 ) . قصص الأنبياء راوندى 70 .\r\n","page_name":" 182 ","page_number":182},
  {"content":"\r\n\r\nبهم رسانيد وبسوى خدا شكايت كرد ورخصت طلبيد كه به زمين آيد وآن حضرت را ملاقاة نمايد ؛ چون به زمين آمد ديد كه در بيابانى نشسته است ، چون آدم نظرش بر أو افتاد دست بر سر گذاشت نعره‌اى زد كه مىگويند كه همهء خلق شنيدند ، پس آن ملك گفت : اى آدم ! معصيت پروردگار خود كردى وبر خود بار كردى آنچه طاقت آن ندارى ، آيا مىدانى كه خدا به ما چه گفت در حقّ تو وما رد كرديم بر أو ؟ گفت : نه . ملك گفت : خدا به ما فرمود كه : « من خليفه در زمين قرار مىدهم » ، ما گفتيم : « آيا قرار مىدهى در زمين كسى را كه افساد كند وخونها بريزد ؟ » پس خدا تو را خلق كرده بود كه در زمين باشى ، مىتوانست بود كه در آسمان باشى .\r\nپس حضرت صادق عليه السّلام سه مرتبه فرمود : واللّه تسلّى نمود به اين سخن آدم را « 1 » .\r\nواز حضرت رسول صلّى اللّه عليه وآله وسلم منقول است كه : شيطان أول كسى بود كه سرود خواند ، وأول كسى بود كه « حدي » « 2 » خواند ، وأول كسى بود كه نوحه كرد ؛ چون آدم از آن درخت خورد ، سرود وغنا خواند ، وچون أو را به زمين فرستادند حدي خواند ، وچون بر زمين قرار گرفت نوحه كرد كه نعمتهاى بهشت را به ياد أو آورد « 3 » .\r\nودر حديث معتبر از حضرت صادق عليه السّلام منقول است كه : احدى گريه نكرد مانند گريستن سه كس : آدم ويوسف وداود . پرسيدند كه : گريهء ايشان به چه حد رسيد ؟ فرمود :\r\nامّا آدم ؛ پس گريست در وقتي كه أو را از بهشت بيرون كردند وسرش در درى از درهاى آسمان بود از بسيارى بلندى قامتش ، پس آن قدر گريست كه أهل آسمان متأذّى شدند از صداى گريهء أو وشكايت كردند بسوى خدا ، پس خدا قامت أو را كوتاه كرد . وامّا داود ؛ پس آن قدر گريست كه گياه از آب ديده‌اش روئيد وآهى چند مىكشيد كه آن گياهها را كه از آب ديده‌اش روئيده بود مىسوخت . وامّا يوسف ؛ پس بر پدرش يعقوب در زندان آن قدر گريست كه أهل زندان از أو متأذّى شدند ، پس با ايشان صلح كرد كه يك روز گريه كند\r\nو \r\n\r\n","description":"","footnote":"\r\n( 1 ) . تفسير عياشى 1 / 32 .\r\n( 2 ) . حدي : سرود وآواز ساربانان هنگام راندن شتران . ( فرهنگ عميد 2 / 932 ) .\r\n( 3 ) . تفسير عياشى 1 / 40 .\r\n","page_name":" 183 ","page_number":183},
  {"content":"\r\n\r\nيك روز ساكت باشد « 1 » .\r\nواز حضرت علي بن الحسين عليه السّلام منقول است كه : هرگاه آدم ارادهء مقاربت حوّا مىنمود ، حوّا را از حرم بيرون مىبرد پس غسل مىكردند وبه حرم برمىگشتند « 2 » .\r\nبه سند صحيح منقول است كه : صفوان از حضرت امام رضا عليه السّلام پرسيد از علّت حرم ونشانهاى آن ، فرمود : چون آدم از بهشت فرود آمد بر كوه أبو قبيس نازل شد ومردم مىگويند كه در هند فرود آمد ، پس به خدا شكايت كرد وحشت را واينكه نمىشنود آنچه در بهشت مىشنيد ، پس حق تعالى بر أو فرستاد ياقوتى سرخ كه به جاى خانهء كعبه گذاشتند ، پس طواف مىكرد آدم بر دور آن وروشنى آن مىرسيد تا آنجا كه نشانها گذاشتند ، پس علامتها را بر منتهاى آن روشنى گذاشتند وحق تعالى همه را حرم گردانيد « 3 » .\r\nوبه سند معتبر منقول است كه از حضرت صادق عليه السّلام پرسيدند كه : أصل بوى خوش از چه چيز بود ؟ فرمود : چه مىگويند مردم ؟ راوي گفت : مىگويند كه آدم از بهشت فرود آمد وبر سرش اكليلى بود . حضرت فرمود : واللّه از آن مشغولتر بود كه بر سرش إكليل بوده باشد ، پس فرمود : حوّا مشاطگى كرد به بوى خوشى از بوهاى خوش بهشت پيش از آنكه از آن درخت بخورد ، وچون به زمين آمد گيسوهاى بافتهء خود را گشود ، پس خدا بادي فرستاد كه آن بوى خوش را به مشرق ومغرب برد ، پس أصل هر بوى خوشى از آن بود « 4 » .\r\nودر حديث معتبر ديگر فرمود : چون آدم عليه السّلام از آن درخت تناول نمود ، پريد از أو جامه‌ها كه پوشيده بود از حلّه‌هاى بهشت ، پس برگى از بهشت گرفت وعورت خود را به آن پوشانيد ، پس چون به زمين آمد بوى خوش آن برگ در هند به گياهها چسبيد ، پس به اين سبب بوى خوش در هند بهم رسيد ، زيرا كه باد جنوب بر آن برگ وزيد وبوى آن را به\r\n\r\n\r\n","description":"","footnote":"\r\n( 1 ) . تفسير عياشى 2 / 177 .\r\n( 2 ) . مناقب ابن شهرآشوب 4 / 173 ؛ احتجاج 2 / 142 .\r\n( 3 ) . علل الشرايع 422 .\r\n( 4 ) . كافى 6 / 514 .\r\n","page_name":" 184 ","page_number":184},
  {"content":"\r\n\r\nمغرب رسانيد ، زيرا كه آن بو را از برگ در ميان هوا برداشت . وچون باد در هند ايستاد ، به درختان وگياههاى ايشان چسبيد ، پس أول حيواني كه از آن گياه خورد آهوى مشك بود ، پس مشك در ناف آهو بهم رسيد ، زيرا كه بوى آن گياه در بدنش ودر خونش جارى شد تا آنكه در نافش جمع شد « 1 » .\r\nوبه سند معتبر از حضرت امام رضا عليه السّلام منقول است كه : در بيست وپنجم ماه ذي القعدة رحمت خدا پهن شد وزمين كشيده وبزرگ شد وكعبه در آن روز نصب شد وآدم در آن روز به زمين آمد « 2 » .\r\nبه سند معتبر از حضرت صادق عليه السّلام منقول است كه : موضع كعبه بلندى بود از زمين وسفيد بود وروشنى مىداد مانند آفتاب وماه ، تا آنكه قابيل هابيل را كشت پس سياه شد ، وچون آدم به زمين آمد حق تعالى جميع زمين را از براي أو بلند كرد تا همه را ديد ، پس وحى فرمود كه : اينها همه از براي توست ، گفت : پروردگارا ! اين زمين سفيد نوراني چيست ؟ فرمود : اين زمين من است وبر تو لازم كرده‌ام كه هر روز هفتصد طواف بر دور آن بكنى « 3 » .\r\nودر حديث معتبر ديگر فرمود : صرد دليل آدم عليه السّلام بود از بلاد سرانديب تا بلاد جدّه يك ماه « 4 » .\r\nوبه سند معتبر منقول است از حضرت أمير المؤمنين عليه السّلام كه از حضرت رسول خدا صلّى اللّه عليه وآله وسلم پرسيدند كه : چه علت دارد اينكه بعضي از درختان ميوه دارد وبعضي ميوه ندارد ؟ فرمود : هرگاه آدم عليه السّلام يك تسبيح مىگفت يك درخت ميوه‌دار در زمين بهم مىرسيد ، وهرگاه حوّا يك تسبيح مىگفت يك درخت بىميوه بهم مىرسيد « 5 » .\r\n\r\n\r\n","description":"","footnote":"\r\n( 1 ) . كافى 6 / 514 .\r\n( 2 ) . كافى 4 / 149 .\r\n( 3 ) . كافى 4 / 189 .\r\n( 4 ) . خصال 327 .\r\n( 5 ) . علل الشرايع 573 .\r\n","page_name":" 185 ","page_number":185},
  {"content":"\r\n\r\nوپرسيدند كه : خدا جو را از چه چيز خلق كرد ؟ فرمود : حق تعالى امر فرمود آدم عليه السّلام را كه زراعت كن آنچه اختيار مىكنى از براي خود ، جبرئيل قبضه‌اى از گندم آورد ، آدم يك قبضه از آن را گرفت وحوّا يك قبضه گرفت ، پس آدم به حوّا گفت كه : تو زراعت مكن ، حوّا قبول نكرد ، پس آنچه آدم كاشت گندم شد وآنچه حوّا كاشت جو شد « 1 » .\r\nوبه سند معتبر از حضرت امام محمد باقر عليه السّلام منقول است كه : حضرت آدم هزار مرتبه به زيارة كعبه آمد پياده ؛ هفتصد مرتبه براي حج وسيصد مرتبه براي عمره « 2 » .\r\nوبه سند صحيح از حضرت صادق عليه السّلام منقول است كه : چون آدم عليه السّلام از بهشت به زمين آمد وطعام خورد ، در شكم خود ثقل وسنگينى يافت ، پس به جبرئيل شكايت كرد ، جبرئيل گفت : اى آدم ! به كنارى برو ، چون رفت فضله از أو جدا شد « 3 » .\r\nودر طرق عامه از حضرت رسول خدا صلّى اللّه عليه وآله وسلم نقل كرده‌اند كه فرمود : پدر شما آدم عليه السّلام بلند بود مانند درخت خرما ، بلندى آن شصت ذراع بود « 4 » .\r\nوبه سند معتبر منقول است كه از حضرت صادق عليه السّلام پرسيدند كه : طول قامت حضرت آدم عليه السّلام چه مقدار بود وقتي كه به زمين فرود آمد ؟ وطول قامت حوّا چه مقدار بود ؟\r\nفرمود : يافته‌ايم در كتاب أمير المؤمنين عليه السّلام كه : چون حق تعالى آدم وزوجهء أو حوّا را به زمين فرستاد ، پاهاى آدم بر كوه صفا بود وسرش بر أفق آسمان بود ، شكايت كرد به خدا از آنچه به أو مىرسيد از گرمى آفتاب ، پس خدا وحى كرد بسوى جبرئيل كه : آدم شكايت كرد بسوى من از گرمى آفتاب ، پس أو را فشارى بده طولش را هفتاد ذراع گردان به ذراع أو ، وفشارى بده حوّا را وطولش را سى وپنج ذراع گردان به ذراع أو « 5 » .\r\nمترجم گويد : تأذّى آن حضرت از گرمى آفتاب يا از آن است كه آفتاب را حرارتي\r\n\r\n\r\n","description":"","footnote":"\r\n( 1 ) . علل الشرايع 574 .\r\n( 2 ) . قصص الأنبياء راوندى 49 .\r\n( 3 ) . قصص الأنبياء راوندى 50 .\r\n( 4 ) . تاريخ طبري 1 / 101 ؛ كنز العمال 15 / 606 .\r\n( 5 ) . كافى 8 / 233 .\r\n","page_name":" 186 ","page_number":186},
  {"content":"\r\n\r\nبالذّات از غير جهت انعكاس بوده باشد ، يا از اين جهت بوده است كه از بسيارى طول قامتش در زير سقفي ودرختى ومغاره‌اى پنهان نمىتوانست شد ، وممكن است كه مراد از هفتاد ذراع گرديدن آن باشد كه قامت أول هفتاد ذراع شد به ذراع قامت آخر ، تا منافاة با استواى خلقت نداشته باشد ؛ يا اينكه مراد به ذراع ، ذراعهاى متعارف آن زمان باشد ، يا مراد گزى باشد كه آدم از براي مردم مقرر فرموده بود كه چيزها را به آن بپيمايند . وهمچنين در باب حوّا همهء وجوه جارى است ، ووجوه بسيار ديگر در حلّ اين حديث هست كه در « بحار الأنوار » ذكر كرده‌ام « 1 » .\r\nوبه سند معتبر از امام محمد باقر عليه السّلام منقول است كه حضرت رسول صلّى اللّه عليه وآله وسلم فرمود كه :\r\nحق تعالى چون آدم عليه السّلام را به زمين فرستاد امر فرمود أو را كه به دست خود زراعت كند واز تعب وسعى خود بخورد بعد از بهشت ونعمتهاى آن ، پس دويست سال ناله وفغان وگريه كرد بر مفارقت بهشت ، پس به سجده رفت وسه روز وسه شب سر از سجده برنداشت ، پس گفت : اى پروردگار من ! آيا مرا خلق نكردى ؟ خدا فرمود : كردم ، گفت : آيا از روح خود در من ندميدى ؟ فرمود : دميدم ، گفت : آيا مرا در بهشت خود ساكن نكردى ؟\r\nفرمود : كردم ، گفت : آيا رحمت تو براي من سبقت نگرفت بر غضب تو ؟ فرمود : بلى ؛ پس حق تعالى فرمود : آيا صبر يا شكر كردى ؟ آدم گفت : « لا اله الّا أنت سبحانك انّي ظلمت نفسي فاغفر لي انّك أنت الغفور الرّحيم » ، پس خدا أو را رحم كرد وتوبهء أو را قبول كرد ، بدرستى كه أو توّاب ورحيم است « 2 » .\r\nوبه سند معتبر از حضرت صادق عليه السّلام منقول است كه : چون حق تعالى خواست كه توبهء آدم را قبول كند جبرئيل را بسوى أو فرستاد ، پس نازل شد وگفت : السلام عليك اى آدم صبركننده بر بلاى خود وتوبه‌كننده از خطاى خود ! خدا مرا بسوى تو فرستاده است كه بياموزم به تو آن مناسك را كه خدا مىخواهد توبهء تو را به سبب آنها قبول كند ؛ وجبرئيل\r\n\r\n\r\n","description":"","footnote":"\r\n( 1 ) . بحار الأنوار 11 / 127 .\r\n( 2 ) . تفسير عياشى 1 / 40 .\r\n","page_name":" 187 ","page_number":187},
  {"content":"\r\n\r\nدستش را گرفت وآورد أو را به نزد مكان كعبه ، پس ابرى از آسمان نازل شد وبرابر مكان كعبه آمد وسايه افكند به قدر بناى كعبه ، پس جبرئيل گفت : به پاى خود خط بكش دور اين سايه را ، پس حدّ حرم را به أو نمود وأو خط كشيد بر دور حرم ، پس برد أو را به منى وبه أو نمود موضع مسجد منى را پس خط كشيد آدم بر دور آن مسجد .\r\nپس برد أو را به عرفات وأو را در آنجا بازداشت وگفت : چون آفتاب غروب كند هفت مرتبه اعتراف به گناه خود بكن ، پس آدم چنين كرد ، به اين سبب آن موضع را « معترف » يا « معرف » « 1 » گفتند كه آدم در آنجا اعتراف به گناه خود كرد ، پس اين سنّت در فرزندان أو مقرر شد كه در آنجا اعتراف به گناهان خود بكنند چنانچه پدر ايشان اعتراف كرد واز خدا توبه سؤال كنند چنانچه پدر ايشان آدم سؤال كرد .\r\nپس امر كرد أو را جبرئيل كه : بازگرد از عرفات ، پس گذشت بر كوههاى هفتگانه وامر كرد أو را كه بر هر كوه چهار مرتبه اللّه أكبر بگويد ، پس در ثلث أول شب به مشعر الحرام رسيد وجمع كرد در آنجا ميان نماز شام ونماز خفتن ، وبه اين سبب مشعر الحرام را « جمع » ناميدند زيرا كه آدم هر دو نماز را جمع كرد در وقت خفتن . پس امر كرد أو را كه بخوابد در بطحاى مشعر ، پس خوابيد تا صبح طالع شد . پس امر كرد أو را كه بر كوه مشعر بالا رود وامر كرد كه نزد طلوع آفتاب هفت مرتبه اعتراف به گناه خود بكند وهفت مرتبه از خدا توبه وآمرزش گناه بطلبد ، پس آدم چنين كرد ، وبراي اين دو اعتراف مقرر شد يكى در عرفات ويكى در مشعر تا سنّتى باشد در فرزندانش كه اگر كسى عرفات را درنيابد ومشعر را دريابد وفا به حجّ خود كرده باشد .\r\nپس از مشعر روانه شد وچاشت به منى رسيد ، پس أو را امر كرد دو ركعت نماز بكند در مسجد منى ، وامر كرد أو را قرباني به درگاه خدا بياورد كه از أو قبول كند وبداند كه خدا توبه‌اش را قبول نموده است وسنّتى شود در فرزندانش كه ايشان قرباني كنند ، پس آدم قرباني آورد وخدا قرباني أو را قبول كرد وخدا آتشى از آسمان فرستاد كه قرباني أو را\r\n\r\n\r\n","description":"","footnote":"\r\n( 1 ) . در مصدر به جاى دو اسم ، « عرفه » آمده است .\r\n","page_name":" 188 ","page_number":188},
  {"content":"\r\n\r\nقبض كرد .\r\nپس جبرئيل گفت : خدا احسان كرد بسوى تو كه مناسك را تعليم تو كرد وتوبهء تو را به آنها قبول فرمود وقربان تو را قبول نمود ، پس سر خود را بتراش براي تواضع وشكستگى نزد خدا چون قربان تو را قبول نمود ، پس آدم سر خود را تراشيد براي فروتنى از براي خدا .\r\nپس جبرئيل دست آدم را گرفت وبرد بسوى خانهء كعبه پس إبليس بر سر راه آدم آمد نزد جمرهء عقبه وگفت : اى آدم ! به كجا مىروى ؟ جبرئيل گفت : اى آدم ! أو را به هفت سنگ بزن وبا هر سنگ اللّه أكبر بگو ، چون آدم چنين نمود شيطان رفت ؛ پس در روز دوم دست آدم را گرفت آورد أو را بسوى جمرهء أول ، پس شيطان پيدا شد ، جبرئيل گفت : أو را به هفت سنگ بزن وبا هر سنگ اللّه أكبر بگو ، چون چنين نمود شيطان رفت ونزد جمرهء دويم پيدا شد وگفت : اى آدم ! كجا مىروى ؟ باز جبرئيل گفت : أو را به هفت سنگ بزن وبا هر سنگ اللّه أكبر بگو ، چون چنين كرد شيطان رفت ؛ پس در روز سوم وچهارم نيز چنين كرد ودر آخر كه شيطان رفت جبرئيل گفت به آدم كه : بعد از اين هرگز أو را نخواهى ديد .\r\nپس أو را برد بسوى خانهء كعبه وامر كرد أو را كه هفت شوط طواف كند وآدم چنين كرد ، جبرئيل به أو گفت : خدا گناه تو را آمرزيد وتوبهء تو را قبول كرد وزوجهء تو بر تو حلال شد « 1 » .\r\nوبه سند معتبر از حضرت صادق عليه السّلام منقول است : چون آدم عليه السّلام از بهشت بيرون آمد از ميوه‌هاى بهشت خواهش كرد پس خدا دو تاك از درخت انگور از براي أو فرستاد ، چون اينها را كاشت ، به برگ آمدند وبار آوردند وميوهء ايشان رسيد ، إبليس « لعنة اللّه عليه » آمد ديوارى بر دور اينها كشيد ، آدم گفت : چيست تو را اى ملعون ؟ إبليس گفت : اينها از من است ، آدم گفت : دروغ مىگوئى . پس راضى شدند به حكومت روح القدس ، چون به أو رسيدند آدم قصه را ذكر نمود ، روح القدس آتشى گرفت وانداخت بسوى آن درختها پس\r\n\r\n\r\n","description":"","footnote":"\r\n( 1 ) . علل الشرايع 400 .\r\n","page_name":" 189 ","page_number":189},
  {"content":"\r\n\r\nآتش در شاخه‌هاى آنها شعله كشيد تا آنكه گمان كرد آدم همه سوخته شد وشيطان نيز چنين گمان كرد ، چون آتش برطرف شد دو ثلث آن سوخته شده بود ويك ثلث باقي مانده بود ، روح القدس گفت : آنچه سوخت بهرهء شيطان است وآنچه ماند از توست اى آدم « 1 » .\r\nوبه سند معتبر ديگر از آن حضرت منقول است كه : چون حق تعالى آدم را به زمين فرستاد امر كرد أو را به شخم نمودن وزراعت كردن ، واز درختان بهشت درخت خرما وانگور وزيتون وأنار از براي أو فرستاد ، پس اينها را در زمين غرس نمود براي فرزندان خود واز ميوه‌هاى آنها خورد ، پس شيطان گفت : اى آدم ! اين درختها چيست كه ما پيشتر در زمين نمىشناختيم ؟ ومن پيش از تو در زمين بودم ، رخصت بده از اينها چيزى بخورم ، آدم ابا نمود به أو نداد ، پس آخر عمر آدم به نزد حوّا آمد وگفت : به مشقّت انداخته است مرا گرسنگى وتشنگى ، حوّا گفت : آدم به من عهد كرده است كه از اين درختان چيزى به تو نخورانم ، زيرا كه از بهشت است وتو را سزاوار نيست كه از ميوهء بهشت بخورى ، گفت :\r\nپس اندكى در كف من بيفشر ، حوّا ابا كرد ، گفت : بگذار اندكى بمكم ونخورم ، پس حوّا خوشه‌اى از انگور گرفت به آن ملعون داد ، أو مكيد ونخورد چون حوّا تأكيد بسيار كرده بود ، چون پاره‌اى مكيد حوّا از دهان أو كشيد ، پس وحى نمود خدا به آدم كه : انگور را دشمن من ودشمن تو إبليس « لعنة اللّه عليه » مكيد وحرام شد بر تو از عصير آن هر چه شراب شود ، زيرا كه دشمن خدا شيطان فريب داد حوّا را تا آنكه مكيد انگور را ، واگر آن را مىخورد همهء انگورها وهر چه از انگور حاصل مىشود حرام مىشد . وهمچنين فريب داد حوّا را واز خرما نيز مكيد چنانچه از انگور مكيد ، وانگور وخرما خوشبوتر از مشك بودند واز عسل شيرين‌تر بودند ، پس چون دشمن خدا اينها را مكيد بوهاى خوششان برطرف شد وشيرينيشان كم شد .\r\nپس حضرت صادق عليه السّلام فرمود : إبليس ملعون بعد از وفات آدم رفت بول كرد در پاى درخت خرما وانگور ، پس آب جارى شد در عروق اين دو درخت با بول شيطان ، پس به\r\n\r\n\r\n","description":"","footnote":"\r\n( 1 ) . كافى 6 / 393 .\r\n","page_name":" 190 ","page_number":190},
  {"content":"\r\n\r\nاين سبب عصير اينها بدبو ومست‌كننده مىشود ، پس خدا بر فرزندان آدم هر مست‌كننده را حرام نمود « 1 » .\r\nودر حديث معتبر ديگر فرمود : « عجوه » مادر همهء خرماهاست وآن است كه خدا از براي آدم از بهشت فرستاد « 2 » .\r\nوبه سند معتبر صحيح از حضرت امام رضا عليه السّلام منقول است كه : درخت خرماى حضرت مريم عجوه بود ودر كانون نازل شد ، وبه آدم عليه السّلام عتيق وعجوه نازل شد وأنواع خرما از اينها بهم رسيد « 3 » .\r\nوبه سند معتبر از حضرت صادق عليه السّلام منقول است كه : چون آدم را به زمين آوردند محتاج شد به خوردن وآشاميدن ، پس شكايت كرد به جبرئيل عليه السّلام ، جبرئيل گفت :\r\nزراعت كن ، گفت : دعائي تعليم من كن ، گفت : بگو « اللّهمّ اكفني مئونة الدّنيا وكلّ هول دون الجنّة وألبسني العافية حتّى تهنئني المعيشة » « 4 » .\r\n\r\n\r\n","description":"","footnote":"\r\n( 1 ) . كافى 6 / 393 .\r\n( 2 ) . كافى 6 / 347 ؛ مكارم الأخلاق 168 ؛ محاسن 2 / 338 .\r\n( 3 ) . كافى 6 / 347 ؛ محاسن 2 / 339 .\r\n( 4 ) . كافى 5 / 260 .\r\n","page_name":" 191 ","page_number":191},
  {"content":"\r\n\r\n\r\nفصل پنجم در بيان أحوال أولاد آدم عليه السّلام وكيفيت بهم رسيدن نسل از ذريهء آدم\r\nبه سند معتبر از زراره منقول است كه از حضرت صادق عليه السّلام پرسيدند كه : چگونه بود ابتداى بهم رسيدن نسل از ذرّيّت آدم عليه السّلام ؟ بدرستى كه نزد ما جمعى هستند مىگويند كه :\r\nخدا وحى كرد بسوى آدم عليه السّلام كه تزويج نمايد دختران خود را به پسران خود ، وأصل اين خلق همگى از برادران وخواهرانند .\r\nفرمود : حق تعالى منزه است از اين ، وبلند مرتبه است از آنكه چنين چيزى از أو صادر گردد ، ومىگويد كسى كه اين را مىگويد كه خدا أصل برگزيدگان خلقش را ودوستان وپيغمبرانش را ومؤمنان ومسلمانان را از حرام قرار داده است وقدرت نداشت كه ايشان را از حلال بيافريند وحال آنكه پيمان ايشان را بر حلال وطاهر وطيّب گرفته است ؟ واللّه خبر به من رسيده است كه بعضي از بهايم خواهر خود را نشناخت وبر آن جست ، پس معلومش شد كه خواهرش بوده است ، ذكر خود را به دندان خود كند ومرد ، وديگرى مادرش را نشناخت وچنين كارى كرد وباز چنين خود را هلاك نمود ، پس چگونه انسان راضى شود به اين عمل ، وأو را روا باشد با مرتبهء انسانيت وفضل وعلمش ؟ وليكن گروهى از آن خلق كه مىبينيد ترك كرده‌اند علم أهل خانه‌هاى پيغمبران خود را واز جائى چند علم را اخذ مىكنند كه مأمور نشده‌اند از جانب خدا كه از آنجا اخذ نمايند ، پس چنين جاهل وگمراه گرديده‌اند ونمىدانند كيفيت ابتداى خلق وآنچه را بعد از اين حادث\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمىشود ، واي بر ايشان ! چرا غافلند از آنچه اختلاف نكرده‌اند در آن فقيهان أهل حجاز ونه فقيهان أهل عراق كه حق تعالى امر كرد قلم را كه جارى شود بر لوح محفوظ به آنچه خواهد بود تا روز قيامت پيش از آنكه آدم را خلق كند به دو هزار سال ، وكتابهاى خدا همه داخل است در آنچه قلم در آن جارى شد ، ودر همهء كتابهاى خدا حرام بودن خواهران بر برادران هست ، واينك ما مىبينيم اين كتابهاى چهارگونه را در اين عالم مشهورند ، يعنى : تورات وإنجيل وزبور وقرآن ، حق تعالى آنها را از لوح محفوظ بر پيغمبرانش فرستاده است از آن جمله : تورات را بر موسى وزبور را بر داود وإنجيل را بر عيسى وقرآن را بر محمد صلّى اللّه عليه وآله وسلم فرستاده است ، در هيچ‌يك از آنها حلال بودن اينها نيست ، ونخواسته است هر كه اين را مىگويد مگر آنكه قوّت دهد حجت گبران را ، چه باعث است ايشان را بر اين گفتار ؟ خدا بكشد ايشان را !\r\nپس فرمود : حضرت آدم از براي أو متولد شد هفتاد شكم ، در هر شكمى پسرى ودخترى تا آنكه كشته شد هابيل ، چون قابيل هابيل را كشت جزع نمود آدم بر هابيل جزعي كه أو را قطع نمود از مقاربت زنان ، وپانصد سال نتوانست كه با حوّا مقاربت نمايد ، پس بعد از اين مدت كه جزع أو تسكين يافت با حوّا نزديكى كرد وحق تعالى شيث را به أو بخشيد تنها كه جفتى با أو نبود ، ونام شيث « هبة اللّه » بود ، وأو أول وصيّى بود كه وصيت بسوى أو كردند از آدميان در زمين ؛ پس بعد از شيث ، يافث متولد شد تنها بىآنكه با أو جفتى باشد ، پس چون هر دو بالغ شدند وخدا خواست كه نسل بسيار شود چنانچه مىبينيد واينكه بوده باشد آنچه قلم به آن جارى شده است از حرام گردانيدن آنچه حرام كرده است از خواهران بر برادران ، خدا فرستاد بعد از عصر روز پنجشنبه حوريّه‌اى را از بهشت كه نامش « نزله » بود ، وامر كرد خدا آدم را كه أو را به شيث تزويج نمايد ، پس أو را به شيث تزويج نمود ؛ پس بعد از عصر روز ديگر حوريّه‌اى از بهشت نازل كرد كه نامش « منزله » بود ، وخدا امر كرد آدم را كه أو را به يافث تزويج نمايد ، وآدم چنين كرد ، پس براي شيث پسرى بهم رسيد وبراي يافث دخترى بهم رسيد ، وچون هر دو بالغ شدند حق تعالى امر كرد آدم را كه دختر يافث را به پسر شيث تزويج نمايد ، وچنين كرد ، پس\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمتولد شدند برگزيدگان از پيغمبران ومرسلان از نسل ايشان ، ومعاذ اللّه چنين باشد كه ايشان مىگويند كه از خواهران وبرادران بهم رسيده‌اند « 1 » .\r\nوبه سند معتبر از امام محمد باقر عليه السّلام منقول است كه : حق تعالى حوريّه‌اى از بهشت بسوى آدم فرستاد پس أو را تزويج نمود به يكى از پسرهايش ، وبه پسر ديگر زنى از جن را تزويج نمود ، وهر دو با هم فرزند آوردند ، پس آنچه در مردم از جمال ونيكى خلق هست از حوريّه است ، وآنچه در ايشان از بدى خلق هست از دختر جنّ است .\r\nوانكار نمود آن حضرت اين را كه آدم دخترانش را به پسرانش تزويج نموده باشد « 2 » .\r\nوبه سند معتبر منقول است كه امام محمد باقر عليه السّلام پرسيد كه : چه مىگويند مردم در تزويج كردن آدم فرزندانش را ؟\r\nراوي گفت : مىگويند حوّا در هر شكم براي آدم پسرى ودخترى مىآورد ، پس هر پسرى را به دخترى كه از شكم ديگر بود تزويج مىنمود .\r\nحضرت فرمود كه : چنين نبود وليكن چون هبة اللّه متولد شد وبزرگ شد ، از خدا سؤال كرد كه به أو زنى بدهد ، پس خدا حوريّه‌اى از براي أو از بهشت فرستاد وآدم به أو تزويج نمود ، پس از آن حوريّه چهار پسر متولد شد ، پس از براي آدم پسرى ديگر متولد شد ، وچون بزرگ شد دختر از أولاد جانّ خواست ، وچهار دختر از براي أو بهم رسيد ، پس پسران شيث اين دختران را خواستند پس هر حسن وجمال كه در ميان أولاد آدم هست از جهت حوريّه است ، وهر حلمى كه هست از جهت آدم عليه السّلام است ، وهر سبكى وسفاهتى كه هست از جهت جانّ است ، پس چون فرزندان بهم رسيدند حوريّه به آسمان رفت « 3 » .\r\nوبه سند معتبر ديگر فرمود كه : از براي آدم عليه السّلام چهار پسر متولد شد ، پس خدا بسوى ايشان چهار نفر از حور العين فرستاد ، پس هر يك از ايشان را به يكى از پسرهاى خود داد ، وچون فرزندان از ايشان بهم رسيد خدا آن حوريان را به آسمان برد ، وبه اين چهار\r\n\r\n\r\n","description":"","footnote":"\r\n( 1 ) . علل الشرايع 18 .\r\n( 2 ) . علل الشرايع 103 .\r\n( 3 ) . تفسير عياشى 1 / 216 .\r\n","page_name":" 194 ","page_number":194},
  {"content":"\r\n\r\nنفر ، چهار نفر از جن تزويج كرد ونسل از ايشان بهم رسيد ، پس هر حلمى كه در مردم هست از آدم است ، وهر حسن وجمالى كه هست از حور العين است ، وهر بد صورتي وبد خلقي كه هست از جن است « 1 » .\r\nوبه سند معتبر منقول است كه سليمان بن خالد به حضرت صادق عليه السّلام عرض كرد :\r\nفداى تو شوم ، مردم مىگويند كه آدم عليه السّلام دختر خود را به پسر خود تزويج كرد .\r\nفرمود : بلى ، مردم چنين مىگويند وليكن اى سليمان ! مگر نمىدانى كه رسول خدا صلّى اللّه عليه وآله وسلم فرمود : اگر مىدانستم كه آدم دخترش را به پسرش نكاح كرده است هرآينه من زينب را به قاسم نكاح مىكردم ودين آدم را ترك نمىكردم ؟\r\nسليمان گفت : فداى تو شوم ، ايشان مىگويند : قابيل ، هابيل را براي اين كشت كه براي خواهر خود غيرت برد كه به هابيل دادند .\r\nفرمود : اى سليمان ! تو هم اين را مىگوئى ؟ شرم نمىكنى كه چنين امر قبيحى را براي پيغمبر خدا آدم روايت مىكنى ؟ !\r\nگفت : فداى تو شوم ، پس به چه سبب قابيل ، هابيل را كشت ؟\r\nفرمود : به سبب آنكه آدم هابيل را وصىّ خود گردانيده بود .\r\nپس فرمود : اى سليمان ! بدرستى كه خدا وحى كرد به آدم كه وصيت واسم أعظم خدا را به هابيل بدهد ، وقابيل از أو بزرگتر بود ، پس چون قابيل اين را شنيد به خشم آمد وگفت : من أولى واحقّم به كرامت ووصيت ، پس امر كرد آدم به وحى خدا كه هر يك از ايشان قرباني به درگاه خدا ببرند ، چون چنين كردند قرباني هابيل را خدا قبول كرد ، پس حسد برد قابيل بر أو وأو را كشت .\r\nگفت : فداى تو شوم ، پس نسل آدم از كجا بهم رسيد ؟ آيا بود زنى بغير از حوّا ومردى بغير از آدم ؟\r\nفرمود : اى سليمان ! أول خدا از حوّا قابيل را به آدم بخشيد وبعد از أو هابيل را ، پس\r\n\r\n\r\n","description":"","footnote":"\r\n( 1 ) . تفسير عياشى 1 / 215 .\r\n","page_name":" 195 ","page_number":195},
  {"content":"\r\n\r\nچون قابيل بالغ شد حق تعالى براي أو زنى از جنّيان را ظاهر گردانيد ووحى نمود بسوى آدم كه أو را به قابيل تزويج نمايد ، پس آدم چنين كرد وقابيل راضى شد به أو وقانع شد ، وچون هابيل بالغ شد حق تعالى براي أو حوريّه‌اى را ظاهر گردانيد ووحى كرد بسوى آدم كه أو را به هابيل تزويج نمايد ، پس آدم چنين كرد ؛ وچون هابيل كشته شد ، حوريّه حامله بود وپسرى از أو متولد شد وآدم أو را « هبة اللّه » نام كرد ، پس خدا وحى كرد بسوى آدم كه : دفع كن بسوى أو وصيت واسم أعظم را ، پس از حوّا پسرى بهم رسيد وآدم أو را شيث نام كرد ، وچون بالغ شد خدا حوريّه‌اى فرستاد ووحى كرد به آدم كه أو را تزويج نمايد به شيث ، واز آن حوريّه دخترى بهم رسيد وآدم أو را « حوره » نام كرد ، وچون آن دختر بالغ شد آدم أو را به هبة اللّه پسر هابيل تزويج نمود ونسل آدم از ايشان بهم رسيد ، پس هبة اللّه فوت شد وخدا وحى نمود به آدم كه : وصيت واسم أعظم خدا را وآنچه بر تو ظاهر گردانيده‌ام از علم پيغمبرى وآنچه به تو تعليم كرده‌ام از نامها همه را تسليم كن به شيث عليه السّلام ؛ اين است حديث ايشان اى سليمان « 1 » .\r\nمترجم گويد : جمع ميان اين أحاديث در نهايت اشكال است ، وممكن است كه همه واقع شده ونسل از اين جهات متعددة بعمل آمده باشد .\r\nودر حديث معتبر از أبو حمزهء ثمالى منقول است كه حضرت امام زين العابدين عليه السّلام فرمود : چون حق تعالى توبهء آدم را قبول كرد ، با حوّا مجامعت كرد واز ايشان مجامعت صادر نشده بود از روزى كه خلق شده بودند مگر در زمين بعد از آنكه توبهء آدم عليه السّلام مقبول شد ، وحضرت آدم تعظيم كعبه ونواحي وأطراف كعبه مىنمود ، وچون مىخواست كه با حوّا مقاربت نمايد ، حوّا را از حرم بيرون مىبرد ودر بيرون حرم با أو مجامعت مىكرد وغسل مىكردند وداخل حرم مىشدند براي تعظيم حرم ، پس برمىگشتند به نزديك خانهء كعبه ، پس از براي آدم از حوّا بيست فرزند نر وبيست فرزند مادة بهم رسيد كه در هر شكم يك پسر ويك دختر مىآمد ، پس أول شكمى كه فرزند آورد حوّا ، هابيل بود وبا أو\r\n\r\n\r\n","description":"","footnote":"\r\n( 1 ) . تفسير عياشى 1 / 312 .\r\n","page_name":" 196 ","page_number":196},
  {"content":"\r\n\r\nدخترى بود كه « إقليما » نام كردند ، ودر شكم دويم ، قابيل آمد وبا أو دخترى بود كه أو را « لوزا » نام كردند ، ولوزا مقبول‌ترين دختران آدم بود ؛ پس چون ايشان بالغ شدند ، آدم عليه السّلام بر ايشان ترسيد كه به فتنه وزنا افتند وايشان را بسوى خود طلبيد وگفت : اى هابيل ! مىخواهم تو را نكاح كنم با لوزا ، واى قابيل ! مىخواهم تو را نكاح كنم با إقليما .\r\nقابيل گفت : من به اين راضى نمىشوم ، مىخواهى خواهر هابيل را كه بد روست با من نكاح كنى ، وخواهر من كه خوش روست به هابيل نكاح كنى ؟\r\nآدم گفت : قرعه مىاندازم ميان شما ، اگر سهم تو اى قابيل بر لوزا بيرون آيد وسهم تو اى هابيل بر إقليما بيرون آيد هر يك را هر كه به اسم أو آمده است به أو تزويج خواهم كرد .\r\nوهر دو به اين راضى شدند .\r\nپس چون آدم قرعه انداخت سهم هابيل بر لوزا وسهم قابيل بر إقليما بيرون آمد ، پس ايشان را به همين نحو كه قرعه از جانب خدا بيرون آمد تزويج كرد ، پس نكاح خواهران را بعد از آن حرام كرد .\r\nمردى از قريش حاضر بود ، پرسيد كه : فرزندان از ايشان بهم رسيد ؟\r\nفرمود : بلى .\r\nگفت : اين فعل گبران است .\r\nفرمود : مجوس اين كار را بعد از آن كردند كه خدا حرام كرده بود .\r\nپس فرمود : اين را انكار مكن ، آيا نه چنين بود كه خدا زوجهء آدم را از بدن آدم خلق كرد وحلال گردانيد بر أو ؟ ودر شرع ايشان چنين بود وبعد از آن حرام شد « 1 » .\r\nودر حديث ديگر از امام محمد باقر عليه السّلام منقول است كه : چون قابيل نزاع كرد با هابيل از براي لوزا ، آدم ايشان را امر كرد كه هر يك قرباني ببرند وبه اين راضى شدند ، پس هابيل كه صاحب گوسفندان بود از بهترين گوسفندانش كره وشيرى گرفت ، وقابيل كه صاحب زراعت بود از بدترين زراعتش قدرى گرفت ، وهر دو به كوه بالا رفتند وهر يك\r\n\r\n\r\n","description":"","footnote":"\r\n( 1 ) . احتجاج 2 / 142 .\r\n","page_name":" 197 ","page_number":197},
  {"content":"\r\n\r\nقرباني خود را بر سر كوه گذاشتند ، پس آتشى آمد وقرباني هابيل را خورد وقرباني قابيل به حال خود ماند ، وآدم عليه السّلام نزد ايشان نبود وبه امر خدا به مكة رفته بود كه زيارة كعبه بكند ، پس قابيل گفت : من در دنيا عيش وزندگانى نمىكنم با اين حال كه قرباني تو مقبول شود وقرباني من مقبول نشود ، وتو خواهى كه خواهر نيكوى مرا بگيرى ومن خواهر زشت تو را بگيرم ، پس هابيل آن جواب گفت كه خدا در قرآن ياد كرده است وقابيل سنگى بر سر أو زد وأو را كشت « 1 » .\r\nوبه سند صحيح منقول است كه از حضرت امام رضا عليه السّلام پرسيدند كه : نسل از آدم چگونه بهم رسيد ؟\r\nفرمود كه : حوّا حامله شد به هابيل وخواهر أو در يك شكم ، ودر شكم دوم به قابيل وخواهر أو ، پس هابيل را به خواهر قابيل وقابيل را به خواهر هابيل تزويج نمود ، وبعد از آن نكاح خواهران حرام شد « 2 » .\r\nمؤلف گويد : چون اين أحاديث موافق روايات أهل سنّت است ، بر تقيّه حمل كرده‌اند ، وروايات سابقه محلّ اعتمادند .\r\nواز حضرت أمير المؤمنين عليه السّلام منقول است كه رسول خدا صلّى اللّه عليه وآله وسلم فرمود : چون خدا آدم را به زمين فرستاد ، زوجه‌اش را با أو فرستاد ، وشيطان ومار به زمين آمدند وزوجه‌اى نداشتند ، پس شيطان با خود لواط مىكرد وذرّيّتش از خودش بهم رسيدند ، وهمچنين مار ؛ وذرّيّت آدم از زوجه‌اش بهم رسيد ، وخبر داد خدا آدم وحوّا را كه مار وإبليس دشمن ايشانند « 3 » .\r\nمترجم گويد : ممكن است كه تخم گذاشتن شيطان به سبب اين عمل قبيح بوده باشد تا منافاة نداشته باشد با آنكه گذشت .\r\n\r\n\r\n","description":"","footnote":"\r\n( 1 ) . مجمع البيان 2 / 183 .\r\n( 2 ) . قرب الإسناد 366 .\r\n( 3 ) . علل الشرايع 547 .\r\n","page_name":" 198 ","page_number":198},
  {"content":"\r\n\r\n\r\nوامّا قصهء شهادت هابيل عليه السّلام :\r\nحق تعالى فرموده است در آيه‌اى چند كه ترجمهء لفظشان اين است : « بخوان بر ايشان خبر دو پسر آدم را به حق وراستى در وقتي كه نزديك بردند قرباني ، پس مقبول شد از يكى از ايشان ومقبول نشد از ديگرى ، گفت آنكه از أو مقبول نشد : البتة تو را مىكشم ، ديگرى گفت : قبول نمىكند خدا مگر از پرهيزكاران ، اگر بگشائى بسوى من دست خود را براي اينكه بكشى مرا ، من گشاينده نيستم دست خود را بسوى تو براي اينكه تو را بكشم ، بدرستى كه من مىترسم از خداوندى كه پروردگار عالميان است ، من مىخواهم كه برگردى با گناه من وگناه خود ، پس بوده باشى از أصحاب آتش جهنم ، واين است جزاى ستمكاران .\r\nپس زينت داد براي أو نفس أو كشتن برادرش را ، پس گرديد از زيانكاران ، پس فرستاد خدا غرابى « 1 » را كه مىكاويد در زمين تا بنمايد به أو كه چگونه پنهان كند عورت يا بدن بدبوشدهء برادر خود را ، گفت : اى واي بر من ! آيا من عاجز بودم از آنكه بوده باشم مثل اين غراب پس پنهان كنم بدن برادر خود را ، پس گرديد از جملهء پشيمان‌شدگان » « 2 » .\r\nوبه سند معتبر از حضرت امام زين العابدين عليه السّلام منقول است كه : چون دو فرزند آدم قرباني به درگاه خدا بردند ، يكى بهترين قوچى كه در ميان گوسفندانش بود برد وديگرى دسته‌اى از خوشهء گندم برد ، پس از صاحب گوسفند مقبول شد وأو هابيل بود ، واز ديگرى كه قابيل بود مقبول نشد ، پس در غضب شد قابيل وبه هابيل گفت : واللّه كه البتة تو را مىكشم .\r\nهابيل گفت : خدا قبول نمىكند مگر از پرهيزكاران ، تا آخر آنچه گذشت در آية . پس چون خواست برادرش را بكشد ندانست كه چگونه بكشد تا آنكه إبليس « عليه اللعنة »\r\n\r\n\r\n","description":"","footnote":"\r\n( 1 ) . غراب به معنى كلاغ است .\r\n( 2 ) . سورهء مائده : 27 - 31 .\r\n","page_name":" 199 ","page_number":199},
  {"content":"\r\n\r\nآمد وبه أو تعليم كرد كه : سرش را در ميان دو سنگ بگذار وبكوب ؛ پس چون أو را كشت ندانست كه با أو چه كند ، پس دو كلاغ آمدند وبر يكديگر زدند تا آنكه يكى از آنها ديگرى را كشت پس آن كه زنده بود زمين را گود كرد به چنگال خود وآن كلاغ كشته را دفن كرد ، پس قابيل نيز گودى كند وهابيل را دفن كرد ، پس اين سنّتى شد كه مردگان را دفن كنند .\r\nپس قابيل برگشت بسوى پدرش ، وچون آدم هابيل را با أو نديد پرسيد كه : پسرم را كجا گذاشتى ؟\r\nقابيل گفت : مرا نفرستاده بودى كه أو را نگاهبانى كنم ومحافظت نمايم .\r\nآدم عليه السّلام در دل خود يافت آنچه أو نموده بود ، پس به أو گفت : بيا تا برويم به آنجا كه قرباني برديد ، چون به محلّ قربان رسيدند بر آدم عليه السّلام ظاهر شد كه هابيل كشته شده است ، پس لعنت كرد زمينى را كه خون هابيل را قبول كرده بود ، وخدا امر كرد آدم را كه لعنت كند قابيل را ، واز آسمان ندائي به قابيل رسيد كه : ملعون شدى چنانچه برادر خود را كشتى . وچون آدم زمين را لعنت كرد كه خون هابيل را خورد ، ديگر زمين خون كسى را فرونبرد .\r\nپس آدم برگشت وچهل شبانه روز بر هابيل گريست ، پس چون جزعش بر أو زياد شد ، شكايت كرد حال خود را بسوى خدا ، پس وحى نمود خدا بسوى أو كه : من مىبخشم به تو پسرى كه خلف هابيل باشد ، پس متولد شد از حوّا پسر پاكيزهء مباركى ، وچون روز هفتم شد خدا وحى نمود به أو كه : اى آدم ! اين پسر هبه‌اى است از من براي تو ، پس نام كن أو را هبة اللَّه ، پس آدم عليه السّلام أو را هبة اللّه نام كرد « 1 » .\r\nوبه سند معتبر از حضرت صادق عليه السّلام منقول است كه : هابيل راعى گوسفندان بود ، قابيل زارع بود ، چون هر دو بالغ شدند آدم عليه السّلام گفت : من مىخواهم كه شما قرباني به درگاه خدا نزديك بريد شايد حق تعالى از شما قبول كند ، پس هابيل رفت وبهترين گوسفندى كه در ميان گوسفندانش بود گرفت وبراي قرباني آورد از براي محض رضاى خدا وخشنودى پدر خود ، وقابيل رفت وخوشه‌هاى زبون كه در خرمنش مانده بود وگاو\r\n\r\n\r\n","description":"","footnote":"\r\n( 1 ) . تفسير قمى 1 / 165 .\r\n","page_name":" 200 ","page_number":200},
  {"content":"\r\n\r\nنمىتوانست كه آنها را خرد كند دسته‌اى از آن را آورد وغرضش رضاى خدا وخوشنودى پدر خود نبود ، پس خدا قرباني هابيل را قبول كرد وقرباني قابيل را رد كرد ، پس شيطان به نزد قابيل آمد وگفت : اگر فرزندان از هابيل بوجود آيند فخر خواهند كرد بر فرزندان تو كه قرباني پدر ايشان مقبول شده است ، أو را بكش تا از أو فرزند بهم نرسد .\r\nپس أو را كشت وحق تعالى جبرئيل را فرستاد وهابيل را در خاك پنهان كرد ، پس در آن وقت قابيل گفت  يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ  « 1 » « آيا عاجز بودم از آنكه بوده باشم مثل اين غراب ؟ ! » ، فرمود : يعنى مثل اين غراب كه أو را نمىشناختم وآمد وبرادر مرا دفن كرد ومن نمىدانستم كه چگونه دفن كنم ، وندا رسيد از آسمان بسوى قابيل كه : ملعون شدى چون برادر خود را كشتى ، وگريست آدم عليه السّلام بر هابيل عليه السّلام چهل شب وروز « 2 » .\r\nوبه سند حسن از آن حضرت منقول است كه : چون آدم عليه السّلام وصيت كرد به هابيل وأو را وصىّ خود گردانيد ، حسد برد بر أو قابيل وأو را كشت ، پس خدا هبة اللّه را به آدم بخشيد وامر كرد كه أو را وصىّ خود گرداند وپنهان دارد ، پس سنّت چنين جارى شد كه وصيت را پنهان دارند ، پس قابيل به هبة اللّه گفت كه : دانستم پدرت تو را وصى گردانيده است ، اگر اين را اظهار مىكنى يا از اينگونه سخن مىگوئى تو را مىكشم چنانچه برادرت را كشتم « 3 » .\r\nودر حديث معتبر ديگر فرمود كه : چون فرزند آدم عليه السّلام خواست كه برادرش را بكشد ، ندانست كه چگونه أو را بكشد تا شيطان به نزد أو آمد وگفت : سرش را ميان دو سنگ بگذار وبكوب « 4 » .\r\nوبه سند معتبر از حضرت امام محمد باقر عليه السّلام منقول است كه : چون دو پسر آدم عليه السّلام\r\n\r\n\r\n","description":"","footnote":"\r\n( 1 ) . سورهء مائده : 31 .\r\n( 2 ) . قصص الأنبياء راوندى 60 .\r\n( 3 ) . قصص الأنبياء راوندى 61 .\r\n( 4 ) . قصص الأنبياء راوندى 59 .\r\n","page_name":" 201 ","page_number":201},
  {"content":"\r\n\r\nقرباني كردند واز هابيل مقبول شد واز قابيل مقبول نشد ، رشك بسيار قابيل را عارض شد وپيوسته در كمين أو مىبود ودر خلوتها از پى أو مىرفت تا آنكه روزى أو را از آدم تنها يافت وأو را كشت « 1 » .\r\nوبه سند معتبر منقول است از حضرت امام رضا عليه السّلام كه : مردى از أهل شام از أمير المؤمنين عليه السّلام پرسيد از قول خدا كه : « روزى كه مرد از برادرش بگريزد » « 2 » ، فرمود :\r\nقابيل است كه از دست برادرش هابيل خواهد گريخت .\r\nوپرسيد از نحوست روز چهارشنبه ، فرمود : آن چهارشنبه آخر ماه است كه در تحت الشعاع واقع شود ، ودر چنين روزى قابيل هابيل را كشت .\r\nوپرسيد : كه بود أول كسى كه شعر گفت ؟ فرمود : آدم عليه السّلام بود .\r\nپرسيد كه : چه چيز بود شعر أو ؟ فرمود : چون از آسمان به زمين آمد وتربت زمين وپهناورى وهواي آن را ديد وقابيل هابيل را كشت ، آدم عليه السّلام گفت شعري چند كه مضمونش اين است : دگرگون شدند شهرها وآنچه در آنها بود ، پس روى زمين گردآلوده وزشت است ، ومتغير شده هر رنگ ومزه وكم شد بشاشت روى نمكين ونيكو .\r\nپس إبليس « عليه اللعنة » در جواب گفت : دور شو از شهرها واز آنها كه در شهرها ساكنند ، پس به سبب من در بهشت مكان گشادهء آن بر تو تنگ شد ، بودى تو وجفت تو در بهشت در قرار ودلت از آزار دنيا در راحت بود ، پس جدا نشدى از فريب ومكر من تا آنكه از دست تو رفت آن قيمت سودمند ، واگر نه رحمت خداى جبار شامل حال تو مىشد از بهشت خلد بجز بادي در دست نمىماند وبهره‌اى از آن نداشتى « 3 » .\r\nودر حديث موثق از امام محمد باقر عليه السّلام منقول است كه : در عقب بلاد هند شخصي هست كه أو را برپا بازداشته‌اند وپلاس پوشيده است وموكّلند به أو ده نفر ، هرگاه كه يكى از آن ده نفر مىميرند أهل آن قريه بدل أو را بيرون مىفرستند ، پس مردم مىميرند وآن ده\r\n\r\n\r\n","description":"","footnote":"\r\n( 1 ) . قصص الأنبياء راوندى 61 ؛ تفسير عياشى 1 / 306 .\r\n( 2 ) . سورهء عبس : 34 .\r\n( 3 ) . علل الشرايع 594 ؛ عيون أخبار الرضا 1 / 243 .\r\n","page_name":" 202 ","page_number":202},
  {"content":"\r\n\r\nنفر كم نمىشوند ، وچون آفتاب طلوع مىكند روى أو را بسوى آفتاب مىگردانند وهمچنين پيوسته روى أو را مقابل آفتاب مىگردانند تا آفتاب غروب كند ، ودر هواي سرد آب سرد ودر هواي گرم آب گرم بر أو مىريزند ، پس مردى بر أو گذشت وگفت : كيستى تو اى بندهء خدا ؟\r\nپس نظر كرد بسوى أو وگفت : آيا احمق‌ترين مردمى يا عاقل‌ترين مردمى ؟ از أول دنيا تا حال من در اينجا ايستاده‌ام وغير از تو كسى از من نپرسيد تو كيستى .\r\nپس فرمود : مىگويند أو پسر آدم است كه برادرش را كشت « 1 » .\r\nودر حديث معتبر ديگر همين مضمون از آن حضرت منقول است ودر آنجا اشعار فرمود كه خود به آنجا رفته بودند وأو را ديده بودند واز أو سؤال كرده بودند ، ودر آنجا مذكور است كه در تابستان در دورش آتش مىافروزند ودر زمستان آب سرد بر أو مىريزند « 2 » .\r\nوبه سند معتبر ديگر از آن حضرت منقول است كه : شخصي به خدمت رسول خدا صلّى اللّه عليه وآله وسلم آمد وگفت : يا رسول اللّه ! امر عظيمى مشاهده كردم .\r\nفرمود : چه چيز ديدى ؟\r\nگفت : بيمارى داشتم وبراي أو آبى نشان دادند از چاه احقاف كه مردم از آن شفا مىطلبند در وادى برهوت ، پس من مهيّا شدم وبا خود مشكى وقدحى برداشتم ، چون خواستم كه از آن آب بگيرم ودر مشك بريزم ناگاه چيزى ديدم كه فرود آمد از آسمان مانند زنجير ومىگفت كه : مرا آب ده كه در همين ساعت مىميرم ، پس سر بالا كردم وقدح را بسوى أو بلند كردم كه أو را آب دهم ، ناگاه مردى ديدم كه زنجيرى در گردن أو بود ، چون رفتم كه قدح را به أو دهم كشيده شد تا به چشمهء آفتاب رسيد ، باز چون رفتم كه آب بردارم فرود آمد ومىگفت : العطش العطش مرا آب ده كه مىميرم ، پس چون قدح را بلند كردم\r\n\r\n\r\n","description":"","footnote":"\r\n( 1 ) . تفسير قمى 1 / 166 .\r\n( 2 ) . قصص الأنبياء راوندى 60 .\r\n","page_name":" 203 ","page_number":203},
  {"content":"\r\n\r\nكشيده شد تا آويخته شد به چشمهء آفتاب ، تا آنكه سه مرتبه چنين كرد ومن مشك را بستم وأو را آب ندادم .\r\nحضرت رسول صلّى اللّه عليه وآله وسلم فرمود كه : أو قابيل پسر آدم است كه برادرش را كشت ، واين است معنى قول خدا  وَالَّذِينَ يَدْعُونَ مِنْ دُونِهِ لا يَسْتَجِيبُونَ لَهُمْ بِشَيْءٍ إِلَّا كَباسِطِ كَفَّيْهِ إِلَى الْماءِ لِيَبْلُغَ فاهُ وَما هُوَ بِبالِغِهِ وَما دُعاءُ الْكافِرِينَ إِلَّا فِي ضَلالٍ  « 1 » كه ترجمه‌اش اين است :\r\n« آنان كه مىخوانند خدايان بغير از خدا ، استجابت نمىنمايند آن خدايان ايشان را به چيزى مگر مانند كسى كه درازكننده باشد دستهايش را بسوى آب براي اينكه برسد آب به دهان أو ونتواند رسانيد ، ونيست خواندن كافران مگر در گمراهى » « 2 » .\r\nوبه چندين سند منقول است كه : روزى حضرت امام محمد باقر عليه السّلام در مسجد الحرام نشسته بود وطاووس يماني به رفيق خود گفت : مىرويم كه از أو مسأله بپرسيم ، نمىدانم كه جوابش را مىداند يا نه ؟\r\nپس آمدند به خدمت آن حضرت وسلام كردند وطاووس پرسيد كه : آيا مىدانى كدام روز بود كه ثلث مردم مرد ؟\r\nحضرت فرمود : هرگز ثلث مردم نمرد ، غلط كردى ، خواستى بگوئى ربع مردم ، ثلث مردم گفتى .\r\nگفت : اين چگونه بود ؟\r\nفرمود : روزى كه در دنيا آدم وحوّا وقابيل وهابيل بودند ، وقابيل هابيل را كشت چهار يك مردم مرد .\r\nگفت : راست گفتى .\r\nحضرت فرمود : آيا مىدانى كه با قابيل چه كردند ؟\r\nگفت : نه .\r\n\r\n\r\n","description":"","footnote":"\r\n( 1 ) . سورهء رعد : 14 .\r\n( 2 ) . تفسير قمى 1 / 361 .\r\n","page_name":" 204 ","page_number":204},
  {"content":"\r\n\r\nفرمود : أو را در چشمهء آفتاب آويخته‌اند وآب گرم بر أو مىريزند تا روز قيامت .\r\nپس پرسيد : كدام يك پدر مردمند ؛ كشنده يا كشته شده ؟\r\nفرمود : هيچ‌يك نبودند ، بلكه پدر مردم شيث پسر آدم است « 1 » .\r\nمؤلف گويد : ممكن است كه خواهرهاى ايشان كه با ايشان متولد شدند پيشتر مرده باشند وقابيل كيفيت دفن ايشان را نديده باشد ، يا آنكه متولد شدن خواهرها با ايشان محمول بر تقيه بوده باشد ، يا اين جواب موافق علم سائل بوده باشد چنانچه در حديث ديگر منقول است كه طاووس در مسجد الحرام گفت : أول خونى كه بر زمين ريخت خون هابيل بود ودر آن روز ربع مردم كشته شد ، حضرت امام زين العابدين عليه السّلام فرمود : چنين نيست كه أو گفت ، أول خونى كه بر زمين ريخت خون حوّا بود در وقتي كه حايض شد ودر آن روز شش يك مردم مرد ، زيرا كه در آن روز آدم وحوّا وقابيل وهابيل ودو خواهرش بودند ، بعد از آن فرمود : خدا دو ملك را موكّل گردانيده است به قابيل كه چون آفتاب طالع مىشود أو را با آفتاب بيرون مىآورند ، وچون آفتاب فرومىرود أو را با آفتاب فرومىبرند ، وآب گرم با گرمى آفتاب بر أو مىپاشند تا روز قيامت « 2 » .\r\nوبه سند معتبر از حضرت صادق عليه السّلام منقول است كه : بدترين مردم از جهت عذاب در قيامت هفت نفرند : أول ايشان پسر آدم است كه برادرش را كشت ؛ ونمرود ؛ وفرعون ؛ ودو كس از بني إسرائيل كه يكى يهود را گمراه كرد وديگرى نصارى را ؛ ودو كس كه اين امّت را گمراه كردند « 3 » - يعنى أبو بكر وعمر عليهم اللعنة - .\r\nوعامه از حضرت رسول خدا صلّى اللّه عليه وآله وسلم روايت كرده‌اند كه : بدترين خلق خدا پنج كسند :\r\nإبليس ؛ وقابيل ؛ وفرعون ؛ وشخصي از بني إسرائيل كه ايشان را از دين خود برگردانيد ؛ وشخصي از اين امّت كه بر كفر در باب أو « 4 » بيعت خواهند كرد در شام « 5 » ، يعنى معاوية .\r\n\r\n\r\n","description":"","footnote":"\r\n( 1 ) . قصص الأنبياء راوندى 66 ؛ احتجاج 2 / 186 ؛ مناقب ابن شهرآشوب 4 / 217 .\r\n( 2 ) . قصص الأنبياء راوندى 59 .\r\n( 3 ) . خصال 346 ؛ ثواب الأعمال وعقاب الأعمال 255 .\r\n( 4 ) . در كتاب « وقعة صفّين » وبحار الأنوار : در باب لد ، و « لدّ » دهى است نزديك بيت المقدس .\r\n( 5 ) . وقعة صفّين 217 .\r\n","page_name":" 205 ","page_number":205},
  {"content":"\r\n\r\nوبه سند معتبر از حضرت صادق عليه السّلام منقول است كه : چون قابيل ديد كه قرباني هابيل را آتش قبول كرد وقرباني أو را قبول نكرد ، شيطان به أو گفت : هابيل اين آتش را مىپرستيد ، براي اين قرباني أو را قبول كرد .\r\nقابيل گفت : من آتشى را كه هابيل آن را مىپرستيده است ، عبادت نمىكنم وليكن آتش ديگر را عبادت مىكنم وقرباني به نزد آن مىبرم كه قرباني مرا قبول كند . پس آتشكده‌ها ساخت وقرباني براي آنها برد ، وپروردگار خود را نمىشناخت وبه فرزندانش ميراث نداد چيزى بغير از آتش‌پرستى « 1 » .\r\nودر حديث معتبر ديگر فرمود كه : در زمان حضرت آدم عليه السّلام وحشيان ومرغان ودرندگان وهر چه خدا خلق كرده بود همه با هم مخلوط بودند وآميزش مىكردند ، چون پسر آدم عليه السّلام برادرش را كشت از يكديگر نفرت كردند وترسيدند وهر حيواني بسوى شكل خود ونوع خود رفت « 2 » .\r\nوبه سند معتبر از حضرت امام محمد باقر عليه السّلام منقول است كه : قابيل پسر آدم عليه السّلام به موى سرش آويخته است در چشمهء آفتاب ، مىگرداند أو را هر جا كه مىگردد در سرما وگرماى خود تا روز قيامت ، چون روز قيامت شود خدا أو را به آتش برد « 3 » .\r\nوبه روايت ديگر منقول است كه از آن حضرت پرسيدند كه : فرزند آدم حالش در جهنم چون خواهد بود ؟\r\nفرمود : سبحان اللّه ! خدا از آن عادلتر است كه جمع كند بر أو عقوبت دنيا وآخرت را « 4 » .\r\nمؤلف گويد : اين حديث مخالف ساير أحاديث است ، وشايد مراد آن باشد كه عذاب دنيا براي أو سبب تخفيف عذاب آخرت مىگردد ، يا آنكه براي كشتن ، أو را در آخرت\r\n\r\n\r\n","description":"","footnote":"\r\n( 1 ) . علل الشرايع 3 .\r\n( 2 ) . علل الشرايع 4 .\r\n( 3 ) . تفسير عياشى 1 / 311 .\r\n( 4 ) . تفسير عياشى 1 / 311 .\r\n","page_name":" 206 ","page_number":206},
  {"content":"\r\n\r\nعذاب نمىكنند كه وى براي كافر بودن به جهنم برود .\r\nوبه سند معتبر از حضرت أمير المؤمنين عليه السّلام مروى است كه : فرزند آدم كه برادر خود را كشت قابيل بود كه در بهشت متولد شده بود « 1 » .\r\nمؤلف گويد : اين حديث موافق روايات عامه است ، وظاهر أحاديث شيعه آن است كه از حضرت آدم در بهشت فرزندى بهم نرسيد .\r\nودر كتب معتبره از حضرت أمير المؤمنين عليه السّلام منقول است كه : أول كسى كه بغى وطغيان كرد بر خدا « عناق » دختر آدم بود ، حق تعالى بيست انگشت براي أو خلق كرده بود ودر هر انگشتى دو ناخن بلند داشت مانند دو داس بزرگ ، وجاى نشستن أو در زمين يك جريب بود ، چون بغى كرد خدا فرستاد براي أو شيرى مانند فيل ، وگرگى مانند شتر ، وكركسى مانند خر ، واين جانوران در أول آفرينش چنين بزرگ بودند ، پس خدا اينها را بر أو مسلط گردانيد تا أو را كشتند « 2 » .\r\nودر بعضي از روايات منقول است كه : عوج پسر عناق جبارى بود دشمن خدا ودشمن اسلام ، وجثهء عظيمى داشت ، ودست مىزد وما هي را از ته دريا مىگرفت وبلند مىكرد بسوى آسمان ودر حرارت آفتاب بريان مىكرد ومىخورد ، وعمر أو سه هزار وششصد سال بود ، وچون نوح عليه السّلام خواست كه به كشتى سوار شود عوج به نزد أو آمد وگفت : مرا با خود به كشتى ببر .\r\nنوح گفت كه : من مأمور نشده‌ام به اين ، پس آب از زانوهاى أو نگذشت وماند تا ايّام حضرت موسى عليه السّلام ، وحضرت موسى عليه السّلام أو را كشت « 3 » .\r\nوحق تعالى در سورهء مباركهء أعراف فرموده است كه  هُوَ الَّذِي خَلَقَكُمْ مِنْ نَفْسٍ واحِدَةٍ  « اوست آن كسى كه آفريده است شما را از يك نفس »  وَجَعَلَ مِنْها زَوْجَها  « وآفريده است از أو يا از جنس أو يا از براي أو جفت أو را »  لِيَسْكُنَ إِلَيْها  « تا انس\r\n\r\n\r\n","description":"","footnote":"\r\n( 1 ) . تفسير عياشى 1 / 311 .\r\n( 2 ) . تفسير قمى 2 / 134 ؛ كافى 2 / 327 .\r\n( 3 ) . قصص الأنبياء راوندى 72 .\r\n","page_name":" 207 ","page_number":207},
  {"content":"\r\n\r\nگيرد با أو »  فَلَمَّا تَغَشَّاها حَمَلَتْ حَمْلًا خَفِيفاً فَمَرَّتْ بِهِ  « پس چون با أو جماع كرد حامله شد حمل سبك ، پس مستمر شد بر اين حال »  فَلَمَّا أَثْقَلَتْ دَعَوَا اللَّهَ رَبَّهُما  « پس چون سنگين شد از بار حمل ، خواندند پروردگار خود را »  لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ  « 1 » « اگر عطا كنى به ما فرزند شايسته هرآينه خواهيم بود از شكر كنندگان »  فَلَمَّا آتاهُما صالِحاً  « پس عطا كرد به ايشان فرزند شايسته »  جَعَلا لَهُ شُرَكاءَ فِيما آتاهُما  « گردانيدند از براي أو شريكها در آنچه به ايشان عطا كرده بود »  فَتَعالَى اللَّهُ عَمَّا يُشْرِكُونَ  « 2 » « پس خدا بلندتر است از آنچه ايشان به أو شريك مىگردانند » .\r\nوبه سند حسن از حضرت امام محمد باقر عليه السّلام منقول است كه : چون حامله شد حوّا از آدم عليه السّلام وفرزندش به حركت آمد به آدم گفت كه : چيزى در شكم من حركت مىكند .\r\nآدم گفت : آنچه در شكم تو حركت مىكند نطفه‌اى است از من كه در رحم تو قرار گرفته است وحق تعالى از آن خلقي خواهد آفريد كه ما را امتحان نمايد در أو .\r\nپس شيطان به نزد حوّا آمد وگفت : چونيد شما ؟\r\nحوّا گفت كه : فرزندى از آدم در شكم من حركت مىكند .\r\nشيطان گفت كه : اگر نيّت كنى كه أو را « عبد الحارث » نام كنى ، پسر خواهد شد وزنده خواهد ماند ، واگر نيّت نكنى ، بعد از زائيدن به شش روز خواهد مرد . پس در خاطر حوّا از گفتهء شيطان چيزى افتاد وبه آدم عليه السّلام نقل كرد سخن شيطان را ، حضرت آدم عليه السّلام گفت :\r\nآن خبيث به نزد تو آمده است كه تو را فريب دهد ، سخن أو را قبول مكن كه من اميد دارم كه اين فرزند از براي ما باقي بماند وخلاف گفتهء أو بعمل آيد . ودر نفس آدم نيز از سخن آن ملعون چيزى بهم رسيد .\r\nپس از حوّا فرزندى متولد شد وبعد از شش روز فوت شد ، حوّا به آدم گفت كه : آنچه حارث ملعون گفت به حصول پيوست . وشكّى در خاطر هر دو بهم رسيد ، پس در آن زودى\r\n\r\n\r\n","description":"","footnote":"\r\n( 1 ) . سورهء أعراف : 189 .\r\n( 2 ) . سورهء أعراف : 190 .\r\n","page_name":" 208 ","page_number":208},
  {"content":"\r\n\r\nحمل ديگر حوّا را از آدم بهم رسيد ، پس شيطان آمد به نزد حوّا وگفت : چونيد شما ؟\r\nحوّا گفت كه : پسرى زائيدم ودر روز ششم مرد .\r\nآن ملعون گفت كه : اگر نيّت مىكردى كه أو را عبد الحارث نام كنى زنده مىماند ، وآنچه الحال در شكم توست جانورى خواهد شد از چهارپايان يا شتر يا گاو يا گوسفند يا بز . پس در دل حوّا ميلى بهم رسيد كه تصديق أو نمايد ، وچون به حضرت آدم نقل كرد در دل آدم عليه السّلام نيز چنين چيزى بهم رسيد ، پس چون بار حمل بر حوّا سنگين شد دعا كردند آدم وحوا كه : اگر فرزند شايسته به ما بدهى ما تو را شكر خواهيم كرد ، پس چون خدا فرزند شايسته به ايشان داد ، يعنى شتر وگاو وگوسفند وبز نبود ، پس شيطان به نزد حوّا آمد پيش از زائيدن وگفت : چونيد شما ؟\r\nحوّا گفت كه : سنگين شده‌ام وزائيدنم نزديك شده است .\r\nشيطان گفت كه : بزودى پشيمان خواهى شد وخواهى ديد از فرزندى كه در شكم توست آنچه نخواهى ، وچون فرزند تو شتر يا گاو يا گوسفند يا بز باشد آدم را از تو واز فرزند تو انحرافى بهم خواهد رسيد .\r\nپس چون مايل گردانيد حوّا را به اينكه أو را أطاعت كند وسخن أو را قبول نمايد گفت :\r\nبدان كه اگر نيّت كنى كه أو را عبد الحارث نام كنى واز براي من بهره‌اى در أو قرار دهيد پسرى مستوى الخلقة از تو بوجود خواهد آمد واز براي شما باقي خواهد ماند .\r\nحوّا گفت : من نيّت كردم براي تو در أو نصيبي قرار دهم .\r\nآن ملعون گفت : آدم نيز مىبايد كه براي من در أو نصيبي قرار دهد ونيّت نمايد كه أو را عبد الحارث نام نهد .\r\nپس حوّا به نزد آدم آمد وسخن شيطان را به آدم نقل كرد ، پس در دل آدم از آن سخن خوفي بهم رسيد وميلى به آن أو را حادث شد ، پس حوّا به آدم گفت : اگر نيّت نكنى كه اين فرزند را عبد الحارث نام كنى وحارث را در آن نصيبي قرار دهى نخواهم گذاشت كه نزديك من آئى وبا من مقاربت نمائى وميان من وتو دوستى نخواهد بود .\r\nچون آدم اين سخن را از حوّا شنيد گفت : تو سبب معصيت أول ما شدى ودر اينجا نيز\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nتو را فريبى خواهد داد ، ومن متابعت تو كردم ونيّت نمودم كه أو را عبد الحارث نام كنم .\r\nپس فرزند مستوى الخلقه‌اى متولد شد وايشان شاد شدند وأيمن گرديدند از آنچه مىترسيدند واميد بهم رسانيدند كه از براي ايشان باقي بماند ودر روز ششم نميرد ، ودر روز هفتم أو را عبد الحارث نام كردند « 1 » .\r\nودر دو حديث ديگر منقول است كه : از امام محمد باقر عليه السّلام پرسيدند از تفسير قول حق تعالى  فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما  « 2 » ، فرمود : ايشان آدم وحوّا بودند وشرك ايشان شرك طاعت بود كه أطاعت شيطان كردند در آنكه براي أو نصيبي در خلق خدا قرار دادند وأو را عبد الحارث نام كردند ، نه شرك عبادت كه غير خدا را پرستيده باشند « 3 » .\r\nمترجم گويد : اين أحاديث به حسب ظاهر مخالف أصول مقررهء شيعه وموافق روايات وأصول عامه‌اند ، وشايد بر وجه تقيه وارد شده باشند ، بلكه مشهور ميان شيعه آن است كه ضمير تثنيه در  جَعَلا لَهُ شُرَكاءَ  راجع است به ذكور وإناث از فرزندان آدم ، يعنى چون خدا فرزندان شايسته ومستوى الخلقة به آدم وحوّا داد بعضي از ذكور وبعضي از إناث فرزندان ايشان به خدا شرك آوردند . ووجوه ديگر نيز در تفسير اين آية گفته‌اند كه در كتاب « بحار الأنوار » « 4 » ذكر كرده‌ايم ، واين وجه ظاهرتر است .\r\nچنانچه در حديث معتبر وارد شده است كه مأمون از حضرت امام رضا عليه السّلام سؤال كرد از تفسير اين آية ، آن حضرت فرمود : حوّا براي آدم عليه السّلام پانصد شكم فرزند آورد ، در هر شكم پسرى ودخترى ، وآدم وحوّا عهد كرده بودند با خدا كه اگر فرزندان شايسته‌اى به ما بدهى البتة خواهيم بود از شكركنندگان ، پس نسل شايسته‌اى مستوى الخلقهء بىمرض وعيب وعلت به ايشان عطا فرمود ؛ آنها دو صنف بودند : صنفى نر وصنفى مادة ، پس آن دو\r\n\r\n\r\n","description":"","footnote":"\r\n( 1 ) . تفسير قمى 1 / 251 .\r\n( 2 ) . سورهء أعراف : 190 .\r\n( 3 ) . تفسير عياشى 2 / 43 .\r\n( 4 ) . بحار الأنوار 11 / 252 .\r\n","page_name":" 210 ","page_number":210},
  {"content":"\r\n\r\nصنف از براي خدا شريكان قرار دادند در آنچه خدا به ايشان عطا كرده بود ، وشكر نكردند خدا را مانند شكري كه پدر ومادر ايشان كردند « 1 » .\r\nومسعودى كه از علماى شيعه است در كتاب « مروج الذهب » ذكر كرده است كه : چون هابيل كشته شد ، جزع كرد آدم عليه السّلام ، پس خدا به أو وحى كرد كه : من بيرون مىآورم از تو نوري را كه مىخواهم آن را جارى گردانم در صلبهاى پاكيزه واصلهاى شريف ، ومباهات كنم به آن نور با ساير نورها ، وأو را آخر پيغمبران گردانم ، واز براي أو بهترين امامان وخليفه‌ها قرار دهم تا ختم كنم زمان را به مدت دولت ايشان ، وفراگيرم زمين را به دعوت ايشان ، وروشن گردانم زمين را به پيروان ايشان ، پس كمر ببند ومهيّا شو وغسل كن وخدا را به پاكى ياد كن وبا زوجهء خود جماع كن در حالتي كه أو نيز غسل كرده باشد كه امانت من منتقل خواهد شد از شما بسوى فرزندى كه در ميان شما بهم خواهد رسيد .\r\nپس آدم با حوّا جماع كرد ودر همان ساعت حوّا حامله شد ، وحسن حوّا زيادة شد ونور از سر تا پايش ساطع شد تا آنكه حضرت شيث عليه السّلام از أو متولد شد با نهايت استواء خلقت واعتدال وغايت حسن وجمال وهيبت ووقار ومجلل به ضياء أنوار با كمال سكينه ومهابت وعظمت وجلال ، پس منتقل شد آن نور از حوّا بسوى أو واز جبين أو ساطع ولامع گرديد ، پس أو را شيث نام كردند . وبعضي گفته‌اند : أو را هبة اللّه نام كردند . وچون به سنّ شباب رسيد وبينا ودانا گرديد ، حضرت آدم عليه السّلام اظهار نمود به أو وصيت خود را ، وشناساند به أو محل ومنزلت آن علومى را كه به أو مىسپارد ، واعلام نمود أو را كه حجت خداست بعد از أو وخليفهء خداست در زمين ، وبايد كه ادا كند حق خدا را بسوى وصىّ خود ووصىّ تو كه دومين منتقل شدن ذرّيّت طاهرهء پاكيزه خواهد بود ، يعنى أنوار پيغمبر آخر الزمان صلّى اللّه عليه وآله وسلم واوصياى آن حضرت .\r\nپس چون حضرت شيث عليه السّلام وصيت را اخذ نمود ، ضبط كرد وآنچه بايست ، پنهان داشت ، وآدم عليه السّلام در روز جمعه ششم ماه نيسان در همان ساعت كه مخلوق شده بود به\r\n\r\n\r\n","description":"","footnote":"\r\n( 1 ) . عيون أخبار الرضا 1 / 196 ؛ احتجاج 2 / 425 .\r\n","page_name":" 211 ","page_number":211},
  {"content":"\r\n\r\nرحمت الهى واصل شد ، وعمر مبارك آن حضرت نهصد وسى سال بود ، وحضرت شيث وصىّ پدر خود بود بر ساير فرزندان أو .\r\nوروايت كرده‌اند كه در وقت وفات آن حضرت چهل هزار كس از فرزندان وفرزندزادگان أو بهم رسيده بودند .\r\nپس شيث عليه السّلام در ميان مردم حكم كرد به صحيفه‌ها كه بر پدرش وبر خودش نازل شده بود وشيث با زوجهء خود مقاربت كرد وأو حامله شد به « انوش » ، پس نور پيغمبر آخر الزمان صلّى اللّه عليه وآله وسلم منتقل شد به انوش ، وچون متولد شد آن نور از أو ساطع بود ، وچون به حدّ وصايت رسيد ، شيث أمانتها را به أو سپرد وبه أو شناسانيد بزرگى مرتبهء آنها را ، ووصيت كرد كه به فرزندان خود اعلام نمايد شرافت وجلالت اين وصيت را ، وهمچنين اين وصيت جارى بود ونور منتقل مىشد تا رسيد آن نور به عبد المطلب وفرزندش عبد اللّه .\r\nبعضي گفته‌اند : نسل آدم همگى از شيث عليه السّلام بهم رسيد ، وبعضي گفته‌اند كه : از فرزندان ديگر بهم رسيد .\r\nووفات حضرت انوش عليه السّلام در سوم تشرين الأول بود ، وعمرش نهصد وشصت سال بود ؛ واز آن حضرت « قينان » بهم رسيد ونور در روى أو هويدا شد وعهد وصيت از أو گرفت ، وعمرش صد وبيست سال بود « 1 » ، وگويند كه : در ماه تموز وفات يافت ؛ واز أو « مهلاييل » بوجود آمد وهشتصد سال عمر كرد ونور از أو ساطع بود ؛ و « لود » از أو بهم رسيد ونور از أو ساطع گرديد ووصيت به أو تسليم شد ، وگويند : بسيارى از سازها را فرزندان قابيل در زمان أو بهم رسانيدند ، وعمرش نهصد وشصت ودو سال بود « 2 » ووفاتش در ماه آذار بود ، واز أو حضرت إدريس عليه السّلام بهم رسيد « 3 » .\r\n\r\n\r\n","description":"","footnote":"\r\n( 1 ) . در مصدر « نهصد وبيست سال » است .\r\n( 2 ) . در مصدر « هفتصد وسى ودو سال » است .\r\n( 3 ) . مروج الذهب 1 / 47 .\r\n","page_name":" 212 ","page_number":212},
  {"content":"\r\n\r\n\r\nفصل ششم در بيان وحىهائى كه به آدم عليه السّلام نازل شد\r\nدر أول كتاب ، بيان عدد صحف حضرت آدم عليه السّلام شد ، وسيّد ابن طاووس گفته است كه :\r\nدر صحف إدريس عليه السّلام ديدم كه در ثلث آخر شب جمعه بيست وهفتم ماه رمضان حق تعالى كتابي به لغت سريانى در بيست ويك ورق بر آدم عليه السّلام فرستاد ، وآن أول كتابي بود كه خدا از آسمان به زمين فرستاد ، وحق تعالى جميع زبانها ولغتها را بر أو فرستاد ، ودر آن هزار هزار لغت بود كه أهل هر لغتى لغت ديگر را بىتعليم ندانند ، ودر آن كتاب دلايل خدا وواجبات واحكام أو وشريعتها وسنّتها وحدود أو بود « 1 » .\r\nوبه سندهاى معتبر از حضرت امام محمد باقر عليه السّلام وحضرت امام جعفر صادق عليه السّلام منقول است كه : حق تعالى وحى نمود به حضرت آدم عليه السّلام كه : من جمع مىكنم براي تو سخن حق وخير ونيكى را در چهار كلمه كه يكى از من است ويكى از توست ويكى ميان من وتوست ويكى ميان تو ومردم است ؛ امّا آنچه از من است آن است كه مرا عبادت كنى وهيچ چيز را با من شريك نگردانى ؛ وآنچه از توست آن است كه تو را جزا مىدهم بعمل تو در وقتي كه محتاج‌ترين أحوال باشى به أو ؛ وآنچه ميان من وتوست اين است كه بر توست دعا وبر من است مستجاب كردن ؛ وآنچه ميان تو ومردم است آن است كه بپسندى از براي مردم آنچه را براي خود مىپسندى « 2 » .\r\n\r\n\r\n","description":"","footnote":"\r\n( 1 ) . سعد السعود 37 .\r\n( 2 ) . امالى شيخ صدوق 487 ؛ خصال 243 .\r\n","page_name":" 213 ","page_number":213},
  {"content":"\r\n\r\n\r\nفصل هفتم در بيان وفات حضرت آدم عليه السّلام ، ومدت عمر شريف آن حضرت ووصيت نمودن به حضرت شيث عليه السّلام ، وأحوال آن حضرت است\r\nبه أسانيد صحيحه ومعتبره از حضرت امام محمد باقر وامام جعفر صادق عليهما السّلام منقول است كه حق تعالى عرض كرد بر آدم عليه السّلام نامهاى پيغمبران وعمرهاى ايشان را ، پس رسيد به نام حضرت داود عليه السّلام ، ناگاه عمر أو را چهل سال يافت ، گفت : پروردگارا ! چه بسيار كم است عمر داود ، وچه بسيار است عمر من ! پروردگارا ! اگر من زيادة كنم از عمر خود سى سال بر عمر داود - ودر روايت ديگر شصت سال « 1 » - آيا از براي أو ثبت مىنمائى ؟\r\nپس وحى به آدم رسيد : بلى اى آدم !\r\nگفت : پس من از عمر خود سى سال - يا شصت سال - زياد كردم بر عمر داود ، از براي أو بنويس واز عمر من بينداز . وخدا چنين كرد .\r\nپس چون عمر آدم عليه السّلام تمام شد ، ملك الموت براي قبض روح أو نازل گرديد ، پس آدم عليه السّلام گفت كه : اى ملك الموت ! از عمر من سى سال - يا شصت سال - مانده است .\r\nملك الموت گفت : اى آدم ! آيا از براي فرزند خود داود قرار ندادى واز عمر خود نيانداختى در وقتي كه نامهاى پيغمبران از ذرّيّت تو را وعمرهاى ايشان را بر تو عرض\r\n\r\n\r\n","description":"","footnote":"\r\n( 1 ) . كافى 7 / 378 .\r\n","page_name":" 214 ","page_number":214},
  {"content":"\r\n\r\nمىكردند وتو در وادى دجنا « 1 » بودى ؟\r\nآدم عليه السّلام گفت : بخاطر ندارم اين را .\r\nملك الموت گفت : اى آدم ! انكار مكن ، تو سؤال نكردى از خدا كه از عمر تو بيرون كند وبر عمر داود ثبت كند ، وخدا ثبت نمود در زبور ومحو نمود از ذكر ؟\r\nآدم گفت : تا به يادم بيايد .\r\nحضرت امام محمد باقر عليه السّلام فرمود : آدم راست مىگفت كه در خاطر نداشت وفراموش كرده بود ، پس از آن روز خدا مقرر فرمود كه هرگاه قرض به كسى دهند يا معامله كنند تا مدّتى ، نامه‌اى بنويسند كه انكار نكنند « 2 » .\r\nودر حديث حضرت صادق عليه السّلام چنان است كه : حق تعالى در أول فرمود به جبرئيل وميكائيل وملك الموت كه : نامه در اين باب بنويسيد كه أو فراموش خواهد كرد ، پس نامه نوشتند وبه بالهاى خود از طينت علّيّين مهر كردند ، وچون آدم عليه السّلام انكار كرد ملك الموت نامه را بيرون آورد « 3 » .\r\nپس حضرت صادق عليه السّلام فرمود : به اين سبب است هرگاه نامهء قرض را بيرون مىآورند ، قرض‌دار را مذلّتى حاصل مىشود « 4 » .\r\nمؤلف گويد : چون اين أحاديث منافاة دارد با آنچه مشهور است ميان علماى شيعه كه سهو بر أنبيا روا نيست ، أكثر حمل بر تقيه كرده‌اند .\r\nوبه سند معتبر از حضرت صادق عليه السّلام منقول است كه : حضرت آدم را بيمارى عارض شد وحضرت شيث را طلبيد وگفت : اى فرزند ! اجل من رسيده است ومن بيمارم ، وپروردگار من فرستاده است از سلطنت خود آنچه مىبينى ، وبتحقيق كه عهد كرد بسوى من در آنچه عهد كرد كه تو را وصىّ خود گردانم ، ومىگردانم تو را خزينه‌دار آنچه به من\r\n\r\n\r\n","description":"","footnote":"\r\n( 1 ) . در مصدر « دخياء » است .\r\n( 2 ) . علل الشرايع 553 .\r\n( 3 ) . در مصدر « جبرئيل نامه را بيرون آورد » آمده است .\r\n( 4 ) . كافى 7 / 378 .\r\n","page_name":" 215 ","page_number":215},
  {"content":"\r\n\r\nسپرده است ، واينك كتاب وصيت در زير سر من است ودر أو اثر علم ونام بزرگ خدا هست ، چون من بميرم بگير صحيفة را وزنهار كه كسى را بر آن مطّلع مگردان ونظر مكن در آن تا سال آينده مثل اين روز كه وصيت به تو داده شد ، ودر آن صحيفة هست جميع آنچه به آن احتياج دارى از أمور دين ودنياي خود . وآدم آن صحيفة را از بهشت با خود آورده بود .\r\nپس آدم به شيث گفت : اى فرزند ! خواهش ميوه‌اى از ميوه‌هاى بهشت دارم ، پس بالا رو به كوه حديد « 1 » ونظر كن ، هر كه از ملائكة را ببينى سلام من به أو برسان وبگو : پدرم بيمار است واز شما هديه مىطلبد از ميوه‌هاى بهشت .\r\nپس چون شيث به كوه بالا رفت ، جبرئيل را ديد با قبيلهاى ملائكة ، وجبرئيل ابتدأ كرد به سلام وگفت : به كجا مىروى اى شيث ؟\r\nشيث گفت : تو كيستى اى بندهء خدا ؟\r\nگفت : منم روح الأمين جبرئيل .\r\nشيث گفت : پدرم بيمار است ومرا بسوى شما فرستاده است وشما را سلام مىرساند واز شما ميوه‌هاى بهشت هديه مىطلبد .\r\nجبرئيل گفت : بر پدرت سلام باد اى شيث ! بدرستى كه أو از دنيا مفارقت كرد وما براي أو نازل شده‌ايم ، پس خدا در اين مصيبت اجر تو را عظيم گرداند وصبري نيكو تو را كرامت فرمايد ووحشت تو را به قرب خود به انس مبدّل گرداند ، برگرد .\r\nپس شيث با ايشان برگشت وايشان با خود آورده بودند از بهشت آنچه در كار بود براي تهيهء آدم ، پس چون به نزد آدم رفتند أول كارى كه شيث كرد آن بود كه صحيفهء وصيت را از زير سر آدم برداشت وبر شكم خود بست ، پس جبرئيل گفت : كيست مثل تو اى شيث ، خدا عطا فرمود به تو سرور كرامت خود را ، وپوشانيد بر تو لباس عافيت خود را ، به جان\r\n\r\n\r\n","description":"","footnote":"\r\n( 1 ) . كوه حديد : كوهى است در حجاز ، وسبب معروف بودن آن به كوه حديد يا براي سخت بودن سنگهايش ، يا براي اينكه اين كوه معدن آهن است . ( آثار العباد واخبار البلاد قزوينى 86 ) .\r\n","page_name":" 216 ","page_number":216},
  {"content":"\r\n\r\nخودم سوگند مىخورم كه خدا تو را مخصوص گردانيد از جانب خود به امر بزرگى .\r\nپس جبرئيل وشيث شروع نمودند در غسل دادن آدم عليه السّلام ، وجبرئيل به شيث تعليم نمود كه چگونه أو را غسل بدهد تا آنكه فارغ شد ، وتعليم أو نمود كه چگونه أو را كفن كند وحنوط كند تا آنكه فارغ شد ، پس أو را تعليم نمود كه چگونه قبر را بكند ، پس جبرئيل دست شيث را گرفت وپيش داشت كه بر آدم نماز كند چنانچه ما مىايستيم ، وگفت : هفتاد تكبير بر پدر خود بگو ، وبه أو تعليم نمود كه چگونه نماز كند ، پس جبرئيل امر كرد ملائكة را كه صف بكشند در عقب شيث چنانچه ما امروز در عقب پيشنماز صف مىكشيم .\r\nپس شيث گفت : آيا درست است كه من پيشنمازى شما كنم با آن منزلتي كه تو را نزد خدا هست وبا تو بزرگواران ملائكة هستند ؟\r\nجبرئيل گفت : اى شيث ! مگر نمىدانى كه چون خدا پدرت آدم را آفريد أو را در ميان ملائكة بازداشت وما را امر فرمود كه أو را سجده كنيم ، پس أو امام ما شد تا آنكه سنّتى باشد در فرزندانش ، وامروز أو از دنيا رفته است وتو وصىّ اوئى ووارث علم وقائم مقام اوئى ، پس چگونه ما بر تو تقدّم جوئيم وتو امام مائي ؟\r\nپس نماز كرد با ايشان بر آدم عليه السّلام چنانچه جبرئيل أو را امر كرد ، پس جبرئيل به أو نمود كه چگونه پدر خود را دفن كند .\r\nچون از دفن آدم فارغ شد وجبرئيل وملائكة روانه شدند كه بالا روند ، حضرت شيث گريست وفرياد كرد : يا وحشتاه !\r\nپس جبرئيل گفت : چون خدا با توست ، تو را وحشتي نيست ، بلكه ما به امر پروردگار تو بر تو نازل خواهيم شد وخدا مؤنس توست ، اندوهگين مباش وگمان نيك به پروردگار خود داشته باش كه أو با تو در مقام لطف است وبر تو مهربان است .\r\nپس جبرئيل وملائكة بالا رفتند بسوى آسمان ، وقابيل از كوه پائين آمد چون از پدر خود به كوه گريخته بود در ايّام حيات أو ونمىتوانست آدم عليه السّلام كه أو را ببيند ، پس شيث را ملاقاة كرد وگفت : اى شيث ! من هابيل برادر خود را براي اين كشتم كه قرباني أو مقبول شد وقرباني من مقبول نشد وترسيدم كه آن مرتبه بهم رساند كه تو امروز بهم رسانيده‌اى\r\nو \r\n","description":"","footnote":"","page_name":" 217 ","page_number":217},
  {"content":"\r\n\r\nوصى وجانشين پدر خود شوى ، وآنچه نمىخواستم امروز از براي تو حاصل شد ، اگر يك كلمه از آنچه پدرت به تو گفته است اظهار نمائى هرآينه تو را بكشم چنانچه هابيل را كشتم « 1 » .\r\nونزديك به اين مضمون از حضرت امام زين العابدين عليه السّلام به سند معتبر منقول است ، ودر آنجا مذكور است كه شيث بر آدم عليه السّلام هفتاد وپنج تكبير گفت : هفتاد از براي آدم وپنج براي فرزندانش « 2 » .\r\nوبه سند معتبر از امام محمد باقر عليه السّلام مروى است كه : چون آدم عليه السّلام مطّلع شد بر كشته شدن هابيل ، جزع بسيارى كرد وشكايت كرد حال خود را بسوى خدا ، پس حق تعالى وحى نمود به أو كه : من مىبخشم به تو پسرى كه خلف وعوض هابيل باشد . پس شيث از حوّا متولد شد ، وچون روز هفتم شد أو را شيث نام كرد ، پس خدا وحى كرد به أو كه : اى آدم ! اين پسر بخششى است از من بسوى تو پس أو را هبة اللّه نام كن ، پس آدم أو را هبة اللّه نام گذاشت . وچون هنگام وفات آدم عليه السّلام شد خدا وحى فرمود كه : من تو را از دنيا به جوار رحمت خود مىبرم ، پس وصيت كن بسوى بهترين فرزندانت كه أو بخششى است كه به تو بخشيدم ، وأو را وصىّ خود گردان وتسليم نما به أو آنچه را به تو تعليم كردم از نامها ، زيرا كه من دوست مىدارم كه زمين خالى نباشد از عالمي كه علم مرا داند وبه حكم من حكم كند وأو را حجت خود گردانم بر خلق خود .\r\nپس آدم عليه السّلام جميع فرزندان خود را از مردان وزنان جمع كرد وبه ايشان گفت : اى فرزندان من ! بدرستى كه حق تعالى وحى فرمود بسوى من كه : تو را از دنيا مىبرم ، وامر فرمود مرا كه وصيت كنم بسوى بهترين فرزندان خود كه أو هبة اللّه است ، وبدرستى كه خدا أو را پسنديده واختيار فرموده است براي من وشما بعد از من ، پس بشنويد سخن أو را وأطاعت نمائيد امر أو را كه أو وصى وخليفهء من است بر شما .\r\n\r\n\r\n","description":"","footnote":"\r\n( 1 ) . قصص الأنبياء راوندى 55 .\r\n( 2 ) . قصص الأنبياء راوندى 59 .\r\n","page_name":" 218 ","page_number":218},
  {"content":"\r\n\r\nپس همه گفتند : مىشنويم وأطاعت مىنمائيم ومخالفت أو نمىكنيم .\r\nوامر فرمود آدم عليه السّلام كه تابوتى ساختند وعلم خود را وأسماء ووصيت را در آن گذاشت وبه هبة اللّه عليه السّلام سپرد وگفت : هرگاه من بميرم اى هبة اللّه ، پس مرا غسل بده وكفن كن ونمازگزار بر من ومرا در قبر بنه ، وچون نزديك وفات تو شود وآن حالت را در خود بيابى طلب نما از پسران خود هر كه نيكوتر ومصاحبتش با تو بيشتر وفاضلتر باشد ، پس وصيت كن بسوى أو به آنچه من وصيت كردم بسوى تو وزمين را مگذار بىعالمى از ما أهل بيت .\r\nاى فرزند ! خدا مرا به زمين فرستاد وخليفهء خود گردانيد در آن وحجت خود گردانيد بر خلق خود ، ومن تو را حجت خود گردانيدم در زمين بعد از خود ، پس از دنيا بيرون مرو تا حجتي از خدا بر خلق ووصيّى بعد از خود قرار دهى ، وتسليم كن به أو تابوت را وآنچه در آن هست چنانچه من تسليم كردم بسوى تو ، واعلام كن به أو كه بزودى از فرزندان من پيغمبرى بهم خواهد رسيد كه اسم أو نوح باشد وقوم أو به طوفان غرق خواهند شد ، ووصيت نما به وصىّ خود كه تابوت را وآنچه در آن هست حفظ نمايد وامر كن أو را كه چون وقت وفات أو شود بهترين فرزندان خود را وصىّ خود گرداند ، وهر وصيّى وصيت خود را در تابوت گذارده وهر يك ديگرى را به اين أمور وصيت نمايد ، وهر يك از ايشان كه نوح را دريابد با أو به كشتى سوار شود وبايد كه تابوت را وآنچه در آن است به كشتى برند وهيچ‌كس از أو تخلّف ننمايد ، وحذر كن اى هبة اللّه وحذر كنيد اى ساير فرزندان من از قابيل ملعون .\r\nپس چون روزى شد كه خدا خبر داده بود كه در آن روز آدم را از دنيا خواهد برد ، مهيّا شد آدم براي مردن وبر خود قرار داد ؛ وچون ملك الموت نازل شد آدم گفت : شهادت مىدهم به وحدانيّت خدا واينكه أو را شريك نيست ، وشهادت مىدهم كه من بندهء خدا وخليفهء اويم در زمين ، ابتدأ كرد با من به احسان خود وامر كرد ملائكهء خود را به سجدهء من وتعليم كرد به من جميع أسماء را ، پس مرا در بهشت خود ساكن گردانيد وبهشت را دار قرار من وخانهء توطّن من نگردانيده بود وخلق نكرده بود مرا مگر براي آنكه ساكن شوم در\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nزمين براي آنچه خواسته بود واراده كرده بود از تقدير وتدبير .\r\nوجبرئيل كفن آدم را با حنوط وبيل از بهشت آورده بود ، با جبرئيل هفتاد هزار ملك نازل شده بودند كه در جنازهء آدم عليه السّلام حاضر شوند ، پس هبة اللّه به معونت جبرئيل آدم را غسل داد وكفن وحنوط كرد ، پس جبرئيل به هبة اللّه گفت : پيش رو ونماز كن بر پدرت وهفتاد وپنج تكبير بر أو بگو ، پس كندند ملائكة قبر أو را وأو را داخل قبر كردند .\r\nپس هبة اللّه در ميان ساير فرزندان آدم به طاعت الهى قيام نمود ، چون هنگام وفات أو شد وصيت كرد بسوى پسر خود « قينان » وتابوت را به أو تسليم كرد ، پس قيام نمود قينان در ميان برادرانش وفرزندان آدم به طاعت خدا ؛ پس چون وقت وفات أو شد پسرش « يرد » را وصى نمود وتابوت وآنچه در آن بود به يرد تسليم كرد وپيغمبرى نوح عليه السّلام را به أو گفت « 1 » ؛ چون وقت وفات يرد شد وصيت كرد بسوى پسرش « أخنوخ » كه أو إدريس عليه السّلام است وتابوت وآنچه در آن بود با وصيت به أو داد ، وأخنوخ قيام به آن نمود ؛ چون وقت وفات أو شد حق تعالى وحى كرد به أو كه : من تو را به آسمان بالا خواهم برد پس وصيت كن به پسر خود « خرقائيل » « 2 » ، پس أو چنين كرد وخرقائيل به وصيت أخنوخ قيام نمود ؛ چون وقت وفات أو شد وصيت كرد بسوى پسر خود نوح عليه السّلام وتابوت را بسوى أو تسليم كرد ، پس پيوسته تابوت نزد نوح بود تا آنكه با خود به كشتى برد ؛ وچون وقت وفات أو شد وصيت كرد به پسر خود سام وتابوت را وآنچه در آن بود به أو تسليم كرد « 3 » .\r\nمؤلف گويد : تمام اين حديث با أحاديث ديگر به اين مضمون ، در كتاب امامت مذكور خواهد شد ان شاء اللّه تعالى .\r\nوبه سند معتبر ديگر از امام محمد باقر عليه السّلام منقول است كه : حضرت آدم عليه السّلام پسرش را فرستاد بسوى جبرئيل وگفت : به أو بگو كه پدرم مىگويد : مرا طعام ده از زيت درخت\r\n\r\n\r\n","description":"","footnote":"\r\n( 1 ) . در تفسير عياشى : قينان به مهلائيل وصيت كرد ، ومهلائيل به يرد .\r\n( 2 ) . در تفسير عياشى وقصص الأنبياء « خرقاسيل » آمده است .\r\n( 3 ) . تفسير عياشى 1 / 306 ؛ قصص الأنبياء راوندى 62 .\r\n","page_name":" 220 ","page_number":220},
  {"content":"\r\n\r\nزيتون كه در فلان موضع است از بهشت .\r\nپس جبرئيل أو را ملاقاة كرد وگفت : برگرد بسوى پدرت كه أو وفات يافته است وما مأمور شده‌ايم به كارسازى أو ونماز كردن بر أو .\r\nپس چون غسل را تمام كردند جبرئيل گفت : پيش بايست اى هبة اللّه ونماز كن بر پدرت ، پس پيش ايستاد وهفتاد وپنج تكبير گفت : هفتاد تكبير براي تفضيل آدم وپنج تكبير براي سنّت .\r\nوفرمود : آدم پيوسته عبادت خدا مىكرد در مكة ، پس چون خدا خواست روح أو را قبض نمايد ملائكة را فرستاد تا تختى وحنوطى وكفنى از بهشت بياورند ، وچون حوّا ملائكة را ديد رفت كه حايل شود ميان آدم وايشان .\r\nآدم گفت : بگذار مرا با رسولان پروردگارم ، پس ملائكة أو را قبض روح كردند وغسل دادند أو را به سدر وآب ، واز براي قبر أو لحد قرار دادند وگفتند : اين سنّت فرزندان اوست بعد از أو . پس عمر حضرت آدم عليه السّلام نهصد وسى وشش سال بود ودر مكة مدفون شد ، وميان آدم ونوح هزار وپانصد سال بود « 1 » .\r\nوبه سند صحيح از حضرت صادق عليه السّلام منقول است كه : چون حضرت آدم عليه السّلام فوت شد ووقت نماز بر آن حضرت شد ، هبة اللّه به جبرئيل گفت كه : پيش رو اى فرستادهء خدا ونماز كن بر پيغمبر خدا .\r\nجبرئيل گفت : خدا ما را امر كرد كه پدر تو را سجده كنيم ، پس ما پيشى نمىگيريم بر نيكان فرزندان أو ، وتو از نيكوكارترين ايشانى .\r\nپس پيش ايستاد وپنج تكبير گفت بر آدم عليه السّلام عدد نمازهائى كه خدا بر امّت محمد صلّى اللّه عليه وآله وسلم واجب گردانيده است ، واين سنّت جارى شد در فرزندان أو تا روز قيامت « 2 » .\r\nودر حديث معتبر ديگر از آن حضرت منقول است كه : حضرت آدم خواهش ميوه كرد\r\n\r\n\r\n","description":"","footnote":"\r\n( 1 ) . قصص الأنبياء راوندى 65 .\r\n( 2 ) . تهذيب الأحكام 3 / 330 ؛ من لا يحضره الفقيه 1 / 163 .\r\n","page_name":" 221 ","page_number":221},
  {"content":"\r\n\r\nوهبة اللّه رفت كه آن ميوه را تحصيل نمايد ، جبرئيل أو را ملاقاة كرد وگفت : به كجا مىروى ؟\r\nگفت : آدم بيمار است وميوه مىخواهد .\r\nجبرئيل گفت : برگرد كه خدا قبض روح أو كرد .\r\nچون برگشت ، آدم عليه السّلام را ديد كه قبض روحش شده است ، پس ملائكة أو را غسل دادند وگذاشتند وامر كردند هبة اللّه را كه پيش رود وبر أو نماز گزارد ، ووحى كرد خدا به أو كه پنج تكبير بر أو بگويد وأو را سراشيب به قبر برند وقبرش را مسطّح كنند .\r\nپس گفت : چنين كنيد با مرده‌هاى خود « 1 » .\r\nودر حديث معتبر ديگر فرمود : سى تكبير بر آدم عليه السّلام گفته شد ، بيست وپنج تكبيرش برداشته شد وپنج تكبير باقي ماند « 2 » .\r\nمؤلف گويد : شايد حديث سى تكبير محمول بر تقيه باشد ، وپنج تكبير محمول بر واجب باشد ، وهفتاد تكبير زيادتى براي فضيلت حضرت آدم مستحب بوده باشد ، وبه اين نحو ميان أحاديث جمع مىتوان كرد .\r\nوبه سند معتبر از حضرت امام محمد باقر عليه السّلام منقول است كه : قبر آدم عليه السّلام در حرم خداست « 3 » .\r\nواز حضرت رسول صلّى اللّه عليه وآله وسلم منقول است كه : وفات حضرت آدم در روز جمعه بود « 4 » .\r\nوأكابر علماى اسلام روايت كرده‌اند كه : چون حق تعالى آدم عليه السّلام را از جنة المأوى بر زمين فرستاد ، از مفارقت بهشت وحشت بهم رسانيد ، پس از خدا سؤال كرد كه أو را انس دهد به درختى از درختان بهشت ، پس بسوى أو درخت خرمائى فرستاد كه مؤنس أو بود در حيات أو ، چون وقت وفات أو شد به فرزندان خود گفت : من انس مىگرفتم به أو در\r\n\r\n\r\n","description":"","footnote":"\r\n( 1 ) . خصال 281 .\r\n( 2 ) . قصص الأنبياء راوندى 66 .\r\n( 3 ) . كافى 4 / 214 .\r\n( 4 ) . خصال 316 .\r\n","page_name":" 222 ","page_number":222},
  {"content":"\r\n\r\nحيات خود واميد دارم كه بعد از وفات نيز مؤنس من باشد ، چون من بميرم تركه‌اى از آن بگيريد ودو حصّه كنيد وهر دو را در كفن من بگذاريد ، پس فرزندان آدم چنين كردند وپيغمبران بعد از أو متابعت أو كردند ودر جاهليت مندرس شده بود ، پس حضرت رسول صلّى اللّه عليه وآله وسلم آن را أحيا كرد وسنّت گرديد « 1 » .\r\nوبه سند معتبر از حضرت صادق عليه السّلام منقول است كه : چون آدم عليه السّلام از دنيا رحلت فرمود ، شماتت كردند به أو شيطان وقابيل ، پس جمع شدند در زمين وسازها وملاهي را پيدا كردند از براي شماتت به موت آدم عليه السّلام ، پس هر چه در زمين هست از اين قسم چيزها كه مردم به لهو وباطل از آن لذت مىيابند از آن است كه آنها پيدا كردند « 2 » .\r\nوعامه وخاصه از وهب بن منبه روايت كرده‌اند كه : شيث ، آدم عليه السّلام را در غارى كه در كوه أبو قبيس است كه آن را « غار الكنز » مىگويند دفن كرد ودر آنجا بود تا زمان غرق شدن ، ودر زمان غرق ، نوح عليه السّلام آن را بيرون آورد در تابوتى وبا خود به كشتى برد « 3 » .\r\nوبه سندهاى معتبر از حضرت صادق عليه السّلام منقول است كه : حق تعالى وحى نمود به نوح عليه السّلام در وقتي كه در كشتى بود كه هفت شوط بر دور خانهء كعبه طواف كند ، چون از طواف فارغ شد از كشتى فرود آمد به ميان آب وآب تا زانوهاى أو بود ، پس تابوتى بيرون آورد كه استخوانهاى حضرت آدم عليه السّلام در آن بود وتابوت را داخل كشتى كرد وطواف بسيار بر دور كعبه كرد وكشتى روانه شد تا به كوفه رسيد ، پس خدا امر فرمود زمين را كه آبهاى خود را فروبرد ، پس آبها را از مسجد كوفه فروبرد چنانچه ابتدايش از آن مسجد شده بود ، پس نوح عليه السّلام تابوت آدم را گرفت ودر نجف اشرف دفن نمود « 4 » .\r\nمؤلف گويد : أحاديث مستفيض است در آنكه آدم ونوح عليهما السّلام در نجف اشرف در عقب أمير المؤمنين عليه السّلام مدفونند ، پس آن أحاديث كه وارد شده است كه آدم در مكة مدفون است\r\n\r\n\r\n","description":"","footnote":"\r\n( 1 ) . تهذيب الأحكام 1 / 326 .\r\n( 2 ) . كافى 6 / 431 .\r\n( 3 ) . معارف ابن قتيبة 19 ؛ قصص الأنبياء راوندى 72 .\r\n( 4 ) . كامل الزيارات 38 .\r\n","page_name":" 223 ","page_number":223},
  {"content":"\r\n\r\nمحمول است بر آنكه أول در آنجا مدفون شده بوده است .\r\nوبه سند معتبر از حضرت صادق عليه السّلام منقول است كه حضرت رسول صلّى اللّه عليه وآله وسلم فرمود :\r\nعمر شريف آدم عليه السّلام نهصد وسى سال بود « 1 » .\r\nوسيّد ابن طاووس رضى اللّه عنه گفته است كه : در صحف إدريس عليه السّلام خوانده‌ام كه حضرت آدم عليه السّلام ده روز بيمارى تب كشيد ووفاتش در روز جمعه يازدهم محرم بود ، ودر غارى كه در كوه أبو قبيس بود رو به كعبه مدفون شد ، وعمرش از روزى كه روح در أو دميدند تا وفات أو هزار وسى سال بود ، وحوّا بعد از أو به يك سال وپانزده روز بيمار شد وفوت شد ودر پهلوى آدم مدفون شد « 2 » .\r\nوسيّد ابن طاووس رضي اللّه عنه گفته است كه : در سفر سوم تورات يافتم كه عمر حضرت آدم عليه السّلام نهصد وسى سال بود ، ومحمد بن خالد برقى در كتاب بدا از حضرت صادق عليه السّلام روايت كرده : عمر آدم نهصد وسى سال بود « 3 » .\r\nمؤلف گويد : ميان مورخان ومفسران در عمر آدم عليه السّلام خلاف است ، بعضي گفته‌اند :\r\nهزار سال براي أو مقدّر شده بود ، شصت سال را به داود عليه السّلام بخشيد وانكار كرد وباز عمرش هزار سال شد ؛ وبعضي گفته‌اند كه : نهصد وسى وشش سال بود ؛ وبعضي گفته‌اند كه : نهصد وسى سال بود « 4 » . واز أحاديث سابقه معلوم شد كه يكى از دو قول آخر صحيح است ، وممكن است كه نهصد وسى وشش سال باشد ، ودر بعضي از أحاديث كسر را كه آحاد باشد ذكر نكرده باشند واكتفا به مئات وعشرات نموده باشند ، ودر عرف اين قسم تعبير كردن شايع است .\r\nوبه سند معتبر از امام حسن عليه السّلام منقول است كه : أول كسى كه بعد از آدم عليه السّلام مبعوث\r\n\r\n\r\n","description":"","footnote":"\r\n( 1 ) . بحار الأنوار 11 / 65 و 268 .\r\n( 2 ) . سعد السعود 37 .\r\n( 3 ) . سعد السعود 40 ، ودر آن « نهصد وسى وشش سال » است .\r\n( 4 ) . عرائس المجالس 48 ؛ معارف ابن قتيبة 19 ؛ تاريخ طبري 1 / 98 .\r\n","page_name":" 224 ","page_number":224},
  {"content":"\r\n\r\nگرديد ، حضرت شيث بود وعمر أو هزار سال وچهل روز بود « 1 » .\r\nودر حديث أبو ذر رضى اللّه عنه گذشت كه : لغت شيث سريانى بود وپنجاه صحيفة بر أو نازل شد « 2 » .\r\nوأكثر أرباب تاريخ گفته‌اند كه : دويست وسى وپنج سال كه از عمر آدم عليه السّلام گذشت ، شيث متولد شد وعمرش نهصد ودوازده سال بود ودر غار أبو قبيس در پهلوى پدر ومادرش مدفون شد « 3 » .\r\nوسيّد ابن طاووس ذكر كرده است كه : در صحف إدريس ديدم كه حق تعالى شيث را پيغمبر كرد وپنجاه صحيفة بر أو فرستاد كه در آنها دلايل خدا وفرايض واحكام وسنن وشرايع وحدود الهى بود ، پس در مكهء معظمه ماند واين صحيفه‌ها را بر فرزندان آدم مىخواند وتعليم ايشان مىنمود وعبادت خدا مىكرد وكعبه را معمور مىكرد وحج وعمره بجا مىآورد تا آنكه عمر أو نهصد ودوازده سال شد ، پس بيمار شد وپسر خود « ايوس » را طلب كرد وأو را وصىّ خود گردانيد وامر فرمود أو را به تقوى وپرهيزكارى از خدا ، وچون فوت شد ايوس أو را غسل داد با قينان ، پس ايوس ومهلائيل پسر قينان ، پس ايوس پيش ايستاد وبر أو نماز كرد ودفن كردند أو را در جانب راست آدم در غار أبو قبيس « 4 » .\r\n\r\n\r\n","description":"","footnote":"\r\n( 1 ) . تفسير قمى 2 / 270 ، ودر آن « هزار وچهل سال » است .\r\n( 2 ) . خصال 524 ؛ تاريخ طبري 1 / 107 .\r\n( 3 ) . كامل ابن أثير 1 / 54 ؛ تاريخ طبري 1 / 102 .\r\n( 4 ) . سعد السعود 37 ، ودر آن « انوش » به جاى « ايوس » است .\r\n","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n\r\nباب سوم در بيان قصص حضرت إدريس عليه السّلام است\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nحق تعالى فرموده است كه   وَاذْكُرْ فِي الْكِتابِ إِدْرِيسَ إِنَّهُ كانَ صِدِّيقاً نَبِيًّا . وَرَفَعْناهُ مَكاناً عَلِيًّا   « 1 » يعنى : « ياد كن در قرآن إدريس را بدرستى كه أو بود بسيار تصديق‌كننده وبسيار راستگو وپيغمبر ، وبالا برديم أو را به مكان بلند » .\r\nودر كتب معتبره از وهب روايت كرده‌اند كه : حضرت إدريس عليه السّلام مردى بود فربه وگشاده سينه وموهاى بدنش كم بود ، وموى سرش بسيار بود ، ويكى از گوشهايش بزرگتر از ديگرى بود ، وموى ميان سينه‌اش باريك بود « 2 » ، وآهسته سخن مىكرد ، وچون راه مىرفت گامها را نزديك به يكديگر مىگذاشت .\r\nوأو را براي اين إدريس گفته‌اند كه حكمتهاى خدا وسنّتهاى اسلام را بسيار درس مىگفت ، وأو در ميان قوم خود تفكر نمود در عظمت وجلال الهى پس گفت كه : اين آسمانها وزمينها واين خلق عظيم وآفتاب وماه وستارگان وابر وباران وساير مخلوقات را پروردگارى هست كه تدبير اينها مىكند وبه اصلاح مىآورد اينها را به قدرت خود ، پس بايد كه آن پروردگار را بندگى كنيم چنانچه سزاوار اوست ، پس خلوت كرد با طايفه‌اى از قوم خود وايشان را پند مىداد وخدا را به ياد ايشان مىآورد وايشان را از عقاب أو مىترسانيد ودعوت مىكرد ايشان را به عبادت خالق اشيا ، پس پيوسته يكى بعد از ديگرى أجابت أو مىنمودند تا هفت نفر شدند ، پس هفتاد نفر شدند تا آنكه هفتصد نفر شدند ، وچون به هزار تن رسيدند به ايشان گفت : بيائيد اختيار كنيم از نيكان خود صد نفر\r\n\r\n\r\n","description":"","footnote":"\r\n( 1 ) . سورهء مريم : 56 و 57 .\r\n( 2 ) . در قصص الأنبياء راوندى 78 ومعارف ابن قتيبة 20 : « كان رقيق الصوت » يعنى صدايش نازك بود .\r\n","page_name":" 229 ","page_number":229},
  {"content":"\r\n\r\nرا ، پس اختيار كرد صد تن را ، از صد تن هفتاد تن را واز هفتاد تن ده تن را واز ده تن هفت تن را اختيار كرد ، پس گفت : بيائيد تا اين هفت تن دعا كنند وباقي ديگر آمين بگويند شايد پروردگار ما دلالت كند ما را بسوى عبادت خود ، پس دستها بر زمين گذاشتند وبسيار دعا كردند چيزى بر ايشان ظاهر نشد ، پس دست بسوى آسمان بلند كردند ودعا كردند پس خدا وحى كرد بسوى إدريس وأو را پيغمبر گردانيد وأو را وهر كه به أو ايمان آورده بود دلالت كرد بر عبادت خود .\r\nوپيوسته ايشان عبادت خدا مىكردند وشرك به خدا نمىآوردند تا خدا إدريس را بسوى آسمان بالا برد ، ومنقرض شدند آنها كه متابعت أو كرده بودند بر دين أو مگر اندكى ، پس اختلاف در ميان ايشان بهم رسيد وبدعتها احداث كردند تا نوح عليه السّلام بر ايشان مبعوث شد « 1 » .\r\nودر حديث أبو ذر گذشت كه : حق تعالى بر إدريس سى صحيفة نازل ساخت « 2 » .\r\nودر بعضي روايات وارد شده است كه : أو أول كسى بود كه به قلم چيزى نوشت ، وأول كسى بود كه جامه دوخت وپوشيد وپيشتر پوست مىپوشيدند ، وچون خياطى مىكرد تسبيح وتهليل وتكبير وتمجيد خدا مىكرد « 3 » .\r\nوبه سندهاى معتبر بسيار از حضرت صادق عليه السّلام منقول است كه : مسجد سهله خانهء إدريس پيغمبر عليه السّلام بود كه در آنجا خياطى مىكرد ونماز مىكرد ، هر كه در آنجا دعا كند حق تعالى حاجتش را برآورد وأو را در قيامت بالا برد به مكان بلند كه درجهء إدريس است « 4 » .\r\nبه سند معتبر از حضرت امام محمد باقر عليه السّلام منقول است كه : ابتداى پيغمبرى إدريس عليه السّلام آن بود كه در زمان أو پادشاه جبارى بود ، روزى سوار شد به عزم سير ، پس\r\n\r\n\r\n","description":"","footnote":"\r\n( 1 ) . علل الشرايع 27 .\r\n( 2 ) . خصال 524 ؛ تاريخ طبري 1 / 107 .\r\n( 3 ) . قصص الأنبياء راوندى 79 .\r\n( 4 ) . قصص الأنبياء راوندى 80 ؛ كافى 3 / 494 .\r\n","page_name":" 230 ","page_number":230},
  {"content":"\r\n\r\nگذشت به زمين سبز خوش آينده‌اى كه ملك يكى از رافضيان بود - يعنى مؤمنان خالص كه ترك دين باطل كرده وبيزارى از أهل آن مىكردند - پس آن زمين أو را خوش آمد واز وزيران خود پرسيد : از كيست اين زمين ؟\r\nگفتند : از بنده‌اى است از بندگان پادشاه كه فلان رافضي است .\r\nپادشاه أو را طلبيد وزمين را از أو خواست .\r\nأو گفت كه : عيال من به اين زمين محتاج‌ترند از تو .\r\nپادشاه گفت : به من بفروش من قيمت آن را مىدهم .\r\nگفت : نمىبخشم ونمىفروشم ، ترك كن ذكر اين زمين را .\r\nپادشاه در غضب شد ومتغير گرديد وغمناك ومتفكر با أهل خود برگشت . وأو زنى داشت از ازارقه وأو را بسيار دوست مىداشت ودر كارها با أو مشورت مىكرد ، چون در مجلس خود قرار گرفت زن را طلبيد كه با أو مشورت كند ، چون زن أو را در نهايت غضب ديد از أو پرسيد كه : اى پادشاه ! تو را چه داهيه عارض شده است كه چنين غضب از روى تو ظاهر گرديده است ؟\r\nپادشاه قصهء زمين را به أو نقل كرد ، وآنچه أو به صاحب زمين گفته بود وآنچه صاحب زمين به أو گفته بود .\r\nزن گفت : اى پادشاه ! كسى غم مىخورد وبه غضب مىآيد كه قدرت بر تغيير وانتقام نداشته باشد ، واگر نمىخواهى كه أو را بىحجتى بكشى ، من تدبيري در باب كشتن أو مىكنم كه زمين بدست تو در آيد وتو را نزد أهل مملكت خود در اين باب عذرى بوده باشد .\r\nپادشاه گفت : آن تدبير چيست ؟\r\nزن گفت : جماعتى از ازارقه را كه أصحاب منند مىفرستم به نزد أو كه أو را بياورند ونزد تو شهادت بدهند كه أو بيزارى جسته است از دين تو ، پس جايز مىشود تو را كه أو را بكشى وزمين را بگيرى .\r\nپادشاه گفت : پس بكن اين كار را . وآن زن أصحابي چند داشت از ازارقه كه بر دين آن زن بودند وحلال مىدانستند كشتن رافضيان از مؤمنان را ، پس آن جماعت را طلبيد\r\nو \r\n","description":"","footnote":"","page_name":" 231 ","page_number":231},
  {"content":"\r\n\r\nايشان نزد پادشاه شهادت دادند كه آن رافضي بيزار شد از دين پادشاه وبه اين سبب پادشاه أو را كشت وزمين أو را گرفت .\r\nپس حق تعالى در اين وقت براي آن مؤمن غضب كرد بر ايشان ووحى فرمود به إدريس كه : برو به نزد آن جبار وبه أو بگو كه : راضى نشدى به اينكه بندهء مرا به ستم كشتى تا آنكه زمين أو را نيز براي خود گرفتى وعيال أو را محتاج وگرسنه گذاشتى ؟ بعزت خود سوگند مىخورم كه در قيامت از براي أو از تو انتقام بكشم ودر دنيا پادشاهى را از تو سلب كنم وشهر تو را خراب كنم وعزتت را به ذلّت بدل كنم وبه خورد سگان بدهم گوشت زن تو را ، آيا تو را مغرور كرد اى امتحان‌كرده‌شدهء حلم من ؟\r\nپس حضرت إدريس عليه السّلام بر پادشاه داخل شد در وقتي كه در مجلس نشسته بود واصحابش بر دورش نشسته بودند وگفت : اى جبار ! من رسول خدايم بسوى تو ؛ ورسالت را تمام ادا كرد . آن جبار گفت كه : بيرون رو از مجلس من اى إدريس كه از دست من جان نخواهى برد . پس زنش را طلبيد ورسالت إدريس را به أو نقل كرد . زن گفت : مترس از رسالت خداى إدريس كه من كسى را مىفرستم كه إدريس را بكشد وباطل شود رسالت خداى أو وآنچه پيغام براي تو آورده بود . پادشاه گفت : پس بكن .\r\nوإدريس أصحابي چند داشت از رافضيان مؤمنان كه جمع مىشدند در مجلس أو وانس مىگرفتند به أو وإدريس انس مىگرفت به ايشان ، پس خبر داد إدريس ايشان را به آنچه خدا به أو وحى كرد ورسالتي كه به آن جبار رسانيد ، پس ايشان ترسيدند بر إدريس وأصحاب أو ، وترسيدند كه أو را بكشند .\r\nوآن زن چهل تن از ازارقه را فرستاد كه إدريس را بكشند ، چون آمدند به آن محلّى كه در آنجا إدريس با أصحاب خود مىنشست ، أو را در آنجا نيافتند وبرگشتند ، وچون أصحاب إدريس يافتند كه ايشان به قصد كشتن أو آمده بودند متفرق شدند وإدريس را يافتند وبه أو گفتند كه : اى إدريس ! در حذر باش كه اين جبار ارادهء كشتن تو را دارد وامروز چهل نفر از ازارقه را براي كشتن تو فرستاده بود ، پس از اين شهر بيرون رو .\r\nإدريس در همان روز با جماعتى از أصحاب خود از آن شهر بيرون رفت ، وچون سحر\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nشد مناجاة كرد وگفت : پروردگارا ! مرا فرستادى بسوى جبارى پس رسالت تو را به أو رسانيدم ومرا تهديد به كشتن كرد واكنون در مقام كشتن من است اگر مرا بيابد . خدا وحى فرمود به أو كه : از شهر أو بيرون رو وبه كنارى رو ومرا با أو بگذار كه بعزت خودم سوگند كه امر خود را در أو جارى گردانم وگفتهء تو ورسالت تو را در حقّ أو راست گردانم .\r\nإدريس گفت : پروردگارا ! حاجتي دارم .\r\nحق تعالى فرمود : سؤال كن تا عطا نمايم .\r\nإدريس گفت : سؤال مىكنم كه باران نبارى بر أهل اين شهر وحوالي ونواحي آن تا من سؤال كنم كه ببارى .\r\nخدا فرمود : اى إدريس ! شهرشان خراب مىشود واهلش به گرسنگى ومشقّت مبتلا مىشوند .\r\nإدريس گفت : هر چند بشود من چنين سؤال مىكنم .\r\nحق تعالى فرمود : من به تو عطا كردم آنچه سؤال نمودى وباران بر ايشان نمىفرستم تا از من سؤال كنى ومن سزاوارترم از همه كس به وفا نمودن به عهد خود .\r\nپس إدريس خبر داد أصحاب خود را به آنچه از خدا سؤال كرد از منع باران از ايشان وبه آنچه خدا وحى كرد بسوى أو ، وگفت : اى گروه مؤمنان ! از اين شهر بيرون رويد به شهرهاى ديگر ؛ پس بيرون رفتند وعدد ايشان بيست نفر بود ، پس پراكنده شدند در شهرها وشايع شد خبر إدريس در شهرها كه از خدا چنين سؤال كرده است .\r\nوإدريس رفت بسوى غارى كه در كوه بلندى بود ودر آنجا پنهان شد ، وحق تعالى ملكي را به أو موكّل گردانيد كه نزد هر شام طعام أو را مىآورد ، وأو در روزها روزه مىداشت وهر شام ملك از براي أو طعام مىآورد . وحق تعالى پادشاهى آن جبار را سلب كرد وأو را كشت وشهرش را خراب كرد وگوشت زنش را به خورد سگان داد به سبب غضب نمودن براي آن مؤمن ، ودر آن شهر جبارى ديگر معصيت‌كننده پيدا شد ، پس بيست سال بعد از بيرون رفتن إدريس عليه السّلام ماندند كه يك قطره از باران بر ايشان نباريد وبه مشقّت افتادند آن گروه ، وحال ايشان بد شد واز شهرهاى دور آذوقه مىآوردند .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nوچون كار بر ايشان بسيار تنگ شد با يكديگر گفتند : اين بلا كه بر ما نازل شده است به سبب اين است كه إدريس از خدا خواسته است كه تا أو سؤال نكند باران از آسمان نبارد ، وأو از ما پنهان شده است وجايش را نمىدانيم وخدا به ما رحيم‌تر است از أو ، پس رأى همه بر اين قرار گرفت كه توبه كنند بسوى خدا ودعا وتضرع واستغاثه نمايند وسؤال نمايند كه باران آسمان بر شهر ايشان وحوالي آن ببارد .\r\nپس پلاسها پوشيدند وبر روى خاكستر ايستادند وخاك بر سر خود مىريختند وبازگشت نمودند بسوى خدا به توبه واستغفار وگريه وتضرع ، تا خدا وحى كرد بسوى إدريس عليه السّلام كه : اى إدريس ! أهل شهر تو صدا بلند كرده‌اند بسوى من به توبه واستغفار وگريه وتضرع ، ومنم خداوند رحمان رحيم ، قبول مىكنم توبه را وعفو مىنمايم از گناه ، ورحم كردم بر ايشان ومانع نشد مرا از أجابت ايشان در سؤال باران چيزى مگر آنچه تو سؤال كرده بودى كه باران بر ايشان نبارم تا از من سؤال كنى ، پس سؤال كن از من اى إدريس تا باران بر ايشان بفرستم .\r\nإدريس گفت : خداوندا ! من سؤال نمىكنم .\r\nحق تعالى فرمود : اى إدريس ! سؤال كن .\r\nگفت : خداوندا ! سؤال نمىكنم .\r\nپس حق تعالى وحى فرمود بسوى آن ملكي كه مأمور بود كه هر شب طعام إدريس عليه السّلام را ببرد كه : حبس كن طعام را از إدريس واز براي أو مبر .\r\nپس چون شام شد ، طعام إدريس نرسيد ، محزون وگرسنه شد وصبر كرد ، وچون در روز دوم نيز طعام نرسيد گرسنگى واندوهش زياد شد ، وچون در شب سوم طعامش نرسيد مشقّت وگرسنگى واندوهش عظيم شد وصبرش كم شد ومناجاة كرد كه :\r\nپروردگارا ! روزى را از من بازداشتى پيش از آنكه جانم را بگيرى ؟\r\nپس خدا وحى كرد به أو كه : اى إدريس ! به جزع آمدى از آنكه سه شبانه‌روز طعام تو را حبس كردم ، وجزع نمىكنى وپروا ندارى از گرسنگى ومشقّت أهل شهر خود در مدت بيست سال ، ومن از تو سؤال كردم كه ايشان در مشقّتند ومن رحم كرده‌ام بر ايشان ، سؤال\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nكن كه من باران بر ايشان ببارم ، سؤال نكردى وبخل كردى بر ايشان به سؤال كردن ، پس گرسنگى را به تو چشانيدم وصبرت كم شد وجزعت ظاهر گرديد ، پس از اين غار پائين رو وطلب معاش از براي خود بكن كه تو را به خود گذاشتم كه چارهء روزى خود بكنى وطلب نمائى .\r\nپس إدريس از جاى خود فرود آمد كه طلب خوردنى بكند براي رفع گرسنگى ، وچون به نزديك شهر رسيد دودى ديد كه از بعضي خانه‌ها بالا مىرود ، پس بسوى آن خانه رفت وداخل شد وديد پيرزالى را كه دو نان را تنگ گرفته است وبر آتش انداخته است ، گفت :\r\nاى زن ! مرا طعام بده كه از گرسنگى بىطاقت شده‌ام .\r\nزن گفت : اى بندهء خدا ! نفرين إدريس براي ما زيادتى نگذاشته است كه به ديگرى بخورانيم . وسوگند ياد كرد كه : مالك چيزى بغير اين دو گردهء نان نيستم وگفت : برو وطلب معاش از غير مردم اين شهر بكن .\r\nإدريس گفت : آن قدر طعام به من بده كه جان خود را به آن نگاه دارم ودر پايم قوّت رفتار بهم رسد كه به طلب معاش بروم .\r\nزن گفت : اين دو گردهء نان است : يكى از من است وديگرى از پسر من است ، اگر قوت خود را به تو دهم مىميرم ، واگر قوت پسر خود را به تو دهم أو مىميرد ودر اينجا زيادتى نيست كه به تو بدهم .\r\nإدريس گفت : پسر تو طفل است ونيم قرص براي زندگى أو كافى است ، ونيم قرص براي من كافى است كه به آن زنده بمانم ومن وأو هر دو به اين يك گردهء نان اكتفا مىتوانيم نمود . پس زن گردهء نان خود را خورد وگردهء ديگر را ميان إدريس وپسر خود قسمت كرد .\r\nچون پسر ديد كه إدريس از گردهء نان أو مىخورد اضطراب كرد تا مرد ، مادرش گفت : اى بندهء خدا ! فرزند مرا كشتى ؟ !\r\nإدريس گفت : جزع مكن كه من أو را به اذن خدا زنده مىگردانم ، پس إدريس دو بازوى طفل را به دو دست خود گرفت وگفت : اى روحي كه بيرون رفته‌اى از بدن اين پسر ! به اذن خدا برگرد بسوى بدن أو به اذن خدا ، ومنم إدريس پيغمبر . پس روح طفل برگشت بسوى\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nأو به اذن خدا .\r\nپس چون آن زن سخن إدريس را شنيد وپسرش را ديد كه بعد از مردن زنده شد گفت :\r\nگواهى مىدهم كه تو إدريس پيغمبرى ؛ وبيرون آمد وبه صداى بلند فرياد كرد در ميان شهر كه : بشارت باد شما را به فرج كه إدريس به شهر شما درآمده است .\r\nوإدريس رفت ونشست بر موضعي كه شهر آن جبار أول در آنجا بود وآن بر بالاى تلّى بود ، پس به گرد آمدند نزد أو گروهى از أهل شهر أو وگفتند : اى إدريس ! آيا بر ما رحم نكردى در اين بيست سال كه ما در مشقّت وتعب وگرسنگى بوديم ؟ پس دعا كن كه خدا باران بر ما ببارد .\r\nإدريس گفت : دعا نمىكنم تا بيايد اين پادشاه جبار شما وجميع أهل شهر شما همگى پياده با پاهاى برهنه واز من سؤال كنند تا من دعا كنم . چون آن جبار اين سخن را شنيد چهل كس فرستاد كه إدريس را نزد أو حاضر گردانند ، چون به نزد أو آمدند گفتند : جبار ما را فرستاده است كه تو را به نزد أو بريم ، پس آن حضرت نفرين كرد بر ايشان وهمگى مردند .\r\nچون اين خبر به آن جبار رسيد پانصد نفر فرستاد كه أو را بياورند ، چون آمدند وگفتند كه ما آمده‌ايم كه تو را به نزد جبار بريم آن حضرت گفت : نظر كنيد بسوى آن چهل نفر كه چگونه مرده‌اند ، اگر برنگرديد شما را نيز چنين كنم ، گفتند : اى إدريس ! ما را به گرسنگى كشتى در مدت بيست سال والحال نفرين مرگ بر ما مىكنى ، آيا تو را رحم نيست ؟\r\nإدريس گفت : من به نزد آن جبار نمىآيم ودعاى باران نمىكنم تا جبار شما با جميع أهل شهر شما پياده وپا برهنه بيايند به نزد من . پس آن گروه برگشتند بسوى آن جبار وسخن آن حضرت را به أو نقل كردند واز أو التماس كردند كه با أهل شهر پياده وپا برهنه به نزد إدريس برود ، پس به اين حال آمدند وبه نزد آن حضرت ايستادند با خضوع وشكستگى ، واستدعا كردند كه دعا كند تا خدا بر ايشان باران ببارد ، پس قبول فرمود واز خدا طلبيد كه باران بر آن شهر ونواحي آن بفرستد ، پس ابرى بر بالاى سر ايشان بلند شد ورعد وبرق از آن ظاهر شد ودر همان ساعت بر ايشان باران باريد به حدّى كه گمان\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nكردند غرق خواهند شد وبزودى خود را به خانه‌هاى خود رسانيدند « 1 » .\r\nمترجم گويد : چون دلايل عصمت أنبيا عليهم السّلام گذشت ، بايد كه امر نمودن حق تعالى إدريس عليه السّلام را به دعاى باران بر سبيل حتم ووجوب نباشد بلكه بر سبيل تخيير واستحباب بوده باشد ، وغرض آن حضرت از تأخير دعا نمودن وطلبيدن قوم بر سبيل تذلّل براي طلب رفعت دنيوي وانتقام كشيدن براي غضب نفساني نبود بلكه غضب مقرّبان درگاه الهى بر أرباب معاصي از براي خداست ، وبسا باشد كه ايشان از شدت محبت الهى بر متمردان از أوامر ونواهى حق تعالى غضب زيادة از جناب مقدس الهى كنند ، چون وسعت رحمت وعظمت حلم الهى را ندارند وتاب مشاهدهء مخالفت پروردگار خود نمىآورند ، با آنكه اينها عين شفقت ومهربانى بود نسبت به آن قوم كه متنبّه شوند وديگر در مقام طغيان وفساد در نيايند ومستحقّ عقوبت خدا نشوند .\r\nوبه سند حسن از حضرت صادق عليه السّلام منقول است كه : حق تعالى غضب نمود بر ملكي از ملائكة وبال أو را قطع كرد وأو را در جزيره‌اى از جزاير دريا انداخت ، وماند در آن جزيره آنچه خدا خواست ، يعنى مدّت بسيار ، پس حق تعالى حضرت إدريس را به پيغمبرى مبعوث گردانيد ، آن ملك آمد بسوى آن حضرت وگفت : اى پيغمبر خدا ! دعا فرما كه خدا از من راضى شود وبالم را به من برگرداند ، پس قبول كرد إدريس ودعا كرد تا خدا بال آن ملك را به أو برگردانيد واز أو خشنود گرديد ، پس ملك به آن حضرت گفت :\r\nآيا تو را حاجتي بسوى من هست ؟\r\nگفت : بلى ، مىخواهم مرا بسوى آسمان بالا برى تا ملك الموت را ببينم كه با ياد أو تعيّش نمىتوانم كرد ، پس ملك أو را در بال خود گرفت وبرد بسوى آسمان چهارم ، پس چون ديد كه ملك الموت نشسته است وسر خود را حركت مىدهد از روى تعجب ، پس إدريس سلام كرد بر ملك الموت وپرسيد : چرا سر خود را حركت مىدهى ؟\r\nگفت : زيرا كه پروردگار عزت مرا امر نموده است كه روح تو را قبض كنم در ميان\r\n\r\n\r\n","description":"","footnote":"\r\n( 1 ) . كمال الدين وتمام النعمة 127 ؛ قصص الأنبياء راوندى 73 .\r\n","page_name":" 237 ","page_number":237},
  {"content":"\r\n\r\nآسمان چهارم وپنجم . پس گفت : پروردگارا ! چگونه اين تواند بود وحال آنكه مسافت آسمان چهارم پانصد سال راه است واز آسمان چهارم تا آسمان سوم پانصد سال راه است واز هر آسمانى تا آسمانى پانصد سال راه است ، پس چگونه در اين وقت أو را در ميان آسمان چهارم وپنجم قبض روح كنم ، پس در همانجا قبض روح مقدس أو نمود ، واين است معنى قول خدا  وَرَفَعْناهُ مَكاناً عَلِيًّا  « 1 » ، وفرمود : أو را براي اين إدريس گفتند كه درس كتب الهى بسيار مىگفت « 2 » .\r\nودر حديث معتبر از حضرت أمير المؤمنين عليه السّلام منقول است كه : خدا إدريس را بالا برد به مكان بلند واز تحفه‌هاى بهشت به أو خورانيد بعد از وفات أو « 3 » .\r\nوبه سند معتبر از امام محمد باقر عليه السّلام منقول است كه رسول خدا صلّى اللّه عليه وآله وسلم فرمود : ملكي از ملائكة را منزلتي نزد خدا بود پس أو را به زمين فرستاد به تقصيري ، پس آمد به نزد إدريس عليه السّلام وگفت : مرا شفاعت كن نزد پروردگارت ، پس آن حضرت سه روز روزه داشت كه افطار نكرد وسه شب عبادت كرد كه مانده نشد وسستى نورزيد ، پس در سحر از براي ملك بسوى خدا شفاعت كرد پس خدا رخصت داد آن ملك را كه به آسمان رود .\r\nپس ملك چون خواست برود به إدريس گفت كه : مىخواهم تو را بر اين نعمت كه بر من دادى مكافات نمايم ، پس حاجتي از من طلب نما تا به تقديم رسانم .\r\nإدريس گفت : حاجت من آن است كه ملك الموت را به من نمائى شايد كه با أو انس گيرم كه با ياد أو هيچ نعمتي بر من گوارا نيست .\r\nپس ملك بالهاى خود را گشود وگفت : سوار شو ، وأو را به آسمان بالا برد ، وملك الموت را در آسمان أول طلب كرد گفتند : بالا رفته است ، آن حضرت را بالا برد تا آنكه در ميان آسمان چهارم وپنجم ملك الموت را ملاقاة نمود ، پس آن ملك به ملك الموت گفت كه : چرا رو ترش كرده‌اى ؟\r\n\r\n\r\n","description":"","footnote":"\r\n( 1 ) . سورهء مريم : 57 .\r\n( 2 ) . تفسير قمى 2 / 51 .\r\n( 3 ) . احتجاج 1 / 499 .\r\n","page_name":" 238 ","page_number":238},
  {"content":"\r\n\r\nگفت : تعجب مىكنم ، زيرا كه در زير عرش بودم وحق تعالى مرا امر فرمود كه قبض روح إدريس بكنم در ميان آسمان چهارم وپنجم ، پس چون إدريس اين سخن را شنيد بر خود لرزيد واز بال ملك افتاد وملك الموت در همانجا قبض روح أو كرد ، چنانكه خدا مىفرمايد   وَاذْكُرْ فِي الْكِتابِ إِدْرِيسَ إِنَّهُ كانَ صِدِّيقاً نَبِيًّا . وَرَفَعْناهُ مَكاناً عَلِيًّا   « 1 » . « 2 »\r\nودر حديث ديگر از عبد اللّه بن عباس منقول است كه : إدريس عليه السّلام روزها در زمين سياحت مىكرد ومىگرديد وروزه مىداشت ، وهر جا كه شب أو را فرومىگرفت به روز مىآورد وروزى أو به أو مىرسيد هر جا كه افطار مىكرد ، واز عمل صالح أو ملائكة مثل عمل جميع أهل زمين بالا مىبردند ، پس ملك الموت از خدا رخصت طلبيد كه به ديدن إدريس بيايد وبر أو سلام كند ، پس مرخّص شد وبه نزد إدريس آمد وگفت : مىخواهم مصاحب تو باشم وبا تو همراه باشم ، پس رفيق يكديگر شدند وروزها مىگرديدند وروزه مىداشتند ، وچون شب مىشد طعام إدريس عليه السّلام براي افطار أو مىرسيد وتناول مىنمود وملك الموت را بسوى طعام خود دعوت مىكرد وأو مىگفت : مرا به طعام احتياجى نيست ، پس برمىخاستند به نماز ، وإدريس را سستى بهم مىرسيد وبه خواب مىرفت وملك الموت مانده نمىشد وبه خواب نمىرفت .\r\nپس چند روز بر اين حال بودند تا گذشتند به گلهء گوسفندى وباغ انگورى كه انگورش رسيده بود ، پس ملك الموت گفت كه : مىخواهى از اين گله بره‌اى يا از اين باغ خوشهء انگورى چند بگيريم وشب به آن افطار كنيم ؟\r\nإدريس گفت : سبحان اللّه تو را تكليف مىكنم كه از مال من بخورى ابا مىكنى ، پس چگونه مرا تكليف به خوردن مال ديگران بىاذن ايشان مىكنى ؟ ! پس إدريس گفت كه : با من مصاحبت كردى ونيكو رفاقت كردى بگو تو كيستى ؟\r\nگفت : من ملك المؤتم .\r\n\r\n\r\n","description":"","footnote":"\r\n( 1 ) . سورهء مريم : 56 و 57 .\r\n( 2 ) . قصص الأنبياء راوندى 76 ؛ كافى 3 / 257 .\r\n","page_name":" 239 ","page_number":239},
  {"content":"\r\n\r\nإدريس گفت كه : مرا بسوى تو حاجتي هست .\r\nگفت : كدام است ؟\r\nإدريس گفت : مىخواهم مرا بسوى آسمان بالا برى .\r\nپس ملك الموت از خدا رخصت طلبيد وأو را بر بال خود گرفت وبه آسمان بالا برد ، پس إدريس گفت كه : مرا به تو حاجت ديگر هست .\r\nگفت : آن حاجت چيست ؟\r\nگفت : شنيده‌ام كه مرگ بسيار شديد است ، مىخواهم كه قدرى از آن به من بچشانى تا ببينم كه چنان است كه شنيده‌ام ؟ پس از خدا رخصت طلبيد وچون مرخّص شد ساعتي نفس أو را گرفت ، پس دست برداشت وپرسيد كه : چگونه ديدى مرگ را ؟\r\nگفت : شديدتر است از آنچه شنيده بودم ، وحاجت ديگر به تو دارم كه آتش جهنم را به من بنمائى .\r\nپس ملك الموت امر كرد خزينه‌دار جهنم را كه در جهنم را بگشايد ، چون إدريس جهنم را ديد غش كرد وافتاد ، وچون به حال خود آمد گفت : حاجت ديگر به تو دارم كه بهشت را به من بنمائى ، پس ملك الموت از خزينه‌دار بهشت رخصت طلبيد وإدريس داخل بهشت شد وگفت : اى ملك الموت ! من از اينجا بيرون نمىآيم ، زيرا كه خدا فرموده است : « هر نفس چشندهء مرگ است » « 1 » ومن چشيدم ، وفرمود كه : « هيچ‌يك از شما نيست مگر وارد مىشود نزد جهنم » « 2 » ومن وارد شدم ، وفرموده است كه : « أهل بهشت از بهشت بيرون نمىروند وهميشه خواهند بود » « 3 » . « 4 »\r\nمؤلف گويد : اين حديث از طريق عامه وموافق روايات ايشان است ، ودو حديث أول محلّ اعتمادند .\r\n\r\n\r\n","description":"","footnote":"\r\n( 1 ) . سورهء أنبياء : 35 .\r\n( 2 ) . سورهء مريم : 71 .\r\n( 3 ) . سورهء حجر : 48 .\r\n( 4 ) . قصص الأنبياء راوندى 77 ؛ عرائس المجالس 50 .\r\n","page_name":" 240 ","page_number":240},
  {"content":"\r\n\r\nودر بعضي از كتب مسطور است كه : حيات إدريس عليه السّلام در زمين سيصد سال بود ، وبعضي بيشتر گفته‌اند ، واز أو « متوشلخ » بهم رسيد ، وچون به آسمان رفت أو را خليفهء خود گردانيد ، ومتوشلخ نهصد ونوزده سال عمر يافت وپسرش « لمك » را وصىّ خود گردانيد ، ولمك پدر حضرت نوح است « 1 » .\r\nوسيّد ابن طاووس رحمه اللّه در كتاب « سعد السعود » ذكر كرده است كه : در صحف إدريس عليه السّلام يافتم كه : نزديك است كه مرگ به تو نازل گردد وناله وأنين تو شديد شود وجبين تو عرق كند ولبهايت كشيده شود وزبانت شكسته شود وآب دهانت خشك شود وسفيدى چشمت بر سياهى غالب گردد ودهانت كف كند وجميع بدنت به لرزه درآيد ودريابد تو را شدّتها وتلخيها ودشواريهاى مرگ ، وهر چند تو را صدا زنند نشنوى ومرده شوى افتاده ودر ميان أهل خود وعبرتي گردى از براي ديگران ، پس عبرت بگير از معاني مرگ كه البتة به تو نازل خواهد شد ، وهر عمرى هر چند دراز باشد بزودى فانى گردد ، زيرا كه آنچه آمدنى است نزديك است ، وبدان كه مرگ آسانتر است از آنچه بعد از آن است از أهوال روز قيامت « 2 » .\r\nودر جاى ديگر از صحف نوشته است كه : به يقين بدانيد كه پرهيزگارى از معاصي خدا حكمت كبرى ونعمت عظمى است ، وسببي است خواننده بسوى خير وگشايندهء درهاى خير وفهم وعقل ، زيرا كه چون خدا بندگانش را دوست داشت بخشيد به ايشان عقل را ومخصوص گردانيد پيغمبران ودوستانش را به روح القدس ، پس گشودند از براي مردم پرده‌ها از اسرار ديانت وحقايق حكمت تا ترك نمايند گمراهى را ومتابعت نمايند رشد وصلاح را ، تا در نفس ايشان قرار گيرد كه خداوند ايشان عظيم‌تر است از آنكه احاطه كند به أو فكرها ، يا ادراك نمايد أو را ديده‌ها ، يا حقيقت حال أو را تحصيل نمايد وهمها ، يا تحديد نمايد أو را حالها واحاطه كرده است به همه چيز به علم وقدرت ، وتدبيركننده است همه چيز را چنانچه خواهد ، وپى به كارهاى أو نمىتوان برد ، وغرضهاى أو را\r\n\r\n\r\n","description":"","footnote":"\r\n( 1 ) . كامل ابن أثير 1 / 62 ؛ تاريخ طبري 1 / 107 .\r\n( 2 ) . سعد السعود 38 .\r\n","page_name":" 241 ","page_number":241},
  {"content":"\r\n\r\nنمىتوان دريافت ، وبر أو واقع نمىشود اندازه ونه اعتباركردنى ونه زيركى ونه تفسيري ، وتوانائى مخلوقين منتهى به شناختن ذات أو نمىشود .\r\nودر جاى ديگر فرموده است : بخوانيد در أكثر أوقات پروردگار خود را ، يارى كنندهء يكديگر را وخداجويان در دعاى خود ، زيرا كه اگر خدا از شما داند كه مددكار وياور يكديگريد دعاى شما را مستجاب مىكند وحاجتهاى شما را برمىآورد ، وشما را به آرزوهاى خود مىرساند ، وبر شما مىريزد عطاهاى خود را از خزينه‌هاى خود كه هرگز فانى نمىشوند .\r\nودر جاى ديگر فرموده است : چون در روزه داخل شويد پس پاك كنيد نفسهاى خود را از هر چركى ونجاستى ، وروزه بداريد از براي خدا با دلهاى خالص صافي ومنزّه از أفكار بد واز خيالات منكر ، بدرستى كه خدا بزودى حبس خواهد كرد دلهاى آلوده ونيّتهاى مشوب را ، وبا روزه داشتن دهانهاى شما از خوردن بايد كه روزه دارد اعضا وجوارح شما از گناهان ، چون خدا راضى نمىشود از شما به اينكه از خوردن روزه داريد بلكه بايد از جميع قبايح ومعاصي وبديها روزه باشيد ؛ وچون داخل نماز شويد خاطرها وفكرهاى خود را بگردانيد بسوى نماز ، ودعا كنيد نزد خدا دعاى پاكيزه با تضرع وتوسل ، واز أو بطلبيد حاجتها ومنفعتها ومصلحتهاى خود را با خضوع وخشوع وشكستگى وخاكسارى ، وچون به سجده رويد از خود دور كنيد فكرهاى دنيا را وخيالات بد را وكردارهاى ناشايست را ، ودر خاطر مداريد مكر وخوردن حرام وتعدّى وظلم وكينه را ، واين صفات ذميمه را از خود بيفكنيد ؛ ودر هر روز سه وقت نمازهاى واجب را بجا آوريد : در بامداد وعددش هشت سوره است ودر هر دو سوره سه سجده بايد كرد با سه تسبيح ، ودر نصف روز پنج سوره ، ونزد فرو رفتن آفتاب پنج سوره با سجودهاى آنها ، اينها است نمازها كه بر شما واجب است ، وهر كه زيادة بر اين نافله بجا آورد ثوابش با خداوند تبارك وتعالى است « 1 » .\r\n\r\n\r\n","description":"","footnote":"\r\n( 1 ) . سعد السعود 39 .\r\n","page_name":" 242 ","page_number":242},
  {"content":"\r\n\r\n\r\nباب چهارم در بيان قصص حضرت نوح على نبيّنا وآله وعليه السلام ومشتمل بر دو فصل است\r\n\r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\n\r\nفصل أول در بيان ولادت ووفات ومدت عمر ونامها ونقش نگين وأحوال وأولاد واخلاق پسنديده وبعضي از مجملات أحوال آن حضرت است\r\nقطب راوندى وغير أو گفته‌اند كه : حضرت نوح عليه السّلام پسر لمك بود ولمك پسر متوشلخ بود ومتوشلخ پسر أخنوخ بود كه إدريس عليه السّلام است « 1 » .\r\nوبه سند معتبر از امام رضا عليه السّلام منقول است كه : مردى از أهل شام از أمير المؤمنين عليه السّلام سؤال كرد اسم نوح عليه السّلام را ، فرمود : نامش « سكن » بود ، وأو را نوح ناميدند براي آنكه بر قوم خود هزار كم پنجاه سال نوحه كرد « 2 » .\r\nوبه سند معتبر از حضرت صادق عليه السّلام منقول است كه : اسم نوح « عبد الغفار » بود ، وبراي اين أو را نوح ناميدند كه نوحه بر خود مىكرد « 3 » .\r\nوبه سند معتبر از آن حضرت صادق عليه السّلام منقول است كه : اسم نوح عليه السّلام « عبد الملك » بود ، وأو را نوح گفتند چون پانصد سال گريه كرد « 4 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 81 ، ودر آن حضرت نوح پسر متوشلخ است ؛ طبقات ابن سعد 1 / 45 .\r\n( 2 ) . علل الشرايع 595 ؛ عيون أخبار الرضا 1 / 244 .\r\n( 3 ) . علل الشرايع 28 .\r\n( 4 ) . علل الشرايع 28 ؛ قصص الأنبياء راوندى 84 .\r\n","page_name":" 245 ","page_number":245},
  {"content":"\r\n\r\nودر حديث معتبر ديگر فرمود كه : نامش « عبد الأعلى » بود « 1 » .\r\nمؤلف گويد : ممكن است كه همهء اينها نام آن حضرت بوده باشد وبه همهء اين نامها أو را مىخوانده باشند .\r\nوبه سند معتبر از امام رضا عليه السّلام منقول است كه : چون نوح در كشتى سوار شد حق تعالى بسوى أو وحى فرمود : اى نوح ! اگر بترسى از غرق شدن هزار مرتبه لا اله الّا اللّه بگو پس نجات از من بطلب تا نجات دهم تو را وهر كه با تو ايمان آورده است ، پس چون نوح وهر كه با أو بود در كشتى درست نشستند وبادبانها را بلند كردند باد تندى بر كشتى وزيد ونوح از غرق شدن ترسيد وباد پيشى گرفت ونتوانست كه هزار مرتبه لا اله الّا اللّه بگويد ، پس به زبان سريانى گفت : « هلوليا ألفا ألفا يا ماريا اتقن » ، پس اضطراب كشتى تخفيف يافت وكشتى به راه افتاد .\r\nپس نوح گفت : آن سخنى كه خدا مرا به آن از غرق نجات بخشيد سزاوار است كه از من جدا نشود ، پس در انگشترش نقش كرد « لا اله الّا اللّه الف مرّة يا ربّ اصلحني » كه ترجمهء آن كلام سريانى است به عربى ، وبه لغت فارسي معنىاش اين است : « لا اله الّا اللّه مىگويم هزار مرتبه ، پروردگارا ! مرا به اصلاح آور » « 2 » .\r\nودر كتب معتبره از وهب روايت كرده‌اند كه : نوح عليه السّلام نجّار بود واندكى گندم‌گون بود ورويش باريك بود ودر سرش درازى بود وچشمهايش بزرگ بود وساقهايش باريك بود وگوشت رانهايش بسيار بود ونافش بزرگ بود وريشش دراز وپهن بود وبلند قامت وتنومند بود ودر نهايت شدت وغضب بود ، وچون مبعوث شد هشتصد وپنجاه سال عمر أو بود ، پس هزار كم پنجاه سال در ميان قوم خود ماند كه ايشان را بسوى خدا دعوت مىنمود ، وزياد نشد ايشان را مگر طغيان ، وسه قرن گذشتند از قومش كه پدران مردند وفرزندان ايشان ماندند ، وهر يك از ايشان پسر خود را مىآورد در هنگامى كه أو خرد بود\r\n\r\n\r\n","description":"","footnote":"\r\n( 1 ) . علل الشرايع 28 ؛ قصص الأنبياء راوندى 84 .\r\n( 2 ) . عيون أخبار الرضا 2 / 55 ؛ امالى شيخ صدوق 370 .\r\n","page_name":" 246 ","page_number":246},
  {"content":"\r\n\r\nوبر بالاى سر نوح عليه السّلام بازمىداشت ومىگفت : اى پسر ! اگر بعد از من بمانى أطاعت اين ديوانه مكن « 1 » .\r\nوبه سند حسن از حضرت صادق عليه السّلام منقول است كه : حضرت نوح عليه السّلام دو هزار وپانصد سال زندگانى كرد : هشتصد وپنجاه سال قبل از مبعوث شدن ، وهزار كم پنجاه سال در ميان قوم خود كه ايشان را بسوى خدا مىخواند ، ودويست سال در ساختن كشتى بود ، وپانصد سال بعد از آنكه از كشتى فرود آمد وآب از زمين خشك شد وشهرها بنا كرد وفرزندان خود را در شهرها ساكن گردانيد .\r\nپس چون دو هزار وپانصد سال تمام شد ملك الموت به نزد أو آمد وأو در آفتاب نشسته بود وگفت : السلام عليك .\r\nنوح سر برآورد وردّ سلام كرد وگفت : براي چه آمدى اى ملك الموت ؟\r\nگفت : آمده‌ام روح تو را قبض كنم .\r\nگفت : مىگذارى كه از آفتاب به سايه بروم ؟\r\nگفت : بلى .\r\nپس نوح به سايه رفت وگفت : اى ملك الموت ! آنچه بر من از عمر دنيا گذشته است مثل اين آمدن از آفتاب به سايه بود ! آنچه تو را فرموده‌اند بجا آور .\r\nپس ملك الموت قبض روح مقدس آن حضرت نمود « 2 » .\r\nوبه سند معتبر از امامزاده عبد العظيم عليه السّلام منقول است كه امام على النقى عليه السّلام فرمود :\r\nعمر نوح عليه السّلام دو هزار وپانصد سال بود ، وروزى در كشتى خواب بود بادي وزيد وعورتش را گشود ، پس حام ويافث خنديدند وسام ايشان را زجر ونهى كرد از خنديدن ، وهر چه را باد مىگشود سام مىپوشانيد وهر چه را سام مىپوشانيد حام ويافث مىگشودند ، نوح عليه السّلام بيدار شد وديد كه ايشان مىخندند ، از سبب آن پرسيد ؟ سام آنچه\r\n\r\n\r\n","description":"","footnote":"\r\n( 1 ) . قصص الأنبياء راوندى 84 .\r\n( 2 ) . امالى شيخ صدوق 413 ؛ قصص الأنبياء راوندى 87 ؛ كافى 8 / 284 .\r\n","page_name":" 247 ","page_number":247},
  {"content":"\r\n\r\nگذشته بود نقل كرد ، پس نوح عليه السّلام دست بسوى آسمان بلند كرد وگفت : خداوندا ! تغيير ده آب پشت حام را كه از أو بهم نرسد مگر سياهان ، وخداوندا ! تغيير ده آب پشت يافث را .\r\nپس خدا تغيير داد آب پشت ايشان را ، پس نوح گفت به حام ويافث كه : حق تعالى فرزندان شما را غلامان وخدمتكاران فرزندان سام گردانيد تا روز قيامت ، زيرا كه أو نيكى به من كرد وشما عاق من شديد وعلامت عقوق شما پيوسته در فرزندان شما ظاهر خواهد بود ، وعلامت نيكوكارى در فرزندان سام ظاهر خواهد بود مادامىكه دنيا باقي باشد ، پس جميع سياهان هر جا كه باشند از فرزندان حامند ، وجميع ترك وسقالبه ويأجوج ومأجوج وچين از فرزندان يافتند هر جا كه باشند ، آنها كه سفيدانند غير اينها از فرزندان سامند .\r\nوخدا وحى نمود به نوح كه : من كمان خود را - يعنى قوس قزح - امانى گردانيدم براي بندگان وشهرهاى خود ، وپيمانى گردانيدم ميان خود وميان خلق خود كه أيمن باشند به آن از غرق شدن تا روز قيامت ، وكيست وفاكننده‌تر به عهد خود از من ، پس نوح شاد شد وبشارت داد مردم را ، وآن قوس زهى وتيرى هم داشت در آن وقت ، پس زه وتيرش برطرف شد وامانى گرديد براي مردم از غرق شدن .\r\nوشيطان به نزد نوح آمد وگفت : تو را بر من نعمت عظيمى هست ، از من نصيحتى بطلب كه با تو خيانت نخواهم كرد ، پس نوح دلتنگ شد از سخن أو ونخواست كه از أو سؤال كند ، پس حق تعالى به أو وحى كرد كه : با أو سخن بگو واز أو سؤال كن كه من أو را گويا خواهم كرد به سخنى كه حجت باشد بر خودش ، پس نوح به أو گفت كه : سخن بگو .\r\nشيطان گفت : هرگاه ما فرزند آدم را بخيل يا صاحب حرص يا حسود يا جبر وظلم‌كننده يا تعجيل‌كننده در كارها يافتيم ، مىربائيم أو را مانند كسى كه كره را بربايد ، پس هرگاه از براي ما اين اخلاق در يك كس جمع شود أو را شيطان تمرّدكننده مىناميم .\r\nپس نوح پرسيد : آن نعمت كه گفتى من بر تو دارم كدام است ؟\r\nگفت : آن است كه نفرين كردى بر أهل زمين ودر يك ساعت همه را به جهنم فرستادى ومرا فارغ كردى ، واگر نفرين نمىكردى روزگار درازى مىبايست مشغول ايشان\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nباشم « 1 » .\r\nوبه سند معتبر از حضرت صادق عليه السّلام منقول است كه : نوح بعد از فرود آمدن از كشتى پانصد سال « 2 » زنده بود ، پس جبرئيل به نزد أو آمد وگفت : اى نوح ! پيغمبرى تو منقضى شد وايّام عمر تو تمام شد ، پس نام بزرگ خدا وميراث علم وآثار علم پيغمبرى كه با توست بده به پسر خود سام كه من زمين را نمىگذارم بىآنكه در آن عالمي باشد كه به أو أطاعت من دانسته شود ، وباعث نجات مردم باشد در ميان مردن پيغمبرى تا مبعوث شدن پيغمبر ديگر ، وهرگز زمين را نخواهم گذاشت بىحجتى ، وكسى كه بخواند مردم را بسوى من ودانا باشد به امر من بدرستى كه من حكم كرده‌ام ومقدّر گردانيده‌ام كه از براي هر گروهى هدايت‌كننده قرار دهم كه هدايت كنم به أو سعادتمندان را ، وحجت من به أو تمام شود بر اشقيا .\r\nپس نوح عليه السّلام اسم أعظم وميراث علم وآثار علم پيغمبرى را داد به پسر خود سام ، وحام ويافث نزد ايشان علمي نبود كه به آن منتفع شوند ، وبشارت داد نوح ايشان را به آنكه هود عليه السّلام بعد از أو مبعوث خواهد شد ، وامر كرد ايشان را كه متابعت أو بكنند ، وامر كرد كه هر سال وصيت‌نامه را يك بار بگشايند ودر آن نظر كنند وآن روز عيد ايشان باشد ، چنانچه حضرت آدم عليه السّلام نيز ايشان را امر فرموده بود ، پس ظلم وتجبّر ظاهر شد در فرزندان حام ويافث ، وپنهان شدند فرزندان سام با آنچه نزد ايشان بود از علم ، وجارى شد بر سام بعد از نوح دولت حام ويافث وبر أو مسلط شدند ، واين است كه خدا مىفرمايد  وَتَرَكْنا عَلَيْهِ فِي الْآخِرِينَ  « 3 » ، فرمود : يعنى ترك كردم بر نوح دولت جباران را ، وخدا حضرت محمد صلّى اللّه عليه وآله وسلم را به اين عزيز خواهد فرمود .\r\nوفرزندان حام أهل سند وهند وحبشه‌اند ، وفرزندان سام عرب وعجمند ودولت اينها بر آنها جارى شد در امّت حضرت محمد صلّى اللّه عليه وآله وسلم وآن وصيت را به ميراث مىگرفتند ،\r\n\r\n\r\n","description":"","footnote":"\r\n( 1 ) . قصص الأنبياء راوندى 85 .\r\n( 2 ) . در مصدر « پنجاه سال » است .\r\n( 3 ) . سورهء صافات : 78 .\r\n","page_name":" 249 ","page_number":249},
  {"content":"\r\n\r\nعالمي بعد از عالمي تا حق تعالى حضرت هود عليه السّلام را مبعوث گردانيد « 1 » .\r\nودر حديث معتبر ديگر فرمود : عمر قوم نوح عليه السّلام هر يك سيصد سال بود « 2 » .\r\nودر حديث ديگر فرمود : عمر حضرت نوح عليه السّلام دو هزار وچهار صد وپنجاه سال بود « 3 » .\r\nمؤلف گويد : أحاديث گذشته همه موافق يكديگرند ومحلّ اعتمادند ، ودر اين حديث شايد كه بعضي از مدت آخر عمر آن حضرت را كه متوجه أمور نبوده است از أول يا آخر ، حساب نكرده باشند ، وبعضي از أرباب تاريخ عمر آن حضرت را هزار سال گفته‌اند ، وبعضي هزار وچهارصد وپنجاه سال ، وبعضي هزار وچهارصد وهفتاد سال ، وبعضي هزار وسيصد سال ، واين أقوال كه بر خلاف أحاديث معتبره است همه فاسد است .\r\nوبه سند معتبر از حضرت امام زين العابدين عليه السّلام منقول است كه : مردم سه چيز را از سه كس اخذ كردند : صبر را از أيوب ، شكر را از نوح ، حسد را از فرزندان يعقوب « 4 » .\r\nبه سندهاى موثق وغير آن از حضرت امام محمد باقر عليه السّلام وامام جعفر صادق عليه السّلام منقول است در تفسير آن آية كه حق تعالى فرموده است كه در وصف نوح عليه السّلام  إِنَّهُ كانَ عَبْداً شَكُوراً  « 5 » كه ترجمه‌اش اين است كه : « بتحقيق كه بود نوح بنده‌اى بسيار شكركننده » ، فرمودند : براي اين آن حضرت را عبد شكور ناميدند كه در صبح وشام اين دعا را مىخواند : « اللّهمّ انّي أشهدك انّه ما أصبح أو امسى بي من نعمة أو عافية في دين أو دنيا فمنك وحدك لا شريك لك ، لك الحمد بها عليّ ولك الشّكر بها عليّ حتّى ترضى وبعد الرّضا » « 6 » . ودر لفظ اين دعا اختلاف قليلي در روايات هست كه در كتاب دعاى « بحار\r\n\r\n\r\n","description":"","footnote":"\r\n( 1 ) . كمال الدين وتمام النعمة 134 .\r\n( 2 ) . كمال الدين وتمام النعمة 523 .\r\n( 3 ) . كمال الدين وتمام النعمة 523 .\r\n( 4 ) . عيون أخبار الرضا 2 / 45 ؛ صحيفة الإمام الرضا عليه السّلام 257 .\r\n( 5 ) . سورهء اسراء : 3 .\r\n( 6 ) . علل الشرايع 29 ؛ تفسير عياشى 2 / 280 .\r\n","page_name":" 250 ","page_number":250},
  {"content":"\r\n\r\nالأنوار » ذكر كرده‌ام « 1 » .\r\nوبه سند معتبر از حضرت صادق عليه السّلام منقول است كه : چون بعد از فرود آمدن از كشتى ، نوح عليه السّلام مأمور شد كه درخت بكارد ، شيطان در پهلوى أو بود ، چون خواست كه درخت انگور بكارد شيطان لعين گفت كه : اين درخت از من است .\r\nحضرت نوح گفت : دروغ گفتى .\r\nپس شيطان گفت كه : چه مقدار حصّه به من مىدهى ؟\r\nحضرت نوح فرمود : دو ثلث از تو باشد . پس به اين سبب مقرر شد شيرهء انگور كه بجوشد تا دو ثلث آن كم نشود حلال نباشد « 2 » .\r\nودر حديث معتبر ديگر فرمود كه : شيطان منازعه كرد با حضرت نوح در درخت انگور ، پس جبرئيل آمد وبه نوح عليه السّلام گفت كه : أو را حقّى هست ، حقّ أو را بده ، پس ثلث را به شيطان داد وأو راضى نشد ، پس نصف را داد وأو راضى نشد ، پس جبرئيل آتشى در آن درخت انداخت تا دو ثلث آن درخت سوخت ويك ثلث باقي ماند وگفت : آنچه سوخت بهرهء شيطان است وآنچه باقي ماند بهرهء توست وبر تو حلال است اى نوح « 3 » .\r\nوبه سند حسن از امام محمد باقر عليه السّلام منقول است كه : چون نوح عليه السّلام از كشتى فرود آمد درختان در زمين كشت ودرخت خرما را نيز در ميان آنها كشت وبه أهل خود برگشت ، إبليس « عليه اللعنة » آمد ودرخت خرما را كند ، چون نوح برگشت درخت خرما را نيافت وشيطان را ديد كه نزد درختان ايستاده است ، در اين حال جبرئيل عليه السّلام آمد ونوح را خبر داد كه شيطان درخت خرما را كنده است ، پس نوح به شيطان گفت : چرا درخت خرما را كندى ؟ واللّه كه از اين درختان كه كشته‌ام هيچ‌يك را دوست‌تر نمىدارم از آن ، وبخدا سوگند كه ترك نمىكنم آن را تا نكارم .\r\nشيطان گفت : هرگاه بكارى من خواهم كند ، پس از براي من در آن نصيبي قرار ده تا\r\n\r\n\r\n","description":"","footnote":"\r\n( 1 ) . بحار الأنوار 83 / 248 و 251 و 262 و 270 و . . .\r\n( 2 ) . علل الشرايع 477 .\r\n( 3 ) . كافى 6 / 395 .\r\n","page_name":" 251 ","page_number":251},
  {"content":"\r\n\r\nنكنم ! پس نوح ثلث براي أو قرار داد وأو راضى نشد ، پس نصف از براي أو قرار كرد وأو راضى نشد ، ونوح هم زياد نكرد ، پس جبرئيل به نوح گفت : اى پيغمبر خدا ! احسان كن كه از توست نيكى كردن ، ونوح دانست كه خدا أو را در اينجا سلطنتى داده است ، پس نوح دو ثلث را از براي أو قرار داد ، وبه اين سبب مقرر شد كه عصير را كه بگيرند وبجوشانند تا دو ثلث آن كه حصّهء شيطان است نرود حلال نشود « 1 » .\r\nوعامه وخاصه از وهب روايت كرده‌اند كه : چون نوح عليه السّلام از كشتى بيرون آمد درختان كه با خود به كشتى برده بود در زمين كشت ودر همان ساعت ميوه دادند ، ودر ميان آنها درخت انگور ناپيدا شد ، زيرا كه شيطان گرفته وپنهان كرده بود ، پس چون نوح برخاست كه برود ودر ميان كشتى تفحّص كند ، ملكي كه با أو بود گفت : بنشين كه براي تو خواهند آورد ، وگفت : تو را شريكي در شيرهء انگور هست با أو مشاركت نيكو بكن ، نوح فرمود :\r\nهفت يك را به أو مىدهم وشش حصّه از من است ، ملك گفت : نيكى كن كه تو نيكوكارى ، نوح فرمود : شش يك را به أو مىدهم ، ملك گفت : نيكى كن كه تو نيكوكارى ، نوح فرمود :\r\nپنج يك را مىدهم ، ملك گفت : نيكى كن كه تو نيكوكارى ، وهمچنين زياد مىكرد وملك امر به زيادتى مىكرد تا آنكه نوح فرمود كه : دو حصّه از أو باشد ويك حصّه از من ، پس ملك راضى شد ودو ثلث كه حصّهء شيطان است حرام شد ويك ثلث كه حصّهء نوح است حلال شد « 2 » .\r\nودر حديث ديگر از عبد اللّه بن عباس منقول است كه : شيطان به نوح عليه السّلام گفت : تو را بر من نعمتي وحقّى هست وبه عوض آن چند خصلت به تو مىآموزم .\r\nنوح فرمود : كدام است حقّ من بر تو ؟\r\nگفت : دعائي كه بر قوم خود كردى وهمه هلاك شدند ومرا فارغ كردى ، پس زنهار كه بپرهيز از تكبر وحرص وحسد ، بدرستى كه تكبر مرا بر آن داشت كه سجدهء آدم نكردم\r\nو \r\n\r\n","description":"","footnote":"\r\n( 1 ) . كافى 6 / 394 ، ودر آن به جاى درخت خرما ، درخت انگور آمده است .\r\n( 2 ) . علل الشرايع 477 .\r\n","page_name":" 252 ","page_number":252},
  {"content":"\r\n\r\nكافر شدم وشيطان رجيم گرديدم ، وحرص آدم را بر آن داشت كه جميع بهشت را بر أو حلال كرده بودند واز يك درخت أو را منع كرده بودند واز آن درخت خورد واز بهشت بيرون آمد ، وحسد باعث شد كه پسر آدم برادر خود را كشت .\r\nپس نوح پرسيد : در چه وقت قدرت تو بر فرزند آدم بيشتر است ؟\r\nگفت : در وقت غضب وخشم « 1 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 86 .\r\n","page_name":" 253 ","page_number":253},
  {"content":"\r\n\r\n\r\nفصل دوم در بيان مبعوث شدن حضرت نوح عليه السّلام است بر قوم ، وآنچه ميان أو وقوم أو گذشت تا غرق شدن ايشان ، وساير أحوال آن حضرت\r\nعلي بن إبراهيم به سند حسن از امام جعفر صادق عليه السّلام روايت كرده است كه : حضرت نوح عليه السّلام سيصد سال در ميان قوم خود ماند وايشان را بسوى خدا دعوت فرمود وأجابت أو نكردند ، پس خواست بر ايشان نفرين كند ، پس بر أو نازل شدند نزد طلوع آفتاب دوازده هزار قبيل از قبايل ملائكهء آسمان أول وايشان از عظماى ملائكة بودند ، پس نوح به ايشان فرمود : شما كيستيد ؟\r\nگفتند : ما دوازده هزار قبيليم از قبايل ملائكهء آسمان أول ، ومسافت آسمان أول پانصد سال است ، واز آسمان أول تا زمين پانصد سال راه است ، ونزد طلوع آفتاب بيرون آمده‌ايم ودر اين وقت به تو رسيده‌ايم ، واز تو سؤال مىكنيم كه نفرين نكنى بر قوم خود ! نوح فرمود : من ايشان را سيصد سال مهلت دادم .\r\nوچون ششصد سال تمام شد وايمان نياوردند باز اراده كرد كه بر ايشان نفرين كند ، ناگاه دوازده هزار قبيل از قبايل ملائكهء آسمان دوم به أو رسيدند ، نوح فرمود : شما كيستيد ؟\r\nگفتند : ما دوازده هزار قبيليم از قبايل ملائكهء آسمان دوم ، ومسافت آسمان دوم پانصد سال است ، واز آسمان دوم تا آسمان أول پانصد سال است ، ومسافت آسمان أول پانصد سال است ، واز آسمان أول تا زمين پانصد سال است ، ونزد طلوع آفتاب بيرون آمده‌ايم\r\nو \r\n","description":"","footnote":"","page_name":" 254 ","page_number":254},
  {"content":"\r\n\r\nدر وقت چاشت به تو رسيده‌ايم ، واز تو سؤال مىكنيم كه نفرين بر قوم خود نكنى !\r\nنوح فرمود : سيصد سال ايشان را مهلت دادم ، پس چون نهصد سال تمام شد وايمان نياوردند ارادهء نفرين بر ايشان فرمود ، پس حق تعالى فرستاد كه  أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ  « 1 » يعنى : « بدرستى كه هرگز ايمان نمىآورند از قوم تو مگر هر كه ايمان آورده است ، پس غمگين مباش به آنچه ايشان مىكنند » .\r\nپس نوح عرض كرد   رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً . إِنَّكَ إِنْ تَذَرْهُمْ يُضِلُّوا عِبادَكَ وَلا يَلِدُوا إِلَّا فاجِراً كَفَّاراً   « 2 » يعنى : « پروردگارا ! مگذار بر روى زمين از كافران ديّارى ، بدرستى كه اگر بگذارى ايشان را گمراه كنند بندگان تو را وفرزند نياورند مگر فاجر بسيار كفران‌كننده » .\r\nپس حق تعالى امر كرد أو را كه درخت خرما بكارد ، پس قوم أو مىگذشتند بر أو واستهزا وسخريه مىنمودند وبه أو مىگفتند : مرد پيرى است ، نهصد سال از عمرش گذشته است ودرخت خرما مىكارد ؛ وسنگ بر أو مىزدند .\r\nپس چون پنجاه سال بر اين حال گذشت ودرخت خرما رسيد ومستحكم شد ، مأمور شد درختها را ببرد ، پس قوم استهزا كردند به أو وبه أو گفتند : الحال كه درخت خرما رسيد بريد ! اين مرد خرف شده است وپيرى أو را دريافته است ، چنانچه حق تعالى مىفرمايد كه   كُلَّما مَرَّ عَلَيْهِ مَلَأٌ مِنْ قَوْمِهِ سَخِرُوا مِنْهُ قالَ إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ . فَسَوْفَ تَعْلَمُونَ   « 3 » يعنى : « هرگاه مىگذشتند به أو جماعتى از اشراف قوم أو ، استهزا مىنمودند به أو ، گفت - يعنى نوح - : اگر استهزا مىكنيد به ما پس بدرستى كه ما استهزا خواهيم نمود به شما در وقتي كه عذاب بر شما نازل شود چنانچه شما ما را استهزا مىكنيد ، بعد از زماني خواهيد دانست كداميك سزاوارتريم به استهزا وسخريه » .\r\nحضرت فرمود : پس خدا امر كرد أو را كه كشتى بتراشد ، وامر فرمود جبرئيل را كه\r\n\r\n\r\n","description":"","footnote":"\r\n( 1 ) . سورهء هود : 36 .\r\n( 2 ) . سورهء نوح : 26 و 27 .\r\n( 3 ) . سورهء هود : 38 و 39 .\r\n","page_name":" 255 ","page_number":255},
  {"content":"\r\n\r\nنازل شود وتعليم أو كند كه چگونه بسازد ، پس طولش را هزار ودويست ذراع وعرضش را هشتصد ذراع وارتفاعش را هشتاد ذراع گردانيد ، پس گفت : پروردگارا ! كه مرا يارى خواهد كرد بر ساختن كشتى ؟ خدا وحى نمود به أو كه : ندا كن در ميان قوم خود كه هر كه مرا يارى نمايد بر ساختن كشتى وچيزى از آن بتراشد ، آنچه مىتراشد طلا ونقره خواهد شد . پس چون نوح اين ندا در ميان ايشان كرد ، أو را يارى كردند بر اين ، وسخريه مىكردند أو را ومىگفتند : در بيابان كشتى مىسازد « 1 » .\r\nوبه سند حسن ديگر از آن حضرت روايت كرده است كه : چون حق تعالى اراده نمود كه قوم نوح را هلاك گرداند ، عقيم گردانيد رحمهاى زنان ايشان را چهل سال كه فرزندى در ميان ايشان متولد نشد ، پس چون نوح از ساختن كشتى فارغ شد خدا امر كرد أو را كه ندا كرد به زبان سريانى كه نماند چهارپاى وجانورى مگر حاضر شد ، پس از هر جنس از أجناس حيوان يك جفت را داخل كشتى نمود وآنچه به أو ايمان آورده بودند از جميع دنيا هشتاد مرد بودند ، پس خدا وحى نمود كه  احْمِلْ فِيها مِنْ كُلٍّ زَوْجَيْنِ اثْنَيْنِ وَأَهْلَكَ إِلَّا مَنْ سَبَقَ عَلَيْهِ الْقَوْلُ وَمَنْ آمَنَ وَما آمَنَ مَعَهُ إِلَّا قَلِيلٌ  « 2 » كه ترجمه‌اش اين است كه : بار كن در كشتى از هر نوعي دو جفت ، يعنى دو تا ، وأهل خود را مگر آنها كه پيشتر به تو خبر داده‌ام كه داخل مكن - كه زن ويك پسر أو بود - وببر به كشتى هر كه را ايمان به تو آورده است از غير أهل تو ، وايمان نياوردند به أو مگر اندكى » .\r\nوتراشيدن كشتى در مسجد كوفه بود ، پس چون آن روز شد كه خدا خواست كه ايشان را هلاك نمايد ، زن نوح نان مىپخت در موضعي كه معروف است در مسجد كوفه به « فار التنور » ، ونوح از براي هر قسمي از أجناس حيوان موضعي در كشتى قرار داده بود ، وجمع نموده بود از براي ايشان در آن موضع آنچه به آن احتياج داشته باشند از خوردنى ، وصدا زد زن نوح كه آب از تنور جوشيد ، پس نوح بر سر تنور آمد وگِل بر آن گذاشت\r\nو \r\n\r\n","description":"","footnote":"\r\n( 1 ) . تفسير قمى 1 / 325 .\r\n( 2 ) . سورهء هود : 40 .\r\n","page_name":" 256 ","page_number":256},
  {"content":"\r\n\r\nمهر بر آن گِل زد كه آب بيرون نيامد تا آنكه جميع جانوران را سوار كشتى نمود پس بسوى تنور آمد ومهر را شكست وگِل را برداشت ، وآفتاب گرفت واز آسمان آمد آبى ريزنده بىآنكه قطره‌قطره بيايد ، واز جميع چشمه‌ها آب جوشيد ، چنانچه حق تعالى مىفرمايد كه    فَفَتَحْنا أَبْوابَ السَّماءِ بِماءٍ مُنْهَمِرٍ . وَفَجَّرْنَا الْأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ . وَحَمَلْناهُ عَلى ذاتِ أَلْواحٍ وَدُسُرٍ    « 1 » كه ترجمه‌اش آن است كه : « پس گشوديم درهاى آسمان را به آبى ريزنده ومستمر ، وشكافتيم زمينها را چشمه‌ها ، پس برخوردند آب آسمان وآب زمين بر امرى كه مقدّر شده بود ، وبار نموديم نوح را بر كشتى كه از تخته‌ها وميخها ساخته شده بود » .\r\nپس خدا فرمود : سوار شويد در كشتى در حالي كه تبرّك جوئيد به نام خدا در هنگام رفتن كشتى وايستادن آن ، يا بسم اللّه بگوئيد در اين دو حال ، يا به نام خداست رفتن وايستادن كشتى ، پس كشتى به حركت آمد ونظر كرد نوح بسوى پسر كافرش كه در ميان آب برمىخاست ومىافتاد گفت  يا بُنَيَّ ارْكَبْ مَعَنا وَلا تَكُنْ مَعَ الْكافِرِينَ  « 2 » يعنى :\r\n« اى پسرك من ! سوار شو با ما ومباش با كافران » ، گفت  سَآوِي إِلى جَبَلٍ يَعْصِمُنِي مِنَ الْماءِ  « 3 » يعنى : « بزودى جا گيرم وپناه برم بسوى كوهى كه نگاهدارد مرا از آب » ، پس نوح گفت  لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ  « 4 » يعنى : « نيست نگاهدارنده امروز از عذاب الهى مگر كسى كه خدا أو را رحم كند » ، پس نوح گفت  رَبِّ إِنَّ ابْنِي مِنْ أَهْلِي وَإِنَّ وَعْدَكَ الْحَقُّ وَأَنْتَ أَحْكَمُ الْحاكِمِينَ  « 5 » « پروردگارا ! بدرستى كه پسر من از أهل من است وبدرستى كه وعدهء تو حقّ است وتوئى حكم‌كننده‌ترين حكم كنندگان » ، پس حق تعالى فرمود  يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِهِ \r\n\r\n\r\n","description":"","footnote":"\r\n( 1 ) . سورهء قمر : 11 - 13 .\r\n( 2 ) . سورهء هود : 42 .\r\n( 3 ) . سورهء هود : 43 .\r\n( 4 ) . سورهء هود : 43 .\r\n( 5 ) . سورهء هود : 45 .\r\n","page_name":" 257 ","page_number":257},
  {"content":"\r\n\r\n عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ  « 1 » « اى نوح ! بدرستى كه نيست اين پسر از أهل تو كه وعده داده‌ام ايشان را نجات دهم ، زيرا كه أو صاحب كردار ناشايست است ، پس سؤال مكن از من چيزى را كه تو را به آن علمي نيست ، بدرستى كه تو را پند مىدهم از اينكه بوده باشى از جاهلان » ، پس نوح گفت  رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِهِ عِلْمٌ وَإِلَّا تَغْفِرْ لِي وَتَرْحَمْنِي أَكُنْ مِنَ الْخاسِرِينَ  « 2 » « پروردگارا ! بدرستى كه من پناه مىجويم به تو از آنكه سؤال نمايم از تو چيزى را كه مرا به آن علمي نبوده باشد ، واگر نيامرزى مرا ورحم نكنى خواهم بود از زيانكاران » .\r\nپس گرديد چنانچه خدا فرموده كه : « حايل شد ميان ايشان موج وگرديد پسر نوح از غرق‌شدگان » « 3 » .\r\nپس آن حضرت فرمود : پس گرديد كشتى وزد آن را موجها تا رسيد به مكة وطواف نمود بر دور خانهء كعبه ، وجميع دنيا غرق شد مگر جاى خانهء كعبه ، وخانهء كعبه را براي آن « بيت العتيق » ناميدند كه آزاد گرديد از غرق شدن ، پس آب از آسمان ريخت چهل صباح واز زمين چشمه‌ها جوشيد تا كشتى به حدّى بلند شد كه به آسمان ساييد ، پس حضرت نوح دست خود را بلند نمود وگفت : « يا رهمان اتقن » « 4 » يعنى : « پروردگارا ! احسان كن » ، پس حق تعالى فرمود زمين را كه آب خود را فروبرد ، چنانچه فرموده است  وَقِيلَ يا أَرْضُ ابْلَعِي ماءَكِ وَيا سَماءُ أَقْلِعِي وَغِيضَ الْماءُ وَقُضِيَ الْأَمْرُ وَاسْتَوَتْ عَلَى الْجُودِيِّ  « 5 » يعنى : « گفته شد : اى زمين ! فروبر آب خود را ، واى آسمان ! بازايست از باريدن ، وآبها به زمين فرو رفت ، وآنچه امر خدا بود از هلاك كافران ونجات مؤمنان بعمل آمد ، وقرار گرفت كشتى بر كوه جودي » .\r\n\r\n\r\n","description":"","footnote":"\r\n( 1 ) . سورهء هود : 46 .\r\n( 2 ) . سورهء هود : 47 .\r\n( 3 ) . سورهء هود : 43 .\r\n( 4 ) . در تفسير قمى : يا رهمان اخفرس ( أتغرك ) است .\r\n( 5 ) . سورهء هود : 44 .\r\n","page_name":" 258 ","page_number":258},
  {"content":"\r\n\r\nحضرت فرمود : هر آب كه از زمين بيرون آمده بود زمين آن را فروبرد ، وچون آبهاى آسمان خواستند كه در زمين فروروند زمين قبول نكرد وگفت : خدا امر نكرد مرا به آنكه آب تو را فروبرم ، پس آب آسمان به روى زمين ماند وكشتى بر جودي قرار گرفت - وآن كوهى است بزرگ در موصل - پس خداوند جبرئيل را فرستاد كه آبهائى كه بر روى زمين مانده بود برد بسوى درياها كه بر دور دنيا هستند ، ووحى فرستاد بسوى نوح كه  يا نُوحُ اهْبِطْ بِسَلامٍ مِنَّا وَبَرَكاتٍ عَلَيْكَ وَعَلى أُمَمٍ مِمَّنْ مَعَكَ وَأُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ  « 1 » « اى نوح ! فرود آي از كشتى يا از كوه با سلامتى از ما - يا تحيّتى از ما - وبركتها ونعمتها بر تو وبر امّتى چند از آنهائى كه با تو بودند در كشتى وامّتى چند هستند كه بزودى ايشان را برخوردار گردانيم به نعمتهاى دنيا پس برسد به ايشان عذاب دردناك به سبب كفر ايشان » .\r\nحضرت فرمود : پس فرود آمد نوح در موصل از كشتى با هشتاد تن از مؤمنان كه با أو بودند وبنا نمودند مدينة الثمانين را ، ونوح را دخترى بود كه با خود به كشتى برده بود پس نسل مردم از أو بهم رسيد ، وبه اين سبب حضرت رسول صلّى اللّه عليه وآله وسلّم فرمود : حضرت نوح يكى از دو پدر است ، يعنى پدر جميع مردم است بعد از آدم عليه السّلام « 2 » .\r\nوبه سند معتبر منقول است كه از امام محمد باقر عليه السّلام پرسيدند كه : نوح عليه السّلام چه دانست كه از قوم أو كسى ايمان نخواهد آورد كه چون نفرين بر قوم خود كرد گفت : ايشان فرزند نمىآورند مگر فاجر وكافر ؟\r\nفرمود : مگر نشنيده‌اى آنچه خدا به نوح گفت كه : ايمان نخواهند آورد از قوم تو مگر آنها كه ايمان آوردند « 3 » .\r\nودر حديث معتبر از حضرت صادق عليه السّلام منقول است كه : چون حق تعالى ظاهر گردانيد پيغمبرى نوح عليه السّلام را ، ويقين كردند شيعيان - كه از كافران آزار مىكشيدند - كه فرج ايشان\r\n\r\n\r\n","description":"","footnote":"\r\n( 1 ) . سورهء هود : 48 .\r\n( 2 ) . تفسير قمى 1 / 326 .\r\n( 3 ) . تفسير قمى 2 / 388 .\r\n","page_name":" 259 ","page_number":259},
  {"content":"\r\n\r\nنزديك شده است ، بلاى ايشان شديدتر وافترا بر ايشان بزرگتر شد تا آنكه كار به نهايت شدت وسختى منتهى شد وبه حدى رسيد كه قصد نوح كردند به زدنهاى عظيم ، تا آنكه آن حضرت گاه بود كه سه روز بيهوش مىافتاد وخون از گوشش جارى مىشد وباز به هوش مىآمد ، واين حال بعد از آن بود كه سيصد سال از رسالت أو گذشته بود ، وباز در اثناى اين حال ايشان را در شب وروز بسوى خدا دعوت مىكرد ومىگريختند ، وايشان را پنهان دعوت مىكرد وأجابت نمىكردند ، آشكارا دعوت مىكرد رو برمىگردانيدند !\r\nپس بعد از سيصد سال خواست بر ايشان نفرين كند ، بعد از نماز صبح براي اين نشست ، ناگاه سه ملك از آسمان هفتم فرود آمدند وگفتند : اى پيغمبر خدا ! ما را بسوى تو حاجتي هست .\r\nفرمود : كدام است ؟\r\nگفتند : التماس مىكنيم كه تأخير كنى در نفرين بر قوم خود را كه اين أول غضب وعذابي است كه بر زمين نازل مىشود .\r\nنوح فرمود : سيصد سال تأخير كردم نفرين را . وبرگشت بسوى قوم خود وايشان را دعوت نمود چنانچه مىكرد وآنها در مقام آزار أو برآمدند چنانچه مىكردند ، تا آنكه سيصد سال ديگر گذشت واز ايمان آوردن آنها نااميد شد ، پس در وقت چاشت نشست كه بر آنها نفرين كند ، ناگاه گروهى از آسمان ششم فرود آمده سلام كردند وگفتند : ما بامداد بيرون آمده‌ايم از آسمان ششم وچاشت به تو رسيده‌ايم ؛ پس مثل آنچه ملائكهء آسمان هفتم از أو سؤال كردند ايشان نيز سؤال كردند ونوح عليه السّلام باز سيصد سال نفرين را تأخير كرد وبسوى قوم خود برگشت ومشغول دعوت شد ، ودعوت أو زياد نكرد بر قوم مگر گريختن ايشان از أو ، تا آنكه سيصد سال ديگر گذشت ونهصد سال تمام شد ، پس شيعيان به نزد أو آمدند وشكايت كردند از آنچه به ايشان مىرسيد از اذيت عامهء خلق وسلاطين جور ، وسؤال كردند : دعا كن تا خدا ما را فرجى ببخشد از آزار ايشان .\r\nپس نوح ايشان را أجابت نمود ونماز كرد ودعا كرد ، پس جبرئيل فرود آمد وگفت :\r\nحق تعالى دعاى تو را مستجاب فرمود ، پس بگو به شيعيان خرما بخورند وهستهء آن را\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبكارند ورعايت كنند تا آن درختان ميوه بدهند ، چون آنها به ميوه برسند من فرج مىدهم ايشان را . پس حمد كرد خدا را وثنا گفت بر أو ، واين خبر را به شيعيان رسانيد وآنها شاد شدند وچنان كردند وانتظار بردند تا آن درختان ميوه دادند ، پس ميوه را به نزد نوح عليه السّلام بردند وطلب وفا به وعده كردند ، نوح دعا كرد وحق تعالى فرستاد كه : بگو به ايشان كه اين خرما را نيز بخورند وهسته‌اش را بكارند ، چون به ميوه آيد من فرج دهم ايشان را .\r\nچون گمان كردند خلاف شد وعدهء ايشان ، ثلث شيعيان از دين برگشتند ودو ثلث بر دين باقي ماندند ، وآن باقيمانده خرماها را خوردند وهسته‌ها را كشتند ؛ وچون رسيد ، ميوهء آنها را به نزد نوح آوردند وسؤال كردند كه وعده را بعمل آورد ، ونوح از خدا سؤال كرد وباز وحى رسيد اين خرماها را بخورند وهسته‌هاى آنها را بكارند ، پس ثلث ديگر از دين برگشتند ويك ثلث باقيمانده أطاعت كردند وهستهء خرماها را كشتند ، تا آنكه به ميوه آمدند وميوه را به نزد نوح آورده وگفتند : از ما نماند مگر اندكى ومىترسيم اگر در فرج تأخيرى بشود همه از دين برگرديم ، پس آن حضرت نماز ومناجاة كرد وگفت :\r\nپروردگارا ! نماند از أصحاب من مگر اين گروه ، مىترسم اينها نيز هلاك شوند اگر فرج به ايشان نرسد ، پس وحى به أو رسيد كه : دعاى تو را مستجاب كردم كشتى بساز ، پس ميان مستجاب شدن دعا وطوفان پنجاه سال فاصله شد « 1 » .\r\nودر حديث معتبر ديگر فرمود : چون نوح از حق تعالى طلب نزول عذاب براي قوم خود كرد ، خدا روح الأمين را فرستاد با هفت دانهء خرما وگفت : اى پيغمبر خدا ! حق تعالى مىفرمايد : اين جماعت آفريده‌هاى من وبندگان منند ، هلاك نمىكنم ايشان را به صاعقه‌اى از صاعقه‌هاى خود مگر بعد از آنكه تأكيد دعوت بر ايشان بكنم وحجت را بر ايشان لازم گردانم ، پس عود كن بسوى سعى كردن ومشقت كشيدن در دعوت قوم خود كه من تو را بر آن ثواب مىدهم ، وبكار اين هسته‌ها را ، بدرستى كه چون اينها برويند وكامل شوند وبه بار آيند براي تو فرج وخلاصي خواهد بود ، پس به اين خبر بشارت ده آنها را كه\r\n\r\n\r\n","description":"","footnote":"\r\n( 1 ) . كمال الدين وتمام النعمة 133 .\r\n","page_name":" 261 ","page_number":261},
  {"content":"\r\n\r\nتابع تو شده‌اند از مؤمنان .\r\nپس چون درختان روئيدند وقد كشيدند وبه ميوه رسيدند وميوهء ايشان رنگين شد بعد از زمان بسيارى ، نوح از خدا طلب نمود كه وعده را بعمل آورد ، پس خدا أو را امر فرمود دانه‌هاى خرماى اين درختان را بار ديگر بكارد وعود كند بسوى صبر كردن وسعى نمودن در تبليغ رسالت وتأكيد حجت نمودن بر قوم خود .\r\nچون اين خبر را به مؤمنان رسانيد ، سيصد نفر از ايشان مرتد شدند وگفتند : اگر آنچه نوح دعوى مىكرد حق مىبود ، در وعدهء پروردگارش خلف نمىشد .\r\nپس پيوسته حق تعالى در هر مرتبه كه ميوهء درختان مىرسيد امر مىكرد دانهء آنها را بكارد تا هفت مرتبه ، ودر هر مرتبه‌اى گروهى از آنها كه به أو ايمان آورده بودند مرتد مىشدند تا آنكه هفتاد وچند نفر باقي ماندند ، پس در اين وقت خدا وحى فرمود بسوى نوح عليه السّلام كه : در اين زمان صبح نوراني حق از شب ظلمانى باطل هويدا شد براي ديدهء تو ، وحق خالص گرديد وكدورتها از آن مرتفع شد به مرتد شدن هر كه طينت أو خبيث وبد بود ، اگر من هلاك مىكردم كافران را وباقي مىگذاشتم آنها را كه مرتد شدند هرآينه تصديق نكرده بودم ووفا ننموده بودم به آن وعدهء سابق كه كرده بودم با مؤمنانى كه خالص گردانيده بودند توحيد را از قوم تو وچنگ زده بودند به ريسمان پيغمبرى تو ، وآن وعده آن بود كه ايشان را خليفه گردانم در زمين ومتمكّن گردانم براي ايشان دين ايشان را ، وبدل كنم ترس ايشان را به ايمنى تا خالص شود بندگى براي من به برطرف شدن شك از دلهاى ايشان ، پس چگونه مىتوانست بود خليفه گردانيدن ومتمكّن ساختن وخوف را به ايمنى بدل كردن به آنچه من مىدانستم از ضعف يقين آن جماعتى كه مرتد شدند وبدى طينت ايشان وزشتى پنهان ايشان كه نتيجه‌هاى نفاق وريشه گمراهى بود ، زيرا كه اين جماعت استشمام مىكردند از من شميم آن پادشاهى را كه من به مؤمنان خالص خواهم داد در وقتي كه ايشان را خليفه گردانم در زمين ودشمنان ايشان را هلاك نمايم ، واگر رايحهء اين دولت به مشام ايشان مىرسيد هرآينه طمع در آن خلافت مىكردند ونفاق پنهان ايشان مستحكم مىشد ودرد ضلالت وگمراهى در خاطرهاى ايشان متمكّن مىشد\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nواظهار عداوت با مؤمنان خالص مىكردند وبا ايشان محاربه ومجادله مىنمودند از براي طلب پادشاهى ومتفرّد شدن به امر ونهى ، پس بعمل نمىآمد تمكين در دين وانتشار حق در ميان مؤمنان با اين فتنه‌ها وجنگها .\r\nپس بعد از آن حق تعالى فرمود كه نوح عليه السّلام كشتى بسازد « 1 » .\r\nوبه سند معتبر ديگر از آن حضرت منقول است كه : ده مرتبه مأمور شد نوح عليه السّلام كه دانهء خرما بكارد ، وهر مرتبه كه ميوه بعمل مىآمد اصحابش مىآمدند ومىگفتند : اى پيغمبر خدا ! بده به ما آن وعده‌اى كه كردى با ما ؛ وچون بار ديگر دانهء خرما مىكشت اصحابش سه فرقه مىشدند : يك فرقه مرتد مىشدند ويك فرقه منافق مىشدند ويك فرقه بر ايمان خود باقي مىماندند تا آنكه بعد از مرتبهء دهم مؤمنان به نزد نوح عليه السّلام آمدند وگفتند :\r\nاى پيغمبر خدا ! هر چند وعده را تأخير كنى ما مىدانيم كه تو پيغمبر راستگوئى وفرستادهء خدائى ودر تو شك نمىكنيم ، پس خدا دانست كه ايشان مؤمنان خالصند ومنافقان از ميان ايشان بدر رفته‌اند واز همهء كدورتها وشك وشبهه صاف شده‌اند ، ايشان را در كشتى نجات داد وساير قوم را هلاك فرمود « 2 » .\r\nمؤلف گويد : جمع ميان اين أحاديث در نهايت اشكال است ، وتواند بود كه در بعضي از اينها راويان سهوى كرده باشند ، يا بعضي بر وفق روايات عامه بر وجه تقيه وارد شده باشد ، يا در بعضي أحاديث ذكر بعضي از مرّات شده باشد كه عمده‌تر بوده است ، وهمچنين فرود آمدن ملائكة از آسمان أول وهفتم واز آسمان دوم وششم محتمل است كه هر دو واقع شده باشد ، يا يكى موافق روايات عامه وارد شده باشد ، ودر عدد هفتاد وچند ممكن است كه فرزندان نوح را حساب نكرده باشند ودر هشتاد آنها را حساب كرده باشند يا برعكس . وامّا تأخير وعده ممكن است كه وعدهء حتمي نبوده باشد ومشروط به شرطي باشد كه آن شرط بعمل نيامده باشد ، يا آنكه في الحقيقة اين مخالفت در وعيد است نه در\r\n\r\n\r\n","description":"","footnote":"\r\n( 1 ) . كمال الدين وتمام النعمة 355 .\r\n( 2 ) . غيبت نعمانى 335 .\r\n","page_name":" 263 ","page_number":263},
  {"content":"\r\n\r\nوعد ، واگر كسى در عقوبتي به كسى وعده كند بعمل نياورد قبيح نيست بلكه مستحسن است ، واز اين أحاديث حكمتها براي غيبت حضرت صاحب الامر صلوات اللّه عليه وتأخير ظهور آن حضرت ظاهر مىشود براي كسى كه تدبر نمايد .\r\nوبه سندهاى معتبر از حضرت صادق عليه السّلام منقول است كه : حضرت نوح عليه السّلام در ايّام طوفان ، همهء آبهاى زمين را طلبيد وهمگى أجابت نمودند بغير از آب گوگرد وآب تلخ « 1 » .\r\nمؤلف گويد : يعنى آبهاى گرم كه بوى گوگرد از آنها مىشنوند .\r\nواز حضرت امام حسن وامام حسين صلوات اللّه عليهما منقول است كه : حضرت نوح همهء آبها را طلبيد ، هر چشمه‌اى كه أو را أجابت نكرد ، آن را نوح عليه السّلام لعنت كرد ، پس تلخ وشور شدند « 2 » .\r\nوبه سندهاى معتبر از حضرت صادق عليه السّلام منقول است كه : نوح در روز أول ماه رجب به كشتى سوار شد ، پس امر فرمود كه هر كه با أو داخل كشتى شده بود آن روز را روزه داشتند « 3 » .\r\nوبه سند معتبر منقول است كه : مردى از أهل شام از حضرت أمير المؤمنين عليه السّلام پرسيد از تفسير قول حق تعالى    يَوْمَ يَفِرُّ الْمَرْءُ مِنْ أَخِيهِ . وَأُمِّهِ وَأَبِيهِ . وَصاحِبَتِهِ وَبَنِيهِ    « 4 » ، فرمود : آنكه در قيامت از پسرش خواهد گريخت نوح عليه السّلام است كه از پسرش كنعان خواهد گريخت « 5 » .\r\nوپرسيد : طول وعرض كشتى نوح چه مقدار بود ؟ گفت : طولش هشتصد ذراع بود وعرضش پانصد ذراع وارتفاعش هشتاد ذراع « 6 » .\r\n\r\n\r\n","description":"","footnote":"\r\n( 1 ) . كافى 6 / 389 .\r\n( 2 ) . كافى 6 / 390 .\r\n( 3 ) . خصال 503 ؛ مجمع البيان 3 / 164 .\r\n( 4 ) . سورهء عبس : 34 - 36 .\r\n( 5 ) . عيون أخبار الرضا 1 / 245 ؛ خصال 318 ؛ علل الشرايع 596 .\r\n( 6 ) . عيون أخبار الرضا 1 / 244 ؛ علل الشرايع 595 .\r\n","page_name":" 264 ","page_number":264},
  {"content":"\r\n\r\nمؤلف گويد : حديثي كه پيش گذشت در مقدار كشتى معتبرتر است از اين ، ومحتمل است كه اختلاف به اعتبار اختلاف ذراعها باشد ، امّا بعيد است .\r\nوبه سند معتبر از حضرت صادق عليه السّلام منقول است كه : طول كشتى نوح هزار ودويست ذراع بود وعرضش هشتصد ذراع وعمقش هشتاد ذراع ، پس طواف كرد دور خانهء كعبه وهفت شوط سعى كرد ميان صفا ومروه پس بر جودي قرار گرفت « 1 » .\r\nودر حديث ديگر از ابن عباس منقول است كه حضرت رسول صلّى اللّه عليه وآله وسلم فرمود : نوح نود خانه در كشتى براي حيوانات مهيّا كرده بود « 2 » .\r\nوبه سند معتبر از حضرت صادق عليه السّلام منقول است كه : حق تعالى غرق كرد جميع زمين را در طوفان نوح مگر خانهء كعبه ، پس از آن روز آن را « عتيق » ناميدند كه از غرق شدن آزاد شد .\r\nراوي پرسيد : به آسمان رفت ؟\r\nگفت : نه ، وليكن آب به آن نرسيد واز دورش بلند شد « 3 » .\r\nوبه سند معتبر منقول است كه از حضرت امام رضا عليه السّلام پرسيدند : به چه علت حق تعالى جميع زمين را غرق فرمود ودر ميان ايشان بودند أطفال وجمعى كه گناه از براي ايشان نيست ؟\r\nجواب فرمود كه : أطفال در ميان ايشان نبودند ، زيرا كه خدا عقيم كرد صلبهاى قوم نوح را ورحمهاى زنان ايشان را چهل سال ، پس نسل ايشان منقطع شد ، پس چون غرق شدند طفلى در ميان ايشان نبود ، ونمىباشد اينكه خدا هلاك كند به عذاب خود كسى را كه گناهى از براي أو نيست ، وامّا باقي قوم نوح عليه السّلام پس از براي اين هلاك شدند كه تكذيب نمودند پيغمبر خدا حضرت نوح عليه السّلام را ، وساير ايشان غرق شدند به راضى بودن ايشان به تكذيب تكذيب كنندگان ، وهر كه غايب باشد از امرى وراضى به آن باشد چنان\r\n\r\n\r\n","description":"","footnote":"\r\n( 1 ) . قصص الأنبياء راوندى 82 ؛ تفسير عياشى 2 / 149 .\r\n( 2 ) . خصال 598 .\r\n( 3 ) . قصص الأنبياء راوندى 83 .\r\n","page_name":" 265 ","page_number":265},
  {"content":"\r\n\r\nاست كه حاضر باشد وآن امر را مرتكب شده باشد « 1 » .\r\nودر حديث معتبر ديگر فرمود كه : حق تعالى براي اين فرمود كه پسر نوح از أهل تو نيست كه أو عاصى بود ، چنانچه فرمود كه  إِنَّهُ عَمَلٌ غَيْرُ صالِحٍ  « 2 » . « 3 »\r\nمؤلف گويد : خلاف است ميان مفسران ومورخان وعلماى مخالفان در باب پسر نوح عليه السّلام كه آيا پسر نوح بود ويا پسر زن نوح ؟ وآيا حلال‌زاده بود ويا فرزند زنا بود ؟ ومشهور ميان علماى شيعه آن است كه پسر نوح بود وحلال‌زاده بود ، ودر آن آية كه حق تعالى مىفرمايد كه  إِنَّهُ عَمَلٌ غَيْرُ صالِحٍ  دو قرائت هست : أكثر قرّاء « عمل » خوانده‌اند به فتح عين وميم وضم لام با تنوين كه اسم باشد ، وكسائى ويعقوب وسهل به فتح عين وكسر ميم وفتح لام خوانده‌اند كه فعل ماضي باشد وغير منصوب باشد كه مفعول آن باشد ، وبنا بر قرائت أول بعضي گفته‌اند كه : مضافى مقدّر است ، يعنى صاحب عمل ، ناشايست بود ، يعنى حلال‌زاده نبود ؛ وأحاديث بر نفى اين معنى بسيار است .\r\nوأحاديث بسيار از حضرت امام رضا وساير أئمة عليهم السّلام منقول است كه : دروغ مىگويند سنّيان كه مىگويند فرزند نوح نبود ، بلكه فرزند أو بود وچون كافر وبدكار بود خدا فرمود كه : از أهل تو نيست ، ومؤمنانى كه متابعت أو كرده‌اند آنها را از أهل أو شمرد چنانچه نوح گفت  فَمَنْ تَبِعَنِي فَإِنَّهُ مِنِّي  « 4 » . « 5 »\r\nوآنچه در بعضي از أحاديث معتبرهء شيعه وارد شده است كه فرزند نوح نبود يا محمول بر تقيه است يا بر آنكه از زن نوح به حلال بهم رسيده بود كه پيشتر زن ديگرى بوده باشد وبعد از مفارقت أو نوح خواسته باشد ، زيرا كه به عقل ونقل ثابت شده است كه پيغمبران منزّهند از آنكه حق تعالى بگذارد كه نسبت به حرمت ايشان چيزى واقع شود كه موجب\r\n\r\n\r\n","description":"","footnote":"\r\n( 1 ) . علل الشرايع 30 ؛ عيون أخبار الرضا 2 / 75 .\r\n( 2 ) . سورهء هود : 46 .\r\n( 3 ) . عيون أخبار الرضا 2 / 232 .\r\n( 4 ) . سورهء إبراهيم : 36 .\r\n( 5 ) . علل الشرايع 30 .\r\n","page_name":" 266 ","page_number":266},
  {"content":"\r\n\r\nننگ ايشان باشد ، وهمچنين در آن آية كه حق تعالى مثل زده است براي عايشه وحفصة فرموده است كه : « وخدا مثل زده است براي آنانى كه كافر شدند به زن نوح وزن لوط كه بودند در زير دو بندهء شايسته از بندگان ما ، پس خيانت كردند با ايشان ، پس هيچ نفع نبخشيدند آن دو بنده ايشان را از عذاب خدا ، وبه آن زنها گفته شد كه : داخل شويد در آتش جهنم با داخل‌شوندگان » « 1 » .\r\nأحاديث از طريق عامه وخاصه وارد شده است كه : خيانت آن زنها آن بود كه كافر بودند وكافران را دلالت مىكردند بر هر كه ايمان به شوهرهاى ايشان مىآورد ، ونمّامى مىكردند وآزار به شوهران خود مىرسانيدند ، وخيانت ديگر نكردند « 2 » .\r\nوبه سند معتبر از حضرت صادق عليه السّلام منقول است كه : چون نوح عليه السّلام از كشتى فرود آمد ، إبليس « عليه اللعنة » به نزد أو آمد وگفت : هيچ‌كس در زمين نعمتش بر من بزرگتر از تو نيست ؛ نفرين كردى بر اين فاسقان ومرا از شغل گمراه كردن ايشان راحت دادى ، دو خصلت تو را تعليم مىكنم : زنهار كه حسد بر كسى مبر كه حسد با من كرد آنچه كرد ، وزنهار كه حرص مدار كه حرص نمود با آدم آنچه نمود « 3 » .\r\nوبه سند معتبر از امام محمد باقر عليه السّلام منقول است كه : چون نوح عليه السّلام نفرين بر قوم خود كرد وايشان هلاك شدند ، شيطان به نزد أو آمد وگفت : تو را بر من نعمتي هست ، مىخواهم تو را مكافات كنم بر آن نعمت .\r\nفرمود كه : من دشمن دارم اين را كه بر تو نعمتي داشته باشم ، بگو آن نعمت چيست ؟\r\nگفت : نعمت آن است كه نفرين كردى بر قوم خود وايشان را غرق كردى ، وكسى نماند كه من أو را گمراه كنم پس به راحت افتادم تا قرن ديگر بهم رسند وآنها را گمراه كنم .\r\nنوح گفت : مكافات تو چيست ؟\r\nگفت : در سه موطن مرا ياد كن كه نزديكترين أحوال من بسوى بنده وقتي است كه در\r\n\r\n\r\n","description":"","footnote":"\r\n( 1 ) . سورهء تحريم : 10 .\r\n( 2 ) . مجمع البيان 5 / 319 ؛ تفسير ابن كثير 4 / 343 ؛ تفسير قرطبى 18 / 202 .\r\n( 3 ) . خصال 51 .\r\n","page_name":" 267 ","page_number":267},
  {"content":"\r\n\r\nيكى از اين سه حالت باشد : مرا ياد كن در وقتي كه به غضب آئى ؛ ومرا ياد كن در وقتي كه ميان دو كس حكم كنى ؛ ومرا ياد كن در وقتي كه با زنى تنها در جائى باشى كه ديگرى با شما نباشد « 1 » .\r\nوبه سند معتبر از حضرت أمير المؤمنين عليه السّلام منقول است كه : چون نوح عليه السّلام حيوانات را داخل كشتى مىكرد ، بز نافرمانى نمود ، پس حضرت نوح آن را انداخت به ميان كشتى ودمش شكست وبه اين سبب عورتش چنين مكشوف ماند ؛ وگوسفند مبادرت كرد به داخل شدن كشتى ، پس نوح دست به دمش وعقبش ماليد وبه اين سبب دمبه بهم رسانيد كه عورتش پوشيده شد « 2 » .\r\nوبه سند معتبر از حضرت صادق عليه السّلام منقول است كه : نجف كوهى بود كه بر روى زمين كوهى از آن بزرگتر نبود ، وآن همان كوه بود كه پسر نوح عليه السّلام گفت كه : « پناه به كوهى مىبرم كه مرا از آب نگاهدارد » « 3 » ، پس حق تعالى وحى نمود بسوى كوه كه : آيا به تو پناه مىبرند از عذاب من ؟ پس پاره پاره شد بسوى بلاد شام وريگ نر مىشد وجاى آن درياى عظيمى شد ، وآن دريا را « نى » مىگفتند ، پس آن دريا خشك شد گفتند كه : « نى جف » ، يعنى درياى نى خشك شد ، پس اين نام آن دريا شد وبه بسيارى استعمال ، نجف گفتند ، زيرا كه بر زبانشان سبكتر بود « 4 » .\r\nوبه سند معتبر از حضرت امام رضا عليه السّلام منقول است كه : چون حضرت نوح عليه السّلام از كشتى به زمين آمد ، أو وفرزندان أو وهر كه متابعت أو كرده بود هشتاد كس بودند ، پس قريه‌اى بنا كرد كه در همانجا فرود آمد وآن را « قرية الثمانين » نام كرد ، زيرا كه هشتاد تن بودند « 5 » .\r\n\r\n\r\n","description":"","footnote":"\r\n( 1 ) . خصال 132 .\r\n( 2 ) . علل الشرايع 494 و 597 ؛ عيون أخبار الرضا 246 .\r\n( 3 ) . سورهء هود : 43 .\r\n( 4 ) . علل الشرايع 31 .\r\n( 5 ) . علل الشرايع 30 .\r\n","page_name":" 268 ","page_number":268},
  {"content":"\r\n\r\nوابن بابويه رحمه اللّه از وهب روايت كرده است كه : چون نوح عليه السّلام در كشتى سوار شد ، حق تعالى سكينه انداخت بر آنچه در كشتى بودند از چهارپايان ومرغان ووحشيان ، پس هيچ‌يك از ايشان به ديگرى ضرر نمىرسانيدند ، گوسفند خود را به گرگ مىماليد وگاو خود را به شير مىساييد وگنجشك بر روى مار مىنشست ، پس هيچ‌يك به ديگرى آسيبى نمىرسانيدند ، ودر آنجا نزاعي وفريادى ودشنامى ونفرينى نبود وهمه به غم جان خود گرفتار بودند ، وخدا زهر هر صاحب زهرى را برطرف كرده بود ، وبر اين حال بودند تا از كشتى بيرون آمدند ؛ ودر كشتى موش وعذره بسيار شد پس خدا وحى نمود به نوح كه : دست بر شير بمال ، چون دست ماليد عطسه كرد واز دو سوراخ دماغش دو گربه افتادند : يكى نر وديگرى مادة ، پس موش كم شد ؛ ودست بر روى فيل ماليد عطسه كرد واز دو سوراخ دماغش دو خوك نر ومادة افتادند ، پس عذره كم شد « 1 » .\r\nدر حديث معتبر از حضرت صادق عليه السّلام منقول است كه : قوم نوح شكايت كردند به نوح بسيارى موش را ، پس خدا امر فرمود يوز را كه عطسه كرد ، پس گربه از دماغش افتاد ، وشكايت كردند بسيارى عذره را ، خدا فيل را امر فرمود كه عطسه نمود ، پس خوك از دماغش افتاد « 2 » .\r\nودر حديث معتبر ديگر فرمود : چون نوح عليه السّلام بسوى الاغ آمد آن را داخل كشتى كند امتناع نمود وشيطان در ميان پاهاى الاغ جا گرفته بود ، پس حضرت نوح گفت : اى شيطان ! داخل شو ، وجريده‌اى از نخل خرما بر آن زد ، پس الاغ داخل كشتى شد وشيطان هم داخل شد .\r\nپس شيطان گفت كه : دو خصلت به تو مىآموزم .\r\nنوح عليه السّلام گفت : مرا احتياجى به سخن تو نيست .\r\nشيطان گفت : بپرهيز از حرص كه آدم را از بهشت بيرون كرد ، وبپرهيز از حسد كه مرا\r\n\r\n\r\n","description":"","footnote":"\r\n( 1 ) . علل الشرايع 495 .\r\n( 2 ) . قصص الأنبياء راوندى 83 .\r\n","page_name":" 269 ","page_number":269},
  {"content":"\r\n\r\nاز بهشت بيرون كرد .\r\nپس خدا وحى نمود به نوح عليه السّلام كه : قبول كن از أو هر چند ملعون است « 1 » .\r\nوبه سند معتبر از حضرت صادق عليه السّلام منقول است كه : آب در زمان نوح عليه السّلام بر هر زمين وهر كوه پانزده ذرع بلند شد « 2 » .\r\nمؤلف گويد : محتمل است كه مراد آن باشد كه از پانزده ذرع كمتر نبود كه بعضي از جاها بيشتر باشد ، يا آنكه سطح آب نيز مانند سطح زمين ناهموار بوده باشد به اعجاز آن حضرت ، وآنچه گذشت كه كشتى به آسمان ساييد ممكن است كه آخر چنين شده باشد ، يا بعضي از اجزاى آب به موج چنين بلند شده باشد .\r\nوبه سند معتبر از حضرت صادق عليه السّلام منقول است كه : چون نوح عليه السّلام قوم خود را دعوت كرد ، فرزندان شيث چون از نوح شنيدند تصديق آنچه در دست ايشان بود از علم ، تصديق أو كردند ، وفرزندان قابيل تكذيب نمودند وگفتند : ما نشنيده‌ايم آنچه تو مىگوئى در پدران گذشتهء خود ، وگفتند : آيا به تو ايمان بياوريم وپيروى تو كرده‌اند رذل‌ترين ما ؟ ! ومرادشان فرزندان شيث عليه السّلام بود « 3 » .\r\nدر حديث معتبر از امام محمد باقر عليه السّلام منقول است كه : شريعت نوح عليه السّلام آن بود كه خدا را عبادت كنند به يگانگى واخلاص وترك نمايند آنچه شريك ومثل پروردگار گردانيده‌اند ، واين فطرتى است كه خدا همه را بر اين خلق كرده است ، وپيمان گرفت حق تعالى بر نوح وپيغمبران كه خدا را بپرستند وشرك به أو نياورند ، وامر فرمود أو را به نماز وامر ونهى وحلال وحرام ، ودر شريعت أو احكام حدود وميراث نبود ، پس نهصد وپنجاه سال در ميان ايشان ماند كه ايشان را پنهان وآشكار دعوت مىنمود ، پس چون ابا كردند وطغيان نمودند نوح گفت : پروردگارا ! من مغلوبم پس انتقام بكش از براي من .\r\nپس خدا وحى كرد به أو كه : ايمان نمىآورد به تو از قوم تو مگر آنها كه ايمان آورده‌اند ،\r\n\r\n\r\n","description":"","footnote":"\r\n( 1 ) . قصص الأنبياء راوندى 83 .\r\n( 2 ) . قصص الأنبياء راوندى 83 .\r\n( 3 ) . قصص الأنبياء راوندى 81 .\r\n","page_name":" 270 ","page_number":270},
  {"content":"\r\n\r\nپس اندوهگين مباش از كرده‌هاى ايشان .\r\nپس به اين سبب نوح گفت در هنگام نفرين كردن بر ايشان : فرزند نمىآورند مگر فاجر وكفران‌كننده « 1 » .\r\nوبه سند معتبر از حضرت صادق عليه السّلام منقول است كه : منزل نوح وقوم أو در شهري بود كنار فرات از جانب غربى شهر كوفه ، ونوح مردى بود درودگر ، پس خدا أو را برگزيد وپيغمبر گردانيد ، وأول كسى كه كشتى ساخت وبر روى آب جارى شد نوح عليه السّلام بود ، ودر ميان قوم خود هزار كم پنجاه سال ماند وايشان را دعوت به دين حق كرد وايشان استهزا وسخريه مىنمودند ، چون اين حالت را از ايشان مشاهده كرد بر ايشان نفرين كرد وحق تعالى دعايش را مستجاب گردانيد ووحى نمود بسوى أو كه : كشتى را بساز وگشاده بساز وزود بعمل آور .\r\nپس نوح كشتى را در مسجد كوفه به دست خود مىساخت وچوب را از راه دور مىآورد تا فارغ شد از آن ، وقوم نوح « يغوث » و « يعوق » و « نسر » كه بتهاى ايشان بودند در اين مسجد كوفه نصب كرده بودند .\r\nراوي پرسيد : فداى تو شوم ، در چند گاه كشتى نوح ساخته شد ؟\r\nفرمود : در دو دور كه هشتاد سال است .\r\nراوي گفت : عامّه مىگويند در پانصد سال ساخت .\r\nفرمود : نه چنين است ، وچون تواند بود وحق تعالى مىفرمايد كه  وَوَحْيِنا  « 2 » ، ووحى به لغت سرعت است « 3 » .\r\nوبه سند معتبر از أمير المؤمنين عليه السّلام منقول است كه : كشتى نوح سرپوشى بر بالايش بود كه آفتاب وماه ديده نمىشدند ، ونوح دو دانه با خود داشت كه يكى در روز روشنى آفتاب مىداد وديگرى در شب روشنى ماه مىداد ، وبه اينها وقت نمازها را مىدانستند ، وجسد\r\n\r\n\r\n","description":"","footnote":"\r\n( 1 ) . تفسير عياشى 2 / 144 ؛ كافى 8 / 282 .\r\n( 2 ) . سورهء هود : 37 .\r\n( 3 ) . تفسير عياشى 2 / 144 .\r\n","page_name":" 271 ","page_number":271},
  {"content":"\r\n\r\nآدم عليه السّلام را با خود به كشتى برد وچون از كشتى فرود آمد در زير منارهء مسجد منى دفن نمود « 1 » .\r\nمؤلف گويد : پيشتر دانستى كه حق آن است كه جسد آدم بعد از طوفان در نجف اشرف مدفون شد ، وشايد اين حديث محمول بر تقيه باشد .\r\nوبه سند معتبر از حضرت صادق عليه السّلام منقول است كه : نوح عليه السّلام كشتى را در سى سال ساخت « 2 » .\r\nودر حديث معتبر ديگر از آن حضرت منقول است كه : در مدت صد سال ساخت ، پس خدا امر فرمود أو را كه از هر جفتى دو تا با خود به كشتى برد ، از آن هشت جفتى كه آدم از بهشت بيرون آورده بود تا آنكه بعد از فرود آمدن از كشتى فرزندان نوح تعيّش در زمين توانند نمود ، چنانچه حق تعالى در قرآن مجيد فرموده است كه : « فرو فرستاد براي شما از چهارپايان هشت جفت : از گوسفند دوتا واز بز دوتا واز شتر دوتا واز گاو دوتا » « 3 » ، پس از گوسفند دو جفت بود : يك جفت از آنها كه مردم تربيت مىكنند ويك جفت از آنها كه وحشيند ودر كوهها مىباشند وشكار ايشان حلال است ؛ ويك جفت از بز أهلي ويك جفت از بز وحشى ؛ ويك جفت از گاو أهلي ويك جفت از گاو كوهى ؛ ويك جفت از شتر خراساني ويك جفت از شتر عربى ، وهر جانور پرنده از صحرائى وخانگى « 4 » .\r\nمترجم گويد : جمع ميان اين أحاديث مختلفه كه در باب مدت ساختن كشتى وارد شده است يا به اين است كه بعضي موافق روايات عامه بر سبيل تقيه وارد شده است ، يا به آنكه بعضي زمان أصل كشتى تراشيدن باشد ، وبعضي زمان كشتى تراشيدن با بعضي از مقدّمات آن مانند چوب وميخ وساير ضروريات عمل آن را تحصيل كردن ، وبعضي بر سبيل تحصيل جميع مقدّمات .\r\n\r\n\r\n","description":"","footnote":"\r\n( 1 ) . تفسير عياشى 2 / 146 ، ودر آن از عبد اللّه بن عيسى علوي از پدرش نقل شده است .\r\n( 2 ) . قصص الأنبياء راوندى 82 .\r\n( 3 ) . سورهء انعام : 143 و 144 .\r\n( 4 ) . تفسير عياشى 2 / 147 .\r\n","page_name":" 272 ","page_number":272},
  {"content":"\r\n\r\nواز حضرت امام محمد باقر عليه السّلام منقول است كه : حيض نجاستى است كه خدا زنان را به آن مبتلا گردانيده است ، ودر زمان نوح عليه السّلام زنان در سال يك مرتبه حايض مىشدند تا آنكه در آن زمان هفتصد نفر از زنان از پرده‌هاى خود بدر آمدند وجامه‌هاى معصفر پوشيدند وخود را به زيورها وعطرها آراستند ومتفرق شدند در شهرها ، ودر مجالس مردان حاضر مىشدند وبا ايشان در عيدها جمع مىشدند ودر صفهاى ايشان مىنشستند ، پس خدا مبتلا گردانيد خصوص آن زنان بدكردار را به آنكه در هر ماه يك حيض مىديدند ، پس ايشان را از ميان مردم بيرون كردند وآنها مشغول به حيض خود شدند ، وبه سبب زيادتى خون حيض كه از ايشان جدا شد شهوتشان شكسته شد ، وزنان ديگر باز موافق عادت خود هر سال يك مرتبه خون مىديدند ، پس پسران آن زنان كه در هر ماه حيض مىديدند خواستند دختران آنها را كه در هر سال حيض مىديدند ، پس به يكديگر ممزوج شدند ؛ وچون آنها كه در هر ماه حيض مىديدند حيضشان صافىتر ومستقيم‌تر بود ، فرزندان از ايشان بيشتر بهم رسيد واز غير ايشان كمتر بهم رسيد ، پس به اين سبب آنها كه هر ماه يك حيض بينند بسيار شدند وآنها كه هر سال يك حيض بينند كم شدند « 1 » .\r\nوبه سند معتبر از حضرت صادق عليه السّلام منقول است كه : چون نوح عليه السّلام از كشتى فرود آمد وآب از استخوانهاى كافران دور شد واستخوانهاى قوم خود را ديد ، جزع شديد وغم عظيم أو را طارئ شد ، پس خدا وحى فرمود به أو كه : انگور سياه بخور تا غمت برطرف شود « 2 » .\r\nودر حديث معتبر از آن حضرت منقول است كه : نوح عليه السّلام با قومش در كشتى هفت شبانه روز ماندند وطواف كرد كشتى دور خانهء كعبه وبر جودي - كه فرات كوفه است - قرار گرفت « 3 » .\r\n\r\n\r\n","description":"","footnote":"\r\n( 1 ) . علل الشرايع 290 ؛ من لا يحضره الفقيه 1 / 88 .\r\n( 2 ) . محاسن 2 / 363 ؛ كافى 6 / 350 .\r\n( 3 ) . تفسير عياشى 2 / 146 .\r\n","page_name":" 273 ","page_number":273},
  {"content":"\r\n\r\nمترجم گويد : در مدت مكث نوح عليه السّلام در كشتى خلاف است : بعضي موافق اين روايت قائل شده‌اند واين أقوى است ، وبعضي بر طبق روايت ديگر قائل شده‌اند كه صد وپنجاه روز بود ، وبعضي شش ماه ، وبعضي پنج ماه نيز گفته‌اند « 1 » .\r\nودر أحاديث معتبره وارد شده است كه : ولد الزنا بدترين خلق خداست ، وحضرت نوح عليه السّلام سگ وخوك وهمه جانورى را با خود به كشتى برد ، وولد الزنا را داخل كشتى نكرد « 2 » .\r\nوبه سند معتبر از امام محمد باقر عليه السّلام منقول است در تفسير قول حق تعالى كه : « ايمان نياوردند با نوح مگر اندكى » « 3 » ، فرمود : هشت نفر بودند « 4 » .\r\nمترجم گويد : شايد بغير فرزند وفرزندزاده‌هاى خودش ، از بيگانگانى كه ايمان آورده بودند وبا آنها هشتاد مىشده باشند ، يا آنكه يكى از اين دو حديث محمول بر تقيه بوده باشد .\r\nدر حديث معتبر از حضرت صادق عليه السّلام مروى است كه : تنور نوح عليه السّلام در مسجد كوفه بود در طرف قبله در جانب راست ، پس روزى زن نوح به نزد آن حضرت آمد وأو مشغول ساختن كشتى بود وگفت : اى نوح ! از تنور آب بيرون آمد ، پس نوح بدويد بسوى تنور تا آجرى بر سر تنور چسبانيد وبه مهر خود آن را مهر كرد وآب ايستاد ، پس چون از كشتى فارغ شد وهمه چيز را به كشتى برد ، آمد مهر وآجر را از سر تنور برگرفت « 5 » ، پس آب جوشيد وآب فرات با ساير آبها وچشمه‌ها جوشيدند وبلند شدند « 6 » .\r\nودر چندين حديث معتبر منقول است كه : چون كافران غرق شدند وحق تعالى وحى\r\n\r\n\r\n","description":"","footnote":"\r\n( 1 ) . تاريخ طبري 1 / 118 ؛ مجمع البيان 3 / 163 ؛ مروج الذهب 1 / 51 .\r\n( 2 ) . تفسير عياشى 2 / 148 ؛ كافى 5 / 355 .\r\n( 3 ) . سورهء هود : 40 .\r\n( 4 ) . تفسير عياشى 2 / 148 .\r\n( 5 ) . كافى 8 / 282 ؛ تفسير عياشى 2 / 147 .\r\n( 6 ) . كافى 8 / 281 ؛ تفسير عياشى 2 / 146 .\r\n","page_name":" 274 ","page_number":274},
  {"content":"\r\n\r\nنمود بسوى زمين كه  يا أَرْضُ ابْلَعِي ماءَكِ  « 1 » يعنى : « اى زمين ! فروبر آب خود را » ، زمين گفت : خدا مرا امر فرمود كه آب خود را فروبرم ، پس آبى كه از آسمان باريده است فرونمىبرم ؛ چون زمين آبهائى كه از چشمه‌ها ونهرها جوشيده بود فروبرد ، آب آسمان بر روى زمين ماند ، پس خدا آنها را درياها گردانيد بر دور دنيا « 2 » .\r\nوبه سندهاى معتبر از موسى بن جعفر عليه السّلام منقول است كه : چون نوح در كشتى نشست در آنجا ماند آنچه خدا خواست ، ونوح كشتى را سر داده بود وبه امر خدا به راه مىرفت ، پس حق تعالى وحى كرد بسوى كوهها كه : من خواهم گذاشت كشتى بندهء خود نوح را بر كوهى از شماها ، پس هر يك از كوهها سركشى وتطاول نمودند بغير جودي - كه كوهى است در موصل - كه آن تواضع وشكستگى نمود وگفت : مرا آن رتبه نيست كه كشتى نوح عليه السّلام بر من فرود آيد !\r\nپس حق تعالى تواضع آن را پسنديد وامر فرمود كشتى را نزد آن قرار گيرد ، چون سينهء كشتى بر جودي خورد ، كشتى به اضطراب آمد وصداى عظيم ظاهر شد كه أهل آن از شكستن وغرق شدن ترسيدند ، پس نوح سرش را از سوراخى كه در كشتى بود بيرون آورد ودست بسوى آسمان بلند كرد وگفت : « بارات قنى بارات قنى » يعنى : خداوندا ! به اصلاح آور ، خداوندا ! به اصلاح آور « 3 » .\r\nودر بعضي روايات آن است كه گفت : « يا رهمن اتقن » يعنى : پروردگارا ! احسان كن « 4 » .\r\nودر روايات معتبره وارد است كه : متوسل شد به أنوار مقدسهء رسول خدا وأمير المؤمنين وفاطمه وحسن وحسين وساير أئمة عليهم السّلام ، وايشان را شفيع گردانيد « 5 » .\r\n\r\n\r\n","description":"","footnote":"\r\n( 1 ) . سورهء هود : 44 .\r\n( 2 ) . تفسير عياشى 2 / 149 ؛ قصص الأنبياء راوندى 84 .\r\n( 3 ) . تفسير عياشى 2 / 150 .\r\n( 4 ) . تفسير عياشى 2 / 151 .\r\n( 5 ) . امالى شيخ صدوق 181 .\r\n","page_name":" 275 ","page_number":275},
  {"content":"\r\n\r\nواينها منافاتى با يكديگر ندارند ، چون ممكن است همه واقع شده باشند .\r\nودر حديث معتبر از حضرت صادق عليه السّلام منقول است كه : كشتى نوح در روز نوروز بر جودي قرار گرفت « 1 » .\r\nوسيّد ابن طاووس رحمه اللّه از محمد بن جرير طبري روايت كرده است كه : حق تعالى نوح را گرامى داشت به پيغمبرى براي آنكه طاعت الهى بسيار مىكرد واز خلق عزلت گزيده بود براي بندگى خدا ، وقامتش سيصد وشصت ذراع بود به ذراع أهل زمان خود ، ولباس أو از پشم بود ، ولباس حضرت إدريس پيش از أو از مو بود ، ودر كوهها تعيّش مىنمود واز گياه زمين مىخورد ، پس جبرئيل براي أو پيغمبرى آورد در وقتي كه چهارصد وشصت سال از عمرش گذشته بود ، پس جبرئيل به أو گفت : چرا از خلق كناره گرفته‌اى ؟\r\nگفت : چون قوم من خدا را نمىشناسند ، پس از آنها دورى كردم .\r\nجبرئيل گفت : با آنها جهاد كن .\r\nفرمود : من طاقت مقاومت ايشان ندارم ، واگر بدانند بر دين ايشان نيستم هرآينه مرا بكشند !\r\nگفت : اگر قوّتى بيابى كه با ايشان جهاد كنى ، خواهى كرد ؟\r\nگفت : وا شوقاه ! كاش مىيافتم .\r\nپس نوح گفت : تو كيستى ؟\r\nجبرئيل نعره‌اى زد كه نزديك شد كه كوهها از هم بپاشند ، پس جواب گفتند أو را ملائكة وجميع اجزاء زمين كه : لبيك لبيك اى فرستادهء پروردگار عالميان .\r\nپس نوح را دهشتي عظيم عارض شد .\r\nپس جبرئيل گفت : منم آنكه با دو پدر تو آدم وإدريس عليهما السّلام مىبودم ، وحق تعالى تو را سلام مىرساند وبشارتها براي تو آورده‌ام ، واين است جامهء شكيبائى وجامهء يقين وجامهء يارى وجامهء رسالت وجامهء پيغمبرى ، وخدا امر مىنمايد تو را كه تزويج نمائى\r\n\r\n\r\n","description":"","footnote":"\r\n( 1 ) . المهذب البارع 1 / 195 .\r\n","page_name":" 276 ","page_number":276},
  {"content":"\r\n\r\nعموره دختر ضمران پسر إدريس را كه أول كسى كه به تو ايمان آورد أو خواهد بود .\r\nپس نوح عليه السّلام در روز عاشورا رفت بسوى قومش وعصاي سفيدى در دست داشت وعصا أو را خبر مىداد به آنچه قومش در خاطر داشتند ، وسركرده‌هاى ايشان هفتاد هزار تن بودند ، وآن روز عيد ايشان بود وهمگى نزد بتهاى خود حاضر شده بودند ، پس ندا كرد در ميان ايشان : لا اله الّا اللّه ، آدم عليه السّلام برگزيدهء خداست ، إدريس عليه السّلام بلند كردهء خداست ، إبراهيم عليه السّلام خليل خداست ، موسى عليه السّلام كليم خداست ، عيسى مسيح عليه السّلام از روح القدس خلق خواهد شد ، محمد مصطفى صلّى اللّه عليه وآله وسلم آخر پيغمبران خداست ، وأو گواه من است بر شما كه تبليغ رسالت خدا كردم .\r\nپس بلرزيدند بتها وآتشكده‌ها خاموش شدند وآن گروه خائف گرديدند .\r\nپس جباران وسركرده‌هاى ايشان گفتند : كيست اين مرد ؟\r\nنوح عليه السّلام فرمود : منم بندهء خدا وفرزند بندهء خدا ، وخدا مرا فرستاده است به پيغمبرى بسوى شما ، وصدا به گريه بلند كرد وفرمود : مىترسانم شما را از عذاب خدا .\r\nپس چون عموره كلام نوح را شنيد به أو ايمان آورد ، پدرش أو را معاتب نمود وگفت :\r\nسخن نوح يك مرتبه در تو چنين اثر كرد ، مىترسم كه پادشاه تو را بشناسد وبكشد .\r\nعموره گفت : اى پدر ! كجا شد عقل تو وفضل وعلم تو ؟ ! نوح مرد تنهاى ضعيفى بىآنكه از جانب خدا مأمور باشد چنين صدائى در ميان شما مىتواند زد كه شما را چنين هراسان گرداند ؟ !\r\nپس يك سال عموره را در زندان كرد وطعام را از أو قطع كرد وتا يك سال صداى أو را از زندان مىشنيدند ، بعد از يك سال كه أو را بيرون آوردند نور عظيم از أو مشاهده كردند وحالش را بسيار نيكو يافتند ومتعجب شدند كه بىطعام چگونه زنده مانده است ! چون از أو پرسيدند گفت : من استغاثه كردم به پروردگار نوح ، ونوح به اعجاز ، طعام براي من مىآورد به زندان ، پس نوح أو را خواست وسام از أو بهم رسيد .\r\nنوح دو زن داشت : يكى كافره كه نامش « رابعا » بود وغرق شد ، ويكى مسلمان كه با\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nنوح در كشتى بود ، وبعضي گفته‌اند : نام زن مسلمان « هيكل » بود « 1 » .\r\nودر أحاديث معتبرهء بسيار وارد شده كه : أمير المؤمنين عليه السّلام وصيت نمود به حضرت امام حسن وحضرت امام حسين عليهما السّلام كه : چون من بميرم مرا غسل دهيد وعقب جنازة را برداريد وبا پيش جنازة كار مداريد كه ملائكة مىبرند ، وهر جا كه پيش جنازة به زمين آيد عقب آن را به زمين گذاريد ، وبه جانب قبله يك كلنگ بزنيد ، چون چنين كنيد قبرى ظاهر مىشود كه پدرم نوح براي من نزد سينهء خود ساخته است . پس چون چنين كردند لوحى يافتند كه به خط وزبان سريانى بر آن نقش كرده بودند : بسم اللّه الرحمن الرحيم ، اين قبرى است كه ساخته است نوح پيغمبر براي علي عليه السّلام وصىّ محمد صلّى اللّه عليه وآله وسلم پيش از طوفان به هفتصد سال « 2 » .\r\nوأحاديث در باب آنكه آدم ونوح پشت سر أمير المؤمنين عليه السّلام مدفونند ، وآنكه بعد از زيارة آن حضرت زيارة ايشان مىبايد كرد بسيار است ، وأكثر را در كتاب مزار ايراد كرده‌ايم .\r\n\r\n\r\n","description":"","footnote":"\r\n( 1 ) . سعد السعود 238 .\r\n( 2 ) . فرحة الغري 34 با كمي اختلاف .\r\n","page_name":" 278 ","page_number":278},
  {"content":"\r\n\r\n\r\nباب پنجم\r\nدر بيان قصص حضرت هود عليه السّلام وقوم آن حضرت وقصهء شديد وشداد وارم ذات العماد ودر آن دو فصل است\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\n\r\nفصل أول در قصهء هود عليه السّلام وقوم أو عاد است\r\nابن بابويه وقطب راوندى گفته‌اند : هود پسر عبد اللّه پسر رياح پسر جلوث پسر عاد پسر عوض پسر آدم پسر سام پسر نوح عليه السّلام است « 1 » .\r\nوبعضي گفته‌اند : اسم هود عابر است وپسر شالخ پسر ارفخشد پسر سام پسر نوح است « 2 » .\r\nوابن بابويه رحمه اللّه گفته است : آن حضرت را براي اين هود گفتند كه هدايت يافت در ميان قوم خود به امرى كه آنها از آن گمراه بودند « 3 » .\r\nوبه سند معتبر از حضرت صادق عليه السّلام منقول است كه : چون هنگام وفات حضرت نوح شد ، شيعيان خود وتابعان حق را طلبيد وفرمود : بدانيد بعد از من غيبتي خواهد بود كه در آن غيبت غالب خواهند شد پيشوايان باطل وسلاطين جابر ، وحق تعالى آن شدت را از شما رفع خواهد فرمود به قائم از فرزندان من كه نام أو هود است ، وأو را هيئت نيكو واخلاق پسنديده وسكينه ووقار خواهد بود ، وشبيه خواهد بود به من در صورت وخلق ، وچون أو ظاهر شود خدا دشمنان شما را به باد ، هلاك گرداند .\r\nپس شيعيان پيوسته انتظار قدوم هود عليه السّلام مىكشيدند تا آنكه مدت بر ايشان طولانى\r\n\r\n\r\n","description":"","footnote":"\r\n( 1 ) . قصص الأنبياء راوندى 96 .\r\n( 2 ) . العدد القوية 134 .\r\n( 3 ) . معاني الأخبار 48 .\r\n","page_name":" 281 ","page_number":281},
  {"content":"\r\n\r\nشد ودلهاى بسيارى از ايشان قساوت بهم رسانيد ، پس خدا هود را ظاهر گردانيد در هنگامى كه ايشان نااميد شده بودند وبلاى ايشان عظيم شده بود ، پس خدا هلاك كرد دشمنان ايشان را به باد عقيم كه در قرآن ياد فرموده است ، پس باز غيبتي بهم رسيد وطاغيان غالب شدند تا حضرت صالح عليه السّلام ظاهر شد « 1 » .\r\nوابن بابويه وقطب راوندى رحمهما اللّه روايت كرده‌اند از وهب كه : چون هود را چهل سال تمام شد ، خدا وحى فرمود بسوى أو كه : برو بسوى قوم خود وايشان را بخوان بسوى عبادت من ويگانه‌پرستى من ، اگر تو را أجابت كنند قوّت واموالشان را زيادة گردانم ، پس ايشان روزى در مجمعى مجتمع بودند كه ناگاه هود عليه السّلام به نزد ايشان آمد وگفت : اى قوم ! عبادت كنيد خدا را كه شما را خدائى وآفريننده‌اى ومعبودى بغير أو نيست .\r\nايشان گفتند : اى هود ! تو نزد ما ثقة ومحلّ اعتماد وامين بودى .\r\nگفت : من رسول خدايم بسوى شما ، ترك كنيد پرستيدن بتها را .\r\nچون اين سخن از أو شنيدند به خشم آمده وبر روى أو دويدند وگلويش را فشردند تا آنكه نزديك به مردن رسيد پس دست از آن حضرت برداشتند ، وآن حضرت يك شبانه روز بيهوش افتاده بود ، چون به هوش آمد گفت : خداوندا ! آنچه فرمودى كردم وآنچه ايشان با من كردند ديدى .\r\nپس جبرئيل بر أو فرود آمد وگفت : حق تعالى تو را امر مىفرمايد كه ملال بهم نرسانى وسستى نورزى از خواندن قوم خود ، وتو را وعده داده است كه از تو ترسى در دلهاى ايشان بيفكند كه بعد از اين قادر نباشند بر زدن تو .\r\nپس هود به نزد ايشان آمد وفرمود : شما بسيار تجبّر كرديد در زمين ، وفساد بىحد از شما به ظهور آمد .\r\nگفتند : اى هود ! ترك اين سخن بكن كه اگر اين مرتبه تو را آزار كنيم چنان خواهيم كرد كه أول را فراموش كنى .\r\n\r\n\r\n","description":"","footnote":"\r\n( 1 ) . كمال الدين وتمام النعمة 135 .\r\n","page_name":" 282 ","page_number":282},
  {"content":"\r\n\r\nهود فرمود : اين سخنان را ترك كنيد وتوبه وبازگشت نمائيد بسوى خداى خود .\r\nپس چون قوم ، رعب وترس عظيم از أو در دل خود مشاهده نمودند ، دانستند ديگر بر زدن أو قادر نيستند ، همگى جمعيت كردند بر اذيت أو ، هود نعره‌اى زد بر ايشان كه همگى از شدت ودهشت آن به رو افتادند ، پس گفت : اى قوم ! بسيار مانديد در كفر چنانچه قوم نوح ماندند ، وسزاوار است كه من نفرين كنم بر شما چنانچه نوح عليه السّلام بر قوم خود نفرين كرد .\r\nايشان گفتند : اى هود ! خدايان قوم نوح ضعيف وناتوان بودند وخداهاى ما قوى وتنومند هستند ، ومىبينى شدت بدنهاى ما را ( طول ايشان صد وبيست ذراع بود به ذراع متعارف زمان خودشان ، وعرض ايشان شصت ذراع بود ، وگاه بود كه يكى از ايشان دست مىزد به كوه كوچكى واز جا مىكند ) .\r\nپس بر اين حال هفتصد وشصت سال ايشان را دعوت كرد ، وچون خدا خواست ايشان را هلاك كند ريگهاى بيابان احقاف وسنگهاى آن را برگرد ايشان جمع آورد وتلها گردانيد ، پس هود به ايشان فرمود : مىترسم كه اين تلها در باب شما به امرى مأمور شوند وعذابي گردند بر شما .\r\nوهود بسيار غمگين شد از تكذيب كردن ايشان ، پس آن تلها ندا كردند هود عليه السّلام را كه :\r\nشاد باش اى هود ، كه عاد قوم تو را از ما روز بدى خواهد بود .\r\nچون هود اين ندا شنيد فرمود : اى قوم ! از خدا بترسيد وأو را عبادت كنيد كه اگر ايمان نياوريد اين كوهها وتلها همه عذاب وغضب گردند بر شما .\r\nچون اين را شنيدند شروع كردند به نقل كردن آن تلها ، وهر چند برداشتند بيشتر شد .\r\nهود عرض كرد : خداوندا ! رسالتهاى تو را رسانيدم وزياد نمىشود ايشان را مگر كفر .\r\nخدا وحى فرمود بسوى أو كه : من باران را از ايشان بازمىدارم .\r\nهود گفت : اى قوم ! خدا مرا وعده كرده است كه شما را هلاك گرداند .\r\nوصداى أو به كوهها رسيد تا آنكه شنيدند همهء وحشيان ودرندگان ومرغان ، پس از هر جنسي از ايشان جمعى به نزد هود آمدند وگريستند وگفتند : اى هود ! آيا ما را هلاك\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمىگردانى با هالكان ؟\r\nپس هود در حقّ ايشان دعا كرد ، حق تعالى به أو وحى فرمود : من هلاك نمىكنم كسى را كه معصيت من نكرده است به گناه كسى كه مرا معصيت كرده است « 1 » .\r\nوعلي بن إبراهيم رحمه اللّه روايت كرده است كه : عاد كه قبيله وقوم هود عليه السّلام بودند شهرهاى ايشان در باديه‌اى بود از شقوق تا اجفر ، وشهرهاى ايشان چهار منزل بود ، وزراعت ودرخت خرما بسيار داشتند ، وعمرهاى دراز وقامتهاى بلند بود ايشان را ، پس بت پرستيدند ، وخدا هود عليه السّلام را بر ايشان مبعوث فرمود كه دعوت كند ايشان را به اسلام وترك بت‌پرستى ، پس ابا كردند وبه هود ايمان نياوردند وأو را اذيت كردند ، پس حق تعالى هفت سال باران را از ايشان منع كرد تا قحط در ميان ايشان بهم رسيد ، وهود عليه السّلام خود نيز مشغول زراعت بود وآب مىكشيد براي زراعت ، پس جمعى آمدند به در خانهء أو وأو را مىخواستند ، ناگاه ديدند كه از خانهء هود پيرزالى بيرون آمد سفيد مو ويك چشم وگفت :\r\nكيستيد شما ؟\r\nگفتند : ما از فلان بلاد آمده‌ايم ، خشكسالى در ميان ما بهم رسيده است ، آمده‌ايم كه هود از براي ما دعا كند كه باران در بلاد ما ببارد .\r\nآن زن گفت : اگر دعاى هود مستجاب مىبود از براي خودش دعا مىكرد كه زراعتش همه سوخته است از كم آبى .\r\nگفتند : الحال كجاست ؟\r\nگفت : در فلان موضع است .\r\nپس آمدند به خدمت آن حضرت وگفتند : اى پيغمبر خدا ! شهرهاى ما خشكيده است وباران نمىبارد ، از خدا بخواه باران بر ما بفرستد وفراوانى نعمت به ما عطا فرمايد .\r\nپس هود مهيّاى نماز شد ونماز كرد وبراي ايشان دعا كرد وبه ايشان گفت : برگرديد كه خدا براي شما باران فرستاد وفراوانى نعمت در بلاد شما بهم رسيد .\r\n\r\n\r\n","description":"","footnote":"\r\n( 1 ) . قصص الأنبياء راوندى 92 .\r\n","page_name":" 284 ","page_number":284},
  {"content":"\r\n\r\nگفتند : اى پيغمبر خدا ! ما چيز عجيبى ديديم .\r\nفرمود كه : چه ديديد ؟\r\nگفتند : در منزل تو پير زال سفيد موى يك چشم كورى ديديم . وسخنان أو را نقل كردند .\r\nفرمود : أو زن من است ومن دعا مىكنم خدا عمر أو را دراز كند .\r\nگفتند : به چه سبب أو را دعا مىكنيد ؟ !\r\nفرمود : چون خدا هيچ مؤمني را نيافريده است مگر آنكه أو را دشمنى هست كه أو را اذيت مىكند ، واين دشمن من است ، ودشمن من كسى باشد كه من مالك اختيار أو باشم بهتر است از آنكه كسى باشد كه أو مالك اختيار من باشد .\r\nپس هود عليه السّلام در ميان قوم خود ماند وايشان را بسوى خدا مىخواند ونهى مىكرد از عبادت بتها ومىگفت : ترك كنيد بت‌پرستى را وخداى يگانه را بپرستيد تا آبادانى در شهرهاى شما بهم رسد وحق تعالى باران بر شما بفرستد .\r\nپس چون ايمان نياوردند ، خدا فرستاد براي ايشان باد بسيار سرد از حد تجاوزكننده ، ومسخّر گردانيد آن باد را بر ايشان هفت شب وهشت روز ميشوم .\r\nحضرت فرمود : شومى آن به اين بود كه ماه منحوس بود به زحل هفت شب وهشت روز « 1 » .\r\nوبه سند حسن از امام محمد باقر عليه السّلام منقول است كه : بدرستى كه حق تعالى را بادهاى رحمت وبادهاى عذاب هست ، واگر خواهد كه باد عذاب را باد رحمت فرمايد ، مىكند ، وهرگز باد رحمت را باد عذاب نمىكند ، زيرا هرگز نمىباشد كه گروهى أطاعت خدا كنند وطاعت ايشان وبال گردد بر ايشان مگر آنكه از طاعت بگردند .\r\nوفرمود : چنين كرد خدا به قوم يونس عليه السّلام ، چون ايمان آوردند رحمت كرد بر ايشان بعد از آنكه عذاب را بر ايشان مقدّر ومقضى گردانيده بود ، پس تدارك فرمود ايشان را به\r\n\r\n\r\n","description":"","footnote":"\r\n( 1 ) . تفسير قمى 1 / 329 .\r\n","page_name":" 285 ","page_number":285},
  {"content":"\r\n\r\nرحمت خود ، وعذابي كه مقدّر گردانيده بود بر ايشان رحمت گردانيد وعذاب را از ايشان برگردانيد وحال آنكه بر ايشان فرستاده بود وايشان را فراگرفته بود ، وآن در وقتي بود كه ايمان آوردند وتضرع بسوى خدا كردند .\r\nوامّا ريح عقيم كه خدا بر قوم عاد فرستاد آن باد عذابي است كه هيچ رحمي را آبستن نمىكند وهيچ گياهى را به نشو ونما در نمىآورد ، وآن بادي است كه بيرون مىآيد از زير زمين هفتم ، وهرگز از آن باد چيزى بيرون نيامده است مگر بر قوم عاد در وقتي كه خدا غضب فرمود بر ايشان ، پس امر فرمود خزينه‌داران را كه بيرون كنند از آن به قدر گشادگى انگشتر ، پس باد نافرمانى كرد بر خزينه‌داران وبيرون آمد به قدر دماغ گاوى از روى خشم بر قوم عاد ، پس فرياد برآوردند خازنان بسوى خدا از اين حال وگفتند : پروردگارا ! اين باد بر ما طغيان كرد ومىترسيم كه هلاك شوند به اين باد آنها كه معصيت تو نكرده‌اند از آفريده‌هاى تو وآباد كنندگان شهرهاى تو .\r\nپس حق تعالى جبرئيل را فرستاد كه برگردانيد باد را به بال خود وگفت : بيرون آي همان قدر كه مأمور شده‌اى ، پس برگشت وبه همان مقدار بيرون آمد وهلاك كرد قوم عاد را وهر كه نزد ايشان بود « 1 » .\r\nودر حديث حسن منقول است كه : معتصم امر كرد در « بطانيه » چاهى بكنند وتا سيصد قامت كندند وآب ظاهر نشد ، پس گذاشت وديگر نكند . وچون متوكل خليفه شد امر كرد هر قدر كه بايد كند بكنند تا آب ظاهر شود ، پس كندند تا به حدّى كه در هر صد قامت يك چرخ گذاشتند تا آنكه به سنگى رسيدند ، چون آن را به كلنگ شكستند از آنجا باد بسيار سردى بيرون آمد وهر كه نزديك آن چاه بود همه را هلاك كرد . پس چون اين خبر به متوكل رسيد خود وهر كه از علما نزد أو بود حيران شدند وسرّ اين امر را ندانستند .\r\nپس نامه‌اى در اين باب به امام على نقى عليه السّلام نوشتند ، حضرت جواب فرمود : اينها شهرهاى احقاف است ، وايشان قوم عادند كه خدا آنها را به باد تند سرد هلاك كرد ،\r\nو \r\n\r\n","description":"","footnote":"\r\n( 1 ) . كافى 8 / 92 .\r\n","page_name":" 286 ","page_number":286},
  {"content":"\r\n\r\nپيغمبر ايشان هود بود ، وشهرهاى ايشان آبادان وبا خير فراوان بودند ، پس خدا باران را از ايشان حبس فرمود هفت سال تا به خشكسالى افتادند وخير از بلاد ايشان برطرف شد .\r\nوهود عليه السّلام به ايشان مىگفت : طلب آمرزش كنيد از پروردگار خود وتوبه كنيد بسوى أو تا خدا بفرستد باران را بر شما ريزنده ، وزياد گرداند شما را قوتى بسوى قوت شما ، وپشت مكنيد بسوى حق جرم كنندگان .\r\nپس چون ايمان نياوردند وطغيان ايشان زيادة شد خدا وحى نمود به هود كه : عذاب در فلان وقت بسوى ايشان خواهد آمد ، بادي خواهد بود كه در آن عذابي دردناك باشد .\r\nپس چون آن وقت شد ، ديدند ابرى رو به ايشان مىآيد ، پس شادى كردند وگفتند : اين ابرى است كه باران بر ما خواهد باريد .\r\nهود گفت : بلكه همان عذابي است كه تعجيل مىكرديد ومىطلبيديد « 1 » .\r\nاز حضرت رسول صلّى اللّه عليه وآله وسلم منقول است كه : بادي هرگز بيرون نرفت بىمكيال وپيمانى مگر در زمان عاد كه زيادتى نمود بر خزينه‌دارانش وبيرون آمد مانند سوراخ سوزنى ، پس هلاك كرد قوم عاد را « 2 » .\r\nواز حضرت أمير المؤمنين عليه السّلام منقول است كه : بادها پنج‌اند ويكى از آنها عقيم است ، پس پناه مىبريم به خدا از شرّ آن « 3 » .\r\nوابن بابويه رحمة اللّه از وهب روايت كرده است كه : ريح عقيم روى اين زمينى است « 4 » كه ما بر روى آنيم ، به هفتاد هزار مهار از آهن آن را بسته‌اند ، وموكّل گردانيده‌اند به هر مهارى هفتاد هزار ملك ، پس چون حق تعالى مسلط گردانيد آن را بر قوم عاد رخصت طلبيدند خازنان آن باد از پروردگار خود كه بيرون آيد باد مثل آنچه از دماغ گاو بيرون مىآيد ، واگر خدا رخصت مىداد بر روى زمين هيچ چيز نمىگذاشت مگر آنكه آن را مىسوخت ،\r\n\r\n\r\n","description":"","footnote":"\r\n( 1 ) . تفسير قمى 2 / 298 .\r\n( 2 ) . من لا يحضره الفقيه 1 / 525 .\r\n( 3 ) . من لا يحضره الفقيه 1 / 547 .\r\n( 4 ) . در مصدر « زير اين زمينى است . . . » .\r\n","page_name":" 287 ","page_number":287},
  {"content":"\r\n\r\nپس خدا وحى نمود بسوى خزينه‌داران كه : بيرون كنيد از باد مانند سوراخ انگشتر ، پس به همان هلاك شدند قوم عاد ، وبه همين باد خدا در ابتداى قيامت كوهها وتلها وشهرها وقصرها را هموار خواهد نمود ، واين را عقيم مىنامند به سبب آنكه آبستن است به عذاب وعقيم است از رحمت ، وآن باد كه بر قوم عاد وزيد خرد كرد قصرها وقلعه‌ها وشهرها وجميع عمارات ايشان را وهمه را به مثابهء ريگ روان كرد كه باد آن را به هوا برد ، چنانچه حق تعالى مىفرمايد كه  ما تَذَرُ مِنْ شَيْءٍ أَتَتْ عَلَيْهِ إِلَّا جَعَلَتْهُ كَالرَّمِيمِ  « 1 » يعنى : « ترك نمىكرد چيزى را كه بر آن وارد شود مگر آنكه مىگردانيد آن را مانند استخوان پوسيده يا گياه پوسيده » ، وبه اين سبب أكثر ريگ روان در آن شهرهاست ، زيرا كه باد آن شهرها را ريزه ريزه كرد ، ووزيد بر ايشان هفت شب وهشت روز پىدرپى ، مردان وزنان را از زمين مىكند وبه هوا بلند مىكرد ، پس سرنگون ايشان را به زير مىآورد ، وكوههاى ايشان را از بيخ مىكند چنانچه خانه‌هاى ايشان را مىكند وريزه ريزه مىكرد ، وبه اين سبب ريگ روان كوه نمىباشد ، وبه اين سبب ايشان را ذات العماد فرموده است خدا ، زيرا كه ايشان عمودها وستونها از كوهها مىتراشيدند به قدر بلندى كوه ، واين عمودها را نصب مىكردند ، وقصرها بر روى اين عمودها بنا مىكردند « 2 » .\r\nوأيضا از وهب روايت كرده است كه : امر قوم عاد چنين بود كه هر ريگ روان كه بر روى زمين هست در هر شهري كه باشد مسكن عاد بود در زمان ايشان ، وپيشتر ريگ در شهرها بود امّا بسيار نبود تا آن زمان كه بسيار بهم رسيد ، وأصل اين ريگ ، قصرهاى محكم بود وقلعه‌ها وحصارها وشهرها وآب‌انبارها وخانه‌ها وباغها از قوم عاد ، وبلاد ايشان آبادترين بلاد عرب بود ، وانهار وبساتين ايشان از همه بلاد بيشتر بود ، پس چون ايشان طغيان وفساد كردند وبت پرستيدند حق تعالى بر ايشان غضب كرد وريح عقيم را بر ايشان فرستاد كه قصرها وشهرها وقلعه‌ها ومساكن ومنازل ايشان را ريزه ريزه نمود كه\r\n\r\n\r\n","description":"","footnote":"\r\n( 1 ) . سورهء ذاريات : 42 .\r\n( 2 ) . علل الشرايع 33 .\r\n","page_name":" 288 ","page_number":288},
  {"content":"\r\n\r\nريگ روان شد ، وايشان سيزده قبيله بودند ، وحضرت هود عليه السّلام در ميان ايشان صاحب حسب ونسب بزرگ وثروت ومال بسيار بود ، وشبيه‌ترين فرزندان آدم بود به آدم ، ومرد گندم‌گون بسيار موى وخوش‌رو بود ، واحدى از مردم شبيه‌تر نبود به آدم از أو مگر حضرت يوسف عليه السّلام ، پس هود عليه السّلام زمان بسيارى در ميان ايشان ماند وايشان را بسوى خدا دعوت مىكرد ، ونهى مىكرد ايشان را از شرك به خدا وظلم كردن بر مردم ، ومىترسانيد ايشان را به عذاب ، پس لجاجت نمودند واز طريقهء باطل برنگشتند ، وايشان در احقاف مىبودند ، وهيچ امّت زيادة از ايشان نبود در بسيارى ودر شدت بطش وغضب .\r\nپس چون باد را ديدند كه رو به ايشان مىآيد به هود گفتند كه : ما را به باد مىترسانى ؟\r\nپس جمع كردند فرزندان ومالهاى خود را در درّه‌اى از اين درّه‌ها وايستادند بر در آن درّه كه دفع نمايند باد را از مالها وزنان وفرزندان خود ، پس باد در زير پاى ايشان داخل شد وايشان را از زمين كند وبسوى آسمان بالا برد ، پس ايشان را از هوا به دريا افكند ، وحق تعالى پيشتر مورچه را بر ايشان مسلط كرده بود آن قدر كه طاقت نداشتند ، ودر گوش وچشم ودهان وبيني ايشان داخل مىشدند ، تا آنكه ايشان ترك بلاد خود كردند واز أموال خود دور افتادند ، وحق تعالى مسخّر ايشان گردانيده بود از كندن كوهها وسنگها وستونها وقوّت بر كارها آنچه از براي احدى غير ايشان مسخّر نكرده بود پيش از ايشان وبعد از ايشان ، وأكثر ايشان در دهنا ويبرين وعالج بودند تا يمن وحضر موت « 1 » .\r\nوبعد از هلاك ايشان ، حضرت هود عليه السّلام با هر كه به أو ايمان آورده بود ملحق شدند به مكة ، ودر مكة بودند تا از دنيا رحلت نمودند ، وحضرت صالح عليه السّلام نيز چنين كرد ودر اين درّهء روحا كه نزديك مكة است هفتاد هزار پيغمبر به قصد حج گذشته‌اند ، همه جامه‌هاى پشم پوشيده ومهار شتران ايشان از بافتهء پشم بود ، وخدا را تلبيه مىگفتند به تلبيه‌هاى مختلف ، واز جملهء اين پيغمبران بودند هود وصالح وإبراهيم وموسى وشعيب\r\nو \r\n\r\n","description":"","footnote":"\r\n( 1 ) . قصص الأنبياء راوندى 88 .\r\n","page_name":" 289 ","page_number":289},
  {"content":"\r\n\r\nيونس عليهم السّلام ، وهود مرد تاجرى بود « 1 » .\r\nوبه سند معتبر از علي بن يقطين منقول است كه : منصور دوانيقى امر كرد يقطين را كه چاهى بكند در قصر عبادي ، وپيوسته يقطين به كندن آن مشغول بود تا منصور مرد وآب بيرون نيامد ، چون اين خبر را به مهدى گفتند گفت : البتة مىكنم تا آب بيرون آيد اگر چه بايد كه جميع بيت المال را صرف كنم ، پس يقطين برادر خود أبو موسى را فرستاد كه مشغول كندن شد وآن قدر كندند كه در ته زمين سوراخى شد واز آنجا بادي بيرون آمد وايشان ترسيدند واين خبر را به أبو موسى نقل كردند ، أبو موسى به نزد چاه آمد وگفت : مرا به چاه فروفرستيد وگشادگى سر چاه چهل ذراع در چهل ذراع بود ، پس أو را در محملى نشاندند وبه ريسمانها بستند ودر چاه فروفرستادند ، چون به قعر چاه رسيد هول عظيمى از آن سوراخ مشاهده نمود وصداى باد از زير آن سوراخ شنيد ، پس امر كرد كه آن سوراخ را گشاده كردند به قدر درگاه بزرگى وامر كرد كه دو شخص را در محملى نشاندند وگفت :\r\nخبر اين زير را براي من بياوريد ، ومحمل را به ريسمانها بستند واز آن سوراخ به زير فرستادند .\r\nپس مدتي در آن زير ماندند ، پس ريسمان را حركت دادند ، چون ايشان را بالا كشيدند گفتند : أمور عظيمه‌اى مشاهده نموديم ، مردان وزنان وخانه‌ها وظرفها ومتاعها ديديم كه همه سنگ شده بودند ، ومردان وزنان جامه‌ها پوشيده بودند ، بعضي نشسته وبعضي بر پهلو خوابيده وبعضي تكيه كرده ، چون دست بر ايشان گذاشتيم جامه‌هاى ايشان مانند غبار به هوا رفت ومنازل ايشان به حال خود باقي بود .\r\nأبو موسى اين خبر را به مهدى نوشت ، چون همهء علما در اين امر متحيّر شدند ، مهدى به مدينه نوشت وحضرت امام موسى كاظم عليه السّلام را براي حل اين اشكال طلب نمود . چون آن حضرت به عراق تشريف آوردند ، مهدى اين واقعه را به خدمت آن حضرت عرض كرد ، آن حضرت چون اين قصه را شنيدند بسيار گريستند وفرمودند كه : اينها بقيهء قوم\r\n\r\n\r\n","description":"","footnote":"\r\n( 1 ) . قصص الأنبياء راوندى 90 .\r\n","page_name":" 290 ","page_number":290},
  {"content":"\r\n\r\nعادند ، خدا غضب كرد بر ايشان وخانه‌هاى ايشان با ايشان به زمين فرورفتند ، اينها أصحاب احقافند .\r\nمهدى پرسيد : احقاف چيست ؟\r\nفرمود : ريگ « 1 » .\r\nودر حديث معتبر از حضرت صادق عليه السّلام منقول است كه : چون حق تعالى حضرت هود عليه السّلام را مبعوث گردانيد ، اسلام آوردند به أو عقب از فرزندان سام كه أوصاف آن حضرت را ضبط نموده بودند ، وامّا ديگران پس گفتند : كيست كه قوّتش از ما بيشتر باشد ؟ پس هلاك شدند به ريح عقيم ، وهود عليه السّلام وصيت نمود بسوى ايشان وبشارت داد ايشان را به مبعوث شدن حضرت صالح عليه السّلام « 2 » .\r\nوبه سند معتبر ديگر از آن حضرت منقول است كه : عمرهاى قوم هود چهارصد سال بود ، وخدا عذاب نمود أول ايشان را به قحط وخشكسالى در مدت سه سال واز كفر خود برنگشتند ، پس چون قحط بر ايشان شديد شد گروهى را فرستادند به كوههاى مكة وموضع كعبه را نمىشناختند كه از براي ايشان دعاى باران بكنند ، پس چون رفتند ودعا كردند سه ابر از براي ايشان بلند شد ، ايشان ابر أول ودوم را نپسنديدند وابر سوم را كه در آن عذاب بود اختيار نمودند وهمان ابر آمد وباعث هلاك ايشان شد ، وچون باد بر ايشان وزيد ايشان رئيسى داشتند كه أو را « خلجان » مىگفتند ، به هود عليه السّلام گفت : اى هود ! اين باد كه مىآيد با آن خلقي هستند مانند شتران وعمودها با خود دارند وآنهايند كه اين بلاها بر سر ما مىآورند ؟\r\nهود گفت : اينها فرشتگان خدايند .\r\nخلجان گفت : اگر ما ايمان به پروردگار تو بياوريم ، ما را مسلط مىكند بر اين فرشتگان كه انتقام خود را از ايشان بكشيم ؟\r\n\r\n\r\n","description":"","footnote":"\r\n( 1 ) . احتجاج 2 / 333 .\r\n( 2 ) . كمال الدين وتمام النعمة 136 ؛ قصص الأنبياء راوندى 90 .\r\n","page_name":" 291 ","page_number":291},
  {"content":"\r\n\r\nهود گفت كه : خدا أهل معصيت خود را بر أهل طاعت خود مسلط نمىگرداند .\r\nخلجان گفت : آن مردان ما كه هلاك شدند چون مىشوند ؟\r\nهود گفت : خدا عوض مىدهد به تو جمعى را كه بهتر از آنها باشند .\r\nخلجان گفت : خيرى نيست در زندگانى بعد از آنها . واختيار كرد ملحق شدن به قوم خود را پس هلاك شد « 1 » .\r\nوبه سند معتبر مروى است كه اصبغ بن نباته گفت كه : بيرون رفتيم با أمير المؤمنين عليه السّلام بسوى نخيله ، ناگاه جمعى از يهود پيدا شدند كه مرده‌اى از خود را برداشته آورده بودند كه در آنجا دفن كنند ، حضرت أمير المؤمنين عليه السّلام به حضرت امام حسن عليه السّلام فرمود : ببين اين جماعت چه مىگويند در باب اين قبر ؟\r\nامام حسن عليه السّلام گفت : مىگويند : قبر هود است .\r\nحضرت أمير المؤمنين عليه السّلام فرمود : دروغ مىگويند ، من بهتر از ايشان مىدانم ، اين قبر يهودا پسر يعقوب عليه السّلام است . پس فرمود كه : كي از أهل مهره در اينجا هست ؟\r\nمرد پيرى گفت : من از ايشانم .\r\nفرمود : در كجاست منزل تو ؟\r\nگفت : در مهره بر كنار دريا .\r\nفرمود : چه مقدار راه است از آنجا تا آن كوه كه صومعه‌اى بر بالاى آن است ؟\r\nگفت : نزديك است به آن .\r\nفرمود : قوم تو چه مىگويند در آن ؟\r\nگفت : مىگويند كه قبر ساحرى است .\r\nفرمود : دروغ مىگويند ، من بهتر از ايشان مىدانم ، آن قبر هود عليه السّلام است « 2 » .\r\nمؤلف گويد : ميان مفسران ومورخان خلاف است در موضع قبر آن حضرت ؛ بعضي\r\n\r\n\r\n","description":"","footnote":"\r\n( 1 ) . قصص الأنبياء راوندى 90 .\r\n( 2 ) . قصص الأنبياء راوندى 91 .\r\n","page_name":" 292 ","page_number":292},
  {"content":"\r\n\r\nگفته‌اند : در غارى است در حضرموت « 1 » .\r\nوأرباب تاريخ از حضرت أمير المؤمنين عليه السّلام روايت كرده‌اند كه : بر تل سرخى است در حضرموت « 2 » .\r\nوبعضي گفته‌اند كه : در مكة در حجر إسماعيل مدفون است « 3 » .\r\nودر روايت معتبر وارد شده است كه حضرت أمير المؤمنين عليه السّلام به حضرت امام حسن عليه السّلام بعد از ضربت خوردن فرمود كه : مرا در نجف در قبر دو برادرم هود وصالح عليهما السّلام دفن كن « 4 » .\r\nودر روايت ديگر از امام حسن عليه السّلام منقول است كه فرمود : پدرم حضرت أمير المؤمنين عليه السّلام فرمود : دفن كن مرا در قبر برادرم هود « 5 » .\r\nپس ممكن است كه آنچه در حديث سابق وارد شده است غرض بيان محلّ دفن هود عليه السّلام أولا بوده باشد وبعد از دفن مانند آدم عليه السّلام جسد مباركش را به نجف نقل كرده باشند .\r\nوبه سند موثق از حضرت صادق عليه السّلام منقول است كه : چون بادها مىوزد وغبار سفيد وسياه وزرد مىآورد آنها استخوانهاى پوسيده وعمارتهاى ريزندهء قوم عاد است « 6 » .\r\nوأحاديث معتبرهء بسيار وارد شده است در تفسير قول حق تعالى  إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ  « 7 » كه ترجمه‌اش اين است : « بدرستى كه ما فرستاديم بر قوم هود بادي صرصرى - يعنى تند يا سرد - در روز نحسى كه نحوستش مستمر است ، يا مستمر بود بر ايشان » .\r\n\r\n\r\n","description":"","footnote":"\r\n( 1 ) . بحار الأنوار 11 / 360 .\r\n( 2 ) . بحار الأنوار 11 / 360 .\r\n( 3 ) . كامل ابن أثير 1 / 88 .\r\n( 4 ) . فرحة الغري 38 .\r\n( 5 ) . فرحة الغري 38 ؛ تهذيب الأحكام 6 / 34 .\r\n( 6 ) . قصص الأنبياء راوندى 91 .\r\n( 7 ) . سورهء قمر : 19 .\r\n","page_name":" 293 ","page_number":293},
  {"content":"\r\n\r\nودر أحاديث وارد شده است كه : مراد از اين روز نحس مستمر ، چهارشنبهء آخر ماه است « 1 » .\r\nواز امام محمد باقر عليه السّلام منقول است كه : خدا را خانهء بادي هست كه قفل بر آن زده‌اند ، كه اگر آن قفل را بگشايند به هوا برود ونابود گرداند آنچه در ميان آسمان وزمين است ، وفرستاده نشده از آن بر قوم عاد مگر به قدر انگشترى ، وهود وصالح وشعيب وإسماعيل ومحمد صلّى اللّه عليه وآله وسلم به عربى سخن مىگفتند « 2 » .\r\nودر حديث ديگر از آن حضرت منقول است كه : قوم هود به قدرى بلند بودند مانند درخت خرماى بسيار بلند ، يكى از ايشان دست بر كوهى مىانداخت وقطعه‌اى از آن را مىكند « 3 » .\r\nواز وهب روايت كرده‌اند كه : آن هشت روز كه باد بر قوم هود وزيد همان ايّام است كه عرب ايّام برد العجوز مىنامند آنها را ، كه در غالب أوقات در همهء بلاد در آن بادهاى تند مىوزد وسرمائى صعب ظاهر مىشود ، وبه اين سبب آنها را نسبت به عجوز داده‌اند كه در ميان قوم عاد پيرزالى داخل زير زمينى شد وباد از پى أو رفت ودر روز هشتم أو را هلاك نمود « 4 » .\r\nوحق تعالى در آيات بسيار قصهء قوم هود را بيان فرموده است ، چنانچه در يك جا فرموده است : « فرستاديم بسوى عاد برادر ايشان هود را - يعنى كه از قبيلهء ايشان بود - گفت : اى قوم من ! عبادت كنيد خدا را ، نيست شما را خدائى وآفريننده ومعبودى بغير أو ، آيا نمىپرهيزيد از عذاب أو ؟\r\nگفتند بزرگان واشرافى كه كافر بودند از قوم أو : بدرستى كه ما تو را مىبينيم در سفاهت وبدرستى كه ما گمان مىكنيم تو را از دروغگويان .\r\n\r\n\r\n","description":"","footnote":"\r\n( 1 ) . خصال 387 .\r\n( 2 ) . مجمع البيان 2 / 439 .\r\n( 3 ) . مجمع البيان 2 / 437 .\r\n( 4 ) . مجمع البيان 5 / 343 .\r\n","page_name":" 294 ","page_number":294},
  {"content":"\r\n\r\nگفت : اى قوم من ! نيست با من سفاهتى وليكن من رسول وفرستاده شده‌ام از جانب خداوند عالميان ، مىرسانم به شما رسالتها وپيغامهاى پروردگار خود را ومن از براي شما خيرخواه امينم ، آيا تعجب مىكنيد از آنكه آمده است يادآورنده‌اى از خداوند شما ، يا شخصي از شما كه بترساند شما را از عذاب خدا ؟ وياد آوريد چون گردانيد خدا شما را خليفه‌ها بعد از قوم نوح وزياد كرد شما را در خلق گشادگى - يعنى شما را قوى وتنومند آفريد - پس ياد آوريد نعمتهاى خدا را شايد رستگارى يابيد .\r\nگفتند : آيا آمده‌اى بسوى ما براي اينكه بپرستيم خدا را تنها وترك كنيم آن بتها را كه مىپرستيدند پدران ما ؟ ! پس بياور بسوى ما آنچه وعده مىكردى ما را از عذاب خدا اگر از راستگويانى .\r\nهود گفت كه : بتحقيق كه واقع وواجب شده است بر شما از پروردگار شما عذابي وغضبى ، آيا مجادله مىنمائيد با من در نامى چند كه نام نهاده‌ايد آنها را شما وپدران شما - يعنى بتها كه آنها را خدا وحافظ وروزى دهندهء خود نام كرده‌ايد - نفرستاده است خدا براي اينها هيچ حجتي ، پس انتظار بكشيد عذاب خدا را كه من نيز با شما منتظرم .\r\nپس نجات داديم ما هود را وآنها را كه به أو ايمان آورده بودند به رحمتي از جانب خود وقطع نموديم آخر آنان را كه تكذيب نمودند به آيات ما - يعنى مستأصل نموديم ايشان را - ونبودند ايمان‌آورندگان » « 1 » .\r\nودر جاى ديگر فرموده است : « فرستاديم بسوى عاد برادر ايشان هود را ، گفت : اى قوم من ! عبادت كنيد خدا را ، نيست شما را الهى بجز أو ، نيستيد شما مگر افترا كنندگان ؛ اى قوم من ! سؤال نمىكنم از شما بر پيغمبرى خود مزدى ، نيست مزد من مگر بر آن كه مرا از نو پديدآورنده است آيا صاحب عقل نيستيد شما ؟ واى قوم من ! طلب آمرزش كنيد از پروردگار خود ، پس توبه كنيد بسوى أو تا بفرستد آسمان را بر شما ريزنده وزيادة كند شما را قوّتى بسوى قوّت شما ، ورو مگردانيد از آنچه من به شما مىگويم جرم كنندگان .\r\n\r\n\r\n","description":"","footnote":"\r\n( 1 ) . سورهء أعراف : 65 - 72 .\r\n","page_name":" 295 ","page_number":295},
  {"content":"\r\n\r\nگفتند به دروغ واز روى عناد كه : اى هود ! نياورده‌اى براي ما بيّنه‌اى ومعجزه‌اى ، وما نيستيم ترك كنندهء خدايان خود را از گفتار تو ، ونيستيم از براي تو ايمان‌آورندگان ، نمىگوئيم مگر آنكه خداهاى ما تو را ديوانه كرده‌اند به سبب آنكه بد گفتى به ايشان .\r\nهود گفت : بدرستى كه من گواه مىگيرم خدا را وگواه باشيد شما كه من بيزارم از آنچه شما شريك پروردگار من كرده‌ايد ، پس همهء شما در مقام كيد وضرر باشيد ومرا مهلت مدهيد - يعنى نمىتوانيد به من ضرر رسانيد واين معجزهء من است - بدرستى كه توكل كردم بر خدا پروردگار من وپروردگار شما ، نيست هيچ دابّه‌اى مگر آنكه خدا گيرنده است ناصيهء أو را - يعنى مقهور اوست - بدرستى كه پروردگار من بر راه راست است در خلق ورزق وهدايت واتمام حجت وانتقام وعذاب ، واگر پشت كنيد وقبول نكنيد پس بتحقيق كه رسانيدم به شما آنچه فرستاده شده بودم به آن بسوى شما ، وپروردگار من شما را هلاك خواهد كرد وقوم ديگر به عوض شما در جاى شما قرار خواهد داد وهيچ ضرر به أو نمىرسد از هلاك شما ، بدرستى كه پروردگار من بر همه چيز حافظ ومطّلع است .\r\nوچون آمد امر ما به عذاب ايشان ، نجات داديم هود را وآنها كه ايمان آورده بودند با أو به رحمتي از ما ونجات داديم ايشان را از عذاب غليظ قيامت » « 1 » .\r\nودر جاى ديگر فرموده است : « تكذيب نمودند عاد مرسلان را در وقتي كه گفت به ايشان برادر ايشان هود : آيا نمىپرهيزيد از عذاب خدا ، بدرستى كه من از براي شما رسول امينم ، پس بترسيد از خدا وأطاعت كنيد مرا ومن سؤال نمىكنم از شما بر تبليغ رسالت مزدى ، نيست مزد من مگر بر پروردگار عالميان ، آيا بنا مىكنيد بر هر بلندى يا بر سر هر راهى آيتي در حالتي كه عبث وبىفايده است وبازى مىكنيد - بعضي گفته‌اند كه :\r\nبناها بر سر راهها وبر بلنديها مىساختند ودر آنجا مىنشستند كه هر كه بگذرد به أو استهزا وسخريه كنند ، وبعضي گفته‌اند كه : برجها براي كبوتران بىفايده براي لهو ولعب\r\n\r\n\r\n","description":"","footnote":"\r\n( 1 ) . سورهء هود : 50 - 58 .\r\n","page_name":" 296 ","page_number":296},
  {"content":"\r\n\r\nمىساختند « 1 » - ومىسازيد قصرها وبناهاى محكم ورفيع كه شايد هميشه در آنها بمانيد ، وچون دست بسوى كسى دراز مىكنيد جبر وظلم كنندگان ، پس از خدا بپرهيزيد ومرا أطاعت كنيد وبترسيد از كسى كه امداد - يعنى أعانت كرده است شما را به آنچه مىدانيد - يا پياپى فرستاده است براي شما آن نعمتها را كه مىدانيد ، امداد كرده است شما را به چهارپايان وپسران وباغستانها وچشمه‌ها ، من مىترسم بر شما عذاب روزى بزرگ را .\r\nگفتند : مساوى است بر ما ، آيا پند دهى ما را يا نباشى از پنددهندگان ، نيست آنچه تو مىگوئى مگر دروغى كه پيغمبران پيش از تو گفتند ونيستيم ما عذاب كرده شده .\r\nپس به دروغ برداشتند أو را ، پس ما هلاك نموديم ايشان را » « 2 » .\r\nودر جاى ديگر فرموده است : « اى محمد ! اگر اعراض كنند قوم تو از گفتار تو ، پس بگو : مىترسانم شما را از صاعقه وعذابي مثل عذاب عاد وثمود در وقتي كه پيغمبران آمدند بسوى ايشان از پيش رو واز خلف ايشان كه : عبادت مكنيد مگر خدا را .\r\nگفتند : اگر مىخواست پروردگار ما هرآينه مىفرستاد ملكي چند را ، پس ما به آنچه شما به آن فرستاده شده‌ايد كافرانيم . امّا عاد پس تكبر كردند در زمين به ناحق وگفتند :\r\nكيست كه قوّتش از ما زيادتر باشد ؟ آيا ندانستند كه خداوندى كه ايشان را خلق كرده است قوّتش از ايشان بيشتر است ؟ وانكار مىكردند آيات ما را پس فرستاديم بر ايشان بادي تند يا سرد در روزى نحس تا بچشانيم به ايشان عذاب خوارى در زندگانى دنيا وعذاب آخرت خواركننده‌تر است وايشان يارى كرده نمىشوند » « 3 » .\r\nودر جاى ديگر فرموده است : « ياد كن برادر عاد را در وقتي كه ترسانيد قوم خود را در احقاف وحال آنكه گذشته بودند ترسانندگان از پيش روى أو واز خلف أو كه : مپرستيد مگر خدا را بدرستى كه من مىترسم بر شما عذاب روزى بزرگ .\r\nگفتند : آيا آمده‌اى كه ما را بگردانى از خدايان ما ، پس بياور آنچه ما را وعده مىكنى از\r\n\r\n\r\n","description":"","footnote":"\r\n( 1 ) . تفسير فخر رازي 24 / 157 ؛ تفسير بيضاوى 3 / 258 .\r\n( 2 ) . سورهء شعرا : 123 - 139 .\r\n( 3 ) . سورهء فصّلت : 13 - 16 .\r\n","page_name":" 297 ","page_number":297},
  {"content":"\r\n\r\nعذاب اگر از راست‌گويانى .\r\nگفت : نيست علم آمدن عذاب مگر نزد خدا ، ومن مىرسانم به شما آنچه فرستاده شده‌ام به آن ، وليكن مىبينم شما را گروهى سفاهت‌كننده ونادان .\r\nپس چون ديدند عذاب را ابرى مستقبل واديهاى ايشان گفتند : اين ابرى است باران بارنده بر ما .\r\nهود گفت : بلكه آن چيزى است كه تعجيل مىكرديد به آن ، بادي است كه در آن عذابي دردناك هست كه هلاك مىكند هر چيزى را كه بر آن بگذرد به امر پروردگارش ، پس صبح كردند در حالي كه ديده نمىشد مگر خانه‌هاى ايشان ، چنين جزا مىدهيم گروه مجرمان را » « 1 » .\r\nوأهل تفسير ذكر كرده‌اند كه هود عليه السّلام حظيره‌اى ساخت وخود با هر كه ايمان آورده بود داخل آن حظيرة شدند واز آن باد به ايشان نمىرسيد مگر آن قدر كه لذت مىيافتند ، وقوم عاد را مىكند وبالا مىبرد آن قدر كه مانند ملخ مىنمودند ، وفرود مىآورد ايشان را سرنگون ، وبر كوهها مىزد تا استخوانهاى ايشان را ريزه ريزه مىكرد ، وغارها وبناهاى محكم ساخته بودند براي دفع اين عذاب ، چون داخل مىشدند از پى ايشان باد داخل مىشد وايشان را بيرون مىآورد وبه هوا مىبرد « 2 » .\r\n\r\n\r\n","description":"","footnote":"\r\n( 1 ) . سورهء احقاف : 21 - 25 .\r\n( 2 ) . تفسير قرطبى 16 / 207 ؛ تفسير أبى السعود 5 / 579 ؛ تفسير روح المعاني 13 / 184 .\r\n","page_name":" 298 ","page_number":298},
  {"content":"\r\n\r\n\r\nفصل دوم در قصهء شديد وشداد وارم ذات العماد است\r\nابن بابويه وشيخ طبرسى رحمه اللّه وغير ايشان روايت كرده‌اند كه : مردى كه أو را عبد اللّه بن قلابه مىگفتند بيرون رفت به طلب شترى كه از أو گريخته بود ، ودر صحراهاى عدن وبيابانهاى آن مىگشت ، ناگاه شهري ديد ودر آن حصارى بود وبر دور آن حصار قصرهاى بسيار وعلمهاى بلند بود ؛ چون نزديك آن شهر رسيد گمان كرد كه در آن شهر كسى هست كه نشان شتر خود را از أو بپرسد ، چون هيچ‌كس را نديد كه داخل آن شهر شود يا از آن شهر بيرون آيد ، از ناقة فرود آمد وپاى ناقة را عقال كرد « 1 » وشمشير خود را از غلاف كشيد واز دروازهء شهر داخل شد ، ناگاه دو در بزرگ عظيمى ديد كه در دنيا از آن عظيمتر وبلندتر كسى نديده بود ، وچوب آن درها از خوشبوترين چوبها بود ، ومرصّع كرده بودند به ياقوت زرد وسرخ كه روشنى آنها آن مكان را پر كرده بود .\r\nوچون آن حال را مشاهده كرد متعجب شد ، پس يكى از درها را گشود وداخل شد ، ناگاه شهري ديد كه نظر كنندگان مثل آن نديده بودند هرگز ، وقصرها ديد بر روى عمودهاى زبرجد وياقوت بنا كرده وبالاى هر قصرى از آنها غرفه‌اى بود وبالاى هر غرفه ، غرفه‌اى ديگر ، همه را به طلا ونقره ومرواريد وياقوت وزبرجد بنا كرده ، وبر اين قصرها درها آويخته مانند دروازهء شهر از چوبهاى خوشبو وبه ياقوت مرصّع كرده ،\r\nو \r\n\r\n","description":"","footnote":"\r\n( 1 ) . عقال كردن ناقة : بستن زانوى آن .\r\n","page_name":" 299 ","page_number":299},
  {"content":"\r\n\r\nفرش كرده بودند آن قصرها را به مرواريد وبندقهاى مشك وزعفران .\r\nپس چون آن بناها را مشاهده كرد وكسى را در آنجا نديد بترسيد ، پس نظر كرد در أطراف قصرها ، خيابانها ديد مشتمل بر درختان كه ميوه‌ها از آنها آويخته ونهرها در زير آن درختان جارى بود ، پس گفت : اين آن بهشت است كه خدا براي بندگان وصف نموده است در دنيا ، خدا را سپاس كه مرا داخل بهشت گردانيد ؛ پس از آن مرواريد وبندقهاى مشك وزعفران قدرى كه توانست برداشت ونتوانست كه از آن زبرجدها وياقوتها چيزى بكند وبيرون آمد وبر ناقهء خود سوار شد واز راهى كه آمده بود برگشت تا داخل يمن شد واز آن مرواريدها وبندقها ظاهر كرد وخبر خود را به مردم نقل كرد وبعضي از آن مرواريدها را فروخت وزرد ومتغير شده بودند از بسيارى زمانها كه بر آنها گذشته بود .\r\nپس چون آن خبر شايع شد وبه معاوية رسيد ، رسولي بسوى والى صنعا فرستاد كه آن شخص را براي أو بفرستد ؛ چون آن شخص به نزد معاوية آمد أو را به خلوت طلبيد واز آن قصه سؤال كرد ، آن شخص آنچه ديده بود همگى را براي معاوية ذكر كرد ، معاوية فرستاد وكعب الأحبار را طلبيد وگفت : آيا شنيده‌اى ودر كتب ديده‌اى كه در دنيا شهري هست كه به طلا ونقره بنا كرده‌اند وعمودها وستونهايش از زبرجد وياقوت است وسنگريزهء قصرها وغرفه‌هايش مرواريد است ونهرهايش در خيابانها در زير درختان جارى است ؟\r\nكعب گفت : بلى ، اين شهر را شدّاد پسر عاد بنا كرده است ، واين است ارم ذات العماد كه خدا در قرآن ياد فرموده است ودر وصف آن گفته است  لَمْ يُخْلَقْ مِثْلُها فِي الْبِلادِ  « 1 » يعنى : « خلق نشده است مثل آن در شهرها » .\r\nمعاوية گفت : حديثش را براي ما بيان كن .\r\nكعب گفت : عاد أولى كه غير عاد قوم هودند ، دو پسر داشت : يكى را « شديد » نام كرد وديگرى را « شدّاد » ، پس عاد مرد واين دو پسر بعد از أو هر دو پادشاه شدند وتجبّر عظيم بهم رسانيدند ، وأهل مشرق ومغرب همگى أطاعت ايشان كردند ، پس شديد مرد وشدّاد\r\n\r\n\r\n","description":"","footnote":"\r\n( 1 ) . سورهء فجر : 8 .\r\n","page_name":" 300 ","page_number":300},
  {"content":"\r\n\r\nبىمنازعى در پادشاهى تمام روى زمين مستقل شد ، وبسيار حريص بود به خواندن كتابها ، وهرگاه مىشنيد ذكر بهشت را وآنچه در آن است از بناها وياقوت وزبرجد ومرواريد راغب مىشد در آنكه در دنيا مثل آن را بسازد از روى تجبّر بر خدا ، پس مقرر كرد براي ساختن آن بهشت صد مرد را وهر يك از ايشان را هزار كس از أعوان داد وگفت :\r\nبرويد وپيدا كنيد بيابانى كه نيكوتر وگشاده‌ترين بيابانها باشد وبسازيد از براي من در آن شهري از طلا ونقره وياقوت وزبرجد ومرواريد ، ودر زير آن شهر عمودها از زبرجد قرار دهيد وبر اين شهر قصرها قرار دهيد وبر قصرها غرفه‌ها بسازيد وبالاى غرفه‌ها غرفه‌ها بنا كنيد ، ودر زير اين قصرها در خيابانها أصناف ميوه‌ها غرس نمائيد ، ونهرها جارى كنيد در زير درختان كه من در كتب ، صفت بهشت را خوانده‌ام ومىخواهم كه مثل آن در دنيا بسازم .\r\nگفتند : ما اين قدر جواهر وطلا ونقره از كجا بهم رسانيم كه چنين شهري بنا كنيم ؟\r\nشدّاد گفت : مگر نمىدانيد كه جميع ملك دنيا در دست من است ؟\r\nگفتند : بلى .\r\nگفت : برويد بسوى هر معدنى از معدنهاى جواهر وطلا ونقره وجمعى را به هر معدنى موكّل كنيد تا جمع كنند آنچه به آن احتياج داريد ، وهر چه در دست مردم از طلا ونقره مىيابيد بگيريد .\r\nپس فرمانها نوشتند به پادشاهان مشرق ومغرب وده سال جواهر جمع كردند ، ودر سيصد سال اين شهر را براي أو تمام كردند ، وعمر شدّاد نهصد سال بود ؛ پس چون به نزد أو آمدند وأو را خبر دادند كه ما فارغ شديم از بهشت گفت : برويد وحصارى بر دور آن بسازيد وبر دور حصار هزار قصر بسازيد ونزد هر قصرى هزار علم برپا كنيد كه در هر قصرى از اين قصرها وزيري از وزراى من ساكن باشند ، پس برگشتند وهمهء اينها را بعمل آوردند وبه نزد أو آمدند وخبر دادند كه تمام شد ، پس امر كرد مردم را كه بار بندند بسوى ارم ذات العماد ، پس ده سال تهيه وكارسازى رفتن كردند ، پس شدّاد با لشكر واتباعش روانه شدند بسوى ارم ، چون به مكاني رسيدند كه يك شب ويك روز راه مانده بود كه به\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nارم برسند حق تعالى بر أو وبر هر كه با أو بود صدائى از آسمان فرستاد كه همگى هلاك شدند ونه أو داخل ارم شد ونه احدى از آنها كه با أو بودند .\r\nودر زمان تو مردى از مسلمانان داخل آن بهشت خواهد شد سرخ رو وسرخ مو وكوتاه قامت وپرابرو وبر گردنش خالى باشد ، ودر اين صحراها بيرون رود به طلب شترى وبه آن سبب داخل آن بهشت شود ؛ وآن شخص نزد معاوية بود ، چون كعب بسوى أو نظر كرد گفت : واللّه اين مرد است ، وداخل اين بهشت خواهند شد أهل دين حق در آخر الزمان « 1 » .\r\nوابن بابويه فرموده است كه : ديدم در كتاب معمّرين نقل كرده‌اند از هشام بن سعد كه گفت : سنگى يافتيم در اسكندريه كه در آن نوشته بود كه : منم شدّاد بن عاد كه ساختم ارم ذات العماد را كه مثل آن خلق نشده است در بلاد ، وكشيدم لشكرها وبه زور بازوى خود ، واديها را سد كردم وبنا كردم قصرهاى ارم را در وقتي كه پيرى ومرگ نبود ، وسنگ در نرمى مانند گل بود ، وگنجى در دريا گذاشتم بر دوازده منزل كه آن را احدى بيرون نياورد تا أمت حضرت محمد صلّى اللّه عليه وآله وسلم آن را بيرون آورند « 2 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 552 ؛ مجمع البيان 5 / 486 .\r\n( 2 ) . كمال الدين وتمام النعمة 555 .\r\n","page_name":" 302 ","page_number":302},
  {"content":"\r\n\r\n\r\nباب ششم در بيان قصه‌هاى حضرت صالح عليه السّلام وناقهء آن حضرت ، وقوم اوست\r\n\r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\nبدان كه حق تعالى اين قصه را نيز در بسيار جائى از قرآن براي تنبيه غافلان وتذكير جاهلان اين أمت بيان فرموده است ، وما ترجمهء ظاهر لفظ بعضي از آيات را أول ايراد مىنمائيم تا اخبار معتبره بر طبق آنها بيان شود ، از آن جمله خدا در سورهء أعراف فرموده است : « فرستاديم بسوى ثمود برادر ايشان صالح را ، گفت : اى قوم من ! عبادت كنيد خدا را ، نيست شما را خدائى بجز أو ، وبتحقيق كه آمده است بسوى شما بيّنه ومعجزه از جانب پروردگار شما ، اين است شتر وناقهء خدا از براي شما آيت ومعجزه‌اى است ، پس آن را بگذاريد كه بخورد در زمين خدا ، ومس مكنيد أو را به بدى پس بگيرد شما را عذابي دردناك ، وياد آوريد آن وقتي را كه گردانيد شما را خليفه‌ها بعد از عاد ، وجا داد شما را در زمين كه از زمينهاى نرم ، قصرها مىسازيد ودر كوهها خانه‌ها بنا مىكنيد ، پس بياد آوريد نعمتهاى خدا را وسعى مكنيد در زمين به فساد ، گفتند اشراف ايشان كه تكبر ورزيدند از قبول كردن حق از قوم ايشان با آن جماعت كه ايشان را ضعيف گردانيده بودند در زمين كه ايمان به صالح آورده بودند در ميان ايشان كه : آيا مىدانيد كه صالح فرستاده شده است از جانب پروردگارش ؟\r\nگفتند مؤمنان : بدرستى كه ما به آنچه صالح به أو فرستاده شده است مؤمنيم .\r\nگفتند آنها كه تكبر كردند كه : ما به آنچه شما به آن ايمان آورده‌ايد كافريم ، پس پى كردند ناقة را وطغيان كردند از امر پروردگارشان وگفتند : اى صالح ! بياور بسوى ما آنچه ما را وعده مىكنى اگر هستى از پيغمبران ، پس گرفت ايشان را رجفه‌اى ، يعنى زلزله‌اى ولرزيدن زمين ، - وبعضي گويند : يعنى صداى مهيب ، وبعضي گويند : يعنى صاعقه ،\r\nو \r\n","description":"","footnote":"","page_name":" 305 ","page_number":305},
  {"content":"\r\n\r\nبعضي گويند : صدائى بود كه زمين از شدت آن بلرزيد « 1 » - پس گرديدند در خانه‌هاى خود مردگان مانند خاكستر سرد شده .\r\nپس پشت كرد صالح از ايشان وگفت : اى قوم ! من رسانيدم به شما رسالت پروردگار خود را ، ونصيحت كردم شما را وليكن دوست نمىداريد شما نصيحت كنندگان را » « 2 » .\r\nودر سورهء هود فرموده است : « فرستاديم بسوى ثمود برادر ايشان صالح را ، گفت : اى قوم من ! عبادت كنيد خدا را ، نيست شما را الهى بجز أو ، وأنشأ كرده وآفريده است شما را از زمين ، وشما را عمرهاى بسيار داده است در زمين - يا زمين را در ايّام زندگى شما به شما ارزانى داشته است - پس طلب آمرزش از خدا بكنيد ، پس توبه وبازگشت كنيد بسوى خدا ، بدرستى كه خداى من نزديك است به توبه‌كاران وأجابت كنندهء دعاى داعيان است ، گفتند : اى صالح ! بتحقيق كه بودى تو در ميان ما محلّ اميد ما پيش از اين ، آيا نهى مىكنى ما را از اينكه بپرستيم آنچه را مىپرستيدند پدران ما ؟ ! وبدرستى كه ما در شكّيم از آنچه ما را بسوى أو مىخوانى وتو را متهم مىدانيم .\r\nصالح گفت : اى قوم من ! خبر دهيد مرا كه اگر بوده باشم بر بيّنه وحجّتى از پروردگار خود وعطا كند به من رحمتي بزرگ از جانب خود - يعنى پيغمبرى - پس كي يارى مىكند مرا از عذاب خدا اگر أو را نافرمانى كنم ؟ پس زياد نمىكنيد شما مرا اگر أطاعت شما كنم بغير از زيانكارى ، واى قوم من ! اين ناقهء خداست وحال آنكه معجزه‌اى است از براي شما ، پس بگذاريد آن را كه بخورد در زمين خدا وبدى به آن مرسانيد كه بگيرد شما را عذابي نزديك است ؛ پس پى كردند ناقة را ؛ پس گفت صالح : متمتّع شويد در خانهء خود سه روز كه بيش از اين مهلت نيست شما را ، اين وعده‌اى است كه دروغى در آن نيست .\r\nپس چون آمد امر ما به عذاب ايشان ، نجات داديم صالح را وآنها را كه ايمان آورده بودند به أو به رحمتي از جانب خود ، ونجات داديم ايشان را از خوارى آن روز ، بدرستى كه\r\n\r\n\r\n","description":"","footnote":"\r\n( 1 ) . تفسير فخر رازي 14 / 166 ؛ مجمع البيان 2 / 443 ؛ تفسير روح المعاني 4 / 403 .\r\n( 2 ) . سورهء أعراف : 73 - 79 .\r\n","page_name":" 306 ","page_number":306},
  {"content":"\r\n\r\nپروردگار تو قوى وبر همه چيز قادر وعزيز وبر همه امر غالب است ، وگرفت آنها را كه ظلم كردند صدائى عظيم ، پس گرديدند در خانه‌هاى خود مردگان ، گويا هرگز در آن خانه‌ها نبوده‌اند ، بدرستى كه قوم ثمود كافر شدند به پروردگار خود ، دورى از رحمت خدا باد براي ثمود » « 1 » .\r\nودر سورهء حجر فرموده است : « بتحقيق كه تكذيب كردند أصحاب حجر ، پيغمبران مرسل را - حجر اسم شهر يا وادى است كه قوم حضرت صالح عليه السّلام در آنجا ساكن بودند - وداديم به پيغمبران آيات ومعجزات خود را بر ايشان ظاهر مىكردند ، پس بودند آن قوم از آن معجزات اعراض كنندگان ، وبودند آنكه مىتراشيدند از كوهها خانه‌ها در حالتي كه أيمن بودند از بلاها ، پس گرفت ايشان را صداى مهيب در صبحگاه ، پس هيچ فايده نداد ايشان را آنچه كسب كرده بودند » « 2 » .\r\nودر سورهء شعرا فرموده است : « تكذيب كردند ثمود مرسلان را در وقتي كه گفت به ايشان برادر ايشان صالح : آيا نمىپرهيزيد از عذاب خدا ؟ ! بدرستى كه من از براي شما رسول امينم ، پس بترسيد از خدا وأطاعت نمائيد مرا ، وسؤال نمىكنم از شما بر تبليغ رسالت هيچ مزدى ، نيست مزد من مگر بر پروردگار عالميان ، آيا گمان مىكنيد كه شما را هميشه خواهند گذاشت در آن نعمتها كه داريد أيمن از نزول مرگ يا عذاب در باغستانها وچشمه‌ها وزراعتها ونخلستانها كه ميوه‌هاشان نرم ولطيف است ومىتراشيد از كوهها خانه‌ها با نهايت حذاقت ؟ ! پس بپرهيزيد از عذاب خدا ومرا أطاعت كنيد وأطاعت مكنيد امر اسراف كنندگان را كه افساد مىنمايند در زمين وبه اصلاح نمىآورند امرى را ، گفتند :\r\nنيستى تو مگر از جادوگرها كه ديوانه شده باشند ، نيستى تو مگر بشرى مثل ما ، پس بياور آيتي اگر هستى از راستگويان .\r\nصالح گفت : اين ناقه‌اى است كه أو را آبخورى هست واز براي شما آب خوردن روزى\r\n\r\n\r\n","description":"","footnote":"\r\n( 1 ) . سورهء هود : 61 - 68 .\r\n( 2 ) . سورهء حجر : 80 - 84 .\r\n","page_name":" 307 ","page_number":307},
  {"content":"\r\n\r\nمعلوم هست - زيرا كه چنين مقرر شده بود كه يك روز ناقة تمام آب وادى ايشان را بخورد وآن قدر شير بدهد كه جميع أهل شهر را كافى باشد ، ويك روز حيوانات أهل شهر آب بخورند وناقة نزديك آب نيايد - وصالح گفت : آزارى به اين ناقة نرسانيد كه خواهد گرفت شما را عذاب روزى بزرگ ، پس پى كردند ناقة را ، پس صبح كردند نادمان ، پس گرفت ايشان را عذاب » « 1 » .\r\nمؤلف گويد : أكثر آيات در ضمن نقل اخبار مجملا مفسّر خواهد شد .\r\nقطب راوندى گفته است كه : حضرت صالح عليه السّلام پسر ثمود پسر عاد پسر ارم پسر سام پسر حضرت نوح بود « 2 » ؛ ومشهور آن است كه : صالح پسر عبيد پسر اسف پسر ماشخ پسر عبيد پسر حاذر پسر ثمود پسر عاثر پسر ارم پسر سام بود « 3 » .\r\nوبه سند معتبر از حضرت صادق عليه السّلام منقول است كه : پرسيدند از آن حضرت از تفسير اين آيات كريمه كه ترجمهء لفظشان آن است كه : « نسبت به دروغ دادند ثمود پيغمبران ترساننده را ، پس گفتند : آيا بشرى از ما يكى را همهء ما متابعت كنيم ، پس ما در اين هنگام در گمراهى وديوانگى خواهيم بود ، آيا كتاب خدا وپيغمبرى بر أو فرود آمد در ميان ما ، بلكه أو بسيار دروغگو وطغيان‌كننده است » « 4 » .\r\nحضرت فرمود : اين سخنان در هنگامى بود كه تكذيب نمودند حضرت صالح عليه السّلام را ، وحق تعالى هلاك نكرد قومي را تا فرستاد بسوى ايشان پيش از هلاك نمودن پيغمبران را كه حجت خدا را بر ايشان تمام كنند ، پس خدا حضرت صالح عليه السّلام را بسوى ايشان فرستاد وايشان را بسوى خدا خواند ، پس أطاعت وأجابت أو نكردند وطغيان نمودند بر أو طغيان بزرگ وگفتند : ايمان نمىآوريم به تو تا بيرون آورى بسوى ما از اين سنگ شتر مادة كه ده‌ماهه آبستن باشد ، وآن سنگ را ايشان تعظيم مىكردند ومىپرستيدند ، ونزد آن سنگ در\r\n\r\n\r\n","description":"","footnote":"\r\n( 1 ) . سورهء شعراء : 141 - 158 .\r\n( 2 ) . بحار الأنوار 11 / 377 .\r\n( 3 ) . عرائس المجالس 66 ، ودر آن به جاى « ماسخ » ، « ماسح » آمده است .\r\n( 4 ) . سورهء قمر : 23 - 25 .\r\n","page_name":" 308 ","page_number":308},
  {"content":"\r\n\r\nهر سال قربانيها مىكشتند ، ونزد آن جمعيت مىكردند ، پس به حضرت صالح عليه السّلام گفتند :\r\nاگر پيغمبرى ورسولي چنانچه مىگوئى پس بخوان خداى خود را كه از براي ما از اين سنگ سخت ناقه‌اى ده‌ماهه آبستن بيرون آورد .\r\nپس خدا بيرون آورد ناقة را از آن سنگ به نحوى كه ايشان طلبيده بودند ، وحق تعالى وحى نمود كه : اى صالح ! بگو به ايشان كه خدا مقرر كرده است براي اين ناقة كه يك روز آب مخصوص أو باشد ويك روز مخصوص شما باشد ؛ چون روز آب خوردن ناقة مىشد همهء آب را در آن روز مىخورد ، پس آن را مىدوشيدند ونمىماند كودك وبزرگى مگر آنكه از شير آن ناقة در آن روز مىخوردند ، چون روز ديگر صبح مىشد أهل شهر وحيوانات ايشان بر سر آب مىرفتند ودر آن روز از آن آب مىخوردند وناقة در آن روز آب نمىخورد ، پس بر آن حال ماندند آنچه خدا خواست ، پس ايشان بر خدا طاغى شدند وبعضي بسوى بعضي رفتند وگفتند : پى كنيد اين ناقة را وبه راحت افتيد از آن ، ما راضى نيستيم كه يك روز آب از ما باشد ويك روز از آن باشد .\r\nپس گفتند : كيست آن كه مرتكب كشتن آن شود وما از براي أو مزدى قرار دهيم آنچه خواهد .\r\nپس آمد بسوى ايشان مرد سرخ روى سرخ موى كبود چشمى كه فرزند زنا بود وپدر أو معلوم نبود وأو را « قدار » مىگفتند - به ضم قاف - شقى از اشقيا كه شوم بود بر ايشان ، پس از براي أو جعلى ومزدى قرار دادند . پس چون ناقة متوجه شد بسوى آن آب كه نوبهء آن بود ، گذاشت تا آب را خورد ومتوجه برگشتن شد ، بر سر راهش نشست وضربتي زد آن را به شمشير واثرى در آن نكرد ، پس ضربت ديگر زد وآن را كشت ؛ چون ناقة بر پهلو افتاد به زمين ، فرزندش گريخت وبه كوه بالا رفت وسه مرتبه بسوى آسمان فرياد كرد .\r\nپس قوم صالح آمدند واحدى از ايشان نماند مگر آنكه شريك شد با أو در ضربت زدن ، وگوشتش را در ميان خود قسمت كردند ، وهيچ كودك وبزرگى نماند مگر آنكه از گوشت أو خوردند .\r\nچون حضرت صالح عليه السّلام آن حال را مشاهده كرد ، بسوى ايشان آمد وگفت : اى قوم !\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nچه باعث شد شما را كه اين كار كرديد ونافرمانى پروردگار خود كرديد ، پس حق تعالى وحى نمود بسوى صالح عليه السّلام كه : قوم تو طغيان وبغى كردند وكشتند ناقة را كه خدا بسوى ايشان فرستاده بود كه حجت أو باشد بر ايشان ، ودر بودن ناقة بر ايشان ضررى نبود واز براي ايشان بزرگترين منفعتها بود ، پس بگو به ايشان كه من عذاب خود را بر ايشان مىفرستم تا سه روز ، پس اگر توبه كردند وبرگشتند ، توبهء ايشان را قبول مىكنم وعذاب را از ايشان منع مىكنم ، واگر توبه نكردند وبرنگشتند در روز سوم عذاب خود را بر ايشان مىفرستم .\r\nپس حضرت صالح عليه السّلام به نزد ايشان آمد وگفت : اى قوم ! من رسول خداوند شمايم بسوى شما ، وأو مىگويد به شما كه اگر توبه كرديد وبرگشتيد واستغفار كرديد گناه شما را مىآمرزم وتوبهء شما را قبول مىكنم .\r\nچون اين سخنان را به ايشان فرمود ، كفر وطغيان وبغى ايشان زيادة از سابق شد وگفتند : اى صالح ! بياور بسوى ما آنچه ما را وعده مىكردى اگر از راستگويانى .\r\nصالح گفت : اى قوم من ! بدرستى كه فردا صبح خواهيد كرد وروهاى شما زرد خواهد بود ، ودر روز دوم روهاى شما سرخ خواهد بود ودر روز سوم روهاى شما سياه خواهد بود .\r\nچون روز أول شد صبح كردند وروهاى ايشان زرد بود ، پس بعضي از ايشان بسوى بعضي رفتند وگفتند : آمد بسوى ما آنچه صالح گفت ، پس عاتيان وطاغيان ايشان گفتند :\r\nنمىشنويم سخن صالح را وقبول نمىكنيم قول أو را هر چند عظيم است .\r\nچون روز دوم شد روهاى ايشان سرخ شد ، بعضي از ايشان بسوى بعضي رفتند وگفتند : اى قوم ! آمد بسوى شما آنچه صالح به شما گفت ، پس عاتيان ايشان گفتند : اگر همه هلاك شويم قول صالح را نشنويم وترك عبادت خدايان كه پدران ما ايشان را مىپرستيدند نكنيم وتوبه نكردند وبرنگشتند .\r\nچون روز سوم شد روهاى ايشان سياه گرديد ، پس بعضي از ايشان بسوى بعضي رفتند وگفتند : اى قوم ! آنچه صالح به شما گفت همه واقع شد ، عاتيان گفتند : آمد به نزد ما آنچه\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nصالح ما را خبر داد . چون نصف شب شد جبرئيل عليه السّلام به نزد ايشان آمد ونعره‌اى بر ايشان زد كه پردهء گوشهاى ايشان را دريد ودلهاى ايشان را شكافت وجگرهاى ايشان را پاره پاره كرد ، وايشان در آن سه روز حنوط وكفن كرده بودند ومىدانستند كه عذاب بر ايشان نازل خواهد شد ، پس همگى در يك چشم بهم زدن مردند ، كودك وبزرگ ايشان ، وهيچ صاحب صدائى در ميان ايشان نماند مگر آنكه حق تعالى ايشان را هلاك كرد ، پس صبح كردند در خانه‌ها وخوابگاههاى خود مردگان ، پس حق تعالى بر ايشان با آن صدا آتشى از آسمان فرستاد كه همگى را سوزاند ؛ اين بود قصهء ايشان « 1 » .\r\nودر حديث حسن بلكه صحيح از حضرت امام محمد باقر عليه السّلام منقول است كه :\r\nحضرت رسول خدا صلّى اللّه عليه وآله وسلم از جبرئيل عليه السّلام سؤال كرد كه : چگونه بود هلاك شدن قوم حضرت صالح ؟\r\nجبرئيل گفت : يا محمد ! صالح مبعوث گرديد در وقتي كه شانزده سال عمر أو بود ، ودر ميان ايشان ماند تا عمر أو به صد وبيست سال رسيد وايشان أجابت أو نمىكردند بسوى هيچ خير ، وايشان هفتاد بت داشتند كه مىپرستيدند بغير از خدا ، چون اين حال را از ايشان مشاهده كرد گفت : اى قوم ! بدرستى كه من مبعوث شدم بسوى شما شانزده‌ساله واكنون به صد وبيست سال رسيده‌ام ، وبر شما عرض مىكنم دو چيز را : اگر خواهيد سؤال كنيد از من تا سؤال كنم از خداى خود تا أجابت نمايد شما را در آنچه سؤال كرده‌ايد ، واگر خواهيد من سؤال كنم از خداهاى شما ، اگر أجابت نمايند مرا به آنچه سؤال مىكنم ، من از ميان شما بيرون مىروم كه من به ملال آمده‌ام از شما وشما دلتنگ شديد از من .\r\nگفتند : به انصاف آمده‌اى اى صالح .\r\nپس وعده كردند روزى را كه به صحرا بيرون روند .\r\nپس آن قوم گمراه در آن روز بتهاى خود را بردند بسوى صحرائى كه در بيرون شهر ايشان بود ، وطعام وشراب خود را كشيدند وخوردند وآشاميدند ، وچون فارغ شدند\r\n\r\n\r\n","description":"","footnote":"\r\n( 1 ) . كافى 8 / 187 ؛ قصص الأنبياء راوندى 97 .\r\n","page_name":" 311 ","page_number":311},
  {"content":"\r\n\r\nحضرت صالح عليه السّلام را طلبيدند وگفتند : اى صالح ! سؤال كن .\r\nپس صالح به نزد بت بزرگ ايشان آمد وپرسيد : اين چه نام دارد ؟\r\nايشان نامش را گفتند ، پس به آن نام آن را ندا كرد ، آن جواب نگفت ، پس صالح عليه السّلام گفت : چرا جواب نمىگويد ؟\r\nگفتند : ديگرى را بخوان ، آن هم جواب نگفت ، وهمچنين تا همهء آن بتها را به نامهاى ايشان خواند وهيچ‌يك جواب نگفتند . پس حضرت صالح عليه السّلام به ايشان فرمود كه : اى قوم ! ديديد كه من همهء خدايان شما را ندا كردم وهيچ‌يك جواب من نگفتند ، پس از من سؤال كنيد كه من از خداى خود سؤال كنم تا در ساعت شما را أجابت كند .\r\nپس رو كردند به بتها وگفتند : چرا جواب صالح نگفتيد ؟ باز جوابي از ايشان ظاهر نشد . پس گفتند : اى صالح ! دور شو وما را با خداهاى خود بگذار اندك زماني .\r\nچون حضرت صالح عليه السّلام دور شد فرشها وظرفها را انداختند ودر پيش آن بتها بر خاك غلطيدند وگفتند : اگر امروز جواب صالح نمىگوئيد ما رسوا مىشويم .\r\nپس حضرت صالح عليه السّلام را طلبيدند وگفتند : الحال سؤال كن تا جواب بگويند . پس صالح عليه السّلام يك يك را ندا كرد وهيچ‌يك جواب نگفتند .\r\nصالح عليه السّلام گفت : اى قوم ! روز رفت واينها جواب من نمىگويند ، پس از من سؤال كنيد تا از خداى خود سؤال كنم تا در همين ساعت شما را أجابت كند .\r\nپس از ميان خود هفتاد تن را انتخاب كردند از سركرده‌ها وبزرگان خود ، پس ايشان گفتند : اى صالح ! ما از تو سؤال مىكنيم .\r\nحضرت صالح عليه السّلام فرمود : اين قوم همه راضيند به شما ؟\r\nهمه گفتند : بلى ، اگر اين جماعت تو را أجابت كنند ما نيز تو را أجابت مىكنيم .\r\nپس آن هفتاد تن گفتند : اى صالح ! ما از تو سؤال مىكنيم ، اگر أجابت كرد تو را پروردگار تو ، ما تو را متابعت مىكنيم وأجابت تو مىكنيم وجميع أهل شهر ما متابعت تو مىكنند .\r\nپس حضرت صالح عليه السّلام به ايشان فرمود : آنچه خواهيد از من سؤال كنيد ، ايشان اشاره\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nكردند به كوهى كه در نزديكى ايشان بود وگفتند : اى صالح ! بيا برويم به نزديك اين كوه كه در آنجا سؤال كنيم .\r\nچون به نزد كوه رسيدند گفتند : اى صالح ! سؤال كن از پروردگارت كه در همين ساعت بيرون آورد از اين كوه شتر مادهء سرخ موى بسيار سرخ پركركى كه ده‌ماهه آبستن باشد واز پهلو تا پهلوى ديگرش يك ميل باشد ، يعنى ثلث فرسخ .\r\nحضرت صالح عليه السّلام گفت : از من سؤال كرديد چيزى را كه بر من عظيم است وبر خداى من بسيار سهل وآسان است .\r\nپس صالح عليه السّلام از خدا سؤال كرد ودر ساعت كوه شكافته شد وآوازى عظيم ظاهر شد كه نزديك بود عقلها از شدت آن پرواز كند ، واضطراب كرد كوه به نحوى كه اضطراب مىكند زن در هنگام زائيدن ، پس ناگاه سر ناقة از آن شكاف ظاهر شد وهنوز گردنش تمام بيرون نيامده بود كه شروع به نشخوارگى كرد ، پس جميع بدنش بيرون آمد تا بر روى زمين درست ايستاد .\r\nچون اين حال غريب را مشاهده كردند گفتند : اى صالح ! چه بسيار زود أجابت كرد تو را خداى تو ، پس سؤال كن از پروردگار خود كه فرزندش را هم بيرون آورد .\r\nپس از خدا سؤال كرد ودر ساعت فرزندش از ناقة جدا شد وبرگرد ناقة مىگرديد .\r\nپس حضرت صالح عليه السّلام فرمود : اى قوم ! ديگر چيزى ماند ؟\r\nگفتند : نه ، بيا برويم به نزد قوم خود وايشان را خبر دهيم به آنچه ديديم تا ايمان به تو بياورند . پس برگشتند واز اين هفتاد نفر هنوز به قوم نرسيده شصت وچهار نفر مرتد شدند وگفتند : جادو كرد ، وشش تن ثابت ماندند وگفتند : آنچه ديديم حق بود ، وميان ايشان سخن بسيار شد وبرگشتند تكذيب كنندگان حضرت صالح را مگر آن شش نفر ، واز آن شش نفر نيز يك نفر شك كرد ، وآخر در ميان آنها بود كه ناقة را پى كردند .\r\nراوي گفت : من در شام ديدم آن كوه را كه شكاف آن يك ميل است وجاى پهلوى ناقة\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nهست از دو طرف كه در كوه اثر كرده است « 1 » .\r\nوبه سند موثق از حضرت صادق عليه السّلام منقول است كه : حضرت صالح عليه السّلام غايب شد از قوم خود مدتي ، وروزى كه غايب شد نه جوان بود ونه پير بود ، وبسيار خوش جسم بود وريش انبوه داشت وميانه بالا بود ، پس چون بسوى قوم خود برگشت أو را نشناختند ، وقوم أو پيش از برگشتن أو سه طايفه شدند : يك طايفه انكار كردند وگفتند : صالح زنده نيست وأو هرگز برنمىگردد ؛ وطايفهء ديگر شك داشتند ؛ وطايفهء ديگر يقين داشتند كه برخواهد گشت .\r\nپس چون برگشت أول آمد بسوى آن طايفه كه شك داشتند وگفت : من صالحم ، پس أو را تكذيب كردند ودشنام دادند وزجر كردند وگفتند : صالح بر غير صورت وشكل تو بود .\r\nپس آمد بسوى آنها كه منكر بودند ، پس نشنيدند سخن أو را واز أو نفرت كردند نفرت عظيم .\r\nپس آمد بسوى طايفهء سوم كه أهل يقين بودند وفرمود : منم صالح .\r\nگفتند : ما را خبر ده خبري كه شك نكنيم كه تو صالحي ، ما مىدانيم كه خدا خالق است وهر كس را به هر صورت كه خواهد مىگرداند ، وخبر به ما رسيده وخوانده‌ايم علامات صالح را در وقتي كه بيايد .\r\nفرمود : منم كه ناقة از براي شما آوردم .\r\nگفتند : راست گفتى ما اين را در كتب خوانده‌ايم ، پس بگو كه علامات ناقة چه بود ؟\r\nفرمود : يك روز آب از ناقة بود ويك روز از شما .\r\nگفتند : ايمان آورديم به خدا وبه آنچه تو آوردى از جانب أو .\r\nپس در اين وقت گفتند جماعت متكبران ، يعنى شك كنندگان وانكار كنندگان : ما به آنچه شما به آن ايمان آورديد كافريم .\r\n\r\n\r\n","description":"","footnote":"\r\n( 1 ) . تفسير عياشى 2 / 20 ؛ كافى 8 / 185 .\r\n","page_name":" 314 ","page_number":314},
  {"content":"\r\n\r\nراوي پرسيد : اى فرزند رسول خدا ! در آن روز عالمي بود ؟\r\nفرمود : خدا عادلتر است از آنكه زمين را بگذارد بىعالمى ، پس چون صالح عليه السّلام ظاهر شد عالمان كه بودند نزد أو جمع شدند ، ومثل على وقائم عليهما السّلام در اين أمت مثل صالح است كه در آخر الزمان هر دو ظاهر خواهند شد « 1 » . ودر ظاهر شدن ايشان مردم سه فرقه‌اند ، وبعد از ظاهر شدن بعضي انكار خواهند كرد وبعضي اقرار خواهند نمود .\r\nوبه سند معتبر از حضرت امام موسى بن جعفر صلوات اللّه عليه منقول است كه فرمود :\r\nأصحاب رس دو طايفه بودند : يك طايفه آنهايند كه حق تعالى در قرآن ايشان را ياد كرده است ، ويك طايفهء ديگر اهلش باديه‌نشين بودند وصاحبان گوسفند وبز بودند ؛ پس صالح پيغمبر عليه السّلام بسوى ايشان شخصي را به رسالت فرستاد پس أو را كشتند ورسول ديگر را فرستاد باز أو را كشتند ، پس رسول ديگر بسوى ايشان فرستاد كه أو را تقويت داد به ولىّ كه با أو همراه كرد ، پس رسول كشته شد وسعى كرد ولىّ تا حجت را بر ايشان تمام كرد ، ايشان مىگفتند : خداى ما در درياست ؛ وخود را در كنار دريا ساكن كرده بودند ، وايشان در هر سال عيدى داشتند كه در آن روز ما هي بزرگى از دريا بيرون مىآمد وايشان آن ما هي را سجده مىكردند ، پس ولىّ صالح عليه السّلام به ايشان گفت : من نمىخواهم كه شما مرا پروردگار خود بدانيد وليكن اگر آن ما هي كه شما آن را مىپرستيد أطاعت من بكند آيا شما أجابت من خواهيد كرد بسوى آنچه من شما را به آن مىخوانم ؟\r\nگفتند : بلى . وعهدها وپيمانها در اين باب با أو كردند ، پس بيرون آمد ما هي كه بر چهار ما هي سوار بود . چون نظر ايشان بر آن ما هي افتاد همگى به سجده افتادند ، پس ولىّ صالح پيغمبر عليه السّلام برابر آن ما هي آمد وگفت : بيا بسوى من خواهى نخواهى به نام خداوند كريم .\r\nپس ، از آن ماهيها فرود آمد ، ولىّ گفت : باز بر پشت آن چهار ما هي باش وبيا تا اين قوم را در امر من شكّى نماند . باز آن ما هي بر پشت آن چهار ما هي سوار شد وهمگى از دريا بيرون آمدند تا نزديك ولىّ صالح رسيدند . پس باز تكذيب كردند أو را ، پس حق تعالى\r\n\r\n\r\n","description":"","footnote":"\r\n( 1 ) . قصص الأنبياء راوندى 98 ؛ كمال الدين وتمام النعمة 136 .\r\n","page_name":" 315 ","page_number":315},
  {"content":"\r\n\r\nبادي بسوى ايشان فرستاد كه ايشان را با حيوانات به دريا انداخت ، پس وحى رسيد بسوى ولىّ حضرت صالح عليه السّلام به موضع آن چاهى كه آن را رس مىگفتند ودر آن طلا ونقرهء بسيار پنهان كرده بودند ، پس به نزد آن چاه رفت وآنها را گرفت وبر أصحاب خود بالسويّه بر صغير وكبير قسمت كرد « 1 » .\r\nودور نيست كه همان چاه باشد كه بالفعل در راه مكهء معظمه واقع است وبه رس مشهور است .\r\nعامه وخاصه به أسانيد بسيار نقل كرده‌اند از صهيب كه رسول خدا صلّى اللّه عليه وآله وسلم به حضرت أمير المؤمنين عليه السّلام فرمود : يا علي ! شقىترين پيشينيان كيست ؟\r\nگفت : پىكنندهء ناقهء صالح .\r\nگفت : راست گفتى ، كيست شقىتر وبدبخت‌ترين پسينيان ؟\r\nگفت : نمىدانم يا رسول اللّه .\r\nفرمود : آن كس كه ضربت بر فرق سر تو بزند « 2 » .\r\nواز عمار ياسر روايت كرده‌اند كه گفت : در غزوهء عشيره من وعلي بن أبي طالب عليه السّلام بر روى خاك خوابيده بوديم ، ناگاه ديديم كه حضرت رسول خدا صلّى اللّه عليه وآله وسلم به پاى مبارك خود ما را بيدار كرد وفرمود : مىخواهيد شما را خبر دهم به دو كس كه شقىترين مردمند ؟\r\nگفتيم : بلى يا رسول اللّه .\r\nفرمود كه : احمر ثمود كه پى كرد ناقة را وآن كه تو را ضربت زند بر سرت كه ريشت را به خون آن تر كند « 3 » .\r\nوبه سندهاى بسيار منقول است كه رسول خدا صلّى اللّه عليه وآله وسلم روزى بيرون آمد ودست حضرت علي بن أبي طالب عليه السّلام در دستش بود ومىفرمود : اى گروه أنصار ! اى گروه فرزندان هاشم !\r\n\r\n\r\n","description":"","footnote":"\r\n( 1 ) . قصص الأنبياء راوندى 96 .\r\n( 2 ) . مجمع البيان 5 / 499 ؛ ترجمة الإمام علي بن أبي طالب من تاريخ دمشق 3 / 343 ؛ أسد الغابة 4 / 110 ؛ المعجم الكبير للطبراني 8 / 38 .\r\n( 3 ) . مجمع البيان 5 / 499 ؛ سيرهء ابن هشام 1 / 599 .\r\n","page_name":" 316 ","page_number":316},
  {"content":"\r\n\r\nاى گروه فرزندان عبد المطلب ! منم محمد ، منم رسول خدا ، بدرستى كه من خلق شده‌ام از طينتي كه محل رحمت الهى است با سه كس از أهل بيتم : من وعلى وحمزه وجعفر .\r\nپس شخصي گفت : يا رسول اللّه ! اينها با تو سواران خواهند بود در روز قيامت ؟\r\nفرمود : مادرت به عزايت نشيند ، سوار نمىشود در آن روز مگر چهار كس : من وعلى وفاطمه وصالح پيغمبر خدا ؛ اما من بر براقى سوار مىشوم ، وفاطمه دختر من بر ناقهء عضباى من ، وصالح بر ناقهء خدا كه پى كردند ، وعلى بر ناقه‌اى از ناقه‌هاى بهشت كه مهارش از ياقوت باشد ، وآن حضرت دو حلّهء سبز پوشيده باشند پس بايستد ميان بهشت ودوزخ در حالتي كه مردم چندان شدت كشيده باشند كه عرقهاى ايشان به بدنهاى ايشان رسيده باشد ، پس بادي از جانب عرش الهى بوزد كه عرقهاى ايشان را خشك كند ، پس گويند فرشتگان وپيغمبران وصديقان كه : نيست اين مگر ملك مقرب يا پيغمبر مرسل ، پس ندا كند منادى كه : اين ملك مقرب وپيغمبر مرسل نيست وليكن علي بن أبي طالب است برادر رسول خدا در دنيا وآخرت « 1 » .\r\nودر روايات معتبره وارد شده است كه پرسيدند از حضرت امام حسن عليه السّلام كه : كدامند آن هفت حيوان كه از رحم بيرون نيامده‌اند ؟\r\nفرمود : آدم ، وحوا ، وگوسفند حضرت إبراهيم عليه السّلام ، وناقهء حضرت صالح عليه السّلام ، ومار بهشت ، وكلاغى كه خدا فرستاد كه تعليم قابيل نمايد كه هابيل را دفن نمايد ، وإبليس لعنه اللّه « 2 » .\r\nودر بعضي روايات وارد شده است كه : چون ناقة را پى كردند ، همان نه نفر كه ناقة را پى كرده بودند گفتند : بيائيد صالح را نيز بكشيم كه اگر راست گفته باشد عذاب را ، ما پيشتر أو را كشته باشيم ، واگر دروغ گفته باشد ما أو را به ناقة ملحق كرده باشيم ، پس شب بر سر خانهء أو آمدند ، يا غارى كه در آنجا عبادت خدا مىكرد ، وحق تعالى ملائكة را فرستاده\r\n\r\n\r\n","description":"","footnote":"\r\n( 1 ) . خصال 204 ؛ ونزديك به اين مضمون در ترجمة الإمام علي عليه السّلام من تاريخ دمشق 2 / 333 آمده است .\r\n( 2 ) . خصال 353 ؛ تفسير قمى 2 / 271 .\r\n","page_name":" 317 ","page_number":317},
  {"content":"\r\n\r\nبود كه حراست آن حضرت مىكردند ، آن ملائكة ايشان را به سنگ هلاك كردند « 1 » .\r\nواز كعب الأحبار روايت كرده‌اند كه : سبب پى كردن ناقة آن بود كه زنى بود كه أو را « ملكاء » مىگفتند ، پادشاه ثمود شده بود ، وچون مردم رو به صالح عليه السّلام نمودند ورياست به آن حضرت منتقل شد ، ملكاء بر آن حضرت حسد برد وگفت به زنى از آن قوم كه أو را « قطام » مىگفتند وأو معشوقهء قدار بن سالف بود ، وزن ديگر كه أو را « قبال » مىگفتند وأو معشوقهء مصدع بود ، وقدار ومصدع هر شب با يكديگر مىنشستند وشراب مىخوردند ، پس ملكا به آن دو ملعونه گفت : اگر امشب قدار ومصدع به نزد شما بيايند به ايشان دست مدهيد وبگوئيد : ملكهء ما دلگير وغمگين است براي ناقهء صالح ، ما أطاعت شما نمىكنيم تا شما ناقة را پى كنيد .\r\nپس چون قدار ومصدع به نزد ايشان آمدند ، ايشان اين سخن گفتند وآنها قبول نمودند كه ناقة را پى كنند ، پس هفت نفر ديگر بهم رسانيدند وبا خود متفق كردند وناقة را پى كردند « 2 » ، چنانچه حق تعالى فرموده است كه : « در شهر نه نفر بودند كه افساد مىكردند در زمين واصلاح نمىكردند » « 3 » .\r\nمترجم گويد : بنا بر اين روايت ، اين قصه بسيار شبيه مىشود به قصهء شهادت حضرت أمير المؤمنين عليه السّلام ، لهذا آن حضرت را « ناقة اللّه » مىگويند كه آيت بزرگ خدا بود در اين امّت « 4 » ، وچنانچه از آن ناقة منفعت شير مىبردند از آن حضرت منافع علوم نامتناهى مىبردند ؛ وچنانچه بعد از پى كردن ناقة ، آنها به عذاب ظاهر معذّب شدند ، بعد از شهادت آن حضرت ائمهء حق مغلوب شدند وخلفاى جور بر ايشان غالب شدند وأكثر خلق در ضلالت ماندند تا قائم آل محمد عليهم السّلام ظاهر گردد ، ولهذا همه جا تشبيه شده است ابن ملجم\r\n\r\n\r\n","description":"","footnote":"\r\n( 1 ) . كامل ابن أثير 1 / 91 .\r\n( 2 ) . مجمع البيان 2 / 442 ، ودر آن « اقبال » به جاى « قبال » مىباشد .\r\n( 3 ) . سورهء نمل : 48 .\r\n( 4 ) . تفسير قمى 2 / 130 ؛ مجمع البيان 4 / 234 ؛ كافى 1 / 198 .\r\n","page_name":" 318 ","page_number":318},
  {"content":"\r\n\r\nعليه اللعنة به پى كنندهء ناقة ، وهر دو ولد الزنا بودند به اتفاق « 1 » ، ودر باب سابق روايتي گذشت كه حضرت صالح عليه السّلام نزد حضرت أمير المؤمنين عليه السّلام مدفون است « 2 » .\r\nودر بعضي از روايات معتبره وارد شده است كه : عذاب بر قوم حضرت صالح در چهارشنبه نازل شد ، ودر بعضي وارد شده است كه ناقة را در چهارشنبه پى كردند « 3 » . ومنافاتى در ميان اين دو روايت هست .\r\n\r\n\r\n","description":"","footnote":"\r\n( 1 ) . بحار الأنوار 27 / 240 .\r\n( 2 ) . تهذيب الأحكام 6 / 33 ؛ فرحة الغري 38 .\r\n( 3 ) . خصال 389 ؛ عيون أخبار الرضا 1 / 247 .\r\n","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nباب هفتم\r\nدر بيان قصه‌هاى حضرت إبراهيم خليل الرحمن عليه السّلام وأولاد أمجاد آن حضرت است ودر آن چند فصل است\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nفصل أول در بيان فضايل ومكارم اخلاق ونامهاى جليل ونقش نگين آن حضرت است\r\nبه سند معتبر از حضرت موسى بن جعفر عليه السّلام منقول است كه : حضرت إبراهيم عليه السّلام متيقّظ وآگاه شد به عبرت گرفتن بر معرفت حق تعالى ، واحاطه كرد دلايل أو به علم ايمان به خدا وأو پانزده‌ساله بود « 1 » .\r\nواز حضرت رسول صلّى اللّه عليه وآله وسلم منقول است كه : أول كسى را كه در قيامت بخوانند ، من خواهم بود ، پس از جانب راست عرش خواهم ايستاد وحلّهء سبزى از حلّه‌هاى بهشت در من خواهند پوشانيد ، پس پدر ما إبراهيم عليه السّلام را خواهند طلبيد واز جانب راست عرش در سايهء عرش بازخواهندداشت وحلّهء سبزى از حلّه‌هاى بهشت در أو خواهند پوشانيد ، پس منادى از پيش عرش ندا خواهد كرد : نيكو پدرى است پدر تو إبراهيم ، ونيكو برادرى است برادر تو على « 2 » .\r\nوبه سند معتبر از موسى بن جعفر عليه السّلام منقول است كه : حق تعالى از هر چيز چهار چيز اختيار فرموده است : از پيغمبران براي شمشير وجهاد اختيار فرموده است إبراهيم وداود وموسى ومرا ؛ واز خانه آبادها چهار خانهء آباده را اختيار فرموده است چنانچه در قرآن\r\n\r\n\r\n","description":"","footnote":"\r\n( 1 ) . احتجاج 1 / 504 .\r\n( 2 ) . امالى شيخ صدوق 266 ؛ مناقب ابن المغازلي 91 .\r\n","page_name":" 323 ","page_number":323},
  {"content":"\r\n\r\nمجيد فرموده است كه : « خدا برگزيد آدم ونوح وآل إبراهيم وآل عمران را بر عالميان » « 1 » . « 2 »\r\nواز حضرت أمير المؤمنين عليه السّلام منقول است كه : إبراهيم عليه السّلام از پيغمبرانى است كه ختنه كرده متولد شدند « 3 » ، وإبراهيم أول كسى بود كه امر فرمود مردم را به ختنه كردن « 4 » .\r\nوبه سند معتبر از حضرت أمير المؤمنين عليه السّلام منقول است كه : إبراهيم عليه السّلام أول كسى بود كه مهمانى كرد ، وأول كسى بود كه موى سفيد در ريش أو بهم رسيد ، پرسيد : اين چيست ؟\r\nوحى به أو رسيد كه : اين وقار است در دنيا ونور است در آخرت « 5 » .\r\nبدان كه حق تعالى در چند موضع از قرآن مجيد فرموده است : « اخذ كرد خدا إبراهيم را خليل خود » « 6 » ، وخليل يار ودوستى را گويند كه هيچ‌گونه خلل در شرايط دوستى نكند ، ودر سبب آنكه حق تعالى أو را خليل خود گردانيد أحاديث بسيار وارد شده است از آن جمله :\r\nبه سند معتبر از حضرت امام رضا عليه السّلام منقول است كه : خدا براي آن إبراهيم عليه السّلام را خليل خود فرمود كه هيچ‌كس از أو چيزى سؤال نكرد كه أو را رد كند ، وهرگز از غير خدا چيزى سؤال نكرد « 7 » .\r\nوبه سند صحيح از حضرت صادق عليه السّلام منقول است كه : آن حضرت را خدا براي اين خليل خود گردانيد كه سجده بر زمين بسيار مىكرد « 8 » .\r\nبه سند معتبر از حضرت امام على النقى عليه السّلام منقول است كه : براي اين أو را خليل خود\r\n\r\n\r\n","description":"","footnote":"\r\n( 1 ) . سورهء آل عمران : 33 .\r\n( 2 ) . خصال 225 .\r\n( 3 ) . علل الشرايع 594 ؛ عيون أخبار الرضا 1 / 242 .\r\n( 4 ) . علل الشرايع 596 ؛ عيون أخبار الرضا 1 / 245 .\r\n( 5 ) . امالى شيخ طوسي 338 .\r\n( 6 ) . سورهء نساء : 125 .\r\n( 7 ) . علل الشرايع 34 .\r\n( 8 ) . علل الشرايع 34 .\r\n","page_name":" 324 ","page_number":324},
  {"content":"\r\n\r\nگردانيد كه بسيار صلوات بر محمد وآل محمد صلّى اللّه عليه وآله وسلم مىفرستاد « 1 » .\r\nواز رسول خدا صلّى اللّه عليه وآله وسلم منقول است كه : إبراهيم عليه السّلام را خدا خليل خود نگردانيد مگر براي طعام خورانيدن به مردم ونماز كردن در شب در هنگامى كه مردم در خواب بودند « 2 » .\r\nمؤلف گويد : در ميان اين أحاديث منافاتى نيست ، وآن حضرت را حق تعالى خليل خود گردانيد براي آنكه به مكارم اخلاق بشريّه همگى آراسته بود ، ودر هر حديث بعضي از آنها كه مدخليّت عظيم در خلّت داشته براي ترغيب خلق به مثل آن بيان فرموده‌اند .\r\nوبه سند معتبر از امام محمد باقر عليه السّلام منقول است كه : چون خدا إبراهيم عليه السّلام را خليل خود گردانيد ، بشارت خلّت را ملك موت آورد در صورت جوانى سفيد رو كه دو جامهء سفيد پوشيده بود واز سرش آب وروغن مىريخت ، پس چون إبراهيم خواست داخل خانه شود ديد كه أو از خانه بيرون مىآيد ، إبراهيم مردى بود بسيار با غيرت ، وچون پى كارى مىرفت در را مىبست وكليد را با خود برمىداشت ، پس روزى پى كارى بيرون رفت ودر را بست ، چون برگشت ودر را گشود ناگاه مردى را ديد كه ايستاده است در غايت حسن وجمال ! پس إبراهيم را غيرت از جا بدر آورد وگفت : اى بندهء خدا ! كي تو را داخل خانهء من كرده است ؟\r\nگفت : پروردگار خانه مرا داخل كرده است .\r\nفرمود : پروردگارش احقّ است از من ، پس تو كيستى ؟\r\nگفت : ملك موتم .\r\nپس حضرت إبراهيم عليه السّلام ترسيد وفرمود : آمده‌اى قبض روح من بكنى ؟\r\nگفت : نه ، وليكن خدا بنده‌اى را خليل خود گردانيده است آمده‌ام كه اين بشارت را به أو برسانم .\r\nإبراهيم فرمود : كيست آن بنده ، شايد خدمت أو كنم تا بميرم ؟\r\n\r\n\r\n","description":"","footnote":"\r\n( 1 ) . علل الشرايع 34 .\r\n( 2 ) . علل الشرايع 35 .\r\n","page_name":" 325 ","page_number":325},
  {"content":"\r\n\r\nگفت : تو آن بنده‌اى .\r\nپس آمد به نزد ساره وفرمود : خدا مرا خليل خود گردانيده است « 1 » .\r\nوبه سند معتبر از حضرت صادق عليه السّلام منقول است كه : چون رسولان ملائكة از جانب خدا بسوى إبراهيم عليه السّلام آمدند براي هلاك كردن قوم لوط ، براي ايشان گوساله‌اى بريان آورد وفرمود : بخوريد .\r\nگفتند : نخوريم تا ما را خبر دهى كه ثمنش چيست .\r\nإبراهيم عليه السّلام فرمود : چون خواهيد بخوريد بگوئيد : بسم اللّه ، وچون فارغ شويد بگوئيد : الحمد للّه .\r\nپس جبرئيل رو كرد به رفقايش - وايشان چهار نفر بودند وجبرئيل سركردهء ايشان بود - وگفت : سزاوار است كه خدا أو را خليل خود گرداند .\r\nپس حضرت صادق عليه السّلام فرمود : چون إبراهيم عليه السّلام را در آتش انداختند جبرئيل در هوا أو را ملاقاة كرد در وقتي كه به زير مىآمد وگفت : اى إبراهيم ! آيا تو را حاجتي هست ؟\r\nفرمود : امّا بسوى تو ، پس نه « 2 » .\r\nوبه سند معتبر از حضرت صادق عليه السّلام منقول است كه : إبراهيم عليه السّلام أول كسى بود كه از براي أو ريگ آرد شد در وقتي كه رفت به نزد دوستى كه در مصر داشت كه از أو طعامي قرض كند وأو را در منزل خود نيافت ونخواست كه باربردار خود را خالى برگرداند ، پس هميان خود را پر از ريگ كرد ، چون داخل خانه شد چهارپا را با ساره گذاشت واز خجلت به خانه رفت وخوابيد ، چون ساره هميان را گشود آردى در آن ديد كه از آن بهتر نتوان بود ! آرد را نان پخت وبه نزد آن حضرت طعام نيكوئى آورد ، إبراهيم عليه السّلام فرمود : از كجا آوردى اين را ؟\r\nعرض كرد : از آن آردى كه از نزد خليل مصرى آورده بودى .\r\n\r\n\r\n","description":"","footnote":"\r\n( 1 ) . علل الشرايع 35 .\r\n( 2 ) . علل الشرايع 35 .\r\n","page_name":" 326 ","page_number":326},
  {"content":"\r\n\r\nإبراهيم فرمود : آن كه آرد به من داده است ، خليل من هست امّا مصرى نيست .\r\nپس به اين سبب خدا أو را خليل خود خواند ، پس خدا را شكر وحمد كرد واز آن طعام تناول نمود « 1 » .\r\nوبه سندهاى معتبر از حضرت صادق عليه السّلام منقول است كه : چون روز قيامت شود محمد صلّى اللّه عليه وآله وسلم را بخوانند وحلّهء سرخى به رنگ گل بر أو بپوشانند وأو را در جانب راست عرش بازدارند ، پس بخوانند إبراهيم عليه السّلام را وبر أو حلّهء سفيدى بپوشانند ودر جانب چپ عرش أو را بازدارند ، پس بطلبند أمير المؤمنين عليه السّلام را وحلّهء سرخى بر أو پوشانند ودر جانب راست رسول خدا صلّى اللّه عليه وآله وسلم أو را بازدارند ، پس بطلبند إسماعيل عليه السّلام را وحلّهء سفيدى بر أو بپوشانند ودر جانب چپ إبراهيم عليه السّلام بازدارند ، پس حضرت امام حسن عليه السّلام را بطلبند وحلّهء سرخى بپوشانند ودر جانب راست أمير المؤمنين عليه السّلام بازدارند ، پس بطلبند حضرت امام حسين عليه السّلام را وجامهء سرخى بپوشانند ودر جانب راست امام حسن عليه السّلام بازدارند ، وهمچنين هر امامي را بطلبند وحلّهء سرخى بپوشانند ودر جانب راست امام سابق بازدارند ، پس شيعيانِ أئمة را بطلبند ودر پيش روى ايشان بازدارند ، پس بطلبند فاطمه عليها السّلام را با زنانش از فرزندان وشيعيانش وداخل بهشت شوند بىحساب ، پس منادى از ميان عرش از جانب ربّ العزّه از أفق أعلى ندا كند : خوب پدرى است پدر تو اى محمد صلّى اللّه عليه وآله وسلم وأو إبراهيم است ، وخوب برادرى است برادر تو وأو علي بن أبي طالب عليه السّلام است ، ونيكو فرزندزاده‌هايند فرزندزاده‌هاى تو - يعنى حسن وحسين عليهما السّلام - ، ونيكو جنينى كه در شكم شهيد شده است جنين تو كه آن محسن است ، ونيكو امامان راهنمايند ذرّيّت تو : امام زين العابدين عليه السّلام . . . تا آخر أئمة عليهم السّلام ، ونيكو شيعه‌اند شيعيان تو ، بدرستى كه محمد ووصىّ أو وفرزندزاده‌هاى أو وامامان از ذرّيّت أو ايشان رستگارانند .\r\nپس امر كنند ايشان را بسوى بهشت ، واين است آنكه حق تعالى مىفرمايد : « هر كه دور كرده شود از آتش جهنم وداخل كرده شود در بهشت پس بتحقيق كه أو رستگار\r\n\r\n\r\n","description":"","footnote":"\r\n( 1 ) . تفسير قمى 1 / 153 .\r\n","page_name":" 327 ","page_number":327},
  {"content":"\r\n\r\nاست » « 1 » . « 2 »\r\nواز حضرت امام حسن عليه السّلام منقول است كه : حضرت إبراهيم عليه السّلام سينه‌اش پهن وپيشانيش بلند بود « 3 » .\r\nواز رسول خدا صلّى اللّه عليه وآله وسلم منقول است كه فرمود : هر كه خواهد إبراهيم عليه السّلام را ببيند ، در من نظر كند « 4 » .\r\nودر حديث صحيح از امام جعفر صادق عليه السّلام مروى است كه : مردم قبل از زمان حضرت إبراهيم عليه السّلام ريش ايشان سفيد نمىشد ، پس حضرت إبراهيم عليه السّلام روزى موى سفيدى در ريش خود ديد گفت : پروردگارا ! اين چيست ؟\r\nوحى به أو رسيد كه : اين باعث وقار است .\r\nعرض كرد : خداوندا ! وقار مرا زياد گردان « 5 » .\r\nوبه سند معتبر از حضرت امام محمد باقر عليه السّلام منقول است كه : روزى حضرت إبراهيم عليه السّلام چون صبح كرد ، در ريش خود موى سفيدى ديد گفت : الحمد للّه رب العالمين كه مرا به اين سن رسانيد وبه يك چشم زدن معصيت خدا نكردم « 6 » .\r\nوبه سند معتبر از أمير المؤمنين عليه السّلام منقول است كه فرمود : پيشتر چنان بود كه هر چند آدمي پير مىشد ريشش سفيد نمىشد ، وگاه بود شخصي به مجمعى مىآمد كه شخصي با پسرانش در آن مجلس حاضر بودند ، أو پدر را از فرزندان تميز نمىداد ومىپرسيد :\r\nكدام يك پدر شما است ؟\r\nچون زمان حضرت إبراهيم عليه السّلام شد عرض كرد : خداوندا ! از براي من علامتي قرار ده\r\n\r\n\r\n","description":"","footnote":"\r\n( 1 ) . سورهء آل عمران : 185 .\r\n( 2 ) . تفسير قمى 1 / 128 .\r\n( 3 ) . تفسير قمى 2 / 270 .\r\n( 4 ) . قصص الأنبياء راوندى 154 .\r\n( 5 ) . علل الشرايع 104 ؛ كافى 6 / 492 .\r\n( 6 ) . علل الشرايع 104 .\r\n","page_name":" 328 ","page_number":328},
  {"content":"\r\n\r\nكه به آن شناخته شوم . پس موى سر وريشش سفيد شد « 1 » .\r\nوبه سند معتبر مروى است كه محمد بن عرفه « 2 » به حضرت صادق عليه السّلام عرض كرد :\r\nجمعى مىگويند كه إبراهيم عليه السّلام ختنه كرد خود را به تيشه بر روى خمى .\r\nفرمود : سبحان اللّه ، چنين نيست كه آنها مىگويند ، دروغ گفتند ، بلكه پيغمبران در روز هفتم ناف وغلاف ايشان با هم مىافتاد « 3 » .\r\nودر حديث ديگر منقول است كه : حضرت إبراهيم عليه السّلام بسيار ضيافت‌كننده بود ، پس روزى قومي بر أو وارد شدند وچيزى نزد أو نبود ، با خود گفت : اگر چوب سقف خانه را بردارم وبفروشم به نجّار ، أو را بت خواهد تراشيد ، پس مهمانان را در دار الضيافه نشاند وإزاري با خود برداشت وآمد به موضعي از صحرا ودو ركعت نماز كرد ، چون از نماز فارغ شد ازار را نديد ، دانست كه حق تعالى أسباب أو را مهيا فرموده است ، چون برگشت به خانه ديد ساره چيزى مىپزد ، فرمود : از كجا آوردى اينها را ؟ !\r\nساره گفت : اينهاست كه به آن مرد داده بودى بياورد .\r\nوحق تعالى امر كرده بود جبرئيل را كه بگيرد آن ريگ را كه در موضع نماز إبراهيم بود وسنگها را كه در آنجا ريخته بود در ازار أو بگذارد ، پس جبرئيل چنين كرد ، وحق تعالى ريگها را كاورس مقشّر كرد وسنگهاى گرد را شلغم وسنگهاى دراز را گزر كرد « 4 » .\r\nوبه سند معتبر از حضرت صادق عليه السّلام منقول است كه : هرگاه يكى از شما به سفر رود از سفر برگردد از براي اهلش چيزى بياورد ، هر چه ميسّر شود اگر چه سنگى باشد ، بدرستى كه حضرت إبراهيم هرگاه تنگى در معيشت أو بهم مىرسيد به نزد قوم خود مىرفت ، پس در بعض أوقات أو را تنگى روى داد أو به نزد قوم خود رفت ايشان را نيز در تنگى يافت ، پس برگشت چنانچه رفته بود ، وچون به نزديك خانه رسيد از الاغ فرود آمد وخورجين\r\n\r\n\r\n","description":"","footnote":"\r\n( 1 ) . علل الشرايع 104 .\r\n( 2 ) . در مصدر « قزعه » آمده است .\r\n( 3 ) . علل الشرايع 505 .\r\n( 4 ) . الخرائج والجرائح 2 / 928 .\r\n","page_name":" 329 ","page_number":329},
  {"content":"\r\n\r\nرا پر از ريگ كرد از شرمندگى ساره ، وچون داخل خانه شد خورجين را فرود آورد وافتتاح نماز كرد ، ساره آمد وخورجين را گشود ديد پر است از آرد ، پس خمير كرد ونان پخت وآن حضرت را ندا كرد كه از نماز فارغ شو وبخور ، فرمود : از كجا آورده‌اى ؟\r\nگفت : از آن آرد كه در خورجين بود . پس إبراهيم عليه السّلام سر بسوى آسمان بلند كرد كه :\r\nشهادت مىدهم توئى خليل « 1 » .\r\nوحق تعالى در قرآن وصف فرموده است إبراهيم را كه أواه « 2 » بود ، ودر أحاديث بسيار وارد شده است يعنى : بسيار دعاكننده بوده خدا را « 3 » .\r\nودر حديث معتبر منقول است كه : يك وقتي بود كه در دنيا بغير از يك نفر كسى خدا را نمىپرستيد ، چنانچه حق تعالى مىفرمايد كه  إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَلَمْ يَكُ مِنَ الْمُشْرِكِينَ  « 4 » يعنى : « إبراهيم امّتى بود ، قانت وخاضع بود براي خدا ومايل از دينهاى باطل به دين حق ونبود از مشركان » ، حضرت فرمود : اگر ديگرى با إبراهيم عليه السّلام مىبود حق تعالى أو را با آن حضرت ياد مىكرد ، پس بر اين حال ماند مدت بسيار تا خدا أو را انس داد به إسماعيل وإسحاق ، پس سه نفر شدند « 5 » .\r\nبه سند معتبر از حضرت صادق عليه السّلام منقول است كه : حق تعالى إبراهيم عليه السّلام را بندهء خود گردانيد پيش از آنكه أو را امام وپيغمبر گرداند ، وپيغمبر گردانيد قبل از آنكه أو را رسول گرداند ، ورسول گردانيد قبل از آنكه أو را امام گرداند ، پس چون همه را براي أو جمع كرد فرمود : « من گردانيده‌ام تو را براي مردم ، امام » « 6 » ، چون در چشم إبراهيم عليه السّلام اين مرتبه بسيار عظيم نمود گفت : « خداوندا ! از ذرّيّت من نيز امام قرار ده » « 7 » ، خدا فرمود :\r\n\r\n\r\n","description":"","footnote":"\r\n( 1 ) . تفسير عياشى 1 / 277 .\r\n( 2 ) . سورهء توبه : 114 ؛ سورهء هود : 75 .\r\n( 3 ) . تفسير عياشى 2 / 114 ؛ مجمع البيان 3 / 77 .\r\n( 4 ) . سورهء نحل : 120 .\r\n( 5 ) . تفسير عياشى 2 / 114 ؛ كافى 2 / 243 .\r\n( 6 ) . سورهء بقره : 124 .\r\n( 7 ) . سورهء بقره : 124 .\r\n","page_name":" 330 ","page_number":330},
  {"content":"\r\n\r\n« نمىرسد عهد امامت وخلافت به ظالمان » « 1 » ، يعنى : سفيه وبىخرد ، امام متقى وپرهيزكار نمىتواند بود « 2 » .\r\nوبه سند معتبر از حضرت صادق عليه السّلام منقول است كه : أول كسى كه نعلين در پا كرد إبراهيم عليه السّلام بود « 3 » .\r\nوبه سند معتبر از حضرت امام محمد باقر عليه السّلام منقول است كه : مردم در زمان پيش بىخبر مىمردند ، چون زمان إبراهيم عليه السّلام شد گفت : پروردگارا ! براي مرگ علتي قرار ده كه ميّت به آن ثواب يابد وباعث تسلى صاحبان مصيبت شود ، پس حق تعالى أول ذات الجنب وسرسام را فرستاد وبعد از آن بيماريهاى ديگر را « 4 » .\r\nوبه سند معتبر از حضرت صادق عليه السّلام منقول است كه : إبراهيم عليه السّلام پدر مهمانان بود ، يعنى مهمان را بسيار دوست مىداشت ، وهرگاه مهمانى نزد أو نبود مىرفت وطلب مهمان مىكرد ، روزى درهاى خانه را بست وبه طلب مهمان بيرون رفت ، چون به خانه برگشت شخصي را شبيه به مردى در خانه ديد ، گفت : اى بندهء خدا ! به رخصت كه داخل اين خانه شده‌اى ؟\r\nأو سه مرتبه گفت : به رخصت پروردگارش .\r\nپس إبراهيم عليه السّلام دانست كه أو جبرئيل است وحمد كرد پروردگار خود را .\r\nپس جبرئيل گفت : حق تعالى مرا بسوى بنده‌اى از بندگانش فرستاده كه أو را خليل خود گردانيده است .\r\nإبراهيم عليه السّلام فرمود : بگو كيست آن بنده تا من خدمت أو كنم تا بميرم ؟\r\nگفت : تو آن بنده هستى .\r\nإبراهيم عليه السّلام فرمود : چرا حق تعالى مرا خليل خود كرده است ؟\r\n\r\n\r\n","description":"","footnote":"\r\n( 1 ) . سورهء بقره : 124 .\r\n( 2 ) . كافى 1 / 175 .\r\n( 3 ) . كافى 6 / 462 .\r\n( 4 ) . كافى 3 / 111 .\r\n","page_name":" 331 ","page_number":331},
  {"content":"\r\n\r\nجبرئيل گفت : از براي آنكه از هيچ‌كس چيزى سؤال نكردى ، واز تو هيچ‌كس چيزى سؤال نكرد كه بگوئى نه « 1 » .\r\nوبه سندهاى صحيح وغير آن از حضرت امام محمد باقر عليه السّلام منقول است كه : روزى حضرت إبراهيم عليه السّلام بيرون رفت ودر شهرها مىگشت كه از مخلوقات خدا عبرت گيرد ، پس گذشت به بيابانى ، ناگاه شخصي را ديد كه ايستاده است ونماز مىكند وصدايش به آسمان بلند شده است وجامه‌هايش از مو است ، پس إبراهيم نزد أو ايستاد واز نماز أو تعجب كرد ، نشست وانتظار كشيد تا أو از نماز فارغ شود ، چون بسيار بطول انجاميد أو را به دست خود حركت داد وگفت : من بسوى تو حاجتي دارم ، سبك كن نماز را ، پس أو سبك كرد نماز را ، با إبراهيم نشست وإبراهيم از أو پرسيد كه : براي كي نماز مىكردى ؟\r\nگفت : براي خدا .\r\nإبراهيم عليه السّلام گفت : خدا كيست ؟\r\nگفت : آن كه خلق كرده است تو را ومرا .\r\nإبراهيم گفت : طريق تو مرا خوش آمد ومن دوست دارم با تو برادرى كنم از براي خدا ، پس بگو منزل تو كجاست كه هرگاه خواهم تو را ملاقاة وزيارة كنم ، توانم كرد ؟\r\nگفت : تو به آنجا نمىتوانى آمد ، زيرا كه در ميان دريائى هست كه از آنجا عبور نمىتوان كرد .\r\nإبراهيم گفت : تو چگونه مىروى ؟\r\nگفت : من بر روى آب مىروم .\r\nإبراهيم عليه السّلام گفت : شايد آن كس كه آب را براي تو مسخّر كرده است از براي من نيز مسخّر گرداند ، برخيز برويم وامشب با تو در يك وثاق باشيم .\r\nپس چون به نزد آب رسيدند ، آن مرد « بسم اللّه » گفت وبر روى آب روان شد ، حضرت إبراهيم نيز « بسم اللّه » گفت وبر روى آب روان شد ، پس آن مرد تعجب كرد\r\nو \r\n\r\n","description":"","footnote":"\r\n( 1 ) . كافى 4 / 40 .\r\n","page_name":" 332 ","page_number":332},
  {"content":"\r\n\r\nچون به منزل آن مرد رسيدند إبراهيم پرسيد : تعيّش تو از كجاست ؟\r\nگفت : ميوهء اين درخت را جمع مىكنم ودر تمام سال به آن معاش مىكنم .\r\nحضرت إبراهيم گفت : كدام روز عظيم‌تر است از همهء روزها .\r\nعابد گفت : روزى كه خدا جزا مىدهد خلايق را بر كرده‌هاى ايشان .\r\nإبراهيم گفت : بيا دست به دعا برداريم ودعا كنيم كه خدا ما را از شرّ آن روز نگاه دارد .\r\nودر روايت ديگر آن است كه حضرت إبراهيم گفت كه : يا تو دعا كن من آمين بگويم ويا من دعا مىكنم وتو آمين بگو .\r\nعابد گفت : از براي چه دعا كنيم ؟\r\nإبراهيم گفت : از براي گناهكاران مؤمنان .\r\nعابد گفت : نه .\r\nإبراهيم گفت : چرا ؟\r\nعابد گفت : از براي اينكه سه سال است كه دعا مىكنم وهنوز مستجاب نشده است وديگر شرم مىكنم كه از خدا حاجتي بطلبم تا آن مستجاب نشود .\r\nإبراهيم گفت : خدا هرگاه بنده‌اى را دوست مىدارد ، دعايش را حبس مىكند تا أو مناجاة كند وسؤال كند از أو ، وچون بنده را دشمن مىدارد زود دعايش را مستجاب مىكند يا در دلش نااميدى مىافكند كه دعا نكند .\r\nپس إبراهيم پرسيد : چه مطلب است كه در اين مدت از خدا طلبيده‌اى ؟\r\nعابد گفت : روزى در آن جاى نماز خود نماز مىكردم ، ناگاه طفلى در نهايت حسن وجمال گذشت كه نور از جبينش ساطع بود وكاكلى از قفا انداخته بود وگاوى چند را مىچرانيد كه گويا روغن بر آنها ماليده بودند ، وگوسفندى چند همراه داشت در نهايت فربهى وخوشايندگى ، مرا از آنچه ديدم بسيار خوش آمد ، گفتم : اى كودك زيبا ! از كيست اين گاوها وگوسفندها ؟\r\nگفت : از من است .\r\nگفتم : تو كيستى ؟\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nگفت : منم إسماعيل پسر إبراهيم خليل خدا .\r\nپس دعا كردم واز خدا سؤال كردم كه خليل خود را به من بنمايد .\r\nپس حضرت إبراهيم گفت : منم إبراهيم خليل الرحمن وآن طفل پسر من است .\r\nعابد گفت : الحمد للّه رب العالمين كه دعاى مرا مستجاب كرد .\r\nپس آن شخص هر دو جانب روى حضرت إبراهيم عليه السّلام را بوسيد ودست در گردن أو آورد وگفت : الحال دعا كن تا من آمين بر دعاى تو بگويم ، پس دعا كرد إبراهيم عليه السّلام از براي مؤمنان ومؤمنات از آن روز تا روز قيامت به آنكه گناهان ايشان را بيامرزد واز ايشان راضى شود ، وآمين گفت عابد بر دعاى حضرت إبراهيم .\r\nپس حضرت امام محمد باقر عليه السّلام فرمود : دعاى إبراهيم عليه السّلام كامل وشامل حال گناهكاران شيعيان ما هست تا روز قيامت « 1 » .\r\nودر بعضي از روايات وارد است كه : نام آن عابد ماريا وأو پسر أوس بود وششصد وشصت سال عمر أو بود « 2 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 140 ؛ قصص الأنبياء راوندى 115 .\r\n( 2 ) . قصص الأنبياء راوندى 115 .\r\n","page_name":" 334 ","page_number":334},
  {"content":"\r\n\r\n\r\nفصل دوم در بيان قصه‌هاى آن حضرت عليه السّلام از هنگام ولادت تا شكستن بتها ، وآنچه گذشت ميان آن حضرت وظالمان آن زمان خصوصا نمرود وآزر\r\nبه سند حسن بلكه صحيح از حضرت امام جعفر صادق عليه السّلام منقول است كه : آزر پدر إبراهيم منجّم نمرود پسر كنعان بود ، به نمرود گفت : من در حساب نجوم مىبينم كه در اين زمان مردى بهم رسد واين دين را نسخ كند ومردم را به دين ديگر بخواند .\r\nنمرود پرسيد : در كدام بلاد بهم خواهد رسيد ؟\r\nگفت : در اين بلاد ؛ ومنزل نمرود در « كوثاريا » بود كه دهى از دههاى كوفه بوده است .\r\nنمرود پرسيد كه : آن مرد به دنيا آمده است ؟\r\nآزر گفت : نه .\r\nنمرود گفت : پس بايد ميان مردان وزنان جدائى افكنيم .\r\nپس حكم كرد كه مردان را از زنان جدا كنند .\r\nوحامله شد مادر إبراهيم به إبراهيم وحملش ظاهر نشد ، وچون نزديك شد ولادتش گفت : اى آزر ! مرا علت مرض يا حيض روى داده است ومىخواهم از تو جدا شوم ، ودر آن زمان قاعده چنين بود كه در حالت حيض يا مرض زنان از شوهران جدا مىشدند .\r\nپس بيرون آمد وبه غارى رفت ، وحضرت إبراهيم عليه السّلام در آن غار متولد شد ، پس أو را مهيا كرد ودر قماط پيچيد وبه خانهء خود برگشت ودر غار را به سنگ برآورد ، پس\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nخداوند قادر حكيم براي إبراهيم در انگشت مهينش شيرى قرار داد كه أو مىمكيد وهر چند گاهى يك مرتبه مادر به نزد أو مىآمد .\r\nونمرود به هر زن حامله قابله‌اى موكّل گردانيده بود كه هر پسرى كه متولد شد أو را بكشند ، لهذا مادر إبراهيم از ترس كشتن ، إبراهيم را در آن غار پنهان كرده بود ، وإبراهيم عليه السّلام در روزى آن قدر نمو مىكرد كه ديگران در ما هي آن قدر نمو كنند ، تا آنكه در غار سيزده‌ساله شد ، پس مادر به ديدن أو رفت ، چون خواست كه بيرون آيد چنگ در أو زد وگفت : اى مادر ! مرا بيرون بر .\r\nمادر گفت : اى فرزند ! اگر پادشاه بداند كه تو در اين زمان متولد شده‌اى تو را بكشد .\r\nپس چون مادرش بيرون رفت ، حضرت إبراهيم عليه السّلام خود از غار بيرون آمد ودر آن وقت آفتاب فرورفته بود ، پس نظرش بر زهره افتاد گفت : اين خداى من است ، چون زهره فرو رفت گفت : اگر خداى من مىبود حركت نمىكرد وزايل نمىشد ، وگفت : دوست نمىدارم آفلان را ، يعنى آنها كه غايب مىشوند ؛ وچون ماه از مشرق طالع شد گفت : اين خداى من است اين بزرگتر ونيكوتر است از زهره ، پس چون حركت كرد وزايل شد گفت :\r\nاگر هدايت نكند مرا پروردگار من هرآينه خواهم بود از گروه گمراهان ؛ پس چون صبح شد وآفتاب طالع شد وشعاعش عالم را روشن كرد گفت : اين بزرگتر ونيكوتر است ، پس چون حركت كرد وزايل شد حق تعالى گشود براي حضرت إبراهيم عليه السّلام آسمانها را تا آنكه عرش وهر كه بر عرش است ديد ، وخدا ملكوت آسمانها وزمين را به أو نمود ، پس در آن وقت گفت : اى قوم ! من بيزارم از آنچه شما شريك خدا گردانيده‌ايد ، گردانيدم روى خود را بسوى آن كسى كه از نو پديد آورده آسمانها وزمين را در حالتي كه ميل‌كننده‌ام از دينهاى باطل به دين حق ونيستم از مشركان .\r\nپس آمد به نزد مادرش ، ومادرش أو را داخل خانهء آزر كرد ودر ميان فرزندان خود أو را رها كرد ، چون آزر به خانه آمد ونظرش بر أو افتاد به مادر إبراهيم گفت : اين كيست كه در پادشاهى ملك زنده مانده است وملك فرزندان مردم را مىكشد ؟\r\nگفت : اين پسر توست در فلان وقت متولد شده كه من از تو عزلت كردم .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nآزر گفت : واي بر تو ! اگر پادشاه اين را بداند منزلت من در نزد أو برطرف شود ؛ وآزر صاحب اختيار ووزير نمرود بود واز براي أو بت مىتراشيد وبه فرزندانش مىداد كه مىفروختند وبتخانه در دست أو بود .\r\nپس مادر إبراهيم به آزر گفت : بر تو باكى نيست ، اگر پادشاه مطّلع نشود فرزند ما مىماند ، واگر مطّلع شود من جواب پادشاه مىگويم ، وهرگاه كه آزر بسوى إبراهيم عليه السّلام نظر مىكرد محبت عظيم از أو در دلش بهم مىرسيد ، وبت مىداد به أو كه بفروشد چنانچه به برادرانش مىداد ، پس إبراهيم ريسمانى در گردن بت مىبست وبه زمين مىكشيد ومىگفت : كيست كه بخرد چيزى را كه نه ضررى به أو مىتواند رسانيد ونه نفعي ؟ ودر آب ولجن بت را فرومىبرد ومىگفت : بياشام وحرف بزن .\r\nپس چون برادرانش اينها را براي آزر نقل كردند ، آزر إبراهيم را طلبيد ومنع كرد امّا سودى نبخشيد ، پس أو را در خانهء خود حبس كرد ونگذاشت كه بيرون رود « 1 » .\r\nوبه سند معتبر از حضرت موسى بن جعفر عليه السّلام منقول است كه : در روز أول ماه ذيحجه حضرت إبراهيم خليل عليه السّلام متولد شد « 2 » .\r\nوبه سند صحيح از حضرت صادق عليه السّلام منقول است كه : پدر حضرت إبراهيم منجّم نمرود بن كنعان بود ، ونمرود بىرأى أو كارى نمىكرد ، پس شبى از شبها نظر كرد در ستارگان ، چون صبح شد به نمرود گفت : در اين شب امر عجيبى ديده‌ام .\r\nنمرود گفت : چه ديدى ؟\r\nگفت : ديدم كه فرزندى بهم رسد در زمين ما كه هلاك ما در دست أو باشد ، ودر اندك زماني ديگر مادر أو به أو حامله شود .\r\nپس نمرود تعجب كرد از اين امر وگفت : آيا زنان به أو حامله شده‌اند ؟\r\nگفت : نه .\r\n\r\n\r\n","description":"","footnote":"\r\n( 1 ) . تفسير قمى 1 / 206 .\r\n( 2 ) . كافى 4 / 149 .\r\n","page_name":" 337 ","page_number":337},
  {"content":"\r\n\r\nوأو در علم نجوم يافته بود كه أو را به آتش بسوزانند واين را نيافته بود كه خدا أو را نجات خواهد داد .\r\nپس امر كرد نمرود كه مردان را از زنان جدا كنند ومردان از شهر بيرون روند وزنان در شهر باشند ، ودر همان شب پدر إبراهيم عليه السّلام مجامعت كرد با زوجهء خود ونطفهء إبراهيم بسته شد ، پس گمان برد كه همين فرزند خواهد بود ، پس طلبيد زنان قابله را كه هر چه در شكم بود مىدانستند ، ونظر كردند به مادر إبراهيم ، پس حق تعالى آنچه در رحم بود بر پشت چسبانيد كه آن زنان نيافتند وگفتند : ما در شكم اين زن چيزى نمىبينيم .\r\nپس چون إبراهيم متولد شد پدرش خواست كه أو را به نزد نمرود برد ، زن أو گفت : پسر خود را مبر به نزد نمرود كه أو را بكشد ، بگذار من أو را به يكى از اين غارها ببرم وبيندازم تا اجلش برسد وبميرد وتو پسر خود را نكشته باشى .\r\nگفت : ببر .\r\nپس مادر إبراهيم عليه السّلام أو را به غارى برد وشير داد وبر در غار سنگى گذاشت وبرگشت ، پس حق تعالى روزى أو را در انگشت مهين خودش مقرر فرمود كه انگشت خود را مىمكيد وشير از آن بهم مىرسيد ومىخورد ، ودر روزى آن قدر نشو ونما مىكرد كه أطفال ديگر در هفته‌اى مىكنند ، ودر هفته آن قدر نمو مىكرد كه أطفال ديگر در ما هي مىكنند ، ودر ما هي آن قدر نمو مىكرد كه أطفال ديگر در سالى ، پس مدتها بر اين گذشت ، روزى مادرش به پدرش گفت : مرا رخصت ده بروم بسوى غار وببينم چه بر سر فرزند ما آمده است ؟ پدر أو را رخصت داد ، چون مادر داخل غار شد ديد كه إبراهيم زنده است وچشمهايش مانند دو چراغ روشنى مىدهند ، پس أو را برداشته به سينهء خود چسبانيد وأو را شير داد وبرگشت .\r\nپدرش أحوال إبراهيم را جويا شد .\r\nگفت : أو را در خاك پنهان كردم وبرگشتم .\r\nپس هميشه چنين بود كه گاهى به بهانهء كارى از پدر إبراهيم غايب مىشد وخود را به إبراهيم مىرسانيد وأو را شير مىداد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nچون به حركت آمد روزى مادرش رفت وأو را شير داد ، وچون خواست برگردد جامه‌اش را گرفت ، مادر گفت : چيست تو را ؟\r\nگفت : مرا با خود ببر .\r\nگفت : باش تا از پدرت رخصت بگيرم .\r\nپس پيوسته حضرت إبراهيم عليه السّلام در آن غيبت شخص خود را مخفى مىداشت وامر خود را كتمان مىكرد تا آنكه ظاهر شد وعلانيه دين خود را ظاهر كرد وخدا قدرت خود را در حقّ أو ظاهر ساخت « 1 » .\r\nودر روايت ديگر از رسول خدا صلّى اللّه عليه وآله وسلم منقول است كه : إبراهيم عليه السّلام وپدر ومادرش از پادشاه طاغى گريختند ومادرش أو را زائيد در ميان تلّى چند در كنار نهر عظيمى كه أو را « حزران » مىگفتند ، از غروب آفتاب تا آمدن شب ، پس چون إبراهيم عليه السّلام بر روى زمين قرار گرفت برخاست ودست بر سر ورويش ماليد و « اشهد ان لا اله الّا اللّه » بسيار گفت ، پس جامه را برداشت وبر دوش گرفت ؛ مادرش را از مشاهدهء اين أحوال غريبه ترسى عظيم رو داد ، پس پيش روى مادر خود به راه افتاد وچشمان خود را بسوى آسمان بلند كرده بود واستدلال كرد به آن ستاره‌ها بر خالق آسمان وزمين ، چنانچه حق تعالى از أو در قرآن مجيد ذكر فرموده است « 2 » .\r\nوعلي بن إبراهيم روايت كرده است كه : چون حضرت إبراهيم عليه السّلام قوم خود را نهى كرد از بت پرستيدن ، وحجتها وبرهانها بر ايشان در اين باب تمام كرد ، وايشان ترك نكردند ، روز عيدى حاضر شد ونمرود وجميع أهل مملكتش به عيدگاه رفتند ، إبراهيم عليه السّلام نخواست كه با ايشان بيرون رود پس أو را موكّل كردند به بتخانه وايشان بيرون رفتند ، چون همه بيرون رفتند إبراهيم طعامي برداشت وداخل بتخانه شد وبه نزديك هر يك از بتها مىرفت ومىگفت : بخور وحرف بزن ! چون جواب نمىگفت تيشه را مىگرفت\r\nو \r\n\r\n","description":"","footnote":"\r\n( 1 ) . كمال الدين وتمام النعمة 138 .\r\n( 2 ) . روضة الواعظين 82 .\r\n","page_name":" 339 ","page_number":339},
  {"content":"\r\n\r\nدست وپايش را مىشكست تا آنكه با همهء آن بتها چنين كرد ، پس تيشه را در گردن بزرگ ايشان كه در صدر بتخانه بود آويخت .\r\nچون پادشاه وجميع امرا ولشكر ورعايا از عيدگاه برگشتند ، بتهاى خود را شكسته ديدند گفتند : هر كه اين كار را با خدايان ما كرده است ، أو از ستمكاران بر خود است وكشته خواهد شد .\r\nگفتند : اينجا جوانى هست كه ايشان را به بدى ياد مىكند وأو را إبراهيم مىگويند وأو فرزند آزر است .\r\nپس أو را به نزد نمرود آوردند ، نمرود به آزر گفت : با من خيانت كردى واين فرزند را از من مخفى كردى ؟\r\nگفت : اى ملك ! اين عمل مادر اوست ومىگويد : من حجتي در اين باب دارم ، واگر أو نباشد فرزند از براي ما بماند ، والحال دست بر أو يافته‌اى آنچه خواهى با أو بكن ودست از كشتن فرزندان مردم بردار .\r\nپس نمرود مادر إبراهيم را طلبيد وگفت : چه باعث شد تو را كه امر اين طفل را مخفى كردى از من تا كرد به خدايان ما آنچه كرد ؟\r\nعرض كرد : اى ملك ! اين را براي مصلحت رعيت تو كردم ، چون ديدم كه أولاد رعيت خود را مىكشتى ونسل ايشان برطرف مىشد ، گفتم اگر فرزند من آن فرزند باشد كه در ستارگان ديده شده است مىدهم به پادشاه كه أو را بكشد ودست از كشتن فرزندان مردم بردارد !\r\nنمرود عذر أو را قبول كرد ورأيش را صواب ديد ، پس به إبراهيم گفت : كي كرده است اين كار را نسبت به خدايان ما ؟\r\nإبراهيم فرمود : بزرگ ايشان كرده است ، پس سؤال كنيد از ايشان اگر حرف بزنند !\r\nپس مشورت كرد نمرود با قوم خود در باب إبراهيم ، گفتند : بسوزانيد إبراهيم را ويارى كنيد خدايان خود را اگر يارىكننده‌ايد .\r\nپس حضرت صادق عليه السّلام فرمود : فرعون زمان إبراهيم عليه السّلام واصحابش ، همه أولاد زنا\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nبودند كه بزودى به كشتن پيغمبر راضى شدند ؛ وفرعون موسى عليه السّلام واصحابش همه حلال‌زاده بودند كه گفتند : أو را وبرادرش را بگذار وساحران را جمع كن ، وحكم به كشتن ايشان نكردند ، زيرا كه راضى نمىشوند به كشتن پيغمبر يا امام مگر أولاد زنا .\r\nپس حبس كرد إبراهيم را وهيزم براي أو جمع كرد ، وچون آن روز شد كه مىخواستند أو را در آتش اندازند ، نمرود ولشكرش همه بيرون آمدند وبراي نمرود منظر رفيعى ساخته بودند كه از آنجا نظر كند به إبراهيم كه چگونه آتش أو را مىسوزاند ! چون إبراهيم عليه السّلام را آوردند ، كسى به نزديك آتش نمىتوانست رفت كه أو را در آتش اندازد ، زيرا كه مرغ از يك فرسخ راه نمىتوانست كه پرواز كند از بسيارى آن آتش ، پس شيطان آمد ومنجنيق را تعليم ايشان كرد .\r\nچون آن حضرت را در منجنيق گذاشتند ، آزر آمد وطپانچه بر روى مبارك أو زد وگفت : برگرد از آنچه بر آن هستى ، أو قبول نكرد ، در آن حال خروش از آسمان وزمين برآمد وهيچ چيز نماند مگر آنكه طلب يارى آن حضرت كرد .\r\nزمين عرض كرد : خداوندا ! به پشت من احدى نيست كه تو را عبادت كند بغير أو ، مىگذارى أو را بسوزانند ؟\r\nملائكة گفتند : خداوندا ! خليل تو إبراهيم را مىسوزانند ؟ !\r\nحق تعالى فرمود : اگر مرا بخواند أجابت أو مىكنم .\r\nجبرئيل عرض كرد : خداوندا ! خليل تو إبراهيم عليه السّلام بر روى زمين احدى نيست كه تو را بپرستد بجز أو ، بر أو مسلط كرده‌اى دشمن أو را كه أو را به آتش بسوزاند ؟ !\r\nحق تعالى فرمود : ساكت شو كه اين سخن را بنده‌اى مثل تو مىگويد كه ترسد امرى از تحت قدرت أو بدر رود ، أو بندهء من است ، هر وقت كه خواهم أو را مىگيرم واگر مرا بخواند أجابت أو مىكنم .\r\nپس إبراهيم عليه السّلام پروردگار خود را به سورهء اخلاص خواند : « يا اللّه يا واحد يا أحد يا صمد يا من لم يلد ولم يولد ولم يكن له كفوا أحد نجّني من النّار برحمتك » .\r\nپس جبرئيل إبراهيم را ملاقاة كرد در ميان هوا كه از منجنيق جدا شده بود وگفت : اى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nإبراهيم ! آيا تو را بسوى من حاجتي هست ؟\r\nإبراهيم فرمود : امّا بسوى تو حاجتي ندارم وبسوى پروردگار عالميان دارم ، پس انگشترى به أو داد كه بر آن نقش كرده بودند : « لا اله الّا اللّه محمّد رسول اللّه ألجأت ظهري إلى اللّه وأسندت أمري إلى اللّه وفوّضت أمري إلى اللّه » .\r\nپس حق تعالى وحى فرمود به آتش كه  كُونِي بَرْداً  « 1 » يعنى : « سرد باش » ، پس در ميان آتش دندانهاى مبارك آن حضرت از سرما بر هم مىخورد تا خدا فرمود  وَسَلاماً عَلى إِبْراهِيمَ  « 2 » يعنى : « وسلامت باش بر إبراهيم » ، وجبرئيل آمد وبا آن حضرت نشست در ميان آتش ومشغول صحبت شدند واطرافشان همه گل ولاله شد .\r\nچون نمرود لعين نظر كرد وآن حال غريب را مشاهده نمود گفت : كسى كه خدائى بگيرد ، مثل خداى إبراهيم بگيرد .\r\nدر آن وقت يكى از عظماى أصحاب نمرود گفت : من قسم داده بودم بر آتش كه نسوزاند أو را . ناگاه عمودى از آتش بيرون آمد بسوى آن بدبخت وأو را سوخت .\r\nنمرود ملعون إبراهيم عليه السّلام را ديد كه در باغ سبز وخرمى نشسته است وبا مرد پيرى سخن مىگويد ، پس به آزر گفت : اى آزر ! چه بسيار گرامى است فرزند تو نزد پروردگار خود ! وچلپاسه مىدميد در آتش ، ووزغ آب مىبرد وبر آتش مىريخت كه خاموش كند ، وچون حق تعالى وحى نمود به آتش كه سرد باش ، تا سه روز هيچ آتشى در دنيا گرمى نداشت « 3 » .\r\nونيز علي بن إبراهيم روايت كرده است كه : چون نمرود ، إبراهيم عليه السّلام را در آتش انداخت وآتش بر أو برد وسلام گرديد ، نمرود گفت : اى إبراهيم ! پروردگار تو كيست ؟\r\nفرمود : پروردگار ما آن كسى است كه زنده مىگرداند ومىميراند .\r\nنمرود گفت : من نيز زنده مىكنم ومىميرانم !\r\n\r\n\r\n","description":"","footnote":"\r\n( 1 ) . سورهء أنبياء : 69 .\r\n( 2 ) . سورهء أنبياء : 69 .\r\n( 3 ) . تفسير قمى 2 / 71 .\r\n","page_name":" 342 ","page_number":342},
  {"content":"\r\n\r\nإبراهيم فرمود : چگونه زنده مىكنى ومىميرانى ؟\r\nنمرود امر كرد تا دو نفر از آنها كه واجب القتل بودند نزد أو حاضر ساختند ، يكى را گردن زد وديگرى را رها كرد .\r\nإبراهيم عليه السّلام فرمود : اگر راست مىگوئى آن را كه كشتى زنده كن . پس إبراهيم فرمود :\r\nپروردگار من آفتاب را از مشرق بيرون مىآورد ، تو از مغرب بيرون آور .\r\nپس مبهوت وعاجز شد آن كافر « 1 » .\r\nوبه سندهاى معتبر از حضرت امام رضا عليه السّلام منقول است كه : چون إبراهيم عليه السّلام را در كفهء منجنيق گذاشتند جبرئيل در غضب شد ، حق تعالى به أو وحى فرمود : چه چيز تو را به غضب آورد اى جبرئيل ؟\r\nعرض كرد : پروردگارا ! إبراهيم خليل توست وبر روى زمين كسى نيست بجز أو كه تو را به يگانگى بپرستد ، بر أو مسلط كرده‌اى دشمن خود ودشمن أو را .\r\nحق تعالى فرمود : ساكت شو ، وتعجيل نمىكند مگر بنده‌اى مثل تو كه ترسد امرى از أو فوت شود ، امّا من پس أو بندهء من است ، هر وقت كه خواهم أو را مىگيرم .\r\nپس جبرئيل شاد شد ورو به إبراهيم كرد وگفت : تو را حاجتي هست ؟\r\nإبراهيم فرمود : بسوى تو نه .\r\nپس حق تعالى انگشترى براي أو فرستاد كه در آن شش كلمه نقش بود : « لا اله الّا اللّه محمّد رسول اللّه لا حول ولا قوّة الّا باللّه فوّضت أمري إلى اللّه أسندت ظهري إلى اللّه حسبي اللّه » ، پس خدا وحى كرد به أو كه : اين انگشترى را در دست كن كه من آتش را بر تو سرد وسلامت مىگردانم « 2 » .\r\nوبه سند معتبر منقول است كه از حضرت صادق عليه السّلام سؤال كردند كه : چرا موسى بن عمران عليه السّلام چون ريسمانها وعصاهاى ساحران فرعون را ديد ترسيد ، وإبراهيم عليه السّلام را كه\r\n\r\n\r\n","description":"","footnote":"\r\n( 1 ) . تفسير قمى 1 / 86 .\r\n( 2 ) . عيون أخبار الرضا 2 / 55 ؛ امالى شيخ صدوق 370 .\r\n","page_name":" 343 ","page_number":343},
  {"content":"\r\n\r\nدر منجنيق گذاشتند وبسوى آتش انداختند نترسيد ؟\r\nفرمود : إبراهيم عليه السّلام استناد واعتماد داشت بر نور محمد وعلى وفاطمه وحسن وحسين وامامان از فرزندان حسين عليهم السّلام كه در پشت أو بودند ، لهذا نترسيد ؛ وموسى آن أنوار در صلب أو نبودند ، به اين سبب ترسيد « 1 » .\r\nودر حديث معتبر از حضرت صادق عليه السّلام منقول است كه : چهار كس پادشاه جميع روى زمين شدند ، دو مؤمن ودو كافر : امّا دو مؤمن پس سليمان بن داود وذو القرنين بودند ، ودو كافر نمرود وبخت النصر « 2 » .\r\nواز حضرت صادق عليه السّلام منقول است كه : أول منجنيقى كه در دنيا ساخته شد منجنيقى بود كه براي حضرت إبراهيم عليه السّلام در كوفه ساختند بر سر نهرى كه آن را « كوثا » مىگفتند در قريه‌اى كه آن را « قنطانا » مىگفتند ، وشيطان آن را ساخت ، وچون حضرت إبراهيم عليه السّلام را در منجنيق نشاندند وخواستند كه به آتش اندازند جبرئيل آمد وگفت : السلام عليك يا إبراهيم ورحمة اللّه وبركاته ، آيا تو را حاجتي هست ؟\r\nگفت : به تو حاجتي ندارم .\r\nپس در آن وقت حق تعالى به آتش ندا كرد كه : سرد شو « 3 » .\r\nوبه سند معتبر از حضرت صادق عليه السّلام مروى است كه : چون آتش براي حضرت إبراهيم عليه السّلام افروختند ، جانوران زمين همه بسوى خدا شكايت كردند ورخصت طلبيدند كه آب بر آن آتش بريزند ، خدا هيچ‌يك را رخصت نداد بغير از وزغ ، پس دو ثلث بدن آن سوخت ويك ثلث باقي ماند « 4 » .\r\nودر حديث معتبر ديگر فرمود كه : هفت كسند كه عذابشان در قيامت از همه كس بدتر خواهد بود : قابيل كه برادر خود را كشت ؛ ونمرود كه به إبراهيم منازعه كرد در باب\r\n\r\n\r\n","description":"","footnote":"\r\n( 1 ) . امالى شيخ صدوق 521 .\r\n( 2 ) . خصال 255 .\r\n( 3 ) . تفسير فرات كوفي 263 ، ودر آن به جاى « كوثا » ، « كونى » آمده است .\r\n( 4 ) . خصال 327 .\r\n","page_name":" 344 ","page_number":344},
  {"content":"\r\n\r\nپروردگارش ؛ ودو كس از بني إسرائيل كه يهود ونصارى را گمراه كردند ؛ وفرعون ؛ وأبو بكر وعمر « 1 » .\r\nودر حديث ديگر در حكمت خلق پشه فرمود كه : حق تعالى آن را روزى بعضي از مرغان قرار داده است ؛ وذليل گردانيد به پشه ، جبارى را كه تمرّد وتجبّر كرد بر خدا وانكار بر خداوندى أو كرد ، پس مسلط كرد بر أو ضعيفترين خلقش را تا بنمايد به أو قدرت وعظمت خود را ، پس داخل بيني أو شد تا به دماغش رسيد وأو را كشت « 2 » .\r\nواز حضرت أمير المؤمنين عليه السّلام به سند معتبر منقول است كه : در روز چهارشنبه إبراهيم را در آتش انداختند ، ودر چهارشنبه مسلط كرد خدا بر نمرود پشه را « 3 » .\r\nمؤلف گويد : از اين أحاديث ظاهر مىشود كه قصهء پشه ونمرود واقع است ، امّا تفصيلش در اخبار معتبره به نظر نرسيده ، وأكثر مورخان وبعضي از مفسران ذكر كرده‌اند كه : بعد از نجات حضرت إبراهيم از آتش ، نمرود را دعوت به دين حق كرد ، آن شقى گفت :\r\nمن با خداى تو جنگ مىكنم .\r\nپس روزى را براي اين امر تعيين كردند ونمرود با لشكر بيكران بيرون آمد وصف كشيدند ، وإبراهيم عليه السّلام تنها در برابر ايشان ايستاد « 4 » تا آنكه حق تعالى پشه‌اى بىحد فرستاد تا هوا را تيره كردند وبر سر وروى لشكريان تاختند تا آنكه همگى روى به هزيمت گذاشتند ونمرود خجل ومنفعل برگشت وباز ايمان نياورد ، تا آنكه حق تعالى پشهء ضعيفى را امر فرمود كه به دماغ آن ملعون بالا رفته مشغول شد به خوردن مغز سر أو ، تا آنكه به حدّى أو را بىتاب كرد كه جمعى را موكّل كرده بود كه گرزهاى گران بر سر أو مىزدند كه شايد از آن حالت تسكين يابد ، وچهل سال بر اين حال ماند وايمان نياورد تا\r\n\r\n\r\n","description":"","footnote":"\r\n( 1 ) . خصال 346 .\r\n( 2 ) . احتجاج 2 / 227 .\r\n( 3 ) . خصال 388 ؛ علل الشرايع 597 ؛ عيون أخبار الرضا 1 / 247 .\r\n( 4 ) . در هر دو مصدر به جاى حضرت إبراهيم ، « ملك » آمده است .\r\n","page_name":" 345 ","page_number":345},
  {"content":"\r\n\r\nبه جهنم واصل شد « 1 » .\r\nوبه سندهاى معتبر از حضرت موسى بن جعفر عليه السّلام منقول است كه : در جهنم واديى است كه أو را « سقر » مىنامند كه نفس نكشيده است از روزى كه خدا أو را خلق كرده است ، واگر حق تعالى أو را رخصت دهد كه به قدر سوزنى نفس بكشد هرآينه هر چه بر روى زمين است بسوزد ، وأهل جهنم همه پناه مىبرند از گرمى آن وادى وبوى بد آن وقذارت آن وعذابها كه خدا در آن مهيّا كرده است از براي أهل آن وادى ، ودر آن وادى كوهى هست كه پناه مىبرند أهل آن وادى از حرارت وگند وقذارت آن كوه وآنچه خدا در آن كوه مهيّا كرده است براي اهلش ، ودر آن كوه درّه‌اى هست كه پناه مىبرند جميع أهل آن كوه از گرمى آن درّه وبوى بد وقذرات آن وآنچه خدا در آن مهيّا كرده است از عذابها براي أهل آن درّه ، ودر آن درّه چاهى هست كه پناه مىبرند جميع أهل آن درّه از گرمى وگند وقذارت آن چاه وعذابها كه خدا مهيّا كرده است در آن براي اهلش ، ودر آن چاه ماري هست كه پناه مىبرند جميع أهل آن چاه از خباثت آن مار وگند وقذارت آن وآنچه خدا مهيّا كرده است در نيشهاى آن مار از زهر براي اهلش ، ودر شكم آن مار هفت صندوق است كه در آنها پنج كس از امّتهاى گذشته ودو كس از اين امّت هستند ؛ امّا آن پنج نفر :\r\nقابيل است كه هابيل را كشت ؛ ونمرود كه با حضرت إبراهيم محاجّه كرد در امر پروردگارش وگفت : من زنده مىكنم ومىميرانم ؛ وفرعون كه گفت : منم پروردگار بزرگتر شما ؛ ويهودا كه يهود را گمراه كرد ؛ وبولس كه نصارى را گمراه كرد ؛ ودو نفر كه در اين امّتند « 2 » : أبو بكر وعمر است .\r\nوبه سند معتبر از حضرت امام رضا عليه السّلام منقول است كه : چون حضرت إبراهيم عليه السّلام را در آتش انداختند دعا كرد خدا را به حقّ ما ، پس خدا آتش را بر أو سرد وسلامت گردانيد « 3 » .\r\n\r\n\r\n","description":"","footnote":"\r\n( 1 ) . كامل ابن أثير 1 / 116 ؛ عرائس المجالس 97 ، ودر آن چهار صد سال به جاى چهل است .\r\n( 2 ) . خصال 398 ، ودر آن « يونس » به جاى « بولس » است .\r\n( 3 ) . قصص الأنبياء راوندى 106 .\r\n","page_name":" 346 ","page_number":346},
  {"content":"\r\n\r\nوبه سندهاى معتبر از حضرت امام محمد باقر عليه السّلام وحضرت امام جعفر صادق عليه السّلام منقول است كه : دعاى حضرت إبراهيم در روزى كه أو را به آتش انداختند اين بود : « يا أحد يا صمد يا من لم يلد ولم يولد ولم يكن له كفوا أحد توكّلت على اللّه » ، پس حق تعالى به آتش وحى كرد كه : سرد وسلامت باش بر إبراهيم ، پس سه روز بر روى زمين كسى از آتش منتفع نشد وآب گرم نشد ، وعمارت بلندى براي نمرود ساخته بودند ، بعد از سه روز با آزر بر آن عمارت برآمد وبر آتش مشرف شد ، حضرت إبراهيم عليه السّلام را ديد در ميان باغ سبزى نشسته با مرد پيرى سخن مىگويد ، پس نمرود به آزر گفت : چه بسيار گرامى است پسر تو بر پروردگارش « 1 » !\r\nپس نمرود به إبراهيم عليه السّلام گفت كه : از ملك من بدر رو وبا من در يك ديار مباش « 2 » .\r\nوبه سند موثق از حضرت صادق عليه السّلام منقول است كه : چون يوسف عليه السّلام به نزد نمرود آمد ، گفت : چه حال دارى اى إبراهيم ؟\r\nگفت : من إبراهيم نيستم ، من يوسف پسر يعقوب پسر إسحاق پسر إبراهيم ، وآن همان شخص بود كه با إبراهيم محاجّه كرد در امر پروردگارش وچهارصد سال جوان بود « 3 » .\r\nوبه سند معتبر از حضرت امام زين العابدين عليه السّلام منقول است كه : چون حضرت إبراهيم عليه السّلام را در آتش انداختند ، جبرئيل پيراهنى از بهشت از براي أو آورد ودر أو پوشانيد ، پس آتش از أو گريخت وبر دوش نرجس روئيد ، وهمان پيراهن بود كه چون حضرت يوسف عليه السّلام آن را بيرون آورد در مصر حضرت يعقوب بوى آن را در أردن شنيد وگفت : من بوى يوسف را مىشنوم « 4 » .\r\nمؤلف گويد : منافاتى ميان اين أحاديث نيست ، وممكن است كه اينها همه واقع شده باشد وآن دعاها را خوانده باشد ، ورسول خدا وائمهء طاهرين عليهم السّلام را شفيع گردانيده\r\n\r\n\r\n","description":"","footnote":"\r\n( 1 ) . قصص الأنبياء راوندى 105 .\r\n( 2 ) . امالى شيخ طوسي 659 .\r\n( 3 ) . قصص الأنبياء راوندى 137 .\r\n( 4 ) . محاسن 2 / 131 .\r\n","page_name":" 347 ","page_number":347},
  {"content":"\r\n\r\nباشد ، وحق تعالى انگشترى وپيراهنى براي أو فرستاده باشد ، ونداى برد وسلام به آتش نيز كرده باشد .\r\nوبه سند معتبر از حضرت صادق عليه السّلام منقول است كه : روزى كه حضرت إبراهيم بتها را شكست ، روز نوروز بود « 1 » .\r\nودر تفسير حضرت امام حسن عسكرى عليه السّلام مذكور است كه : حضرت رسول خدا صلّى اللّه عليه وآله وسلم فرمود كه : به محمد وآل طيبين أو خدا نوح عليه السّلام را نجات داد از شدت غم عظيم ، وبه بركت ايشان سرد كرد خدا آتش را بر حضرت إبراهيم وبر أو برد وسلام گردانيد ، ومتمكن ساخت أو را در ميان آتش بر كرسي وفرشهاى نرم نيكو كه آن پادشاه طاغى مثل آنها را نديده بود وبراي احدى از پادشاهان زمين مثل آن ميسّر نشده بود ، ورويانيد دور أو از درختان سبز خرم خوش آينده واز گلها وشكوفه‌ها وسبزه‌ها آنچه در چهار فصل ميسّر نشود « 2 » .\r\nودر حديث معتبر از حضرت أمير المؤمنين عليه السّلام منقول است كه : نمرود خواست نظر كند در ملك آسمان ، پس چهار كركس گرفت وتربيت كرد آنها را وتابوتى از چوب ساخت وشخصي را در آن تابوت داخل كرد وپاهاى كركسها را به پايه‌هاى تابوت بستند ، ودر ميان تابوت عمودى نصب كردند وبر سر آن عمود گوشتى آويختند پس آن كركسهاى گرسنه به هواي گوشت پرواز كردند وتابوت را با آن مرد به جانب آسمان بالا بردند ، وآن قدر أو را بلند كردند كه چون به زمين نظر كرد كوهها را به مثابهء مورچه ديد ، وچون نظر به آسمان كرد آسمان به حال خود بود ، باز بعد از زماني بسوى زمين نظر كرد بغير از آب چيزى نديد وچون به آسمان نظر كرد بر همان حال بود كه پيشتر مىديد ، باز مدتي بالا بردند أو را تا آنكه چون نظر به زمين كرد هيچ چيز نديد ، وچون به آسمان نظر كرد بر حال أول ديد ، پس در تاريكى افتاد كه نه بالاى خود را مىديد ونه زير خود را ، ترسيد وگوشت\r\n\r\n\r\n","description":"","footnote":"\r\n( 1 ) . المهذب البارع 1 / 195 .\r\n( 2 ) . تفسير امام حسن عسكرى عليه السّلام 287 .\r\n","page_name":" 348 ","page_number":348},
  {"content":"\r\n\r\nرا به زير تابوت آويخت ، پس آن كركسها سرازير شدند تا به زمين آمدند « 1 » .\r\nمؤلف گويد : مشهور ميان مورخان آن است كه خود نيز در آن قفس با يكى از مخصوصان نشسته بود كه كركسان ايشان را بالا بردند « 2 » .\r\nوبه سند معتبر از حضرت صادق عليه السّلام منقول است كه : محل ولادت حضرت إبراهيم عليه السّلام « كوثاربا » بود كه از محال كوفه بوده است ، وپدرش از أهل آنجا بود ، ومادر إبراهيم عليه السّلام ومادر لوط - يعنى ساره وورقه - هر دو خواهر بودند ودخترهاى لاحج بودند ، ولاحج پيغمبر انذاركننده بود امّا رسول نبود ، وإبراهيم عليه السّلام در أول طفوليّت بر آن فطرت بود كه حق تعالى همه كس را بر آن خلق كرده است تا آنكه خدا أو را هدايت نمود به دين خود وبرگزيد أو را ، وبه تزويج خود درآورد إبراهيم ساره دختر خالهء خود را ، وساره گلهء بسيار وزمينهاى گشاده وحال نيكو داشت ، وجميع أموال خود را به حضرت إبراهيم عليه السّلام بخشيد ، وحضرت إبراهيم عليه السّلام سعى كرد وآن أموال را به اصلاح آورد وگله وزراعتش بسيار شد به حدّى كه در زمين كوثاربا كسى حالش از أو بهتر نبود .\r\nچون حضرت إبراهيم عليه السّلام بتهاى نمرود را شكست ، نمرود امر كرد أو را در بند كشيدند ، وامر كرد حظيره‌اى ساختند وپر كردند حظيرة را از هيزم وآتش در آن هيزمها زدند وإبراهيم را در آتش انداختند تا أو را بسوزانند وخود دور شدند تا شعلهء آتش فرو نشست ، پس مشرف شدند بر حظيرة كه حال حضرت إبراهيم را مشاهده نمايند ، ناگاه ديدند كه حضرت إبراهيم از بند رها شده وبه سلامت در ميان آتش نشسته است ، چون اين خبر را به نمرود دادند امر نمود كه إبراهيم عليه السّلام را از بلاد أو بيرون كنند ونگذارند كه گله‌ها ومالهاى خود را با خود ببرد .\r\nپس حجت گرفت بر ايشان وحضرت إبراهيم عليه السّلام گفت : اگر گله ومال مرا مىگيريد ، به من پس دهيد آن عمرى كه من در تحصيل آنها صرف نموده‌ام ، پس مخاصمه را به نزد\r\n\r\n\r\n","description":"","footnote":"\r\n( 1 ) . تفسير عياشى 2 / 235 .\r\n( 2 ) . كامل ابن أثير 1 / 115 ؛ عرائس المجالس 96 .\r\n","page_name":" 349 ","page_number":349},
  {"content":"\r\n\r\nقاضى نمرود بردند ، قاضى حكم كرد كه إبراهيم هر چه در بلاد ايشان تحصيل كرده است به ايشان بگذارد ، وبر أصحاب نمرود حكم كرد كه عمرى كه إبراهيم در بلاد ايشان گذرانيده است به أو پس دهند .\r\nچون اين قضية را به نمرود نقل كردند حكم كرد حضرت إبراهيم را از بلاد بيرون كنند واموالش را به أو بدهند وگفت : اگر أو در بلاد شما مىماند دين شما را فاسد مىكند وضرر به خداهاى شما مىرساند .\r\nپس بيرون كردند إبراهيم ولوط عليهما السّلام را از بلاد خود به جانب شام ، پس حضرت إبراهيم ولوط وساره عليهم السّلام بيرون رفتند وحضرت إبراهيم گفت  إِنِّي ذاهِبٌ إِلى رَبِّي سَيَهْدِينِ  « 1 » « من مىروم بسوى پروردگار خود - يعنى به جانب بيت المقدس - بزودى مرا هدايت خواهد كرد » .\r\nپس حضرت إبراهيم عليه السّلام گله وأموال خود را برداشت وتابوتى ساخت وساره را در آنجا گذاشت وقفل زد بر آن تابوت - از نهايت غيرتى كه براي ساره داشت - ورفت تا آنكه از ملك نمرود بدر رفت وداخل ملك شخصي از قبط شد كه أو را غرازه « 2 » مىگفتند ، پس به يكى از عشّاران أو گذشت ، عشّار آمد كه عشور أموال إبراهيم عليه السّلام بگيرد ، چون نوبت به تابوت رسيد عشّار گفت : اين تابوت را بگشا تا آنچه در آن هست ما عشور آن را بگيريم .\r\nإبراهيم گفت : آنچه در اين تابوت است هر چه خواهى حساب كن از طلا يا نقره وعشرش را از من بگير وتابوت را مگشا .\r\nعشّار گفت : تا نگشايم نمىشود .\r\nپس عشّار به جبر در تابوت را گشود ، چون ساره را با حسن وجمالى كه داشت مشاهده نمود از إبراهيم پرسيد : اين زن چه نسبت دارد به تو ؟\r\n\r\n\r\n","description":"","footnote":"\r\n( 1 ) . سورهء صافات : 99 .\r\n( 2 ) . در مصدر « عراره » است .\r\n","page_name":" 350 ","page_number":350},
  {"content":"\r\n\r\nگفت : حرمت من ودختر خالهء من است .\r\nگفت : چرا أو را در اين تابوت مخفى كرده‌اى ؟\r\nإبراهيم فرمود : براي غيرت بر أو ، كه كسى أو را نبيند .\r\nعشّار گفت : نمىگذارم از اينجا حركت كنى تا آنكه حال اين زن وتو را به سلطان عرض كنم . پس رسولي بسوى پادشاه فرستاد وحقيقت حال را عرض كرد .\r\nپادشاه فرستاد جمعى را كه تابوت را ببرند . إبراهيم عليه السّلام به ايشان فرمود : من از تابوت جدا نمىشوم مگر آنكه جانم از بدنم جدا شود .\r\nچون اين خبر را به پادشاه رسانيدند ، فرستاد كه إبراهيم را با تابوت به نزد أو حاضر نمايند ، چون إبراهيم وتابوت وجميع أموال أو را به نزد پادشاه بردند ، به آن حضرت گفت :\r\nتابوت را بگشا .\r\nفرمود : اى پادشاه ! حرمت من ودختر خالهء من در اين تابوت است وجميع أموال خود را مىدهم كه اين تابوت را نگشائى .\r\nپس پادشاه به جبر تابوت را گشود ، وچون حسن وجمال ساره را ديد ضبط خود نتوانست كرد ودست به جانب أو دراز كرد .\r\nإبراهيم عليه السّلام رو از أو گردانيد وگفت : خداوندا ! حبس فرما دست أو را از حرمت ودختر خالهء من .\r\nفورا دستش خشك شد ونتوانست كه به ساره رساند ونتوانست كه بسوى خود برگرداند ، به إبراهيم گفت : خداى تو چنين كرد ؟\r\nفرمود : بلى ، خداى من صاحب غيرت است وحرام را دشمن مىدارد ، وچون ارادهء حرام كردى مانع شد ميان تو وارادهء تو .\r\nپادشاه گفت : از خداى خود بطلب كه دست مرا بسوى من برگرداند كه من ديگر متعرض حرمت تو نمىشوم .\r\nإبراهيم عليه السّلام گفت : پروردگارا ! دستش را به أو برگردان تا ديگر متعرض حرمت من نشود .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nپس خدا دستش را به أو برگردانيد . باز چون نظرش به ساره افتاد ضبط خود نتوانست كرد ودست بسوى أو دراز كرد ، وباز إبراهيم عليه السّلام از غيرت رو گردانيد ودعا كرد ، دستش خشك شد وبه ساره نرسيد .\r\nپادشاه گفت : خداى تو بسيار صاحب غيرت است وتو بسيار غيورى ، پس از خداى خود سؤال كن دست مرا بسوى من برگرداند كه اگر دعاى تو را مستجاب كند ديگر اين كار را نخواهم كرد .\r\nفرمود : سؤال مىكنم به شرط آنكه اگر كه ديگر چنين كارى بكنى از من سؤال نكنى كه از براي تو دعا بكنم .\r\nپادشاه قبول كرد وحضرت گفت : خداوندا ! اگر راست مىگويد دستش را به أو برگردان ، پس دستش به أو برگشت .\r\nچون پادشاه اين حال را مشاهده كرد از حضرت إبراهيم عليه السّلام مهابتى در دل أو افتاد وآن حضرت را بسيار تعظيم وتكريم كرد وگفت : تو ايمنى از آنكه متعرض حرمت تو شوم يا چيزى از أموال تو بگيرم پس هر جا كه خواهى برو وليكن مرا بسوى تو حاجتي است .\r\nإبراهيم گفت : آن حاجت چيست ؟\r\nگفت : مىخواهم مرا رخصت دهى كه كنيزك جميلهء خوش‌روى عاقل دانائى دارم آن را به ساره ببخشم كه خدمت أو بكند .\r\nچون حضرت رخصت داد ، هاجر مادر إسماعيل را به ساره بخشيد .\r\nپس إبراهيم عليه السّلام با أهل وأموال خود روانه شد كه برود ، وپادشاه أو را مشايعت نمود واز براي تعظيم إبراهيم ومهابت أو در عقب سر أو راه مىرفت ، پس حق تعالى وحى فرمود به إبراهيم كه : بايست وجلوى پادشاه جبارى كه تسلط يافته‌اى راه مرو وليكن أو را مقدّم دار واز عقب أو برو وتعظيم أو بكن كه أو مسلط است وناچار است از پادشاهى در زمين ، يا نيكوكار يا بدكار .\r\nپس إبراهيم عليه السّلام ايستاد وبه پادشاه فرمود : جلو برو كه خداى من در اين ساعت به من وحى فرمود كه تو را تعظيم كنم وتو را مقدّم بدارم واز عقب تو راه روم براي اجلال تو .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nپادشاه گفت : خداى تو به تو چنين وحى فرمود ؟\r\nإبراهيم عليه السّلام فرمود : بلى .\r\nپادشاه گفت : شهادت مىدهم كه خداى تو صاحب رفق ومدارا وبردبارى وكرم است ومرا راغب گردانيدى به دين خود .\r\nپس إبراهيم عليه السّلام را وداع كرد وآن حضرت روانه شد تا در اعلاى شامات فرود آمد ولوط را در ادناى شامات گذاشت .\r\nوچون دير شد فرزند بهم رسانيدن إبراهيم به ساره گفت : اگر خواهى هاجر را به من بفروش شايد خدا فرزندى به من عطا فرمايد كه خلف ما باشد . پس هاجر را از ساره خريد وبا أو مقاربت كرد ، پس إسماعيل عليه السّلام بوجود آمد « 1 » .\r\nوبه سند معتبر منقول است كه : مردى از أهل شام از أمير المؤمنين عليه السّلام پرسيد از تفسير قول حق تعالى   يَوْمَ يَفِرُّ الْمَرْءُ مِنْ أَخِيهِ . وَأُمِّهِ وَأَبِيهِ   « 2 » ، فرمود : آنكه از پدرش مىگريزد در قيامت ، إبراهيم است « 3 » .\r\nمؤلف گويد : در اين فصل چند اشكال هست كه اشاره به حلّ آنها ضرور است وتفصيلشان در « بحار الأنوار » « 4 » مسطور است :\r\nأول آنكه : ظاهر آيات وأحاديث آن است كه آزر پدر إبراهيم عليه السّلام بوده است ومشهور ميان عامه اين است ، ومشهور ميان علماى شيعه بلكه اجماعى ايشان آن است كه آزر پدر إبراهيم نبوده است وپدرش تارخ بوده است وتارخ مسلمان بوده است ، وجمعى از أكابر علما دعواي اجماع علماى اماميه بر اين كرده‌اند ، وأحاديث بسيار وارد شده است كه پدران حضرت رسول صلّى اللّه عليه وآله وسلم تا آدم عليه السّلام همه مسلمان بوده‌اند بلكه همه أنبيا وأوصيا بوده‌اند ، وچون إبراهيم عليه السّلام جدّ آن حضرت است بايد كه پدرش مسلمان باشد ، وأرباب\r\n\r\n\r\n","description":"","footnote":"\r\n( 1 ) . كافى 8 / 370 .\r\n( 2 ) . سورهء عبس : 34 و 35 .\r\n( 3 ) . علل الشرايع 596 ؛ عيون أخبار الرضا 1 / 245 ؛ خصال 318 .\r\n( 4 ) . بحار الأنوار 12 / 48 .\r\n","page_name":" 353 ","page_number":353},
  {"content":"\r\n\r\nنسب نيز اتفاق دارند كه پدر آن حضرت تارخ بوده است ، پس آنچه در قرآن مجيد وأكثر اخبار وارد شده است كه آزر را پدر گفته‌اند بر سبيل مجاز است كه عمّ آن حضرت بوده است ، ودر ميان عرب متعارف است كه عم را پدر مىگويند ، يا جدّ مادرى آن حضرت بوده است وجد را نيز شايع است كه پدر مىگويند ، يا عمّ آن حضرت بوده وبعد از فوت تارخ مادر أو را خواسته است وآن حضرت را تربيت كرده است ، وبه اين سبب أو را پدر مىگفته است ، وبعضي از أحاديث كه قابل تأويل نبوده باشد ممكن است حمل بر تقيه بوده باشد « 1 » .\r\nدوم آنكه : حق تعالى در قصهء إبراهيم عليه السّلام فرموده است   فَنَظَرَ نَظْرَةً فِي النُّجُومِ فَقالَ إِنِّي سَقِيمٌ   « 2 » كه مضمونش موافق اخبار آن است كه : چون خواستند قوم أو به عيدگاه روند ، إبراهيم عليه السّلام نظري در ستارگان كرد وگفت : بدرستى كه من بيمارم وبا ايشان نرفت وماند وبتهاى ايشان را شكست ، آيا اين كلام بر چه وجه بود ؟ راست بود يا دروغ ؟ بعضي گفته‌اند : آن حضرت را تب نوبه عارض مىشد ، نظر كرد در ستارگان وگفت : وقت نوبهء من است ومن تب خواهم كرد وبا شما بيرون نمىتوانم آمد .\r\nوبعضي گفته‌اند : چون آنها منجّم بودند ، آن حضرت هم به طريقهء ايشان نظر به ستارگان كرد وگفت : من در ستارهء خود مىيابم كه بيمار خواهم شد ، يا واقعا يا بر سبيل مصلحت وعذر ؛ وكلامي كه خلاف واقع باشد وبر سبيل مصلحت گفته شود وتوريه كنند ودر آن قصد صحيحي بكنند ، آن دروغ نيست وجايز است ، بلكه در بسيارى از جاها واجب مىشود براي حفظ نفس خود يا مال خود يا عرض خود يا ديگرى .\r\nوبعضي گفته‌اند : آن حضرت چون نظر كرد در ستارگان كه دلالت بر وجود ووحدت صفات كماليهء صانع مىكنند وقوم خود را ديد كه مىپرستند ستارگان وبتها را فرمود : من دلم بيمار است ودر اندوهم از ضلالت قوم خود « 3 » .\r\n\r\n\r\n","description":"","footnote":"\r\n( 1 ) . مجمع البيان 2 / 321 ؛ تفسير فخر رازي 13 / 37 .\r\n( 2 ) . سورهء صافات : 88 و 89 .\r\n( 3 ) . مجمع البيان 4 / 449 .\r\n","page_name":" 354 ","page_number":354},
  {"content":"\r\n\r\nوظاهر أحاديث معتبرهء بسيار آن است كه اين كلامي بود بر سبيل مصلحت ، وبه يكى از اين وجوه كه مذكور شد يا مذكور خواهد شد ، توريه فرمود كه از ظاهر آنها اين معنى بفهمند وغرض واقعي آن حضرت صحيح باشد ، چنانچه در حديث معتبر منقول است كه از حضرت صادق عليه السّلام سؤال كردند كه : چگونه حضرت إبراهيم گفت من سقيمم ؟\r\nفرمود : إبراهيم سقيم نبود ودروغ نگفت ، وغرضش آن بود كه من بيمارم در دين خود وطلب دين حق مىكنم يا طلب چاره‌اى مىكنم كه دين باطل را بر هم زنم . ودر روايت ديگر وارد شده است : يعنى من بيمار خواهم شد وهر كه در معرض مردن است در معرض بيمارى است . ودر روايت ديگر وارد است : چون در نجوم نظر كرد به علمي كه خدا به أو عطا كرده بوده ومطّلع شد بر واقعهء كربلا وشهادت امام حسين عليه السّلام پس گفت : من بيمارم ، يعنى دلم زار وغمگين وبيمار است براي آن واقعه « 1 » .\r\nسوم آنكه : چون ثابت شد كه پيغمبران از أول عمر تا آخر عمر معصومند ، پس چه معنى دارد قول إبراهيم در وقتي كه ديد زهره يا مشترى وماه وآفتاب را ، قوم أو مىپرستيدند :  هذا رَبِّي  « 2 » يعنى « اين پروردگار من است » ؟ اين سخن به حسب ظاهر كفر است ، واين شبهه را به چند وجه مىتوان جواب گفت :\r\nأول آنكه : اين سخنى بود كه در نفس خود در مقام تفكر مىگفت ، چنانچه كسى در مسأله‌اى فكر كند أول شقّى از شقوق را مطمح نظر قرار مىدهد كه اگر چنين باشد چون خواهد بود ، وبعد از آن فكر مىكند تا صحت وبطلانش ظاهر گردد ، ومؤيد اين وجه است آنچه از حضرت صادق عليه السّلام منقول است كه : پرسيدند از آن حضرت كه : آيا حضرت إبراهيم مشرك شد در آنكه گفت  هذا رَبِّي  بغير خدا ؟ فرمود : اگر امروز كسى اين سخن را بگويد مشرك مىشود امّا از حضرت إبراهيم شرك نبود زيرا كه در طلب پروردگارش بود « 3 » .\r\n\r\n\r\n","description":"","footnote":"\r\n( 1 ) . معاني الأخبار 210 .\r\n( 2 ) . سورهء انعام : 76 .\r\n( 3 ) . تفسير قمى 1 / 207 ؛ تفسير عياشى 1 / 365 .\r\n","page_name":" 355 ","page_number":355},
  {"content":"\r\n\r\nودر حديث معتبر ديگر فرمود : هر كه غير إبراهيم در مقام تفكر وطلب دين حق چنين چيزى بگويد مثل أو خواهد بود « 1 » ، وبر اين وجه أحاديث بسيار دلالت مىكند .\r\nوجه دوم آنكه : اين سخنى بود كه ظاهرش موهم تصديق بود امّا مراد فرض وتقدير بود وبر سبيل مصلحت چنين فرمود ، كه اگر در أول انكار مىفرمود قوم از أو نفرت مىكردند وحجت أو را قبول نمىكردند ، پس در أول حال با ايشان موافقت كرد واين سخن را ادا كرد وغرضش اين بود كه اگر فرض كنيم كه اين پروردگار ما باشد آيا مىتواند بود ، پس استدلال كرد كه نمىتواند بود وحجت بر ايشان تمام كرد ، ومؤيد اين وجه است آنچه از حضرت صادق عليه السّلام منقول است كه فرمود : آن سخن هيچ ضرر به إبراهيم عليه السّلام نداشت زيرا كه اراده كرد غير آنچه گفت « 2 » .\r\nوجه سوم آن است كه : اين سخن بر سبيل استفهام بود وسؤال ، يا حقيقت يا بر سبيل انكار ، يعنى : آيا شما مىگوئيد كه اين پروردگار من است ؟\r\nچنانچه به سند معتبر منقول است كه : مأمون از حضرت امام رضا عليه السّلام پرسيد از تفسير اين آية .\r\nفرمود كه : إبراهيم عليه السّلام به سه طايفه رسيد : يك صنف عبادت زهره مىكردند ، ويك صنف عبادت ماه مىكردند ، ويك صنف عبادت آفتاب مىكردند ، وآن وقتي بود كه بيرون آمد از غارى كه أو را در هنگام ولادت در آنجا پنهان كرده بودند ، پس چون پردهء شب بر أو پوشيده شد زهره را ديد گفت : اين پروردگار من است ؟ ! بر سبيل انكار واستخبار نه بر وجه تصديق واقرار ، پس چون كوكب پنهان شد وفرورفت گفت : من فروروندگان را دوست نمىدارم ، زيرا كه فرورفتن وپنهان شدن از صفات محدث است واز صفات قديم وواجب الوجود بالذات نيست .\r\nپس چون ماه را نوراني وطالع ديد گفت : اين خداى من است ؟ ! بر سبيل انكار\r\nو \r\n\r\n","description":"","footnote":"\r\n( 1 ) . تفسير عياشى 1 / 364 .\r\n( 2 ) . تفسير عياشى 1 / 365 .\r\n","page_name":" 356 ","page_number":356},
  {"content":"\r\n\r\nاستخبار ، چون فرورفت گفت : اگر هدايت نكند مرا پروردگار من هرآينه خواهم بود از گروه گمراهان . فرمود : يعنى اگر خدا مرا هدايت نكرده بود از گروه گمراهان بودم .\r\nپس چون صبح شد وآفتاب طالع شد گفت : اين خداى من است ؟ ! اين بزرگتر است از زهره وماه ! بر سبيل انكار واستخبار وسؤال بود نه بر وجه خبر دادن واقرار كردن ، پس چون آفتاب نيز فرورفت به هر سه صنف كه عبادت زهره وماه وآفتاب مىكردند گفت : اى قوم من ! بدرستى كه من بيزارم از آنچه شما شريك خدا مىگردانيد ، بدرستى كه من گردانيدم روى جان ودل خود را بسوى خداوندى كه از عدم به وجود آورده است آسمانها وزمين را ميل‌كننده از همهء دينهاى باطل وخالص گرديده از براي خدا ونيستم من از مشركان .\r\nونبود غرض حضرت إبراهيم به آنچه گفت در أول مگر آنكه هويدا گرداند براي ايشان باطل بودن دين ايشان را ، وثابت گرداند نزد ايشان كه پرستيدن سزاوار ولايق نيست براي چيزى كه به صفت زهره وآفتاب وماه باشد ، بلكه سزاوار است عبادت كردن كسى را كه آفريده است اينها را وآفريده است آسمانها وزمين را ، واين حجت كه أو بر قوم خود تمام كرد از جملهء آنها بود كه حق تعالى أو را الهام كرد وبه أو عطا نمود ، چنانچه بعد از ذكر اين قصه حق تعالى فرموده است : « واين است حجت ما كه عطا كرديم آن را به إبراهيم بر قوم خود » « 1 » .\r\nمأمون گفت : خدا تو را جزاى خير دهد اى فرزند رسول خدا ، چنانچه اين عقده را از دل ما گشودى « 2 » .\r\nودر حديث معتبر ديگر منقول است كه : حضرت إبراهيم عليه السّلام متولد شد در زمان نمرود پسر كنعان . ومالك جميع روى زمين شدند چهار نفر ، دو مؤمن ودو كافر : سليمان وذو القرنين ، نمرود وبخت النصر .\r\n\r\n\r\n","description":"","footnote":"\r\n( 1 ) . سورهء انعام : 83 .\r\n( 2 ) . عيون أخبار الرضا 1 / 197 ؛ احتجاج 2 / 425 .\r\n","page_name":" 357 ","page_number":357},
  {"content":"\r\n\r\nگفتند به نمرود كه : امسال پسرى متولد خواهد شد كه هلاك تو وهلاك دين تو وهلاك بتهاى تو بر دست أو باشد ، پس أو قابله‌ها بر زنان گماشت وامر كرد كه هر پسرى كه در اين سال متولد شود أو را بكشند ، ومادر إبراهيم عليه السّلام به آن حضرت در اين سال حامله شد وخدا حمل أو را در پشت أو قرار داد نه در شكمش ، وچون متولد شد مادرش أو را در سوراخى در زير زمين پنهان كرد وسر آن را پوشيد وأو بزرگ مىشد بزرگ شدني كه شبيه به أطفال ديگر نبود ، ومادرش گاهى از أو خبر مىگرفت ، پس إبراهيم از زير زمين بيرون آمد وأول نظرش به زهره افتاد وستاره‌اى از آن نيكوتر نديده بود گفت : اين پروردگار من است ، پس اندك زماني كه گذشت ماه طالع شد ، چون نظرش بر آن افتاد گفت : اين بزرگتر است ، اين پروردگار من است . چون پنهان شد گفت : دوست نمىدارم پنهان‌شوندگان را .\r\nپس چون روز شد وآفتاب طالع شد گفت : اين پروردگار من است ، اين بزرگتر است از آنچه ديدم ، چون آن نيز فرورفت رو از همه گردانيد ورو بسوى پروردگار عالميان « 1 » .\r\nمؤلف گويد : اين حديث احتمال وجوه سابقه را هم دارد ، ووجوه ديگر نيز هست كه در « بحار الأنوار » ايراد كرديم « 2 » ، وامّا استدلال آن حضرت به فرورفتن كوكب بر آنكه قابل خدائى نيست به اعتبار اين است كه چون از كواكب در هنگام طلوع نوري وضيائى ساطع مىشود ، وهر چند به غروب نزديك مىشود كمتر مىشود ، وچون پنهان شود اثر نور وروشنيش از أجسام زايل مىشود لهذا ايشان در هنگام طلوع آنها را مىپرستيدند ، حضرت إبراهيم عليه السّلام استدلال كرد بر بطلان مذهب ايشان به آنكه چيزى كه گاهى نفعش رسد وگاهى نرسد وگاهى هويدا باشد وگاهى ناپيدا باشد قابل پرستيدن نيست ، چيزى را بايد پرستيد كه فيض وجود وكمالات هميشه از أو فايض است ودر افاضهء خيرات مشروط به شرطي نيست وظهور وهويدائى أو در وقتي زيادة از وقتي نيست ، يا به اعتبار آنكه چيزى كه منفك از حوادث نباشد أو حادث است ، يا به اعتبار آنكه ايشان منجّم\r\n\r\n\r\n","description":"","footnote":"\r\n( 1 ) . تفسير عياشى 1 / 365 .\r\n( 2 ) . بحار الأنوار 12 / 50 .\r\n","page_name":" 358 ","page_number":358},
  {"content":"\r\n\r\nبودند وستاره را در وقت طلوع تأثيرش قوى مىدانستند ، وچون مايل به انحطاط وغروب مىشد تأثيرش را ضعيف مىدانستند استدلال مىفرمود به اينكه چيزى كه راه عجز ونقص در آن باشد أو صانع اشيا نمىتواند بود چنانچه همهء عقول هم به اين شهادت مىدهد . ووجوه در اين باب بسيار است كه اين كتاب محلّ ذكر آنها را نيست .\r\nچهارم آنكه : حضرت إبراهيم چگونه فرمود : بزرگ بتها آنها را شكسته است وحال آنكه خود شكسته بود ، واين دروغ است ، ودروغ بر پيغمبران روا نيست ؟\r\nاين شبهه را به چند وجه جواب مىتوان گفت :\r\nأول آنكه : كلام آن حضرت مشروط به شرطي بود ، زيرا كه چنين فرمود  بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  « 1 » يعنى : « بلكه بزرگ ايشان كرده است ، پس از ايشان سؤال كنيد اگر حرف مىزنند » ، پس معنيش اين است كه : اگر ايشان حرف مىتوانند زد وشعور دارند وقابل پرستيدن هستند پس ممكن است از ايشان صادر شده باشد ، پس از ايشان بپرسيد كه كي كرده است ؟ ودر اين كلام نهايت رسوائى ايشان را حاصل شد كه چيزى كه حرف نزند وهيچ حركتي وفعلى را به آن نسبت نتوان داد ودفع ضررى از خود نتواند كرد ، چگونه سزاوار معبوديت تواند بود واز أو متوقع نفعي يا دفع ضررى تواند بود ؟\r\nچنانچه به سند معتبر منقول است كه : از حضرت صادق عليه السّلام از تفسير اين آية پرسيدند ، حضرت فرمود : إبراهيم عليه السّلام گفت در آخر سخنش  إِنْ كانُوا يَنْطِقُونَ  ، معنيش اين است كه : « اگر ايشان سخن گويند پس بزرگ ايشان كرده است » ، وايشان سخن نگفتند وبزرگ ايشان نكرده بود وإبراهيم عليه السّلام دروغ نگفت « 2 » .\r\nدوم آنكه : نسبت فعل به بزرگ ايشان دادن بر سبيل مجاز بود ، چون باعث إبراهيم بر شكستن اينها اين بود كه قوم تعظيم ايشان مىكردند ؛ وچون تعظيم بت بزرگ بيشتر\r\n\r\n\r\n","description":"","footnote":"\r\n( 1 ) . سورهء أنبياء : 63 .\r\n( 2 ) . معاني الأخبار 210 .\r\n","page_name":" 359 ","page_number":359},
  {"content":"\r\n\r\nمىكردند ، پس آن بيشتر دخل داشت در شكستن آنها ، لهذا به آن نسبت داد ، واين ميان عرب شايع است كه فعل را به أسباب ديگر غير فاعل نسبت مىدهند .\r\nسوم آنكه : « كبير هم » ابتداى سخن باشد ، وفاعل فعل مقدّر باشد ، يعنى كرده است هر كه كرده است اگر راست مىگوئيد كه اينها خدايند بزرگشان حاضر است بپرسيد از أو كه كي كرده است ؟\r\nچهارم آنكه : دروغ ، كلام خلاف واقعي است كه در آن مصلحتى نبوده باشد ، واين را إبراهيم عليه السّلام براي مصلحت فرمود كه ايشان را در حجت عاجز گرداند ، چنانچه در حديث معتبر از حضرت صادق عليه السّلام منقول است كه فرمود : دروغ نمىباشد بر كسى كه در مقام اصلاح باشد ، پس اين آية را خواند وفرمود : واللّه كه ايشان نكرده بودند وإبراهيم عليه السّلام دروغ نگفت « 1 » .\r\nدر حديث ديگر فرمود : خدا دوست مىدارد دروغ را در اصلاح ، وإبراهيم عليه السّلام  بَلْ فَعَلَهُ كَبِيرُهُمْ  را براي اصلاح گفت واظهار آنكه ايشان صاحب عقل نيستند « 2 » .\r\n\r\n\r\n","description":"","footnote":"\r\n( 1 ) . كافى 2 / 343 .\r\n( 2 ) . كافى 2 / 342 .\r\n","page_name":" 360 ","page_number":360},
  {"content":"\r\n\r\n\r\nفصل سوم\r\nدر بيان آنكه حق تعالى به إبراهيم عليه السّلام نمود ملكوت آسمانها وزمين را ، وسؤال كردن آن حضرت از خدا زنده كردن مرده را وآنچه وحى به آن حضرت رسيد ، وعلومى كه از أو ظاهر شده است در تفسير حضرت امام حسن عسكرى عليه السّلام مذكور است كه : حضرت رسول صلّى اللّه عليه وآله وسلم فرمود كه : چون إبراهيم خليل را بلند كردند در ملكوت ، چنانچه حق تعالى فرموده است :\r\n« چنين نموديم به إبراهيم ملكوت آسمانها وزمين را واز براي اينكه بوده باشد از صاحبان يقين » « 1 » ، خدا ديدهء أو را قوى گردانيد ، چون أو را بلند كرد نزد آسمان تا آنكه زمين را وهر چه بر روى آن است از ظاهر وپنهان همه را ديد پس ديد مردى وزنى را زنا مىكردند ، پس نفرين كرد كه ايشان هلاك شوند ، پس هر دو هلاك شدند ؛ پس دو نفر ديگر را چنين ديد ، دعا كرد وهر دو هلاك شدند ؛ پس دو نفر ديگر را بر اين حال ديد ودعا كرد وهر دو هلاك شدند ؛ وچون خواست به دو كس ديگر نفرين كند حق تعالى وحى فرمود بسوى أو كه : اى إبراهيم ! بازدار دعاى خود را از بندگان وكنيزان من ، بدرستى كه منم آمرزندهء مهربان وجبار بردبار ، ضرر نمىرساند به من گناهان بندگان وكنيزان من چنانچه نفع نمىرساند به من طاعت ايشان ، وايشان را سياست وتربيت نمىكنم با آنكه بزودى خشم خود را از ايشان تدارك كنم چنانچه تو مىكنى ، پس بازدار دعاى خود را از بندگان من ،\r\n\r\n\r\n","description":"","footnote":"\r\n( 1 ) . سورهء انعام : 75 .\r\n","page_name":" 361 ","page_number":361},
  {"content":"\r\n\r\nبدرستى كه تو بندهء ترسانندهء بندگان منى از عذاب من وشريك نيستى در پادشاهى من وحافظ وشاهد ونگهبان نيستى بر من وبر بندگان من ومن با بندگان خود يكى از سه كار مىكنم : يا توبه مىكنند بسوى من وتوبهء ايشان را قبول مىكنم وگناهان ايشان را مىآمرزم وعيبهاى ايشان را مىپوشانم ؛ يا آنكه عذاب خود را از ايشان بازمىدارم براي آنكه مىدانم از پشتهاى ايشان فرزندانى چند مؤمن بيرون خواهند آمد ، پس رفق ومدارا مىكنم با پدران كافر وتأنّى مىكنم با مادران كافر وعذاب را از ايشان رفع مىكنم تا آن مؤمنان از پشتهاى ايشان بيرون آيند ، پس چون مؤمنان از صلبها ورحمهاى ايشان بيرون آيند وجدا شوند واجب مىشود بر ايشان عذاب من ونازل مىشود بر ايشان بلاى من ؛ واگر نه اين باشد ونه آن ، پس بدرستى كه آنچه من مهيّا كرده‌ام براي ايشان از عذاب خود در آخرت عظيمتر است از آنچه تو از براي ايشان مىخواهى در دنيا ، زيرا كه عذاب من براي بندگانم در خور جلال وبزرگوارى من است .\r\nاى إبراهيم ! پس مرا با بندگان خود بگذار كه من مهربانترم به ايشان از تو ، ومرا با ايشان بگذار كه منم جبار بردبار وداناى حكيم ، تدبير مىكنم ايشان را به علم خود ، وجارى مىكنم در ايشان قضا وقدر خود را « 1 » .\r\nونزديك به اين مضمون أحاديث بسيار وارد شده است « 2 » .\r\nودر اخبار صحيحه ومعتبرهء بسيار از ائمهء أطهار عليهم السّلام منقول است كه فرمودند در تفسير اين آيهء كريمه  وَكَذلِكَ نُرِي إِبْراهِيمَ مَلَكُوتَ السَّماواتِ وَالْأَرْضِ وَلِيَكُونَ مِنَ الْمُوقِنِينَ  « 3 » كه ديدهء إبراهيم عليه السّلام را آن قدر قوّت دادند كه از آسمانها گذشت وگشودند براي أو مانعها را از زمين تا ديد زمين را وآنچه در زمين بود وآنچه در زير زمين بود وآنچه در هوا بود ، وديد آسمانها را وآنچه در آسمانها بود وملائكة كه حامل آنها بودند وديد عرش وكرسي را وآنچه بر بالاى آنها بود ، وچنين كردند نسبت به رسول خدا صلّى اللّه عليه وآله وسلم\r\nو \r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 513 .\r\n( 2 ) . احتجاج 1 / 65 ؛ تفسير عياشى 1 / 364 ؛ تفسير قمى 1 / 206 .\r\n( 3 ) . سورهء انعام : 75 .\r\n","page_name":" 362 ","page_number":362},
  {"content":"\r\n\r\nهر امام از امامان شما چنانچه نسبت به إبراهيم كردند پيشتر « 1 » .\r\nوأحاديث بسيار در اين باب در أبواب فضايل حضرت رسول صلّى اللّه عليه وآله وسلم وائمهء طاهرين عليهم السّلام خواهد آمد ان شاء اللّه .\r\nوبه سند حسن كالصّحيح از حضرت صادق عليه السّلام منقول است كه : چون ديد حضرت إبراهيم عليه السّلام ملكوت آسمانها وزمين را ، ملتفت شد شخصي را ديد كه زنا مىكند ، نفرين كرد أو را پس أو مرد ، تا آنكه سه كس را ديد وهر يك را نفرين كرد وهمه مردند ، پس خدا وحى نمود به أو كه : اى إبراهيم ! دعاى تو مستجاب است پس نفرين مكن بر بندگان من ، اگر مىخواستم ايشان را خلق نمىكردم ، من خلق كرده‌ام خلق خود را بر سه صنف : يك صنف مرا مىپرستند وهيچ چيز را با من شريك نمىكنند وايشان را ثواب مىدهم ، ويك صنف ديگرى را مىپرستند پس از تحت قدرت من بدر نمىتوانند رفت ، ويك صنف غير مرا مىپرستند واز صلب ايشان جمعى را بيرون مىآورم كه مرا مىپرستند .\r\nپس إبراهيم عليه السّلام نظر كرد ديد مردارى در كنار دريا افتاده است كه بعضي از آن در آب است وبعضي بر روى خاك ، پس مىآيند درندگان دريا واز آنچه در آب است مىخورند ، پس چون برمىگردند بعضي از آن درندگان بعضي را مىخورند ، ودرندگان صحرا مىآيند واز آن مردار مىخورند ، وچون برمىگردند بعضي از آنها بعضي را مىخورند ، پس در آن وقت تعجب كرد إبراهيم عليه السّلام وگفت : خداوندا ! به من بنما كه چگونه زنده مىكنى مردگان را ؟ اينها گروهى چندند كه بعضي بعض ديگر را مىخورند ، اجزاى اين حيوانات چگونه از هم جدا مىشوند ؟\r\nپس خدا به أو وحى نمود كه : آيا ايمان ندارى به آنكه من مرده‌ها را زنده خواهم كرد ؟\r\nگفت : بلى ، ايمان دارم وليكن مىخواهم دل من مطمئن شود ؛ يعنى مىخواهم اين را ببينم چنانچه همه چيز را ديدم .\r\nحق تعالى فرمود : بگير چهار مرغ را وريزه ريزه كن هر يك را وبا يكديگر مخلوط كن\r\n\r\n\r\n","description":"","footnote":"\r\n( 1 ) . بصائر الدرجات 106 .\r\n","page_name":" 363 ","page_number":363},
  {"content":"\r\n\r\nاجزاى آنها را - چنانچه اجزاى اين مردار در بدن اين حيوانات ودرندگان كه يكديگر را خوردند مخلوط شده است - پس بر سر هر كوهى يك جزو بگذار ، پس ايشان را بخوان به نامهاى ايشان تا بيايند بسوى تو از روى سرعت ؛ وبه روايت ديگر بخوان ايشان را به نام بزرگ من وقسم ده ايشان را به جبروت وعظمت من « 1 » ؛ وكوهها ده تا بودند ومرغها خروس وكبوتر وطاووس وكلاغ بودند « 2 » .\r\nوبه سند معتبر منقول است كه : مأمون از حضرت امام رضا عليه السّلام پرسيد از تفسير قول حضرت إبراهيم  رَبِّ أَرِنِي كَيْفَ تُحْيِ الْمَوْتى  « 3 » ، آن حضرت فرمود : حق تعالى وحى كرد به حضرت إبراهيم عليه السّلام كه : بدرستى كه من از بندگان خود خليلي ودوستى خواهم گرفت كه اگر از من سؤال كند زنده كردن مردگان را أجابت أو خواهم كرد ، پس در نفس إبراهيم عليه السّلام افتاد كه آن خليل أو خواهد بود ، پس گفت : پروردگارا ! به من بنما كه چگونه زنده مىكنى مردگان را .\r\nگفت : آيا ايمان ندارى ؟\r\nگفت : ايمان دارم وليكن براي اينكه دل من مطمئن گردد بر آنكه من خليل توام .\r\nخدا فرمود :  فَخُذْ أَرْبَعَةً مِنَ الطَّيْرِ  پس بگير چهارتا از مرغان  فَصُرْهُنَّ إِلَيْكَ  پس ايشان را به نزد خود بر ونيكو ملاحظه كن كه بعد از زنده شدن بر تو مشتبه نشوند ، يا پاره پاره كن آنها را  ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً  پس بگردان بر هر كوهى از آنها جزوى را  ثُمَّ ادْعُهُنَّ يَأْتِينَكَ سَعْياً  پس بخوان آنها را تا بيايند بسوى تو به سرعت  وَاعْلَمْ أَنَّ اللَّهَ عَزِيزٌ حَكِيمٌ  « 4 » وبدان كه خدا عزيز وغالب است بر آنچه اراده نمايد وكارهاى أو همه منوط به حكمت است .\r\nحضرت فرمود : پس گرفت حضرت إبراهيم كركسى ومرغ آبى وطاووسى وخروسى\r\n\r\n\r\n","description":"","footnote":"\r\n( 1 ) . تفسير عياشى 1 / 146 ؛ خصال 265 .\r\n( 2 ) . تفسير عياشى 1 / 142 .\r\n( 3 ) . سورهء بقره : 260 .\r\n( 4 ) . سورهء بقره : 260 .\r\n","page_name":" 364 ","page_number":364},
  {"content":"\r\n\r\nرا ، پس ريزه ريزه كرد آنها را وريزه‌ها را با هم مخلوط وممزوج نمود ، پس بر هر كوه از كوهها كه در دور أو بود جزوى گذاشت وآن كوهها ده تا بودند ، ومنقارهاى آن مرغان را در ميان انگشتان خود گرفت ، پس آن مرغان را به نامهاى ايشان خواند ونزد خود دانه وآبى گذاشت ، پس پرواز كرد اجزاى آن حيوانات بعضي بسوى بعضي تا بدنها درست شد وهر بدني متصل شد وچسبيد به گردن وسر خود ، پس حضرت إبراهيم عليه السّلام دست از منقارهاى آن مرغان برداشت پس پرواز كردند وبر زمين نشستند واز آن آب خوردند واز آن دانه برچيدند وگفتند : اى پيغمبر خدا ! زنده كردى ما را خدا تو را زنده گرداند ، حضرت إبراهيم گفت : بلكه خدا مردگان را زنده مىكند وأو بر همه چيز قادر است « 1 » .\r\nودر حديث معتبر ديگر منقول است كه : از حضرت صادق عليه السّلام سؤال كردند از تفسير اين آية ، فرمود : هدهد وصرد وطاووس وكلاغ را گرفت وذبح كرد وسرهاشان را جدا كرد ، پس در هاون گذاشت بدنهاى آنها را با پر واستخوان وگوشت ونرم كوبيد كه اجزاى آنها همگى با يكديگر مخلوط شد ، پس ده جزو كرد وبر ده كوه گذاشت ونزد خود دانه وآبى گذاشت ، پس منقار آنها را در ميان انگشتان خود گرفت وگفت : بيائيد بزودى به اذن خدا ، پس پرواز كرد بعضي از اجزا بسوى بعضي گوشتها وپرها واستخوانها تا درست شدند بدنها چنانچه بودند ، وهر بدني آمد چسبيد به گردن خود ، پس حضرت إبراهيم دست از منقارشان برداشت وبر زمين نشستند واز آن آب آشاميدند واز آن دانه‌ها برچيدند .\r\nپس گفتند : اى پيغمبر خدا ! زنده كردى ما را خدا تو را زنده كند .\r\nپس حضرت إبراهيم گفت : بلكه خدا زنده مىكند ومىميراند .\r\nحضرت فرمود : اين تفسير ظاهر آية است وتفسيرش در باطن آن است كه بگير چهار نفر از آنها كه گنجايش فهميدن وضبط كردن سخن داشته باشند ، پس علم خود را به ايشان بسپار وبفرست ايشان را به أطراف زمينها كه حجتهاى تو باشند بر مردم ، وهر وقت كه\r\n\r\n\r\n","description":"","footnote":"\r\n( 1 ) . عيون أخبار الرضا 1 / 198 ؛ توحيد شيخ صدوق 132 ؛ احتجاج 2 / 426 .\r\n","page_name":" 365 ","page_number":365},
  {"content":"\r\n\r\nخواهى كه به نزد تو بيايند ايشان را بخوان به نام بزرگتر خدا تا بيايند بزودى به نزد تو به اذن خداى عز وجل « 1 » .\r\nودر حديث معتبر ديگر فرمود : إبراهيم عليه السّلام هاونى طلبيد وهمگى مرغان را نرم كوبيد وسرهايشان را نزد خود نگاه داشت ، پس خدا را خواند به آن نامى كه أو را امر فرموده بود خدا كه بخواند ، پس نظر مىكرد به اجزاى پرها كه چگونه از ميان جزوها از كوهى به كوهى پرواز مىكنند ورگهاى هر يك بيرون مىآيند وبه بدنها متصل مىشوند تا بالهاشان تمام شد ، پس يكى بسوى حضرت إبراهيم پرواز كرد ، إبراهيم عليه السّلام سر ديگر را نزديك أو برد ، قبول نكرد وبه سر خود متصل شد « 2 » .\r\nبه سند معتبر از حضرت امام محمد باقر عليه السّلام منقول است كه : گرفت شترمرغ وطاووس ومرغ‌آبى وخروس را وپرهاشان را كند بعد از كشتن ودر هاون گذاشت وكوبيد ومتفرق كرد اجزاشان را بر كوههاى أردن ، ودر آن روز ده كوه بود ، وبر هر كوهى جزوى از آنها گذاشت وايشان را به نامهاى ايشان خواند ، پس آمدند به سرعت بسوى أو « 3 » .\r\nمؤلف گويد كه : اختلافى در تعيين مرغها واقع شده است ، شايد بعضي محمول بر تقيه باشد وبه طريق روايات عامه وارد شده باشد ، ومحتمل است كه اين امر چند مرتبه واقع شده باشد وليكن بعيد است وشبهه‌اى كه در اين باب وارد مىآيد كه چگونه حضرت إبراهيم را شبهه در باب زنده كردن خدا مردگان را عارض شد تا چنين سؤالي كرد ؟ بر چند وجه جواب گفته‌اند :\r\nأول آنكه : چنانچه از راه دليل وبرهان علم داشت ، مىخواست كه از راه مشاهده وعيان نيز بداند ، چنانچه در حديث معتبر منقول است كه : پرسيدند از حضرت امام رضا عليه السّلام از قول إبراهيم عليه السّلام كه گفت : « وليكن براي آنكه دل من مطمئن شود » ، آيا در دلش شكّى بود ؟\r\n\r\n\r\n","description":"","footnote":"\r\n( 1 ) . تفسير عياشى 1 / 145 ؛ خصال 264 .\r\n( 2 ) . تفسير عياشى 1 / 144 .\r\n( 3 ) . تفسير عياشى 1 / 143 .\r\n","page_name":" 366 ","page_number":366},
  {"content":"\r\n\r\nفرمود كه : نه ، ليكن از خدا زيادتى در يقين خود مىخواست « 1 » .\r\nوهمين مضمون از حضرت امام موسى عليه السّلام نيز منقول است « 2 » .\r\nدوم آنكه : أصل زنده كردن را مىدانست ، چگونگى آن را مىخواست بداند كه به چه نحو مىشود .\r\nسوم آنكه : در أحاديث سابقه گذشت كه مىخواست بداند كه أو خليل خداست يا نه .\r\nچهارم آنكه : نمرود از أو طلبيد كه مرده را زنده كند وأو را تهديد كرد كه اگر نكند أو را بكشد ، خواست كه به أجابت مسؤول أو ، دلش از كشتن مطمئن شود ، وحق آن دو وجه است كه در أحاديث معتبره گذشت .\r\nوشيخ محمد بن بابويه رحمه اللّه ذكر كرده است كه : از محمد بن عبد اللّه بن طيفور شنيدم كه مىگفت در قول إبراهيم عليه السّلام  رَبِّ أَرِنِي كَيْفَ تُحْيِ الْمَوْتى  كه : حق تعالى امر فرمود إبراهيم را كه زيارة كند بنده‌اى از بندگان شايستهء أو را ، پس چون به زيارة أو رفت وبا أو سخن گفت ، آن شخص گفت : خدا را در دنيا بنده‌اى هست كه أو را إبراهيم مىگويند وخدا أو را خليل خود گردانيده است .\r\nإبراهيم عليه السّلام فرمود : علامت آن بنده چيست ؟\r\nگفت : خدا براي أو مرده ، زنده خواهد كرد .\r\nپس إبراهيم گمان برد كه أو باشد ، پس سؤال كرد از خدا كه مرده را براي أو زنده كند .\r\nحق تعالى فرمود : آيا ايمان ندارى ؟\r\nعرض كرد : بلى وليكن مىخواهم دل من مطمئن شود كه من خليل توام - ومىگويند كه مىخواست براي أو معجزه باشد چنانچه پيغمبران ديگر را بود - وإبراهيم سؤال كرد از خدايش كه مرده را براي أو زنده گرداند وخدا أو را امر كرد كه براي أو زنده را بميراند ، يعنى پسرش إسماعيل را ذبح كند ، وخدا امر فرمود أو را كه چهار مرغ را ذبح كند\r\n\r\n\r\n","description":"","footnote":"\r\n( 1 ) . تفسير عياشى 1 / 143 .\r\n( 2 ) . كافى 2 / 399 ؛ تفسير برهان 1 / 250 .\r\n","page_name":" 367 ","page_number":367},
  {"content":"\r\n\r\n( طاووس ، كركس ، خروس ومرغ‌آبى ) ؛ پس طاووس زينت دنيا بود ، وكركس طول امل بود چون عمر أو بسيار دراز مىشود ، ومرغ‌آبى حرص بود ، وخروس شهوت بود ، پس گويا خدا فرمود : اگر دوست مىدارى كه دلت زنده شود وبا من مطمئن گردد پس بيرون ببر اين چهار چيز را از دل خود واينها را از نفس خود بميران كه اينها در هر دلى كه هست با من مطمئن نمىشود .\r\nمن پرسيدم از أو كه : چگونه خدا از أو پرسيد كه : آيا ايمان ندارى ، با آنكه دانا بود به حال أو ومىدانست كه أو ايمان دارد ؟\r\nجواب گفت : چون سؤال إبراهيم عليه السّلام موهم آن بود كه أو شك داشته باشد ، خدا خواست اين توهّم از أو زايل شود واين تهمت از أو مرتفع گردد ، اين سؤال از أو كرد تا أو اظهار كند من شك ندارم وبراي زيادتى يقين سؤال مىكنم يا براي أمور ديگر كه گذشت « 1 » .\r\nمؤلف گويد : اين سخنان ابن طيفور كه مستند به حديث نيست ، محلّ اعتماد نيست ، ليكن چون آن شيخ بزرگوار نقل كرده بود ما نيز ايراد كرديم .\r\nوبه سند معتبر از حضرت صادق عليه السّلام منقول است كه : صحف إبراهيم عليه السّلام در شب أول ماه رمضان نازل شد « 2 » .\r\nواز أبو ذر رحمه اللّه منقول است كه رسول خدا صلّى اللّه عليه وآله وسلّم فرمود : حق تعالى بر إبراهيم عليه السّلام بيست صحيفة فرستاد .\r\nأبو ذر گفت : يا رسول اللّه ! چه بود صحيفه‌هاى إبراهيم ؟\r\nفرمود : همهء مثلها وحكمتها بود ودر آن صحف بود اين نصايح :\r\nاى پادشاه امتحان‌كرده‌شدهء مغرور ! من نفرستاده‌ام تو را براي اينكه جمع كنى دنيا را بعضي بسوى بعضي ، وليكن فرستاده‌ام تو را براي اينكه رد كنى از من دعاى مظلومان را ، كه من رد نمىكنم دعاى ايشان را اگر چه از كافرى باشد .\r\n\r\n\r\n","description":"","footnote":"\r\n( 1 ) . خصال 265 ؛ علل الشرايع 36 . ودر هر دو مصدر « محمد بن عبد اللّه بن محمد بن طيفور » است .\r\n( 2 ) . كافى 2 / 629 .\r\n","page_name":" 368 ","page_number":368},
  {"content":"\r\n\r\nوبر عاقل لازم است تا عذرى نداشته باشد آنكه أو را چهار ساعت بوده باشد : ساعتي كه در آن ساعت مناجاة كند با پروردگار خود ؛ وساعتي كه در آن ساعت حساب نفس خود بكند كه چه كرده است از نيكى وبدى ؛ وساعتي كه تفكر نمايد در آن ساعت در آنچه خدا به أو عطا كرده است از نعمتهاى نامتناهى ؛ وساعتي كه در آن ساعت خلوت كند براي بهرهء نفس خود از حلال ، وبدرستى كه اين ساعت ياورى است أو را بر ساعتهاى ديگر ، وراحت وآسايشى است براي دلها .\r\nوبر عاقل لازم است كه بينا باشد به زمانهء خود وأهل آن ، وپيوسته متوجه اصلاح كار خود باشد ونگاهدارندهء زبان خود باشد از آنچه نبايد گفت ، پس بدرستى كه كسى كه كلام خود را از عمل خود حساب كند كم مىشود سخن أو مگر در چيزى كه نفعي به حال أو داشته باشد .\r\nوبر عاقل لازم است كه طلب‌كننده باشد سه چيز را : مرمّت معاش دنياي خود با تحصيل كردن توشه براي آخرت خود با لذت يافتن در چيزى كه حرام نباشد .\r\nأبو ذر گفت كه : آيا در آنچه خدا فرستاده است چيزى هست از آنها كه در صحف حضرت إبراهيم وموسى عليهما السّلام بوده باشد ؟\r\nفرمود : اى أبو ذر ! بخوان اين آيات را       قَدْ أَفْلَحَ مَنْ تَزَكَّى . وَذَكَرَ اسْمَ رَبِّهِ فَصَلَّى . بَلْ تُؤْثِرُونَ الْحَياةَ الدُّنْيا . وَالْآخِرَةُ خَيْرٌ وَأَبْقى . إِنَّ هذا لَفِي الصُّحُفِ الْأُولى . صُحُفِ إِبْراهِيمَ وَمُوسى       « 1 » يعنى : « بتحقيق كه رستگارى يافت هر كه زكات داد يا خود را از كفر ومعصيت پاك كرد ، وياد كرد پروردگار خود را پس نماز كرد ، بلكه شما اختيار مىكنيد زندگانى دنيا را ، وآخرت نيكوتر وباقىتر است ، بدرستى كه اين ثبت است در صحيفه‌هاى پيشين ، صحيفه‌هاى إبراهيم وموسى » « 2 » .\r\nوبه سند صحيح منقول است از حضرت صادق عليه السّلام در تفسير قول خدا  وَإِبْراهِيمَ الَّذِي \r\n\r\n\r\n","description":"","footnote":"\r\n( 1 ) . سورهء أعلى : 14 - 19 .\r\n( 2 ) . خصال 524 ؛ معاني الأخبار 334 ؛ عرائس المجالس 100 .\r\n","page_name":" 369 ","page_number":369},
  {"content":"\r\n\r\n وَفَّى  « 1 » كه ترجمه‌اش اين است : « وإبراهيم آن كه أو تمام كرد آنچه أو را به آن مأمور ساخته بودند » ، يا « بسيار وفا كرد به آنچه با خدا عهد كرده بود » ، حضرت فرمود : هر صبح وشام اين دعا مىخواند : « أصبحت وربّي محمودا أصبحت لا اشرك باللّه شيئا ولا ادعو مع اللّه الها آخر ولا اتّخذ معه وليّا » ، پس به اين سبب أو را بندهء شكور ناميدند « 2 » .\r\nوبه سند معتبر منقول است كه : مفضّل بن عمر از حضرت صادق عليه السّلام پرسيد از تفسير قول حق تعالى  وَإِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ  « 3 » كه ترجمه‌اش آن است : « يادآور وقتي را كه امتحان كرد إبراهيم را پروردگارش به امرى چند ، پس تمام كرد آنها را » ، پرسيد : آن كلمات چيست ؟\r\nفرمود : همان كلماتي است كه حضرت آدم از پروردگارش قبول كرد وتوبه‌اش مقبول شد ، گفت : پروردگارا ! سؤال مىكنم از تو به حقّ محمد وعلى وفاطمه وحسن وحسين عليهم السّلام كه توبهء مرا قبول كنى ، پس خدا توبهء أو را قبول فرمود .\r\nمفضّل گفت : چه معنى دارد  فَأَتَمَّهُنَّ  ؟\r\nفرمود : يعنى پس تمام كرد ايشان را تا قائم آل محمد عليهم السّلام دوازده امام كه نه‌تا از فرزندان حضرت امام حسين عليه السّلام‌اند « 4 » .\r\nوابن بابويه رحمه اللّه فرموده : آنچه در اين حديث وارد است يك وجه است براي اين كلمات ، وكلمات را وجوه ديگر هست :\r\nأول : يقين ؛ چنانچه حق تعالى فرموده است كه : « نموديم به إبراهيم ملكوت آسمانها وزمين را از براي آنكه بوده باشد از صاحبان يقين » « 5 » .\r\nدوم : معرفت به قديم بودن خالقش ويگانه دانستن أو ومنزّه دانستن أو از شباهت به\r\n\r\n\r\n","description":"","footnote":"\r\n( 1 ) . سورهء نجم : 37 .\r\n( 2 ) . علل الشرايع 37 .\r\n( 3 ) . سورهء بقره : 124 .\r\n( 4 ) . معاني الأخبار 126 ؛ مجمع البيان 1 / 200 ؛ تفسير برهان 1 / 247 .\r\n( 5 ) . سورهء انعام : 75 .\r\n","page_name":" 370 ","page_number":370},
  {"content":"\r\n\r\nمخلوقات در وقتي كه نظر كرد به ستاره وآفتاب وماه واستدلال كرد به فرورفتن هر يك از آنها بر آنكه حادثند ، وبه حدوث آنها بر آنكه آفريننده‌اى دارند .\r\nسوم : شجاعت ؛ ودر حكايت شكستن بتان شجاعت أو هويدا شد ، چنانچه خدا فرموده است كه : « در وقتي كه با پدرش وقومش گفت : چيست اين تمثالها وصورتها كه شما آنها را ملازمت مىكنيد وبر عبادت آنها أقامت مىنمائيد ؟ گفتند : يافته‌ايم پدران خود را كه ايشان را مىپرستيدند ، گفت : بتحقيق كه بوده‌ايد شما وپدران شما در گمراهى هويدا ، گفتند : آيا به جد مىگوئى آنچه مىگوئى يا لعب وبازى مىكنى ؟ گفت : بلكه پروردگار شما پروردگار آسمانها وزمين است كه همه را از عدم به وجود آورده است ، ومن بر اين از گواهانم ، واللّه كه كيدي در باب بتهاى شما خواهم كرد بعد از آنكه شما پشت كنيد ، پس چون ايشان به عيدگاه رفتند همه را ريزه ريزه كرد بغير از بت بزرگ ايشان ، كه شايد بعد از برگشتن از أو سؤال كنند وحجت بر ايشان تمام كند » « 1 » ، ومقاومت يك تن تنها با چندين هزار كس ، تمام شجاعت است .\r\nچهارم : حلم وبردبارى ؛ چنانچه حق تعالى فرموده است : « بدرستى كه إبراهيم بردبار وبسيار آه‌كشنده يا دعاكننده وبازگشت‌كننده بسوى خدا بود » « 2 » .\r\nپنجم : سخاوت وجوانمردى ؛ چنانچه حق تعالى در حكايت مهمانان أو ياد فرموده است « 3 » .\r\nششم : عزلت ودورى كردن از أهل بيت وخويشان از براي خدا ؛ چنانچه خدا فرموده است كه : « إبراهيم به آزر وقوم خود گفت كه : اعتزال ودورى مىكنم از شما واز آنچه مىخوانيد آنها را بغير از خدا ، ومىخوانم پروردگار خود را وأو را عبادت مىكنم » « 4 » .\r\nهفتم : امر به نيكى ونهى از بدى كردن ؛ چنانچه حق تعالى فرموده است : « إبراهيم به\r\n\r\n\r\n","description":"","footnote":"\r\n( 1 ) . سورهء أنبياء : 52 - 58 .\r\n( 2 ) . سورهء هود : 75 .\r\n( 3 ) . سورهء ذاريات : آيهء 24 به بعد .\r\n( 4 ) . سورهء مريم : 48 .\r\n","page_name":" 371 ","page_number":371},
  {"content":"\r\n\r\nآزر گفت : اى پدر ! چرا مىپرستى چيزى را كه نه مىشنود ونه مىبيند وهيچ فايده تو را نمىبخشد ، اى پدر ! بدرستى كه آمده است مرا از علم آنچه نيامده است تو را ، پس متابعت كن مرا تا هدايت كنم تو را به راه راست ، اى پدر ! عبادت شيطان مكن بدرستى كه شيطان بود براي رحمان بسيار معصيت‌كننده ، اى پدر ! مىترسم كه مس كند تو را عذابي از جانب خداوند رحمان پس بوده باشى ولىّ شيطان » « 1 » .\r\nهشتم : بدى را به نيكى دفع كردن ؛ « در هنگامى كه آزر به أو گفت : آيا نمىخواهى تو خدايان ما را اى إبراهيم ؟ ! اگر ترك نكنى اين را البتة تو را سنگسار كنم واز من دور شو زماني بسيار ، پس أو در جواب گفت : بزودى طلب آمرزش كنم از براي تو از خداى خود ، بدرستى كه أو نسبت به من مهربان است ونيكوكار » « 2 » .\r\nنهم : توكل ؛ چنانچه گفت : « آنچه مىپرستيد شما وپدران گذشتهء شما پس همه دشمن منند مگر خداوند عالميان كه مرا خلق كرده است ، پس أو مرا هدايت مىكند وأو مرا طعام مىدهد وآب مىدهد ، وچون بيمار مىشوم پس أو مرا شفا مىدهد ، وآن كه مرا مىميراند پس در قيامت زنده مىگرداند ، وآن كه طمع دارم كه بيامرزد گناه مرا در روز جزا » « 3 » .\r\nدهم : حكم ومنسوب شدن به صالحان ؛ چنانچه گفت : « پروردگارا ! ببخش به من حكمي وملحق گردان مرا به صالحان » « 4 » كه رسول خدا وائمهء طاهرين عليهم السّلام‌اند ، وگفت :\r\n« بگردان براي من لسان صدقي در پسينيان » « 5 » يعنى : ذكر خيرى ، ومراد از لسان صدق ، حضرت أمير المؤمنين عليه السّلام است چنانچه خدا در جاى ديگر فرموده است  وَجَعَلْنا لَهُمْ لِسانَ صِدْقٍ عَلِيًّا  « 6 » .\r\n\r\n\r\n","description":"","footnote":"\r\n( 1 ) . سورهء مريم : 42 - 45 .\r\n( 2 ) . سورهء مريم : 46 - 47 .\r\n( 3 ) . سورهء شعراء : 75 - 82 .\r\n( 4 ) . سورهء شعراء : 83 .\r\n( 5 ) . سورهء شعراء : 84 .\r\n( 6 ) . سورهء مريم : 50 .\r\n","page_name":" 372 ","page_number":372},
  {"content":"\r\n\r\nيازدهم : امتحان در جان ؛ در وقتي كه أو را در منجنيق گذاشتند وبه آتش انداختند .\r\nدوازدهم : امتحان در فرزند ؛ در وقتي كه حق تعالى امر كرد أو را به ذبح إسماعيل .\r\nسيزدهم : امتحان در زن ؛ در هنگامى كه خدا خلاص كرد حرمتش را از غرازهء قبطي .\r\nچهاردهم : صبر بر كج خلقي ساره .\r\nپانزدهم : خود را در طاعت خدا مقصّر دانستن ؛ در آنجا كه دعا كرد كه : « مرا خوار مكن در روزى كه مردم مبعوث مىشوند » « 1 » .\r\nشانزدهم : نزاهت ؛ چنانچه خدا فرموده است كه : « نبود إبراهيم يهودي ونه نصراني وليكن مايل بود از دينهاى باطل ومسلمان ومنقاد حق بود ونبود از مشركان » « 2 » .\r\nهفدهم : جمع كردن اشراط همهء طاعات ؛ در آنجا كه گفت :   إِنَّ صَلاتِي وَنُسُكِي وَمَحْيايَ وَمَماتِي لِلَّهِ رَبِّ الْعالَمِينَ . لا شَرِيكَ لَهُ وَبِذلِكَ أُمِرْتُ وَأَنَا أَوَّلُ الْمُسْلِمِينَ   « 3 » يعنى : « بدرستى كه نماز من وذبيحهء من يا حجّ من يا طاعات من وزندگى ومردن من خالص است براي خداوندى كه پروردگار عالميان است ، نيست أو را شريكي وبه اين امر كرده شده‌ام ومن از انقيادكنندگانم » ، پس چون گفت : زندگى ومردن من ، پس همهء طاعات را در اينجا داخل كرد .\r\nهيجدهم : مستجاب شدن دعاى أو در زنده كردن مردگان .\r\nنوزدهم : شهادت دادن خدا براي أو كه از جملهء صالحان است ؛ در آنجا كه فرموده است : « بتحقيق كه برگزيديم أو را در دنيا وبدرستى كه أو در آخرت از صالحان است » « 4 » ، يعنى : از رسول خدا وائمهء هدى عليهم السّلام .\r\nبيستم : اقتدا كردن پيغمبران بعد از أو به أو ؛ در آنجا كه خدا مىفرمايد : « پس وحى\r\n\r\n\r\n","description":"","footnote":"\r\n( 1 ) . سورهء شعراء : 87 .\r\n( 2 ) . سورهء آل عمران : 67 .\r\n( 3 ) . سورهء انعام : 162 و 163 .\r\n( 4 ) . سورهء بقره : 130 .\r\n","page_name":" 373 ","page_number":373},
  {"content":"\r\n\r\nكرديم بسوى تو كه متابعت كن ملّت إبراهيم را » « 1 » ، وباز فرموده است : « ملّت پدر شما إبراهيم ، أو ناميده است شما را مسلمانان پيش از اين » « 2 » .\r\nتمام شد كلام ابن بابويه « 3 » .\r\nدر حديث معتبر از حضرت صادق عليه السّلام منقول است كه : ابتلاى حضرت إبراهيم عليه السّلام آن بود كه در خواب أو را امر كرد كه فرزندش را ذبح كند ، پس تمام كرد آن را إبراهيم عليه السّلام وعزم بر آن نمود وتسليم امر الهى كرد ، پس حق تعالى وحى كرد به أو كه : من تو را براي مردم امام گردانيدم ، پس فرستاد بر أو سنّتهاى حنيفيّه را كه ده چيز است ، پنج در سر وپنج در بدن ، امّا آنچه در سر است : شارب گرفتن وريش را بلند گذاشتن وسر تراشيدن ومسواك وخلال كردن ؛ وآنچه در بدن است : مو از بدن ستردن وختنه كردن وناخن گرفتن وغسل جنابت واستنجاء به آب ، پس اين است حنيفيّهء طاهره كه حضرت إبراهيم عليه السّلام آورد ومنسوخ نمىشود تا روز قيامت ، واين است معنى قول حق تعالى كه : « متابعت كن ملّت إبراهيم را در حالتي كه حنيف ومايل است از باطل به حق » « 4 » . « 5 »\r\nودر حديث معتبر ديگر فرموده : إبراهيم عليه السّلام أول كسى بود كه مهمانى كرد مهمانان را ، وأول كسى بود كه ختنه كرد ، وأول كسى بود كه در راه خدا جهاد كرد ، وأول كسى بود كه خمس مال خود را بيرون كرد ، وأول كسى بود كه نعلين در پا كرد ، وأول كسى بود كه علمها براي جنگ درست نمود « 6 » .\r\nوبه روايتي منقول است كه : حضرت إبراهيم عليه السّلام ملكي را ملاقاة كرد واز أو پرسيد :\r\nكيستى ؟\r\n\r\n\r\n","description":"","footnote":"\r\n( 1 ) . سورهء نحل : 123 .\r\n( 2 ) . سورهء حج : 78 .\r\n( 3 ) . معاني الأخبار 127 .\r\n( 4 ) . سورهء نحل : 125 .\r\n( 5 ) . تفسير قمى 1 / 59 ؛ مجمع البيان 1 / 200 .\r\n( 6 ) . مجمع البيان 1 / 200 .\r\n","page_name":" 374 ","page_number":374},
  {"content":"\r\n\r\nگفت : ملك موتم .\r\nحضرت إبراهيم عليه السّلام گفت : مىتوانى خود را به من بنمائى به آن صورتي كه به آن صورت قبض روح مؤمن مىكنى ؟\r\nگفت : بلى ، رو از من بگردان .\r\nپس حضرت إبراهيم عليه السّلام رو از أو گردانيد ، وچون نظر كرد جوانى ديد خوش صورت وخوش جامه ونيكو شمايل وخوشبو ، پس گفت : اى ملك موت ! اگر مؤمن نبيند بغير حسن وجمال تو را ، بس است أو را . پس گفت : آيا مىتوانى خود را به من بنمائى به آن صورت كه فاجران را قبض روح مىنمائى ؟\r\nگفت : طاقت ديدن آن را ندارى .\r\nحضرت إبراهيم عليه السّلام گفت : طاقت دارم .\r\nملك موت گفت : رو از من بگردان ، پس چون نظر كرد مردى سياه ديد كه موهايش راست ايستاده در نهايت بدبوئى با جامه‌هاى سياه ، واز دهان وسوراخهاى بيني أو آتش ودود بيرون مىآيد .\r\nپس حضرت إبراهيم بيهوش شد وچون به هوش بازآمد ملك موت به صورت أول برگشته بود ، گفت : اى ملك موت ! اگر فاجر نبيند مگر همين صورت تو را ، بس است براي عذاب أو « 1 » .\r\nوبه سند معتبر از حضرت صادق عليه السّلام منقول است كه : حق تعالى وحى نمود بسوى حضرت إبراهيم عليه السّلام كه : زمين شكايت كرد بسوى من حياى از ديدن عورت تو را ، پس ميان عورت خود وزمين حجابى قرار ده ، پس زير جامه‌اى براي خود ساخت كه تا زانوهاى أو بود « 2 » .\r\n\r\n\r\n","description":"","footnote":"\r\n( 1 ) . عوالي اللئالي 1 / 274 ؛ المحجة البيضاء 8 / 259 ؛ احياء علوم الدين 4 / 493 .\r\n( 2 ) . علل الشرايع 585 .\r\n","page_name":" 375 ","page_number":375},
  {"content":"\r\n\r\n\r\nفصل چهارم در بيان مدت عمر شريف وكيفيت وفات وبعضي از نوادر أحوال آن حضرت است\r\nبه سند معتبر از حضرت صادق عليه السّلام منقول است كه : حضرت رسول خدا صلّى اللّه عليه وآله وسلم فرمود كه : عمر حضرت إبراهيم عليه السّلام به صد وهفتاد وپنج سال رسيد « 1 » .\r\nوبه سند معتبر از حضرت أمير المؤمنين عليه السّلام منقول است كه : حضرت إبراهيم عليه السّلام گذشت به « بانقيا » كه در پهلوى نجف اشرف بوده است ، وهر شب در آن شهر زلزله مىشد ، پس چون حضرت إبراهيم شب در آنجا ماند در آن شب زلزله نشد ، أهل آن شهر پرسيدند كه : آيا چه حادث شده است در شهر ما كه زلزله نشد ؟\r\nگفتند : ديشب مرد پيرى در اينجا وارد شد وپسرش با اوست .\r\nپس به نزد حضرت إبراهيم عليه السّلام آمدند وگفتند : هر شب در شهر ما زلزله مىشد ، ودر اين شب كه تو وارد شهر ما شدى زلزله نشد ، امشب هم بمان تا ببينيم كه چون مىشود .\r\nچون در شب ديگر ماند زلزله نشد ، أهل آن شهر به نزد إبراهيم عليه السّلام آمدند وگفتند : نزد ما أقامت كن وآنچه خواهى ما به تو مىدهيم .\r\nگفت : من نمىمانم در اين شهر وليكن اين صحراى نجف را كه در پشت شهر شما است به من بفروشيد تا زلزله ديگر در شهر شما نشود .\r\n\r\n\r\n","description":"","footnote":"\r\n( 1 ) . كمال الدين وتمام النعمة 523 .\r\n","page_name":" 376 ","page_number":376},
  {"content":"\r\n\r\nگفتند : ما به تو مىبخشيم .\r\nحضرت إبراهيم عليه السّلام گفت : نمىگيرم مگر به خريدن .\r\nگفتند : پس بگير به هر قيمت كه خواهى .\r\nپس خريد آن زمين را از ايشان به هفت گوسفند وچهار درازگوش ، پس به اين سبب آن زمين را بانقيا گفتند زيرا كه گوسفند را به لغت نبطي نقيا مىگويند .\r\nپس پسر إبراهيم عليه السّلام به آن حضرت گفت : اى خليل الرحمن ! چه مىكنى اين زمين را كه نه زراعتى در آن مىتوان كرد ونه حيواني مىتوان چرانيد ؟\r\nحضرت إبراهيم عليه السّلام فرمود : ساكت شو كه خداوند عالميان از اين صحرا محشور گرداند هفتاد هزار كس را كه داخل بهشت شوند بىحساب ، كه هر يك از ايشان شفاعت كنند جماعت بسيار را « 1 » .\r\nودر حديث معتبر از حضرت امام محمد باقر عليه السّلام منقول است كه : أول دو كس كه مصافحه كردند بر روى زمين ذو القرنين وإبراهيم خليل عليهما السّلام بودند ، إبراهيم عليه السّلام روبرو با أو ملاقاة كرد وبا أو مصافحه كرد « 2 » .\r\nوبه سند معتبر از حضرت صادق عليه السّلام منقول است كه : حضرت إبراهيم عليه السّلام از مسجد سهله متوجه يمن شد براي جنگ با عمالقه « 3 » .\r\nوبه سند معتبر ديگر از آن حضرت منقول است كه : حضرت إبراهيم عليه السّلام از خدا سؤال كرد كه أو را دخترى روزى كند كه بعد از مرگ بر أو گريه كند « 4 » .\r\nودر حديث معتبر از آن حضرت مروى است كه : ساره به حضرت إبراهيم عليه السّلام گفت :\r\nاى إبراهيم ! پير شده‌اى ، از خدا سؤال كن فرزندى به تو عطا كند كه ديدهء ما به آن روشن شود ، زيرا كه خدا تو را خليل خود گردانيده است واگر خواهد ، دعاى تو را مستجاب\r\n\r\n\r\n","description":"","footnote":"\r\n( 1 ) . علل الشرايع 585 .\r\n( 2 ) . امالى شيخ طوسي 215 .\r\n( 3 ) . كافى 3 / 494 .\r\n( 4 ) . تهذيب الأحكام 1 / 465 .\r\n","page_name":" 377 ","page_number":377},
  {"content":"\r\n\r\nمىكند .\r\nپس حضرت إبراهيم عليه السّلام از خدا سؤال كرد كه أو را فرزند دانائى كرامت فرمايد ، پس حق تعالى وحى نمود بسوى أو كه : من مىبخشم به تو پسرى دانا وتو را در باب أو امتحانى خواهم كرد .\r\nپس حضرت إبراهيم عليه السّلام بعد از بشارت ، سه سال ماند پس آمد أو را بشارت از جانب حق تعالى ، پس ساره به حضرت إبراهيم عليه السّلام گفت : پير شده‌اى وأجلت نزديك شده است ، اگر دعا مىكردى كه خدا اجل تو را تأخير كند وعمر تو را دراز كند كه تعيّش كنى با ما وديدهء ما روشن باشد ، نيكو بود .\r\nپس إبراهيم عليه السّلام از خدا سؤال كرد آنچه ساره التماس كرده بود ، حق تعالى وحى نمود بسوى أو كه : از زيادتى عمر بطلب آنچه خواهى تا به تو عطا كنم .\r\nچون حضرت إبراهيم عليه السّلام ساره را خبر داد كه خدا چنين وحى كرده است ، ساره گفت :\r\nاز خدا سؤال كن كه تو را نميراند تا تو مرگ را از أو طلب كنى .\r\nحضرت إبراهيم عليه السّلام چنين سؤال نمود وحق تعالى مستجاب گردانيد .\r\nچون إبراهيم عليه السّلام ساره را خبر داد به مستجاب شدن دعا ، ساره گفت : شكر كن خدا را وطعامي بعمل آور وفقرا وأهل حاجت را بخوان كه از آن طعام تناول نمايند .\r\nپس حضرت إبراهيم عليه السّلام چنين كرد ، چون مردم حاضر شدند ، در ميان آنها مرد پير ضعيف كورى بود كه با أو شخصي بود كه قائد أو بود ، چون بر سر خوان نشست ولقمه‌اى برداشت وخواست به دهان برد دستش لرزيد ، از جانب راست وچپ لقمه حركت كرد تا آنكه لقمه بر پيشانيش خورد ، پس قائدش دستش را گرفت وبه جانب دهانش برد ، پس آن نابينا لقمهء ديگر گرفت ودستش حركت كرد وبر ديده‌اش گذاشت ، وإبراهيم عليه السّلام پيوسته نظرش بر أو بود ، پس تعجب كرد از اين حال واز قائد أو سؤال كرد از سبب اين اختلال ، قائد گفت : آنچه ملاحظه مىنمائى از أحوال اين مرد از ضعف وپيرى است ، إبراهيم عليه السّلام در خاطر خود گفت : من كه بسيار پير شوم مثل اين مرد خواهم شد ، پس إبراهيم عليه السّلام به سبب مشاهدهء حال آن پير از خدا سؤال كرد كه : خداوندا ! بميران مرا در آن\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nاجلى كه براي من نوشته بودى كه مرا احتياجى به زيادتى عمر نيست بعد از آنچه مشاهده كردم « 1 » .\r\nودر حديث معتبر از أمير المؤمنين عليه السّلام منقول است كه : چون خدا خواست كه قبض روح إبراهيم عليه السّلام بكند ، ملك الموت را بسوى أو فرستاد ، پس گفت : السلام عليك يا إبراهيم .\r\nإبراهيم گفت : وعليك السلام يا ملك الموت ، آيا آمده‌اى كه مرا به اختيار من به آخرت بخوانى يا خبر مرگ آورده‌اى والبتة مأمورى كه قبض روح من بكنى ؟\r\nملك الموت گفت : بلكه آمده‌ام تا به اختيار تو ، تو را به لقاى الهى وعالم قدس مىخوانم ، پس أجابت كن .\r\nإبراهيم گفت : هرگز ديده‌اى خليلي را كه خليل خود را بميراند ؟\r\nپس ملك الموت برگشت تا در موقف عرض خود ايستاد وگفت : خداوندا ! شنيدى آنچه خليل تو إبراهيم گفت ؟ !\r\nخدا وحى نمود به ملك الموت كه : برو بسوى أو بگو : هرگز دوستى ديده‌اى كه لقاى دوست خود را نخواهد ؟ دوست آن است كه آرزومند لقاى كرامت دوست خود باشد . پس إبراهيم راضى شد « 2 » .\r\nوبه سند موثق عالي از حضرت باقر وحضرت صادق عليهما السّلام منقول است كه :\r\nإبراهيم عليه السّلام چون مناسك حج را بجا آورد به شام برگشت وروح مقدسش به عالم قدس ارتحال نمود ، وسببش آن بود كه ملك الموت آمده بود براي قبض روح أو وآن حضرت مرگ را نخواست ، پس ملك الموت برگشت بسوى پروردگار وعرض كرد : إبراهيم از مرگ كراهت دارد .\r\nحق تعالى فرمود : بگذار إبراهيم را كه مىخواهد مرا عبادت نمايد .\r\n\r\n\r\n","description":"","footnote":"\r\n( 1 ) . علل الشرايع 38 .\r\n( 2 ) . علل الشرايع 37 ؛ امالى شيخ صدوق 164 .\r\n","page_name":" 379 ","page_number":379},
  {"content":"\r\n\r\nتا آنكه إبراهيم مرد بسيار پيرى را ديد كه آنچه مىخورد در ساعت از طرف ديگرش بيرون مىرفت ، پس حيات را نخواست ومرگ را طلبيد ، روزى به خانهء خود آمد در آنجا نيكوترين صورتي را ديد كه هرگز نديده بود ، فرمود : تو كيستى ؟\r\nگفت : من ملك المؤتم .\r\nفرمود : سبحان اللّه ! كيست كه قرب تو وزيارة تو را نخواهد وتو به اين صورت نيكو باشى ؟\r\nملك الموت گفت : اى خليل الرحمن ! خدا هرگاه نسبت به بنده خيرى خواهد مرا به اين صورت به نزد أو مىفرستد ، اگر به بنده بدى خواهد مرا در غير اين صورت به نزد أو مىفرستد .\r\nپس آن حضرت در شام به رحمت الهى واصل شد وإسماعيل عليه السّلام بعد از آن حضرت به لقاى الهى فايز گرديد ، وعمر مبارك إسماعيل صد وسى سال بود ودر حجر إسماعيل مدفون شد نزد مادرش « 1 » .\r\nوبه سند معتبر از حضرت صادق عليه السّلام منقول است كه : إبراهيم عليه السّلام با پروردگار خود مناجاة كرد وگفت : خداوندا ! چگونه خواهد شد حال اين عيال پيش از آنكه از فرزندان آن شخص خلفي باشد كه به امر عيال أو برسد ؟\r\nپس خدا وحى فرمود : اى إبراهيم ! آيا براي عيال خود بعد از خود خلفي وجانشينى بهتر از من مىخواهى ؟\r\nعرض كرد : خداوندا ! نه ، الحال خاطر من شاد شد كه دانستم لطف تو شامل حال ايشان است « 2 » .\r\nمؤلف گويد : خواستن زندگى دنيا اگر براي تمتّعات ولذّات فانيهء دنيا باشد بد است ، واگر براي تحصيل آخرت وعبادت جناب مقدس الهى باشد ، آن محبت آخرت است نه\r\n\r\n\r\n","description":"","footnote":"\r\n( 1 ) . علل الشرايع 38 .\r\n( 2 ) . قصص الأنبياء راوندى 112 .\r\n","page_name":" 380 ","page_number":380},
  {"content":"\r\n\r\nمحبت دنيا ، ودوستى خداست نه دوستى ما سوى ، لهذا در دعاهاى بسيار طلب طول عمر وارد شده است ، پس مرتبهء كمال آن است كه آدمي به قضاى الهى راضى باشد واگر داند خدا مرگ را البتة از براي أو مىخواهد به آن راضى باشد ، واگر داند كه حيات را براي أو مىخواهد به آن راضى باشد ، واگر هيچ‌يك را نداند وحيات را از خدا طلبد براي تحصيل معرفت ومحبت الهى مطلوب است ، وتا پيغمبران خدا نمىدانستند كه خدا راضى است به طلبيدن حيات وشفاعت كردن در تأخير مرگ البتة نمىكردند ، واگر ايشان زندگى دنيا را براي خود مىخواستند خود را به آن مهالك عظيمه در تحصيل رضاى الهى نمىانداختند .\r\nوبه سند معتبر از حضرت صادق عليه السّلام منقول است كه : رسول خدا عليه السّلام در شب معراج گذشتند بر پير مردى كه در زير درختى نشسته بود وأطفال بسيار بر دور أو بودند ، پس حضرت رسول از جبرئيل پرسيد : كيست اين مرد پير ؟\r\nجبرئيل گفت : اين پدرت إبراهيم است .\r\nفرمود : اين أطفال كيستند كه دور اويند ؟\r\nگفت : اينها أطفال مؤمنانند كه مرده‌اند وآن حضرت ايشان را غذا مىدهد كه تربيت يابند « 1 » .\r\n\r\n\r\n","description":"","footnote":"\r\n( 1 ) . امالى شيخ صدوق 365 .\r\n","page_name":" 381 ","page_number":381},
  {"content":"\r\n\r\n\r\nفصل پنجم\r\nدر بيان أحوال خير مآل أولاد أمجاد وأزواج مطهّرات آن حضرت وكيفيت بنا كردن خانهء كعبه وساكن گردانيدن إسماعيل عليه السّلام در آن مكان به سند حسن بلكه صحيح از حضرت امام جعفر صادق عليه السّلام منقول است كه : حضرت إبراهيم در باديهء شام نزول فرموده بود ، چون از براي أو إسماعيل از هاجر متولد شد ساره را غمى شديد رو داد ، زيرا كه إبراهيم را از أو فرزندى نبود وآزار مىكرد آن حضرت را در باب هاجر ، وبه اين سبب غمگين بود إبراهيم .\r\nچون شكايت كرد اين واقعه را به جناب أقدس الهى وحى رسيد به أو كه : مثل زن مثل دندهء كج است ، اگر آن را به حال خود بگذارى از آن متمتّع مىشوى ، واگر راست كنى آن را مىشكند .\r\nپس خدا امر كرد إبراهيم را كه إسماعيل وهاجر را از نزد ساره بيرون برد ، عرض كرد :\r\nپروردگارا ! به كدام مكان برم ايشان را ؟\r\nفرمود : بسوى حرم من وجائى كه محلّ ايمنى گردانيده‌ام كه هر كه داخل آن شود أيمن باشد ، وأول بقعه‌اى كه در زمين خلق كرده‌ام ، وآن مكة است .\r\nپس جبرئيل براق را براي أو فرود آورد وهاجر وإسماعيل وآن حضرت را بر براق سوار وبه جانب مكة روانه شد ، پس إبراهيم عليه السّلام به هر محلّ نيكوئى مىرسيد كه در آنجا درختان ونخلستان وزراعت بود مىپرسيد : اى جبرئيل ! اينجاست ؟\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nجبرئيل مىگفت : نه ، ديگر برو .\r\nتا آنكه به مكة رسيد پس ايشان را در موضع خانهء كعبه گذاشت وإبراهيم عليه السّلام با ساره عهد كرده بود فرو نيايد تا بسوى أو برگردد ، وچون در آن مكان فرود آمدند در آنجا درختى بود ، هاجر عبائى بر روى آن درخت پهن كرد وبا فرزند خود در سايهء آن قرار گرفت ، چون إبراهيم ايشان را گذاشت وخواست برگردد بسوى ساره ، هاجر گفت : اى إبراهيم ! به كي مىگذارى ما را در موضعي كه در آنجا مونسى نيست وآبى وزراعتى نيست ؟\r\nفرمود : به آن كسى مىگذارم كه مرا امر فرموده است شما را در اينجا بگذارم . وبرگشت ، وچون رسيد به « كدى » كه كوهى است در ذي طوى نظر كرد به جانب إسماعيل ومادرش وعرض كرد : « اى پروردگار ما ! بدرستى كه من ساكن گردانيدم بعضي از فرزندان خود را در واديى كه در آن زراعتى نيست نزد خانهء محترم تو ، اى پروردگار ما ! براي آنكه نماز را برپا دارند ، پس بگردان دلهاى چند از مردم را كه مايل باشند بسوى ايشان وخواهان ايشان باشند ، وروزى كن ايشان را از ميوه‌ها شايد كه ايشان شكر كنند تو را » « 1 » .\r\nپس روانه شد وهاجر در آنجا ماند ، وچون روز بلند شد إسماعيل تشنه شد وآب طلبيد ، پس هاجر مضطرب شد وبرخاست ودر آن وادى بسوى ما بين صفا ومروه رفت وفرياد زد : آيا در اين وادى مونسى هست ؟\r\nپس إسماعيل از نظرش غايب شد ، پس بر كوه صفا بالا رفت ، در آنجا سرابى در جانب مروه به نظرش آمد وگمان كرد آب است ، به جانب مروه روان شد ؛ چون رسيد به آنجا كه هروله مىكنند حاجيان ومىدوند ، إسماعيل از نظرش غايب شد ، پس از خوف بر إسماعيل دويد تا به جائى رسيد كه أو را ديد ؛ چون به مروه رسيد آن سراب را در جانب صفا ديد وبه جانب صفا روانه شد ، وچون به آنجا رسيد كه إسماعيل را نمىديد دويد تا به جائى كه أو را ديد ، وهمچنين هفت مرتبه ميان صفا ومروه دويد ؛ چون در شوط هفتم به مروه رسيد نظر بسوى إسماعيل كرد ، ديد آبى از زير پاهاى أو پيدا شده است ، پس دويد\r\n\r\n\r\n","description":"","footnote":"\r\n( 1 ) . سورهء إبراهيم : 37 .\r\n","page_name":" 383 ","page_number":383},
  {"content":"\r\n\r\nبسوى إسماعيل وريگى بر دور آن آب جمع كرد كه جارى نشود ، پس به اين سبب آن را زمزم ناميدند .\r\nوقبيلهء جرهم در ذو المجاز وعرفات فرود آمده بودند ، پس چون آب در مكة ظاهر شد مرغان وجانوران صحرا نزد آب جمع شدند ، جرهم چون مرغان ووحشيان را ديدند دانستند كه در اينجا آب بهم رسيده است ، چون به آن موضع آمدند زنى وطفلى را ديدند در زير درختى قرار گرفته‌اند وآب از براي ايشان ظاهر شده است ، از هاجر پرسيدند كه :\r\nتو كيستى وقصهء تو واين كودك چيست ؟\r\nگفت : من مادر فرزند إبراهيم خليل الرحمانم ، واين پسر اوست ، وخدا أو را امر فرمود كه ما را در اينجا بگذارد .\r\nگفتند : رخصت مىدهى ما را كه نزديك شما باشيم ؟\r\nوچون روز سوم إبراهيم عليه السّلام به طىّ الأرض به ديدن ايشان آمد هاجر گفت : اى خليل خدا ! در اينجا قومي هستند از جرهم ، سؤال مىكنند كه رخصت فرمائى نزديك ما باشند ، آيا رخصت مىدهى ايشان را ؟\r\nإبراهيم فرمود : بلى .\r\nپس هاجر جرهم را مرخّص ساخت كه نزديك ايشان فرود آمدند وخيمه‌هاى خود را زدند وهاجر وإسماعيل با ايشان انس گرفتند .\r\nدر مرتبهء سوم كه إبراهيم به ديدن ايشان آمد وكثرت مردم وآبادانى در دور ايشان ديد ، شاد شد .\r\nپس إسماعيل عليه السّلام نشو ونما كرد وقبيلهء جرهم هر يك از ايشان يك گوسفند ودو گوسفند به إسماعيل بخشيدند تا آنكه گله‌اى بسيار بهم رسانيد وبه آن تعيّش مىكردند ، تا آنكه إسماعيل به حدّ بلوغ رسيد ، پس خدا امر فرمود إبراهيم را كه خانهء كعبه را بنا كند ، گفت : خداوندا ! در كدام بقعه بنا كنم ؟\r\nفرمود : در آن بقعه كه قبّه‌اى از براي آدم فرستادم ودر آنجا نصب كردم وحرم به سبب آن روشن شد وآن در طوفان نوح به آسمان رفت .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nپس جبرئيل را فرستاد كه خط كشيد براي إبراهيم جاى خانهء كعبه را ، پس خدا پىهاى كعبه را از براي إبراهيم از بهشت فرستاد ، وحجر الأسود كه خدا براي آدم فرستاده بود از برف سفيدتر بود وبه دست ماليدن كافران سياه شد .\r\nپس إبراهيم خانه را بنا كرد وإسماعيل سنگ از ذي طوى مىآورد ، تا آنكه نه ذرع به جانب آسمان بلند كردند ، پس خدا أو را دلالت بر موضع حجر الأسود كه در كوه أبو قبيس مخفى بود ، وآن را بيرون آورد در موضعي كه الحال در آنجاست نصب نمود ودو درگاه براي كعبه گشود : يكى به جانب مشرق وديگرى به جانب مغرب ، ودرى كه به جانب مغرب است مستجار مىگويند ، پس بر روى كعبه چوبها انداخت وبر رويش اذخر « 1 » ريخت ، وهاجر عبائى كه با خود داشت بر در كعبه آويخت ودر ميان كعبه مىبودند . پس خدا امر فرمود إبراهيم وإسماعيل را به حج كردن ، وجبرئيل در روز هشتم ذيحجه نازل شد وگفت : اى إبراهيم ! برخيز وآب مهيّا كن براي خود - زيرا كه در آن زمان در منى وعرفات آب نبود ، پس روز هشتم را براي اين ترويه گفتند زيرا كه ترويه به معنى سيرابى است - پس أو را به منى برد وشب در آنجا ماندند وافعال حج را همه تعليم أو نمود چنانچه تعليم آدم نموده بود .\r\nچون إبراهيم عليه السّلام از بناى خانهء كعبه فارغ شد گفت : « پروردگارا ! بگردان اين موضع را شهري كه أيمن باشد از هر شرّى وروزى فرما اهلش را از ميوه‌ها هر كه ايمان آورد از ايشان به خدا وروز قيامت » « 2 » .\r\nحضرت فرمود : مراد ميوهء دلهاست ، يعنى محبت ايشان را در دلهاى مردم جا ده كه از أطراف عالم بسوى ايشان بيايند « 3 » .\r\nودر حديث صحيح از امام جعفر صادق عليه السّلام منقول است كه : چون إبراهيم عليه السّلام إسماعيل را در مكة گذاشت ، إسماعيل تشنه شد ودر ميان صفا ومروه درختى بود ، پس\r\n\r\n\r\n","description":"","footnote":"\r\n( 1 ) . اذخر : گياهى است خوشبو .\r\n( 2 ) . سورهء بقره : 126 .\r\n( 3 ) . تفسير قمى 1 / 60 .\r\n","page_name":" 385 ","page_number":385},
  {"content":"\r\n\r\nمادرش بيرون رفت تا بر صفا ايستاد وفرياد زد : آيا در اين وادى انيسى هست ؟ جوابي نشنيد ، پس رفت تا مروه باز ندا كرد وجواب نشنيد ، برگشت به صفا وباز ندا كرد وجواب نشنيد ، تا آنكه هفت مرتبه چنين كرد - پس سنّت چنين جارى شد كه هفت شوط سعى كنند ميان صفا ومروه - پس جبرئيل به نزد هاجر آمد وگفت : تو كيستى ؟\r\nگفت : من مادر فرزند ابراهيمم .\r\nگفت : إبراهيم شما را به كي گذاشت ؟\r\nهاجر گفت : من نيز به أو گفتم وقتي كه خواست برگردد كه ما را به كي مىگذارى اى إبراهيم ؟ گفت : به خداوند عالميان .\r\nجبرئيل گفت : شما را به كسى گذاشته است كه البتة كفايت مهمات شما مىكند .\r\nپس حضرت فرمود : مردم احتراز مىكردند از آنكه مرور ايشان به مكة واقع شود براي آنكه آب در آنجا نبود ، پس إسماعيل پاهاى خود را به زمين مىسائيد از تشنگى ، ناگاه آب زمزم از زير قدمهايش جارى شد ، پس هاجر به نزد إسماعيل آمد وجريان آب را مشاهده نمود ، متوجه شد به جمع كردن خاك بر دور آب كه جارى نشود ، واگر آب را به حال خود مىگذاشت هرآينه هميشه جارى مىبود ، وچون مرغان آب را ديدند بر آن جمع شدند ، ودر آن وقت جمعى از سواران يمن مىگذشتند ، چون مرغان را در آن موضع ديدند گفتند : اين مرغان جمع نشده‌اند مگر بر آبى . چون آمدند به نزد آب ، هاجر به ايشان آب داد وايشان طعام بسيار به أو دادند وحق تعالى به سبب آن آب براي ايشان روزى جارى گردانيد كه پيوسته قوافل بر ايشان مىگذشتند واز آب ايشان منتفع شده طعام به ايشان مىدادند « 1 » .\r\nوبه سند معتبر ديگر از آن حضرت منقول است كه : حق تعالى امر فرمود إبراهيم را حج بكند وإسماعيل را با خود به حج ببرد وأو را در حرم ساكن گرداند ، پس هر دو به حج رفتند بر شتر سرخى وبا ايشان كسى همراه نبود بغير از جبرئيل ، چون به حرم رسيدند\r\n\r\n\r\n","description":"","footnote":"\r\n( 1 ) . علل الشرايع 432 .\r\n","page_name":" 386 ","page_number":386},
  {"content":"\r\n\r\nجبرئيل گفت : اى إبراهيم ! فرود آي با إسماعيل وغسل بكنيد قبل از داخل شدن حرم .\r\nپس فرود آمدند وغسل كردند ، وبه ايشان نمود كه چگونه مهيّاى اجراى احرام شوند وايشان كردند ، وامر كرد ايشان را صدا به تلبيهء حج بلند كنند وبگويند آن چهار تلبيه را كه پيغمبران مىگفته‌اند ، پس آورد ايشان را به باب الصفا واز شتر فرود آمدند وجبرئيل در ميان ايشان ايستاد ورو به كعبه كرد واللّه أكبر گفت وايشان نيز گفتند ، والحمد للّه گفت وخدا را به بزرگى يادكرد وبر خدا ثنا كرد وايشان مثل أو كردند ، وجبرئيل روانه شد وايشان نيز روانه شدند با حمد وثنا وتعظيم حق تعالى تا آورد ايشان را به نزد حجر الأسود وامر كرد ايشان را كه دست به آن مالند وآن را ببوسند ، وهفت شوط آنها را طواف داد ، ودر موضع مقام إبراهيم بازداشت وامر كرد كه دو ركعت نماز بكنند ، پس جميع مناسك حج را به ايشان نمود وامر كرد ايشان را بجا آورند .\r\nچون از همهء اعمال فارغ شدند امر فرمود إبراهيم را كه برگردد وإسماعيل تنها در مكة ماند وكسى با أو نبود .\r\nپس در سال آينده خدا امر فرمود إبراهيم را به حج برود وخانهء كعبه را بنا كند ، وعرب پيشتر به حج مىرفتند امّا خانه خراب شده بود واثرى چند از آن مانده بود ليكن پىهايش معلوم ومعروف بود ، وچون عرب از حج برگشتند إسماعيل سنگها را جمع كرد ودر ميان كعبه انداخت . وچون خدا امر فرمود إبراهيم را به بناى آن ، إبراهيم آمد وگفت : اى فرزند ! خدا ما را امر فرموده به بناى كعبه .\r\nپس چون خاكها وسنگها را برداشتند وبه أساس أصل رسانيدند ، زمين كعبه يك سنگ سرخ بود ، پس خدا وحى فرمود : بناى آن را بر اين سنگ بگذار . وچهار ملك فرستاد كه جمع كنند براي أو سنگها را ، پس إبراهيم وإسماعيل عليهما السّلام سنگ مىگذاشتند وملائكة سنگ به ايشان مىدادند تا آنكه دوازده ذراع بلند شد ، ودو درگاه براي آن گشودند كه از يك در داخل واز ديگرى خارج شوند ، وبراي آن عتبه گذاشتند وبر درهايش حلقه‌هاى آهن آويختند ، وكعبه عريان بود .\r\nپس چون مردم به مكة آمدند ، إسماعيل زنى از قبيلهء حمير را ديد وأو را خوش آمد\r\nو \r\n","description":"","footnote":"","page_name":" 387 ","page_number":387},
  {"content":"\r\n\r\nبه گمان آنكه شوهر ندارد ، از خدا سؤال كرد أو را براي تزويج أو ميسّر گرداند ، پس خدا بر شوهرش مرگ را مقدّر فرمود ، وچون شوهرش مرد آن زن در مكة ماند از حزن بر فوت شوهرش ، پس خدا حزن أو را به صبر مبدّل نمود وخواستن إسماعيل را براي أو ميسّر ساخت ، وآن زنى بود بسيار موافق ودانا .\r\nچون إبراهيم به حج آمد ، إسماعيل به طايف رفته بود كه آذوقه براي أهل خود بياورد ؛ آن زن ، مرد پير گردآلودى ديد - يعنى إبراهيم - پس إبراهيم از أو پرسيد : أحوال شما چون است ؟\r\nگفت : حال ما بسيار خوب است .\r\nوچون از أحوال إسماعيل پرسيد ، أو را مدح كرد وگفت : حال أو خوش است .\r\nپس پرسيد : تو از كدام قبيله‌اى ؟\r\nگفت : از قبيلهء حمير .\r\nپس إبراهيم برگشت وإسماعيل را نديد ونامه‌اى نوشت وبه آن زن داد وگفت : چون شوهرت بيايد اين نامه را به أو بده .\r\nچون إسماعيل برگشت ونامه را خواند گفت : مىدانى آن مرد پير كي بود ؟\r\nگفت : أو را بسيار نيكو وشبيه به تو يافتم .\r\nإسماعيل گفت : أو پدر من بود .\r\nگفت : يا سوأتاه از أو .\r\nإسماعيل گفت : چرا ؟ مگر أو به چيزى از بدن تو افتاد ؟\r\nگفت : نه ، وليكن مىترسم تقصيري در خدمت أو كرده باشم .\r\nپس آن زن عاقله به إسماعيل گفت : آيا بر اين دو درگاه دو پرده نياويزم يكى از آن جانب ويكى از اين جانب ؟\r\nگفت : بلى .\r\nپس دو پرده ساختند كه طول آنها دوازده ذراع بود وبر آن درها آويختند ، پس آن زن را خوش آمد از آن پرده‌ها وگفت : آيا براي كعبه جامه‌اى نبافيم كه آن را بپوشانيم چون\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاين سنگها بدنما است ؟\r\nإسماعيل گفت : بلى ، به سرعت متوجه شد وپشم بسيارى فرستاد ميان قبيلهء خود كه براي أو بريسند ، واز آن روز اين سنّت ميان زنان بهم رسيد كه از يكديگر مدد طلبند در اين باب ، پس به سرعت كار مىكرد ويارى از قبيله وآشنايان خود مىطلبيد واز هر طرفي كه فارغ مىشد مىآويخت .\r\nچون موسم حج رسيد يك طرف ماند كه جامه‌اش تمام نشده بود ، به إسماعيل گفت :\r\nچه كنيم اين جانب را كه جامه‌اش تمام نشده است ؟ پس براي آن طرف از برگ خرما جامه‌اى ترتيب داد وآويخت .\r\nوچون موسم حج رسيد عرب بسيار آمدند بر وجهي كه پيشتر چنان نمىآمدند ، وامرى چند ديدند كه ايشان را خوش آمد پس گفتند : سزاوار نيست كه براي عمارت كنندهء اين خانه هديه نياوريم ، پس از آن روز هديه براي كعبه مقرر شد وهر قبيله‌اى از قبيله‌هاى عرب هديه‌اى براي خانه آوردند از زر وچيزهاى ديگر تا آنكه مال بسيارى جمع شد وآن ليف خرما را برداشتند وجامه را تمام كردند ودور كعبه آويختند ، وكعبه سقف نداشت وإسماعيل ستونها گذاشت مانند اين ستونها كه مىبينيد از چوب ، وسقفش را به چوبها وجريده‌ها درست كرد وگل بر آن ماليد .\r\nوچون عرب در سال ديگر آمدند وداخل كعبه شدند وديدند عمارت آن زياد شده است گفتند : سزاوار آن است كه براي عمارت كنندهء خانه هديه را زياد كنيم .\r\nپس در سال آينده هديه‌اى بسيار آوردند وإسماعيل ندانست كه آن هديه را چه كند ، حق تعالى به أو وحى فرمود كه : بكش اينها را واطعام كن حاجيان را .\r\nوشكايت كرد إسماعيل بسوى إبراهيم كمي آب را ، پس خدا وحى نمود به إبراهيم :\r\nبكن چاهى كه آب خوردن حاجيان از آن چاه باشد .\r\nپس جبرئيل نازل شد وچاه زمزم را براي ايشان حفر فرمود تا آبش ظاهر شد ، پس جبرئيل گفت : فرود آي اى إبراهيم .\r\nپس إبراهيم به ته چاه رفت وجبرئيل گفت : اى إبراهيم ! كلنگ در چهار جانب چاه بزن\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nوبسم اللّه بگو . پس أو كلنگ زد بر آن زاويه كه در جانب كعبه است وبسم اللّه گفت ، پس چشمه‌اى جارى شد ، وهمچنين به هر جانب كه زد وبسم اللّه گفت چشمه‌اى جارى شد ، جبرئيل گفت : بياشام اى إبراهيم از اين آب ودعا كن كه خدا بركت دهد در اين آب براي فرزندانت .\r\nپس جبرئيل وإبراهيم عليهما السّلام از چاه بيرون آمدند وجبرئيل گفت : اى إبراهيم ! از اين آب بر سر وبدن خود بريز وطواف كن دور كعبه كه اين آبى است كه خدا به فرزند تو إسماعيل عطا فرموده است .\r\nپس إبراهيم برگشت وإسماعيل أو را مشايعت كرد تا بيرون حرم وإبراهيم رفت وإسماعيل به حرم برگشت ، وخدا إسماعيل را از آن زن حميريّه فرزندى عطا فرمود ، وتا آن وقت براي أو فرزندى بهم نرسيده بود ، وإسماعيل بعد از آن زن ، چهار زن به عقد خود درآورد واز هر يك چهار پسر خدا به أو عطا فرمود .\r\nودر عرض موسم ، إبراهيم عليه السّلام به عالم بقا ارتحال نمود وإسماعيل بر آن اطلاع نيافت تا آنكه ايّام موسم رسيد وإسماعيل مهيّاى ملاقاة پدر گرديد ، جبرئيل نازل شد وتعزيت گفت إسماعيل را به فوت إبراهيم وگفت : اى إسماعيل ! مگو در مرگ پدرت چيزى كه خدا را به خشم آورد ، وگفت : إبراهيم بنده‌اى بود از بندگان خدا ، أو را به جوار رحمت خود خواند وأو أجابت كرد . وأو را خبر داد كه به پدر خود ملحق خواهد شد .\r\nوإسماعيل فرزند كوچكى داشت كه أو را دوست مىداشت ومىخواست كه بعد از أو نبوّت وخلافت از أو باشد ، پس خدا أو را نخواست وفرزند ديگرى را براي وصايت وخلافت أو تعيين فرمود ، چون نزديك وفات إسماعيل شد آن فرزند را كه خدا تعيين كرده بود طلبيد ووصيت كرد به أو وگفت : اى فرزند ! چون مرگ تو را در رسد چنان كن كه من كردم ، وبىآنكه خدا تعيين كند كسى را براي خلافت خود تعيين مكن .\r\nپس هميشه چنين مقرر است كه هيچ امامي از دنيا نمىرود مگر آنكه خدا أو را خبر\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nمىدهد كه كي را وصىّ خود گرداند « 1 » .\r\nوبه سند معتبر ديگر منقول است كه شخصي به حضرت صادق عليه السّلام عرض كرد : جمعى كه نزد ما هستند مىگويند كه : إبراهيم خليل الرحمن خود را ختنه كرده به تيشه‌اى بر روى خمى .\r\nحضرت فرمود : سبحان اللّه ، نه چنين است كه ايشان مىگويند ، دروغ مىگويند بر إبراهيم .\r\nراوي گفت : بفرما كه چگونه بوده است ؟\r\nفرمود كه : أنبياء عليهم السّلام غلاف ايشان با ناف ايشان در روز هفتم مىافتاد ، پس چون إسماعيل متولد شد باز غلاف أو با نافش افتاد ، پس ساره سرزنش كرد هاجر را به آنچه كنيزان را به آن سرزنش مىكنند - وشايد مراد سياهى رنگ باشد يا بوى بد - پس هاجر گريست واين امر بسيار بر أو دشوار آمد .\r\nچون إسماعيل ديد كه مادرش مىگريد أو نيز گريان شد ، پس حضرت إبراهيم داخل شد واز إسماعيل پرسيد كه : سبب گريهء تو چيست ؟\r\nإسماعيل گفت : ساره مادرم را چنين سرزنش كرد وأو گريست ومن نيز به سبب گريهء أو گريان شدم .\r\nپس حضرت إبراهيم عليه السّلام به جاى نماز خود رفت وبا خدا مناجاة كرد وسؤال نمود كه اين معنى را از هاجر دور گرداند ، وسؤالش را قرين أجابت گردانيد ؛ پس چون از ساره إسحاق متولد شد ، در روز هفتم نافش افتاد وغلافش نيفتاد ، وساره از مشاهدهء اين حال به جزع آمد ، وچون إبراهيم داخل شد گفت : اى إبراهيم ! اين چه امرى است كه در آل إبراهيم وأولاد پيغمبران حادث شد ؟ اينك پسرت إسحاق نافش افتاد وغلافش نيفتاد .\r\nپس حضرت إبراهيم عليه السّلام به جاى نماز خود رفته با خداى خود مناجاة كرد واين واقعه را شكايت كرد ، پس خدا وحى نمود به حضرت إبراهيم كه : اين به سبب آن\r\n\r\n\r\n","description":"","footnote":"\r\n( 1 ) . علل الشرايع 586 .\r\n","page_name":" 391 ","page_number":391},
  {"content":"\r\n\r\nسرزنشى است كه ساره هاجر را كرد ، پس من سوگند خورده‌ام كه اين غلاف را از احدى از فرزندان پيغمبران نيندازم بعد از آن سرزنشى كه ساره هاجر را كرد ، پس ختنه كن إسحاق را به آهن ، وگرمى آهن را به أو بچشان .\r\nپس حضرت إبراهيم عليه السّلام إسحاق را به آهن ختنه كرد وبعد از آن سنّت جارى شد كه همه كس أولاد خود را به آهن ختنه كنند « 1 » .\r\nوبه سند معتبر از حضرت أمير المؤمنين عليه السّلام مروى است كه : سبب رمى جمرات در منى آن است كه : چون جبرئيل عليه السّلام به حضرت إبراهيم عليه السّلام تعليم مناسك حج مىنمود ، شيطان براي إبراهيم عليه السّلام ظاهر شد نزد جمرهء أول ، پس جبرئيل امر كرد إبراهيم را كه سنگ بر أو بيندازد ، چون إبراهيم عليه السّلام هفت سنگ بر أو انداخت در آنجا به زمين فرورفت ، ونزد جمرهء دوم ظاهر شد باز هفت سنگ بر أو انداخت پس به زمين فرورفت ، ونزد جمرهء سوم ظاهر شد وباز هفت سنگ بر أو انداخت پس به زمين فرورفت وديگر پيدا نشد « 2 » .\r\nوبه سندهاى صحيح ومعتبر از حضرت امام رضا عليه السّلام منقول است كه : « سكينه » باد نيكوئى است كه از بهشت بيرون مىآيد وصورتي دارد مانند صورت انسان ورايحهء بسيار خوشبوئى دارد ، وبر إبراهيم عليه السّلام نازل شد در وقتي كه بناى خانهء كعبه مىكرد ودر أساس خانهء حركت مىكرد ، وحضرت إبراهيم عليه السّلام پى خانه را از عقب أو مىگذاشت « 3 » .\r\nواز ابن عباس منقول است كه : اسبان عربى وحشى بودند در زمين عرب ، پس چون حضرت إبراهيم وإسماعيل عليهما السّلام پىهاى خانهء كعبه را بالا آوردند ، خدا وحى كرد به إبراهيم كه : من گنجى به تو داده‌ام كه به احدى پيش از تو نداده بودم .\r\nپس حضرت إبراهيم وإسماعيل عليهما السّلام بالا رفتند بر كوهى كه آن را « جياد » مىگويند واسبان را طلبيدند وگفتند : « الا هلا الا هلم » ، پس در زمين عرب اسبى نماند مگر آمد\r\nو \r\n\r\n","description":"","footnote":"\r\n( 1 ) . علل الشرايع 505 ؛ محاسن 2 / 7 .\r\n( 2 ) . قرب الإسناد 147 .\r\n( 3 ) . عيون أخبار الرضا 1 / 312 ؛ كافى 4 / 206 .\r\n","page_name":" 392 ","page_number":392},
  {"content":"\r\n\r\nمنقاد وذليل شد نزد ايشان ، وبه اين سبب آن اسبان را « جياد » گفتند « 1 » .\r\nودر أحاديث معتبرهء بسيار از امام محمد باقر عليه السّلام وامام جعفر صادق عليه السّلام منقول است كه : چون إبراهيم وإسماعيل عليهما السّلام بناى كعبه را تمام كردند ، حق تعالى امر كرد إبراهيم عليه السّلام را كه ندا كند مردم را به حج ، پس بر ركنى از أركان كعبه ايستاد - وبه روايت ديگر بر مقام ايستاد ، ومقام چندان بلند شد كه برابر كوه أبو قبيس شد « 2 » - ومردم را به حج طلبيد ، پس خدا صداى أو را رسانيد به آنها كه در پشت پدران ودر شكم مادران بودند كه متولد شوند تا روز قيامت ، پس مردم در پشتهاى مردان ورحمهاى زنان گفتند : « لبّيك داعي اللّه لبّيك داعي اللّه » ، پس هر كه يك بار لبيك گفت يك بار حج مىكند ، وهر كه ده بار گفت ده بار حج مىكند ، وهر كه پنج بار گفت پنج بار حج مىكند ، وهر كه لبيك نگفت حج نمىكند « 3 » .\r\nودر حديث معتبر از حضرت امام رضا عليه السّلام منقول است كه : أول كسى كه بر اسبان عربى سوار شد إسماعيل بود ، وپيشتر وحشى بودند وبر آنها سوار نمىتوانستند شد ، پس حق تعالى همه را براي إسماعيل عليه السّلام محشور گردانيد وجمع كرد از كوه منى ، وبه اين سبب آنها را عربى گفتند كه إسماعيل عليه السّلام كه عرب بود أول بر آنها سوار شد « 4 » .\r\nواز حضرت امام محمد باقر عليه السّلام منقول است كه : دختران پيغمبران حائض نمىشوند ، وحيض عقوبتي است ، وأول كسى كه از دختران پيغمبران حائض شد ساره بود « 5 » .\r\nوبه سند صحيح از حضرت صادق عليه السّلام منقول است كه : دويدن در ميان صفا ومروه براي اين سنّت شد كه إبراهيم عليه السّلام چون به اين موضع رسيد ، شيطان براي أو ظاهر شد پس جبرئيل گفت : بر أو حمله كن ، پس شيطان گريخت وإبراهيم عليه السّلام دنبال أو دويد « 6 » .\r\n\r\n\r\n","description":"","footnote":"\r\n( 1 ) . علل الشرايع 37 ؛ قصص الأنبياء راوندى 113 .\r\n( 2 ) . علل الشرايع 420 .\r\n( 3 ) . علل الشرايع 419 .\r\n( 4 ) . علل الشرايع 393 .\r\n( 5 ) . علل الشرايع 290 .\r\n( 6 ) . علل الشرايع 432 .\r\n","page_name":" 393 ","page_number":393},
  {"content":"\r\n\r\nوفرمود : منى را براي اين منى گفته‌اند كه جبرئيل به إبراهيم عليه السّلام گفت : تمنّا كن وهر آرزو كه دارى از پروردگار خود بطلب « 1 » .\r\nوعرفات را براي اين عرفات گفتند كه چون زوال شمس شد جبرئيل به إبراهيم عليه السّلام گفت : اعتراف به گناه خود بكن ومناسك حج خود را بشناس « 2 » .\r\nچون آفتاب غروب گرد گفت : « ازدلف إلى المشعر الحرام » ، يعنى : نزديك شو بسوى مشعر الحرام ، پس به اين سبب مشعر را « مزدلفه » گفتند « 3 » .\r\nودر حديث صحيح منقول است كه از آن حضرت پرسيدند : ساره چرا مىگفت :\r\nخداوندا ! مؤاخذه مكن مرا به آنچه كردم نسبت به هاجر ؟\r\nفرمود : ختنه كرد أو را كه معيوب گرداند وباعث زيادتى حسن أو شد ، وسنّت شد بعد از آن زنان را ختنه كنند « 4 » .\r\nبه دو سند معتبر از حضرت امام رضا عليه السّلام منقول است كه : چون إبراهيم عليه السّلام طلبيد از خدا كه فرزندانش را كه در مكة ساكن گردانيده است ميوه‌ها روزى كند ، امر فرمود خدا قطعه‌اى از زمين أردن را كه محلّى است در شام كه جدا شد از آنجا وبه باغها وميوه‌ها حركت كرد تا به مكة آمد وهفت شوط دور خانهء كعبه طواف كرد ودر آن محل ساكن شد ، پس به اين سبب أو را طايف گفتند « 5 » .\r\nوبه سند حسن از حضرت صادق عليه السّلام منقول است كه : إبراهيم دو پسر داشت وفرزند كنيز بهتر از ديگرى بود ، وفرمود : چون ملائكة بشارت دادند إبراهيم را به ولادت إسحاق عليه السّلام چنانچه حق تعالى فرموده است كه  وَامْرَأَتُهُ قائِمَةٌ فَضَحِكَتْ  « 6 » ، فرمود كه :\r\n\r\n\r\n","description":"","footnote":"\r\n( 1 ) . علل الشرايع 435 .\r\n( 2 ) . علل الشرايع 436 ؛ محاسن 2 / 64 .\r\n( 3 ) . علل الشرايع 436 .\r\n( 4 ) . علل الشرايع 506 .\r\n( 5 ) . علل الشرايع 442 ؛ تفسير عياشى 1 / 60 .\r\n( 6 ) . سورهء هود : 71 .\r\n","page_name":" 394 ","page_number":394},
  {"content":"\r\n\r\nمراد از « ضحك » در اينجا خنديدن نيست بلكه حيض است ، يعنى زنش ايستاد ، چون اين بشارت را شنيد حايض شد ، واز عمر أو نود سال گذشته بود واز عمر شريف إبراهيم صد وبيست سال گذشته بود ، وقوم إبراهيم چون إسحاق را ديدند گفتند : چه عجب است أحوال اين مرد وزن ، در اين سن طفلى را گرفته‌اند ومىگويند : اين پسر ماست !\r\nچون إسحاق بزرگ شد ، آن قدر به إبراهيم شبيه بود كه مردم اشتباه مىكردند وفرق ميان ايشان نمىكردند تا آنكه حق تعالى ريش إبراهيم را سفيد كرد وبه آن امتياز بهم رسيد .\r\nپس روزى إبراهيم عليه السّلام ريش خود را ميل داد به پيش ، يك موى سفيد در آن مشاهده كرد گفت : خداوندا ! اين چيست ؟\r\nوحى رسيد به أو كه : اين وقار توست .\r\nگفت : خداوندا ! زياد گردان وقار مرا « 1 » .\r\nواز حضرت أمير المؤمنين عليه السّلام منقول است كه : چون إسماعيل وإسحاق بزرگ شدند ، روزى با يكديگر دويدند وإسماعيل پيشى گرفت ، پس إبراهيم عليه السّلام أو را گرفت ودر دامن خود نشاند وإسحاق را در پهلوى خود نشاند ، پس ساره در خشم شد وگفت : الحال كار به جائى رسيده است كه فرزند من وفرزند كنيز را برابر نمىكنى وفرزند أو را بر فرزند من زيادتى مىدهى ؟ ! از من دور كن اين فرزند را .\r\nپس إبراهيم عليه السّلام إسماعيل وهاجر را برد ودر مكة فرود آورد ، پس طعام ايشان تمام شد ، چون إبراهيم خواست كه برگردد وطعامي براي ايشان تحصيل نمايد هاجر گفت : ما را به كه مىگذارى ؟\r\nفرمود : شما را به خداوند عالميان مىگذارم .\r\nوگرسنگى عظيم ايشان را عارض شد ، پس جبرئيل نازل شد وبه هاجر گفت : إبراهيم شما را به كي گذاشت ؟\r\nگفت : ما را به خدا گذاشت .\r\n\r\n\r\n","description":"","footnote":"\r\n( 1 ) . قصص الأنبياء راوندى 109 .\r\n","page_name":" 395 ","page_number":395},
  {"content":"\r\n\r\nجبرئيل گفت : شما را به كفايت‌كننده گذاشته است .\r\nپس جبرئيل دستش را در زمزم گذاشت وپيچيد ، ناگاه آب جارى شد ، پس هاجر مشگى گرفت كه پرآب كند از ترس اينكه مبادا آب برطرف شود !\r\nجبرئيل گفت : اين آب براي شما باقي مىماند ، پسرت را بطلب .\r\nپس از آن آب آشاميدند وتعيّش كردند تا آنكه إبراهيم عليه السّلام آمد وخبر را به أو نقل كردند ، فرمود : أو جبرئيل بود « 1 » .\r\nوبه سند حسن از حضرت صادق عليه السّلام منقول است كه : إسماعيل عليه السّلام زنى از عمالقه به عقد خود در آورد كه أو را « سامه » مىگفتند ، وچون إبراهيم عليه السّلام مشتاق ديدن إسماعيل شد بر درازگوشى سوار شده وساره عهد گرفت از أو كه فرود نيايد تا برگردد ، وچون به مكة آمد هاجر به سراى باقي منتقل شده بود ، زن إسماعيل را ديد واز أو پرسيد : شوهرت كجاست ؟\r\nگفت : به شكار رفته است .\r\nپرسيد : حال شما چگونه است ؟\r\nگفت : حال ما سخت است وزندگانى ما به دشوارى مىگذرد .\r\nوتكليف فرود آمدن نكرد آن حضرت را ، إبراهيم عليه السّلام فرمود : چون شوهرت بيايد بگو مرد پيرى آمد وگفت : عتبهء خانه‌ات را تغيير بده .\r\nچون إسماعيل برگشت واز گردنگاه بالا آمد ، بوى پدر خود را شنيد ، به نزديك زن آمد وپرسيد كه : كسى به نزد تو آمد ؟\r\nگفت : بلى ، مرد پيرى آمد واز تو سؤال كرد .\r\nإسماعيل گفت : آيا تو را به چيزى امر فرمود ؟\r\nگفت : بلى ، فرمود : چون شوهرت بيايد بگو مرد پيرى آمد وتو را امر مىكند كه عتبهء خانه‌ات را تغيير بدهى .\r\n\r\n\r\n","description":"","footnote":"\r\n( 1 ) . قصص الأنبياء راوندى 110 .\r\n","page_name":" 396 ","page_number":396},
  {"content":"\r\n\r\nپس إسماعيل آن زن را طلاق گفت .\r\nبار ديگر إبراهيم سوار شد كه به ديدن إسماعيل برود وباز ساره شرط كرد كه از مركب فرود نيايد تا برگردد ، چون به مكة آمد باز إسماعيل حاضر نبود وزن ديگر خواسته بود ، از أو پرسيد : شوهرت كجاست ؟\r\nگفت : خدا تو را عافيت دهد ، به شكار رفته است .\r\nپرسيد : چگونه‌ايد شما ؟\r\nگفت : شايستگانيم .\r\nپرسيد : چگونه است حال شما ؟\r\nگفت : حال ما نيك است ودر نعمت ورفاهيم ، فرود آي خدا تو را رحمت كند تا أو بيايد .\r\nإبراهيم ابا كرد وأو مكرّر مبالغه كرد وإبراهيم ابا فرمود .\r\nزن گفت : پس سرت را پيش آور كه من بشويم كه سرت را ژوليده مىبينم .\r\nپس غسولى آورد وسنگى نزديك آورد تا إبراهيم عليه السّلام يك پاى خود را گردانيد وبر روى سنگ گذاشت وپاى ديگرش در ركاب بود تا يك جانب سر مبارك أو را شست ، پس به جانب ديگر پاى را گردانيد تا جانب ديگر را شست ، پس بر آن زن سلام كرد وفرمود : چون شوهرت بيايد بگو مرد پيرى آمد وگفت : عتبهء خانهء خود را رعايت ومحافظت كن كه خوب است .\r\nچون إسماعيل برگشت واز عقبه بالا آمد ، بوى پدر خود را شنيد ، از زن پرسيد : كسى به اينجا آمد ؟\r\nگفت : بلى ، مرد پيرى آمد واين جاى پاهاى اوست كه در سنگ مانده است . پس إسماعيل افتاد وجاى قدم پدر خود را بوسيد .\r\nپس حضرت صادق عليه السّلام فرمود : ساره از أولاد پيغمبران بود وإبراهيم عليه السّلام أو را خواسته بود به شرط آنكه مخالفت أو نكند وهر چه أو تكليف كند كه مخالف حق نباشد قبول\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nفرمايد ، وإبراهيم از حيرهء كوفه به مكة هر روز مىرفت وبرمىگشت « 1 » .\r\nودر حديث صحيح از امام جعفر صادق عليه السّلام منقول است كه : إبراهيم عليه السّلام رخصت طلبيد از ساره كه به ديدن إسماعيل برود به مكة ، رخصت داد به شرط آنكه شب برگردد واز درازگوش به زير نيايد .\r\nراوي پرسيد : چون مىتواند شد اين ؟\r\nفرمود : زمين از براي آن حضرت پيچيده مىشد « 2 » .\r\nودر حديث ديگر فرمود : چون إسماعيل متولد شد ، ساره را غيرت شديد عارض شد ، پس خدا امر فرمود إبراهيم را كه أطاعت أو بكند ، أو گفت : هاجر را ببر ودر جائى بگذار كه در آنجا زراعت وحيوان شيرده نباشد ، پس آورد هاجر را ونزد كعبه گذاشت ، ودر آن وقت در مكة زراعت وحيوان وآب نبود واحدى در آنجا ساكن نبود پس أو را در آنجا گذاشت وگريان برگشت « 3 » .\r\nوقطب راوندى گفته است : چون إسماعيل عليه السّلام به سنّ شباب رسيد ، هفت بز بهم رسانيد وأصل مالش همين بود ، إسماعيل نشو ونما كرد وبه عربى تكلم نمود وتيراندازى آموخت وبعد از موت مادرش خود زنى از جرهم به حبالهء خود درآورد كه نام أو « زعله » بود يا « عماده » وأو را طلاق گفت وأولادي از أو بهم نرسيد ، پس « سيّده » دختر حارث بن مضاض را خواست واز أو فرزندان بهم رسانيد وعمر مباركش صد وسى وهفت سال بود ودر حجر إسماعيل مدفون شد « 4 » .\r\nوبه سند معتبر از حضرت صادق عليه السّلام منقول است كه : عمر حضرت إسماعيل به صد وسى سال رسيد ودر حجر با مادرش مدفون شد وپيوسته فرزندان إسماعيل واليان امر خلافت وحافظان بيت اللّه بودند وبراي مردم ديگر برپا مىداشتند حجّ ايشان وأمور\r\n\r\n\r\n","description":"","footnote":"\r\n( 1 ) . قصص الأنبياء راوندى 111 .\r\n( 2 ) . قصص الأنبياء راوندى 112 .\r\n( 3 ) . محاسن 2 / 68 .\r\n( 4 ) . قصص الأنبياء راوندى 114 .\r\n","page_name":" 398 ","page_number":398},
  {"content":"\r\n\r\nدينشان را بزرگى بعد از بزرگى تا زمان عدنان بن داود « 1 » .\r\nودر حديث معتبر ديگر از آن حضرت منقول است كه رسول خدا صلّى اللّه عليه وآله وسلم فرمود :\r\nزندگانى كرد إسماعيل پسر إبراهيم عليه السّلام صد وبيست سال ، وعمر مبارك إسحاق عليه السّلام پسر إبراهيم به صد وهشتاد سال رسيد « 2 » .\r\nمؤلف گويد : اختلاف اين أحاديث در عمر إسماعيل يا به اعتبار تقيه است يا بعضي از راويان سهوى كرده‌اند .\r\nوبه سند معتبر از حضرت موسى بن جعفر عليه السّلام منقول است كه : چون حضرت إبراهيم عليه السّلام إسماعيل وهاجر را در مكة گذاشت وايشان را وداع كرد كه برگردد ، إسماعيل وهاجر گريستند فرمود : چرا گريه مىكنيد ! شما را در زمينى گذاشته‌ام كه محبوبترين زمينها است بسوى خدا وحرم اوست .\r\nهاجر گفت : من گمان نداشتم كه پيغمبرى مثل تو بكند آنچه تو كردى .\r\nفرمود : چه كردم ؟\r\nگفت : زن ضعيفه وطفل ضعيفى را كه چاره‌اى نمىتوانند كرد در اين بيابان مىگذارى كه مونسى ندارند از بشرى ، ونه آبى پيداست ونه زراعتى ونه شير پستانى .\r\nحضرت آب از ديدگانش جارى شد وآمد به در خانهء كعبه ودو طرف در را گرفت وگفت : « خداوندا ! من ساكن گردانيدم بعضي از ذرّيّت خود را در واديى كه در آن زراعتى نيست نزد خانهء تو كه با حرمت است ، پروردگارا ! از براي اينكه برپا دارند نماز را ، پس بگردان دلهاى چند از مردم را كه مايل باشند بسوى ايشان وروزى ده ايشان را از ميوه‌ها شايد شكر كنند تو را » « 3 » .\r\nپس خدا وحى فرمود به إبراهيم كه : بالا رو به كوه أبو قبيس وندا كن در مردم : اى گروه خلايق ! خدا امر مىكند شما را به حجّ اين خانه كه در مكة است وصاحب حرمت است ،\r\n\r\n\r\n","description":"","footnote":"\r\n( 1 ) . قصص الأنبياء راوندى 113 ، ودر آن « عدنان بن أدد » است .\r\n( 2 ) . كمال الدين وتمام النعمة 523 .\r\n( 3 ) . سورهء إبراهيم : 37 .\r\n","page_name":" 399 ","page_number":399},
  {"content":"\r\n\r\nهر كه راهى بسوى آن تواند ، فريضه‌اى است از جانب خدا .\r\nپس إبراهيم بر أبو قبيس بالا رفت وبه بلندترين آوازش اين ندا كرد وخدا صداى أو را كشانيد كه شنوانيد أهل مشرق زمين ومغرب را وهر كه در ما بين اينها هست از جميع آنچه خدا مقرر گردانيده بود در صلبهاى مردان از نطفه‌ها ، وآنچه مقدّر فرموده بود در رحمهاى زنان تا روز قيامت ، پس در آن وقت حج بر همهء خلايق واجب شد ، وتلبيه كه حاجيان در ايّام حج مىگويند جواب نداى إبراهيم است كه به حج كرد از جانب خدا « 1 » .\r\nوبه سند حسن از حضرت امام جعفر صادق عليه السّلام مروى است كه : أصل كبوتران حرم باقيماندهء كبوترى چنداند كه إسماعيل بن إبراهيم عليه السّلام داشت « 2 » .\r\nودر حديث معتبر ديگر فرمود : حجر ، خانهء إسماعيل است وقبر هاجر وإسماعيل در آنجاست « 3 » .\r\nودر حديث صحيح فرمود : حجر داخل كعبه نيست وليكن إسماعيل چون مادرش را در آنجا دفن كرد ديوارى بر دور آن كشيد كه قبر مادرش پامال نشود ، ودر آن قبرهاى پيغمبران است « 4 » .\r\nودر حديث معتبر ديگر فرمود : در حجر مدفون شده‌اند نزديك ركن سوم ، دخترهاى باكرهء إسماعيل « 5 » .\r\nودر حديث حسن فرمود كه : آيات بيّنات كه خدا در قرآن فرموده است كه در مكة است : مقام إبراهيم است كه بر روى سنگ ايستاد وپايش در آن فرو رفت واثر قدمش تا حال مانده است ، وحجر الأسود ، وخانهء إسماعيل عليه السّلام « 6 » .\r\n\r\n\r\n","description":"","footnote":"\r\n( 1 ) . تفسير عياشى 2 / 232 .\r\n( 2 ) . كافى 6 / 546 .\r\n( 3 ) . كافى 4 / 210 .\r\n( 4 ) . كافى 4 / 210 .\r\n( 5 ) . كافى 4 / 210 .\r\n( 6 ) . كافى 4 / 223 .\r\n","page_name":" 400 ","page_number":400},
  {"content":"\r\n\r\nمؤلف گويد : بعضي از قصص إبراهيم وإسماعيل وإسحاق عليهم السّلام در باب قصهء لوط عليه السّلام مذكور خواهد شد ان شاء اللّه .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nفصل ششم در بيان مأمور شدن إبراهيم عليه السّلام به ذبح فرزندش\r\nبه سند حسن بلكه صحيح از حضرت امام جعفر صادق عليه السّلام منقول است كه : جبرئيل نزد زوال شمس روز هشتم ذيحجه به نزد حضرت إبراهيم عليه السّلام آمد وگفت : اى إبراهيم ! سيراب شو ، يعنى آب تهيه كن براي خود وأهل خود ، ودر آن وقت ميان مكة وعرفات آب نبود ، پس إبراهيم عليه السّلام را برد به منى ونماز ظهر وعصر ومغرب وعشا وصبح را در آنجا كرد ، وچون آفتاب طالع شد روانهء عرفات شد ودر مروه فرود آمد ، وچون زوال شمس شد غسل كرد ونماز ظهر وعصر را به يك اذان ودو اقامه بجا آورد ونماز كرد در جاى آن مسجدى كه در عرفات است ، پس أو را برد ودر محلّ وقوف بازداشت وگفت :\r\nاى إبراهيم ! اعتراف كن به گناه خود ومناسك حجّ خود را بشناس ، وحضرت إبراهيم را در آنجا بازداشت تا آفتاب غروب كرد ، پس أو را گفت : بار كن ونزديك شو بسوى مشعر الحرام ، پس به مشعر الحرام آمد ونماز شام وخفتن را به يك اذان ودو اقامه بجا آورد وشب را در آنجا ماند تا نماز صبح را بجا آورد ، پس موقف را به أو نمود وآورد أو را به منى وامر كرد أو را كه جمرهء عقبه را سنگ بزند ، ونزد آن جمره شيطان از براي أو ظاهر شد پس امر كرد أو را به ذبح ، وحضرت إبراهيم عليه السّلام چون به مشعر الحرام رسيد شب در آنجا خوابيد شاد وخوش‌حال ، پس در خواب ديد كه پسر خود را ذبح وقرباني كند ، ووالدهء طفل را هم با خود آورده بود به حج .\r\nچون به منى رسيدند ، خود با اهلش رمى جمره كردند ، پس ساره را گفت كه : تو برو به\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nزيارة كعبه ، وپسر خود را نزد خود نگاه داشت وأو را برد تا موضع جمرهء وسطى ، در آنجا با فرزند خود مشورت كرد چنانچه حق تعالى در قرآن ياد كرده است  يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى  « 1 » « اى فرزند عزيز من ! بدرستى كه من در خواب ديدم كه تو را ذبح مىكردم ، پس نظر كن وتفكّر نما كه چه مىبينى وچه مصلحت مىدانى ؟ » .\r\nآن فرزند سعادتمند گفت : « اى پدر من ! بكن آنچه به آن مأمور شده‌اى ، بزودى مرا خواهى يافت اگر خدا خواهد مرا از صبر كنندگان » « 2 » ، وهر دو امر خدا را تسليم كردند ، ناگاه شيطان به صورت مرد پيرى آمد وگفت : اى إبراهيم ! چه مىخواهى از اين پسر ؟\r\nگفت : مىخواهم أو را ذبح كنم .\r\nگفت : سبحان اللّه ! مىكشى پسرى را كه در يك چشم زدن معصيت خدا نكرده است !\r\nحضرت إبراهيم عليه السّلام گفت : خدا مرا به اين امر فرموده است .\r\nگفت : پروردگار تو نهى مىكند تو را از اين كار ، آن كه تو را امر به اين كار كرده است شيطان است .\r\nحضرت إبراهيم فرمود : واي بر تو ! آن كس كه مرا به اين مرتبه رسانيده است أو مرا امر كرده است وبه همان سروشى كه هميشه به گوش من مىرسيده است اين را شنيده‌ام ودر اين شكّى ندارم .\r\nگفت : نه واللّه تو را امر به اين كار نكرده است مگر شيطان .\r\nحضرت إبراهيم عليه السّلام گفت : واللّه ديگر با تو سخن نمىگويم . وعزم كرد كه فرزندش را ذبح كند .\r\nشيطان گفت : اى إبراهيم ! تو پيشواى خلقي ومردم پيروى تو مىكنند ، واگر تو اين كار را بكنى بعد از اين مردم فرزندان خود را بكشند .\r\n\r\n\r\n","description":"","footnote":"\r\n( 1 ) . سورهء صافات : 102 .\r\n( 2 ) . سورهء صافات : 102 .\r\n","page_name":" 403 ","page_number":403},
  {"content":"\r\n\r\nحضرت إبراهيم جواب أو نگفت ورو به پسر آورد وبا أو مشورت نمود در ذبح كردن أو ، چون هر دو منقاد امر خدا شدند پسر گفت : اى پدر ! روى مرا بپوشان ودست وپاى مرا محكم ببند .\r\nحضرت إبراهيم عليه السّلام فرمود : اى فرزند ! با كشتن ، دست وپايت را ببندم ؟ اين هر دو را واللّه كه براي تو جمع نخواهم كرد ، پس جل درازگوش را پهن كرد وفرزند را روى آن خوابانيد وكارد را بر حلق أو گذاشت وسر خود را بسوى آسمان بلند كرد وكارد را به قوّت تمام كشيد ؛ جبرئيل پيش از كشيدن ، كارد را گردانيد وپشت كارد را به جانب حلق طفل كرد ، چون حضرت إبراهيم عليه السّلام نظر كرد كارد را برگشته ديد ، پس كارد را گردانيد ودمش را به حلق طفل گذاشت وكشيد ، باز جبرئيل كارد را گردانيد ، تا چندين مرتبه چنين شد ، پس جبرئيل گوسفند را از جانب كوه « ثبير » كشيد وفرزند را از زير دست حضرت إبراهيم كشيد وگوسفند را به جاى أو خوابانيد وندا به إبراهيم عليه السّلام رسيد از جانب چپ مسجد خيف كه : « اى إبراهيم ! خواب خود را درست كردى ، ما چنين جزا مىدهيم نيكوكاران را ، بدرستى كه اين ابتلا وامتحانى بود هويدا » « 1 » .\r\nدر اين حال شيطان لعين خود را به مادر طفل رسانيد در وقتي كه نظرش به كعبه افتاده بود در ميان وادى وگفت : كيست اين مرد پيرى كه من أو را ديدم ؟\r\nگفت : شوهر من است .\r\nگفت : كيست آن غلامي كه همراه أو ديدم ؟\r\nگفت : أو پسر من است .\r\nگفت : ديدم كه آن مرد پير آن پسر را خوابانيده بود وكارد گرفته بود كه أو را بكشد .\r\nگفت : دروغ مىگوئى ، إبراهيم رحيم‌ترين مردم است ، چگونه پسر خود را مىكشد ؟ ! گفت : به حقّ پروردگار آسمان وزمين وپروردگار اين خانه كه ديدم أو را خوابانيده بود وكارد گرفته بود وارادهء ذبح أو را داشت .\r\n\r\n\r\n","description":"","footnote":"\r\n( 1 ) . سورهء صافات : 104 - 106 .\r\n","page_name":" 404 ","page_number":404},
  {"content":"\r\n\r\nگفت : چرا ؟\r\nشيطان گفت : گمان مىكرد كه پروردگارش أو را به اين امر كرده است .\r\nساره گفت : سزاوار است أو را كه أطاعت كند پروردگارش را . پس در دلش افتاد كه حضرت إبراهيم در باب فرزندش به امرى مأمور شده است ، پس چون از مناسكش فارغ شد در وادى رو به منى دويد ودست بر سر گذاشته بود ومىگفت : خداوندا ! مرا مؤاخذه مكن به آنچه كردم به مادر إسماعيل .\r\nپس چون ساره به حضرت إبراهيم عليه السّلام رسيد وخبر فرزند را شنيد واثر خراشيدن كارد را در گلوى أو ديد بترسيد وبيمار شد وبه همان مرض به عالم بقا ارتحال كرد .\r\nراوي پرسيد كه : در كجا خواست كه أو را ذبح كند ؟\r\nگفت : نزد جمرهء وسطى ، وگوسفند نازل شد بر كوهى كه در جانب راست مسجد منى است ، واز آسمان نازل شد ودر سياهى مىخورد ودر سياهى راه مىرفت ودر سياهى مىچريد ودر سياهى سرگين مىانداخت ، يعنى در علفزار .\r\nپرسيد : چه رنگ داشت ؟\r\nفرمود : سياه وسفيد وفراخ چشم وشاخ بزرگ بود « 1 » .\r\nمؤلف گويد : اين حديث دلالت مىكند بر آنكه فرزندى كه حضرت إبراهيم أو را خواست ذبح كند وخدا قصهء أو را در قرآن ذكر فرموده است ، إسحاق بوده است ، ودر اين باب خلاف عظيمى ميان علماى خاصه وعامه هست ، ويهود ونصارى ظاهرا اتفاق دارند بر آنكه أو إسحاق بوده است ، وأحاديث شيعه از هر دو طرف وارد شده است واشهر ميان علماى شيعه آن است كه ذبيح إسماعيل بوده است ، وأكثر روايات شيعه بر اين دلالت دارد ، وظاهر آيهء كريمه نيز اين است چنانچه در ضمن اخبار معلوم خواهد شد ، واگر اجماع نباشد بر آنكه ذبيح يكى بوده است ممكن است جمع كردن ميان اخبار به آنكه هر دو واقع شده باشد ، ومحتمل است ذبيح بودن إسحاق محمول بر تقيه بوده باشد به آنكه\r\n\r\n\r\n","description":"","footnote":"\r\n( 1 ) . تفسير قمى 2 / 224 ؛ مجمع البيان 4 / 454 .\r\n","page_name":" 405 ","page_number":405},
  {"content":"\r\n\r\nذبيح بودن أو در آن عصر ميان علماى مخالفين اشهر بوده باشد ، واتفاق أهل كتاب معتبر نيست بلكه بعضي نقل كرده‌اند كه عمر بن عبد العزيز يكى از علماى يهود را طلبيد واز أو پرسيد ، أو گفت : علماى أهل كتاب مىدانند كه ذبيح إسماعيل است واز روى حسد انكار مىكنند ، زيرا كه إسحاق جدّ ايشان است وإسماعيل جدّ عرب است ، ومىخواهند كه اين فضيلت براي جدّ ايشان باشد نه جدّ شما « 1 » .\r\nوبه سند موثق منقول است كه : از حضرت امام رضا عليه السّلام پرسيدند از معنى قول حضرت رسول خدا صلّى اللّه عليه وآله وسلم كه فرمود : من فرزند دو ذبيحم ، فرمود : يعنى إسماعيل پسر حضرت إبراهيم خليل عليه السّلام وعبد اللّه فرزند عبد المطلب .\r\nامّا إسماعيل پس آن غلام حليم است كه خدا بشارت داد به أو إبراهيم عليه السّلام را ، پس چون آن فرزند چنان شد كه با پدر راه مىرفت گفت : اى فرزند ! در خواب ديدم كه تو را ذبح مىكنم ، پس نظر كن چه مىبينى وچه مصلحت مىدانى ؟\r\nگفت : اى پدر ! بكن آنچه به آن مأمور شده‌اى . ونگفت كه بكن آنچه ديده‌اى ، عن قريب خواهى يافت مرا ان شاء اللّه از صابران .\r\nپس چون عزم كرد بر ذبحش فدا داد خدا أو را به ذبحى عظيم ، به گوسفندى سياه وسفيد كه مىخورد در سياهى ومىآشاميد در سياهى ونظر مىكرد در سياهى وراه مىرفت در سياهى وبول مىكرد در سياهى وپشكل مىافكند در سياهى ، وقبل از آن چهل سال در باغهاى بهشت مىچريد واز رحم مادر بدر نيامده بود بلكه حق تعالى به أو فرمود : باش ، پس بهم رسيد براي آنكه فداى إسماعيل گرداند ، پس هر قرباني كه در منى كشته مىشود تا روز قيامت فداى إسماعيل است . پس أحد ذبيحين اين است « 2 » .\r\nمؤلف گويد : قصهء ذبيح ديگر كه عبد اللّه است در كتاب أحوال حضرت رسول صلّى اللّه عليه وآله وسلم مذكور خواهد شد ان شاء اللّه تعالى .\r\n\r\n\r\n","description":"","footnote":"\r\n( 1 ) . مجمع البيان 4 / 453 ؛ تاريخ طبري 1 / 162 ؛ الانس الجليل 1 / 40 .\r\n( 2 ) . عيون الخبار الرضا 1 / 210 ؛ خصال 55 .\r\n","page_name":" 406 ","page_number":406},
  {"content":"\r\n\r\nوشيخ محمد بن بابويه رحمه اللّه بعد از ايراد اين حديث گفته است كه : روايات مختلف است در ذبيح ، بعضي از آنها وارد شده است كه إسماعيل است وبعضي وارد شده است كه إسحاق است ، ونمىتوان رد كرد اخبار را هرگاه صحيح باشد طرق آنها ، وذبيح إسماعيل بوده است وليكن چون إسحاق متولد شد بعد از أو آرزو كرد كه كاش پدرش به ذبح أو مأمور شده بود وأو صبر مىكرد براي امر خدا وتسليم وانقياد مىكرد چنانچه برادرش صبر كرد ومنقاد شد پس به درجهء أو مىرسيد در ثواب . چون خدا از دلش دانست كه أو در اين آرزو صادق است أو را در ميان ملائكة ذبيح ناميد براي آنكه آرزوى ذبح مىكرد ، واين مضمون به سند معتبر از حضرت صادق عليه السّلام منقول است وحديث حضرت رسول صلّى اللّه عليه وآله وسلم كه فرمود : من پسر دو ذبيحم مؤيد اين معنى است ، زيرا كه عم را پدر مىگويند ودر قرآن نيز وارد شده است وحضرت رسول صلّى اللّه عليه وآله وسلم فرمود : عم والد است ، پس بر اين وجه سخن آن حضرت درست مىشود كه فرزند دو ذبيح است كه إسماعيل وإسحاق باشند كه يكى ذبيح حقيقي ووالد حقيقي است ويكى ذبيح مجازى است ووالد مجازى .\r\nواز براي ذبح عظيم وجه ديگر هست كه روايت شده است از فضل بن شاذان كه گفت :\r\nشنيدم حضرت امام رضا عليه السّلام مىفرمود : چون خدا امر فرمود إبراهيم را كه ذبح نمايد به جاى إسماعيل گوسفندى را كه بر أو نازل ساخت ، آرزو كرد آن حضرت كه كاش فرزند خود إسماعيل را به دست خود قرباني مىكرد ومأمور نمىشد كه به جاى أو گوسفند بكشد تا به دلش برمىگرديد آنچه برمىگردد به دل پدرى كه عزيزترين فرزندانش را به دست خود بكشد ، پس مستحق مىشد به اين ذبح كردن درجات أهل ثواب را بر مصيبتها .\r\nپس خدا وحى فرمود بسوى أو كه : اى إبراهيم ! كيست محبوبترين خلق من بسوى تو ؟\r\nعرض كرد : پروردگارا ! خلق نكرده‌اى خلقي را كه محبوبتر باشد بسوى من از حبيب تو محمد مصطفى صلّى اللّه عليه وآله وسلم .\r\nپس خدا وحى كرد بسوى أو كه : أو محبوبتر است بسوى تو يا جان تو ؟\r\nعرض كرد : بلكه أو محبوبتر است بسوى من از جان من .\r\nفرمود : فرزندان أو بسوى تو محبوبترند يا فرزندان تو ؟\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nگفت : بلكه فرزندان أو .\r\nحق تعالى فرمود : پس مذبوح گرديدن وكشته شدن فرزند أو بر دست دشمنانش دل تو را بيشتر به درد مىآورد يا ذبح فرزند تو به دست تو در طاعت من ؟\r\nعرض كرد : خداوندا ! بلكه ذبح فرزند أو به دست دشمنانش دل مرا بيشتر به درد مىآورد .\r\nپس خدا وحى فرمود كه : اى إبراهيم ! بدرستى كه طايفه‌اى كه دعوى كنند كه از امّت محمّدند ، حسين فرزند أو را بعد از أو به ظلم وعدوان خواهند كشت چنانچه گوسفند را مىكشند وبه سبب اين مستوجب غضب من خواهند شد .\r\nپس از استماع اين قصهء جانسوز به جزع آمد إبراهيم ودلش به درد آمد وگريان شد ، پس حق تعالى به أو وحى فرمود : اى إبراهيم ! فدا كردم جزع تو را بر پسرت إسماعيل اگر أو را به دست خود ذبح مىكردى به جزعي كه كردى بر حسين عليه السّلام وشهيد شدن أو ، وواجب كردم براي تو بلندترين درجات أهل ثواب را بر مصيبتهاى ايشان .\r\nواين است معنى قول خدا كه : « فدا داديم أو را به ذبح بزرگ » « 1 » . تمام شد اينجا آنچه از ابن بابويه نقل كرديم « 2 » .\r\nودر أحاديث معتبره گذشت كه گوسفند إبراهيم از آن چيزهاست كه خدا خلق كرده است بىآنكه از رحم مادر بيرون آيد « 3 » .\r\nودر حديث موثق منقول است كه از حضرت امام رضا عليه السّلام پرسيدند : ذبيح ، إسماعيل بود يا إسحاق ؟\r\nفرمود : إسماعيل بود ، مگر نشنيده‌اى قول حق تعالى در سورهء صافات بعد از بشارت إسماعيل وقصهء ذبح فرموده است : « بشارت داديم أو را به إسحاق » « 4 » ، پس چون تواند\r\n\r\n\r\n","description":"","footnote":"\r\n( 1 ) . سورهء صافات : 107 .\r\n( 2 ) . خصال 57 .\r\n( 3 ) . خصال 353 ؛ تفسير قمى 2 / 271 .\r\n( 4 ) . سورهء صافات : 112 .\r\n","page_name":" 408 ","page_number":408},
  {"content":"\r\n\r\nبود كه ذبيح ، إسحاق باشد « 1 » ؟ !\r\nوبه سند معتبر از حضرت أمير المؤمنين عليه السّلام منقول است كه : ذبيح ، إسماعيل است « 2 » .\r\nوبه سند موثق منقول است كه از حضرت صادق عليه السّلام پرسيدند : سپرز چرا حرام شده است در ميان اجزاى حيواني كه ذبح مىكنند ؟\r\nفرمود : چون گوسفند را فرود آوردند بر إبراهيم از كوه ثبير - وآن كوهى است در مكة - كه آن را به فداى فرزند خود ذبح كند ، شيطان آمد وبه إبراهيم گفت : نصيب مرا بده از اين گوسفند .\r\nفرمود : تو را چه نصيب در آن هست وآن قرباني پروردگار من است وفداى فرزند من است ؟ !\r\nپس خدا وحى نمود به أو كه : أو را در اين گوسفند نصيبي است ونصيب أو سپرز است زيرا كه محل جمع شدن خون است ، وحرام است خصيه‌ها زيرا كه مجراى نطفه‌اند ، پس إبراهيم سپرز ودو خصيه را به أو داد « 3 » .\r\nوبه سند صحيح منقول است كه شخصي از حضرت صادق عليه السّلام پرسيد : إسماعيل بزرگتر بود يا إسحاق ؟ وكدام يك ذبيح بودند ؟\r\nفرمود : إسماعيل بزرگتر بود از إسحاق پنج سال ؛ وذبيح ، إسماعيل بود ، ومكة منزل إسماعيل بود ، وإبراهيم خواست إسماعيل را ذبح كند ايّام موسم در منى ، وميان بشارت خدا براي إبراهيم به إسماعيل وبشارت أو به إسحاق پنج سال فاصله بود ، آيا نشنيده‌اى سخن إبراهيم را كه گفت  رَبِّ هَبْ لِي مِنَ الصَّالِحِينَ  « 4 » از خدا سؤال كرد كه روزى كند أو را پسرى از صالحان ، وحق تعالى در سورهء صافات مىفرمايد  فَبَشَّرْناهُ بِغُلامٍ \r\n\r\n\r\n","description":"","footnote":"\r\n( 1 ) . قرب الإسناد 389 .\r\n( 2 ) . امالى شيخ طوسي 338 .\r\n( 3 ) . علل الشرايع 562 .\r\n( 4 ) . سورهء صافات : 100 .\r\n","page_name":" 409 ","page_number":409},
  {"content":"\r\n\r\n حَلِيمٍ  « 1 » پس بشارت داديم أو را به پسرى بردبار ، يعنى إسماعيل از هاجر ، پس فدا كرد إسماعيل را به گوسفندى بزرگ ؛ بعد از ذكر اينها فرمود : « بشارت داديم أو را به إسحاق پيغمبرى از صالحان وبركت فرستاديم بر أو وبر إسحاق » « 2 » ، پس ذبيح ، إسماعيل بود پيش از بشارت به إسحاق ، پس كسى كه گمان كند إسحاق بزرگتر است از إسماعيل ، وذبيح إسحاق است تكذيب كرده است به آنچه خدا در قرآن از خبر ايشان فرستاده است « 3 » .\r\nوبه سند صحيح از حضرت امام رضا عليه السّلام منقول است كه : اگر خدا مىدانست كه حيواني نزد أو گراميتر از گوسفند هست ، هرآينه آن را فداى إسماعيل مىگردانيد « 4 » .\r\nودر حديث معتبر ديگر فرمود كه : اگر گوشتى طيّب‌تر ونيكوتر از گوسفند مىبود ، هرآينه آن را فداى إسماعيل مىگردانيد « 5 » .\r\nودر حديث ديگر به جاى إسماعيل ، إسحاق وارد شده است « 6 » .\r\nودر حديث ديگر از حضرت صادق عليه السّلام منقول است كه : يعقوب عليه السّلام به عزيز مصر نوشت : ما أهل بيت ابتلا وامتحانيم ، پدر ما إبراهيم را امتحان كردند به آتش ، وپدر ما إسحاق را امتحان كردند به ذبح « 7 » .\r\nودر حديث معتبر از حضرت امام جعفر صادق عليه السّلام مروى است : ساره به إبراهيم گفت :\r\nپير شده‌اى ، كاش دعا مىكردى خدا تو را روزى فرمايد فرزندى كه ديدهء ما به آن روشن شود ، زيرا كه خدا تو را خليل خود گردانيده است ودعاى تو را مستجاب مىكند ان شاء اللّه .\r\nپس إبراهيم از پروردگارش طلبيد كه أو را پسرى دانا روزى فرمايد .\r\nخدا وحى فرمود به أو كه : من مىبخشم به تو پسرى دانا وتو را در باب أو امتحان\r\n\r\n\r\n","description":"","footnote":"\r\n( 1 ) . سورهء صافات : 101 .\r\n( 2 ) . سورهء صافات : 112 و 113 .\r\n( 3 ) . معاني الأخبار 391 ؛ تفسير برهان 4 / 30 .\r\n( 4 ) . كافى 6 / 310 .\r\n( 5 ) . كافى 6 / 310 .\r\n( 6 ) . كافى 6 / 310 .\r\n( 7 ) . تفسير عياشى 2 / 195 .\r\n","page_name":" 410 ","page_number":410},
  {"content":"\r\n\r\nمىكنم به طاعت خود ، بعد از بشارت سه سال گذشت ، پس بشارت إسماعيل مرتبهء ديگر آمد بعد از سه سال « 1 » .\r\nودر دو حديث حسن منقول است كه از حضرت صادق عليه السّلام پرسيدند كه : صاحب ذبح كي بود ؟ فرمود : إسماعيل بود « 2 » .\r\nودر حديث معتبر ديگر از آن حضرت پرسيدند : ميان بشارت إبراهيم به إسماعيل وبشارت به إسحاق چندگاه فاصله بود ؟\r\nفرمود : ميان اين دو بشارت پنج سال فاصله بود ، حق تعالى مىفرمايد  فَبَشَّرْناهُ بِغُلامٍ حَلِيمٍ  « 3 » يعنى إسماعيل ، واين أول بشارتى بود كه خدا به إبراهيم داد در باب فرزند ؛ وچون متولد شد براي إبراهيم إسحاق از ساره وإسحاق سه‌ساله شد ، روزى إسحاق در دامن إبراهيم عليه السّلام نشسته بود إسماعيل آمد وإسحاق را دور كرد ودر جاى أو نشست ، چون ساره اين حال را مشاهده كرد گفت : اى إبراهيم ! فرزند هاجر فرزند مرا از دامن تو دور مىكند وخود به جاى أو مىنشيند ؟ ! نه واللّه نمىبايد كه ديگر هاجر وپسرش با من در يك شهر باشند ، ايشان را از من دور كن ، وإبراهيم عليه السّلام ساره را بسيار عزيز وگرامى مىداشت وحقّش را رعايت مىكرد ، زيرا كه أو از فرزندان پيغمبران بود ودختر خالهء أو بود .\r\nپس اين امر بر آن حضرت بسيار دشوار آمد وغمگين شد از مفارقت إسماعيل ، چون شب شد ملكي از جانب خدا به خواب أو آمد وبه أو نمود كشتن پسرش إسماعيل را در موسم مكة ، پس صبح كرد إبراهيم بسيار غمگين به سبب آن خوابى كه ديده بود .\r\nچون در اين سال موسم حج درآمد ، إبراهيم عليه السّلام هاجر وإسماعيل را در ماه ذيحجه از زمين شام برداشت وبه مكة برد كه إسماعيل را در موسم حج ذبح كند ، پس أول ابتدأ كرد وپىهاى خانه را بلند نمود وبه قصد حج متوجه منى شد ، وچون اعمال منى را بجا آورد\r\nو \r\n\r\n","description":"","footnote":"\r\n( 1 ) . تفسير عياشى 2 / 244 .\r\n( 2 ) . تفسير قمى 2 / 226 .\r\n( 3 ) . سورهء صافات : 101 .\r\n","page_name":" 411 ","page_number":411},
  {"content":"\r\n\r\nبرگشت با إسماعيل به مكة وطواف كعبه كردند هفت شوط پس متوجه سعى ميان صفا ومروه شدند ، وچون به محلّ سعى رسيدند إبراهيم به إسماعيل گفت : اى فرزند ! من در خواب ديدم كه تو را ذبح مىكردم در موسم اين سال پس چه مصلحت مىبينى ؟\r\nگفت : اى پدر ! بكن آنچه به آن مأمور شده‌اى .\r\nچون از سعى فارغ شدند ، إبراهيم إسماعيل را برد به منى ، واين در روز نحر بود ، وچون به جمرهء ميان رسيدند أو را به پهلوى چپ خوابانيد وكارد را گرفت كه أو را بكشد ، پس ندا به أو رسيد : اى إبراهيم ! خواب خود را راست كردى وبه فرمودهء من عمل نمودى .\r\nوفدا كرد إسماعيل را به گوسفندى بزرگ وگوشتش را تصدّق نمود بر مسكينان « 1 » .\r\nواز حضرت امام رضا عليه السّلام پرسيدند : چرا منى را منى ناميدند ؟\r\nفرمود : براي آنكه جبرئيل در آنجا گفت به إبراهيم كه : آرزو كن واز خدا بطلب آنچه خواهى .\r\nپس أو در خاطر خود تمنّا وآرزوى آن كرد كه خدا به جاى پسرش إسماعيل گوسفندى قرار فرمايد كه أو را ذبح نمايد به فداى إسماعيل ، وخدا آرزوى أو را داد « 2 » .\r\nمؤلف گويد : احاديثى كه دلالت كند بر آنكه ذبيح ، إسماعيل است بسيار است ودر اين كتاب به همين اكتفا نموديم ، وبسيارى از قصص إبراهيم عليه السّلام در قصهء لوط عليه السّلام بيان خواهد شد ان شاء اللّه .\r\n\r\n\r\n","description":"","footnote":"\r\n( 1 ) . مجمع البيان 4 / 455 .\r\n( 2 ) . علل الشرايع 435 .\r\n","page_name":" 412 ","page_number":412},
  {"content":"\r\n\r\n\r\nباب هشتم\r\nدر بيان قصص حضرت لوط عليه السّلام وقوم آن حضرت است\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\nمشهور ميان مفسران آن است كه : حضرت لوط عليه السّلام پسر برادر حضرت إبراهيم عليه السّلام بود ، ولوط پسر هاران بن تارخ بود ، وبعضي گفته‌اند : پسر خالهء إبراهيم بود ، وساره خواهر لوط بود بنا بر قول أخير « 1 » ، واين أقوى است ، وپيشتر گذشت كه لوط از پيغمبرانى است كه ختنه كرده متولد شده است « 2 » .\r\nوشيخ علي بن إبراهيم رحمه اللّه ذكر كرده است كه : چون نمرود ، إبراهيم عليه السّلام را در آتش انداخت وحق تعالى به قدرت كاملهء خود آتش را بر أو سرد گردانيد نمرود از إبراهيم عليه السّلام خائف شد وگفت : از بلاد من بيرون رو وبا من در يك ديار مباش ، وإبراهيم عليه السّلام ساره را به نكاح خود درآورده بود وأو دختر خالهء إبراهيم بود وايمان به آن حضرت آورده بود ، ولوط نيز به أو ايمان آورده بود وأو طفلى بود ، وإبراهيم عليه السّلام گوسفندى چند داشت كه معيشت أو از آنها مىگذشت .\r\nپس إبراهيم از بلاد نمرود بيرون رفت وساره را در صندوقى كرده با خود داشت ، زيرا كه غيرت عظيم داشت . چون خواست از بلاد نمرود بيرون رود ، عمّال نمرود أو را منع كردند وخواستند كه گوسفندان را از أو بگيرند وگفتند : تو اينها را در سلطنت ومملكت پادشاه ما كسب كرده‌اى ودر بلاد أو بهم رسانيده‌اى وتو مخالف اوئى در مذهب ، نمىگذاريم اينها را از بلاد أو بيرون برى .\r\nإبراهيم عليه السّلام فرمود : حكم كند ميان ما وشما قاضى پادشاه ، وأو « سندوم » نام داشت ،\r\n\r\n\r\n","description":"","footnote":"\r\n( 1 ) . مجمع البيان 2 / 444 .\r\n( 2 ) . علل الشرايع 594 ؛ عيون أخبار الرضا 1 / 242 .\r\n","page_name":" 415 ","page_number":415},
  {"content":"\r\n\r\nپس به نزد سندوم رفتند وگفتند : اين مرد مخالف سلطان ماست در مذهب وآنچه با خود دارد از بلاد سلطان كسب كرده است ونمىگذاريم كه از اينها چيزى را بيرون برد .\r\nسندوم گفت : راست مىگويند ، دست بردار از آنچه در دست توست .\r\nإبراهيم عليه السّلام فرمود : اگر به حق حكم نكنى همين ساعت خواهى مرد .\r\nسندوم گفت : حق كدام است ؟\r\nفرمود : بگو به ايشان كه برگردانند به من عمرى را كه صرف كرده‌ام در كسب اينها تا من اينها را به ايشان بدهم .\r\nسندوم گفت : بلى ، شما عمر أو را به أو برگردانيد تا أو اينها را بدهد .\r\nپس دست از أو برداشتند .\r\nونمرود به أطراف عالم نوشت كه إبراهيم را نگذارند در معموره‌اى ساكن شود ، پس إبراهيم گذشت به بعضي از عمّال نمرود كه هر كه به أو مىگذشت عشر آنچه با أو بود مىگرفت ، وساره با إبراهيم بود در صندوق ، پس عشر آنچه با أو بود گرفت وآمد بسوى صندوق وگفت : البتة مىبايد اين صندوق را بگشائى .\r\nإبراهيم عليه السّلام گفت : هر چه مىخواهى حساب كن وعشر آن را بگير .\r\nگفت : البتة مىبايد بگشائى ، وبه جبر صندوق را گشود ، چون نظرش بر ساره افتاد از وفور حسن وجمال أو متعجب شد وگفت : اين زن كيست كه با خود دارى ؟\r\nفرمود : خواهر من است - وغرضش آن بود كه خواهر من است در دين - .\r\nپس حكم كرد صندوق را برداشتند وبه نزد پادشاه بردند وخواست كه دست بسوى أو دراز كند ، ساره گفت : پناه مىبرم به خدا از تو ، پس دستش خشكيد وبه سينه‌اش چسبيد وشدت عظيم به أو رسيد وگفت : اى ساره ! چيست اين بلا كه مرا عارض شد ؟\r\nگفت : براي آن چيزى است كه قصد كردى .\r\nگفت : من قصد نيك نسبت به تو كردم ! خدا را دعا كن كه مرا نجات دهد وبه حالت أول برگرداند .\r\nساره گفت : خداوندا ! اگر راست مىگويد كه قصد بدى نسبت به من ندارد أو را به حالت\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nأول برگردان .\r\nپس برگشت به حال صحت ، وبالاى سرش كنيزكى ايستاده بود گفت : اى ساره ! اين كنيزك را بگير كه تو را خدمت نمايد - وآن هاجر مادر إسماعيل بود - .\r\nپس إبراهيم عليه السّلام ساره وهاجر را برداشت ودر باديه‌اى فرود آمدند بر سر راه مردم كه به يمن وشام وبه أطراف عالم مىرفتند ، پس هر كه از آن راه عبور مىكرد أو را به اسلام دعوت مىكرد ، وخبر أو در عالم شهرت كرده بود كه نمرود پادشاه أو را در آتش انداخت ونسوخت ، وبه أو مىگفتند كه : مخالفت پادشاه مكن كه پادشاه مىكشد هر كه را مخالفت أو مىكند ، وهر كه به إبراهيم مىگذشت آن حضرت أو را ضيافت مىكرد ، وهفت فرسخ فاصله بود ميان إبراهيم وشهرهاى معمور كه درختان وزراعت ونعمت بسيار داشتند وآن شهرها بر سر راه قوافل بود ، وهر كه به اين شهرها مىگذشت از ميوه‌ها وزراعتهاى ايشان مىخورد ، پس از اين حال به جزع آمدند وخواستند چاره‌اى براي دفع اين بكنند ، پس شيطان به نزد ايشان آمد به صورت مرد پيرى وگفت : مىخواهيد دلالت كنم شما را بر امرى كه اگر آن را بعمل آوريد هيچ‌كس به شهرهاى شما وارد نشود ؟\r\nگفتند : آن امر چيست ؟\r\nگفت : هر كه به شهر شما وارد شود ، در دبر أو جماع كنيد ورختهايش را از أو بگيريد .\r\nپس شيطان به صورت پسر سادهء خوش‌روئى به نزد ايشان آمد وبه ايشان درآويخت تا با أو اين عمل قبيح كردند چنانچه ايشان را امر كرده بود ، پس خوش آمد ايشان را اين عمل ولذت يافتند ومردان با مردان مشغول لواطه شدند واز زنان مستغنى شدند ، وزنان با زنان مشغول مساحقه شدند واز مردان مستغنى شدند .\r\nپس مردم اين حال را به إبراهيم عليه السّلام شكايت كردند وحضرت إبراهيم لوط را بسوى ايشان فرستاد كه ايشان را حذر فرمايد از عقوبت خدا وبترساند از عذاب حق تعالى ، چون نظر ايشان به لوط عليه السّلام افتاد گفتند : تو كيستى ؟\r\nگفت : من پسر خالهء إبراهيم خليلم كه نمرود أو را به آتش انداخت ونسوخت وخدا آتش را بر أو سرد وسلامت گردانيد ، وأو در نزديكى شما مىباشد ، پس از خدا بترسيد\r\nو \r\n","description":"","footnote":"","page_name":" 417 ","page_number":417},
  {"content":"\r\n\r\nاين عمل شنيع را ترك كنيد كه اگر نكنيد خدا شما را هلاك خواهد كرد .\r\nپس جرأت نكردند كه اذيتى به آن حضرت برسانند واز أو خائف شدند ، وهر كس كه بر ايشان مىگذشت كه ارادهء بدى نسبت به أو مىكردند ، حضرت لوط أو را از دست ايشان خلاص مىكرد .\r\nولوط عليه السّلام از ايشان زنى به نكاح خود درآورد وچند دختر از آن زن بهم رسانيد ، پس لوط مدت بسيار در ميان ايشان ماند واز أو قبول نكردند ، گفتند : اى لوط ! اگر دست از نصيحت ما برندارى هرآينه تو را سنگسار مىكنيم واز اين شهرها بيرون كنيم . پس لوط بر ايشان نفرين كرد .\r\nروزى حضرت إبراهيم نشسته بود در آن موضع كه در آنجا مىبود ، جمعى را ضيافت كرده بود ومهمانان بيرون رفته بودند وچيزى نزد أو نمانده بود ، ناگاه ديد كه چهار نفر نزد أو ايستادند كه به مردم شبيه نبودند وگفتند : سلاما .\r\nإبراهيم گفت : سلام .\r\nپس إبراهيم به نزد ساره آمد وگفت : مهمانى چند نزد من آمده‌اند كه به مردم شبيه نيستند .\r\nساره گفت : نيست نزد ما مگر گوساله‌اى .\r\nپس آن را كشت وبريان كرد وبه نزد ايشان آورد ، چنانچه حق تعالى مىفرمايد :\r\n« بتحقيق كه آمدند رسولان ما بسوى إبراهيم براي بشارت ، گفتند : سلاما ، گفت : سلام ، پس درنگ نكرد كه آورد گوساله‌اى بريان ، پس چون ديد كه دست ايشان به أو نمىرسانند انكار كرد ايشان را واز ايشان خوفي در دل خود احساس كرد ، وآمد ساره با جماعتى از زنان وگفت : چرا امتناع مىكنيد از خوردن طعام خليل خدا ؟\r\nپس گفتند به إبراهيم كه : مترس ، ما رسولان خدائيم ، فرستاده شده‌ايم بسوى قوم لوط كه آنها را عذاب كنيم . پس ساره ترسيد وحايض شد بعد از آنكه سألها بود كه از پيرى حيضش برطرف شده بود .\r\nحق تعالى مىفرمايد كه : پس بشارت داديم ساره را به إسحاق وبعد از إسحاق به\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nيعقوب كه از إسحاق بهم خواهد رسيد ، پس ساره دست بر رو زد وگفت : يا ويلتا ! آيا من خواهم زائيد ومن پيرزالم واينك شوهرم مرد پيرى است ، بدرستى كه اين امرى است عجيب ، پس جبرئيل به أو گفت : آيا تعجب مىكنى از امر خدا ، رحمت وبركتهاى أو بر شما باد يا بر شماست اى أهل بيت ، بدرستى كه أو مستحقّ حمد وصاحب مجد وبزرگوارى است ، پس چون برطرف شد از إبراهيم ترس وبشارت ولادت إسحاق به أو رسيد شروع كرد به مبالغه در التماس رفع عذاب از قوم لوط وگفت به جبرئيل كه : به چه چيز فرستاده شده‌اى ؟\r\nگفت : به هلاك كردن قوم لوط .\r\nإبراهيم گفت : لوط در ميان ايشان است ، چگونه آنها را هلاك مىكنيد ؟\r\nجبرئيل گفت : ما بهتر مىدانيم هر كه در آنجاست ، أو را نجات مىدهيم وأهل أو را مگر زنش را كه أو از باقيماندگان در عذاب خواهد بود .\r\nإبراهيم گفت : يا جبرئيل ! اگر در آن شهر صد مرد از مؤمنان باشند ، ايشان را هلاك خواهيد كرد ؟\r\nجبرئيل گفت : نه .\r\nإبراهيم عليه السّلام گفت : اگر پنجاه كس باشند ؟\r\nگفت : نه .\r\nإبراهيم عليه السّلام گفت : اگر ده كس باشند ؟\r\nگفت : نه .\r\nإبراهيم گفت : اگر يك كس باشد ؟\r\nگفت : نه . چنانچه خدا فرمود : « نيافتيم در آن شهر بغير خانه‌اى از مسلمانان » « 1 » .\r\nإبراهيم عليه السّلام گفت : اى جبرئيل ! در باب ايشان مراجعت كن بسوى پروردگار خود .\r\nپس خدا وحى كرد بسوى إبراهيم مانند چشم بر هم زدن كه : اى إبراهيم ! اعراض كن از\r\n\r\n\r\n","description":"","footnote":"\r\n( 1 ) . سورهء ذاريات : 36 .\r\n","page_name":" 419 ","page_number":419},
  {"content":"\r\n\r\nشفاعت ايشان ، بدرستى كه آمده است امر پروردگار تو ، وبدرستى كه خواهد آمد بسوى ايشان عذابي كه رد نمىشود .\r\nپس ملائكة بيرون آمدند از نزد إبراهيم وبه نزد لوط آمدند وايستادند در پيش أو در وقتي كه أو زراعت خود را آب مىداد ، پس لوط به ايشان گفت : شما كيستيد ؟\r\nگفتند : ما مسافر وأبناء سبيليم ، امشب ما را ضيافت كن .\r\nلوط به ايشان گفت كه : اى قوم ! أهل اين شهر بد گروهى هستند ، با مردان جماع مىكنند ومالهاى ايشان را مىگيرند .\r\nگفتند : دير وقت شده است وبه جائى نمىتوانيم رفت ، امشب ما را ضيافت كن .\r\nپس لوط به نزد زنش آمد وزنش از آن قوم بود وگفت : امشب مهمانى چند به من وارد شده‌اند ، قوم خود را خبر مكن از آمدن ايشان تا هر گناه كه تا حال كرده‌اى از تو عفو كنم .\r\nگفت : چنين باشد . وعلامت ميان أو وقومش آن بود كه هرگاه مهمانى نزد لوط بود در روز دود بر بالاى بأم خانه مىكرد واگر در شب بود آتش مىافروخت . پس چون جبرئيل وملائكة كه با أو بودند داخل خانهء لوط شدند زنش بر بأم دويد وآتش افروخت ، پس أهل شهر دويدند از هر ناحية بسوى خانهء حضرت لوط ، وچون به در خانه رسيدند گفتند : اى لوط ! آيا تو را نهى نكرديم كه مهمان به خانه نياورى ؟ - وخواستند فضيحت برسانند به مهمانان أو - .\r\nگفت : اينها دختران منند ، ايشان پاكيزه‌ترند از براي شما ، پس از خدا بترسيد ومرا خوار مگردانيد در باب مهمانان من ، آيا نيست از شما يك مرد كه سخن مرا بشنود وبه رشد وصلاح مايل باشد - ومروى است كه : مراد لوط از دختران خود زنهاى قوم بود ، زيرا كه هر پيغمبرى پدر امّت خود است ، پس ايشان را به حلال مىخواند ونمىخواند ايشان را به حرام ، پس گفت : زنهاى شما پاكيزه‌ترند از براي شما « 1 » - .\r\nگفتند : مىدانى كه ما را در دختران تو حقّى نيست ، وتو مىدانى كه ما چه مىخواهيم .\r\n\r\n\r\n","description":"","footnote":"\r\n( 1 ) . تفسير قمى 1 / 335 .\r\n","page_name":" 420 ","page_number":420},
  {"content":"\r\n\r\nچون از ايشان نااميد شد گفت : كاش مرا قوّتى مىبود به شما ، يا پناه مىبردم به ركن شديدي « 1 » .\r\nبه سند معتبر از حضرت صادق عليه السّلام منقول است كه : حق تعالى بعد از حضرت لوط پيغمبرى نفرستاد مگر آنكه عزيز بود در ميان قومش ، وقبيله وعشيره در ميان ايشان داشت « 2 » .\r\nودر حديث معتبر ديگر فرمود كه : مراد لوط از قوّت ، قائم آل محمد صلّى اللّه عليه وآله وسلم بود ، واز ركن شديد سيصد وسيزده تن أصحاب آن حضرت بود « 3 » .\r\nپس جبرئيل گفت : كاش مىدانست كه چه قوّتى با أو هست .\r\nلوط گفت : كيستيد شما ؟\r\nجبرئيل گفت : من جبرئيلم .\r\nلوط گفت : به چه امر مأمور شده‌ايد ؟\r\nگفت : به هلاك ايشان .\r\nگفت : در اين ساعت بكنيد .\r\nجبرئيل گفت : موعد ايشان صبح است ، آيا صبح نزديك نيست ؟\r\nپس در را شكستند وداخل خانه شدند ، پس جبرئيل بال خود را بر چشم ايشان زد وايشان را كور كرد ، چنانچه حق تعالى فرموده است كه : « بتحقيق مراوده كردند وطلبيدند از لوط مهمانان أو را از براي عمل قبيح ، پس كور كرديم ديده‌هاى ايشان را » « 4 » ، پس چون اين حال را مشاهده كردند دانستند كه عذاب بر ايشان نازل شد ، پس جبرئيل به حضرت لوط گفت كه : چون پاره‌اى از شب برود ، أهل خود را بردار وبيرون رو از ميان ايشان تو وفرزندان تو ، واحدى از شما نگاه به عقب نكند مگر زن تو كه به أو خواهد رسيد آنچه به\r\n\r\n\r\n","description":"","footnote":"\r\n( 1 ) . تفسير قمى 1 / 332 .\r\n( 2 ) . تفسير قمى 1 / 335 .\r\n( 3 ) . تفسير قمى 1 / 336 ؛ تفسير برهان 2 / 228 و 230 .\r\n( 4 ) . سورهء قمر : 37 .\r\n","page_name":" 421 ","page_number":421},
  {"content":"\r\n\r\nآنها مىرسد .\r\nودر ميان قوم لوط مرد عالمي بود گفت : اى قوم ! آمد بسوى شما عذابي كه لوط شما را وعده مىكرد ، پس أو را حراست كنيد ومگذاريد كه از ميان شما بدر رود كه تا أو در ميان شماست عذاب بسوى شما نمىآيد . پس جمع شدند در دور خانهء لوط وأو را حراست مىكردند .\r\nپس جبرئيل گفت : اى لوط ! بيرون رو از ميان ايشان .\r\nگفت : چگونه بيرون روم ودر دور خانهء من جمع شده‌اند ؟\r\nپس عمودى از نور در پيش روى أو گذاشت وگفت : از پى اين عمود برو وهيچ‌يك نگاه به پس مكنيد .\r\nپس از آن شهر از زير زمين بيرون رفتند ، وزنش نگاه به عقب كرد وحق تعالى بر أو سنگى فرستاد وأو را كشت . پس چون صبح طالع شد هر يك از آن چهار ملك به طرفي از شهر ايشان رفتند وكندند آن شهر را از طبقهء هفتم زمين وبه هوا بالا بردند به حدّى كه أهل آسمان صداى سگها وخروسهاى ايشان را شنيدند ، پس برگردانيدند شهر را بر ايشان ، وحق تعالى باريد بر ايشان سنگها از سجّيل - يعنى از گل سخت شده - يا از آسمان أول يا از جهنم بر روى يكديگر چيده شده يا پياپى ومنقّط ورنگارنگ « 1 » .\r\nوبه سند معتبر از حضرت صادق عليه السّلام منقول است كه : هيچ بنده‌اى از دنيا بيرون نمىرود كه حلال شمارد عمل قوم لوط را مگر آنكه خدا سنگى از سنگها بر جگر أو مىزند كه مرگش در آن است وليكن خلق آن را نمىبينند « 2 » .\r\nوبه سند صحيح از حضرت امام محمد باقر عليه السّلام منقول است كه فرمود كه : حضرت رسول خدا صلّى اللّه عليه وآله وسلم هر صبح وشام پناه به خدا مىبرد از بخل وما نيز پناه به خدا مىبريم از بخل ، حق تعالى مىفرمايد كه : « هر كه نگاه داشته شود از بخل نفس خود ، پس ايشان\r\n\r\n\r\n","description":"","footnote":"\r\n( 1 ) . تفسير قمى 1 / 336 .\r\n( 2 ) . تفسير قمى 1 / 336 ؛ كافى 5 / 548 .\r\n","page_name":" 422 ","page_number":422},
  {"content":"\r\n\r\nرستگارانند » « 1 » ، وتو را خبر مىدهم از عاقبت بخل ، بدرستى كه قوم لوط أهل شهري بودند بخيلان بر طعام خود ، پس بخل ايشان را به دردى مبتلاء كرد كه دوا نداشت در فرجهاى ايشان ، پس فرمود كه : شهر قوم لوط بر سر راه قافله‌ها بود كه به شام ومصر مىرفتند ، وأهل قوافل نزد ايشان فرود مىآمدند وايشان ضيافت مىكردند ، چون بسيار شد اين ضيافت ايشان به تنگ آمدند از روى بخل وزبونى نفس ، پس بخل باعث شد ايشان را كه چون مهمانى بر ايشان وارد مىشد فضيحت بر سر أو مىآوردند وبا أو لواط مىكردند بىآنكه شهوتي وخواهشى به اين عمل قبيح داشته باشند ، وغرض ايشان نبود مگر آنكه قوافل به شهر ايشان فرود نيايند وايشان را نبايد ضيافت كرد ، پس اين عمل شنيع از ايشان در شهرها شهرت كرد وقوافل از ايشان حذر كردند ، پس بخل بلائي بر ايشان مسلط كرد كه از خود دفع نمىتوانستند كرد تا آنكه به مرتبه‌اى رسيد خواهش ايشان به اين عمل قبيح كه طلب مىكردند از مردان در شهرها ومزد مىدادند بر آن ، پس كدام درد از بخل بدتر است وضرر عاقبتش بدتر ورسواتر وقبيح‌تر است نزد خدا از بخيل بودن .\r\nراوي پرسيد : آيا أهل شهر لوط همه اين كار مىكردند ؟\r\nفرمود : بلى ، مگر أهل يك خانه از مسلمانان ، مگر نشنيده‌اى فرمودهء خدا را كه : « پس بيرون كرديم هر كه بود در آن شهر از مؤمنان پس نيافتيم غير يك خانه از مسلمانان » « 2 » .\r\nپس آن حضرت فرمود كه : حضرت لوط در ميان قوم خود سى سال ماند كه ايشان را بسوى خدا مىخواند وحذر مىفرمود ايشان را از عذاب الهى ، وايشان قومي بودند كه خود را از غايط پاكيزه نمىكردند وغسل جنابت نمىكردند .\r\nولوط پسر خالهء حضرت إبراهيم بود وساره زن إبراهيم عليه السّلام خواهر لوط بود ، وحضرت لوط وإبراهيم عليهما السّلام دو پيغمبر مرسل بودند كه مردم را از عذاب خدا\r\n\r\n\r\n","description":"","footnote":"\r\n( 1 ) . سورهء حشر : 9 ؛ سورهء تغابن : 16 .\r\n( 2 ) . سورهء ذاريات : 35 و 36 .\r\n","page_name":" 423 ","page_number":423},
  {"content":"\r\n\r\nمىترسانيدند ، ولوط مردى بود سخى وصاحب كرم وهر مهمانى كه بر أو وارد مىشد ضيافت مىكرد وحذر مىفرمود مهمانان را از شرّ قوم خود ، پس چون قوم لوط اين را از أو ديدند گفتند : آيا تو را نهى نكرديم از عالميان ؟ مهمانى نكن مهمانى را كه بر تو نازل شود ، واگر بكنى فضيحت مىرسانيم به مهمانان تو ، وتو را خوار وذليل مىكنيم نزد ايشان .\r\nپس لوط عليه السّلام هرگاه أو را مهمانى مىرسيد پنهان مىكرد امر أو را از بيم آنكه مبادا قوم أو فضيحت نمايند به أو ، زيرا كه لوط در ميان ايشان قبيله وعشيره‌اى نبود وپيوسته لوط وإبراهيم عليهما السّلام متوقع نزول عذاب بر آن قوم بودند ، وإبراهيم ولوط عليهما السّلام را منزلت شريفى نزد حق تعالى بود ، وخدا هرگاه كه اراده مىكرد عذاب قوم لوط را مودّت حضرت إبراهيم وخلّت أو ومحبت لوط عليه السّلام را ملاحظه نموده عذاب را از ايشان تأخير مىكرد .\r\nپس چون غضب خدا بر ايشان شديد شد وعذاب ايشان را مقدّر فرمود ، مقرر نمود كه عوض دهد إبراهيم عليه السّلام را از عذاب قوم لوط به پسرى دانا كه موجب تسلّى حضرت إبراهيم گردد از مصيبتى كه به أو مىرسد به سبب هلاك شدن قوم لوط ، پس رسولان فرستاد بسوى حضرت إبراهيم كه أو را بشارت دهند به إسماعيل ، پس شب داخل شدند وإبراهيم در بيم شد از ايشان وترسيد كه دزدان باشند ؛ پس چون رسولان ، أو را ترسان وهراسان يافتند ، سلام كردند وأو جواب سلام ايشان گفت وگفت : من از شما ترسانم .\r\nگفتند : مترس ، ما رسولان پروردگار توئيم ، تو را بشارت مىدهيم به پسرى دانا - حضرت امام محمد باقر عليه السّلام فرمود : پسر دانا إسماعيل بود از هاجر - .\r\nپس حضرت إبراهيم عليه السّلام به رسولان گفت : آيا بشارت مىدهيد مرا كه با اين حال پيرى از من فرزندى حاصل شود ؟ ! پس به عجيب امرى بشارت مىدهيد .\r\nگفتند : بشارت مىدهيم تو را به حق وراستى ، پس مباش از نااميدان .\r\nپس گفت حضرت إبراهيم با ايشان كه : بعد از بشارت ديگر به چه كار آمده‌ايد ؟\r\nگفتند : فرستاده شده‌ايم به قومي جرم كنندگان كه قوم لوطند ، بدرستى كه ايشان گروهى بودند فاسقان از براي اينكه بترسانيم ايشان را از عذاب پروردگار عالميان .\r\nپس حضرت إبراهيم به رسولان گفت : بدرستى كه لوط در ميان ايشان است .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nگفتند : ما بهتر مىدانيم كه كي در اينجاست ، البتة نجات مىدهيم أو را وأهل أو را همگى مگر زنش را كه مقدّر كرده‌ايم كه أو از باقيماندگان در عذاب است .\r\nچون به نزد آل لوط آمدند ، رسولان گفت : شما گروهى هستيد منكر كه شما را نمىشناسم .\r\nگفتند : بلكه آمده‌ايم بسوى تو براي آنچه قوم تو در آن شك مىكردند از عذاب خدا ، وبسوى تو آمده‌ايم به راستى كه بترسانيم قوم تو را از عذاب ، وبدرستى ما از راستگويانيم ، چون هفت روز وهفت شب ديگر بگذرد اى لوط در نصف شب أهل خود را از ميان اين قوم بيرون بر ، وهيچ‌يك از شما رو به عقب خود نكند مگر زن تو كه مىرسد به أو آنچه به قوم تو مىرسد ، وبرويد در آن شب به هر جا كه مأمور خواهيد شد .\r\nوگفتند به لوط عليه السّلام كه : چون صبح شود همهء قوم هلاك خواهند شد .\r\nپس چون صبح روز هشتم طالع شد ، باز خدا رسولان بسوى إبراهيم عليه السّلام فرستاد كه بشارت دهند أو را به إسحاق وتعزيه گويند أو را وتسلّى فرمايند به هلاك شدن قوم لوط ، چنانچه در جاى ديگر فرموده است : « بتحقيق كه آمدند رسولان ما بسوى إبراهيم با بشارت وسلام كردند وإبراهيم جواب سلام ايشان گفت ، پس درنگ نكرد كه آورد عجلى حنيذ - فرمود : يعنى ذبح كرده شده وبريان ونيكو پخته شده - پس چون إبراهيم عليه السّلام ديد دست دراز نكردند بسوى آن بريان ، از ايشان ترسيد ، زيرا در آن زمان جمعى كه طعام يكديگر را مىخوردند از شرّ يكديگر أيمن بودند وطعام نخوردن علامت دشمنى بود .\r\nگفتند : مترس ! ما فرستاده شده‌ايم بسوى قوم لوط .\r\nوساره ايستاده بود ، پس بشارت دادند أو را به إسحاق واز عقب إسحاق به يعقوب ، پس ساره خنديد از روى تعجب از قول ايشان وگفت : يا ويلتا ! آيا فرزند از من بهم مىرسد ومن پيرزالم واينك شوهر من پير است ، بدرستى كه اين امرى است عجيب !\r\nگفتند : آيا تعجب مىكنى از امر خدا ؟ رحمت خدا وبركات أو بر شما أهل بيت نازل ولازم است ، بدرستى كه أو حميد ومجيد است .\r\nچون إبراهيم بشارت إسحاق را شنيد وترس از دل أو زايل شد ، شروع كرد به مناجاة\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبا پروردگار خود در شفاعت قوم لوط واز خدا سؤال كرد كه بلا را از ايشان بگرداند » « 1 » .\r\nپس حق تعالى وحى فرمود به أو كه : « اى إبراهيم ! درگذر از اين امر كه امر پروردگار تو آمده است وعذاب من به ايشان مىرسد بعد از طلوع آفتاب همين روز واين حتم است وبرگشتن ندارد » « 2 » . « 3 »\r\nوبه سند معتبر از حضرت أمير المؤمنين عليه السّلام منقول است كه : شش چيز است در اين امّت كه از عملهاى قوم لوط است : كمان گلوله انداختن ، سنگريزه با انگشتان انداختن ، قندران خاييدن ، جامه بر زمين انداختن از روى تكبر ، وبندهاى قبا وپيراهن را گشودن « 4 » .\r\nودر روايت ديگر وارد شده است : از اعمال قبيحهء ايشان آن بود كه در مجالس بر روى يكديگر باد سر مىدادند ، لهذا لوط عليه السّلام به ايشان گفت : در مجالس خود كارهاى بد مكنيد « 5 » .\r\nودر حديث صحيح ديگر از امام محمد باقر عليه السّلام منقول است كه رسول خدا صلّى اللّه عليه وآله وسلم از جبرئيل سؤال فرمود كه : چگونه بود هلاك شدن قوم لوط ؟\r\nجبرئيل گفت كه : قوم لوط أهل شهري بودند كه خود را از غايط پاكيزه نمىكردند واز جنابت غسل نمىكردند وبخل مىورزيدند به طعام خود ، ولوط در ميان ايشان سى سال ماند ، أو در ميان ايشان غريب بود واز ايشان نبود وقوم وعشيره‌اى در ميان ايشان نداشت ، وايشان را خواند بسوى خدا وايمان به أو ومتابعت خود ، ونهى كرد ايشان را از اعمال قبيحة وترغيب نمود ايشان را به طاعت خدا ، پس أجابت أو نكردند وأطاعت أو ننمودند ، چون خدا خواست ايشان را عذاب فرمايد فرستاد بسوى ايشان رسولي چند كه ايشان را بترسانند وحجت بر ايشان تمام كنند ، چون طغيان ايشان زيادة شد فرستاد\r\n\r\n\r\n","description":"","footnote":"\r\n( 1 ) . سورهء هود : 69 - 74 .\r\n( 2 ) . سورهء هود : 76 .\r\n( 3 ) . علل الشرايع 548 ؛ تفسير عياشى 2 / 244 .\r\n( 4 ) . خصال 331 .\r\n( 5 ) . مجمع البيان 4 / 280 .\r\n","page_name":" 426 ","page_number":426},
  {"content":"\r\n\r\nبسوى ايشان ملكي چند را كه بيرون كنند هر كه در شهر ايشان است از مؤمنان ، پس نيافتند در آن شهر بغير از يك خانه‌اى از مسلمانان پس آنها را بيرون كردند وبه لوط عليه السّلام گفتند :\r\nامشب أهل خود را از شهر بيرون بر بغير از زنت .\r\nچون نصف شب گذشت لوط با دخترانش روانه شد وزنش برگشت ودويد بسوى قوم خود كه ايشان را خبر كند كه لوط بيرون رفت ، چون صبح طالع شد ندا رسيد از عرش الهى بسوى من كه : اى جبرئيل ! قول خدا لازم وامر أو متحتّم شده است در عذاب قوم لوط ، پس پائين رو بسوى شهر ايشان وآنچه احاطه كرده است به آن وبكن همه را از طبقهء هفتم زمين وبالا بياور بسوى آسمان ونگهدار تا برسد به تو امر خداوند جبار در برگردانيدن آن ، وآيت هويدا باقي بگذار خانهء لوط را كه عبرتي باشد براي هر كه از آن راه عبور كند .\r\nپس پائين رفتم بسوى آن گروه ستمكار وبال راست خود را بر طرف شرقي آن شهر زدم وبال چپ را بر طرف غربى آن زدم وكندم يا محمد از زير هفتم طبقهء زمين بغير از منزل آل لوط كه آن را علامتي گذاشتم براي راهگذاران ، وبالا بردم آنها را در ميان بال خود تا بازداشتم آنها را در جائى كه أهل آسمان صداى خروسها وسگهاى ايشان را مىشنيدند .\r\nپس چون آفتاب طالع شد از پيش عرش ندا به من رسيد : اى جبرئيل ! برگردان شهر را بر اين قوم ، پس برگردانيدم بر ايشان تا اينكه پائينش به بالا آمد وباريد خدا بر ايشان سنگها از سجّيل كه همه صاحب علامت بودند يا منقّط بودند . واين عذاب از ستمكاران امّت تو اى محمد كه مثل عمل ايشان كنند ، بعيد نيست .\r\nپس حضرت رسول صلّى اللّه عليه وآله وسلم فرمود : اى جبرئيل ! شهر ايشان در كجا بود ؟\r\nجبرئيل عرض كرد : آنجا كه امروز « بحيرهء طبريه » است در نواحي شام .\r\nحضرت رسول صلّى اللّه عليه وآله وسلم پرسيد : چون شهر را بر ايشان برگرداندى به كجا افتاد آن شهر وأهل آن ؟\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nعرض كرد : يا محمد ! در ميان درياى شام افتاد تا مصر ، پس تلها شد در ميان دريا « 1 » .\r\nودر حديث موثق ديگر از آن حضرت منقول است كه : چون ملائكة براي هلاك قوم لوط آمدند گفتند : ما هلاك‌كننده‌ايم أهل شهر را .\r\nساره چون اين سخن را شنيد تعجب كرد از كمي ملائكة وبسيارى آن گروه وگفت : كي مىتواند با قوم لوط برابرى كند با آن قوّت وكثرت ايشان ؟ !\r\nپس بشارت دادند أو را به إسحاق ويعقوب ، پس ساره بر روى خود زد وگفت :\r\nپيرزالى كه هرگز فرزند نياورده است چگونه از أو فرزند بهم مىرسد ؟ ! - ودر آن وقت ساره نودساله بود وإبراهيم عليه السّلام صد وبيست سال از عمر شريفش گذشته بود - .\r\nپس حضرت إبراهيم عليه السّلام شفاعت كرد در باب قوم لوط عليه السّلام ومؤثر نيفتاد ، پس جبرئيل با ملائكهء ديگر به نزد لوط آمدند ، وچون قومش دانستند كه أو مهمان دارد دويدند بسوى خانهء أو ولوط عليه السّلام آمد ودست بر در گذاشت وايشان را سوگند داد وفرمود : اى قوم من ! از خدا بترسيد ومرا در امر مهمانان من رسوا مكنيد .\r\nگفتند : ما به تو نگفتيم كه مهمان به خانه مياور ؟\r\nپس بر ايشان عرض نمود دختران خود را به نكاح كه : من دختران خود را به نكاح حلال به شما مىدهم اگر دست از مهمانان من برداريد وبا ايشان كارى نداشته باشيد .\r\nگفتند : ما را در دختران تو حقّى نيست وتو مىدانى كه ما چه مىخواهيم .\r\nلوط عليه السّلام فرمود : چه بودى اگر قوّتى يا پناه محكمى مىداشتم ؟\r\nپس جبرئيل گفت : كاش مىدانست كه چه قوّتى أو را هست ؛ پس آن حضرت را طلبيد به نزد خود ، ايشان در را گشودند وداخل شدند ، پس جبرئيل به دست خود اشاره بسوى ايشان كرد وهمه كور شدند ودست خود را به ديوار مىگرفتند وقسم مىخوردند كه چون صبح شود ما احدى از آل لوط را باقي نگذاريم .\r\nپس چون جبرئيل به لوط گفت : ما رسولان پروردگار توئيم ، لوط فرمود : زود باش .\r\n\r\n\r\n","description":"","footnote":"\r\n( 1 ) . علل الشرايع 550 ؛ تفسير عياشى 2 / 157 .\r\n","page_name":" 428 ","page_number":428},
  {"content":"\r\n\r\nجبرئيل گفت : بلى .\r\nباز فرمود : زود باش .\r\nجبرئيل گفت : موعد ايشان صبح است ، آيا صبح نزديك نيست ؟\r\nپس جبرئيل گفت به لوط كه : تو با فرزندان خود از اين شهر بيرون رويد تا به فلان موضع برسيد .\r\nفرمود : اى جبرئيل ! الاغهاى من ضعيفند .\r\nگفت : بار كن وبيرون رو از اين شهر .\r\nپس بار كرد وچون سحر شد جبرئيل فرود آمد وبال خود را در زير آن شهر كرد وچون بسيار بلند كرد برگردانيد بر ايشان وديوارهاى شهر را سنگسار كرد وزن لوط صداى عظيمى شنيد واز آن صدا هلاك شد « 1 » .\r\nمترجم گويد : ميان علما خلاف است در تكليف كردن لوط دخترانش را به آن قوم كه بر چه وجه بود :\r\nبعضي گفته‌اند كه : مراد از دختران ، زنهاى ايشان بود ، زيرا كه هر پيغمبرى به منزلهء پدر امّت خود است ، پس غرض لوط آن بود كه زنهاى شما پاكيزه‌تر وبهترند از پسران ، چرا رغبت به آنها نمىكنيد كه حلالند بر شما .\r\nوبعضي گفته‌اند كه : آنها پيشتر خواستگارى دختران أو مىكردند وأو به اعتبار كفر ايشان قبول نمىكرد ، در اين وقت از روى اضطرار راضى شد وايشان قبول نكردند واين نيز بر دو وجه مىتواند بود : أول آنكه در آن شريعت ، دختر به كافر دادن حلال بوده باشد ، دوم آنكه به شرط ايمان آوردن ايشان را تكليف كرده باشد .\r\nونقل كرده‌اند كه : دو تن در ميان ايشان بودند كه سركردهء ايشان بودند وهمه أطاعت ايشان مىكردند ، لوط خواست كه دو دختر خود را به آن دو نفر بدهد كه شايد قوم دست از\r\n\r\n\r\n","description":"","footnote":"\r\n( 1 ) . علل الشرايع 551 .\r\n","page_name":" 429 ","page_number":429},
  {"content":"\r\n\r\nاذيت أو بردارند « 1 » . وهر دو وجه در أحاديث سابقه گذشت .\r\nوبه سند معتبر از حضرت صادق عليه السّلام منقول است كه : هر كه راضى مىشود كه كسى با أو لواط كند أو از بقيهء سدوم است ، نمىگويم كه از فرزندان ايشان است وليكن از طينت ايشان است .\r\nپس فرمود : شهرهاى قوم لوط كه بر ايشان برگردانيدند چهار شهر بود : سدوم وصيدم ولدنا وعميرا « 2 » .\r\nودر حديث صحيح منقول است كه از آن حضرت پرسيدند كه : قوم لوط چگونه مىدانستند كه مهمان نزد لوط هست ؟\r\nفرمود : زنش بيرون مىرفت وصفير مىكرد ، وچون صفير را مىشنيدند مىآمدند « 3 » .\r\nوصفير آن صدائى است كه از دهان مىكنند كه سوتك مىگويند .\r\nوبه سند معتبر از حضرت امام محمد باقر عليه السّلام منقول است كه : قوم لوط بهترين قومي بودند كه خدا ايشان را خلق كرده است ، وإبليس لعنه اللّه در گمراهى ايشان طلب شديد وسعى بسيار كرد ، واز نيكى وخوبى ايشان آن بود كه چون به عقب كار مىرفتند مردان همگى با هم مىرفتند وزنان را تنها مىگذاشتند ، پس شيطان چاره‌اى كه براي ايشان كرد آن بود كه هرگاه ايشان از مزارع وأموال وامتعهء خود برمىگشتند مىآمد وآنچه ايشان ساخته بودند خراب مىكرد ، پس به يكديگر گفتند كه : بيائيد كمين كنيم اين شخص را كه متاع ما را خراب مىكند ببينيم ، پس كمين كردند وأو را گرفتند ، ناگاه ديدند پسرى در غايت حسن وجمال ، گفتند : توئى كه متاعهاى ما را خراب مىكنى ؟\r\nگفت : بلى ، منم كه هر مرتبه متاعهاى شما را خراب مىكردم .\r\nپس رأى ايشان بر آن قرار گرفت كه أو را بكشند ، وأو را به شخصي سپردند ؛ چون شب شد شيطان شروع به فرياد كرد ، آن شخص گفت : چه مىشود تو را ؟\r\n\r\n\r\n","description":"","footnote":"\r\n( 1 ) . مجمع البيان 3 / 184 ؛ تفسير طبري 7 / 82 ؛ تفسير قرطبى 9 / 76 .\r\n( 2 ) . علل الشرايع 552 .\r\n( 3 ) . علل الشرايع 564 .\r\n","page_name":" 430 ","page_number":430},
  {"content":"\r\n\r\nگفت : شب پدرم مرا بر روى شكم خود مىخوابانيد .\r\nگفت : بيا به روى شكم من بخواب .\r\nچون بر روى شكم أو خوابيد حركتي چند كرد كه آن مرد را بر اين داشت وتعليم أو نمود كه با أو لواطه كند ولذّت يافت . پس شيطان از ايشان گريخت .\r\nچون صبح شد آن مرد آمد به ميان آن قوم وايشان را خبر داد به آنچه شب واقع شد وايشان را خوش آمد اين عمل كه پيشتر نمىدانستند ، پس مشغول اين عمل قبيح شدند تا آنكه اكتفا كردند مردان به مردان ، پس كمين مىكردند وهر كه را گذر بر شهر ايشان مىافتاد مىگرفتند وبا أو اين عمل مىكردند ، تا آنكه مردم ترك شهر ايشان كردند ، پس ترك كردند زنان را ومشغول پسران شدند .\r\nچون شيطان ديد كه در مردان كار خود را محكم كرد به صورت زنى شد وبه نزد زنان آمد وگفت : مردان شما مشغول يكديگر شده‌اند ، شما نيز با يكديگر مساحقه كنيد ، پس زنان نيز مشغول يكديگر شدند . وهر چند لوط عليه السّلام ايشان را پند مىداد سودى نمىداد تا آنكه حجت خدا بر ايشان تمام شد .\r\nپس حق تعالى جبرئيل وميكائيل وإسرافيل را فرستاد به صورت پسران ساده ، قباها پوشيده وعمامه‌ها بر سر گذاشتند وگذشتند به حضرت لوط عليه السّلام ، أو مشغول زراعت بود ، حضرت لوط به ايشان گفت : به كجا مىرويد ؟ هرگز از شما بهتر نديده‌ام .\r\nگفتند : آقاى ما ما را فرستاده است بسوى صاحب اين شهر .\r\nلوط عليه السّلام گفت : مگر خبر مردم اين شهر نرسيده است به آقاى شما كه چه مىكنند ؟ واللّه كه مردان را مىگيرند وآن قدر عمل قبيح به أو مىكنند كه خون بيرون مىآيد .\r\nگفتند : آقاى ما امر كرده است ما را كه در ميان اين شهر راه رويم .\r\nلوط عليه السّلام گفت : پس من حاجتي دارم به شما .\r\nگفتند : آن حاجت چيست ؟\r\nگفت : صبر كنيد تا هوا تاريك شود .\r\nپس ايشان نزد لوط نشستند ولوط عليه السّلام دختر خود را فرستاد كه براي ايشان نانى\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nبياورد وآبى در كدو كند وبراي ايشان حاضر سازد وعبائى بياورد كه از سرما بر خود بپوشند .\r\nچون دختر روانه شد ، باران سر كرد ووادى پر شد ، لوط ترسيد كه سيلاب ايشان را غرق كند گفت : برخيزيد تا برويم ، پس حضرت لوط نزديك ديوار مىرفت وايشان در ميان راه مىرفتند ، لوط عليه السّلام به ايشان مىگفت : اى فرزندان من ! به كنار راه بيائيد ، وايشان مىگفتند كه : آقاى ما فرموده است كه در ميان راه برويم ، ولوط عليه السّلام غنيمت مىشمرد كه تاريك شود وايشان را قوم أو نبينند .\r\nپس شيطان رفت واز دامن زن لوط طفلى را گرفت ودر چاه انداخت وبه اين سبب أهل شهر همه در خانهء لوط جمع شدند ، چون آن پسران را در منزل لوط ديدند گفتند : اى لوط ! تو هم در عمل ما داخل شدى ؟\r\nگفت : اينها مهمان منند ، فضيحت ورسوائى مكنيد .\r\nگفتند : اينها سه نفرند ، يكى را خود نگاه دار ودوتا را به ما ده .\r\nلوط ايشان را داخل حجره كرد وگفت : كاش أهل بيتي وعشيره‌اى مىداشتم كه مرا از شرّ شما نگاه مىداشتند .\r\nايشان زور آوردند ودر را شكستند ولوط را انداختند وداخل خانه شدند ، پس جبرئيل به لوط گفت : ما رسولان پروردگار توئيم وايشان ضررى به تو نمىتوانند رسانيد .\r\nپس جبرئيل كفى از ريگ گرفت وبر روى ايشان زد وگفت : « شاهت الوجوه » يعنى :\r\nقبيح باد روهاى شما .\r\nپس أهل شهر همه كور شدند ، پس لوط از ايشان پرسيد كه : اى رسولان ! پروردگار من شما را به چه چيز امر كرده است دربارهء ايشان ؟\r\nگفتند : امر كرده است ما را كه در سحر ايشان را بگيريم .\r\nگفت : من حاجتي دارم .\r\nگفتند : چيست حاجت تو ؟\r\nگفت : آن است كه در اين ساعت ايشان را بگيريد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nگفتند : اى لوط ! موعد ايشان صبح است ، آيا صبح نزديك نيست براي كسى كه خواهى أو را بگيريم ؟ پس تو بگير دختران خود را وبرو وزن خود را بگذار .\r\nحضرت فرمود : خدا رحمت كند لوط را ، اگر مىدانست كه كي با أو در حجره هست هرآينه مىدانست كه أو يارى كرده شده است در وقتي كه مىگفت : كاش قوّتى مىداشتم به شما يا پناه به ركن شديدي مىبردم ، كدام ركن شديدتر از جبرئيل است كه با أو در حجره بود ؟\r\nپس حق تعالى فرمود كه : اين عذاب دور نيست از ستمكاران امّت تو اگر بكنند عمل قوم لوط را « 1 » .\r\nوبه سند معتبر از حضرت امام جعفر صادق عليه السّلام منقول است كه حضرت رسول صلّى اللّه عليه وآله وسلم فرمود : چون قوم لوط كردند آنچه كردند ، زمين گريه كرد بسوى پروردگارش تا گريه‌اش به آسمان رسيد ، وآسمان گريه كرد تا گريه‌اش به عرش رسيد ، پس حق تعالى امر فرمود بسوى آسمان كه : سنگ بر ايشان ببار ، ووحى فرمود بسوى زمين كه : ايشان را فروبر « 2 » .\r\nودر حديث معتبر ديگر فرمود كه : حق تعالى چهار ملك فرستاد براي هلاك كردن قوم لوط : جبرئيل وميكائيل وإسرافيل وكروبيل ، پس گذشتند به إبراهيم عليه السّلام وعمامه‌ها در سر داشتند وبر أو سلام كردند ، إبراهيم عليه السّلام ايشان را نشناخت ، چون هيئت نيكوئى از ايشان مشاهده فرمود گفت : من خود خدمت ايشان مىكنم ، وآن حضرت بسيار مهمان دوست بود ، پس براي ايشان گوسالهء فربهى را بريان كرد تا خوب پخته شده وبه نزد ايشان آورد ، پس چون ايشان نخوردند ترسيد ، وجبرئيل عمامه را از سر برداشت تا إبراهيم أو را شناخت وفرمود : تو جبرئيلى ؟\r\nگفت : بلى .\r\nپس ساره گذشت بر ايشان وأو را بشارت دادند به إسحاق ويعقوب .\r\n\r\n\r\n","description":"","footnote":"\r\n( 1 ) . كافى 5 / 544 ؛ محاسن 1 / 197 ؛ ثواب الأعمال وعقاب الأعمال 314 .\r\n( 2 ) . ثواب الأعمال وعقاب الأعمال 314 ؛ محاسن 1 / 196 .\r\n","page_name":" 433 ","page_number":433},
  {"content":"\r\n\r\nپس حضرت إبراهيم عليه السّلام فرمود : براي چه آمده‌ايد ؟\r\nگفتند : براي هلاك كردن قوم لوط .\r\nفرمود : اگر صد نفر از مؤمنان در ميان ايشان باشند ايشان را هلاك خواهيد كرد ؟\r\nجبرئيل گفت : نه . فرمود : اگر پنجاه نفر باشند ؟ گفت : نه . فرمود : اگر سى نفر باشند ؟\r\nگفت : نه . فرمود : اگر بيست نفر باشند ؟ گفت : نه . فرمود : اگر ده نفر باشند ؟ گفت : نه .\r\nفرمود : اگر پنج نفر باشند ؟ گفت : نه . فرمود : اگر يك نفر باشد ؟ گفت : نه .\r\nفرمود : لوط در آنجاست .\r\nگفتند : ما بهتر مىدانيم كه كي آنجاست ، أو را واهلش را نجات خواهيم داد بغير از زنش .\r\nپس رفتند به نزد لوط عليه السّلام وأو مشغول زراعت بود در نزديك شهر ، پس بر أو سلام كردند وعمامه‌ها بر سر داشتند ، لوط از ايشان هيئت نيكى مشاهده كرد وديد كه جامه‌هاى سفيد پوشيده‌اند وعمامه‌هاى سفيد بر سر بسته‌اند ، پس تكليف خانه به ايشان كرد وايشان قبول كردند ، پس پيش افتاد وايشان از عقب أو روانه شدند ، پس پشيمان شد از اين تكليف كردن ودر خاطر خود گفت : بد كارى كردم ، ايشان را مىبرم به نزد قوم خود وقوم خود را مىشناسم ، پس ملتفت شد بسوى ايشان وفرمود : شما به نزد گروهى مىرويد كه بدترين خلق خدا هستند ، وحق تعالى فرموده بود : تا لوط سه مرتبه شهادت بر بدى قومش ندهد شما ايشان را عذاب مكنيد ، پس جبرئيل گفت : اين يك شهادت .\r\nچون ساعت ديگر رفتند لوط رو به ايشان كرد وفرمود : شما به نزد بدترين خلق خدا مىرويد ، جبرئيل گفت : اين دو شهادت .\r\nچون به دروازهء شهر رسيدند بار ديگر لوط اين سخن را اعاده فرمود ، پس جبرئيل گفت : اين شهادت سوم .\r\nپس داخل شهر شدند وچون داخل خانهء لوط شدند زن لوط هيئت نيكوئى از ايشان ديد وبر بالاى بأم رفت ودست بر هم زد ، قوم لوط صداى دست أو را نشنيدند ، پس دود كرد بر بأم خانه ، چون دود را ديدند بسوى خانهء لوط دويدند ، پس زن به نزد ايشان آمد\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nگفت : گروهى نزد لوط هستند كه من به اين حسن وجمال هرگز نديده‌ام .\r\nپس آمدند كه داخل خانه شوند ، لوط مانع شد ودر ميان ايشان گذشت آنچه مكرر گذشت ، وچون بر لوط غالب شدند داخل خانه شدند جبرئيل فرياد كرد كه : اى لوط ! بگذار داخل خانه شوند ، وچون داخل شدند به انگشت خود اشاره كرد بسوى ايشان وهمه كور شدند « 1 » .\r\nوبه سند معتبر از حضرت رسول صلّى اللّه عليه وآله وسلم منقول است كه : در مجلسها سنگريزه بر يكديگر انداختن از عمل قوم لوط است « 2 » .\r\nوبعضي نقل كرده‌اند كه : بر سر راهها مىنشستند وهر كه مىگذشت سنگريزه بسوى أو مىانداختند وسنگ هر كه بر أو مىخورد أو متصرف مىشد أو را وعمل قبيح با أو مىكرد ؛ واز حضرت امام رضا عليه السّلام منقول است كه : از اعمال قبيحهء ايشان آن بود كه در مجالس باد سر مىدادند وشرم نمىكردند ؛ وبعضي نقل كرده‌اند كه : در حضور يكديگر لواط مىكردند وپروا نمىكردند « 3 » .\r\nوخلاف كرده‌اند در اسم زن لوط : وأهله ووالغه ووالهه ، هر سه را گفته‌اند « 4 » .\r\n\r\n\r\n","description":"","footnote":"\r\n( 1 ) . كافى 5 / 546 ؛ تفسير عياشى 2 / 153 و 155 .\r\n( 2 ) . تهذيب الأحكام 3 / 262 .\r\n( 3 ) . مجمع البيان 4 / 280 .\r\n( 4 ) . مجمع البيان 5 / 319 .\r\n","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n\r\nباب نهم در قصص ذو القرنين عليه السّلام است\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\nقطب راوندى رحمه اللّه ذكر كرده است كه : اسم أو عياش بود ، وأو أول كسى بود كه بعد از نوح عليه السّلام پادشاه شد وما بين مشرق ومغرب را مالك شد « 1 » .\r\nوبدان كه خلاف است ميان مفسران وأرباب تواريخ كه آيا ذو القرنين إسكندر رومى است يا غير أو ؟ واز أحاديث معتبره ظاهر مىشود كه غير اوست .\r\nوباز خلاف است كه آيا پيغمبر بود يا نه ؟ وحق اين است كه پيغمبر نبود وليكن بندهء شايسته‌اى بود كه مؤيّد بود از جانب خدا .\r\nوباز اختلاف كرده‌اند در آنكه چرا أو را ذو القرنين گفتند ؟ واين بر چند وجه است :\r\nأول آنكه : يك مرتبه ضربتي بر قرن أيمن يعنى طرف راست سر أو زدند ومرد ، پس خدا أو را مبعوث فرمود ، پس ضربت ديگر بر قرن أيسر يعنى طرف چپ سر أو زدند ومرد ، باز خدا أو را مبعوث فرمود .\r\nدوم آنكه : دو قرن زندگانى كرد ودر زمان أو دو قرن از مردم منقرض شدند .\r\nسوم آنكه : در سرش دو شاخ بود ، يا دو بلندى شبيه به دو شاخ .\r\nچهارم آنكه : در تاجش دو شاخ بود .\r\nپنجم آنكه : استخوان دو طرف سرش قوى بود وآنها را قرن مىگويند .\r\nششم آنكه : دو قرن دنيا ، يعنى دو طرف عالم را سير كرد ومالك شد .\r\nهفتم آنكه : دو گيسو در دو جانب سرش بود .\r\nهشتم آنكه : نور وظلمت را خدا مسخّر أو كرده بود .\r\n\r\n\r\n","description":"","footnote":"\r\n( 1 ) . قصص الأنبياء راوندى 122 ؛ تفسير عياشى 2 / 350 .\r\n","page_name":" 439 ","page_number":439},
  {"content":"\r\n\r\nنهم آنكه : در خواب ديد كه به آسمان رفت وبه دو قرن آفتاب ، يعنى به دو طرف آن چسبيده .\r\nدهم آنكه : قرن به معنى قوّت است ، يعنى قوى وشجاع بود واقتدار عظيم بهم رسانيد « 1 » .\r\nوحق تعالى قصهء أو را در كلام مجيد بيان فرموده است : « بدرستى كه ما تمكين داديم براي أو در زمين وعطا كرديم به أو از هر چيزى سببي - يعنى علمي ووسيله‌اى وقدرتى وآلتى كه به آن تواند رسيد - پس پيروى كرد سببي را تا رسيد به محلّ غروب آفتاب ، يافت آن را كه فرو مىرفت در چشمه‌اى لجن‌آلود يا گرم ، ويافت نزد آن قومي را .\r\nگفتيم : اى ذو القرنين ! آيا عذاب خواهى كرد به كشتن كسى را كه از كفر برنگردد يا اخذ خواهى كرد در ميان ايشان نيكى را ؟\r\nگفت : امّا كسى كه ستم كند وشرك آورد پس أو را عذاب خواهيم كرد ، پس برمىگردد بسوى پروردگارش پس عذاب خواهد كرد أو را عذابي منكر وعظيم ؛ وامّا كسى كه ايمان بياورد واعمال شايسته بكند پس أو را جزاى نيكو هست وبزودى خواهيم گفت به أو از امر خود آنچه آسان باشد بر أو .\r\nپس پيروى كرد سببي را تا رسيد به محلّ طلوع كردن آفتاب ، يافت آن را كه طلوع مىكرد بر گروهى كه نگردانيده بوديم از براي ايشان بجز آفتاب سترى كه ايشان را بپوشاند از آن » « 2 » .\r\nدر حديث معتبر از حضرت امام محمد باقر عليه السّلام منقول است كه : ندانسته بودند خانه ساختن را « 3 » .\r\nوبعضي گفته‌اند كه در زير زمين نقبها كنده بودند ودر آنجا ساكن بودند ، وبعضي\r\n\r\n\r\n","description":"","footnote":"\r\n( 1 ) . مجمع البيان 3 / 490 ؛ تفسير فخر رازي 21 / 163 ؛ تفسير بغوى 3 / 178 .\r\n( 2 ) . سورهء كهف : 84 - 90 .\r\n( 3 ) . مجمع البيان 3 / 491 ؛ تفسير عياشى 2 / 350 .\r\n","page_name":" 440 ","page_number":440},
  {"content":"\r\n\r\nگفته‌اند كه عريان بودند وجامه نپوشيده بودند چنانچه در روايتي خواهد آمد « 1 » .\r\nپس فرمود : « چنين بود امر ذو القرنين ، وبتحقيق كه علم ما احاطه كرده بود به آنچه نزد ذو القرنين بود از بسيارى لشكرها وتهيه‌ها وأسباب وأدوات ، پس پيروى كرد سببي وراهى را تا رسيد به ميان دو سد - كه گفته‌اند كه : كوه ارمنيه وآذربايجان است ، يا دو كوه است در آخر شمال كه منتهاى تركستان است « 2 » - يافت نزد آنها گروهى كه نزديك نبودند كه سخنى را بفهمند ، زيرا كه لغت ايشان غريب بود وزيرك نبودند ، گفتند : اى ذو القرنين ! بدرستى كه يأجوج ومأجوج فسادكنندگانند در زمين ما به كشتن وخراب كردن وتلف‌نمون زراعتها - بعضي گفته‌اند كه در بهار مىآمدند وهر چه از سبز وخشك بود برمىداشتند ومىرفتند ، وبعضي گفته‌اند كه مردم را مىخوردند « 3 » - ، پس گفتند : آيا براي تو قرار دهيم خرجى ومزدى براي اينكه قرار دهى ميان ما وميان ايشان سدّى كه نتوانند به طرف ما آمد ؟\r\nذو القرنين گفت : آنچه پروردگار من مرا در آن متمكّن گردانيده است از مال وپادشاهى بهتر است از آن خرجى كه شما به من مىدهيد ومرا به آن احتياجى نيست ، پس أعانت كنيد مرا به قوّتى تا بگردانم ميان شما وميان ايشان سدّى بزرگ ، بياوريد براي من پاره‌هاى آهن .\r\nپس بر روى يكديگر چيد آهنها را در ميان دو كوه تا برابر كوهها شد ، پس گفت : بدميد در كوره‌ها ، تا آنكه گردانيد آنچه در آن مىدميدند به مثابهء آتش ، پس گفت : بياوريد مس گداخته تا بر آهنها بريزم ، پس نتوانستند يأجوج ومأجوج كه بر آن سد بالا روند ونتوانستند كه رخنه بكنند .\r\nگفت : اين رحمت پروردگار من است ، پس چون بيايد وعدهء پروردگار من كه ايشان بيرون آيند نزديك قيام قيامت بگرداند اين سد را مساوى زمين ووعدهء پروردگار من حقّ\r\n\r\n\r\n","description":"","footnote":"\r\n( 1 ) . تفسير فخر رازي 21 / 168 .\r\n( 2 ) . مجمع البيان 3 / 495 ؛ تفسير فخر رازي 21 / 169 .\r\n( 3 ) . تفسير بغوى 3 / 182 ؛ تفسير فخر رازي 21 / 171 .\r\n","page_name":" 441 ","page_number":441},
  {"content":"\r\n\r\nاست » « 1 » . اين است ترجمهء لفظ آيات بر قول مفسران .\r\nوشيخ محمد بن مسعود عياشى در تفسير خود از اصبغ بن نباته روايت كرده است كه :\r\nاز حضرت أمير المؤمنين عليه السّلام سؤال كردند از حال ذو القرنين .\r\nفرمودند : بندهء شايسته خدا بود ونام أو عياش بود ، خدا أو را اختيار كرد ومبعوث گردانيد بسوى قرني از قرون گذشته در ناحيهء مغرب ، واين بعد از طوفان نوح بود ، پس ضربتي زدند بر جانب راست سرش كه از آن ضربت مرد ، پس بعد از صد سال خدا أو را زنده كرد ومبعوث گردانيد أو را بر قرني ديگر در ناحيهء مشرق ، پس أو را تكذيب نمودند وضربت ديگر بر جانب چپ سر أو زدند كه باز از آن مرد ، باز بعد از صد سال خدا أو را زنده گردانيد وبه عوض آن دو ضربت كه بر سرش خورده بود دو شاخ در موضع آن دو ضربت أو عطا فرمود كه ميان آنها تهى بود وعزت پادشاهى ومعجزهء پيغمبرى أو را در آن دو شاخ قرار داد ، پس أو را بالا برد به آسمان أول وگشود از براي أو حجابها را تا آنكه ديد آنچه در ميان مشرق ومغرب بود از كوه وصحرا وراهها وهر چه بود در زمين ، وعطا فرمود خدا به أو از هر چيز علمي كه حق وباطل را به آن بشناسد ، وتقويت داد أو را در شاخهايش به قطعه‌اى از آسمان يا ابر كه در آن تاريكيها ورعد وبرق بود ، پس أو را به زمين فرستاد ووحى كرد بسوى أو كه : سير كن وبگرد در ناحيهء مغرب ومشرق زمين كه طي كردم براي تو شهرها را وذليل كردم براي تو بندگان را ، وخوف تو را در دل ايشان افكندم .\r\nپس روانه شد ذو القرنين بسوى ناحيهء مغرب وبه هر شهري كه مىگذشت صدائى مىكرد مانند صداى شير خشمناك ، پس برانگيخته مىشد از دو شاخ أو ظلمتها ورعد وبرق وصاعقه‌اى چند كه هلاك مىكرد هر كه را مخالفت أو مىكرد وبا أو در مقام دشمنى بدر مىآمد ، پس هنوز به مغرب آفتاب نرسيد تا آنكه أهل مشرق ومغرب همه منقاد أو\r\n\r\n\r\n","description":"","footnote":"\r\n( 1 ) . سورهء كهف : 91 - 98 .\r\n","page_name":" 442 ","page_number":442},
  {"content":"\r\n\r\nشدند ، چنانچه حق تعالى فرموده  إِنَّا مَكَّنَّا لَهُ فِي الْأَرْضِ وَآتَيْناهُ مِنْ كُلِّ شَيْءٍ سَبَباً  « 1 » ، پس چون به مغرب آفتاب رسيد ديد كه آفتاب در چشمه‌اى گرم فرو مىرود وبا آفتاب هفتاد هزار ملك هستند كه آن را به زنجيرهاى آهن وقلّابها مىكشند از قعر دريا در جانب راست زمين چنانكه كشتى را بر روى آب مىكشند ، پس با آفتاب رفت تا به جائى كه آفتاب طالع شد وبر أحوال أهل مشرق مطّلع گرديد ، چنانچه حق تعالى وصف نموده است .\r\nپس حضرت أمير المؤمنين عليه السّلام فرمود : در آنجا بر گروهى وارد شد كه آفتاب ايشان را سوزانيده بود وبدنها ورنگهاى ايشان را متغيّر كرده بود ، پس از آنجا به جانب تاريكى وظلمت رفت تا رسيد به ميان دو سد چنانچه در قرآن مجيد ياد شده است ، پس ايشان گفتند : اى ذو القرنين ! بدرستى كه يأجوج ومأجوج در پشت اين دو كوهند وايشان افساد مىكنند در زمين ، چون وقت رسيدن زراعت وميوه‌هاى ما مىشود از اين دو سد بيرون مىآيند ومىچرند در ميوه‌ها وزراعتهاى ما تا آنكه هيچ چيز نمىگذارند ، آيا خراجى از براي تو قرار كنيم كه هر سال بدهيم براي اينكه ميان ما وايشان سدّى بسازى ؟\r\nگفت : مرا احتياجى به خراج شما نيست ، پس مرا أعانت نمائيد به قوّتى وپاره‌هاى آهن از براي من بياوريد .\r\nپس كندند از براي أو كوه وجدا نمودند از براي أو پاره‌ها مانند خشت وبر روى يكديگر گذاشتند در ميان آن دو كوه ، وذو القرنين أول كسى بود كه سد بنا كرد بر زمين ، پس هيزم جمع كردند وبر روى آن آهنها ريختند وآتش در آن هيزمها زدند ودمها گذاشتند ودر آن دميدند ، پس آب شد ؛ پس چون آب شد گفت : مس سرخ بياوريد ، پس كوهى از مس كندند وبر روى آهن ريختند كه با آن آب شد وبا هم مخلوط شدند ، پس سدّى شد كه يأجوج ومأجوج نتوانستند بر بالاى آن برآيند ونتوانستند كه آن را رخنه كنند .\r\n\r\n\r\n","description":"","footnote":"\r\n( 1 ) . سورهء كهف : 84 .\r\n","page_name":" 443 ","page_number":443},
  {"content":"\r\n\r\nوذو القرنين بندهء شايستهء خدا بود وأو را نزد حق تعالى قرب ومنزلت عظيم بود ، أو بندگى خدا را به راستى كرد پس حق تعالى أو را يارى نمود ، وخدا را دوست داشت پس خدا أو را دوست داشت ، وخدا وسيله‌ها براي أو در شهر برانگيخت ومتمكّن ساخت أو را در آنها تا آنكه ما بين مشرق ومغرب را مالك شد ، وذو القرنين را دوستى بود از ملائكة كه نام أو رقائيل بود « 1 » ، فرود مىآمد بسوى أو وبا أو سخن مىگفت وراز به يكديگر مىگفتند ؛ روزى با يكديگر نشسته بودند ذو القرنين به أو گفت : چگونه است عبادت أهل آسمان وچون است با عبادت أهل زمين ؟\r\nرقائيل گفت : اى ذو القرنين ! چه چيز است عبادت أهل زمين ! در آسمانها جاى قدمي نيست مگر آنكه بر روى آن ملكي هست كه يا ايستاده است وهرگز نمىنشيند ، ويا در ركوع است وهرگز به سجده نمىرود ، ويا در سجود است وهرگز سر برنمىدارد .\r\nپس ذو القرنين بسيار گريست وگفت : اى رقائيل ! مىخواهم كه در دنيا آن قدر زنده بمانم كه عبادت پروردگار خود را به نهايت برسانم وحقّ طاعت أو را چنانچه سزاوار اوست بجا آرم .\r\nرقائيل گفت : اى ذو القرنين ! خدا را در زمين چشمه‌اى هست كه أو را عين الحياة مىگويند وحق تعالى بر خود لازم گردانيده است كه هر كه از آن چشمه بخورد نميرد تا خود از خدا سؤال كند مردن را ، اگر آن چشمه را بيابى ، آنچه خواهى زندگانى مىتوان كرد .\r\nذو القرنين گفت : آيا مىدانى كه آن چشمه در كجاست ؟\r\nرقائيل گفت : نمىدانم وليكن در آسمان شنيده‌ام كه خدا را در زمين ظلمتى هست كه انس وجان آن را طي نكرده‌اند .\r\nپرسيد كه : آن ظلمت در كجاست ؟\r\nملك گفت : نمىدانم . وبه آسمان رفت .\r\n\r\n\r\n","description":"","footnote":"\r\n( 1 ) . در تفسير عياشى « رفائيل » است .\r\n","page_name":" 444 ","page_number":444},
  {"content":"\r\n\r\nپس ذو القرنين بسيار محزون وغمگين شد از اينكه رقائيل چشمه وظلمت را به أو خبر داد وخبر نداد أو را به علمي كه از آن منتفع تواند شد در اين باب ، پس جمع كرد ذو القرنين فقها وعلماى أهل مملكت خود را وآنها كه خوانده بودند كتابهاى آسمانى را وآثار پيغمبران را ديده بودند ، چون جمع شدند با ايشان گفت : اى گروه فقها ودانايان وأهل كتب وآثار پيغمبران ! آيا يافته‌ايد در آنچه خوانده‌ايد از كتابهاى خدا ودر كتابهاى پادشاهان كه پيش از شما بوده‌اند كه چشمه‌اى خدا در زمين خلق كرده است كه آن را چشمهء زندگانى مىگويند وسوگند خورده است كه هر كه از آن چشمه آب بخورد نميرد تا خود سؤال كند از خدا مردن را ؟\r\nگفتند : نه اى پادشاه .\r\nگفت : آيا يافته‌ايد در آنچه خوانده‌ايد از كتب خدا كه خدا در زمين ظلمتى آفريده باشد كه انس وجن آن را طي نكرده باشند ؟\r\nگفتند : نه اى پادشاه .\r\nپس ذو القرنين بسيار محزون واندوهگين شد وگريست براي آنكه خبري كه موافق خواهش أو بود از چشمه وظلمت نشنيد ، ودر ميان آن دانايان پسرى بود از فرزندان اوصياى پيغمبران وأو ساكت بود وحرف نمىزد ؛ چون ذو القرنين مأيوس شد از آن جماعت ، آن طفل گفت : اى پادشاه ! تو سؤال مىكنى از اين جماعت از امرى كه ايشان به آن امر علم ندارند ، وعلم آنچه مىخواهى در نزد من است .\r\nپس شاد شد ذو القرنين شادى عظيم تا آنكه از تخت خود فرود آمد وأو را نزديك طلبيد وگفت : خبر ده مرا از آنچه مىدانى .\r\nگفت : بلى ، اى پادشاه ! من يافته‌ام در كتاب حضرت آدم عليه السّلام آن كتابي كه نوشت در روزى كه نام كرد آنچه در زمين است از چشمه ودرخت ، پس در آن يافتم كه خدا را چشمه‌اى هست كه آن را عين الحياة مىگويند وارادهء حتمي الهى تعلق گرفته است به آنكه هر كه از آن چشمه بخورد نميرد تا خود سؤال مرگ بكند ، وآن چشمه در تاريكى وظلمتى است كه انسى وجنّى در آنجا راه نرفته است .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nذو القرنين از شنيدن اين سخن بسى شاد شد وگفت : نزديك من بيا اى پسر ، مىدانى كه موضع اين ظلمت كجاست ؟\r\nگفت : بلى ، در كتاب حضرت آدم عليه السّلام يافته‌ام كه در جانب مشرق است .\r\nپس ذو القرنين شاد شد وفرستاد بسوى أهل مملكت خود ، واشراف وعلما وفقها وحكماى ايشان را جمع كرد تا آنكه هزار حكيم وعالم وفقيه نزد أو جمع شدند ، پس چون جمع شدند مهياى رفتن شد وبا تهيهء عظيم وقوّت شديد رو به مطلع آفتاب روانه شد ودرياها را قطع مىكرد وشهرها وكوهها وبيابانها را طي مىنمود ، پس دوازده سال چنين طىّ مراحل نمود تا به أول ظلمات رسيد ، ظلمت وتاريكى مشاهده كرد كه شبيه به تاريكى شب وتاريكى دود نبود ، وما بين دو أفق را احاطه كرده بود ، پس در كنار آن ظلمت فرود آمد ولشكر خود را در آنجا جا داد وأهل فضل وكمال ودانايان وفقهاى أهل عسكر خود را طلبيد وگفت : اى گروه فقها وعلما ! من مىخواهم كه اين ظلمات را طي كنم .\r\nپس همه أو را سجده كردند از روى تعظيم وگفتند : اى پادشاه ! تو امرى را طلب مىكنى كه هيچ‌كس طلب نكرده است ، وبه راهى مىروى كه احدى غير از تو آن راه را نرفته است ، نه از پيغمبران ورسولان خدا ونه از پادشاهان وفرمانفرمايان دنيا .\r\nگفت : مرا ناچار است رفتن اين راه وطلب كردن اين مقصود .\r\nگفتند : ما مىدانيم كه اگر تو ظلمت را طي نمائى به حاجت خود مىرسى بىآنكه مشقّتى به تو برسد ، امّا مىترسيم كه در ظلمات امرى تو را عارض شود كه باعث زوال پادشاهى تو وهلاك ملك تو گردد وبه سبب اين أهل زمين فاسد شوند .\r\nپس ذو القرنين گفت : اى گروه علما ! مرا خبر دهيد كه بينائى كداميك از حيوانات بيشتر است ؟\r\nگفتند : اسبان ماديان باكره .\r\nپس از ميان لشكر خود شش هزار ماديان باكره انتخاب كرد واز أهل علم وفضل وحكمت شش هزار كس انتخاب كرد وبه هر يك از ايشان يك ماديان داد ، وحضرت خضر\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nرا سركردهء دو هزار كس « 1 » كرد ومقدّمهء لشكر خود گردانيد وامر كرد ايشان را كه داخل ظلمات شوند ، وخود با چهار هزار كس از عقب روانه شد ، وامر كرد لشكر خود را كه دوازده سال در همان موضع بمانند وانتظار برگشتن أو ببرند ، واگر دوازده سال منقضى شود وبسوى ايشان معاودت ننمايد متفرق شوند وبه شهرهاى خود يا هر جا كه خواهند بروند .\r\nپس خضر عليه السّلام گفت : اى پادشاه ! ما در ظلمت مىرويم ويكديگر را نمىبينيم ، اگر يكديگر را گم كنيم چگونه بيابيم ؟\r\nپس ذو القرنين دانهء سرخى به أو داد كه از روشنى وضياء به مثابهء مشعل بود ، وگفت :\r\nهرگاه يكديگر را گم كنيد اين دانه را بر زمين بينداز ، وچون بيندازى از آن فريادى ظاهر خواهد شد كه : هر كه گم شده باشد از پى صداى آن بيايد .\r\nپس خضر آن دانه را گرفت ودر ظلمات روانه شد ، واز هر منزل كه خضر بار مىكرد ذو القرنين در آنجا فرود مىآمد . روزى در ميان ظلمات خضر به رودخانه‌اى رسيد پس به أصحاب خود گفت : در اين موضع بايستيد واز جاى خود حركت مكنيد ، واز أسب خود فرود آمد وآن دانه را بسوى آن رودخانه انداخت ، چون در ميان آب افتاد تا به ته آب نرسيد صدا از آن نيامد ، خضر ترسيد كه مبادا صدا نكند ، چون به ته آب رسيد صدا از آن خارج شد ، خضر از پى روشنائى آن رفت ، ناگاه چشمه‌اى ديد كه آبش از شير سفيدتر واز ياقوت صافتر واز عسل شيرينتر بود ، پس از آن آب خورد وجامه‌هاى خود را كند وغسل كرد در آن آب ، پس جامه‌هاى خود را پوشيد وآن دانه را بسوى أصحاب خود انداخت وصدا از آن ظاهر شد واز پى صدا رفت وبه أصحاب خود رسيد وسوار شد وبا لشكر خود روانه شد .\r\nوذو القرنين بعد از أو از آن موضع گذشت وبر آن چشمه مطّلع نشد ، چون چهل شبانه روز در آن ظلمت رفتند رسيدند به روشنائى كه روشنائى روز وآفتاب وماه نبود\r\nو \r\n\r\n","description":"","footnote":"\r\n( 1 ) . در هر دو مصدر « يك هزار كس » ذكر شده است .\r\n","page_name":" 447 ","page_number":447},
  {"content":"\r\n\r\nليكن نوري بود از أنوار خدا ، پس رسيدند به زمين سرخ ريگستانى كه ريگهاى نرم داشت وسنگ‌ريزه‌هايش گويا مرواريد بود ، ناگاه قصرى ديد كه طولش يك فرسخ بود ، ذو القرنين لشكر خود را بر در آن قصر فرود آورد وخود به تنهائى داخل قصر شد ودر آنجا قفس آهنى ديد طولانى كه دو طرفش را بر دو طرف آن قصر تعبيه كرده بودند ، ومرغ سياهى ديد كه بر آن آهن آويخته است در ميان زمين وآسمان كه گويا پرستك بود يا صورت پرستك بود يا شبيه پرستك ، چون صداى پاى ذو القرنين را شنيد گفت : كيستى ؟\r\nفرمود : من ذو القرنينم .\r\nآن مرغ گفت : آيا كافى نبود تو را آنچه در عقب خود گذاشته‌اى از زمين با اين وسعت كه آمدى تا به در قصر من رسيدى ؟\r\nذو القرنين را از مشاهدهء اين حال واستماع اين مقال دهشت وخوفي عظيم رو داد ، پس مرغ گفت : مترس ! مرا خبر ده از آنچه مىپرسم .\r\nذو القرنين فرمود : بپرس .\r\nپرسيد : آيا بناى آجر وگچ در دنيا بسيار شده است ؟\r\nفرمود : بلى .\r\nآن مرغ بر خود لرزيد وبزرگ شد آن قدر كه ثلث آن آهن را پر كرد ، ذو القرنين بسيار ترسيد ، گفت : مترس ومرا خبر ده .\r\nفرمود : سؤال كن .\r\nپرسيد : آيا سازها در ميان مردم بسيار شده است ؟\r\nفرمود : بلى . پس بر خود لرزيد وبزرگ شد تا دو ثلث آن آهن را پر كرد وخوف ذو القرنين زيادة شد پس گفت : مترس ومرا خبر ده .\r\nفرمود : سؤال كن .\r\nپرسيد : آيا گواهى ناحق در ميان مردم بسيار شده است در زمين ؟\r\nفرمود : بلى . پس بر خود لرزيد وآن قدر بزرگ شد كه تمام آهن را پر كرد ، پس ذو القرنين مملو شد از بيم وخوف پس گفت : مترس ومرا خبر ده .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nفرمود : سؤال كن .\r\nپرسيد : آيا مردم ترك كرده‌اند گواهى لا اله الّا اللّه را ؟\r\nفرمود : نه . پس ثلثش كم شد ، باز ذو القرنين خائف شد ، گفت : مترس ومرا خبر ده .\r\nفرمود : سؤال كن .\r\nپرسيد : آيا مردم نماز را ترك كرده‌اند ؟\r\nفرمود : نه . پس يك ثلث ديگرش كم شد وگفت : اى ذو القرنين ! مترس ومرا خبر ده .\r\nفرمود : بپرس .\r\nپرسيد : آيا مردم ترك كرده‌اند غسل جنابت را ؟\r\nفرمود : نه . پس كوچك شد تا به حال أول برگشت .\r\nچون ذو القرنين نظر كرد ، نردبانى ديد كه به بالاى قصر مىتوان رفت ، مرغ گفت : اى ذو القرنين ! از اين نردبان بالا رو ، وأو با نهايت بيم وخوف از آن نردبان به بالاى قصر رفت ، پس بأمي ديد كه كشيده است آن قدر كه چشم كار كند ، ناگاه در آنجا نظرش بر جوان سفيد خوش‌روى نوراني افتاد كه جامه‌هاى سفيد پوشيده بود ، مردى بود يا شبيه به مردى يا صورت مردى ، وسر بسوى آسمان بلند كرده بود ونظر مىكرد به جانب آسمان ودست خود را به دهان خود گذاشته بود ، چون صداى پاى ذو القرنين را شنيد گفت : كيستى ؟\r\nفرمود : منم ذو القرنين .\r\nگفت : اى ذو القرنين ! آيا بس نبود تو را آن دنياي وسيع كه آن را گذاشتى وبه اينجا رسيدى ؟\r\nذو القرنين پرسيد : چرا دست بر دهان خود گذاشته‌اى ؟\r\nگفت : اى ذو القرنين ! منم كه در صور خواهم دميد وقيامت نزديك است ، انتظار مىكشم كه خدا امر فرمايد كه بدمم در صور . پس دست دراز كرد وسنگى يا چيزى كه شبيه به سنگ بود برداشت وبسوى ذو القرنين انداخت وگفت : بگير اين را ، اگر اين گرسنه است تو گرسنه‌اى واگر اين سير شود تو سير مىشوى وبرگرد .\r\nذو القرنين سنگ را برداشت وبسوى أصحاب خود برگشت وآنچه مشاهده كرده بود به\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nايشان نقل كرد ، وقصهء سنگ را بيان فرمود وسنگ را به ايشان نمود وفرمود : خبر دهيد مرا به امر اين سنگ ، پس ترازويى حاضر كردند وسنگ را در يك كفهء آن وسنگى مثل آن را در كفهء ديگر نهادند ، آن سنگ أول ميل كرد وسنگين شد وپلهء آن به زير آمد ، پس سنگ ديگر اضافه كردند باز آن سنگ زيادتى كرد ، تا آنكه هزار سنگ كه مثل آن سنگ بود در كفهء مقابلش گذاشتند وباز آن سنگ به تنهائى سنگين‌تر بود ، گفتند : اى پادشاه ! ما را علمي به امر اين سنگ نيست .\r\nپس خضر به ذو القرنين گفت : اى پادشاه ! تو از اين جماعت چيزى مىپرسى كه علمي به آن ندارند وعلم اين سنگ نزد من است .\r\nذو القرنين فرمود : خبر ده ما را به آن وبيان كن براي ما .\r\nپس خضر عليه السّلام ترازو را گرفت وسنگى كه ذو القرنين آورده بود در يك كفهء ترازو گذاشت وسنگ ديگر در كفهء ديگر گذاشت ، وكفى از خاك گرفت وبر روى آن سنگ كه ذو القرنين آورده بود گذاشت كه سنگينى آن اضافه شد وترازو را برداشت ، هر دو كفه برابر ايستادند !\r\nهمگى تعجب كردند وبه سجده درافتادند وگفتند : اى پادشاه ! اين امرى است كه علم ما به آن نمىرسد وما مىدانيم كه خضر ساحر نيست ، پس چگونه شد امر اين ترازو كه ما هزار سنگ در كفهء ديگر گذاشتيم واين زيادتى مىكرد وخضر يك كف خاك اضافه نمود وبا اين سنگ برابر كرد ومعتدل شد ترازو ؟ !\r\nذو القرنين گفت : اى خضر ! بيان نما براي ما امر اين سنگ را .\r\nخضر گفت : اى پادشاه ! بدرستى كه امر خدا جارى است در بندگانش ، وسلطنت وپادشاهى تو قهر كنندهء بندگان است ، وحكم أو جدا كنندهء حق از باطل است ، بدرستى كه خدا ابتلا وامتحان فرموده است بعضي از بندگانش را به بعضي ، وامتحان فرموده است عالم را به عالم وجاهل را به جاهل وعالم را به جاهل وجاهل را به عالم ، وبدرستى كه مرا به تو امتحان فرموده است وتو را به من .\r\nذو القرنين گفت : خدا تو را رحمت فرمايد اى خضر ، مىگوئى خدا مرا مبتلا وممتحن\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nساخته است به تو كه تو را از من داناتر كرده وزير دست من گردانيده است ، خبر ده مرا خدا تو را رحمت كند اى خضر از امر اين سنگ .\r\nخضر گفت : اى پادشاه ! اين سنگ مثلي است كه براي تو زده است صاحب صور ، مىگويد : مثل فرزندان آدم مثل اين سنگ است كه هزار سنگ به آن گذاشته باز مىطلبيد ، وچون خاك بر آن ريختند سير شد وسنگى شد مثل آن سنگ ، ومثل تو نيز چنين است ، حق تعالى به تو عطا فرمود از پادشاهى آنچه عطا كرد وراضى نشدى تا امرى را طلب كردى كه كسى پيش از تو طلب نكرده بود ، ودر جائى آمدى كه انسى وجنّى نيامده بود ، چنين است فرزند آدم سير نمىشود تا در قبر خاك بر أو بريزند .\r\nپس ذو القرنين بسيار گريست وگفت : راست گفتى اى خضر ، اين مثل را براي من زدند ، وچون از اين سفر برگردم ديگر ارادهء شهري نكنم .\r\nپس داخل ظلمات شد وبرگشت ، ودر اثناى راه صداى سم اسبان آمد كه بر روى دانه‌اى چند راه مىروند ، گفتند : اى پادشاه ! اينها چيست ؟\r\nگفت : برداريد ، كه هر كه بردارد پشيمان مىشود وهر كه برندارد پشيمان مىشود . پس بعضي برداشتند وبعضي برنداشتند ، چون از ظلمات بيرون آمدند ديدند كه آن سنگها زبرجد بود ، پس هر كه برنداشته بود پشيمان شد كه چرا برنداشتم ، وهر كه برداشته بود پشيمان شد كه چرا بيشتر برنداشته‌ام .\r\nوبرگشت ذو القرنين بسوى دومة الجندل ومنزلش در آنجا بود ودر آنجا ماند تا به رحمت الهى واصل شد .\r\nراوي گفت : هرگاه كه حضرت أمير المؤمنين عليه السّلام « 1 » اين قصه را نقل مىفرمود مىگفت :\r\nخدا رحمت كند برادرم ذو القرنين را كه خطا نكرد در آن راهى كه رفت ودر آنچه طلب كرد ، واگر در وقت رفتن به وادى زبرجد مىرسيد هر آنچه در آنجا بود همه را از براي\r\n\r\n\r\n","description":"","footnote":"\r\n( 1 ) . در تفسير عياشى وهمچنين در بحار الأنوار بجاى أمير المؤمنين عليه السّلام ، حضرت رسول صلّى اللّه عليه وآله وسلّم ذكر شده است .\r\n","page_name":" 451 ","page_number":451},
  {"content":"\r\n\r\nمردم بيرون مىآورد ، زيرا كه در وقت رفتن راغب بود به دنيا ودر برگشتن رغبتش از دنيا بر طرف شده بود ولهذا متوجه آن نشد « 1 » .\r\nوبه سند معتبر از حضرت صادق عليه السّلام منقول است كه : ذو القرنين صندوقى از آبگينه ساخت وآذوقه وأسباب بسيار با خود برداشت وبه كشتى سوار شد ، چون به موضعي از دريا رسيد در آن صندوق نشست وريسمانى بر آن صندوق بست وگفت : صندوق را در دريا بيندازيد ، هرگاه من ريسمان را حركت دهم مرا بيرون آوريد واگر حركت ندهم تا ريسمان هست مرا به دريا فروبريد .\r\nپس چهل روز به دريا فرو رفت ، ناگاه ديد كه كسى دست بر پهلوى صندوق مىزند ومىگويد : اى ذو القرنين ! ارادهء كجا دارى ؟\r\nگفت : مىخواهم نظر كنم به ملك پروردگار خود در دريا چنانچه ديدم ملك أو را در صحرا .\r\nگفت : اى ذو القرنين ! اين موضعي كه تو در آن هستى ، نوح در ايّام طوفان از اينجا عبور كرد وتيشه‌اى از دست أو افتاد در اين موضع وتا اين ساعت به قعر دريا فرومىرود وهنوز به ته دريا نرسيده است .\r\nچون ذو القرنين اين را شنيد ، ريسمان را حركت داد وبيرون آمد « 2 » .\r\nوبه سند معتبر از حضرت امام محمد باقر عليه السّلام منقول است كه حضرت أمير المؤمنين عليه السّلام فرمود : آن موضعي كه ذو القرنين ديد كه آفتاب در چشمه‌اى گرم فرو مىرود نزد شهر جابلقا بود « 3 » .\r\nودر حديث ديگر از حضرت أمير المؤمنين عليه السّلام منقول است كه : حق تعالى ابر را براي ذو القرنين مسخّر گردانيده بود ، وأسباب را براي أو نزديك گردانيده بود ، ونور را براي أو\r\n\r\n\r\n","description":"","footnote":"\r\n( 1 ) . تفسير عياشى 2 / 341 .\r\n( 2 ) . تفسير عياشى 2 / 349 .\r\n( 3 ) . تفسير عياشى 2 / 350 .\r\n","page_name":" 452 ","page_number":452},
  {"content":"\r\n\r\nپهن كرده بود كه در شب مىديد چنانچه در روز مىديد « 1 » .\r\nودر حديث ديگر از أئمة عليهم السّلام منقول است كه : ذو القرنين بندهء شايستهء خدا بود ، أسباب براي أو طي شد وحق تعالى أو را متمكّن گردانيد در بلاد ، واز براي أو وصف كردند چشمهء زندگانى را وگفتند به أو كه : هر كه از آن چشمه يك شربت آب بنوشد ، نميرد تا صداى صور را بشنود ، وذو القرنين در طلب آن چشمه بيرون آمد تا به موضع آن رسيد ، ودر آن موضع سيصد وشصت چشمه بود ، وحضرت خضر عليه السّلام سركرده وچرخچى آن لشكر بود ، أو را بر همهء اصحابش اختيار مىكرد واز همه دوست‌تر مىداشت ، پس أو را با گروهى از أصحاب خود طلبيد وبه هر يك ما هي خشك نمكسودى داد وگفت : برويد بر سر آن چشمه‌ها وهر يك ما هي خود را در چشمه‌اى از آن چشمه‌ها بشوئيد وديگرى در چشمهء أو نشويد .\r\nپس متفرق شدند وهر يك ما هي خود را در يك چشمه‌اى از آن چشمه‌ها شستند وخضر به چشمه‌اى از آنها رسيد ، چون ما هي خود را در آب فروبرد ، زنده شد ودر ميان آب روان شد .\r\nچون خضر اين حال را مشاهده كرد ، جامه‌هاى خود را انداخت وخود را در آب افكند ودر آب فرو رفت واز آن آب خورد ، وخواست كه آن ما هي را بيابد ، نيافت ، پس برگشت با اصحابش بسوى ذو القرنين ، پس حكم كرد كه ماهيها را از صاحبانش بگيرند ، چون جمع كردند ، يك ما هي كم آمد ، چون تفحّص كردند ما هي خضر عليه السّلام برنگشته بود ، چون أو را طلبيد وخبر ما هي را از أو پرسيد خضر گفت : ما هي در آب زنده شد واز دست من بيرون رفت .\r\nگفت : تو چه كردى ؟\r\nگفت : خود را در آب افكندم ومكرر سر به آب فرو بردم كه آن را بيابم ، نيافتم .\r\nپرسيد كه : از آن آب خوردى ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 121 .\r\n","page_name":" 453 ","page_number":453},
  {"content":"\r\n\r\nگفت : بلى .\r\nپس هر چند ذو القرنين آن چشمه را طلب كرد ، نيافت ، پس به خضر گفت كه : آن چشمه نصيب تو بوده است وسعى ما فايده نكرد « 1 » .\r\nودر أحاديث بسيار از ائمهء أطهار عليهم السّلام منقول است كه : مثل ما مثل يوشع وذو القرنين است كه ايشان پيغمبر نبودند ودو عالم بودند وسخن ملك را مىشنيدند « 2 » .\r\nودر أحاديث بسيار از حضرت أمير المؤمنين عليه السّلام منقول است كه : از آن حضرت پرسيدند كه : ذو القرنين آيا پيغمبر بود يا ملك بود ؟ وشاخهاى أو از طلا بود يا از نقره بود ؟\r\nفرمود : نه پيغمبر بود ونه ملك ، وشاخش نه از طلا بود ونه از نقره ، وليكن بنده‌اى بود كه خدا را دوست داشت پس خدا أو را دوست داشت وبراي خدا كار كرد ، پس خدا أو را يارى نمود ، وأو را براي آن ذو القرنين گفتند كه قومش را بسوى خدا خواند ، پس ضربتي بر جانب چپ سر أو زدند ومرد ، پس حق تعالى أو را زنده گردانيد بر جماعتى كه ايشان را بسوى خدا بخواند ، پس ضربتي بر جانب راست سرش زدند ، پس به اين سبب أو را ذو القرنين گفتند « 3 » .\r\nوبه سند معتبر منقول است كه اسود قاضى گفت كه : به خدمت حضرت امام موسى عليه السّلام رفتم ، وهرگز مرا نديده بود .\r\nفرمود : از أهل سدّى ؟\r\nگفتم : از أهل باب الابوابم .\r\nباز فرمود : از أهل سدّى ؟\r\nگفتم : از أهل باب الابوابم .\r\nباز فرمود : از أهل سدّى ؟\r\n\r\n\r\n","description":"","footnote":"\r\n( 1 ) . تفسير عياشى 2 / 340 .\r\n( 2 ) . تفسير عياشى 2 / 340 ؛ كافى 1 / 398 ؛ بصائر الدرجات 366 .\r\n( 3 ) . تفسير عياشى 2 / 339 ؛ كمال الدين وتمام النعمة 393 . وسؤال‌كننده در هر دو مصدر ابن الكوّاء ذكر شده است .\r\n","page_name":" 454 ","page_number":454},
  {"content":"\r\n\r\nگفتم : بلى .\r\nفرمود : همان سدّ است كه ذو القرنين ساخت « 1 » .\r\nودر حديث معتبر ديگر فرمود كه : ذو القرنين دوازده سال از عمر أو گذشته بود كه پادشاه شد ، وسى سال در پادشاهى ماند « 2 » .\r\nمؤلف گويد : شايد سى سال پادشاهى أو پيش از كشته شدن يا غايب شدن باشد ، يا بعد از آن باشد كه تمام عالم را گرفت وپادشاهيش استقرار يافت ، تا منافاة با أحاديث ديگر نداشته باشد .\r\nوبه سند معتبر از حضرت امام محمد باقر عليه السّلام منقول است كه : ذو القرنين به حج رفت با ششصد هزار سوار ، چون داخل حرم شد بعضي از أصحاب أو مشايعت أو نمودند تا خانهء كعبه ، وچون برگشت گفت : شخصي را ديدم كه از أو نورانىتر وخوش‌روتر نديده بودم .\r\nگفتند : أو حضرت إبراهيم خليل الرحمن عليه السّلام است .\r\nچون اين را شنيد ، فرمود كه چهارپايان را زين كنند ، پس زين كردند ششصد هزار أسب در آن مقدار زمان كه يك أسب را زين كنند ، پس ذو القرنين گفت : سوار نمىشويم بلكه پياده مىرويم بسوى خليل خدا .\r\nوذو القرنين با اصحابش پياده آمدند تا حضرت إبراهيم عليه السّلام را ملاقاة كرد ، پس حضرت إبراهيم عليه السّلام از أو پرسيد كه : به چه چيز عمر خود را قطع كردى يا دنيا را طي كردى ؟\r\nگفت : به يازده كلمه : « سبحان من هو باق لا يفنى ، سبحان من هو عالم لا ينسى ، سبحان من هو حافظ لا يسقط ، سبحان من هو بصير لا يرتاب ، سبحان من هو قيّوم لا ينام ، سبحان من هو ملك لا يرام ، سبحان من هو عزيز لا يضام ، سبحان من هو محتجب لا يرى ، سبحان من هو واسع لا يتكلّف ، سبحان من هو قائم لا يلهو ، سبحان من هو دائم لا يسهو » « 3 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 123 .\r\n( 2 ) . محاسن 2 / 307 .\r\n( 3 ) . قصص الأنبياء راوندى 122 .\r\n","page_name":" 455 ","page_number":455},
  {"content":"\r\n\r\nوبه سند معتبر از حضرت رسول خدا صلّى اللّه عليه وآله وسلّم منقول است كه : ذو القرنين بندهء صالحي بود كه خدا أو را حجت گردانيده بود بر بندگانش ، پس قومش را به دين حق خواند وامر كرد ايشان را به پرهيزكارى از معاصي ، پس ضربتي بر جانب راست سرش زدند پس غايب شد از ايشان مدتي تا آنكه گفتند مرد يا هلاك شد يا به كدام بيابان رفت ، پس ظاهر شد وبرگشت بسوى قوم خود ، باز ضربت زدند بر جانب چپ سر أو ، وبدرستى كه در ميان شما كسى هست كه بر سنّت أو خواهد بود - يعنى حضرت أمير المؤمنين عليه السّلام - وبدرستى كه حق تعالى تمكين داد أو را در زمين واز هر چيز سببي به أو عطا فرمود ، وبه مغرب ومشرق عالم رسيد ، وبزودى خدا سنّت أو را در قائم از فرزندان من جارى خواهد كرد ، ومشرق ومغرب دنيا را طي خواهد كرد تا آنكه نماند هيچ صحرا ودشت وكوهى كه ذو القرنين طي كرده باشد مگر آنكه أو طي كند ، وخدا گنجها ومعدنهاى زمين را براي أو ظاهر گرداند ، ويارى دهد أو را به آنكه ترس أو را در دلهاى مردم اندازد ، وزمين را پر از عدالت وراستى كند بعد از آنكه پر از ظلم وجور شده باشد « 1 » .\r\nوبه سندهاى صحيح از حضرت امام محمد باقر عليه السّلام منقول است كه : ذو القرنين پيغمبر نبود وليكن بندهء شايسته بود كه خدا را دوست داشت وأطاعت وفرمان‌بردارى كرد خدا را ، پس خدا أو را أعانت ويارى فرمود ، وأو را مخيّر گردانيدند ميان ابر صعب وابر نرم وهموار ، واختيار ابر نرم كرد وبر آن سوار شد ، وبه هر گروهى كه مىرسيد خود رسالت خود را به ايشان مىرسانيد كه مبادا رسولان أو دروغ بگويند « 2 » .\r\nودر حديث معتبر ديگر فرمود : ذو القرنين را مخيّر كردند ميان دو ابر ، وأو اختيار ابر نرم وملايم كرد ، وابر صعب را براي حضرت صاحب الامر عليه السّلام گذاشت .\r\nپرسيدند كه : صعب كدام است ؟\r\nفرمود : ابرى است كه در آن رعد وصاعقه وبرق بوده باشد ، وحضرت قائم عليه السّلام بر\r\n\r\n\r\n","description":"","footnote":"\r\n( 1 ) . كمال الدين وتمام النعمة 394 .\r\n( 2 ) . تفسير عياشى 2 / 339 ؛ قصص الأنبياء راوندى 121 .\r\n","page_name":" 456 ","page_number":456},
  {"content":"\r\n\r\nچنين ابرى سوار خواهد شد وبه أسباب آسمانهاى هفتگانه بالا خواهد رفت ، وهفت زمين را خواهد گرديد كه پنج زمين آبادان است ودو زمين خراب « 1 » .\r\nودر حديث ديگر حضرت صادق عليه السّلام فرمود : چون أو را مخيّر كردند ، اختيار ابر نرم كرد ونمىتوانست كه اختيار ابر صعب بكند ، زيرا كه حق تعالى أو را براي حضرت صاحب الامر عليه السّلام ذخيرة كرده است « 2 » .\r\nودر باب أحوال إبراهيم عليه السّلام گذشت كه : أول دو كسى كه در زمين مصافحه كردند ذو القرنين وإبراهيم خليل عليهما السّلام بودند « 3 » .\r\nوگذشت كه : دو پادشاه مؤمن جميع زمين را متصرف شدند : سليمان وذو القرنين عليهما السّلام ، وفرمود كه : نام ذو القرنين عبد اللّه پسر ضحاك پسر معد بود « 4 » .\r\nبه سند معتبر از حضرت امام محمد باقر عليه السّلام منقول است كه : حق تعالى مبعوث نگردانيد پيغمبرى در زمين كه پادشاه باشد مگر چهار نفر بعد از نوح عليه السّلام : ذو القرنين ونام أو عياش بود ، وداود وسليمان ويوسف عليهم السّلام . امّا عياش پس مالك شد ما بين مشرق ومغرب را ، وامّا داود پس مالك شد ما بين شامات وإصطخر فارس را ، وهمچنين بود ملك سليمان ، وامّا يوسف پس مالك شد مصر وصحراهاى آن را وبه جاى ديگر تجاوز نكرد « 5 » .\r\nمؤلف گويد : پيغمبرى ذو القرنين شايد بر سبيل تغليب ومجاز باشد ، چون نزديك به مرتبهء پيغمبرى داشت ، ودر عدد ايشان مذكور شد ، وممكن است كه عبد اللّه وعياش هر دو نام أو بوده باشد .\r\nوبه سندهاى معتبر از حضرت صادق عليه السّلام منقول است كه : ذو القرنين چون به سد رسيد\r\n\r\n\r\n","description":"","footnote":"\r\n( 1 ) . بصائر الدرجات 409 ؛ اختصاص 199 .\r\n( 2 ) . بصائر الدرجات 409 .\r\n( 3 ) . امالى شيخ طوسي 215 .\r\n( 4 ) . خصال 255 .\r\n( 5 ) . خصال 248 ؛ تفسير عياشى 2 / 340 .\r\n","page_name":" 457 ","page_number":457},
  {"content":"\r\n\r\nواز سد گذشت داخل ظلمات شد ، پس ملكي را ديد كه بر كوهى ايستاده است وطول أو پانصد ذراع است .\r\nملك به أو گفت : اى ذو القرنين ! آيا پشت سرت راهى نبود كه به اينجا آمدى ؟\r\nذو القرنين گفت : تو كيستى ؟\r\nگفت : من ملكي از ملائكهء خدايم كه موكّلم به اين كوه ، وهر كوه كه خدا خلق كرده است ريشه‌اى به اين كوه دارد ، چون خدا خواهد كه شهري را به زلزله آورد وحى مىكند بسوى من پس آن شهر را به حركت مىآورم « 1 » .\r\nوابن بابويه رحمه اللّه از وهب بن منبه روايت كرده است كه گفت : در بعضي از كتابهاى خدا ديدم كه : چون ذو القرنين از ساختن سد فارغ شد از همان جهت روانه شد با لشكرش ، ناگاه رسيد به مرد پيرى كه نماز مىكرد ، پس ايستاد نزد أو با لشكرش تا أو از نماز فارغ شد ، پس ذو القرنين به أو گفت كه : چگونه تو را خوفي حاصل نشد از آنچه نزد تو حاضر شدند از لشكر من ؟\r\nگفت : با كسى مناجاة مىكردم كه لشكرش از تو بيشتر است ، وپادشاهيش از تو غالب‌تر است ، وقوّتش از تو شديدتر است ، واگر روى خود را بسوى تو مىگردانيدم حاجت خود را نزد أو نمىيافتم .\r\nذو القرنين گفت كه : آيا راضى مىشوى كه با من بيائى كه تو را با خود مساوى وشريك گردانم در ملك خود ، واستعانت بجويم به تو بر بعضي از أمور خود ؟\r\nگفت : بلى اگر ضامن شوى براي من چهار خصلت را : أول ، نعيمى كه هرگز زايل نگردد ؛ دوم ، صحتى كه در آن بيمارى نباشد ؛ سوم ، جوانى كه در آن پيرى نباشد ؛ چهارم ، زندگى كه در آن مردن نباشد .\r\nذو القرنين گفت : كدام مخلوق قادر بر اين خصلتها هست ؟\r\nگفت : من با كسى هستم كه قادر بر اينها هست ، واينها در دست اوست ، وتو در تحت\r\n\r\n\r\n","description":"","footnote":"\r\n( 1 ) . تفسير عياشى 2 / 350 ؛ علل الشرايع 554 بدون ذكر سند .\r\n","page_name":" 458 ","page_number":458},
  {"content":"\r\n\r\nقدرت اوئى .\r\nپس گذشت به مرد عالمي ، به ذو القرنين گفت كه : مرا خبر ده از دو چيز كه از روزى كه خدا ايشان را خلق كرده است برپايند ، واز دو چيز كه جاريند ، واز دو چيز كه پيوسته از پى يكديگر مىآيند ، واز دو چيز كه هميشه با يكديگر دشمنند .\r\nذو القرنين گفت : امّا آن دو چيز كه برپايند : آسمان وزمين است ؛ وآن دو چيز كه جاريند : آفتاب وماه است ؛ وآن دو چيز كه از پى يكديگر مىآيند : شب وروز است ؛ وآن دو چيز كه با هم دشمنى دارند : مرگ وزندگى است .\r\nگفت : برو كه تو دانائى .\r\nپس ذو القرنين در شهرها مىگرديد تا رسيد به مرد پيرى كه كلّه‌هاى مردگان را جمع كرده بود نزد خود ومىگردانيد ونظر مىكرد ، پس با لشكرش به نزد أو ايستاد وگفت : مرا خبر ده اى شيخ كه براي چه اين سرها را مىگردانى ؟\r\nگفت : براي اينكه بدانم كه كدام شريف بوده است وكدام وضيع ، وكدام مالدار بوده است وكدام پريشان ! وبيست سال است كه اينها را مىگردانم ، وهر چند نظر مىكنم نمىشناسم وفرق نمىتوانم داد .\r\nپس ذو القرنين رفت وأو را گذاشت وگفت : مطلب تو تنبيه من بود نه ديگرى .\r\nپس در بلاد سير كرد تا رسيد به آن امّت دانا از قوم موسى كه هدايت به حق مىكردند ، وبه حق عدالت مىنمودند ، چون ايشان را ديد گفت : اى گروه ! خبر خود را به من بگوئيد كه من تمام زمين را گرديدم ومشرق ومغرب ودريا وصحرا وكوه ودشت وروشنائى وتاريكى را ومثل شما نديدم ! بگوئيد كه چرا قبر مردگان شما بر در خانه‌هاى شما است ؟\r\nگفتند : براي آنكه مرگ را فراموش نكنيم وياد آن از دلهاى ما به در نرود .\r\nگفت : چرا خانه‌هاى شما در ندارد ؟\r\nگفتند : براي آنكه در ميان ما دزد وخائن نمىباشد وهر كه در ميان ماست امين است .\r\nگفت : چرا در ميان شما امراء نمىباشند ؟\r\nگفتند : زيرا كه بر يكديگر ظلم نمىكنيم .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nگفت : چرا در ميان شما حكّام وقاضى نمىباشند ؟\r\nگفتند : زيرا كه ما با يكديگر مخاصمه ومنازعه نمىكنيم .\r\nگفت : چرا در ميان شما پادشاهان نمىباشند ؟\r\nگفتند : براي آنكه طلب زيادتى نمىكنيم .\r\nگفت : چرا تفاوت در أحوال وأموال شما نيست ؟\r\nگفتند : براي آنكه با يكديگر مواسات مىكنيم ، وزيادتى أموال خود را بر يكديگر قسمت مىكنيم ، ورحم بر يكديگر مىكنيم .\r\nگفت : چرا نزاع واختلاف در ميان شما نيست ؟\r\nگفتند : براي آنكه دلهاى ما با يكديگر الفت دارد ، وفساد در ميان ما نيست .\r\nگفت : چرا يكديگر را نمىكشيد وأسير نمىكنيد ؟\r\nگفتند : زيرا كه بر طبعهاى خود غالب شده‌ايم به عزم درست ، ونفسهاى خود را به اصلاح آورده‌ايم به حلم وبردبارى .\r\nگفت : چرا سخن شما يكى است ، وطريقهء شما مستقيم ودرست است ؟\r\nگفتند : به سبب آنكه دروغ نمىگوييم ، ومكر با يكديگر نمىكنيم .\r\nگفت : چرا در ميان شما پريشان وفقير نيست ؟\r\nگفتند : براي آنكه مال خود را بالسويّه در ميان خود قسمت مىكنيم .\r\nگفت : چرا در ميان شما مردم درشت وتندخو نيست ؟\r\nگفتند : براي آنكه شكستگى وفروتنى را شعار خود كرده‌ايم .\r\nگفت : چرا عمر شما از همهء عمرها درازتر است ؟\r\nگفتند : براي آنكه حقّ مردم را مىدهيم ، وبه عدالت حكم مىكنيم ، وستم نمىكنيم .\r\nفرمود : چرا قحط در ميان شما نمىباشد ؟\r\nگفتند : براي آنكه يك لحظه از استغفار غافل نمىشويم .\r\nفرمود : چرا اندوهناك نمىشويد ؟\r\nگفتند : براي آنكه نفس خود را به بلا راضى كرده‌ايم ، وخود را پيش از بلا تعزيه\r\nو \r\n","description":"","footnote":"","page_name":" 460 ","page_number":460},
  {"content":"\r\n\r\nتسلّى داده‌ايم .\r\nفرمود : چرا آفتها وبلاها به شما وأموال شما نمىرسد ؟\r\nگفتند : براي آنكه توكل بر غير خدا نمىكنيم ، وباران را از ستاره‌ها نمىدانيم ، وهمه چيز را از پروردگار خود مىدانيم .\r\nگفت : بگوئيد كه پدران خود را نيز چنين يافته‌ايد ؟\r\nگفتند : پدران خود را نيز چنين يافتيم كه مسكينان خود را رحم مىكردند ، وبا فقيران مواسات وبرابرى مىكردند ، وكسى اگر بر ايشان ستم مىكرد عفو مىكردند ، واگر كسى با ايشان بدى مىكرد به أو نيكى مىكردند ، وبراي گناهكاران خود استغفار مىكردند ، وبا خويشان خود نيكى مىكردند ، ودر امانت خيانت نمىكردند ، وراست مىگفتند ودروغ نمىگفتند ، پس به اين سبب خدا كار ايشان را به اصلاح آورد .\r\nپس ذو القرنين نزد ايشان ماند تا به رحمت الهى واصل شد ، وعمر أو پانصد سال بود « 1 » .\r\nوعلي بن إبراهيم رحمه اللّه به سند معتبر از حضرت صادق عليه السّلام روايت كرده است كه :\r\nحق تعالى ذو القرنين را مبعوث گردانيد بسوى قومش ، پس ضربتي بر جانب راست سرش زدند وخدا أو را ميراند پانصد سال ، پس أو را زنده كرد وباز بر ايشان مبعوث گردانيد ، پس ضربتي بر جانب چپ سر أو زدند كه شهيد شد ، وباز حق تعالى بعد از پانصد سال أو را زنده كرد وبسوى ايشان مبعوث گردانيد ، وپادشاهى تمام روى زمين را از مشرق تا مغرب به أو عطا فرمود ، وچون به يأجوج ومأجوج رسيد سدّى در ميان ايشان ومردم كشيد از مس وآهن وزفت وقطران « 2 » كه مانع شد ايشان را از بيرون آمدن .\r\nپس حضرت فرمود كه : هيچ‌يك از يأجوج ومأجوج نمىميرد تا آنكه هزار فرزند نر از صلب أو بهم رسد ، وايشان بيشترين مخلوقاتند كه خدا خلق كرده است بعد از ملائكة .\r\n\r\n\r\n","description":"","footnote":"\r\n( 1 ) . امالى شيخ صدوق 144 ؛ علل الشرايع 472 .\r\n( 2 ) . زفت : قير ؛ قطران : مادهء دهني شكل وسياهرنگ كه از برخى درختان مانند صنوبر وعرعر وأمثال آن مىچكد . ( فرهنگ عميد ) .\r\n","page_name":" 461 ","page_number":461},
  {"content":"\r\n\r\nپس ذو القرنين از پى سببي رفت - فرمود كه : يعنى از پى دليلي رفت - تا رسيد به آنجا كه آفتاب طلوع مىكند ، پس جمعى را ديد كه عريان بودند وطريقهء جامه بعمل آوردن را نمىدانستند ، پس از پى دليل رفت تا به ميان دو سد رسيد ، واز أو التماس كردند كه سدّى براي دفع ضرر يأجوج ومأجوج بسازد ، پس امر كرد كه پاره‌هاى آهن آوردند ودر ميان آن دو كوه بر روى يكديگر گذاشتند تا مساوى آن دو كوه شد ، پس امر كرد كه آتش در زير آهنها دميدند تا آنكه به مثابهء آتش سرخ شد ، پس قطر كه صفر باشد گداختند وبر آن ريختند تا سدّى شد ، پس ذو القرنين گفت كه : اين رحمتي است از پروردگار من ، پس چون بيايد وعدهء پروردگار من ، آن را با زمين برابر گرداند ، ووعدهء پروردگار من حقّ است .\r\nفرمود كه : چون نزديك روز قيامت شود در آخر الزمان ، آن سد خراب شود ، ويأجوج ومأجوج به دنيا بيرون آيند ومردم را بخورند .\r\nپس ذو القرنين رفت بسوى ناحيهء مغرب ، وبه هر شهري كه مىرسيد مىخروشيد مانند شير غضبناك ، پس برانگيخته مىشد در آن شهر تاريكيها رعد وبرق وصاعقه‌ها كه هلاك مىكرد هر كه مخالفت ودشمنى به أو مىكرد ، پس هنوز به مغرب نرسيده بود كه أهل مشرق ومغرب همگى أطاعت أو كردند ، پس به أو گفتند كه : خدا را در زمين چشمه‌اى هست كه أو را عين الحياة مىگويند ، وهيچ صاحب روحي از آن نمىخورد مگر آنكه زنده مىماند تا دميدن صور ، پس حضرت خضر عليه السّلام را كه بهترين أصحاب أو بود نزد خود طلبيد با سيصد وپنجاه ونه نفر ، وبه هر يك ما هي خشك داد وگفت : برويد به فلان موضع كه در آنجا سيصد وشصت چشمه است ، وهر يك ما هي خود را در چشمه‌اى بشوئيد غير چشمهء ديگران .\r\nپس رفتند به آن موضع وهر يك بر سر چشمه‌اى رفتند ، وچون خضر عليه السّلام ما هي خود را در آب فروبرد ما هي زنده شد ودر آب روان شد !\r\nخضر عليه السّلام تعجب كرد وخود از پى ما هي به آب فرورفت واز آب خورد ، وچون\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nبرگشتند ، ذو القرنين به خضر گفت كه : خوردن آن آب براي تو مقدّر شده بوده است « 1 » .\r\nوابن بابويه رضى اللّه عنه از عبد اللّه بن سليمان روايت كرده است كه گفت : من در بعضي از كتابهاى آسمانى خوانده‌ام كه : ذو القرنين مردى بود از أهل اسكندريه ، ومادرش پيرزالى بود از ايشان ، وفرزندى بغير أو نداشت ، وأو را « اسكندروس » مىگفتند ، وأو صاحب أدب نيكو وخلق جميل وعفت نفس بود ، از طفوليت تا وقتي كه مرد شد . وأو در خواب ديد كه نزديك شد به آفتاب ، ودو قرن آفتاب - يعنى دو طرف آن را - گرفت ، چون خواب خود را براي قوم خود نقل كرد أو را ذو القرنين نام كردند ، پس بعد از ديدن اين خواب همتش عالي شد وآوازه‌اش بلند گرديد ، وعزيز شد در ميان قوم خود .\r\nپس أول چيزى كه بر آن عزم كرد آن بود كه گفت : مسلمان شدم ومنقاد شدم براي خداوند عالميان ، پس قوم خود را به اسلام خواند ، وهمگى از مهابت أو مسلمان شدند ، وامر كرد ايشان را كه مسجدى از براي أو بنا كنند ، وايشان به جان قبول كردند ، وفرمود كه :\r\nبايد طولش چهارصد ذراع وعرضش دويست ذراع وعرض ديوارش بيست ودو ذراع وارتفاعش صد ذراع بوده باشد .\r\nگفتند : اى ذو القرنين ! از كجا بهم مىرسد چوبى كه بر در وديوار اين عمارت توان گذاشت كه بنّايان بر روى آن بايستند واين عمارت را بسازند ، يا آنكه آن مسجد را به آن سقف كنند ؟\r\nگفت : وقتي كه فارغ شوند از بناى دو ديوار آن ، آن قدر خاك در ميان آن بريزند كه با ديوارها برابر شود ، وحواله كنيد بر هر يك از مؤمنان قدرى طلا ونقره موافق حال أو ، پس آن طلا ونقره را ريزه كنيد وبا اين خاك كه در ميان مسجد پر مىكنيد مخلوط سازيد ، وچون مسجد را از خاك پر كنيد بر روى آن خاك برآئيد وآنچه خواهيد از مس وروى وغير آن صفيحه‌ها بسازيد وبريزيد براي سقف ، وسقف را به آسانى درست كنيد ، وچون فارغ شويد بطلبيد فقرا ومساكين را براي بردن اين خاك ، كه ايشان براي آن طلا ونقره كه\r\n\r\n\r\n","description":"","footnote":"\r\n( 1 ) . تفسير قمى 2 / 40 ، ودر آن « سيصد وسى » به جاى « سيصد وشصت » آمده است .\r\n","page_name":" 463 ","page_number":463},
  {"content":"\r\n\r\nبه آن خاك مخلوط است مسارعت ومبادرت خواهند نمود بسوى بيرون بردن آن .\r\nپس بنا كردند مسجد را چنانچه أو گفته بود ، وسقف درست ايستاد ، وفقرا ومساكين نيز مستغنى شدند ، پس لشكر خود را قسمت كرد وهر قسمتى را ده هزار كس گردانيده وايشان را پهن كرد در شهرها ، وعزم كرد بر سفر كردن وگرديدن در شهرها .\r\nچون قومش بر ارادهء أو مطّلع گرديدند نزد أو جمع شدند وگفتند : اى ذو القرنين ! تو را به خدا سوگند مىدهيم كه ما را از خدمت خود محروم نگردانى ، وبه شهرهاى ديگر مسافرت ننمائى كه ما سزاوارتريم به ديدن تو ، وتو در ميان ما متولد شده‌اى ودر بلاد ما نشو ونما كرده‌اى وتربيت يافته‌اى ، واينك مالها وجانهاى ما نزد تو حاضر است ، هر حكم كه در آنها مىخواهى بكن ، واينك مادر تو عورتي است پير ، وحقّش بر تو از همه كس بزرگتر است ، تو را سزاوار نيست كه أو را نافرمانى كنى ومخالفت نمائى .\r\nجواب گفت كه : واللّه گفته گفتهء شماست ، ورأى رأى شماست ، وليكن من به منزلهء كسى شده‌ام كه دل وچشم وگوش أو را گرفته باشند واز پيش رو أو را كشند واز پى سر أو را رانند ، ونداند كه أو را به چه مطلب وبه كجا مىبرند ، وليكن بيائيد اى گروه قوم من وداخل اين مسجد شويد ، وهمه مسلمان شويد ومخالفت من منمائيد كه هلاك مىشويد .\r\nپس دهقان ورئيس اسكندريه را طلبيد وگفت : مسجد مرا آبادان بدار ، ومادر مرا صبر فرما در مفارقت من .\r\nپس ذو القرنين روانه شد ، ومادرش در مفارقت أو بسيار جزع مىكرد ، از گريه خود را بازنمىداشت . دهقان حيله‌اى انديشه كرد براي تسلّى أو وعيد عظيمى ترتيب داد ، ومنادى خود را فرمود كه در ميان مردم ندا كند كه : دهقان ، شما را اعلام كرده است كه در فلان روز حاضر شويد .\r\nچون آن روز درآمد ، منادى أو ندا كرد كه : زود بيائيد ، امّا بايد كسى كه در دنيا مصيبتى يا بلائي به أو رسيده باشد در اين عيد حاضر نشود ، بايد كسى حاضر شود كه عارى از بلاها ومصيبتها باشد .\r\nپس جميع مردم ايستادند وگفتند : در ميان ما كسى نيست كه عارى از بلاها ومصيبتها\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nباشد ، وهيچ‌يك از ما نيست مگر آنكه به بلائي يا به مردن خويشى ويارى مبتلا شده است .\r\nچون مادر ذو القرنين اين قصه را شنيد خوش آمد أو را امّا غرض دهقان را ندانست كه چيست ، پس دهقان بعد از چند روز منادى فرستاد كه ندا كردند كه : اى گروه مردمان ! دهقان امر مىكند شما را كه در فلان روز حاضر شويد ، وحاضر نشود مگر كسى كه بلائي ومصيبتى به أو رسيده باشد ، ودلش به درد آمده باشد ، وحاضر نشود كسى كه از بلا عارى باشد كه خيرى نيست در كسى كه بلا به أو نرسيده باشد .\r\nچون اين ندا كرد ، مردم گفتند : اين مرد أول بخل كرد وآخر پشيمان شد وشرمنده شد وتدارك امر خود كرد وعيب خود را پوشانيد . چون جمع شدند خطبه‌اى براي ايشان خواند وگفت :\r\nشما را جمع نكرده بودم براي آنچه شما را بسوى آن خوانده بودم از خوردن وآشاميدن ، وليكن شما را جمع كرده‌ام كه با شما سخن بگويم در باب حضرت ذو القرنين عليه السّلام وآن دردى كه بر دل ما رسيده است از مفارقت أو ومحرومى خدمت أو ، پس ياد كنيد حضرت آدم عليه السّلام را كه حق تعالى به دست قدرت خود أو را آفريد ، واز روح خود در أو دميد ، وملائكة را به سجدهء أو مأمور ساخت ، وأو را در بهشت خود جاى داد ، وأو را گرامى داشت به كرامتي كه احدى از خلق را چنان گرامى نداشته بود ، پس أو را مبتلا كرد به بزرگترين بلاها كه در دنيا تواند بود كه بيرون كردن از بهشت بود ، وآن مصيبتى بود كه هيچ چيز جبران نمىكرد . پس بعد از أو مبتلا كرد حضرت إبراهيم عليه السّلام را به آتش انداختن ، وپسرش را به ذبح كردن ، وحضرت يعقوب را به اندوه وگريه ، وحضرت يوسف را به بندگى ، وحضرت أيوب را به بيمارى ، وحضرت يحيى را به ذبح كردن ، وحضرت زكريا را به كشتن ، وحضرت عيسى را به أسير كردن ، ومبتلا كرد خلق بسيار را كه عدد ايشان را غير از حق تعالى كسى نمىداند .\r\nپس گفت : بيائيد برويم وتسلّى دهيم مادر اسكندروس را ، وببينيم كه صبر أو چگونه است ، كه أو مصيبتش در باب فرزندش از همه عظيم‌تر است .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nپس چون به نزد أو رفتند گفتند : آيا امروز در آن مجمع حاضر بودى وشنيدى آن سخنان را كه در آن مجلس گذشت ؟\r\nگفت : بر جميع أمور شما مطّلع شدم ، وهمهء سخنان شما را شنيدم ، ودر ميان شما كسى نبود كه مصيبت أو به مفارقت اسكندروس زيادة از من باشد ، واكنون حق تعالى مرا صبر داد وراضى گردانيد ودل مرا محكم گردانيد ، واميدوارم كه اجر من به قدر مصيبت من باشد ، واز براي شما اميد اجر دارم به قدر مصيبت شما وألم شما بر نديدن برادر خود ، وبه قدر آنچه نيّت كرديد وسعى كرديد در تسلّى دادن مادر أو ، واميدوارم كه حق تعالى بيامرزد مرا وشما را ، ورحم كند مرا وشما را .\r\nپس چون آن گروه صبر جميل آن عاقلهء جليله را مشاهده كردند شادان برگشتند .\r\nامّا ذو القرنين ، پس رو به جانب مغرب سير مىكرد تا آنكه بسيار رفت ، ولشكر أو در آن وقت فقرا ومساكين بودند ، تا آنكه حق تعالى وحى كرد بسوى أو كه : تو حجت منى بر جميع خلايق از مشرق تا مغرب عالم ، واين است تأويل خواب تو .\r\nحضرت ذو القرنين گفت : خداوندا ! مرا به امر عظيمى تكليف مىنمائى كه قدر آن را بغير تو كسى نمىداند ، پس من به اين گروه بسيار به كدام لشكر برابرى كنم ؟ وبه كدام تهيه بر ايشان غالب شوم ؟ وبه چه حيله ايشان را رام كنم ؟ وبه كدام صبر شدتهاى ايشان را متحمل شوم ؟ وبه كدام زبان با ايشان سخن بگويم ؟ ولغتهاى ايشان را چگونه بفهمم ؟ وبه كدام گوش سخن ايشان را فراگيرم ؟ وبه كدام ديده ايشان را مشاهده كنم ؟ وبه كدام حجت با ايشان مخاصمه نمايم ؟ وبه كدام دل مطالب ايشان را درك كنم ؟ وبه كدام حكمت تدبير أمور ايشان بكنم ؟ وبه كدام حلم صبر بر درشتيهاى ايشان بكنم ؟ وبه كدام عدالت به داد ايشان برسم ؟ وبه كدام معرفت حكم ميان ايشان بكنم ؟ وبه كدام علم أمور ايشان را محكم گردانم ؟ وبه كدام عقل احصاى ايشان بكنم ؟ وبه كدام لشكر با ايشان جنگ كنم ؟\r\nبدرستى كه نزد من هيچ‌يك از اينها نيست ، پس مرا قوّت ده بر ايشان ، بدرستى كه توئى پروردگار مهربان ، تكليف نمىكنى كسى را مگر به قدر استطاعت أو ، وبار نمىكنى مگر به قدر طاقت أو .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nپس حق تعالى وحى كرد به أو كه : بزودى تو را خواهم داد طاقت وتوانائى آنچه تو را به آن تكليف كرده‌ام ، وسينهء تو را مىگشايم كه همه چيز را بشنوى ، وفهم تو را گنجايش مىدهم كه همه چيز را بفهمي ، وزبان تو را به همه چيز گويا مىگردانم ، واحصاى أمور براي تو مىكنم كه هيچ چيز از تو فوت نشود ، وحفظ مىكنم كارهاى تو را براي تو كه چيزى بر تو مخفى نماند ، وپشت تو را قوى مىكنم كه از هيچ چيز نترسى ، ومهابتى در تو مىپوشانم كه از هيچ چيز هراسان نگردى ، ورأى تو را درست مىكنم كه خطا نكنى ، وجسد تو را مسخّر تو مىگردانم كه همه چيز را احساس كنى ، وتاريكى وروشنائى را مسخّر تو گردانيدم وآنها را دو لشكر از لشكرهاى تو نمودم كه روشنائى تو را هدايت وراهنمائى كند ، وتاريكى تو را حفظ كند وامّتها را از عقب تو بسوى تو جمع كند .\r\nپس ذو القرنين روانه شد با رسالت پروردگار خود ، وخدا أو را تقويت فرمود به آنچه وعده فرموده بود أو را ، پس رفت تا گذشت به موضعي كه آفتاب در آنجا غروب مىكند . وبه هيچ امّتى از امّتها نمىگذشت مگر آنكه ايشان را بسوى خدا مىخواند ، اگر أجابت مىكردند از ايشان قبول مىكرد ، واگر قبول نمىكردند ظلمت را بر ايشان مسلط مىكرد كه تاريك مىگردانيد شهرها وده‌ها وقلعه‌ها وخانه‌ها ومنازل ايشان را ، وداخل دهانها وبينىها وشكمهاى ايشان مىشد ، وپيوسته متحيّر مىنمودند تا استجابت دعوت الهى مىكردند ، وبا تضرع واستغاثه به نزد أو مىآمدند ، تا آنكه رسيد به محلّ غروب آفتاب ، وديد در آنجا آن امّتى را كه حق تعالى در قرآن ياد فرموده است ، ونسبت به ايشان كرد آنچه نسبت به جماعت ديگر پيشتر كرده بود ، تا آنكه از جانب مغرب فارغ شد ، وجماعتى چند يافت كه عدد ايشان را بغير از خدا احصا نمىتواند كرد ، وقوّت وشوكتى بهم رسانيد كه بغير از تأييد الهى براي كسى حاصل نمىتواند شد ، ولغتهاى مختلف وخواهشهاى گوناگون ودلهاى پراكنده در ميان لشكر أو بهم رسيد ، پس در ظلمات با أصحاب خود هشت شبانه روز راه رفت تا رسيد به كوهى كه به تمام زمين احاطه داشت ، ناگاه ديد ملكي را به كوه چسبيده است ومىگويد : « سبحان ربّي من الآن إلى منتهى الدّهر ، سبحان ربّي من اوّل الدّنيا إلى آخرها ، سبحان ربّي من موضع كفّي إلى عرش ربّي ، سبحان ربّي من\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمنتهى الظّلمة إلى النّور » ، پس ذو القرنين به سجده افتاد وسر برنداشت تا خدا أو را قوّت داد ويارى كرد بر نظر كردن بسوى آن ملك .\r\nپس آن ملك به أو گفت : چگونه قوّت يا فتى اى فرزند آدم بر اينكه به اين موضع برسى ، واحدى از فرزندان آدم به اينجا نرسيده است پيش از تو ؟\r\nذو القرنين فرمود : مرا قوّت داد بر آمدن به اين موضع آن كسى كه تو را قوّت داد بر گرفتن اين كوه كه به تمام زمين احاطه كرده است .\r\nملك گفت : راست گفتى ، واگر اين كوه نباشد زمين با اهلش بگردد وسرنگون شود ، وبر روى زمين كوهى از اين بزرگتر نيست ، واين أول كوهى است كه خدا بر روى زمين خلق كرده است ، وسرش به آسمان أول چسبيده وريشه‌اش در زمين هفتم است ، واحاطه دارد به جميع زمين مانند حلقه ، وبر روى زمين هيچ شهري نيست مگر آنكه ريشه‌اى دارد بسوى اين كوه ، وچون خدا خواهد زلزله در شهري بهم رسد وحى مىكند بسوى من ، پس من حركت مىدهم ريشه‌اى را كه به آن شهر منتهى مىشود وآن شهر را به حركت مىآورم .\r\nپس چون ذو القرنين خواست برگردد ، به آن ملك فرمود : مرا وصيتي بكن .\r\nملك گفت : غم روزى فردا را مخور ، وعمل امروز را به فردا ميفكن ، واندوه مخور بر چيزى كه از تو فوت شود ، وبر تو باد به رفق ومدارا ، ومباش جبار وظالم وبا تكبر .\r\nپس ذو القرنين برگشت بسوى أصحاب خود وعنان عزيمت به جانب مشرق معطوف نمود ، وهر امّتى كه در ميان أو ومشرق بودند تفحّص مىكرد وايشان را هدايت مىنمود به همان طريق كه امّتهاى جانب مغرب را هدايت نمود ومطيع گردانيد پيش از ايشان .\r\nوچون از ما بين مشرق ومغرب فارغ شد ، متوجه سدّى شد كه خدا در قرآن ياد فرموده است ، ودر آنجا امّتى را ديد كه هيچ لغت نمىفهميدند ، وميان ايشان وميان سد پر بود از امّتى كه ايشان را يأجوج ومأجوج مىگفتند ، وشبيه بودند به بهائم ، مىخوردند ومىآشاميدند وفرزند بهم مىرسانيدند ، وذكور وإناث در ميان ايشان بود ، ورو وبدن وخلقتشان شبيه بود به انسان امّا از انسان كوچكتر بودند ودر جثهء أطفال بودند ، ونر ومادهء\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nايشان از پنج شبر بيشتر نمىشدند ، وهمه در خلقت وصورت مساوى يكديگر بودند ، وهمه عريان وبرهنه پا بودند ، وكركى داشتند مانند كرك شتر كه ايشان را از سرما وگرما نگاهدارى مىكرد ، وهر يك دو گوش داشتند كه يكى اندرون وبيرونش مو داشت وديگرى اندرون وبيرونش كرك داشت ، وبه جاى ناخن چنگال داشتند ، ونيشها ودندانها داشتند مانند درندگان ، وچون به خواب مىرفتند يك گوش را فرش وديگرى را لحاف مىكردند وسراپاى ايشان را فرا مىگرفت ، وخوراك ايشان ما هي دريا بود ، وهر سال ابر بر ايشان ما هي مىباريد وبه آن ما هي زندگى مىكردند در رفاهيت وفراوانى ، وچون وقت آن مىشد منتظر باريدن ما هي مىبودند چنانچه مردم منتظر باريدن باران مىباشند ، پس اگر مىآمد از براي ايشان ، فراوانى ميان ايشان بهم مىرسيد وفربه مىشدند وفرزندان مىآوردند وبسيار مىشدند ويك سال به آن معاش مىكردند وچيز ديگر غير آن نمىخوردند ، با آنكه به قدرى بودند كه عددشان را بغير از خدا كسى احصا نمىكرد .\r\nواگر سالى ما هي بر ايشان نمىباريد به قحط مىافتادند وگرسنه مىشدند ونسل ايشان قطع مىشد ، وعادتشان آن بود كه به روش چهارپايان در ميان راهها وهر جا كه اتفاق مىافتاد جماع مىكردند ، وسالى كه ما هي بر ايشان نمىآمد وگرسنه مىشدند رو به شهرها مىآوردند وبه هر جا وارد مىشدند افساد مىكردند ، وهيچ چيز را نمىگذاشتند ، وفساد آنها از تگرگ وملخ وجميع آفتها بيشتر بود ، ورو به هر زمين كه مىكردند أهل آن زمين از منازل خود مىگريختند وآن زمين را خالى مىگذاشتند ، زيرا كسى با ايشان برابرى نمىتوانست كرد ، وبه هر موضع كه وارد مىشدند چنان فرامىگرفتند آن موضع را كه قدر جاى پا ومحل نشستنى از براي كسى خالى نمىماند ، واحدى از خلق خدا عدد ايشان را نمىدانست ، وكسى نمىتوانست نظر بسوى ايشان بكند يا نزديك ايشان برود از بسيارى نجاست وخباثت وكثافت وبدى منظرشان ، وبه اين سبب بر مردم غالب مىشدند .\r\nوايشان را صدائى وفغانى بود ، وقتي كه رو به زمينى مىكردند صداى ايشان از صد فرسخ راه شنيده مىشد از بسيارى ايشان مانند صداى باد تندى يا باران عظيمى ، وايشان\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nرا همهمه‌اى بود در شهري كه وارد مىشدند مانند صداى مگس عسل امّا شديدتر وبلندتر از آن بود به مرتبه‌اى كه با صداى ايشان هيچ صدا را نمىتوانست شنيد ، وچون به زمينى رو مىكردند جميع وحوش ودرندگان آن زمين مىگريختند ، زيرا كه تمام آن زمين را احاطه مىكردند كه جائى براي حيوان ديگر نمىماند ، وامر ايشان از همه عجيب‌تر بود ، وهيچ‌يك از ايشان نبود مگر آنكه مىدانست وقت مردن خود را ، زيرا كه هيچ‌يك از نر ومادهء ايشان نمىمرد تا هزار فرزند از ايشان بهم مىرسيد ، وچون هزار فرزند بهم مىرسيد مىدانست كه بايد بميرد ، ديگر از ميان ايشان بيرون مىرفت وتن به مرگ مىداد .\r\nوايشان در زمان ذو القرنين رو به شهرها آورده بودند واز زمينى به زمين ديگر مىرفتند وخرابى مىكردند ، واز امّتى به امّت ديگر مىپرداختند وايشان را از ديار خود جلا مىدادند ، وبه هر جانبي كه متوجه مىشدند رو برنمىگردانيدند ، وبه جانب راست وچپ متوجه نمىشدند .\r\nپس چون اين امّت كه ذو القرنين به ايشان رسيده بود ، صداى ايشان را شنيدند ، همگى جمع شدند واستغاثه كردند به ذو القرنين كه در ناحيهء ايشان بود وگفتند : اى ذو القرنين ! ما شنيده‌ايم آنچه خدا به تو عطا فرموده است از پادشاهى وملك وسلطنت وآنچه بر تو پوشانيده است از صولت ومهابت وآنچه تو را به آن تقويت فرموده است از لشكرهاى أهل زمين از نور وظلمت ، وما همسايهء يأجوج ومأجوج شده‌ايم ، وميان ما وايشان فاصله‌اى بغير از اين كوهها چيزى نيست ، وراهى ميان ما وايشان نيست مگر از ميان اين دو كوه ، اگر به جانب ما ميل كنند ما را از خانه‌هاى خود جلا خواهند داد به سبب بسيارى ايشان ، وما را تاب قرار نخواهد بود ، وايشان خلق بىپايانند ، وشباهتى به آدميان دارند امّا از قبيل چهارپايان ودرندگانند ، علف مىخورند وحيوانات ووحوش را به روش سباع مىدرند ، ومار وعقرب وساير حشرات زمين وهر صاحب روحي را مىخورند ، وهيچ‌يك از مخلوقات خدا مثل ايشان زيادة نمىشوند ، ومىدانيم كه ايشان زمين را پر خواهند كرد ، واهلش را از آن زمين بيرون خواهند كرد ، وفساد در زمين خواهند كرد ، وما در هر ساعت خائفيم كه أوايل ايشان از ميان اين دو كوه بر ما ظاهر شوند ، وخدا از حيله وقوّت به تو\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nعطا فرموده است آنچه به احدى از عالميان نداده است ، آيا ما براي تو خرجى قرار كنيم كه در ميان ما وايشان سدّى بسازى ؟\r\nذو القرنين فرمود : آنچه خدا به من داده است بهتر است از خرجى كه شما به من بدهيد ، پس شما مرا يارى كنيد به قوّتى كه در ميان شما وايشان سدّى بسازم ، بياوريد پاره‌هاى آهن را .\r\nگفتند : از كجا بياوريم اين قدر آهن ومس كه براي اين سد كافى باشد ؟\r\nفرمود : من شما را دلالت مىكنم بر معدن آهن ومس .\r\nگفتند : به كدام قوّت ما قطع كنيم آهن ومس را ؟\r\nپس از براي ايشان معدن ديگر بيرون آورد از زير زمين كه آن را « سامور » مىگفتند ، واز همه چيز سفيدتر بود ، وهر قدرى از آن را بر هر چيز كه مىگذاشتند آن را مىگداخت ، پس از آن آلتى چند براي ايشان ساخت كه به آنها در معدن كار مىكردند - وبه همين آلت حضرت سليمان عليه السّلام ستونهاى بيت المقدس را ، وسنگهائى كه شياطين از معدنها براي أو مىآوردند قطع مىكرد - پس جمع كردند از آهن ومس براي ذو القرنين آنچه از براي سد كافى بود ، پس گداختند آهنها را وقطعه‌ها از آن ساختند مانند تخته‌هاى سنگ ، وبه جاى سنگ در سد آهن گذاشتند ، ومس را گداختند وآن را به جاى گل در ميان آهنها ريختند ، وميان دو كوه يك فرسخ بود .\r\nوفرمود كه پى بىآن را فرو بردند تا به آب رسانيدند ، وعرض سد را يك ميل نمود ، وپاره‌هاى آهن را بر روى يكديگر گذاشتند ، ومس را آب مىكردند ودر ميان آهنها مىريختند كه يك طبقه از مس بود ويك طبقه از آهن ، تا آنكه آن سد برابر آن دو كوه شد ، پس آن سد به منزلهء جامه خيره مىنمود از سرخى مس وسياهى آهن .\r\nپس يأجوج ومأجوج هر سال يك مرتبه به نزد آن سد مىآيند ، زيرا كه ايشان در بلاد مىگردند وچون به سد مىرسند مانع ايشان مىشود وبرمىگردند ، وپيوسته بر اين حال هستند تا نزديك قيامت كه علامات آن ظاهر شود ، واز جملهء علامات قيامت ظهور قائم آل محمد صلوات اللّه عليه است ، در آن وقت حق تعالى سد را براي ايشان مىگشايد ،\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nچنانچه خدا فرموده است : « تا وقتي كه گشوده شود يأجوج ومأجوج ، وايشان از هر بلندى به سرعت روانه شوند » « 1 » . « 2 »\r\nمؤلف گويد : بعد از اين ، آنچه در روايت وهب گذشت در اين روايت ذكر كرده بود ، براي تكرار ذكر نكرديم ، وآنچه در اين دو روايت مخالفت با روايات سابقه داشته باشد محلّ اعتماد نيست .\r\n\r\n\r\n","description":"","footnote":"\r\n( 1 ) . سورهء أنبياء : 96 .\r\n( 2 ) . كمال الدين وتمام النعمة 394 .\r\n","page_name":" 472 ","page_number":472},
  {"content":"\r\n\r\n\r\nباب دهم در بيان قصه‌هاى حضرت يعقوب وحضرت يوسف عليهما السّلام\r\n\r\n","description":"","footnote":"","page_name":" 473 ","page_number":473},
  {"content":"\r\n . \r\n","description":"","footnote":"","page_name":" 474 ","page_number":474},
  {"content":"\r\n\r\nبه سند صحيح از أبو حمزهء ثمالى منقول است كه گفت : روز جمعه نماز صبح را با حضرت امام زين العابدين عليه السّلام در مسجد مدينه ادا كردم ، وچون از نماز وتعقيب فارغ شدند به خانه تشريف بردند ، ومن نيز در خدمت آن حضرت رفتم ، پس طلبيدند كنيزك خود را كه سكينه نام داشت وفرمودند : هر سائلى كه به در خانهء ما بگذرد البتة أو را طعام بدهيد كه امروز روز جمعه است .\r\nمن عرض كردم : چنين نيست كه هر كه سؤال كند مستحق باشد .\r\nفرمود : اى ثابت ! مىترسم كه بعض از آنها كه سؤال مىكنند مستحق باشند وما أو را طعام ندهيم ورد كنيم پس به ما نازل شود آنچه به يعقوب وآل يعقوب نازل شد ، البتة طعام بدهيد ، بدرستى كه يعقوب عليه السّلام هر روز گوسفندى مىكشت وتصدّق مىكرد بعضي از آن را وبعضي را خود وعيال خود تناول مىنمودند ، پس در شب جمعه در هنگامى كه افطار مىكردند سائل مؤمن روزه‌دار مسافر غريبى كه نزد خدا منزلت عظيم داشت بر در خانهء يعقوب عليه السّلام گذشت وندا كرد : طعام دهيد سائل مسافر غريب گرسنه را از زيادتى طعام خود .\r\nچند نوبت اين صدا كرد وايشان مىشنيدند وحقّ أو را نشناختند وسخن أو را باور نداشتند ، چون نااميد شد وشب أو را فراگرفت گفت :  « إِنَّا لِلَّهِ وَإِنَّا إِلَيْهِ راجِعُونَ »  وگريست وشكايت كرد گرسنگى خود را به حق تعالى وگرسنه خوابيد ، وروز ديگر روزه داشت گرسنه وصبر كرد وحمد خدا بجا آورد ، ويعقوب وآل يعقوب عليهم السّلام شب سير خوابيدند ، وچون صبح كردند زيادتى طعام شب ايشان مانده بود .\r\nپس حق تعالى وحى فرمود بسوى يعقوب در صبح آن شب كه : اى يعقوب ! بتحقيق كه\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nذليل كردى بندهء مرا به مذلّتى كه به سبب آن غضب مرا بسوى خود كشيدى ، ومستوجب تأديب گرديدى ، وعقوبت وابتلاى من بر تو وفرزندان تو نازل مىگردد .\r\nاى يعقوب ! بدرستى كه محبوبترين پيغمبران من بسوى من وگرامىترين ايشان نزد من كسى است كه رحم كند مساكين وبيچارگان بندگان مرا ، وايشان را به خود نزديك كند وطعام دهد ، وپناه واميدگاه ايشان باشد .\r\nاى يعقوب ! آيا رحم نكردى « ذميال » بندهء مرا كه سعىكننده است در عبادت من وقانع است به اندكى از حلال دنيا ، در شب گذشته در هنگامى كه به در خانهء تو گذشت در وقت افطارش ، وفرياد كرد در در خانهء شما كه طعام دهيد سائل غريب را وراهگذارى قانع را ، وشما هيچ طعام به أو نداديد ، وأو  « إِنَّا لِلَّهِ وَإِنَّا إِلَيْهِ راجِعُونَ »  گفت وگريست وحال خود را به من شكايت كرد وگرسنه خوابيد ومرا حمد كرد وصبحش روزه داشت ، وتو اى يعقوب وفرزندان تو سير خوابيديد وصبح زيادتى طعام نزد شما مانده بود ؛ مگر نمىدانى اى يعقوب كه عقوبت وبلا به دوستان من زودتر مىرسد از دشمنان من ، واين از لطف واحسان من است نسبت به دوستان خود ، واستدراج وامتحان من است نسبت به دشمنان خود ، بعزّت خود سوگند مىخورم كه به تو نازل كنم بلاى خود را ، ومىگردانم تو را وفرزندان تو را نشانهء تيرهاى مصيبتهاى خود ، وتو را در معرض عقوبت وآزار خود درمىآورم ، پس مهيّاى بلاى من بشويد وراضى باشيد به قضاى من ، وصبر كنيد در مصيبتهاى من .\r\nأبو حمزه عرض كرد : فداى تو شوم ، در چه وقت يوسف عليه السّلام آن خواب را ديد ؟\r\nفرمود : در همان شب كه يعقوب وآل يعقوب عليهم السّلام سير خوابيدند وذميال گرسنه خوابيد ، وچون يوسف عليه السّلام خواب را ديد ، صبح به پدر خود يعقوب عليه السّلام خواب را نقل كرد وگفت : اى پدر ! در خواب ديدم كه يازده ستاره وآفتاب وماه مرا سجده كردند .\r\nچون يعقوب اين خواب را از أو شنيد با آنچه به أو وحى شده بود كه : مستعدّ بلا باش ، به يوسف گفت : اين خواب خود را به برادران خود نقل مكن كه مىترسم ايشان حيله ومكرى در باب هلاك كردن تو بكنند ، ويوسف به اين نصيحت عمل ننمود وخواب را به\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nبرادران خود نقل كرد .\r\nحضرت فرمود : أول بلائي كه نازل شد به يعقوب وآل يعقوب حسد برادران يوسف بود نسبت به أو به سبب خوابى كه از أو شنيدند ، پس رغبت يعقوب به يوسف زيادة شد وترسيد كه آن وحى كه به أو رسيده است كه مستعدّ بلا باشد در باب يوسف باشد وبس ، پس رغبتش نسبت به أو زيادة از فرزندان ديگر بود ، چون برادران ديدند نسبت به أو مهربانتر است ، وأو را بيشتر گرامى مىدارد وبر ايشان اختيار مىكند دشوار نمود بر ايشان ، در ميان خود مشورت كرده وگفتند : يوسف وبرادرش محبوبتر است بسوى پدر ما از ما وحال آنكه ما قوى وتنومنديم وبه كار أو مىآئيم وآنها دو طفلند وبه كار أو نمىآيند ، بدرستى كه پدر ما در اين باب در گمراهى هويدائى است ، بكشيد يوسف را يا بيندازيد أو را در زمينى كه دور از آبادانى باشد تا خالى گردد روى پدر شما براي شما - يعنى شفقت أو مخصوص شما باشد ورو به ديگرى نياورد - وبوده باشيد بعد از أو گروه شايستگان ، يعنى بعد از اين عمل توبه كنيد وصالح شويد .\r\nپس در اين وقت به نزد پدر خود آمده وگفتند : اى پدر ما ! چرا ما را امين نمىگردانى بر يوسف كه همراه ما أو را بفرستى وحال آنكه ما از براي أو ناصح وخيرخواهيم ، بفرست أو را فردا با ما كه بچرد - يعنى ميوه‌ها بخورد وبازى كند - بدرستى كه ما أو را حفظكننده‌ايم از آنكه مكروهى به أو برسد .\r\nيعقوب عليه السّلام فرمود : بدرستى كه مرا به اندوه مىآورد اينكه أو را از پيش من ببريد ، وتاب مفارقت أو ندارم ، ومىترسم كه گرگ أو را بخورد وشما از أو غافل باشيد . پس يعقوب مضايقه مىكرد كه مبادا آن بلا از جانب حق تعالى در باب يوسف باشد چون از همه بيشتر دوست مىداشت أو را ، پس غالب شد قدرت خدا وقضاى أو وحكم جارى أو در باب يعقوب ويوسف وبرادران أو ، ونتوانست كه بلا را از خود ويوسف دفع كند ، پس يوسف را به ايشان داد با آنكه كراهت داشت ومنتظر بلا بود از جانب حق تعالى در باب يوسف .\r\nچون ايشان از خانه بيرون رفتند بىتاب گرديد وبه سرعت در عقب ايشان دويد ،\r\nو \r\n","description":"","footnote":"","page_name":" 477 ","page_number":477},
  {"content":"\r\n\r\nچون به ايشان رسيد يوسف را از ايشان گرفت ودست در گردن أو درآورد وگريست وباز به ايشان داد وبرگشت .\r\nپس ايشان روانه شدند وبه سرعت يوسف را بردند كه مبادا بار ديگر يعقوب عليه السّلام بيايد ويوسف را از ايشان بگيرد وديگر به ايشان ندهد . چون آن حضرت را بسيار دور بردند ، در ميان بيشه‌اى داخل كردند وگفتند : أو را مىكشيم ودر اين بيشه مىاندازيم وشب گرگ أو را مىخورد .\r\nبزرگ ايشان گفت : مكشيد يوسف را وليكن بيندازيد أو را در قعر چاه تا بربايند أو را بعضي از مردم قافله‌ها ، اگر سخن مرا قبول مىكنيد واگر مىخواهيد در اينكه أو را از پدر جدا كنيد .\r\nپس آن حضرت را بر سر چاه بردند ودر چاه انداختند وگمان داشتند كه غرق خواهد شد در آن چاه ، چون به ته چاه رسيد ندا كرد ايشان را كه : اى فرزندان روبين ! سلام مرا به پدرم برسانيد .\r\nچون صداى أو را شنيدند به يكديگر گفتند : از اينجا حركت مكنيد تا بدانيد كه أو مرده است ، پس در آنجا ماندند تا شام شد ، ودر هنگام خفتن برگشتند بسوى پدر خود گريه‌كنان وگفتند : اى پدر ! ما رفتيم كه به گرو تير بيندازيم ، يا به گرو بدويم ويوسف را نزد متاع خود گذاشتيم ، پس گرگ أو را خورد . چون سخن ايشان را شنيد گفت :  « إِنَّا لِلَّهِ وَإِنَّا إِلَيْهِ راجِعُونَ »  وگريست وبخاطرش آمد آن وحى كه خدا نسبت به أو فرموده بود كه مستعدّ بلا باش ، پس صبر كرد وتن به بلا داد وبه ايشان فرمود : بلكه نفسهاى شما امرى را براي شما زينت داده است ، وهرگز خدا گوشت يوسف را به خورد گرگ نمىدهد پيش از آنكه من مشاهده نمايم تأويل آن خواب راستى را كه أو ديده بود .\r\nچون صبح شد برادران به يكديگر گفتند : بيائيد برويم وببينيم حال يوسف چون است ، آيا مرده است يا زنده است ؟ چون به سر چاه رسيدند جمعى را ديدند از راهگذران كه بر سر چاه جمع شده بودند ، وايشان پيشتر كسى را فرستاده بودند كه براي ايشان آب بكشد ، چون دلو را به چاه انداخت حضرت يوسف عليه السّلام به دلو چسبيد ، دلو را بالا كشيد ، پسرى را\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nديد كه به دلو چسبيده در نهايت حسن وجمال ، پس به أصحاب خود گفت : بشارت باد شما را ! اين پسرى است از چاه بيرون آمد .\r\nچون أو را بيرون آوردند برادران يوسف رسيدند وگفتند : اين غلام ماست ، ديروز به اين چاه افتاد وامروز آمده‌ايم كه أو را بيرون آوريم . ويوسف را از دست ايشان گرفتند وبه كنارى بردند وگفتند : اگر اقرار به بندگى ما نكنى كه تو را به مردم اين قافله بفروشيم تو را مىكشيم .\r\nيوسف عليه السّلام فرمود : مرا مكشيد وهر چه خواهيد بكنيد .\r\nپس أو را به نزد مردم قافله بردند وگفتند : اين غلام را از ما مىخريد ؟\r\nشخصي از مردم قافله أو را به بيست درهم خريد وبرادران يوسف در يوسف از زاهدان بودند - يعنى اعتنائى به شأن أو نداشتند وأو را به قيمت كم فروختند - وشخصي كه أو را خريده بود به مصر برد وبه پادشاه مصر فروخت ، چنانچه حق تعالى مىفرمايد : « گفت آن كسى كه أو را خريده بود از مصر به زن خود كه : گرامى دار يوسف را شايد نفع بخشد ما را در كارهاى ما ، يا آنكه أو را به فرزندى خود برداريم » « 1 » .\r\nراوي گفت : پرسيدم از آن حضرت : چند سال داشت يوسف در روزى كه أو را به چاه انداختند ؟\r\nفرمود : نه سال داشت - وبنا بر بعضي نسخه‌ها هفت سال « 2 » ، واين صحيح است - .\r\nراوي پرسيد : ميان منزل يعقوب وميان مصر چقدر راه بود ؟\r\nفرمود : دوازده روز .\r\nوفرمود : يوسف در حسن وجمال نظير نداشت ، چون به بلوغ رسيد زن پادشاه عاشق أو شد وسعى مىكرد أو را راضى كند كه با أو زنا كند .\r\nيوسف فرمود : معاذ اللّه ! ما از خانواده‌ايم كه ايشان زنا نمىكنند .\r\n\r\n\r\n","description":"","footnote":"\r\n( 1 ) . سورهء يوسف : 21 .\r\n( 2 ) . تفسير عياشى 2 / 172 .\r\n","page_name":" 479 ","page_number":479},
  {"content":"\r\n\r\nآن زن روزى درها را بر روى خود ويوسف بست وگفت : مترس ! وخود را بر روى أو انداخت ، يوسف خود را رها كرد ورو به درگاه گريخت وزليخا از عقب أو رسيد وپيراهنش را از عقب سر كشيد تا آنكه گريبانش را دريد ! پس يوسف خود را رها كرد وبا پيراهن دريده بيرون رفت .\r\nدر اين حال پادشاه در مقابل در به ايشان برخورد ، چون ايشان را در اين حال ديد ، زن از براي رفع تهمت از خود ، گناه را به يوسف نسبت داد وگفت : چيست جزاى كسى كه اراده كند با أهل تو كار بدى را مگر آنكه أو را به زندان فرستند يا عذابي دردناك به أو رسانند ؟ !\r\nپس قصد كرد پادشاه يوسف را عذاب كند ، يوسف عليه السّلام فرمود : به حقّ خداى يعقوب سوگند مىخورم كه ارادهء بدى نسبت به أهل تو نكردم بلكه أو در من آويخته بود ومرا تكليف به معصيت مىكرد ومن از أو گريختم ، پس بپرس از اين طفل كه حاضر است كداميك از ما ارادهء ديگرى كرده بوديم ؟ ! ونزد آن زن طفلى از أهل أو بود وبه ديدن أو آمده بود ، پس حق تعالى آن طفل را گويا گردانيد وگفت : اى پادشاه ! نظر كن به پيراهن يوسف ، اگر از پيش دريده شده است ، يوسف قصد أو كرده است ، واگر از عقب دريده شده است ، أو قصد يوسف نموده است .\r\nچون پادشاه اين سخن غريب را از آن طفل بر خلاف عادت شنيد بسيار ترسيد ، وچون نظر به پيراهن كرد ديد از عقب دريده شده است ، به زن خود گفت : اين از مكرهاى شماست ومكرهاى شما بزرگ است ، پس به يوسف گفت : از اين درگذر واين حرف را مخفى دار كه كسى از تو نشنود .\r\nويوسف عليه السّلام اين سخن را مخفى نداشت وپهن شد در شهر ، حتى گفتند زنى چند از أهل شهر كه : زن عزيز مصر با جوان خود عشقبازى مىكند وأو را بسوى خود مايل مىگرداند !\r\nچون اين خبر به زليخا رسيد ، آن زنان را طلبيد ومجلسي آراست وطعامي براي ايشان مهيّا نمود وهر يك را ترنجى وكاردى به دست داد ، پس به يوسف گفت : بيرون بيا به مجلس ايشان .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nچون نظر ايشان بر جمال آن حضرت افتاد از حسن وجمال آن حضرت مدهوش شده ودستهاى خود را به عوض ترنج پاره پاره كردند وگفتند : اين بشر نيست مگر فرشته‌اى گرامى !\r\nزليخا گفت به ايشان : اين است كه شما مرا ملامت مىكرديد در محبت أو .\r\nچون زنان از آن مجلس بيرون آمدند ، هر يك از ايشان پنهان بسوى يوسف رسولي فرستادند والتماس مىنمودند كه به ديدن ايشان برود وآن حضرت ابا مىفرمود ، پس مناجاة كرد كه : پروردگارا ! زندان را بهتر مىخواهم از آنچه ايشان مرا به آن مىخوانند ، واگر نگردانى از من مكر ايشان را ، ميل بسوى ايشان خواهم كرد واز جملهء بىخردان خواهم بود . پس خدا دور نمود از آن حضرت مكر ايشان را .\r\nچون شايع شد امر يوسف وزليخا وآن زنان در شهر مصر ، پادشاه اراده كرد - با آنكه از آن طفل شنيده بود ودانسته بود كه يوسف را تقصيري نيست - كه أو را به زندان فرستد ، لذا آن حضرت را به زندان فرستاد ودر زندان گذشت آنچه خدا در قرآن ياد فرموده است « 1 » .\r\nعلي بن إبراهيم از جابر انصارى روايت كرده است كه : يازده ستاره‌اى كه حضرت يوسف در خواب ديد اين ستاره‌ها بودند : طارق ، حوبان ، ذيال ، ذو الكتفين ، وثاب ، قابس ، عمودان ، فيلق ، مصبح ، وصوح وفروغ « 2 » .\r\nوبه سند معتبر از امام محمد باقر عليه السّلام روايت كرده است كه : تأويل خوابى كه حضرت يوسف عليه السّلام ديده بود كه يازده ستاره با آفتاب وماه أو را سجده كردند ، آن بود كه پادشاه مصر خواهد شد وپدر ومادر وبرادرانش به نزد أو خواهند رفت ؛ پس آفتاب ، مادر آن حضرت بود كه راحيل نام داشت ؛ وماه ، حضرت يعقوب عليه السّلام ؛ ويازده ستاره ، برادران أو بودند . چون داخل شدند بر أو همه سجده كردند خدا را به شكر آنكه يوسف را زنده ديدند ، واين سجده از براي خدا بود نه از براي يوسف « 3 » .\r\n\r\n\r\n","description":"","footnote":"\r\n( 1 ) . علل الشرايع 45 ؛ تفسير برهان 2 / 243 - 245 .\r\n( 2 ) . تفسير قمى 1 / 339 ، ودر آن به جاى « فروغ » ، « فروع » آمده است .\r\n( 3 ) . تفسير قمى 1 / 339 .\r\n","page_name":" 481 ","page_number":481},
  {"content":"\r\n\r\nوبه سند معتبر ديگر از آن حضرت روايت كرده است كه : يوسف عليه السّلام يازده برادر داشت ، وبنيامين از آنها با أو از يك مادر بود ، ويعقوب عليه السّلام را إسرائيل اللّه مىگفتند ، يعنى خالص از براي خدا ، يا برگزيدهء خدا ، وأو پسر إسحاق پيغمبر خدا بود ، وأو پسر حضرت إبراهيم خليل خدا بود ، وچون يوسف آن خواب را ديد عمر أو نه سال بود ، چون خواب را به يعقوب عليه السّلام نقل كرد يعقوب عليه السّلام گفت : اى فرزند عزيز من ! خواب خود را با برادران خود مگو ، اگر بگوئى براي تو مكرى خواهند كرد ، بدرستى كه شيطان براي انسان دشمنى است ظاهر كنندهء دشمنى را .\r\nفرمود : يعنى حيله براي دفع تو خواهند كرد .\r\nپس حضرت يعقوب عليه السّلام به يوسف عليه السّلام گفت : چنانچه اين خواب را ديدى ، برخواهد گزيد تو را پروردگار تو ، وتعليم تو خواهد كرد از تأويل أحاديث - يعنى تعبير خوابها ، ويا أعم از آن واز ساير علوم الهى - وتمام خواهد كرد نعمت خود را بر تو به پيغمبرى چنانچه تمام كرد نعمت خود را بر دو پدر تو پيش از تو كه آنها إبراهيم وإسحاق بودند ، بدرستى كه پروردگار تو دانا وحكيم است .\r\nويوسف عليه السّلام در حسن وجمال بر همهء أهل زمان خود زيادتى داشت ، ويعقوب عليه السّلام أو را بسيار دوست مىداشت وبر ساير فرزندان أو را اختيار مىنمود ، وبه اين سبب حسد بر برادران أو مستولى شد وبا يكديگر گفتند چنانچه خدا ياد فرموده است كه : يوسف وبرادرش محبوبترند بسوى پدر ما از ما وحال آنكه ما عصبه‌ايم - فرمود كه : يعنى جماعتى هستيم - بدرستى كه پدر ما در اين باب در گمراهى هويداست . پس تدبير كردند كه يوسف را بكشند تا شفقت پدر مخصوص ايشان باشد ، پس « لاوى » در ميان ايشان گفت : جايز نيست كشتن أو ، بلكه أو را از ديدهء پدر خود پنهان مىكنيم كه پدر أو را نبيند وبا ما مهربان گردد .\r\nپس آمدند به نزد پدر وگفتند : اى پدر ما ! چرا ما را امين نمىگردانى بر يوسف وحال آنكه ما خيرخواه اوئيم ، بفرست أو را با ما فردا تا بچرد - يعنى گوسفند بچراند - وبازى كند وبدرستى كه ما أو را محافظت ونگاهبانى مىكنيم .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nپس خدا بر زبان حضرت يعقوب جارى كرد كه گفت : مرا به اندوه مىآورد بردن شما أو را ، مىترسم كه گرگ أو را بخورد وشما از أو غافل باشيد .\r\nگفتند : اگر گرگ أو را بخورد وما عصبه‌ايم وبا أو همراهيم هرآينه از زيانكاران خواهيم بود . - فرمود : ده نفر تا سيزده نفر را عصبه مىگويند - .\r\nپس يوسف را بردند واتفاق كردند كه أو را در ته چاه بيندازند ، وما وحى كرديم در چاه بسوى يوسف كه : تو خبر خواهى داد ايشان را به اين امر در وقتي كه ندانند ونشناسند .\r\nحضرت امام محمد باقر عليه السّلام فرمود : يعنى جبرئيل بر أو نازل شد در چاه وبه أو گفت كه : تو را عزيز مصر جلالت خواهيم گردانيد ، وبرادران تو را محتاج تو خواهيم كرد كه بيايند بسوى تو ، وتو ايشان را خبر دهى به آنچه امروز نسبت به تو كردند ، وايشان تو را نشناسند كه يوسفى « 1 » .\r\nواز حضرت صادق عليه السّلام منقول است كه : در وقتي كه اين وحى در چاه بر أو نازل شد هفت سال داشت « 2 » .\r\nپس علي بن إبراهيم گفت : چون حضرت يوسف را از پدر خود دور كردند وخواستند بكشند أو را ، لاوى به ايشان گفت كه : مكشيد يوسف را بلكه در اين چاه بيندازيد أو را تا بعضي از رهگذران أو را بيابند وبا خود ببرند ، اگر سخن مرا قبول مىكنيد .\r\nپس أو را بر سر چاه آوردند وگفتند : بكن پيراهن خود را .\r\nيوسف عليه السّلام گريست وگفت : اى برادران من ! مرا برهنه مكنيد .\r\nپس يكى از ايشان كارد كشيد وگفت : اگر پيراهن را نمىكنى تو را مىكشم ؛ پس پيراهن يوسف را كندند وأو را به چاه افكندند وبرگشتند .\r\nپس يوسف در چاه با خداى خود مناجاة كرد وگفت : اى خداوند إبراهيم وإسحاق ويعقوب ! رحم كن ضعف وبيچارگى وخردسالى مرا . پس قافله‌اى از أهل مصر نزديك آن\r\n\r\n\r\n","description":"","footnote":"\r\n( 1 ) . تفسير قمى 1 / 339 .\r\n( 2 ) . تفسير عياشى 2 / 170 .\r\n","page_name":" 483 ","page_number":483},
  {"content":"\r\n\r\nچاه فرود آمدند وشخصي را فرستادند كه براي ايشان آب از چاه بكشد ، چون دلو را به چاه فرستاد يوسف عليه السّلام به دلو چسبيد ، چون دلو را بالا كشيد طفلى ديد كه ديدهء روزگار مانند أو در حسن وجمال نديده است ، پس دويد بسوى رفيقان خود وگفت : بشارت باد كه چنين غلامي يافتم ، مىبريم وأو را مىفروشيم وقيمتش را سرمايهء خود مىگردانيم .\r\nچون اين خبر به برادران يوسف عليه السّلام رسيد به نزد مردم قافله آمدند وگفتند : اين غلام ماست ! گريخته بود - وپنهان به يوسف گفتند : اگر اقرار به بندگى ما نمىكنى ما تو را مىكشيم - پس أهل قافله به يوسف گفتند كه : چه مىگوئى ؟\r\nگفت : من بندهء ايشانم .\r\nأهل قافله گفتند كه : به ما مىفروشيد اين غلام را ؟\r\nگفتند : بلى .\r\nوبه ايشان فروختند به شرط آنكه أو را به مصر ببرند ودر اين بلاد اظهار نكنند ، وأو را به قيمت كمي فروختند ، به درهمى چند معدود كه هجده درهم بود ، از روى بىاعتنائى به يوسف « 1 » .\r\nوبه سند صحيح از حضرت امام رضا عليه السّلام روايت كرده است كه : قيمتي كه يوسف را به آن فروختند بيست درهم بود « 2 » ، كه به حساب اين زمان هزار ودويست وشصت دينار فلوس باشد .\r\nواز تفسير أبو حمزهء ثمالى نقل كرده‌اند كه : آنكه يوسف را خريد « مالك بن زعر » نام داشت ، وتا يوسف را خريدند پيوسته أو واصحابش به بركت آن حضرت خير وبركت در آن سفر در أحوال خود مشاهده مىكردند ، تا هنگامى كه از يوسف عليه السّلام مفارقت كردند وأو را فروختند ديگر آن بركت از ايشان بر طرف شد ، وپيوسته دل مالك بسوى يوسف عليه السّلام مايل بود ، وآثار جلالت وبزرگى در جبين أو مشاهده مىنمود ، روزى از يوسف عليه السّلام\r\n\r\n\r\n","description":"","footnote":"\r\n( 1 ) . تفسير قمى 1 / 340 .\r\n( 2 ) . تفسير قمى 1 / 341 ؛ قصص الأنبياء راوندى 128 ؛ تفسير عياشى 2 / 172 .\r\n","page_name":" 484 ","page_number":484},
  {"content":"\r\n\r\nپرسيد كه : نسب خود را به من بگوى .\r\nگفت : منم يوسف پسر يعقوب پسر إسحاق پسر إبراهيم عليهم السّلام .\r\nپس مالك أو را در برگرفت وگريست وگفت : از من فرزند بهم نمىرسد ، مىخواهم كه از خداى خود بطلبى كه به من فرزندان كرامت فرمايد وهمه پسر باشند .\r\nچون حضرت يوسف عليه السّلام دعا كرد ، خدا دوازده شكم فرزند به أو داد ، ودر هر شكمى دو پسر « 1 » .\r\nوعلي بن إبراهيم روايت كرده است كه : چون برادران يوسف خواستند كه به نزد يعقوب عليه السّلام برگردند ، پيراهن يوسف را به خون بزغاله آلوده كردند كه چون به نزد پدر آيند بگويند كه گرگ أو را دريد « 2 » .\r\nواز حضرت امام محمد باقر عليه السّلام منقول است كه : بزغاله‌اى را كشتند وپيراهن را به خون آن آلوده كردند ، چون اين كار را كردند لاوى به ايشان گفت كه : اى قوم ! ما فرزندان يعقوبيم إسرائيل خدا فرزند إسحاق پيغمبر خدا وفرزند إبراهيم خليل خدا ، آيا گمان مىكنيد كه خدا اين خبر را از پدر ما پنهان خواهد كرد ؟\r\nگفتند : چه چاره‌اى كنيم ؟\r\nگفت : برمىخيزيم وغسل مىكنيم ونماز جماعت مىكنيم وتضرع مىكنيم بسوى حق تعالى كه اين خبر را از پدر ما پنهان دارد ، بدرستى كه خدا بخشنده وكريم است .\r\nپس برخاستند وغسل كردند - در سنّت إبراهيم وإسحاق ويعقوب چنان بود كه تا يازده نفر جمع نمىشدند نماز جماعت نمىتوانستند كرد - وايشان ده نفر بودند ، گفتند :\r\nچه كنيم كه امام نماز نداريم ؟\r\nلاوى گفت : خدا را امام خود مىگردانيم .\r\nپس نماز كردند وگريستند وتضرع نمودند به درگاه خدا كه اين خبر را از پدر ايشان\r\n\r\n\r\n","description":"","footnote":"\r\n( 1 ) . مجمع البيان 3 / 220 .\r\n( 2 ) . تفسير قمى 1 / 341 .\r\n","page_name":" 485 ","page_number":485},
  {"content":"\r\n\r\nمخفى دارد ، پس در وقت خفتن به نزد پدر خود آمدند گريان ، وپيراهن خون‌آلود يوسف را آوردند وگفتند : اى پدر ! ما رفتيم كه گرو بدويم ويوسف را نزد متاع خود گذاشتيم ، پس گرگ أو را دريد ، وتو باور نمىكنى سخن ما را هر چند ما راستگويان باشيم . وپيراهن يوسف را آوردند با خون دروغى .\r\nيعقوب عليه السّلام فرمود : بلكه زينت داده است براي شما نفسهاى شما امرى را ، پس من صبر جميل مىكنم واز خدا يارى مىجويم بر صبر كردن بر آنچه شما مىگوئيد از امر يوسف .\r\nپس يعقوب فرمود : چه بسيار شديد بوده است غضب اين گرگ بر يوسف ، وچه مهربان بوده است به پيراهن أو كه يوسف را خورده است وپيراهنش را ندريده است ! !\r\nپس أهل آن قافله يوسف را بسوى مصر بردند وأو را به عزيز مصر فروختند ، عزيز مصر چون حسن وجمال أو را ديد ، ونور عظمت وجلال در جبين أو مشاهده نمود ، به زن خود زليخا سفارش كرد كه : گرامى دار جاى أو را - يعنى منزلت أو را - شايد كه أو نفعي بخشد به ما ، يا أو را به فرزندى خود بگيريم .\r\nوعزيز فرزند نداشت ، پس گرامى داشتند يوسف را وتربيت كردند ، وچون به حد بلوغ رسيد ، زن عزيز عاشق أو شد ، وهيچ زنى نظر به يوسف نمىافكند مگر آنكه از عشق أو بىتاب مىشد ، وهيچ مردى أو را نمىديد مگر آنكه از محبت أو بىقرار مىگرديد ، وروى نورانيش مانند ماه شب چهارده بود .\r\nوزليخا سعى كرد كه يوسف را بسوى خود مايل نمايد وبا أو همخوابه گردد ، تا آنكه روزى درها به روى أو بست وگفت : زود بيا كأم مرا روا كن .\r\nيوسف فرمود : پناه به خدا مىبرم از آن عمل قبيح كه مرا به آن مىخوانى ، بدرستى كه عزيز مرا تربيت كرده است ومحلّ مرا نيكو گردانيده است ، بدرستى كه خدا رستگار نمىگرداند ستمكاران را .\r\nپس در يوسف درآويخت ، ودر آن حال يوسف صورت يعقوب را در كنار خانه ديد كه انگشت خود را به دندان مىگزد ومىگويد : اى يوسف ! تو را در آسمان از پيغمبران\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nنوشته‌اند ، مكن كارى كه در زمين تو را از زناكاران بنويسند « 1 » .\r\nودر حديث ديگر از حضرت صادق عليه السّلام منقول است كه : چون زليخا قصد يوسف عليه السّلام كرد ، بتي در آن خانه بود ، برخاست وجامه‌اى بر روى آن بت انداخت ، يوسف به أو فرمود : چه مىكنى ؟\r\nگفت : جامه بر روى اين بت مىاندازم كه ما را در اين حال نبيند ، كه من از أو شرم مىكنم .\r\nفرمود : تو شرم مىكنى از بتي كه نه مىشنود ونه مىبيند ، ومن شرم نكنم از پروردگار خود كه بر هر آشكار ونهان مطّلع است ؟ !\r\nپس برجست ودويد وزليخا از عقب أو دويد ، در اين حال عزيز در در خانه به ايشان رسيد ، زليخا به عزيز گفت : چيست جزاى كسى كه ارادهء بدى نسبت به أهل تو كند مگر اينكه أو را به زندان فرستى يا أو را به عذاب دردآورنده معذّب گردانى ؟ !\r\nيوسف به عزيز گفت : أو اين ارادهء بد نسبت به من كرد .\r\nودر آن خانه طفلى در گهواره بود ، خدا يوسف را الهام كرد كه به عزيز فرمود : از اين طفل كه در گهواره است بپرس تا أو شهادت دهد كه من خيانتى نكرده‌ام .\r\nچون عزيز از طفل سؤال كرد ، حق تعالى طفل را در گهواره براي يوسف به سخن آورد وگفت : اگر پيراهن يوسف از پيش رو دريده شده است پس زليخا راست مىگويد ويوسف از دروغگويان است ، واگر پيراهن أو از عقب دريده شده است پس زليخا دروغ مىگويد ويوسف از راستگويان است .\r\nچون عزيز نظر به پيراهن يوسف كرد ديد از عقب دريده شده است ، به زليخا گفت : اين از مكر شماست بدرستى كه مكر شما عظيم است ، پس به يوسف گفت : از اين سخن درگذر واين حرف را مخفى دار كه كسى از تو نشنود ، وبه زليخا گفت : استغفار كن براي گناه خود ، بدرستى كه تو از خطاكاران بودى .\r\n\r\n\r\n","description":"","footnote":"\r\n( 1 ) . تفسير قمى 1 / 341 .\r\n","page_name":" 487 ","page_number":487},
  {"content":"\r\n\r\nپس آن خبر در مصر شهرت يافت وزنان قصهء زليخا را ذكر مىكردند وأو را ملامت مىكردند ، چون آن خبر به زليخا رسيد ، سركرده‌هاى آن زنان را طلبيد ومجلسي براي ايشان آراست وبه دست هر يك از ايشان ترنجى وكاردى داد وگفت : اين ترنج را پاره كنيد ، ودر آن حال يوسف را داخل آن مجلس كرد ، چون زنان را نظر بر جمال يوسف عليه السّلام افتاد دست را از ترنج نشناختند ودستهاى خود را پاره پاره كردند ، پس زليخا به ايشان گفت كه : مرا معذور داريد ، اين است آنكه مرا ملامت مىكرديد در محبت أو ، ومن أو را بسوى خود خوانده‌ام وأو امتناع مىنمايد ، واگر نكند آنچه من أو را به آن امر مىكنم هرآينه أو را به زندان فرستم به خوارى .\r\nپس اين روز به شب نرسيد كه هر يك از آن زنان بسوى يوسف عليه السّلام فرستادند ويوسف را بسوى خود خواندند ، پس حضرت يوسف دلتنگ شد وبا خدا مناجاة كرد كه :\r\nپروردگارا ! زندان رفتن محبوبتر است بسوى من از آنچه زنان مرا بسوى آن مىخوانند ، واگر تو مكر ايشان را از من نگردانى ، ميل بسوى ايشان خواهم كرد واز بىخردان خواهم بود . پس حق تعالى دعاى أو را مستجاب گردانيد وحيله‌ها ومكرهاى آن زنان را از أو دفع كرد ، وزليخا امر كرد كه يوسف را به زندان بردند ، چنانچه حق تعالى فرموده است كه :\r\n« ايشان را به خاطر رسيد بعد از آن آيتها كه بر پاكى دامن يوسف مشاهده كردند ، كه أو را به زندان فرستند تا مدتي » « 1 » . « 2 »\r\nحضرت امام محمد باقر عليه السّلام فرمود : آن آيتها ، گواهى طفل در گهواره بود ، وپيراهن دريدهء يوسف عليه السّلام از عقب ، ودويدن يوسف وزليخا از عقب أو .\r\nچون يوسف قبول قول زليخا نكرد ، حيله‌ها برانگيخت تا شوهرش يوسف عليه السّلام را به زندان فرستاد ، وبا يوسف داخل زندان شدند دو جوان از غلامان پادشاه كه يكى خبّاز أو بود وديگرى ساقى أو « 3 » .\r\n\r\n\r\n","description":"","footnote":"\r\n( 1 ) . سورهء يوسف : 35 .\r\n( 2 ) . تفسير قمى 1 / 342 .\r\n( 3 ) . تفسير قمى 1 / 344 .\r\n","page_name":" 488 ","page_number":488},
  {"content":"\r\n\r\nوبه روايت ديگر ، پادشاه دو كس را به يوسف عليه السّلام موكّل گردانيد كه أو را محافظت نمايند ، چون داخل زندان شدند به يوسف گفتند كه : تو چه صناعت دارى ؟\r\nگفت : من تعبير خواب مىدانم .\r\nپس يكى از ايشان گفت كه : من در خواب ديدم انگور براي شراب مىفشردم .\r\nيوسف گفت كه : از زندان بيرون خواهى رفت وساقى پادشاه خواهى شد ، ومنزلت تو نزد أو بلند خواهد گرديد .\r\nپس ديگرى كه خبّاز بود گفت : من در خواب ديدم كه نانى چند در ميان كاسه بود ، بر سر گرفته بودم ، مرغان مىآمدند از آن مىخوردند - وأو دروغ گفت ، اين خواب را نديده بود - .\r\nپس يوسف عليه السّلام به أو گفت كه : پادشاه تو را مىكشد وبر دار مىكشد ، ومرغان از مغز سر تو خواهند خورد .\r\nپس آن مرد انكار كرد وگفت : من خوابى نديده بودم .\r\nيوسف عليه السّلام گفت : آنچه به شما گفتم واقع خواهد شد .\r\nوپيوسته يوسف عليه السّلام نيكى به أهل زندان مىكرد ، وبيماران ايشان را پرستارى مىنمود ، ومحتاجان را أعانت مىكرد ، وبر أهل زندان جا را گشايش مىداد ، پس پادشاه طلبيد آن كسى كه در خواب ديده بود كه انگور براي شراب مىفشرد كه از زندان نجات دهد ، حضرت يوسف عليه السّلام به أو گفت كه : چون نزد پادشاه بروى مرا نزد أو ياد كن ؛ شيطان از خاطر أو فراموش كرد كه أو را نزد پادشاه ياد كند ، وسألها بعد از آن يوسف در زندان ماند « 1 » .\r\nوبه سند معتبر از حضرت صادق عليه السّلام روايت كرده است كه : جبرئيل به نزد حضرت يوسف آمد وگفت : اى يوسف ! خداوند عالميان تو را سلام مىرساند ومىگويد كه : كي تو را نيكوترين خلق خود گردانيد ؟\r\n\r\n\r\n","description":"","footnote":"\r\n( 1 ) . تفسير قمى 1 / 344 .\r\n","page_name":" 489 ","page_number":489},
  {"content":"\r\n\r\nپس يوسف عليه السّلام فرياد برآورد وپهلوى روى خود را به زمين گذاشت وگفت : تو اى پروردگار من .\r\nپس جبرئيل گفت : خدا مىفرمايد : كي تو را بسوى پدرت محبوب گردانيد از ميان برادران تو ؟\r\nپس حضرت يوسف فغان برآورد وپهلوى روى خود را بر زمين گذاشت وگفت : تو اى پروردگار من .\r\nجبرئيل گفت كه : مىفرمايد : كي تو را از چاه بيرون آورد بعد از آنكه تو را در چاه انداخته بودند ، ويقين به هلاك خود كرده بودى ؟\r\nپس يوسف عليه السّلام فغان برآورد وپهلوى روى خود را بر زمين گذاشت وگفت : تو اى پروردگار من .\r\nجبرئيل گفت : بدرستى كه پروردگار تو عقوبتي براي تو قرار داده است ، براي آنكه استغاثه بغير أو كردى ، پس بمان در زندان چندين سال .\r\nچون مدت منقضى شد ورخصت دادند أو را كه دعاى فرج را بخواند ، پهلوى روى خود را بر زمين گذاشت وگفت : « اللّهمّ ان كانت ذنوبي قد اخلقت وجهي عندك فانّي اتوجّه إليك بوجه آبائي الصّالحين إبراهيم وإسماعيل وإسحاق ويعقوب » يعنى : « خداوندا ! اگر بوده باشد گناهان من كه كهنه كرده باشند روى مرا نزد تو ، پس بدرستى كه من متوجه مىشوم بسوى تو به روى پدران شايستهء خودم إبراهيم وإسماعيل وإسحاق ويعقوب » ، پس خدا أو را فرج داد واز زندان نجات بخشيد .\r\nراوي گفت : فداى تو شوم ! آيا ما هم اين دعا را بخوانيم ؟\r\nفرمود : مثل اين دعا را بخوانيد وبگوئيد : « اللّهمّ ان كانت ذنوبي قد اخلقت وجهي عندك فانّي اتوجّه إليك بنبيّك نبيّ الرّحمة صلّى اللّه عليه وآله وعليّ وفاطمة والحسن والحسين والائمّة عليهم السّلام » « 1 » .\r\n\r\n\r\n","description":"","footnote":"\r\n( 1 ) . تفسير قمى 1 / 344 ؛ تفسير عياشى 2 / 178 .\r\n","page_name":" 490 ","page_number":490},
  {"content":"\r\n\r\nوعلي بن إبراهيم روايت كرده است كه : پادشاه خوابى ديد وبه وزيران خود گفت كه :\r\nمن در خواب ديدم هفت گاو فربه را كه مىخوردند آنها را هفت گاو لاغر ، وهفت خوشهء سبز ديدم كه هفت خوشهء خشك بر آنها پيچيدند وغالب شدند بر آنها ، پس گفت : اى گروه ! مرا فتوى دهيد در خوابى كه ديده‌ام اگر تعبير خواب مىتوانيد كرد .\r\nايشان ندانستند تعبير آن خواب را وگفتند : اين از خوابهاى پريشان است ، وما تعبير اين خوابهاى پريشان را نمىدانيم . پس آن كسى كه يوسف عليه السّلام تعبير خواب أو كرده بود ، چون از زندان نجات يافت يوسف عليه السّلام از أو التماس كرده بود كه أو را به ياد پادشاه بياورد ، در اين وقت نزد پادشاه ايستاده بود ، بعد از آنكه هفت سال از وقت زندان بيرون آمدن أو گذشته بود يوسف عليه السّلام به ياد أو آمد ، به پادشاه عرض كرد كه : من شما را خبر مىدهم ، پس مرا بفرستيد به زندان تا از يوسف تعبير اين خواب را معلوم كنم .\r\nچون به نزد يوسف آمد گفت : اى يوسف ! اى بسيار راستگو وراست كردار ! فتوى ده ما را در هفت گاو فربه كه بخورد آنها را هفت گاو لاغر ، وهفت خوشهء گندم سبز وهفت خوشهء خشك ، تعبير اين خواب را بگو شايد كه من برگردم بسوى پادشاه وأصحاب أو وخبر دهم ايشان را ، شايد كه ايشان بدانند فضيلت وبزرگوارى تو را با تعبير خواب .\r\nحضرت يوسف عليه السّلام فرمود : بايد زراعت كنيد هفت سال پياپى با نهايت اهتمام ، پس آنچه درو كنيد در اين سألها در خوشهء خود بگذاريد وخرد مكنيد ، تا كرم در آن نيفتد وضايع نشود ، مگر به قدرى كه در آن سألها بخوريد ، پس بيايد بعد از اين هفت سال ، هفت سال ديگر كه قحط شديد در آنها باشد كه خورده شود در اين سالهاى قحط آنچه در آن هفت سال پيش ذخيرة كرده باشيد ، پس بيايد بعد از اين هفت سال ، سالى كه باران براي مردم بسيار ببارد وميوه وحاصل فراوان گردد .\r\nپس آن شخص برگشت وبسوى پادشاه آمد وآنچه حضرت يوسف عليه السّلام فرموده بود عرض كرد ، پادشاه گفت كه : بياوريد يوسف را به نزد من .\r\nچون آن رسول بسوى حضرت يوسف عليه السّلام برگشت ، يوسف گفت : برو به نزد پادشاه وبپرس از أو كه : چون بود حال آن زنانى كه زليخا حاضر كرده بود وچون مرا ديدند\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nدستهاى خود را بريدند ؟ بدرستى كه پروردگار من به مكرهاى ايشان داناست ، يعنى بگو كه آن زنان را بطلبد وحال من وزليخا را از ايشان معلوم كند ، كه ايشان مطّلعند بر آنكه من به اين سبب به زندان آمدم كه تكليف زليخا وايشان را قبول نكردم .\r\nپس عزيز فرستاد آن زنان را طلبيد واز ايشان سؤال نمود كه : چون بود قصه وكار شما در هنگامى كه يوسف را بسوى خود تكليف مىكرديد ؟\r\nگفتند : تنزيه مىكنيم خدا را ، وندانستيم از يوسف هيچ امر بدى .\r\nپس زليخا گفت كه : در اين وقت حق ظاهر گرديد ، ومن أو را بسوى خود مىخواندم ، وأو از جملهء راستگويان بود .\r\nپس حضرت يوسف گفت كه : غرض من آن بود كه عزيز بداند من در غيبت أو به أو خيانت نكرده‌ام ، بدرستى كه خدا هدايت نمىكند مكر خيانت كنندگان را ، وبرى نمىدانم نفس خود را از بدى ، بدرستى كه نفس من بسيار امركننده است به بدى مگر در وقتي كه رحم كند پروردگار من ، بدرستى كه پروردگار من آمرزنده ومهربان است .\r\nپس عزيز گفت : بياوريد يوسف را به نزد من تا أو را از براي خود برگزينم . پس يوسف عليه السّلام به نزد أو آمد ، نظرش بر حضرت يوسف افتاد وبا أو سخن گفت ، وأنوار شد ونيكى وصلاح وعقل ودانائى از غرّهء ناصيهء أو مشاهده كرد ، گفت : بدرستى كه تو امروز نزد ما صاحب منزلت ومقرّب وأميني ، هر حاجت كه دارى از من بطلب .\r\nيوسف گفت : مرا امين گردان بر خزينه‌ها وانبارهاى زمين مصر كه جميع حاصل زراعتهاى آن در تصرف من باشد ، بدرستى كه من حفظكننده ونگاهدارنده ودانايم كه به چه مصرف صرف كنم .\r\nپس عزيز مصر جميع حاصلهاى مصر را در تصرف آن حضرت گذاشت ، چنانچه حق تعالى فرموده است كه : « چنين تمكين واقتدار داديم از براي يوسف در زمين مصر كه هر جا خواهد قرار گيرد وبه هر طرف حكمش جارى باشد ، مىرسانيم به رحمت خود هر كه را خواهيم در دنيا وآخرت ، وضايع نمىگردانيم مزد نيكوكاران را ، وبتحقيق كه مزد\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nآخرت بهتر است از براي آنها كه ايمان آورده‌اند وپرهيزكارند » « 1 » .\r\nپس امر كرد يوسف عليه السّلام كه انبارها را از سنگ وساروج بنا كردند ، وامر كرد كه زراعتهاى مصر را درو كردند وبه هر كس به قدر قوت أو داد وباقي را در خوشه گذاشت وخرد نكرد ودر انبارها ضبط كرد ، ومدت هفت سال چنين مىكرد .\r\nچون سالهاى خشكسالى وقحط درآمد آن خوشه‌ها را كه ضبط كرده بود بيرون مىآورد وبه آنچه مىخواست مىفروخت ، وميانهء أو وپدرش هيجده روز راه بود ، ومردم از أطراف عالم بسوى مصر مىآمدند كه از يوسف عليه السّلام طعام بگيرند .\r\nويعقوب وفرزندانش بر باديه فرود آمده بودند كه در آنجا مقل « 2 » بسيار بود ، پس برادران يوسف قدرى از آن مقل گرفتند وبسوى مصر بار بستند كه آذوقه از مصر بياورند .\r\nويوسف عليه السّلام خود متوجه فروختن مىشد وبه ديگرى نمىگذاشت ، چون برادران يوسف عليه السّلام به نزد أو آمدند ايشان را شناخت وايشان أو را نشناختند ، وآنچه مىخواستند به ايشان داد ، ودر كيل احسان نمود نسبت به ايشان ، پس به ايشان گفت : كيستيد شما ؟\r\nگفتند : ما فرزندان يعقوبيم ، أو پسر إسحاق است وأو پسر إبراهيم خليل خداست كه نمرود أو را به آتش انداخت ونسوخت وخدا آتش را بر أو سرد وسلامت گردانيد .\r\nفرمود : چون است حال پدر شما وچرا أو نيامده است ؟\r\nگفتند : مرد پير ضعيفى است .\r\nفرمود : آيا شما را برادرى ديگر هست ؟\r\nگفتند : برادر ديگر داريم كه از پدر ماست واز مادر ديگر است .\r\nفرمود : چون بسوى من برگرديد بار ديگر ، آن برادر را با خود بياوريد ، آيا نمىبينيد كه من وفا مىكنم كيل را ، ونيكو رعايت مىكنم هر كه را بسوى من مىآيد ، پس اگر آن برادر را با خود نياوريد كيلى نخواهد بود شما را نزد من ، وشما را نزديك خود نخواهم طلبيد .\r\n\r\n\r\n","description":"","footnote":"\r\n( 1 ) . سورهء يوسف : 56 و 57 .\r\n( 2 ) . مقل : صمغ درختى است كه در سواحل بحر عمان وهندوستان مىرويد ، طعمش تلخ است . ( فرهنگ عميد 3 / 2293 ) .\r\n","page_name":" 493 ","page_number":493},
  {"content":"\r\n\r\nگفتند : به هر حيله كه هست پدرش را راضى خواهيم كرد ودر اين باب تقصير نخواهيم كرد .\r\nيوسف عليه السّلام به ملازمان خود فرمود كه : آن متاعي كه ايشان براي قيمت طعام آورده بودند ، بىخبر از ايشان در ميان بارهاى ايشان بگذاريد ، شايد چون به أهل خود برگردند وبار خود را بگشايند وببينند كه متاع ايشان را پس داده‌ايم بسوى ما باز برگردند .\r\nچون برادران حضرت يوسف عليه السّلام بسوى پدر خود برگشتند گفتند : اى پدر ! عزيز مصر گفته است كه اگر برادر خود را با خود نبريم طعام به ما كيل نكند ، پس بفرست با ما برادر ما را تا طعام از أو بگيريم ، بدرستى كه ما محافظت‌كننده‌ايم أو را .\r\nحضرت يعقوب گفت : آيا امين گردانم شما را بر أو چنانچه امين گردانيدم شما را به برادر أو پيشتر ؟ ! پس خدا نيكو حفظ كننده‌اى است ، وأو رحم‌كننده‌ترين رحم كنندگان است .\r\nپس متاعهاى خود را گشودند ، يافتند سرمايهء خود را كه براي خريدن طعام برده بودند كه به ايشان پس داده‌اند در ميان بارهاى ايشان گذاشته‌اند .\r\nگفتند : اى پدر ! زيادة از اين احسان نمىباشد كه عزيز نسبت به ما كرده است ، اينك متاع ما را به ما پس داده است ، واز ما قيمت قبول نكرده است ، اگر برادر ما را همراه بفرستى آذوقه از براي أهل خود مىآوريم وبرادر خود را حفظ مىكنيم ، وبه سبب بردن برادر خود يك شتر بار زيادة مىگيريم ، وآنچه آورده‌ايم طعامي است اندك ، وفا به آذوقهء ما نمىكند .\r\nحضرت يعقوب عليه السّلام فرمود : هرگز أو را با شما نفرستم تا بدهيد به من عهدي از جانب حق تعالى ، وسوگند به خدا بخوريد كه البتة أو را براي من بياوريد مگر آنكه امرى روى دهد كه اختيار از دست شما به در رود . پس ايشان سوگند خوردند ، يعقوب عليه السّلام فرمود :\r\nخدا بر آنچه ما گفتيم گواه ومطّلع است ، پس چون ايشان خواستند كه بيرون روند يعقوب عليه السّلام به ايشان گفت : اى فرزندان من ! همه از يك در داخل مشويد مبادا شما را چشم بزنند ، واز درهاى متفرق داخل شويد ، ومن دفع نمىتوانم كرد از شما آنچه خدا از براي\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nشما مقدّر كرده است ، حكم نيست مگر از براي أو ، بر أو توكل كنندگان باشيد .\r\nوچون برادران داخل شدند نزد حضرت يوسف چنانچه پدر ايشان وصيت كرده بود ، هيچ فايده نبخشيد هر تدبيري كه حضرت يعقوب عليه السّلام براي ايشان كرده بود كه قضاى خدا را از ايشان دفع كند مگر آنكه يعقوب عليه السّلام خوفي كه در نفس أو بود بر بنيامين فرزند خود اظهار نمود ، بدرستى كه أو صاحب علم ودانا بود ، ومىدانست كه تدابير أو مانع تقدير خدا نمىگردد وليكن أكثر مردم نمىدانند .\r\nچون ايشان از نزد حضرت يعقوب عليه السّلام بيرون رفتند ، بنيامين با ايشان چيزى نمىخورد وهمنشينى نمىكرد وسخن نمىگفت ، چون به خدمت حضرت يوسف عليه السّلام رسيدند وسلام كردند ، چشم حضرت يوسف به برادرش بنيامين افتاد وبه ديدن أو شاد شد ، چون ديد كه دور از ايشان نشسته است گفت : تو برادر ايشانى ؟\r\nگفت : بلى .\r\nفرمود : چرا با ايشان ننشسته‌اى ؟\r\nبنيامين گفت : از براي اينكه برادرى داشتم كه از پدر ومادر با من يكى بود ، ايشان أو را با خود بردند وأو را برنگردانيدند ، دعوى كردند كه گرگ أو را خورد ، پس من به سوگند بر خود لازم گردانيدم كه در هيچ امرى با ايشان مجتمع نشوم تا زنده باشم .\r\nيوسف عليه السّلام پرسيد : آيا زن خواسته‌اى ؟\r\nگفت : بلى .\r\nفرمود كه : فرزند از براي تو بهم رسيده است ؟\r\nگفت : بلى .\r\nفرمود : چند فرزند بهم رسانيده‌اى ؟\r\nگفت : سه پسر .\r\nفرمود : چه نام كرده‌اى ايشان را ؟\r\nگفت : يكى را گرگ نام كرده‌ام ، ويكى را پيراهن ، ويكى را خون !\r\nفرمود : چگونه اين نامها را اختيار كرده‌اى ؟\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nگفت : از براي اينكه فراموش نكنم برادر خود را ، هرگاه كه يكى از ايشان را بخوانم برادر خود را بياد آورم .\r\nپس حضرت يوسف عليه السّلام به برادران خود گفت كه : بيرون رويد ؛ وبنيامين را پيش خود نگاه داشت وايشان بيرون رفتند ، وبنيامين را به نزد خود طلبيد وگفت : من برادر توام يوسف ، پس غمگين مباش به آنچه ايشان كردند وگفت كه : مىخواهم تو را نزد خود نگاهدارم .\r\nبنيامين گفت : برادران نمىگذارند مرا ، زيرا كه پدرم عهد وپيمان خدا از ايشان گرفته است كه مرا بسوى أو برگردانند .\r\nيوسف گفت كه : من چاره‌اى در اين باب مىكنم وحيله برمىانگيزم ، پس آنچه ببينى انكار مكن وبرادران را خبر مده .\r\nچون حضرت يوسف عليه السّلام طعام را به ايشان داد واحسان فراوان نسبت به ايشان بعمل آورد ، به بعضي از ملازمان خود فرمود : اين صاع را در ميان بار بنيامين بگذاريد - وآن صاعى بود از طلا كه به آن كيل مىكردند - پس آن را در ميان بار بنيامين گذاشتند به نحوى كه برادران بر آن مطّلع نشدند .\r\nچون ايشان بار كردند ، حضرت يوسف عليه السّلام فرستاد وايشان را نگاهداشت ، پس امر فرمود منادى را كه ندا كرد در ميان ايشان كه : اى گروه أهل قافله ! شما دزدانيد .\r\nپس برادران حضرت يوسف عليه السّلام آمدند وپرسيدند كه : چه چيز از شما ناپيدا شده است ؟\r\nملازمان يوسف عليه السّلام گفتند كه : صاع پادشاه پيدا نيست ، وهر كه آن را بياورد يك شتر بار به أو مىدهيم وما ضامنيم كه به أو برسانيم .\r\nپس برادران به حضرت يوسف گفتند كه : بخدا سوگند كه شما مىدانيد كه ما نيامده بوديم كه افساد كنيم در زمين ، ونبوديم ما دزدان .\r\nحضرت يوسف عليه السّلام فرمود كه : پس چيست جزاى كسى كه صاع به نزد أو ظاهر شود واگر شما دروغگو باشيد ؟\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nگفتند : جزاى أو آن است كه أو را به بندگى نگاه دارى ، چنين جزا مىدهيم ستمكاران را . ودر شريعت حضرت يعقوب عليه السّلام چنين بود كه هر كه دزدى مىكرد أو را به بندگى مىگرفتند .\r\nپس ، از براي دفع تهمت ، حضرت يوسف عليه السّلام فرمود كه أول بارهاى برادران را بكاوند پيش از بار بنيامين ، وچون به بار بنيامين رسيدند صاع در ميان بار أو ظاهر شد ، پس بنيامين را گرفتند وحبس كردند .\r\nواز حضرت صادق عليه السّلام پرسيدند كه : چگونه حضرت يوسف فرمود كه ندا كنند أهل قافله را كه شما دزدانيد وحال آنكه ايشان دزدى نكرده بودند ؟\r\nفرمود كه : آنها دزدى نكرده بودند وحضرت يوسف عليه السّلام دروغ نگفت ، زيرا كه غرض حضرت يوسف آن بود كه : شما يوسف را از پدرش دزديديد .\r\nپس برادران حضرت يوسف گفتند كه : اگر بنيامين دزدى كرد ، برادر أو يوسف نيز پيشتر دزدى كرده بود .\r\nپس حضرت يوسف عليه السّلام تغافل نمود ، جواب ايشان نگفت ودر خاطر خود فرمود :\r\nبلكه شما بدكرداريد چنانچه يوسف را از پدر دزديديد ، وخدا داناتر است به آنچه شما مىگوئيد .\r\nپس برادران همگى جمع شدند واز بدن ايشان خون زرد مىچكيد وبا حضرت مجادله مىكردند در نگاهداشتن برادرش ، وعادت فرزندان يعقوب عليه السّلام چنين بود كه هرگاه غضب بر ايشان مستولى مىشد موهاى ايشان از جامه‌ها بيرون مىآمد واز سر آن موها خون زرد مىريخت . پس گفتند به حضرت يوسف كه : اى عزيز ! بدرستى كه أو را پدرى هست پير وسالدار ، پس بگير يكى از ما را به جاى أو ، بدرستى كه مىبينيم تو را از نيكوكاران ، پس رها كن أو را .\r\nيوسف عليه السّلام گفت : معاذ اللّه ! پناه به خدا مىبرم از آنكه بگيرم كسى را جز آن كه متاع خود را نزد أو يافته‌ام - ونگفت : مگر كسى كه متاع ما را دزديده است ، تا دروغ نگفته باشد - زيرا كه اگر ديگرى را بگيريم از ستمكاران خواهيم بود .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nچون نااميد شدند از برادر خود ، خواستند كه بسوى پدر خود برگردند ، برادر بزرگ ايشان يا سركردهء ايشان - كه به يك روايت لاوى بود ، وبه روايت ديگر يهودا ، وبنا بر مشهور شمعون بود « 1 » ، ودر حديث معتبر ديگر از حضرت صادق عليه السّلام منقول است كه يهودا بود « 2 » - گفت به ايشان كه : مگر نمىدانيد كه پدر شما از شما پيمان خدا گرفت در باب اين فرزند ، وپيشتر تقصير كرديد در باب يوسف ، پس برگرديد شما بسوى پدر خود امّا من نمىآيم بسوى أو ، واز زمين مصر به در نمىروم تا رخصت دهد مرا پدر من يا خدا حكم كند از براي من كه برادر خود را از ايشان بگيرم وأو بهترين حكم كنندگان است . پس به ايشان گفت كه : برگرديد بسوى پدر خود وبگوئيد : اى پدر ! بدرستى كه پسر تو دزدى كرد وما گواهى نمىدهيم مگر به آنچه دانستيم ، وما حفظ كنندهء غيب نبوديم ، وسؤال كن از أهل شهري كه ما در آنجا بوديم واز أهل قافله كه در ميان ايشان بوديم ، وبدرستى كه ما راستگويانيم .\r\nپس برادران يوسف عليه السّلام بسوى پدر خود برگشتند ويهودا در مصر ماند وبه مجلس حضرت يوسف عليه السّلام حاضر شد ودر باب بنيامين سخن بسيار گفت تا آنكه آوازها بلند شد ويهودا به غضب آمد ، وبر كتف يهودا موئى بود كه چون به غضب مىآمد آن مو بلند مىشد وخون از آن مىريخت وساكن نمىشد تا يكى از فرزندان يعقوب دست بر أو بگذارد ؛ چون حضرت يوسف ديد كه خون از موى أو جارى شد ودر پيش يوسف عليه السّلام طفلى از فرزندان أو بازى مىكرد ودر دستش رمّانه‌اى از طلا بود كه با آن بازى مىكرد ، حضرت يوسف رمّانه را از أو گرفت وبه جانب يهودا گردانيد ، چون طفل از پى رمّانه رفت كه آن را بگيرد دستش بر يهودا خورد وغضب أو ساكن گرديد ، پس يهودا به شك افتاد وطفل رمّانه را گرفت وبسوى حضرت يوسف برگشت .\r\nباز سخن ميان يهودا ويوسف عليه السّلام بلند شد تا آنكه يهودا به غضب آمد وموى كتفش\r\n\r\n\r\n","description":"","footnote":"\r\n( 1 ) . مجمع البيان 3 / 255 .\r\n( 2 ) . تفسير عياشى 2 / 186 .\r\n","page_name":" 498 ","page_number":498},
  {"content":"\r\n\r\nبرخاست وخون از آن جارى شد ، وباز يوسف عليه السّلام رمّانه را انداخت وطفل از پى بىآن رفت ودستش بر يهودا خورد وغضبش ساكن شد ؛ تا سه مرتبه چنين كرد ، پس يهودا گفت :\r\nمگر در اين خانه كسى از فرزندان يعقوب هست ؟ !\r\nچون برادران يوسف عليه السّلام به نزد يعقوب عليه السّلام برگشتند وقصهء بنيامين را نقل كردند فرمود كه : بلكه نفس شما براي شما امرى را زينت داده است واز عمل شما أو به حبس افتاده است واگر نه عزيز چه مىدانست كه دزد را براي دزدى أو به بندگى مىبايد گرفت ، پس صبر جميل مىكنم شايد كه حق تعالى همه را براي من بياورد ، بدرستى كه أو دانا وحكيم است .\r\nپس رو از ايشان گردانيد وگفت : زهى تأسف بر يوسف . وسفيد شده بود ديده‌هاى أو ونابينا گرديده بود از اندوه وگريه كردن بر يوسف عليه السّلام وپر بود از خشم بر برادران ، وبه ايشان اظهار نمىنمود .\r\nمنقول است كه از حضرت صادق عليه السّلام پرسيدند كه : به چه حد رسيده بود حزن يعقوب عليه السّلام بر يوسف عليه السّلام ؟\r\nفرمود : به اندوه هفتاد زن كه فرزندان ايشان مرده باشند ، وفرمود كه : حضرت يعقوب عليه السّلام نمىدانست گفتن  « إِنَّا لِلَّهِ وَإِنَّا إِلَيْهِ راجِعُونَ »  را ، پس به اين سبب گفت : « وا اسفا على يوسف » .\r\nپس برادران گفتند : بخدا سوگند كه ترك نمىكنى ياد كردن يوسف را تا آنكه مشرف بر هلاك گردى يا هلاك شوى .\r\nحضرت يعقوب گفت كه : شكايت نمىكنم اندوه عظيم وحزن خود را مگر بسوى خدا ، مىدانم از لطف ورحمت خدا آنچه شما نمىدانيد ، اى فرزندان من ! برويد وتفحّص كنيد از يوسف وبرادرش ونااميد نشويد از رحمت خدا ، بدرستى كه نااميد نمىشود از رحمت خدا مگر گروه كافران .\r\nوبه سند حسن روايت كرده است كه از حضرت امام محمد باقر عليه السّلام پرسيدند كه :\r\nحضرت يعقوب در وقتي كه به فرزندانش گفت : برويد وتفحّص يوسف وبرادر بكنيد ، آيا\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nمىدانست كه أو زنده است ، وحال آنكه بيست سال از أو مفارقت كرده بود وچشمهايش از بسيارى گريه بر أو نابينا شده بود ؟\r\nفرمود كه : بلى مىدانست كه أو زنده است ، زيرا كه دعا كرد از پروردگارش در سحر كه ملك موت را به نزد أو فرستد ، پس ملك موت بر أو نازل شد با خوشترين بوى ونيكوترين صورتي ، حضرت يعقوب عليه السّلام گفت : كيستى ؟\r\nگفت : من ملك موتم كه از حق تعالى سؤال كردى كه مرا بسوى تو فرستد ، چه حاجت به من داشتى اى يعقوب ؟\r\nفرمود : خبر ده مرا كه أرواح را يك جا قبض مىكنى از أعوان خود يا متفرق مىگيرى ؟\r\nگفت : بلكه متفرق مىگيرم .\r\nپس حضرت يعقوب عليه السّلام گفت كه : قسم مىدهم تو را به خداى إبراهيم وإسحاق ويعقوب كه خبر دهى مرا كه آيا روح يوسف به تو رسيده است ؟\r\nگفت : نه .\r\nپس در آن وقت دانست كه أو زنده است وبا فرزندان خود گفت : اى فرزندان من ! برويد وتجسّس وتفحّص كنيد يوسف وبرادرش را ، ونااميد مشويد از رحمت خدا ، بدرستى كه نااميد نمىشود از رحمت خدا مگر گروه كافران .\r\nوعلي بن إبراهيم روايت كرده است كه عزيز مصر به يعقوب عليه السّلام نوشت كه : اينك پسر تو را - يعنى يوسف را - به قيمت كمي خريدم وأو را بندهء خود گردانيدم ، وپسر ديگر تو بنيامين متاع خود را نزد أو يافتم وأو را به بندگى گرفتم . پس هيچ چيز بر حضرت يعقوب عليه السّلام دشوارتر نبود از اين نامه ، پس به رسول گفت : باش در جاى خود تا جواب نويسم ، ونوشت : « بسم اللّه الرّحمن الرّحيم ، اين نامه‌اى است از يعقوب إسرائيل خدا پسر إسحاق ذبيح خدا پسر إبراهيم خليل خدا ، امّا بعد ، پس فهميدم نامهء تو را كه ذكر كرده بودى كه فرزند مرا خريده وبه بندگى گرفته‌اى ، بدرستى كه بلا موكّل است به فرزندان آدم ، بدرستى كه جدّم حضرت إبراهيم را نمرود كه پادشاه روى زمين بود به آتش انداخت ونسوخت وحق تعالى بر أو سرد وسلامت گردانيد ؛ وپدرم إسحاق ، خدا جدّ مرا امر كرد\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nكه أو را به دست خود ذبح كند ، پس خواست كه أو را ذبح كند خداوند فدا كرد أو را به گوسفندى بزرگ ؛ وبدرستى كه من فرزندى داشتم كه هيچ‌كس در دنيا محبوبتر نبود بسوى من از أو ، ونور ديدهء من بود ، وميوهء دل من بود ، پس برادرانش أو را بيرون بردند وبرگشتند وگفتند كه : گرگ أو را خورد ، پس از اين اندوه پشت من خم شد واز بسيارى گريهء بر أو ديده‌ام نابينا گرديده ، وبرادرى داشت كه از مادر أو بود ومن انس مىگرفتم با أو ، وبا برادرانش به نزد تو آمد كه از براي ما طعام بياورند ، پس برگشتند وگفتند كه : صاع پادشاه را دزديده وتو أو را حبس كرده‌اى ، وما أهل بيتي نيستيم كه دزدى وگناهان كبيره لايق ما باشد ، ومن سؤال مىكنم از تو ، وتو را سوگند مىدهم به خداى إبراهيم وإسحاق ويعقوب كه منّت‌گذارى بر من وتقرب‌جوئى بسوى خدا وأو را به من برگردانى » .\r\nچون حضرت يوسف عليه السّلام نامه را خواند بر روى خود ماليد وبوسيد وبسيار گريست - ودر روايت ديگر وارد شده است كه : چون نامه را گشود از گريه ضبط خود نتوانست كرد ، پس برخاست داخل خانه شد ، نامه را خواند بسيار گريست ، پس روى خود را شست وبه مجلس آمد ، باز گريه بر أو غالب شد وبه خانه برگشت وگريست ، بازروى خود را شست وبيرون آمد « 1 » - نظر كرد بسوى برادران خود وگفت : آيا مىدانيد كه چه كرديد با يوسف وبرادرش در وقتي كه جاهل ونادان بوديد ؟\r\nگفتند : مگر تو يوسفى ؟\r\nفرمود كه : من يوسفم واين برادر من است ، بتحقيق كه پروردگار منّت گذاشت وانعام كرد بر ما ، بدرستى كه هر كه پرهيزكارى كند وصبر نمايد بر بلاها پس بدرستى كه حق تعالى ضايع نمىگرداند مزد نيكوكاران را .\r\nبرادران گفتند : بدرستى كه خدا تو را اختيار كرده است بر ما در صورت وسيرت ، وما خطاكاران بوديم در آنچه كرديم با تو .\r\nيوسف عليه السّلام فرمود كه : سرزنشى نيست بر شما امروز ، مىآمرزد خدا شما را وأو\r\n\r\n\r\n","description":"","footnote":"\r\n( 1 ) . تفسير عياشى 2 / 193 .\r\n","page_name":" 501 ","page_number":501},
  {"content":"\r\n\r\nارحم الراحمين است « 1 » ، ببريد اين پيراهن مرا پس بيندازيد بر روى پدرم تا بينا گردد وشما با پدرم وأهل خود از زنان وفرزندان خود همه بيائيد بسوى من .\r\nچون قافله از مصر روانه شد ، حضرت يعقوب عليه السّلام فرمود : بدرستى كه من بوى يوسف را مىشنوم اگر نگوئيد كه خرف شده است وعقلش بر طرف شده است .\r\nگفتند آنها كه حاضر بودند : بخدا قسم كه در گمراهى قديم خود هستى در انتظار يوسف .\r\nچون بشير آمد ، پيراهن را بر روى يعقوب عليه السّلام انداخت ، پس أو بينا گرديد وفرمود : آيا نگفتم به شما كه من مىدانم از رحمت خدا آنچه شما نمىدانيد ؟ !\r\nبرادران گفتند : اى پدر ما ! استغفار كن از براي ما گناهان ما را بدرستى كه ما خطاكاران بوديم .\r\nفرمود : بعد از اين استغفار خواهم كرد از براي شما از پروردگار خود ، بدرستى كه أو آمرزنده ومهربان است . اين است ترجمهء آيات « 2 » .\r\nوعلي بن إبراهيم روايت كرده است كه : چون رسول عزيز ، نامه را از حضرت يعقوب عليه السّلام گرفت وروانه شد ، حضرت يعقوب عليه السّلام دست بسوى آسمان بلند كرد وگفت :\r\n« يا حسن الصّحبة يا كريم المعونة يا خيرا كلّه ائتني بروح منك وفرج من عندك » ، پس جبرئيل نازل شد وگفت : اى يعقوب ! مىخواهى تو را تعليم كنم دعائي چند كه چون بخوانى حق تعالى ديده‌ات را به تو برگرداند وپسرهايت را به تو برساند ؟\r\nگفت : بلى .\r\nجبرئيل عليه السّلام گفت : بگو « يا من لا يعلم أحد كيف هو الّا هو ، يا من سدّ الهواء بالسّماء وكبس الأرض على الماء واختار لنفسه أحسن الأسماء ، ائتني بروح منك وفرج من عندك » ، پس هنوز صبح طالع نشده بود كه پيراهن را آوردند وبر روى أو افكندند ،\r\n\r\n\r\n","description":"","footnote":"\r\n( 1 ) . تفسير قمى 1 / 345 .\r\n( 2 ) . مجمع البيان 3 / 261 .\r\n","page_name":" 502 ","page_number":502},
  {"content":"\r\n\r\nحق تعالى ديدهء أو را روشن كرد وفرزندانش را به أو برگردانيد « 1 » .\r\nوباز روايت كرده است كه : چون عزيز امر كرد كه حضرت يوسف عليه السّلام را به زندان بردند ، حق تعالى علم تعبير خواب را به أو الهام نمود ، پس تعبير خوابهاى أهل زندان مىكرد ؛ چون آن دو جوان خوابهاى خود را به أو نقل كردند ، وتعبير خوابهاى ايشان نمود وگفت به آن جوانى كه گمان داشت أو نجات خواهد يافت كه : مرا ياد كن نزد پادشاه خود ، در اين حال متوجه جناب مقدس الهى نشد وپناه به درگاه أو نبرد ، پس حق تعالى وحى نمود به أو كه : كي نمود به تو آن خواب را كه ديدى ؟\r\nيوسف عليه السّلام گفت : تو اى پروردگار من .\r\nفرمود : كي تو را محبوب گردانيد بسوى پدرت ؟\r\nگفت : تو اى پروردگار من .\r\nفرمود : كي قافله را بسوى چاه فرستاد كه تو را از آن چاه بيرون آورند ؟\r\nگفت : تو اى پروردگار من .\r\nفرمود : كي تو را تعليم نمود آن دعائي را كه خواندى وبه سبب آن از چاه نجات يا فتى ؟\r\nگفت : تو اى پروردگار من .\r\nفرمود : كي زبان طفل را در گهواره گويا گردانيد تا عذر تو را بيان نمود ؟\r\nگفت : تو اى پروردگار من .\r\nفرمود : كي علم تعبير خواب را به تو الهام نمود ؟\r\nگفت : تو اى پروردگار من .\r\nفرمود كه : پس چگونه يارى بغير من جستى واز من يارى نطلبيدى وآرزو كردى از بنده‌اى از بندگان من كه تو را ياد كند نزد آفريده‌اى از آفريده‌هاى من كه در قبضهء قدرت من است وپناه بسوى من نياوردى ؟ اكنون به سبب اين در زندان بمان چندين سال .\r\n\r\n\r\n","description":"","footnote":"\r\n( 1 ) . تفسير قمى 1 / 352 ، ودر آن « يا من سدّ السماء بالهواء » ، وهمچنين است در تفسير برهان 2 / 268 ؛ ولى در تفسير عياشى 2 / 195 اين قسمت از دعا مطابق متن است وقسمتهاى ديگر دعا تفاوتهايى دارد .\r\n","page_name":" 503 ","page_number":503},
  {"content":"\r\n\r\nپس حضرت يوسف عليه السّلام مناجاة كرد كه : سؤال مىكنم از تو به حقّى كه پدرانم بر تو دارند كه مرا فرجى كرامت فرمائى ، پس حق تعالى به أو وحى نمود كه : اى يوسف ! كدام حقّ پدران تو بر من هست ؟ ! اگر پدرت آدم را مىگوئى ، أو را به دست قدرت خود آفريدم واز روح برگزيدهء خود در أو دميدم وأو را در بهشت خود ساكن گردانيدم ، وامر كردم أو را كه نزديك يك درخت از درختان بهشت نرود ، پس مرا نافرمانى كرد ، چون توبه كرد توبهء أو را قبول نمودم ؛ واگر پدرت نوح را مىگوئى ، أو را از ميان خلق خود برگزيدم وأو را پيغمبر گردانيدم ، وچون قوم أو أو را نافرمانى كردند دعا كرد براي هلاك ايشان ، دعاى أو را مستجاب كردم وقوم أو را غرق كردم وأو را وهر كه به أو ايمان آورده بود در كشتى نجات دادم ؛ واگر پدرت إبراهيم را مىگوئى ، أو را خليل خود گردانيدم ، از آتش نجات بخشيدم وآتش نمرود را بر أو سرد وسلامت ساختم ؛ واگر پدرت يعقوب را مىگوئى ، دوازده پسر به أو بخشيدم ، وچون يكى را از نظر أو غايب گردانيدم آن قدر گريست كه ديده‌اش نابينا شد ، وبر سر راهها نشست ومرا بسوى خلق من شكايت نمود ، پس چه حقّ پدران تو بر من هست ؟\r\nدر آن حال جبرئيل عليه السّلام گفت : اى يوسف ! بگو « أسألك بمنّك العظيم واحسانك القديم » يعنى : « سؤال مىكنم از تو به حقّ نعمتهاى بزرگ تو واحسانهاى قديم تو » ، چون اين را گفت ، عزيز آن خواب را ديد وباعث فرج أو گرديد « 1 » .\r\nوبه سند معتبر از حضرت صادق عليه السّلام روايت كرده است كه : زندانبان به حضرت يوسف عليه السّلام گفت : تو را دوست مىدارم .\r\nحضرت يوسف فرمود كه : هيچ بلا به من نرسيد مگر از دوستى مردم ! عمّه‌ام چون مرا دوست داشت ، مرا به دزدى متهم ساخت ! وچون پدرم مرا دوست داشت برادرانم از حسد ، مرا به بلاها انداختند ! وچون زليخا مرا دوست داشت به زندان افتادم !\r\nوفرمود كه : حضرت يوسف عليه السّلام در زندان به حق تعالى شكايت نمود كه : به چه گناه\r\n\r\n\r\n","description":"","footnote":"\r\n( 1 ) . تفسير قمى 1 / 353 .\r\n","page_name":" 504 ","page_number":504},
  {"content":"\r\n\r\nمستحقّ زندان شدم ؟\r\nپس خدا وحى نمود بسوى أو كه : تو خود اختيار نمودى زندان را در وقتي كه گفتى :\r\nپروردگارا ! زندان را دوست‌تر مىدارم از آنچه مرا بسوى آن مىخوانند زنان ، چرا نگفتى كه عافيت محبوبتر است بسوى من از آنچه مرا بسوى آن مىخوانند « 1 » .\r\nوبه سند معتبر از حضرت صادق عليه السّلام روايت كرده است كه : چون برادران حضرت يوسف عليه السّلام أو را به چاه انداختند ، جبرئيل در چاه بر أو نازل شد وگفت : اى پسر ! كي تو را در اين چاه انداخت ؟\r\nيوسف عليه السّلام گفت : برادران من براي قرب ومنزلتي كه نزد پدر خود داشتم حسد مرا بردند وبه اين سبب مرا در چاه انداختند .\r\nجبرئيل گفت : مىخواهى از چاه بيرون روى ؟\r\nيوسف عليه السّلام گفت : اختيار من با خداى إبراهيم وإسحاق ويعقوب است .\r\nجبرئيل گفت : خداى إبراهيم وإسحاق ويعقوب مىفرمايد كه اين دعا را بخوان :\r\n« اللّهمّ انّي أسألك بانّ لك الحمد كلّه لا اله الّا أنت الحنّان المنّان بديع السّماوات والأرض ذو الجلال والاكرام صلّ على محمّد وآل محمّد واجعل لي من أمري فرجا ومخرجا وارزقني من حيث احتسب ومن حيث لا احتسب » ، پس چون يوسف عليه السّلام پروردگار خود را به اين دعا خواند ، خدا أو را از چاه نجات بخشيد واز مكر زليخا خلاصي داد وپادشاهى مصر را به أو عطا كرد از جهتي كه گمان نداشت « 2 » .\r\nوبه سند معتبر از حضرت صادق عليه السّلام روايت كرده است كه : چون إبراهيم عليه السّلام را در آتش انداختند ، جبرئيل عليه السّلام جامه‌اى از جامه‌هاى بهشت آورد وبر أو پوشانيد كه گرما وسرما در أو اثر نكند ؛ چون إبراهيم عليه السّلام را وقت مرگ رسيد در بازوبندى گذاشت وبر إسحاق عليه السّلام بست ، وإسحاق بر يعقوب عليه السّلام بست ، وچون يوسف عليه السّلام متولد شد ،\r\n\r\n\r\n","description":"","footnote":"\r\n( 1 ) . تفسير قمى 1 / 354 .\r\n( 2 ) . تفسير قمى 1 / 354 ؛ وهمين روايت با كمي تفاوت در متن دعا ، در تفسير عياشى 2 / 170 وقصص الأنبياء راوندى 128 آمده است .\r\n","page_name":" 505 ","page_number":505},
  {"content":"\r\n\r\nيعقوب عليه السّلام آن را در گردن يوسف آويخت ودر گردن أو بود ودر آن حوالي كه بر أو گذشت ، پس چون يوسف عليه السّلام پيراهن را از ميان تعويذ بيرون آورد در مصر ، يعقوب عليه السّلام در فلسطين شام بوى آن را شنيد وگفت : من بوى يوسف را مىشنوم ، وآن همان پيراهن بود كه از بهشت آورده بودند .\r\nراوي عرض كرد : فداى تو شوم ! آن پيراهن به كي رسيد ؟\r\nفرمود كه : به اهلش رسيد . پس فرمود كه : هر پيغمبرى كه علمي يا غير آن به ميراث گذاشت همه منتهى شد به رسول خدا صلّى اللّه عليه وآله وسلّم ، واز أو به اوصياى أو رسيد ، ويعقوب عليه السّلام در فلسطين بود وچون قافله از مصر روانه شدند يعقوب عليه السّلام بوى پيراهن را شنيد ، وبو از آن پيراهن بود كه از بهشت آورده بودند ، وآن ميراث به ما رسيده است ونزد ما است « 1 » .\r\nوبه سند موثق از حضرت امام رضا عليه السّلام روايت كرده است كه : حكم در ميان فرزندان يعقوب عليه السّلام چنان بود كه اگر كسى چيزى را بدزدد أو را به بندگى بگيرند ، يوسف عليه السّلام در وقتي كه طفل بود در نزد عمهء خود مىبود ، وعمهء أو ، أو را بسيار دوست مىداشت ، وإسحاق عليه السّلام كمربندى داشت كه آن را به يعقوب عليه السّلام پوشانيده بود ، آن كمربند نزد خواهرش بود ؛ چون يعقوب عليه السّلام يوسف عليه السّلام را از خواهرش طلبيد كه به نزد خود بياورد ، خواهرش بسيار دلگير شد وگفت : بگذار كه أو را خواهم فرستاد ، پس كمربند را در زير جامه‌هاى يوسف عليه السّلام بر كمر أو بست ، وچون يوسف عليه السّلام نزد پدرش آمد عمه‌اش آمد وگفت : كمربند را از من دزديده‌اند ، تفحّص كرد واز كمر يوسف عليه السّلام گشود ، پس گفت :\r\nيوسف كمربند مرا دزديده است ، من أو را به بندگى مىگيرم ؛ وبه اين حيله يوسف را به نزد خود برد ، واين بود مراد برادران يوسف كه گفتند در وقتي كه يوسف عليه السّلام بنيامين را گرفت كه : اگر أو دزدى كرد ، برادر أو هم پيش از أو دزدى كرد « 2 » .\r\nعلي بن إبراهيم روايت كرده است كه : چون برادران يوسف عليه السّلام پيراهن را آوردند وبر\r\n\r\n\r\n","description":"","footnote":"\r\n( 1 ) . تفسير قمى 1 / 354 ؛ تفسير برهان 2 / 269 .\r\n( 2 ) . تفسير قمى 1 / 355 ؛ تفسير عياشى 2 / 186 .\r\n","page_name":" 506 ","page_number":506},
  {"content":"\r\n\r\nروى يعقوب انداختند ديده‌هايش بينا شد وبا ايشان گفت : نگفتم به شما كه من از خدا مىدانم آنچه شما نمىدانيد ؟\r\nپس ايشان گفتند : اى پدر ! طلب آمرزش گناهان ما از پروردگار خود بكن كه ما خطا كرده بوديم .\r\nگفت : بعد از اين طلب آمرزش خواهم كرد براي شما از پروردگار خود ، بدرستى كه أو آمرزنده ومهربان است « 1 » .\r\nوبه سند معتبر از حضرت صادق عليه السّلام منقول است كه : تأخير كرد ايشان را تا سحر كه دعا در سحر مستجاب است « 2 » .\r\nودر روايت ديگر فرمود : تأخير كرد تا سحر شب جمعه « 3 » .\r\nپس روايت كرده است كه : چون يعقوب عليه السّلام با أهل وفرزندانش داخل مصر شدند ، يوسف عليه السّلام بر تخت سلطنت نشست وتاج پادشاهى بر سر گذاشت وخواست كه پدرش أو را بر اين حال مشاهده نمايد ، چون يعقوب عليه السّلام داخل مجلس يوسف عليه السّلام شد ويعقوب وبرادران يوسف همه به سجده افتادند ، يوسف عليه السّلام گفت : اى پدر ! اين بود تأويل آن خواب كه من ديده بودم پيشتر ، خدا خواب مرا راست گردانيد واحسان كرد بسوى من كه مرا از زندان نجات بخشيد وبه پادشاهى رسانيد ، وشما را از باديه بسوى من حاضر گردانيد بعد از آنكه شيطان ميان من وبرادرانم افساد كرده بود ، بدرستى كه پروردگار من صاحب لطف واحسان است ، وآنچه را خود خواهد به لطف وتدبير بعمل مىآورد ، بدرستى كه أو دانا وحكيم است « 4 » .\r\nوبه سند معتبر منقول است كه از حضرت امام على نقى عليه السّلام پرسيدند : چگونه سجده كردند يعقوب وفرزندانش يوسف را وايشان پيغمبران بودند ؟\r\n\r\n\r\n","description":"","footnote":"\r\n( 1 ) . تفسير قمى 1 / 355 .\r\n( 2 ) . تفسير قمى 1 / 355 .\r\n( 3 ) . تفسير عياشى 2 / 196 ؛ علل الشرايع 54 .\r\n( 4 ) . تفسير قمى 1 / 356 .\r\n","page_name":" 507 ","page_number":507},
  {"content":"\r\n\r\nفرمود : آنها يوسف را سجده نكردند ، بلكه سجدهء ايشان طاعت خدا بود وتحيّت يوسف ، چنانچه سجدهء ملائكة براي آدم طاعت خدا بود وتحيت آدم بود ، پس يعقوب وفرزندانش با يوسف عليه السّلام همگى سجدهء شكر كردند براي خدا به شكرانهء آنكه ايشان را با يكديگر جمع گردانيد ، نمىبينى كه در آن وقت يوسف عليه السّلام در مقام شكر گفت : پروردگارا ! بتحقيق كه عطا كردى مرا از ملك وسلطنت وتعليم فرمودى مرا از تعبير خوابها - يا اعمّ از آن وساير علوم - تو ياور ومتكفّل أمور منى در دنيا وآخرت ، بميران مرا منقاد خود وبه دين اسلام ، وملحق گردان مرا به صالحان « 1 » .\r\nباز علي بن إبراهيم روايت كرده است كه : پس جبرئيل بر يوسف عليه السّلام نازل شد وگفت :\r\nاى يوسف ! دست خود را بيرون آور ، چون بيرون آورد ، از ميان انگشتان أو نوري خارج شد يوسف عليه السّلام گفت : اى جبرئيل ! اين چه نور بود ؟\r\nگفت : اين پيغمبرى بود كه خدا از صلب تو بيرون كرد به سبب آنكه براي تعظيم پدر خود برنخاستى ، پس خدا نور پيغمبرى را از صلب يوسف بيرون برد كه فرزندان أو پيغمبر نشوند ودر فرزندان لاوى برادر أو قرار داد ، زيرا كه چون خواستند يوسف را بكشند لاوى گفت : مكشيد أو را ودر چاه بيندازيد ، پس خدا به جزاى آنكه مانع كشتن آن حضرت شد پيغمبرى را در صلب أو قرار داد ، وهمچنين در وقتي كه خواستند برادران بعد از حبس بنيامين بسوى پدر خود برگرداند لاوى گفت : از زمين مصر حركت نمىكنم تا رخصت دهد مرا پدر من يا خدا حكم كند براي من وأو بهترين حكم كنندگان است ، حق تعالى اين سخن أو را پسنديد وباعث ديگرى بر حصول پيغمبرى در أولاد أو گرديد ، پس پيغمبران بني إسرائيل همه از أولاد لاوى پسر يعقوب عليه السّلام بودند ، وموسى عليه السّلام نيز از فرزندان أو بود ، موسى بن عمران پسر يصهر بن فاهيث بن لاوى بود .\r\nپس يعقوب عليه السّلام به يوسف فرمود : اى فرزند ! مرا خبر ده كه برادران با تو چه كردند در وقتي كه تو را از نزد من بيرون بردند ؟\r\n\r\n\r\n","description":"","footnote":"\r\n( 1 ) . تفسير قمى 1 / 356 .\r\n","page_name":" 508 ","page_number":508},
  {"content":"\r\n\r\nگفت : اى پدر ! مرا معاف دار از اين امر .\r\nيعقوب فرمود : اگر همه را نمىگوئى بعضي را بگو .\r\nگفت : اى پدر ! چون مرا به نزديك چاه بردند گفتند : پيراهن خود را بكن .\r\nگفتم : اى برادران ! از خدا بترسيد ومرا برهنه مكنيد .\r\nپس كارد بر روى من كشيدند وگفتند : اگر پيراهن را نمىكنى تو را مىكشيم .\r\nپس بناچار آن را كندم ومرا عريان در چاه انداختند .\r\nچون يعقوب اين را شنيد نعره‌اى زد وبيهوش شد ، چون به هوش آمد فرمود : اى فرزند ! ديگر بگو .\r\nگفت : اى پدر ! تو را قسم مىدهم به خداى إبراهيم وإسحاق ويعقوب عليه السّلام كه مرا معاف دارى ، پس أو را معاف داشت .\r\nوروايت كرده‌اند كه : در اثناى سالهاى قحط ، عزيز مرد وزليخا محتاج شد به حدّى كه از مردم سؤال مىكرد ، ويوسف عليه السّلام پادشاه شد وأو را عزيز مىگفتند . مردم به زليخا گفتند :\r\nبر سر راه عزيز بنشين شايد بر تو رحم كند .\r\nگفت : من شرم مىكنم از أو .\r\nچون مبالغه كردند بر سر راه يوسف عليه السّلام نشست ، چون آن حضرت با كوكبهء پادشاهى پيدا شد زليخا برخاست وگفت : منزّه است آن خداوندى كه پادشاهان را به معصيت خود بنده گردانيد ، وبندگان را به طاعت خود به پادشاهى رسانيد .\r\nيوسف عليه السّلام فرمود : تو زليخائى ؟\r\nگفت : بلى .\r\nپس فرمود كه أو را به خانهء آن حضرت بردند ودر آن وقت زليخا بسيار پير شده بود ، پس يوسف عليه السّلام به أو فرمود : آيا تو با من چنين وچنان نكردى ؟\r\nعرض كرد : اى پيغمبر خدا ! مرا ملامت مكن كه من مبتلا به سه چيز شده بودم كه هيچ‌كس به آنها مبتلا نشده بود .\r\nفرمود : آنها كدام بود ؟\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nعرض كرد : مبتلا شده بودم به محبت تو وخدا در دنيا نظير تو را خلق نكرده است در حسن وجمال ، ومبتلا شده بودم به اينكه در مصر زنى از من مقبولتر نبود وكسى مالش از من بيشتر نبود ، وشوهر من عنين بود .\r\nپس يوسف عليه السّلام به أو فرمود : چه حاجت دارى ؟\r\nگفت : مىخواهم دعا كنى خدا جوانى مرا به من برگرداند .\r\nآن حضرت دعا كرد وخدا أو را به جوانى برگردانيد ، ويوسف أو را خواست وأو باكره بود « 1 » .\r\nتا اينجا روايت علي بن إبراهيم بود ، وبر أكثر مضامين آنچه روايت كرده است ، روايات معتبرهء بسيار وارد است كه ما براي اختصار ترك كرديم .\r\nابن بابويه رحمه اللّه به سند خود از وهب بن منبه روايت كرده است كه گفت : در بعضي از كتابهاى خدا ديدم كه : يوسف عليه السّلام گذشت با لشكر خود بر زليخا وأو بر مزبله‌اى نشسته بود ، چون زليخا أسباب سلطنت وشوكت آن حضرت را مشاهده نمود گفت : حمد وسپاس خداوندى را سزاست كه پادشاهان را به معصيت ايشان بنده گردانيد ، وبندگان را به طاعت ايشان پادشاه گردانيد ، محتاج شده‌ايم تصدّق كن بر ما !\r\nيوسف عليه السّلام فرمود : نعمت خدا را حقير شمردن وكفران آن نمودن مانع دوامش مىگردد ، پس بازگشت كن بسوى خدا تا چرك گناه را به آب توبه از تو بشويد ، بدرستى كه محلّ استجابت دعا وشرط آن پاكيزگى دلها وصافي علمهاست .\r\nزليخا گفت : هنوز در مقام توبه وانابه وتدارك گذشته‌ها برنيامده‌ام ، وشرم مىكنم از خدا كه در مقام استعطاف درآيم وطلب رحمت از جناب مقدس أو بنمايم ، وهنوز ديده آب خود را نريخته است وبدن اداى حقّ ندامت خود نكرده است ودر بوتهء طاعات گداخته نشده است .\r\nيوسف عليه السّلام فرمود : پس سعى واهتمام كن در توبه وشرايط آن كه راه عمل باز وتير دعا\r\n\r\n\r\n","description":"","footnote":"\r\n( 1 ) . تفسير قمى 1 / 356 ، ودر آن « يهصر بن واهث » است .\r\n","page_name":" 510 ","page_number":510},
  {"content":"\r\n\r\nبه هدف أجابت مىرسد ، پيش از آنكه عدد ايّام وساعات عمر منقضى شود ومدت حيات بسر آيد .\r\nزليخا گفت : عقيدهء من نيز اين است وعن‌قريب خواهى شنيد - اگر بعد از من بمانى - سعى مرا .\r\nپس آن حضرت فرمود پوست گاوى پر از طلا به أو بدهند ، زليخا گفت كه : قوت البتة از جانب خدا مقدّر است ومىرسد ، ومن فراوانى روزى وراحت عيش وزندگانى را نمىخواهم تا أسير سخط پروردگار خود گردم .\r\nپس بعضي از فرزندان يوسف عليه السّلام به آن حضرت عرض كرد : اى پدر ! كي بود اين زن كه از براي أو جگرم پاره پاره شد ودلم بر أو نرم شد ؟\r\nفرمود : اين دابهء فرح وشادى « 1 » است كه اكنون در دام انتقام خدا گرفتار است .\r\nپس يوسف أو را به عقد خود درآورد وچون همخوابهء أو گرديد أو را باكره ديد ! از أو پرسيد : چگونه باكره ماندى وسألها شوهر داشتى ؟\r\nگفت : شوهر من عنين بود وقادر بر مقاربت نبود « 2 » .\r\nودر حديث معتبر از حضرت صادق عليه السّلام منقول است كه : چون زليخا بر سر راه يوسف عليه السّلام نشست ، آن حضرت أو را شناخت وفرمود : برگرد كه تو را غنى مىگردانم ، پس صد هزار درهم براي أو فرستاد « 3 » .\r\nوبه سند معتبر منقول است كه : أبو بصير از حضرت صادق عليه السّلام پرسيد كه : يوسف عليه السّلام در چاه چه دعا خواند كه باعث نجات أو شد ؟\r\nفرمود : چون يوسف را به چاه انداختند واز حيات خود نااميد گرديد عرض كرد :\r\n« اللّهمّ ان كانت الخطايا والذّنوب قد اخلقت وجهي عندك فلن ترفع لي إليك صوتا ولن تستجيب لي دعوة فانّي أسألك بحقّ الشّيخ يعقوب فارحم ضعفه واجمع بيني وبينه فقد\r\n\r\n\r\n","description":"","footnote":"\r\n( 1 ) . در مصدر به جاى « فرح وشادى » كلمهء « ترح » آمده كه به معنى حزن واندوه مىباشد .\r\n( 2 ) . امالى شيخ صدوق 14 .\r\n( 3 ) . قصص الأنبياء راوندى 136 .\r\n","page_name":" 511 ","page_number":511},
  {"content":"\r\n\r\nعلمت رقّته عليّ وشوقي اليه » يعنى : « خداوندا ! اگر خطاها وگناهان البتة كهنه كرده است روى مرا نزد تو ، پس بلند نمىكنى از براي من بسوى خود آوازى را ، ومستجاب نمىگردانى از براي من دعائي را ، پس بدرستى كه من سؤال مىكنم از تو به حقّ مرد پير ، يعقوب ، پس رحم كن ضعف أو را وجمع كن ميان من وميان أو ، پس بتحقيق مىدانى رقّت أو را بر من وشوق مرا بسوى أو » .\r\nأبو بصير گفت : پس حضرت صادق عليه السّلام گريست وفرمود : من در دعا مىگويم « اللّهمّ ان كانت الخطايا والذّنوب قد اخلقت وجهي عندك فلن ترفع لي إليك صوتا فانّي أسألك بك فليس كمثلك شيء واتوجّه إليك بمحمّد نبيّك نبيّ الرّحمة يا اللّه يا اللّه يا اللّه يا اللّه » .\r\nپس حضرت صادق عليه السّلام فرمود : اين دعا را بخوانيد وبسيار بخوانيد كه من بسيار مىخوانم نزد شدّتها وغمهاى عظيم « 1 » .\r\nودر حديث معتبر ديگر فرمود كه : جبرئيل به نزد يوسف عليه السّلام آمد در زندان وگفت : بعد از هر نماز واجب سه نوبت اين دعا را بخوان : « اللّهمّ اجعل لي من أمري فرجا ومخرجا وارزقني من حيث احتسب ومن حيث لا احتسب » « 2 » .\r\nوشيخ طوسي رحمه اللّه ذكر كرده است كه : حضرت يوسف عليه السّلام در روز سوم ماه محرّم از زندان خلاص شد « 3 » .\r\nوابن بابويه رحمه اللّه به سند معتبر از عبد اللّه بن عباس روايت كرده است كه : چون رسيد به آل يعقوب آنچه به ساير مردم رسيد از تنگى طعام ، يعقوب فرزندان خود را جمع كرد وبه ايشان فرمود : اى فرزندان من ! شنيده‌ام كه در مصر طعام نيكو مىفروشند ، وصاحبش مرد صالحي است كه مردم را حبس نمىكند وزود روانه مىكند ، پس برويد واز أو طعامي بخريد كه ان شاء اللّه به شما احسان خواهد كرد . پس فرزندان يعقوب تهيهء خود را گرفته وروانه شدند ، چون وارد مصر شدند به خدمت يوسف عليه السّلام رسيدند ، آن حضرت ايشان را\r\n\r\n\r\n","description":"","footnote":"\r\n( 1 ) . امالى شيخ صدوق 329 .\r\n( 2 ) . امالى شيخ صدوق 462 .\r\n( 3 ) . مصباح المتهجد 713 .\r\n","page_name":" 512 ","page_number":512},
  {"content":"\r\n\r\nشناخت وايشان أو را نشناختند ، پس از ايشان پرسيد : شما كيستيد ؟\r\nگفتند : ما فرزندان يعقوب پسر إسحاق پسر إبراهيم خليل خدائيم ، واز كوه كنعان آمده‌ايم .\r\nيوسف فرمود : پس شما فرزند سه پيغمبريد وشما صاحبان حلم وبردبارى نيستيد ، ودر ميان شما وقار وخشوع نيست ، شايد شما جاسوس بعضي از پادشاهان بوده باشيد وبراي جاسوسى به بلاد من آمده باشيد .\r\nگفتند : اى پادشاه ! ما جاسوس نيستيم واز أصحاب حرب نيستيم ، اگر بدانى پدر ما كيست هرآينه ما را گرامى خواهى داشت ، بدرستى كه أو پيغمبر خداست وفرزند پيغمبران خداست وبسيار اندوهناك است .\r\nيوسف فرمود : به چه سبب أو را اندوه عارض شده است وحال آنكه أو پيغمبر وپيغمبرزاده است وبهشت جايگاه اوست ، وأو نظر مىكند به مثل شما پسران با اين بسيارى وتوانايى شما شايد حزن أو به سبب سفاهت وجهالت ودروغ وكيد ومكر شما باشد ؟\r\nگفتند : اى پادشاه ! ما بىخرد وسفيه نيستيم ، واندوه أو از جانب ما نيست ، وليكن أو پسرى داشت كه به حسب سن از ما كوچكتر بود وأو را يوسف مىگفتند ، روزى با ما به شكار بيرون آمد وگرگ أو را خورد واز آن روز تا حال پيوسته غمگين واندوهناك وگريان است .\r\nيوسف فرمود : همه از يك پدر هستيد ؟\r\nگفتند : پدر ما يكى است ومادرهاى ما متفرق است .\r\nفرمود : چرا پدر شما همهء فرزندان خود را فرستاده است ، يكى را براي خود نگاه نداشته است كه مؤنس أو باشد واز أو راحت يابد ؟\r\nگفتند : يك برادر ما كه از ما خردسالتر بود نزد خود نگاه داشت .\r\nفرمود : چرا أو را از ميان شما اختيار كرد ؟\r\nگفتند : براي آنكه بعد از يوسف أو را بيش از ما دوست مىدارد .\r\nفرمود : من يكى از شما را نزد خود نگاه مىدارم وبرويد شما به نزد پدر خود وسلام\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nمرا به أو برسانيد وبگوئيد به أو كه آن فرزندى را كه مىگوئيد نزد خود نگاه داشته است براي من بفرستيد تا خبر دهد مرا كه چه چيز باعث حزن أو گرديده است ، وچرا پيش از وقت پيرى پير شده است ، وسبب گريه ونابينا شدن أو چيست ؟\r\nپس ايشان ميان خود قرعه زدند وقرعه به اسم شمعون بيرون آمد پس أو را نگهداشت وطعام براي ايشان مقرر فرمود وايشان را روانه كرد .\r\nچون برادران ، شمعون را وداع كردند به ايشان گفت : اى برادران ! ببينيد كه من به چه امر مبتلا شدم وسلام مرا به پدرم برسانيد .\r\nچون ايشان به نزد يعقوب عليه السّلام آمدند سلام ضعيفى بر آن حضرت كردند .\r\nفرمود : چرا چنين سلام ضعيفى كرديد ، وچرا در ميان شما صداى دوست خود شمعون را نمىشنوم ؟\r\nگفتند : اى پدر ما ! بسوى تو مىآئيم از نزد كسى كه ملكش از همهء پادشاهان عظيمتر است ، وكسى مثل أو نديده است در حكمت ودانائى وخشوع وسكينه ووقار ، واگر تو را شبيهي هست أو شبيه توست ، وليكن ما أهل بيتيم كه از براي بلا خلق شده‌ايم ، پادشاه ما را متهم كرد وگفت : من سخن شما را باور ندارم تا پدر شما بنيامين را براي من بفرستد وبگويد به أو كه سبب حزنش وپيريش وگريه كردن ونابينا شدنش چيست .\r\nيعقوب عليه السّلام گمان كرد كه اين نيز مكرى است كه ايشان كرده‌اند كه بنيامين را از نزد أو دور كنند ، گفت : اى فرزندان من ! بد عادتي است عادت شما ، به هر جهتي كه رفتيد يكى از شما كم مىشود ، من أو را با شما نمىفرستم .\r\nچون فرزندان متاع خود را گشودند وديدند كه متاعشان را در ميان طعام گذاشته‌اند وبه ايشان برگردانيده‌اند به نزد يعقوب آمدند خوش‌حال وگفتند : اى پدر ! كسى مثل اين پادشاه نديده است ، واز گناه بيش از همه كس پرهيز مىكند ، اينك متاع ما را كه به قيمت طعام براي أو برده بوديم به ما پس داده است از ترس گناه ، وما اين سرمايه را مىبريم وآذوقه از براي أهل خود مىآوريم وبرادر خود را حفظ مىكنيم ويك شتر بار از براي أو آذوقه بيشتر مىگيريم .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nيعقوب عليه السّلام فرمود : مىدانيد كه بنيامين محبوبترين شماست بسوى من بعد از يوسف ، وانس من به أو است واستراحت من از ميان شما به اوست ، أو را با شما نمىفرستم تا پيمانى از خدا به من بدهيد كه أو را بسوى من برگردانيد مگر آنكه شما را امرى رو دهد كه اختيار از دست شما بيرون رود ، پس يهودا ضامن شد وايشان بنيامين را با خود برداشته متوجه مصر شدند .\r\nچون به خدمت يوسف عليه السّلام رسيدند فرمود : آيا پيغام مرا به پدر خود رسانيديد ؟\r\nگفتند : بلى وجوابش را با اين پسر آورده‌ايم ، از أو بپرس آنچه خواهى .\r\nفرمود : اى پسر ! پدرت چه پيغام فرستاده ؟\r\nبنيامين گفت : مرا بسوى تو فرستاده است وتو را سلام مىرساند ومىگويد : بسوى من فرستادى وسؤال كردى از سبب حزن من ، واز سبب زود پير شدن من پيش از وقت پيرى ، واز سبب گريستن ونابينا شدن من ، بدرستى كه هر كه ياد آخرت بيشتر مىكند حزن واندوهش بيشتر مىباشد ، وزود پير شدن من به سبب ياد روز قيامت است ، ومرا گريانيد وديدهء مرا سفيد گردانيد اندوه بر حبيب من يوسف ، وخبر رسيد به من كه به اندوه من محزون شده‌اى واهتمام در امر من نموده‌اى ، پس خدا تو را جزاى جليل وثواب جميل عطا فرمايد ، واحسان نمىكنى بسوى من به امرى كه مرا شادتر گرداند از آنكه فرزند من بنيامين را زود به نزد من فرستى كه أو را بعد از يوسف از همهء فرزندان خود دوست‌تر مىدارم ، پس انس دهم به أو وحشت خود را ووصل نمايم به أو تنهائى خود را ، پس زود بفرست براي من آذوقه كه يارى جويم به آن بر امر عيال خود .\r\nچون يوسف پيغام پدر خود را شنيد ، گريه گلويش را گرفت وصبر نتوانست نمود ، برخاست وداخل خانه شد وبسيار گريست ، پس بيرون آمد وامر فرمود كه براي ايشان طعام آوردند پس فرمود : هر دو تا كه از يك مادر باشند بر سر يك خوان بنشينند .\r\nپس همه نشستند ولى بنيامين ايستاده بود ، يوسف پرسيد كه : چرا نمىنشينى ؟\r\nگفت : در ميان ايشان كسى نيست كه با أو از يك مادر باشم .\r\nآن حضرت به أو فرمود : از مادر خود برادر نداشتى ؟\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nبنيامين گفت : داشتم .\r\nفرمود : چه شد آن برادر تو ؟\r\nبنيامين گفت : اينها گفتند كه أو را گرگ خورد .\r\nفرمود : اندوه تو بر أو به چه مرتبه رسيد ؟\r\nگفت : دوازده پسر بهم رسانيدم كه نام همه را از نام أو اشتقاق كردم .\r\nفرمود : بعد از چنين برادرى دست در گردن زنان درآوردى وفرزندان را بوسيدى ؟ !\r\nبنيامين گفت : پدر صالحي دارم ، أو مرا امر كرد كه : زن بخواه شايد خدا از تو ذرّيّتى بيرون آورد كه زمين را سنگين كنند به تسبيح خدا - وبه روايت ديگر : به گفتن لا اله الّا اللّه « 1 » - .\r\nيوسف عليه السّلام فرمود : بيا وبر سر خوان من بنشين .\r\nبرادران گفتند : خدا يوسف وبرادرش را هميشه بر ما زيادتى مىدهد تا آنكه پادشاه أو را بر سر خوان خود نشانيد .\r\nپس آن حضرت فرمود كه صاع را در ميان بار بنيامين گذاشتند ، وچون كاويدند در ميان بار أو ظاهر شد وأو را نگاه داشت .\r\nچون برادران به نزد يعقوب عليه السّلام آمدند وقصه را نقل كردند آن حضرت فرمود : پسر من دزدى نمىكند بلكه شما حيله كرده‌ايد در اين باب . پس امر فرمود آنها را كه مرتبهء ديگر بار بندند بسوى مصر ونامه‌اى به عزيز مصر نوشت وطلب عطف ومهربانى از أو نمود ، وسؤال كرد كه فرزندش را به أو برگرداند .\r\nچون برادران به خدمت يوسف رسيدند ونامه را به أو دادند خواند ، ضبط خود نتوانست كرد وگريه بر أو مستولى شد ، برخاست داخل خانه شد ساعتي گريست ، چون بيرون آمد برادران گفتند : اى عزيز مصر ! فتوّت ومرحمت كن كه دريافته است ما را وأهل ما را قحط وگرسنگى ، وآورده‌ايم مايهء كمي ، پس نظر به مايهء ما مكن وكيل تمام بده به ما ،\r\n\r\n\r\n","description":"","footnote":"\r\n( 1 ) . تفسير عياشى 2 / 183 .\r\n","page_name":" 516 ","page_number":516},
  {"content":"\r\n\r\nوتصدّق كن بر ما - به پس دادن برادر ما يا به فراوان دادن طعام - بدرستى كه خدا اجر مىدهد تصدّق كنندگان را .\r\nيوسف فرمود : آيا مىدانيد كه چه كرديد با يوسف وبرادرش در وقتي كه نادان بوديد ؟\r\nگفتند : مگر تو يوسفى ؟ !\r\nفرمود : منم يوسف واين برادر من است ، خدا منّت گذاشته بر من ، بدرستى كه هر كه پرهيزكار باشد ودر بلاها صبر كند خدا ضايع نمىگرداند مزد نيكوكاران را .\r\nپس امر فرمود برگردند به نزد يعقوب عليه السّلام وفرمود كه : پيراهن مرا ببريد بر روى پدرم بيندازيد تا بينا گردد ، وهمه با أهل بيت أو بيائيد به نزد من .\r\nپس جبرئيل بر يعقوب نازل شد وگفت : اى يعقوب ! مىخواهى تو را تعليم كنم دعائي كه چون بخوانى خدا دو ديده‌ات را ودو نور ديده‌ات را به تو برگرداند ؟\r\nگفت : بلى .\r\nجبرئيل گفت : بگو آنچه پدرت آدم گفت وخدا توبه‌اش را قبول فرمود ، وآنچه نوح گفت وبه سبب آن كشتى أو بر جودي قرار گرفت واز غرق شدن نجات يافت ، وآنچه پدرت إبراهيم خليل الرحمن گفت در وقتي كه أو را به آتش انداختند وبه آن كلمات خدا آتش را بر أو سرد وسلامت گردانيد .\r\nيعقوب گفت : اى جبرئيل ! آن كلمات كدام است ؟\r\nگفت : بگو : پروردگارا ! سؤال مىكنم از تو به حقّ محمد صلّى اللّه عليه وآله وسلّم وعلى وفاطمه وحسن وحسين عليهم السّلام كه يوسف وبنيامين هر دو را به من برسانى ، ودو ديده‌ام را به من برگردانى .\r\nيعقوب عليه السّلام هنوز اين دعا را تمام نكرده بود كه بشير آمد وپيراهن يوسف را بر روى أو انداخت وبينا گرديد « 1 » .\r\nواز حضرت صادق عليه السّلام روايت كرده است كه : چون يوسف عليه السّلام داخل زندان شد دوازده‌ساله بود ، وهيجده سال در زندان ماند ، وبعد از بيرون آمدن از زندان هشتاد سال\r\n\r\n\r\n","description":"","footnote":"\r\n( 1 ) . امالى شيخ صدوق 204 .\r\n","page_name":" 517 ","page_number":517},
  {"content":"\r\n\r\nزندگانى كرد ، پس مجموع عمر شريف آن حضرت صد وده سال بود « 1 » .\r\nدر حديث معتبر ديگر از آن حضرت منقول است كه : يعقوب عليه السّلام بر يوسف آن قدر گريست كه ديده‌اش نابينا شد ، تا آنكه به أو گفتند : بخدا سوگند كه پيوسته ياد مىكنى يوسف را تا آنكه بيمار شوى ومشرف بر هلاك گردى يا هلاك شوى . ويوسف بر مفارقت يعقوب آن قدر گريست كه أهل زندان متأذّى شدند وگفتند : يا در شب گريه بكن روز ساكت باش يا در روز گريه بكن وشب ساكت باش ، پس با ايشان صلح كرد كه در يكى از شب وروز گريه كند ودر ديگرى ساكت باشد « 2 » .\r\nوپيشتر در حديث معتبر گذشت كه : يوسف عليه السّلام از پيغمبرانى بود كه با پيغمبرى ، پادشاهى داشتند ومملكت آن حضرت مصر وصحراهاى مصر بود واز آن تجاوز نكرد « 3 » .\r\nوبه سند معتبر از امام جعفر صادق عليه السّلام منقول است كه : يعقوب وعيص در يك شكم متولد شدند ، بعد از أو يعقوب به اين سبب أو را يعقوب ناميدند كه در عقب عيص متولد شد ، ويعقوب را إسرائيل مىگفتند يعنى بندهء خدا ، چون « اسرا » به معنى بنده است و « ئيل » اسم خداست ؛ به روايت ديگر « اسرا » به معنى قوّت است ، يعنى قوّت خدا « 4 » .\r\nواز كعب الأحبار روايت كرده‌اند كه : يعقوب خدمت بيت المقدس مىكرد ، أول كسى كه داخل بيت المقدس مىشد وآخر كسى كه بيرون مىآمد أو بود ، وقنديلهاى بيت المقدس را أو مىافروخت ، چون صبح مىشد مىديد كه قنديلها خاموش شده است ؛ پس شبى در مسجد بيت المقدس ماند ودر كمين نشست ، ناگاه ديد يكى از جنّيان قنديلها را خاموش مىكند ، پس أو را گرفت بر يكى از ستونهاى بيت المقدس بست ، چون صبح شد مردم ديدند كه يعقوب جنّى را أسير كرده وبر ستون مسجد بسته است ! اسم آن جنّى\r\n\r\n\r\n","description":"","footnote":"\r\n( 1 ) . امالى شيخ صدوق 208 ؛ قصص الأنبياء راوندى 138 .\r\n( 2 ) . خصال 273 ؛ امالى شيخ صدوق 121 .\r\n( 3 ) . خصال 248 ؛ تفسير عياشى 2 / 340 .\r\n( 4 ) . علل الشرايع 43 ؛ معاني الأخبار 49 .\r\n","page_name":" 518 ","page_number":518},
  {"content":"\r\n\r\n« ايل » بود ، پس به اين سبب أو را إسرائيل گفتند « 1 » .\r\nبه سند معتبر از حضرت صادق عليه السّلام منقول است كه : چون بنيامين را يوسف عليه السّلام حبس كرد ، يعقوب مناجاة كرد به درگاه حق تعالى وعرض كرد : پروردگارا ! آيا مرا رحم نمىكنى ؟ ديده‌هاى مرا بردى ، دو فرزند مرا بردى !\r\nحق تعالى به أو وحى فرمود : اگر ايشان را ميرانده باشم ، هرآينه زنده خواهم كرد ايشان را تا جمع كنم ميان تو وايشان ، وليكن آيا به يادت نمىآيد آن گوسفندى كه كشتى وبريان كردى وخوردى وفلان شخص در پهلوى خانهء تو روزه بود به أو چيزى ندادى ؟\r\nپس يعقوب عليه السّلام بعد از آن هر بامداد امر مىكرد ندا كنند تا يك فرسخ كه : هر كه چاشت مىخواهد بيايد بسوى آل يعقوب ، وهر شام ندا مىكردند : هر كه طعام شام مىخواهد بيايد بسوى آل يعقوب « 2 » .\r\nوبه سند معتبر از امام محمد باقر عليه السّلام مروى است كه يعقوب به يوسف فرمود : اى فرزند ! زنا مكن ، كه اگر مرغى زنا كند پرهاى أو مىريزد « 3 » .\r\nودر حديث صحيح از حضرت صادق عليه السّلام منقول است كه : شخصي به نزد رسول خدا صلّى اللّه عليه وآله وسلّم آمد وعرض كرد : اى پيغمبر خدا ! من دختر عموئى دارم كه پسنديده‌ام حسن وجمال ودينش را ، امّا فرزند نمىآورد .\r\nفرمود : أو را مخواه ، بدرستى كه يوسف عليه السّلام چون برادرش بنيامين را ملاقاة كرد فرمود : اى برادر ! چگونه توانستى بعد از من تزويج زنان بكنى ؟\r\nگفت : پدرم امر كرد وفرمود : اگر توانى كه فرزندان بهم رسانى كه زمين را به تسبيح وتنزيه خدا سنگين كنند ، بكن « 4 » .\r\nوبه سند معتبر از امام زين العابدين عليه السّلام منقول است كه : مردم سه خصلت را از سه كس\r\n\r\n\r\n","description":"","footnote":"\r\n( 1 ) . علل الشرايع 44 .\r\n( 2 ) . محاسن 2 / 162 .\r\n( 3 ) . من لا يحضره الفقيه 4 / 20 .\r\n( 4 ) . كافى 5 / 333 .\r\n","page_name":" 519 ","page_number":519},
  {"content":"\r\n\r\nاخذ كردند : صبر را از ايّوب عليه السّلام ، وشكر را از نوح عليه السّلام ، وحسد را از فرزندان يعقوب عليه السّلام « 1 » .\r\nوبه سند معتبر منقول است كه جمعى اعتراض كردند به حضرت امام رضا عليه السّلام كه : چرا ولايتعهدى مأمون را قبول كردى ؟\r\nفرمود : يوسف پيغمبر خدا بود واز عزيز مصر كه كافر بود سؤال كرد كه أو را از جانب خود والى گرداند ، چنانچه حق تعالى فرموده است  قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ  « 2 » يعنى : « گفت : مرا والى گردان بر خزينه‌هاى زمين كه من حفظ مىنمايم آنچه در دست من است ، وعالم هستم به هر زبانى » « 3 » .\r\nودر حديث معتبر منقول است كه حضرت صادق عليه السّلام فرمود : صبر جميل كه حضرت يعقوب عليه السّلام فرمود ، صبري است كه هيچ‌گونه شكايت با آن نباشد « 4 » .\r\nودر حديث ديگر فرمود : يوسف عليه السّلام در زندان شكايت نمود به پروردگار خود از خوردن نان بىخورش ، ونان بسيار نزد أو جمع شده بود ، پس حق تعالى وحى نمود كه نانهاى خشك را در تغارى كند وآب ونمك بر آن بريزد ، چون چنين كرد آب‌كامه بعمل آمد ونان خورش خود نمود « 5 » .\r\nوبه سند معتبر از امام محمد باقر عليه السّلام منقول است كه : چون زليخا پريشان ومحتاج شد ، بعضي به أو گفتند : برو به نزد يوسف كه اكنون عزيز مصر است تا تو را أعانت كند ، پس جمعى به أو گفتند : مىترسيم اگر به نزد أو بروى آسيبى به تو برساند به سبب آزارها كه تو به أو رسانده‌اى .\r\nگفت : نمىترسم از كسى كه از خدا مىترسد .\r\n\r\n\r\n","description":"","footnote":"\r\n( 1 ) . عيون أخبار الرضا 2 / 45 ؛ صحيفة الإمام الرضا عليه السّلام 257 با كمي اختلاف .\r\n( 2 ) . سورهء يوسف : 55 .\r\n( 3 ) . علل الشرايع 238 ؛ عيون أخبار الرضا 2 / 139 .\r\n( 4 ) . امالى شيخ طوسي 294 .\r\n( 5 ) . كافى 6 / 330 .\r\n","page_name":" 520 ","page_number":520},
  {"content":"\r\n\r\nچون به خدمت آن حضرت رفت وأو را بر تخت پادشاهى ديد گفت : سپاس خداوندى را سزاست كه بندگان را به طاعت خود پادشاه گردانيد وپادشاهان را به معصيت خود بنده گردانيد .\r\nپس يوسف أو را به عقد خود درآورد وأو را باكره يافت ، پس يوسف به أو فرمود : آيا اين بهتر ونيكوتر نيست از آنچه تو به حرام طلب مىكردى ؟\r\nزليخا گفت : من در باب تو به چهار چيز مبتلا شده بودم : من مقبولترين أهل زمان خود بودم ، وتو از همهء أهل زمان خود به حسن وجمال ممتاز بودى ، ومن باكره بودم ، وشوهر من عنين بود .\r\nچون يوسف عليه السّلام بنيامين را نزد خود نگاه داشت ، يعقوب عليه السّلام نامه‌اى به آن حضرت نوشت ونمىدانست كه أو يوسف است ، وترجمه‌اش اين است : « بسم اللّه الرحمن الرحيم ، اين نامه‌اى است از يعقوب بن إسحاق بن إبراهيم خليل اللّه عليهم السّلام بسوى عزيز آل فرعون ، سلام بر تو باد ، بدرستى كه حمد مىكنم بسوى تو خداوندى را كه بجز أو خدائى نيست ؛ امّا بعد ، بدرستى كه ما أهل بيتيم كه متوجه است بسوى ما أسباب بلا ، جدّم إبراهيم را در آتش انداختند در طاعت پروردگارش پس خدا بر أو سرد وسلامت گردانيد ، خدا امر فرمود أو را كه پدرم را به دست خود ذبح كند پس فدا داد أو را به آنچه ندا داد ، ومرا پسرى بود كه عزيزترين مردم بود نزد من ، وأو ناپيدا شد از پيش من ، وحزن أو نور ديدهء مرا بر طرف كرد ، وبرادرى داشت كه از مادر أو بود ، هرگاه آن گمشده را ياد مىكردم برادرش را به سينهء خود مىچسبانيدم وشدت اندوه مرا تسكين مىداد ، وأو نزد تو به تهمت سرقت محبوس شده است ، ومن تو را گواه مىگيرم كه من هرگز دزدى نكرده‌ام وفرزند دزد از من بهم نرسيده است » .\r\nچون يوسف عليه السّلام نامه را خواند گريست وفرياد كرد وگفت : اين پيراهن مرا ببريد وبر روى أو بيندازيد تا بينا شود ، وبا أهل خود همه به نزد من بيايند « 1 » .\r\n\r\n\r\n","description":"","footnote":"\r\n( 1 ) . امالى شيخ طوسي 456 .\r\n","page_name":" 521 ","page_number":521},
  {"content":"\r\n\r\nدر روايت ديگر وارد شده است كه : چون يعقوب نزديك مصر رسيد ، يوسف با لشكر خود سوار شد وبه استقبال آن حضرت بيرون رفت ، در اثناى راه گذشت بر زليخا وأو در غرفهء خود عبادت مىكرد ، چون يوسف عليه السّلام را ديد شناخت وبه صداى حزينى أو را صدا كرد كه : اى آنكه مىروى ! از عشق تو بسى اندوه خورده‌ام ، كه چه نيك است تقوى وپرهيزكارى چگونه بندگان را آزاد كرد ، وچه قبيح است گناه چگونه بنده گردانيد آزادان را « 1 » .\r\nودر حديث معتبر از حضرت صادق عليه السّلام منقول است كه : حضرت يوسف عليه السّلام متوجه فروختن طعام شد ، بعضي از وكلاى خود را امر كرد كه بفروشد ، وهر روز به أو مىگفت به فلان مبلغ بفروش ؛ روزى كه مىدانست كه سعر زياد مىشود وگرانتر مىبايد فروخت ، نخواست كه گرانى به زبان أو جارى شود به وكيل گفت : برو بفروش - وسعرى براي أو نام نبرد - وكيل اندك راهى رفت وبرگشت وپرسيد : به چه سعر بفروشم ؟\r\nفرمود : برو بفروش . ونخواست كه گرانى سعر به زبانش جارى شود .\r\nچون وكيل آمد بر سر انبار وأول كسى كه آمد بگيرد زر داد ، وكيل كيل كرد ، هنوز يك كيل مانده بود كه به حساب سعر روز گذشته تمام شود ، مشترى گفت : بس است ، من همين قدر زر داده بودم ، وكيل دانست كه سعر به قدر يك كيل گران شده است .\r\nچون مشترى ديگر آمد هنوز يك كيل مانده بود كه به حساب مشترى أول تمام شود ، مشترى گفت : بس است ، من همين قدر زر داده‌ام ، وكيل دانست كه به قدر يك كيل باز گرانتر شده است ، تا آنكه در آن روز سعر دو برابر تفاوت كرد « 2 » .\r\nوبه سندهاى معتبر از حضرت صادق عليه السّلام منقول است كه : پيراهنى كه براي إبراهيم عليه السّلام از بهشت آوردند در ميان قصبهء نقره مىگذاشتند ، چون كسى مىپوشيد بسيار گشاد بود ، پس چون قافله از مصر جدا شد ويعقوب در رمله يا فلسطين شام بود\r\nو \r\n\r\n","description":"","footnote":"\r\n( 1 ) . امالى شيخ طوسي 457 .\r\n( 2 ) . كافى 5 / 163 .\r\n","page_name":" 522 ","page_number":522},
  {"content":"\r\n\r\nيوسف عليه السّلام در مصر بود ، يعقوب گفت : من بوى يوسف را مىشنوم ، مراد أو بوى بهشت بود كه از پيراهن به مشام أو رسيد « 1 » .\r\nوبه سند معتبر منقول است كه : إسماعيل بن الفضل هاشمي از حضرت صادق عليه السّلام پرسيد : چه سبب داشت كه فرزندان يعقوب چون از يعقوب التماس كردند كه از براي ايشان استغفار كند ، فرمود : بعد از اين براي شما طلب آمرزش از پروردگار خود خواهم كرد ، وتأخير كرد طلب استغفار را براي ايشان ؟ وچون به يوسف عليه السّلام گفتند : خدا تو را بر ما اختيار كرده است وما خطاكاران بوديم گفت : بر شما ملامتى نيست امروز ، خدا شما را مىآمرزد ؟\r\nجواب فرمود : زيرا كه دل جوان نرمتر است از دل پير ، وباز جنايت فرزندان يعقوب بر يوسف بود وجنايت ايشان بر يعقوب به سبب جنايت بر يوسف بود ، پس يوسف مبادرت نمود به عفو كردن از حقّ خود ، وتأخير نمود يعقوب عفو را زيرا كه عفو أو از حقّ ديگرى بود ، پس تأخير كرد ايشان را به سحر شب جمعه « 2 » .\r\nوبه چندين سند معتبر از حضرت صادق عليه السّلام منقول است كه : چون يوسف عليه السّلام به استقبال حضرت يعقوب بيرون آمد ويكديگر را ملاقاة كردند ، يعقوب پياده شد ويوسف را شوكت پادشاهى مانع شد وپياده نشد ، هنوز از معانقه فارغ نشده بود كه جبرئيل بر حضرت يوسف نازل شد وخطاب مقرون به عتاب از جانب رب الأرباب آورد كه : اى يوسف ! حق تعالى مىفرمايد كه : ملك وپادشاهى تو را مانع شد كه پياده شوى براي بندهء شايستهء صدّيق من ، دست خود را بگشا ، چون دستش را گشود از كف دستش - وبه روايتي از ميان انگشتانش - نوري بيرون رفت ، پرسيد : اين چه نوري بود اى جبرئيل ؟\r\nگفت : نور پيغمبرى بود واز صلب تو پيغمبر بهم نخواهد رسيد ، به عقوبت آنچه كردى نسبت به يعقوب كه براي أو پياده نشدى « 3 » .\r\n\r\n\r\n","description":"","footnote":"\r\n( 1 ) . علل الشرايع 53 ؛ تفسير عياشى 2 / 194 .\r\n( 2 ) . علل الشرايع 54 ؛ تفسير برهان 2 / 268 .\r\n( 3 ) . علل الشرايع 55 ؛ تفسير برهان 2 / 271 .\r\n","page_name":" 523 ","page_number":523},
  {"content":"\r\n\r\nمؤلف گويد : بعضي اين أحاديث را حمل بر تقيه كرده‌اند ، چون مثل اين از طريق عامه منقول است ، وممكن است پياده نشدن آن حضرت بر سبيل نخوت وتكبر نبوده باشد ، بلكه براي تدبير ومصلحت ملك باشد ، وچون رعايت يعقوب كردن أولى بود از رعايت مصلحت ملك وپادشاهى ، پس ترك أولى ومكروه از آن حضرت صادر شده ، به اين سبب مورد عتاب گرديد .\r\nوبه سند ديگر از حضرت صادق عليه السّلام منقول است كه : زليخا به در خانهء يوسف عليه السّلام آمد بعد از پادشاهى آن حضرت ، چون رخصت طلبيد كه داخل شود گفتند : ما مىترسيم كه چون تو را به نزد أو بريم به سبب آنچه از تو نسبت به آن حضرت واقع شده است مورد غضب أو شوى .\r\nگفت : من نمىترسم از كسى كه از خدا مىترسد .\r\nچون داخل شد يوسف عليه السّلام فرمود : اى زليخا ! چرا رنگت متغير شده است ؟\r\nگفت : حمد مىكنم خداوندى را كه پادشاهان را به معصيت خود ، بندگان گردانيد ، وبندگان را به بركت طاعت وبندگى خود به مرتبهء پادشاهى رسانيد .\r\nفرمود : چه چيز تو را باعث شد بر آنچه نسبت به من كردى ؟\r\nگفت : حسن وجمال بىنظير تو .\r\nفرمود : چگونه مىبود حال تو اگر مىديدى پيغمبرى را كه در آخر الزمان مبعوث خواهد شد واسم شريف أو محمد صلّى اللّه عليه وآله وسلّم است واز من خوش‌روتر وخوش‌خوتر وسخىتر خواهد بود ؟ !\r\nزليخا گفت : راست مىگوئى .\r\nيوسف فرمود : چه دانستى كه راست مىگويم ؟\r\nگفت : براي آنكه چون نام أو را مذكور ساختى محبت أو به دلم افتاد .\r\nپس خدا وحى فرمود به يوسف كه : زليخا راست مىگويد ، ومن أو را دوست داشتم به اين سبب كه حبيب من محمد صلّى اللّه عليه وآله وسلّم را دوست داشت ، پس امر فرمود كه أو را به عقد خود\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nدرآورد « 1 » .\r\nدر حديث معتبر از حضرت صادق عليه السّلام منقول است كه : چه استبعاد مىكنند مخالفان اين امّت كه شبيهند به خنازير از غائب شدن قائم آل محمد صلّى اللّه عليه وآله وسلّم از مردم ، بدرستى كه برادران يوسف عليه السّلام أولاد پيغمبران بودند ، با يوسف سودا ومعامله كردند وسخن گفتند ، وبرادران أو بودند أو را نشناختند تا آنكه يوسف اظهار نمود كه من يوسفم ، پس چرا انكار مىنمايند اين امّت ملعونه كه خدا در وقتي از أوقات خواهد كه حجت خود را از مردم پنهان كند ، بتحقيق كه يوسف پادشاه مصر بود ودر ميان أو وپدرش هيجده روز فاصله بود ، واگر خدا مىخواست كه أو مكان خود را به يعقوب بشناساند قادر بود ، واللّه كه يعقوب وفرزندانش بعد از بشارت به نه روز از راه باديه به مصر رفتند ، پس چه انكار مىكنند اين امّت كه حق تعالى بكند نسبت به حجت خود آنچه نسبت به يوسف كرد كه در بازارهاى مردم راه رود وبر بساط ايشان قدم گذارد وآنها أو را نشناسند ، تا وقتي كه خدا رخصت دهد كه خود را به آنها بشناساند ، چنانچه رخصت داد يوسف را در وقتي كه با برادران خود گفت : آيا مىدانيد چه كرديد با يوسف « 2 » ؟\r\nودر حديث معتبر ديگر فرمود : چون فرزندان از يعقوب رخصت يوسف را طلبيدند ، يعقوب به ايشان فرمود : مىترسم گرگ أو را بخورد ، عذرى به ياد آنها داد كه به همان عذر متشبث شدند « 3 » .\r\nودر حديث معتبر ديگر فرمود : اعرابى به خدمت يوسف عليه السّلام آمد كه طعام بخرد ، چون فارغ شد از أو پرسيد : منزل تو كجاست ؟\r\nاعرابى گفت : در فلان موضع .\r\nفرمود : چون به فلان وادى بگذرى ندا كن : اى يعقوب ! اى يعقوب ! پس بيرون خواهد آمد بسوى تو مرد عظيم صاحب حسنى ، چون به نزد تو آيد بگو : مردى را در مصر ديدم كه\r\n\r\n\r\n","description":"","footnote":"\r\n( 1 ) . علل الشرايع 55 ؛ قصص الأنبياء راوندى 136 .\r\n( 2 ) . علل الشرايع 244 ؛ كمال الدين وتمام النعمة 144 .\r\n( 3 ) . علل الشرايع 600 .\r\n","page_name":" 525 ","page_number":525},
  {"content":"\r\n\r\nتو را سلام رسانيد وگفت : امانت تو نزد خدا ضايع نخواهد شد .\r\nچون اعرابى به آن موضع رسيد غلامان خود را گفت كه : شتران مرا حفظ كنيد ، چون يعقوب را ندا كرد مرد أعمى بلند قامت فربه خوش‌روئى بيرون آمد ودست به ديوارها مىگرفت تا به نزديك أو رسيد ، اعرابى گفت : توئى يعقوب ؟\r\nفرمود : بلى .\r\nچون اعرابى پيغام يوسف را رسانيد يعقوب افتاد ومدهوش شد ، چون به هوش آمد فرمود : اى اعرابى ! تو را حاجتي در درگاه خدا هست ؟\r\nگفت : بلى ، من مال بسيار دارم ودختر عمّ من در حبالهء من است واز أو فرزند نمىشود ، مىخواهم از خدا بطلبى كه فرزند به من كرامت فرمايد .\r\nپس يعقوب وضو ساخت ودو ركعت نماز كرد وبراي أو دعا كرد ، پس خدا در چهار شكم يا شش شكم فرزند به أو عطا فرمود ، در هر شكمى دو پسر .\r\nپس بعد از آن يعقوب مىدانست كه يوسف زنده است وحق تعالى أو را بعد از غيبت براي أو ظاهر خواهد گردانيد ، ومىگفت با فرزندانش كه : من از لطف خدا مىدانم آنچه شما نمىدانيد ، وفرزندانش أو را نسبت به دروغ وضعف عقل مىدادند ، لهذا وقتي كه بوى پيراهن را شنيد فرمود : من بوى يوسف را مىشنوم اگر مرا نسبت به دروغ وضعف عقل ندهيد ، پس يهودا گفت : بخدا سوگند كه تو در گمراهى سابق خود هستى ! پس چون بشير آمد وپيراهن را به روى أو انداخت بينا گرديد ، فرمود : نگفتم به شما كه من از خدا مىدانم آنچه شما نمىدانيد « 1 » .\r\nشيخ ابن بابويه رحمه اللّه بعد از ايراد اين حديث گفته است : دليل بر آنكه يعقوب علم به حيات يوسف داشت ، واز نظر أو پنهان كرده بود خدا يوسف را براي ابتلا وامتحان ، آن است كه : چون فرزندان يعقوب بسوى أو برگشتند ومىگريستند فرمود : اى فرزندان من ! چيست شما را كه گريه مىكنيد ووا ويلاه مىگوئيد ، وچرا حبيب خود يوسف را در ميان\r\n\r\n\r\n","description":"","footnote":"\r\n( 1 ) . كمال الدين وتمام النعمة 141 ؛ تفسير برهان 2 / 263 .\r\n","page_name":" 526 ","page_number":526},
  {"content":"\r\n\r\nشما نمىبينم ؟\r\nگفتند : اى پدر ! أو را گرگ خورد واين پيراهن اوست ، آورده‌ايم از براي تو .\r\nگفت : بيندازيد بسوى من .\r\nپس پيراهن را بر روى خود انداخت ومدهوش شد ، چون به هوش بازآمد گفت : اى فرزندان ! شما مىگوئيد كه گرگ حبيب من يوسف را خورد ؟ !\r\nگفتند : بلى .\r\nفرمود : چرا بوى گوشت أو را نمىشنوم ؟ وچرا پيراهنش درست است ؟ بر گرگ دروغ بسته‌ايد وفرزند من مظلوم شده است وشما مكرى كرده‌ايد .\r\nپس در آن شب رو از ايشان گردانيد ونوحه مىكرد بر يوسف عليه السّلام ومىگفت : حبيب من يوسف را كه من أو را بر همهء فرزندان خود اختيار مىكردم از من ربودند ؛ حبيب من يوسف كه اميد از أو داشتم در ميان فرزندان خود ، از من ربودند ؛ حبيب من يوسف كه دست راست خود را در زير سر أو مىگذاشتم ودست چپ را بر روى أو مىگذاشتم از من ربودند ؛ حبيب من يوسف كه يار تنهائى ومؤنس وحشت من بود از من ربودند ؛ حبيب من يوسف ! كاش مىدانستم كه در كدام كوه تو را انداختند ، يا در كدام دريا تو را غرق كردند ؛ حبيب من يوسف ! كاش با تو بودم وبه من مىرسيد آنچه به تو رسيد « 1 » .\r\nوبه سند معتبر از أبو بصير منقول است كه : حضرت امام محمد باقر عليه السّلام فرمود :\r\nحضرت يعقوب از مفارقت يوسف عليه السّلام حزنش بسيار شديد شد وآن قدر گريست كه ديده‌اش سفيد شد وپريشانى واحتياج نيز أو را عارض شد ، وهر سال دو مرتبه گندم از براي عيالش از مصر مىطلبيد از براي زمستان وتابستان ، پس جمعى از فرزندانش را با مايهء قليلي بسوى مصر فرستاد با جمعى از رفقا كه روانهء مصر بودند ، چون به خدمت يوسف رسيدند وآن در وقتي بود كه عزيز مصر حكومت مصر را به يوسف عليه السّلام گذاشته بود ، يوسف ايشان را شناخت وايشان حضرت يوسف عليه السّلام را نشناختند به سبب هيبت\r\nو \r\n\r\n","description":"","footnote":"\r\n( 1 ) . كمال الدين وتمام النعمة 143 .\r\n","page_name":" 527 ","page_number":527},
  {"content":"\r\n\r\nعزت پادشاهى ، پس به ايشان گفت كه : بياوريد مايهء خود را پيش از رفيقان شما ، وملازمان خود را فرمود كه : زود كيل ايشان را بدهيد وتمام بدهيد ، چون فارغ شويد مايهء ايشان را در ميان بارهاى ايشان بگذاريد بدون اطلاع ايشان .\r\nپس حضرت يوسف عليه السّلام با برادران گفت : شنيده‌ام كه دو برادر پدرى داشته‌ايد ، آنها چه شدند ؟\r\nگفتند : بزرگ را گرگ خورد وكوچك را نزد پدرش گذاشته‌ايم وأو را از خود جدا نمىكند ، وبسيار بر أو مىترسد .\r\nيوسف فرمود : مىخواهم مرتبهء ديگر كه براي طعام خريدن مىآئيد أو را با خود بياوريد ، اگر نياوريد به شما طعام نخواهم داد وشما را به نزديك خود نخواهم طلبيد .\r\nچون بسوى پدر خود برگشتند ومتاع خود را گشودند وديدند كه سرمايهء ايشان را در ميان طعام ايشان گذاشته‌اند گفتند : اى پدر ! اين سرمايهء ماست به ما پس داده‌اند ، ويك شتر بار زيادة از ديگران به ما داده‌اند ، پس برادر ما را با ما بفرست تا طعام بگيريم وما محافظت أو مىكنيم .\r\nچون بعد از شش ماه محتاج به آذوقه شدند ، يعقوب عليه السّلام ايشان را فرستاد وبا ايشان مايهء كمي فرستاد وبنيامين را با ايشان همراه كرد ، وپيمان خدا را از ايشان گرفت كه تا اختيار از دست ايشان بدر نرود البتة أو را برگردانند .\r\nچون داخل مجلس يوسف عليه السّلام شدند پرسيد كه : بنيامين با شماست ؟\r\nگفتند : بلى ، بر سر بارهاى ماست .\r\nفرمود : أو را بياوريد .\r\nچون آوردند ، يوسف عليه السّلام بر مسند پادشاهى نشسته بود فرمود كه : بنيامين تنها بيايد وبرادران با أو نيايند ، چون به نزديك أو رسيد أو را در برگرفت وگريست وگفت : من برادر تو يوسفم ، آزرده مشو از آنچه به حسب مصلحت نسبت به تو بكنم ، وآنچه تو را خبر دادم به برادران خود مگو ، ومترس واندوه مبر .\r\nپس أو را به نزد برادران فرستاد وبه ملازمان خود فرمود كه : آنچه آورده‌اند أولاد\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nيعقوب عليه السّلام بگيريد وبزودى طعام از براي ايشان كيل كنيد ، چون فارغ شويد مكيال خود را در ميان بار بنيامين بيندازيد .\r\nچون ملازمان موافق فرمودهء يوسف عليه السّلام عمل كردند وايشان را مرخّص كردند وبار بستند وبا رفقا روانه شدند ، يوسف عليه السّلام با ملازمان از عقب ايشان رفتند به ايشان ملحق شدند ودر ميان ايشان ندا كردند كه : اى مردم قافله ! شما دزدانيد .\r\nگفتند : چه چيز شما پيدا نيست ؟\r\nملازمان يوسف عليه السّلام گفتند : صاع پادشاه پيدا نيست وهر كه آن را بياورد بار يك شتر گندم به أو مىدهيم .\r\nچون بارهاى ايشان را تفحّص كردند صاع در ميان بار بنيامين پيدا شد ، يوسف عليه السّلام فرمود كه أو را گرفتند وحبس كردند ، وچندان‌كه برادران سعى كردند در خلاصي أو فايده نبخشيد . چون مأيوس شدند ، بسوى يعقوب عليه السّلام برگشتند ، چون واقعه را عرض كردند فرمود :  « إِنَّا لِلَّهِ وَإِنَّا إِلَيْهِ راجِعُونَ »  وگريست وحزنش زياد شد به مرتبه‌اى كه پشتش خم شد ، ودنيا پشت كرد بر يعقوب عليه السّلام وفرزندان يعقوب تا آنكه بسيار محتاج شدند وآذوقهء ايشان آخر شد ، پس در اين وقت يعقوب عليه السّلام به فرزندانش فرمود : برويد تفحّص كنيد يوسف وبرادرش را ، نااميد مشويد از رحمت الهى .\r\nپس جمعى از ايشان با مايهء قليلي متوجه مصر شدند ، يعقوب عليه السّلام نامه‌اى به عزيز مصر نوشت كه أو را بر خود وفرزندانش مهربان گرداند ، فرمود كه : پيش از آنكه مايهء خود را ظاهر سازيد نامه را به عزيز بدهيد ودر نامه نوشت :\r\n« بسم اللّه الرّحمن الرّحيم ، اين نامه‌اى است بسوى عزيز مصر وظاهر كنندهء عدالت وتمام دهندهء كيل ، از جانب يعقوب فرزند إسحاق فرزند إبراهيم خليل خدا كه نمرود هيزم وآتش براي أو جمع كرد كه أو را بسوزاند ، خدا بر أو سرد وسلامت گردانيد واز آن نجات داد أو را ، خبر مىدهم تو را اى عزيز كه ما خانه آبادهء قديميم كه پيوسته بلا از جانب خدا به ما تند مىرسد ، براي آنكه ما را امتحان نمايد در وقت نعمت وبلا ، وبيست سال است كه مصيبتها به من پياپى مىرسد : أول آنها آن بود كه پسرى داشتم كه أو را يوسف نام كرده\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nبودم وأو موجب شادى من بود از ميان فرزندان من ، ونور ديده وميوهء دل من بود ، وبرادران پدرى أو از من سؤال كردند كه أو را با ايشان بفرستم كه شادى وبازى كند ، پس من بامداد أو را با ايشان فرستادم ، ووقت خفتن برگشتند گريه‌كنان وپيراهنى براي من آوردند با خون دروغى وگفتند كه : گرگ أو را خورد ، پس براي فراق أو حزن من شديد شد وبر مفارقت أو گريهء من بسيار ، تا آنكه ديده‌هاى من سفيد شد از اندوه ؛ ويوسف را برادرى بود كه از خالهء أو بود وأو را بسيار دوست مىداشتم ومؤنس من بود ، وهرگاه يوسف به ياد من مىآمد أو را به سينهء خود مىچسبانيدم پس بعضي از اندوه من ساكن مىشد ، وبرادران أو به من نقل كردند كه : اى عزيز ! تو أحوال أو را از ايشان پرسيده بودى ، وامر كرده بودى كه أو را به نزد تو بياورند واگر نياورند گندم به آنها ندهى ، پس أو را با ايشان فرستادم كه گندم از براي ما بياورند ، وبرگشتند وأو را نياوردند وگفتند كه : مكيال پادشاه را دزديد ، وما خانه آباده‌ايم كه دزدى نمىكنيم ، أو را حبس كرده‌اى ودل مرا به درد آورده‌اى ، واندوه من از مفارقت أو شديد شد تا آنكه پشتم كمان شد ، ومصيبتم عظيم شد با مصيبتهاى پياپى كه بر من وارد شده است ، پس منّت گذار بر من به گشودن راه أو ، ورها كن أو را از حبس ، وگندم نيكو براي ما بفرست ، وجوانمردى كن در نرخ آن وارزان بده ، وآل يعقوب را زود روانه كن » .\r\nپس چون فرزندان روانه شدند ونامه را بردند ، جبرئيل عليه السّلام بر حضرت يعقوب نازل شد وگفت : اى يعقوب ! پروردگار تو مىگويد كه : كي تو را مبتلا كرد به مصيبتها كه به عزيز مصر نوشتى ؟\r\nيعقوب عليه السّلام گفت : خداوندا ! تو مرا مبتلا كردى از روى عقوبت وتأديب من .\r\nحق تعالى فرمود : آيا قادر هست غير من كسى كه آن بلاها را از تو دفع كند ؟\r\nگفت : نه ، پروردگارا .\r\nخدا فرمود كه : پس شرم نكردى از من كه شكايت مرا بغير من كردى واستغاثه به من نكردى وشكايت بلاى خود را به من نكردى ؟ !\r\nيعقوب عليه السّلام گفت : از تو طلب آمرزش مىكنم اى خداوند من ، وتوبه مىكنم بسوى تو\r\nو \r\n","description":"","footnote":"","page_name":" 530 ","page_number":530},
  {"content":"\r\n\r\nحزن واندوه خود را به تو شكايت مىكنم .\r\nپس حق تعالى فرمود كه : به نهايت رسانيدم تأديب تو وفرزندان خطاكار تو را ، واگر شكايت مىكردى اى يعقوب مصيبتهاى خود را بسوى من در وقتي كه بر تو نازل شد ، واستغفار وتوبه مىكردى بسوى من از گناه خود ، هرآينه آن بلاها را از تو رفع مىكردم بعد از آنكه بر تو مقدّر كرده بودم ، وليكن شيطان ياد مرا از خاطر تو فراموش كرد ونااميد شدى از رحمت من ، ومنم خداوند بخشندهء كريم ، دوست مىدارم بندگان استغفاركننده وتوبه‌كننده را كه رغبت مىنمايند بسوى من در آنچه نزد من است از رحمت وآمرزش من .\r\nاى يعقوب ! من برمىگردانم بسوى تو يوسف وبرادرش را ، وبرمىگردانم بسوى تو آنچه رفته است از مال تو وگوشت وخون تو ، وديده‌ات را بينا مىگردانم ، وكمان پشتت را چون تير راست مىكنم ، پس خاطرت شاد وديده‌ات روشن باد ، وآنچه كردم نسبت به تو تأديبى بود كه تو را كردم ، پس قبول كن أدب مرا .\r\nامّا فرزندان يعقوب عليه السّلام چون به خدمت حضرت يوسف رسيدند ، أو بر سرير پادشاهى نشسته بود ، گفتند : اى عزيز ! دريافته است ما را وأهل ما را پريشانى وبدحالى ، وآورده‌ايم مايهء كمي ، پس كيل تمام به ما بده ، وتصدّق كن بر ما به برادر ما بنيامين ، واين نامهء پدر ما يعقوب است كه بسوى تو نوشته در امر برادر ما ، وسؤال كرده است كه منّت‌گذارى بر أو ، وفرزندش را بسوى أو پس فرستى .\r\nيوسف عليه السّلام نامهء حضرت يعقوب را گرفت وبوسيد وبر هر دو ديده گذاشت وگريست ، وصداى گريه‌اش بلند شد ، تا آنكه پيراهنى كه پوشيده بود از آب ديده‌اش تر شد ، پس خود را به برادران شناساند ، ايشان گفتند : بخدا سوگند كه خدا تو را بر ما اختيار كرده است ، پس ما را عقوبت مكن ورسوا مگردان امروز ، واز گناهان ما درگذر .\r\nحضرت يوسف عليه السّلام فرمود : سرزنشى نيست شما را امروز ، خدا مىآمرزد شما را ، ببريد اين پيراهن مرا كه آب ديده‌ام تر كرده است وبيندازيد بر روى پدرم كه چون بوى مرا مىشنود بينا مىشود ، وجميع أهل خود را بسوى من بياوريد . وايشان را در همان روز كارسازى كرد وآنچه به آن احتياج داشتند به ايشان داد وبسوى حضرت يعقوب فرستاد .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nچون قافله از مصر بيرون آمدند ، يعقوب عليه السّلام بوى حضرت يوسف را شنيد وگفت به فرزندانى كه نزد أو حاضر بودند كه : من بوى يوسف را مىشنوم ، وفرزندان همه جا به سرعت مىآمدند به فرح وشادى آنچه از حال يوسف عليه السّلام مشاهده كردند ، وپادشاهى كه خدا به أو عطا كرده بود ، وعزتي كه ايشان را به سبب پادشاهى حضرت يوسف حاصل گرديد ، واز مصر تا باديه‌اى كه حضرت يعقوب در آنجا بود به نه روز آمدند ، چون بشير آمد پيراهن را بر روى يعقوب عليه السّلام افكند ، أو بينا گرديد وپرسيد كه : چه شد بنيامين ؟\r\nگفتند : أو را نزد برادرش گذاشتيم به نيكوترين حالي .\r\nپس يعقوب عليه السّلام حمد الهى كرد وسجدهء شكر به تقديم رسانيد وديده‌اش بينا شد وپشتش راست شد ، به فرزندانش گفت : در همين روز كارسازى كنيد وروانه شويد .\r\nپس به سرعت تمام با يعقوب عليه السّلام ويامين خالهء يوسف عليه السّلام به جانب مصر روانه شدند ، در مدت نه روز طىّ منازل نموده داخل مصر شدند ، وچون به مجلس يوسف عليه السّلام داخل شدند دست در گردن پدر خود كرد وروى أو را بوسيد وگريست ، ويعقوب عليه السّلام را با خالهء خود بر تخت پادشاهى بالا برد وداخل خانهء خود شد ، روغن خوشبو بر خود ماليد وسرمه كشيد وجامه‌هاى پادشاهانه پوشيد بسوى ايشان بيرون آمد ، چون أو را ديدند همه به سجده افتادند براي تعظيم أو وشكر خداوند عالميان ، پس يوسف عليه السّلام در اين وقت گفت كه : اين بود تأويل خواب من كه پيشتر ديده بودم ، كه پروردگار من آن را حق گردانيد چون مرا از زندان بيرون آورد وشما را از باديه به نزد من آورد بعد از آنكه شيطان افساد كرده بود ميان من وبرادران من . ويوسف عليه السّلام در اين بيست سال روغن نمىماليد وسرمه نمىكشيد وخود را خوشبو نمىكرد ونمىخنديد وبه نزديك زنان نمىرفت تا خدا شمل يعقوب عليه السّلام را جمع كرد ويعقوب عليه السّلام ويوسف عليه السّلام وبرادران را به يكديگر رسانيد « 1 » .\r\nمؤلف گويد : ظاهر اين حديث وبسيارى از أحاديث ديگر آن است كه مدت مفارقت يوسف از يعقوب بيست سال بوده است ، ومفسران ومورخان خلاف كرده‌اند : بعضي\r\n\r\n\r\n","description":"","footnote":"\r\n( 1 ) . قصص الأنبياء راوندى 129 .\r\n","page_name":" 532 ","page_number":532},
  {"content":"\r\n\r\nگفته‌اند كه ميان خواب ديدن يوسف واجتماع أو با پدرش هشتاد سال بود ، بعضي گفته‌اند كه هفتاد سال ، وبعضي چهل سال گفته‌اند ، وبعضي هيجده سال گفته‌اند .\r\nواز حسن بصرى روايت كرده‌اند : در وقتي كه يوسف را به چاه انداختند هفده سال بود ، ودر بندگى وزندان وپادشاهى هشتاد سال ماند ، وبعد از رسيدن به پدر وخويشان بيست وسه سال زندگى كرد ، پس مجموع عمر آن حضرت صد وبيست سال بود « 1 » .\r\nواز بعضي روايات شيعه نيز مفهوم مىشود كه مدت مفارقت ، زيادة از بيست سال بوده باشد « 2 » .\r\nأيضا از اين حديث ظاهر مىشود كه بنيامين از مادر يوسف عليه السّلام نبوده است بلكه از خالهء أو بوده است ، وجمع كثير از مفسران نيز چنين قائل شده‌اند ، مىگويند كه آنچه در آية واقع شده است كه أبوين خود را به تخت بالا برد بر سبيل مجاز است ومراد پدر وخاله است ، وخاله را مادر مىگويند چنانچه عمو را پدر مىگويند ، وراحيل مادر يوسف عليه السّلام فوت شده بود . بعضي مىگويند كه راحيل را خدا زنده كرد تا خواب أو درست شود ، وبعضي گفته‌اند كه مادرش در آن وقت هنوز زنده بود ، قول أول أقوى است « 3 » ، چنانچه در حديث معتبر ديگر منقول است كه : از حضرت امام رضا عليه السّلام پرسيدند كه : يعقوب عليه السّلام چون به نزد يوسف عليه السّلام آمد چند پسر همراه أو بودند ؟\r\nفرمود : يازده پسر .\r\nپرسيدند كه : بنيامين فرزند مادر يوسف بود يا فرزند خالهء أو ؟\r\nفرمود : فرزند خالهء أو بود « 4 » .\r\nوبه سند معتبر از حضرت صادق عليه السّلام منقول است كه : چون عزيز امر كرد كه حضرت يوسف را به زندان بردند ، حق تعالى علم تعبير خواب را به آن حضرت تعليم نمود ، پس از\r\n\r\n\r\n","description":"","footnote":"\r\n( 1 ) . تفسير فخر رازي 18 / 214 .\r\n( 2 ) . تفسير عياشى 2 / 176 .\r\n( 3 ) . رجوع شود به مجمع البيان 3 / 264 وتفسير فخر رازي 18 / 210 .\r\n( 4 ) . تفسير عياشى 2 / 197 .\r\n","page_name":" 533 ","page_number":533},
  {"content":"\r\n\r\nبراي أهل زندان تعبير مىكرد خوابهاى ايشان را ، چون تعبير خواب آن دو جوان كرد وبه آن كه گمان داشت كه نجات مىيابد گفت : مرا نزد عزيز ياد كن ، حق تعالى أو را عتاب نمود وفرمود كه : چون بغير من متوسل شدى چندين سال در زندان بمان ، پس بيست سال در زندان ماند « 1 » . ودر أكثر روايات وارد شده است كه هفت سال در زندان ماند « 2 » .\r\nوبه سند موثق منقول است كه از حضرت امام محمد باقر عليه السّلام پرسيدند كه : آيا أولاد حضرت يعقوب عليه السّلام پيغمبران بودند ؟\r\nفرمود : نه ، وليكن أسباط وأولاد پيغمبران بودند ، واز دنيا بيرون نرفتند مگر سعادتمندان ، بدى اعمال خود را متذكر شدند وتوبه كردند « 3 » .\r\nبه سند صحيح منقول است كه هشام بن سالم از حضرت صادق عليه السّلام سؤال كرد كه : حزن حضرت يعقوب عليه السّلام بر حضرت يوسف به چه مرتبه رسيده بود ؟\r\nفرمود كه : حزن هفتاد زنِ فرزند مرده . پس فرمود كه : جبرئيل بر حضرت يوسف نازل شد در زندان وگفت : حق تعالى تو را وپدرت را امتحان كرد ، وبدرستى كه تو را از اين زندان نجات مىدهد ، پس سؤال كن از خدا به حقّ محمد صلّى اللّه عليه وآله وسلّم وأهل بيت أو كه تو را خلاصي بخشد .\r\nحضرت يوسف گفت : خداوندا ! سؤال مىكنم به حقّ محمد صلّى اللّه عليه وآله وسلّم وأهل بيت أو كه بزودى مرا فرج كرامت فرمائى ، وراحت دهى از آنچه در آن هستم از محنت وبلا .\r\nجبرئيل گفت : پس بشارت باد تو را اى صدّيق كه حق تعالى مرا بسوى تو براي بشارت فرستاده ، كه تا سه روز ديگر تو را از زندان بيرون خواهد برد ، وتو را پادشاه مصر وأهل مصر خواهد كرد كه اشراف مصر همه تو را خدمت كنند وپدر وبرادران تو را به نزد تو جمع خواهد كرد ، پس بشارت باد تو را اى صدّيق كه تو برگزيدهء خدا وفرزند برگزيدهء خدائى .\r\nپس در همان شب عزيز خوابى ديد كه از آن ترسيد وبه أعوان خود نقل كرد وايشان\r\n\r\n\r\n","description":"","footnote":"\r\n( 1 ) . تفسير عياشى 2 / 176 .\r\n( 2 ) . تفسير عياشى 2 / 178 .\r\n( 3 ) . قصص الأنبياء راوندى 129 .\r\n","page_name":" 534 ","page_number":534},
  {"content":"\r\n\r\nتعبير آن را ندانستند ، پس آن جوان كه از زندان نجات يافته بود يوسف را بخاطر آورد وگفت : اى پادشاه ! مرا بفرست بسوى زندان كه در زندان مردى هست كه كسى مثل أو نديده است در علم وبردبارى وتعبير خواب ، چون بر من وفلان غضب كردى وبه زندان فرستادى هر يك خوابى ديديم واز براي ما تعبير كرد ، چنانچه أو تعبير كرده بود رفيق مرا به دار كشيدى ومرا نجات دادى .\r\nعزيز گفت : برو نزد أو وتعبير خواب را از أو بپرس .\r\nچون بسوى عزيز برگشت ورسالت يوسف عليه السّلام را به أو رسانيد عزيز گفت : بياوريد أو را تا برگزينم أو را ومقرّب خود گردانم ، چون رسالت عزيز را براي حضرت يوسف آوردند گفت : چگونه اميد كرامت أو داشته باشم وأو بيزارى مرا از گناه دانست وچندين سال مرا در زندان حبس كرد .\r\nپس عزيز فرستاد وزنان مصر را طلبيد وحال حضرت يوسف را از ايشان پرسيد ، گفتند : حاش للّه ! ما هيچ بدى از أو ندانستيم ، فرستاد وأو را از زندان طلبيد ، چون با أو سخن گفت عقل ودانش وكمال أو را پسنديد وگفت : مىخواهم بگوئى كه من چه خواب ديده‌ام وتعبير آن بكنى .\r\nيوسف عليه السّلام خواب أو را تمام نقل كرد وتعبيرش را بيان فرمود .\r\nعزيز گفت : راست گفتى ، كي از براي من حاصل هفت‌ساله را جمع خواهد كرد ومحافظت خواهد نمود ؟\r\nيوسف عليه السّلام فرمود كه : حق تعالى وحى فرستاد بسوى من كه من تدبير اين امر خواهم كرد ، ودر اين سألها قيام به اين أمور من خواهم نمود .\r\nعزيز گفت : راست گفتى ، اينك انگشتر پادشاهى وتخت وتاج جهانبانى به تو تعلق دارد ، هر چه خواهى بكن .\r\nپس يوسف عليه السّلام متوجه شد ودر هفت سال فراوانى جمع كرد حاصلهاى زراعتهاى مصر را با خوشه در خزينه‌ها ، چون سالهاى قحط رسيد متوجه فروختن طعام گرديد ودر سال أول به طلا ونقره فروخت تا آنكه در مصر وحوالي آن هيچ درهم ودينارى نماند مگر\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nآنكه در ملك يوسف عليه السّلام داخل شد ، ودر سال دوم به زيور وجواهر فروخت تا آنكه هر زيور وجواهرى كه در آن مملكت بود به ملك أو درآمد ، در سال سوم به حيوانات ومواشي فروخت تا آنكه تمام حيوانات ايشان را مالك شد ، ودر سال چهارم به غلامان وكنيزان فروخت تا آنكه هر مملوكى كه در آن ولايت بود همه را مالك شد ، ودر سال پنجم به خانه‌ها ودكاكين ومستغلات فروخت تا همه را متصرف شد ، ودر سال ششم به مزارع ونهرها فروخت تا آنكه هيچ نهر ومزرعه در أطراف مصر وأطراف آنها نماند مگر آنكه به ملكيت أو درآمد ، ودر سال هفتم كه هيچ در ملك ايشان نمانده بود به رقبات ايشان فروخت تا آنكه هر كسى كه در مصر وحوالي آن بود همه بندهء يوسف عليه السّلام شدند .\r\nپس يوسف عليه السّلام به پادشاه فرمود : چه مصلحت مىبينى در اينها كه پروردگار من به من عطا كرده است ؟\r\nپادشاه گفت : رأى رأى توست ، هر چه مىكنى مختارى .\r\nيوسف عليه السّلام گفت : گواه مىگيرم خدا را وگواه مىگيرم تو را اى پادشاه كه همهء أهل مصر را آزاد كردم ، وأموال وبندگان ايشان را به ايشان پس دادم ، وانگشتر وتاج وتخت تو را به تو پس دادم به شرط آنكه به سيرتى كه من سلوك كرده‌ام با ايشان سلوك كنى ، وحكم نكنى در ميان ايشان مگر به حكم من ، كه خدا ايشان را به سبب من نجات داده .\r\nپادشاه گفت : دين من وفخر من همين است ، وشهادت مىدهم به وحدانيّت الهى وآنكه أو را شريكي در خداوندى نيست ، وشهادت مىدهم كه تو پيغمبر وفرستادهء اوئى .\r\nپس بعد از آن ملاقاة يعقوب عليه السّلام وبرادران واقع شد « 1 » .\r\nوبه سند صحيح منقول است كه محمد بن مسلم از حضرت امام محمد باقر عليه السّلام پرسيد كه : يعقوب عليه السّلام بعد از رسيدن به مصر چند سالى با يوسف عليه السّلام زندگانى كرد ؟\r\nفرمود : دو سال .\r\nپرسيد : در آن وقت حجت خدا در زمين ، يعقوب بود يا يوسف عليهما السّلام ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 132 .\r\n","page_name":" 536 ","page_number":536},
  {"content":"\r\n\r\nفرمود : حضرت يعقوب حجت خدا بود وپادشاهى از يوسف عليه السّلام بود ، چون حضرت يعقوب به عالم قدس ارتحال نمود ، يوسف عليه السّلام جسد مقدس أو را در تابوتى گذاشته به زمين شام برد ودر بيت المقدس دفن كرد ، پس يوسف عليه السّلام بعد از يعقوب عليه السّلام حجت خدا بود .\r\nپرسيد : پس يوسف عليه السّلام رسول وپيغمبر بود ؟\r\nفرمود : بلى ، مگر نشنيده‌اى كه خدا در قرآن مىفرمايد : « مؤمن آل فرعون گفت كه :\r\nآمد يوسف بسوى شما با بيّنات ومعجزات ، وپيوسته در أو شك مىكرديد تا آنكه چون أو هلاك شد گفتيد كه : بعد از أو خدا رسول نخواهد فرستاد » « 1 » . « 2 »\r\nبه سند معتبر از حضرت صادق عليه السّلام منقول است كه : چون يوسف عليه السّلام داخل در زندان شد ، دوازده سال عمر أو بود ، وهيجده سال در زندان ماند ، بعد از بيرون آمدن از زندان هشتاد سال زندگانى كرد ، پس مجموع عمر آن حضرت صد وده سال بود « 3 » .\r\nدر حديث معتبر ديگر فرمود كه رسول خدا صلّى اللّه عليه وآله وسلّم فرمود كه : يعقوب عليه السّلام ويوسف هر يك صد وبيست سال عمر ايشان بود « 4 » .\r\nدر حديث معتبر ديگر از حضرت صادق عليه السّلام منقول است كه : شخصي بود از بقيهء قوم عاد كه مانده بود تا زمان فرعونى كه حضرت يوسف عليه السّلام در زمان أو بود ، وأهل آن زمان آن شخص را بسيار آزار مىكردند وبه سنگ مىزدند ، پس أو به نزد فرعون آمد وگفت : مرا أمان ده از شرّ مردم تا آنكه چيزهاى عجيب كه در دنيا مشاهده كرده‌ام براي تو نقل كنم ونگويم مگر راست .\r\nپس فرعون أو را أمان داد ومقرّب خود گردانيد ودر مجلس أو مىنشست واخبار گذشته را براي أو نقل مىكرد ، تا آنكه فرعون اعتقاد بسيار به راستى أو بهم رسانيد ،\r\nو \r\n\r\n","description":"","footnote":"\r\n( 1 ) . سورهء غافر : 34 .\r\n( 2 ) . قصص الأنبياء راوندى 135 .\r\n( 3 ) . قصص الأنبياء راوندى 138 .\r\n( 4 ) . كمال الدين وتمام النعمة 524 .\r\n","page_name":" 537 ","page_number":537},
  {"content":"\r\n\r\nهرگز از يوسف عليه السّلام دروغى نشنيد وهرگز از آن عادى نيز دروغى بر أو ظاهر نشد .\r\nروزى فرعون به يوسف عليه السّلام گفت : آيا كسى را مىشناسى كه از تو بهتر باشد ؟\r\nفرمود : بلى ، پدر من يعقوب از من بهتر است .\r\nچون يعقوب عليه السّلام به مجلس فرعون داخل شد فرعون را تحيت وسلام كرد به تحيتي كه پادشاهان را مىكنند ، پس فرعون أو را گرامى داشت ونزديك طلبيد وزيادة از يوسف عليه السّلام أو را اكرام نمود ، پس از يعقوب عليه السّلام پرسيد : چند سال از عمر تو گذشته است ؟\r\nفرمود : صد وبيست سال .\r\nعادى گفت : دروغ مىگويد !\r\nيعقوب عليه السّلام ساكت شد ، وسخن عادى بر فرعون بسيار گران آمد .\r\nباز فرعون از يعقوب عليه السّلام پرسيد كه : اى شيخ ! چند سال بر تو گذشته است ؟\r\nفرمود : صد وبيست سال .\r\nعادى گفت : دروغ مىگويد ! !\r\nيعقوب عليه السّلام گفت : خداوندا ! اگر دروغ مىگويد ريشش را بر سينه‌اش فروريز .\r\nدر همان ساعت ريش عادى بر سينه‌اش ريخت ، پس فرعون را هول عظيم رو داد وبه يعقوب عليه السّلام گفت : مردى را كه من أمان داده‌ام بر أو نفرين كردى ؟ ! مىخواهم دعا كنى كه خداوند تو ريش أو را به أو برگرداند .\r\nيعقوب عليه السّلام دعا كرد وريشش به أو برگشت .\r\nپس عادى گفت كه : من اين مرد را با إبراهيم خليل الرحمن ديده‌ام در فلان زمان كه زيادة از صد وبيست سال از آن زمان گذشته است .\r\nيعقوب عليه السّلام فرمود : آن كه تو ديده‌اى من نبودم ، تو إسحاق عليه السّلام را ديده‌اى .\r\nگفت : پس تو كيستى ؟\r\nفرمود : من يعقوب پسر إسحاق پسر إبراهيم خليل الرحمانم .\r\nعادى گفت : راست مىگويد ، من إسحاق را ديده بودم .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nفرعون گفت : هر دو راست گفتيد « 1 » .\r\nوبه سند معتبر از أبو هاشم جعفري منقول است كه شخصي از امام حسن عسكرى عليه السّلام پرسيد : چه معنى دارد آنچه برادران يوسف عليه السّلام گفتند كه : اگر بنيامين دزدى كرد ، برادر أو نيز پيشتر دزدى كرده بود ؟\r\nفرمود : يوسف عليه السّلام دزدى نكرده بود ، وليكن يعقوب عليه السّلام كمربندى داشت كه از حضرت إبراهيم عليه السّلام به أو ميراث رسيده بود ، وهر كه آن كمربند را مىدزديد البتة أو را به بندگى مىگرفتند ، وهرگاه آن ناپيدا مىشد جبرئيل خبر مىداد كه در كجاست ونزد كيست ، تا از أو مىگرفتند وأو را به بندگى مىگرفتند . وآن كمربند نزد ساره دختر إسحاق عليه السّلام بود كه همنام مادر إسحاق عليه السّلام بود ، وساره يوسف عليه السّلام را بسيار دوست مىداشت ومىخواست أو را به فرزندى خود بردارد ، پس آن كمربند را گرفت وبر يوسف عليه السّلام بست در زير جامهء أو وبه يعقوب عليه السّلام گفت : كمربند را دزديده‌اند ، پس جبرئيل آمد وگفت : اى يعقوب ! كمربند با يوسف است ، وخبر نداد يعقوب عليه السّلام را به آنچه ساره كرده بود براي مصلحتهاى الهى .\r\nپس يعقوب عليه السّلام چون تفتيش كرد ، كمربند را در كمر يوسف عليه السّلام يافت ، ودر آن وقت طفل بزرگى بود .\r\nساره گفت كه : چون يوسف اين را دزديده بود ، من سزاوارترم به يوسف !\r\nيعقوب عليه السّلام فرمود كه : آن بندهء توست به شرطي كه أو را نفروشى ونبخشى .\r\nگفت : قبول مىكنم به شرطي كه از من نگيرى ، ومن أو را الحال آزاد مىكنم .\r\nپس يوسف عليه السّلام را گرفت وآزاد كرد .\r\nأبو هاشم گفت : من در خاطر خود مىگذرانيدم وفكر مىكردم از روى تعجب در امر حضرت يعقوب ويوسف عليهما السّلام كه با آن نزديكى ايشان به يكديگر ، چگونه بر يعقوب مخفى شد امر يوسف تا از اندوه ، ديدهء أو سفيد شد ؟ وحضرت از روى اعجاز فرمودند : اى\r\n\r\n\r\n","description":"","footnote":"\r\n( 1 ) . قصص الأنبياء راوندى 137 .\r\n","page_name":" 539 ","page_number":539},
  {"content":"\r\n\r\nأبو هاشم ! پناه مىبرم به خدا از آنچه در خاطر تو مىگذرد ، اگر خدا مىخواست ، مىتوانست هر مانعى كه در ميان حضرت يعقوب ويوسف عليهما السّلام بود بردارد تا يكديگر را ببينند ، وليكن خدا را مصلحتى بود ومدتي ملاقاة ايشان را مقرر فرموده بود ، وخدا آنچه براي دوستان خود مىكند خير ايشان در آن است « 1 » .\r\nوبه سند معتبر منقول است كه : از حضرت صادق عليه السّلام پرسيدند از تفسير قول حق تعالى كه : « همهء طعامها حلال بود بر فرزندان يعقوب مگر آنچه يعقوب بر خود حرام كرده بود » « 2 » ؟\r\nفرمود : هرگاه گوشت شتر مىخورد ، درد تهيگاه أو زياد مىشد ، پس بر خود حرام كرد گوشت شتر را ، واين پيش از آن بود كه تورات نازل شود ، چون تورات نازل شد ، موسى عليه السّلام آن را حرام نكرد ونخورد « 3 » .\r\nدر حديث معتبر ديگر فرمود كه : يوسف عليه السّلام خواستگارى كرد زن بسيار جميله‌اى را كه در زمان أو بود ، آن زن رد كرد وگفت : غلام پادشاه مرا مىخواهد !\r\nپس ، از پدرش خواستگارى كرد ، پدرش گفت : اختيار با اوست .\r\nپس به درگاه حق تعالى دعا كرد وگريست وأو را طلبيد ، خدا بسوى أو وحى نمود كه :\r\nمن أو را به تو تزويج كردم .\r\nپس يوسف فرستاد بسوى ايشان كه : من مىخواهم به ديدن شما بيايم .\r\nگفتند : بيا .\r\nچون يوسف عليه السّلام داخل خانهء آن زن شد ، از نور خورشيد جمال أو خانه روشن شد ، زن گفت : نيست اين مگر ملك گرامى .\r\nپس يوسف عليه السّلام آب طلبيد ، زن مبادرت كرد طاس آب را به نزد آن حضرت آورد ؛ چون تناول نمود ، گرفت واز غايت شوق به دهان خود چسبانيد ، يوسف عليه السّلام فرمود : صبر\r\n\r\n\r\n","description":"","footnote":"\r\n( 1 ) . خرايج 2 / 738 .\r\n( 2 ) . سورهء آل عمران : 93 .\r\n( 3 ) . تفسير عياشى 1 / 184 .\r\n","page_name":" 540 ","page_number":540},
  {"content":"\r\n\r\nكن وبىتابى مكن كه مطلب تو حاصل مىشود ، پس أو را به عقد خود درآورد « 1 » .\r\nودر حديث معتبر ديگر از آن حضرت عليه السّلام منقول است كه : چون يوسف عليه السّلام به آن جوان گفت كه مرا نزد عزيز يادكن ، جبرئيل به نزد أو آمد وسرپائى به زمين زد ، شكافته شد تا طبقهء هفتم زمين ، وگفت : اى يوسف ! نظر كن كه در طبقهء هفتم زمين چه مىبينى ؟\r\nگفت : سنگ كوچكى مىبينم .\r\nپس سنگ را شكافت وگفت : در ميان سنگ چه مىبينى ؟\r\nگفت : كرم كوچكى مىبينم .\r\nجبرئيل گفت : كيست روزى دهندهء اين كرم ؟\r\nگفت : خداوند عالميان .\r\nجبرئيل گفت : پروردگار تو مىفرمايد : من فراموش نكرده‌ام اين كرم را در ميان اين سنگ در قعر زمين هفتم ، گمان كردى تو را فراموش خواهم كرد كه به آن جوان گفتى كه تو را نزد پادشاه ياد كند ؟ ! به سبب اين گفتار ناشايستهء خود ، در زندان سألها خواهى ماند .\r\nپس يوسف عليه السّلام بعد از اين عتاب رب الأرباب چندان گريست كه به گريهء أو ديوارها به گريه درآمدند ، ومتأذّى شدند أهل زندان وبه فرياد آمدند ، پس صلح كرد با ايشان كه يك روز گريه كند ويك روز ساكت باشد ، پس در آن روز كه ساكت بود حالش بدتر بود از روزى كه گريه مىكرد « 2 » .\r\nبه سندهاى معتبر از حضرت امام محمد باقر وامام جعفر صادق عليهما السّلام منقول است كه :\r\nصبر جميل آن است كه هيچ‌گونه شكايت بسوى مردم با أو نباشد ، بدرستى كه حق تعالى يعقوب عليه السّلام را به رسالتي فرستاد به نزد راهبى از رهبانان وعابدى از عبّاد ، چون راهب نظرش بر أو افتاد گمان كرد كه حضرت إبراهيم عليه السّلام است ، بر جست ودست در گردن أو كرد وگفت : مرحبا به خليل خدا .\r\n\r\n\r\n","description":"","footnote":"\r\n( 1 ) . تفسير عياشى 2 / 175 .\r\n( 2 ) . تفسير عياشى 2 / 177 .\r\n","page_name":" 541 ","page_number":541},
  {"content":"\r\n\r\nيعقوب عليه السّلام گفت : من إبراهيم نيستم ، من يعقوب پسر إسحاق پسر إبراهيم هستم .\r\nراهب گفت كه : پس چرا چنين پير شده‌اى ؟\r\nگفت : غم واندوه مرا پير كرده است .\r\nچون برگشت ، هنوز از عتبهء در خانهء راهب نگذشته بود كه وحى خدا به أو رسيد كه :\r\nاى يعقوب ! شكايت كردى مرا بسوى بندگان من .\r\nپس نزد عتبهء در به سجده افتاد وگفت : پروردگارا ! ديگر عود نمىكنم به چنين كارى ، پس خدا وحى فرستاد به أو كه : آمرزيدم تو را ، ديگر چنين كارى مكن .\r\nپس ديگر شكايت به احدى نكرد بعد از آن هرچه رسيد به أو از مصيبتهاى دنيا مگر آنكه روزى گفت كه : شكايت نمىكنم حزن واندوه خود را مگر به خدا ، ومىدانم از خدا آنچه شما نمىدانيد « 1 » .\r\nدر حديث معتبر از حضرت صادق عليه السّلام منقول است كه : حق تعالى وحى بسوى حضرت يوسف فرستاد در وقتي كه در زندان بود كه : چه چيز تو را با خطاكاران ساكن گردانيد ؟\r\nگفت : جرم وگناه من .\r\nچون اعتراف به گناه نمود حق تعالى بسوى أو وحى فرمود : اين دعا بخوان « يا كبير كلّ كبير ، يا من لا شريك له ولا وزير ، يا خالق الشّمس والقمر المنير ، يا عصمة المضطرّ الضّرير ، يا قاصم كلّ جبّار عنيد ، يا مغني البائس الفقير ، يا جابر العظم الكسير ، يا مطلق المكبّل الأسير ، أسألك بحقّ محمّد وآل محمّد ان تجعل لي من أمري فرجا ومخرجا وترزقني من حيث احتسب ومن حيث لا احتسب » ، چون صبح شد عزيز أو را طلبيد واز حبس نجات يافت « 2 » .\r\nدر حديث معتبر ديگر فرمود : چون عزيز مصر خود را معزول گردانيد ويوسف عليه السّلام را\r\n\r\n\r\n","description":"","footnote":"\r\n( 1 ) . تفسير عياشى 2 / 188 ؛ التمحيص 63 ؛ سعد السعود 120 .\r\n( 2 ) . تفسير عياشى 2 / 198 .\r\n","page_name":" 542 ","page_number":542},
  {"content":"\r\n\r\nبر سرير سلطنت متمكّن گردانيد ، يوسف عليه السّلام دو جامهء لطيف پاكيزه پوشيد ورفت بسوى بيابانى تنها وچهار ركعت نماز كرد ، وچون فارغ شد دست بسوى آسمان بلند كرد وگفت :\r\n« ربّ قد آتيتني من الملك وعلّمتني من تأويل الأحاديث ، فاطر السّماوات والأرض ، أنت وليّي في الدّنيا والآخرة » ، پس جبرئيل نازل شد وگفت : چه حاجت دارى ؟\r\nگفت : « ربّ توفّني مسلما والحقني بالصّالحين » .\r\nپس حضرت صادق عليه السّلام فرمود : براي اين دعا كرد كه مرا مسلمان از دنيا ببر وبه صالحان ملحق گردان كه از فتنه‌ها ترسيد كه آدمي را از دين بيرون مىبرد ، يعنى هرگاه آن حضرت از فتنه‌هاى گمراه كنندگان ترسد ، كي أيمن از آنها مىتواند بود « 1 » ؟\r\nواز حضرت أمير المؤمنين عليه السّلام منقول است كه : روز چهارشنبه حضرت يوسف عليه السّلام داخل زندان شد « 2 » .\r\nوبه سند معتبر منقول است كه شخصي به خدمت امام رضا عليه السّلام عرض كرد كه : چه بسيار خوش مىآيد مردم را كسى كه طعامهاى ناگوار خورد وجامه‌هاى گنده پوشد واظهار خشوع كند .\r\nفرمود كه : يوسف عليه السّلام پيغمبر پيغمبرزاده بود وقباهاى ديبا كه تكمه‌هاى آنها طلا بود مىپوشيد ودر مجالس آل فرعون مىنشست وحكم مىكرد ، ومردم را به لباس أو كارى نبود ، با عدالت أو كار داشتند « 3 » .\r\nوثعلبى در كتاب « عرايس » ذكر كرده است كه : چون از براي پادشاه عذر حضرت يوسف ظاهر شد ، وامانت وكفايت وعلم وعقل أو را دانست ، فرستاد أو را از زندان طلبيد ، پس حضرت يوسف بيرون آمد وبراي أهل زندان دعا كرد كه : خداوندا ! دل نيكان را بر ايشان مهربان گردان ، وخيرها را از ايشان پنهان مگردان .\r\nپس به دعاى آن حضرت چنين شد كه أهل زندان در هر شهري كه هستند از همه كس\r\n\r\n\r\n","description":"","footnote":"\r\n( 1 ) . تفسير عياشى 2 / 199 .\r\n( 2 ) . علل الشرايع 597 ؛ عيون أخبار الرضا 1 / 247 .\r\n( 3 ) . كافى 6 / 453 ؛ تفسير عياشى 2 / 15 .\r\n","page_name":" 543 ","page_number":543},
  {"content":"\r\n\r\nداناترند به خبرها . پس به در زندان نوشت كه : اين قبر زنده‌هاست ، وخانهء غمهاست ، وسبب تجربهء دوستان وشماتت دشمنان است ، پس غسل كرد وخود را از چرك زندان پاك كرد وجامه‌هاى پاكيزه پوشيد ومتوجه مجلس پادشاه شد .\r\nچون به در خانهء پادشاه رسيد گفت : « حسبي ربّي من دنياي وحسبي ربّي من خلقه ، عزّ جاره وجلّ ثناؤه ولا اله غيره » ، چون داخل مجلس شد فرمود : « اللّهمّ انّي أسألك بخيرك من خيره ، وأعوذ بك من شرّه وشرّ غيره » ، چون نظر پادشاه بر أو افتاد يوسف عليه السّلام به زبان عربى بر أو سلام كرد ، پادشاه گفت : اين چه زبان است ؟\r\nگفت : زبان عمّ من إسماعيل است .\r\nپس دعا كرد پادشاه را به زبان عبرى ، پرسيد : اين چه زبان است ؟\r\nگفت : زبان پدران من است .\r\nوآن پادشاه هفتاد لغت مىدانست ، به هر لغت كه سخن گفت حضرت يوسف به آن لغت أو را جواب گفت ، پس پادشاه را بسيار خوش آمد أطوار أو ، وتعجب كرد از كمي سال وبسيارى علم وكمال أو ، وعمر أو در آن وقت سى سال بود . پس گفت : اى يوسف ! مىخواهم خواب خود را از تو بشنوم .\r\nيوسف گفت : خواب ديدى كه هفت گاو فربه اشهب پيشانى سفيد نيكو از نيل بيرون آمدند واز پستانهاى آنها شير مىريخت ، در اثناى آنكه به آنها نظر مىكردى واز حسن آنها تعجب مىنمودى ناگاه آب نيل خشك شد وتهش پيدا شد واز ميان لجن وگل هفت گاو لاغر ژوليدهء گردآلوده شكمها بر پشت چسبيده كه پستان نداشتند ، ودندانها ونيشها وچنگالها داشتند مانند درندگان وخرطومها مانند خرطوم سباع ، پس درآويختند در آن گاوهاى فربه وهمهء آنها را دريدند وخوردند ، تا آنكه پوستهاى آنها را خوردند واستخوانها را شكستند ومغز استخوانها را خوردند ، تو از اين حال تعجب مىكردى كه ناگاه ديدى كه هفت خوشه گندم سبز وهفت خوشه گندم سياه شده از يكجا روئيده وريشه‌ها در ميان آب دوانيده‌اند ، ناگاه بادي وزيد خوشه‌هاى خشك را به خوشه‌هاى سبز چسبانيد وآتش در خوشه‌هاى سبز افتاد وهمه سياه شدند .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nگفت : راست گفتى ، خواب من چنين بود .\r\nپس تعبيرش را بيان فرمود ، پادشاه تدبير مملكت وحفظ زراعتها را به آن حضرت مفوّض گردانيد « 1 » .\r\nوشيخ طبرسى رحمه اللّه وغيره نقل كرده‌اند : عزيز مصر كه يوسف عليه السّلام را به زندان فرستاد « قطفير » نام داشت ووزير پادشاه بود ، وپادشاه ريان بن الوليد بود ، وخواب را پادشاه ديد ؛ چون يوسف عليه السّلام را از زندان بيرون آورد ، عزيز أو را عزل كرد ومنصب وزارت را به يوسف عليه السّلام مفوّض گردانيد ، پس ترك پادشاهى كرد ودر خانه نشست وتاج وتخت وسلطنت را به يوسف گذاشت ، ودر آن ايّام قطفير مرد وپادشاه راعيل زن أو را به عقد يوسف عليه السّلام درآورد واز أو « افرائيم » و « ميشا » بهم رسيدند « 2 » .\r\nوباز در عرايس نقل كرده است كه : چون يوسف عليه السّلام ابن يامين را به نزد خود طلبيد وبا أو خلوت كرد گفت : چه نام دارى ؟\r\nگفت : ابن يامين .\r\nپرسيد : چرا تو را ابن يامين نام كرده‌اند ؟\r\nگفت : زيرا كه چون من متولد شدم مادرم مرد ، يعنى فرزند صاحب عزا .\r\nگفت : مادرت چه نام داشت ؟\r\nگفت : راحيل دختر ليان .\r\nگفت : آيا فرزند بهم رسانيده‌اى ؟\r\nگفت : بلى ، ده پسر بهم رسانيده‌ام .\r\nپرسيد : نامهاى ايشان چيست ؟\r\nگفت : نامهاى ايشان را اشتقاق كرده‌ام از نام برادرى كه داشتم واز مادر با من يكى بود وهلاك شد .\r\n\r\n\r\n","description":"","footnote":"\r\n( 1 ) . عرائس المجالس 126 ؛ مجمع البيان 3 / 242 .\r\n( 2 ) . مجمع البيان 3 / 243 ؛ همچنين رجوع شود به عرائس المجالس 128 وكامل ابن أثير 1 / 147 كه نزديك به اين مضمون در آنها آمده است .\r\n","page_name":" 545 ","page_number":545},
  {"content":"\r\n\r\nيوسف عليه السّلام فرمود كه : اندوه شديدي بر أو داشته‌اى كه چنين كرده‌اى ، بگو كه چه نام كرده‌اى آنها را ؟\r\nگفت : بالعا وأخيرا وأشكل وأحيا وخير ونعمان وادر وارس وحيتم وميتم « 1 » .\r\nگفت : معنى اينها را بگو .\r\nگفت : بالعا براي اين نام كرده‌ام كه زمين ، برادرم را فروبرد ؛ وأخيرا براي آنكه فرزند أول مادر من بود ؛ وأشكل براي آنكه برادر پدرى ومادرى من بود « 2 » ؛ وخير براي آنكه در هر جا كه بود خير بود ؛ ونعمان براي آنكه عزيز بود نزد مادر وپدر ؛ وادر براي آنكه بمنزلهء گل بود در حسن وجمال ؛ وارس براي آنكه به مثابهء سر بود از بدن ؛ وحيتم براي آنكه پدرم گفت كه زنده است ؛ وميتم براي آنكه اگر أو را ببينم ديده‌ام روشن مىشود وسرورم تمام مىشود .\r\nحضرت يوسف فرمود : مىخواهم برادر تو باشم بدل آن برادر تو كه هلاك شده است .\r\nابن يامين گفت : كي مىيابد برادرى مثل تو ، امّا تو از يعقوب وراحيل بهم نرسيده‌اى .\r\nپس حضرت يوسف گريست وأو را دربرگرفت وگفت : من برادر تو يوسفم ، غمگين مباش وبرادران خود را بر اين امر مطّلع مساز « 3 » .\r\nمؤلف گويد : چون در اين قصهء غريبه ، علماء اشكالات وارد ساخته‌اند ، وأكثر خلق را شبهه‌هاى بسيارى در خاطر مىخلد ، اگر اشارهء مجملى به جواب آنها بشود مناسب است :\r\nأول آنكه : چگونه يعقوب عليه السّلام يوسف عليه السّلام را تفضيل داد در محبت وملاطفت تا آنكه باعث اين مفاسد گرديد ، وحال آنكه تفضيل بعضي از فرزندان بر بعضي روا نيست ، خصوصا هرگاه مورث اين مفاسد باشد ؟\r\nجواب آن است كه : تفضيلى كه خوب نيست آن است كه آن محض محبت بشريت باشد وجهت ديني در آن منظور نباشد ، ومحبت يعقوب نسبت به يوسف عليه السّلام از جهت\r\n\r\n\r\n","description":"","footnote":"\r\n( 1 ) . در مصدر : « بالعا وأخير وأشكل وأحيا وخير ونعمان وورد ورأس وحيثم وعيتم » مىباشد .\r\n( 2 ) . در مصدر آمده است كه : « وامّا أحيا فلكونه كان حييا » يعنى : وأحيا براي آنكه بسيار باحيا بود .\r\n( 3 ) . عرائس المجالس 131 .\r\n","page_name":" 546 ","page_number":546},
  {"content":"\r\n\r\nكمالات واقعيه وعلم وفضل وقابليت رتبهء نبوت بود ، با آنكه محبت قلبي اختياري نيست وگاه باشد كه در أمور اختياريه تفاوت ميان ايشان نگذاشته باشد . وامّا باعث آن مفاسد گرديدن گاه باشد كه يعقوب ندانسته باشد كه باعث آن مفاسد خواهد شد .\r\nدوم آنكه : يعقوب عليه السّلام با جلالت نبوت ، چگونه آن قدر اضطراب وجزع وگريه كرد در مفارقت يوسف عليه السّلام تا آنكه ديده‌اش نابينا شد ؟ وبايد پيغمبران بيش از ساير خلق صبركننده در مصيبتها باشند ؟\r\nجواب آن است كه : فرط محبت وشدت حزن وگريستن ، اختياري نيست ومنافاة با كمال ندارد ، وآنچه بد هست جزع كردن وگفتن چيزى چند است كه موجب سخط حق تعالى باشد ، واز يعقوب عليه السّلام اينها صادر نشد ، وبه حسب قلب راضى بود به قضاى الهى ، ورضا به قضا منافاة با اينها ندارد چنانچه اگر كسى محتاج شود كه دستش را براي دفع ضرر آكله قطع كنند خود جلّاد را مىطلبد وأو را امر به قطع دست خود مىكند ، واز أو راضى است وممنون مىشود از أو ، وبا اين مراتب گريه وفرياد مىكند وغمگين مىشود وآنها باعث دفع درد نمىشوند ، چنانچه حضرت رسول صلّى اللّه عليه وآله وسلّم در فوت إبراهيم فرمود : « دل مىسوزد وچشم مىگريد ونمىگويم چيزى كه باعث غضب حق تعالى گردد » « 1 » ، با آنكه محبت دوستان خدا ، غير خدا را نمىباشد مگر از براي خدا ، وكسى كه محبوب خداست ايشان أو را دوست مىدارند از اين جهت كه محبّ محبوب ايشان است ، لهذا با أقرب أقارب خود اگر دشمن خدا باشد دشمنى مىنمايند وشمشير بر روى أو مىكشند ، وبا ابعد ناس از ايشان هرگاه دوست خدا باشد غايت مؤانست وملاطفت مىفرمايند . ومعلوم است كه يعقوب يوسف را براي حسن وجمال صوري واغراض دنيوي نمىخواست ، بلكه به سبب أنوار خير وصلاح وآثار سعادت وفلاح كه در أو مشاهده مىنمود أو را مىخواست ، ولهذا برادران كه از اين مراتب عاليه غافل وبه اين معاني دقيقه جاهل بودند ، از امتياز أو در محبت تعجب مىنمودند وأو را نسبت به ضلال وگمراهى مىدادند\r\nو \r\n\r\n","description":"","footnote":"\r\n( 1 ) . كافى 3 / 262 ؛ تفسير بيضاوى 2 / 322 ؛ مسكّن الفؤاد 94 .\r\n","page_name":" 547 ","page_number":547},
  {"content":"\r\n\r\nمىگفتند : ما احقّيم به محبت ورعايت ، كه تنومندى وقوّت داريم وبه كار أو در دنيا بيش از يوسف مىآئيم ، پس معلوم شد كه محبت يوسف وجزع از مفارقت أو منافاة با محبت جناب مقدس الهى ندارد ومنافى كمال آن حضرت نيست بلكه عين كمال است .\r\nسوم آنكه : حضرت يعقوب عليه السّلام با وجود خواب ديدن حضرت يوسف وخبر دادن ملائكة كه مىدانست يوسف زنده است ، چرا آن قدر اضطراب مىكرد ؟\r\nجواب آن است كه : گاه باشد كه اضطراب بر مفارقت أو باشد يا براي احتمال بدا ومحو واثبات باشد . ودر حديثي وارد شده است كه از حضرت صادق عليه السّلام پرسيدند : چگونه يعقوب بر يوسف محزون بود وحال آنكه جبرئيل أو را خبر داده بود كه يوسف زنده است وبه أو برخواهد گشت ؟ فرمود : فراموش كرده بود « 1 » . در اين حديث نيز موافق مشهور محتاج به تأويل است .\r\nچهارم آنكه : چون تواند بود كه يعقوب نابينا شود وحال آنكه پيغمبران مىبايد كه در خلقت ايشان نقصى نباشد ؟\r\nجواب آن است كه : بعضي گفته‌اند كه آن حضرت نابينا نشده بود بلكه ضعفي در باصره‌اش بهم رسيد ، وسفيد شدن چشم أو را حمل بر بسيارى گريه كرده‌اند ، زيرا كه چون ديده پرآب است سفيد مىنمايد ، وبعضي گفته‌اند كه : ما پيغمبران را از هر نقصى ومرضى مبرّا نمىدانيم ، بلكه نمىبايد در ايشان نقصى باشد كه موجب نفرت مردم شود از ايشان ، وكورى چنين نيست كه موجب نفرت باشد ، با آنكه ممكن است كه به نحوى باشد به حسب ظاهر عيبى در خلقت أو به سبب آن بهم نرسيده باشد ، وپيغمبران به ديدهء دل مىبينند آنچه ديگران به چشم مىبينند ، پس به اين سبب هيچ‌گونه عيبى وخللى در آن حضرت به سبب اين حادث نشده بود ، وقول أخير أقوى است .\r\nپنجم آنكه : حق تعالى در قصهء يوسف فرموده است  وَلَقَدْ هَمَّتْ بِهِ وَهَمَّ بِها لَوْ لا أَنْ \r\n\r\n\r\n","description":"","footnote":"\r\n( 1 ) . تفسير عياشى 2 / 188 .\r\n","page_name":" 548 ","page_number":548},
  {"content":"\r\n\r\n رَأى بُرْهانَ رَبِّهِ  « 1 » يعنى : « قصد كرد زليخا به يوسف وقصد كرد يوسف به زليخا اگر نه اين بود كه ديد برهان پروردگارش را » . وبعضي از عامه در تفسير اين آية نقلهاى ركيك كرده‌اند كه يوسف نيز به زليخا درآويخت وخواست كه متوجه آن عمل شود ، ناگاه صورت يعقوب را ديد در كنار خانه كه انگشت خود را به دندان مىگزيد پس متنبّه شد وترك آن اراده كرد ، وبعضي گفته‌اند كه : چون زليخا جامه را بر روى بت انداخت أو متنبّه شد وترك كرد ، وديگر وجوه باطله گفته‌اند « 2 » .\r\nجواب آن است كه : آية را دو حمل صحيح هست كه در أحاديث معتبره وارده شده است : أول آنكه مراد آن است كه : اگر نه اين بود كه أو پيغمبر بود وبرهان پروردگار را كه جبرئيل باشد ديده بود ، هرآينه أو نيز قصد مىكرد ، امّا چون پيغمبر بود وبه عصمت الهى معصوم بود لهذا أو قصد نكرد . دوم آنكه مراد آن است كه : قصد كرد كه زليخا را بكشد چون قصد عرض أو به حرام مىكرد ، وجائز است دفع از عرض هر چند منجر به قتل شود ، يا آنكه ممكن است كه در آن امّت جائز بوده باشد كشتن كسى كه كسى را جبر كند به گناه ، وحق تعالى أو را نهى فرمود از كشتن أو براي مصلحتى چند كه در وجود أو بود براي آنكه يوسف را به عوض نكشند .\r\nچنانچه به سند معتبر منقول است كه مأمون از حضرت امام رضا عليه السّلام پرسيد از تفسير اين آية ، فرمود : يعنى اگر نه اين بود كه برهان پروردگارش را ديده بود ، أو هم قصد مىكرد چنانچه زليخا قصد كرد ، وليكن معصوم بود ومعصوم قصد گناه نمىكند ، وبتحقيق كه خبر داد مرا پدرم از پدرش حضرت صادق عليه السّلام كه فرمود : يعنى قصد كرد زليخا كه بكند وقصد كرد يوسف كه نكند « 3 » .\r\nودر حديث معتبر ديگر منقول است كه : علي بن الجهم از آن حضرت پرسيد از تفسير اين آية ، فرمود : يعنى زليخا قصد كرد معصيت را ويوسف قصد كرد كه أو را بكشد از بس\r\n\r\n\r\n","description":"","footnote":"\r\n( 1 ) . سورهء يوسف : 24 .\r\n( 2 ) . تفسير بيضاوى 2 / 301 ؛ تفسير قرطبى 9 / 169 ؛ تفسير طبري 7 / 183 .\r\n( 3 ) . عيون أخبار الرضا 1 / 201 ؛ احتجاج 2 / 432 .\r\n","page_name":" 549 ","page_number":549},
  {"content":"\r\n\r\nكه عظيم نمود ارادهء أو ، پس خدا صرف فرمود از أو كشتن زليخا را وزنا را ، چنانچه فرموده است  كَذلِكَ لِنَصْرِفَ عَنْهُ السُّوءَ وَالْفَحْشاءَ  « 1 » يعنى : « چنين كرديم تا بگردانيم از أو سوء را - يعنى كشتن زليخا - وفحشاء - يعنى زنا - را » « 2 » .\r\nوامّا آن دو حديث كه پيش گذشت مشتمل بود بر ديدن يعقوب وبر جامه انداختن زليخا بر روى بت ، منافاة با وجه أول ندارد ، زيرا كه در آنها تصريح به اين نيست كه يوسف ارادهء گناه كرد ، بلكه ممكن است كه آنها از دواعي عصمت باشد كه حق تعالى در آن وقت بر أو ظاهر كرده باشد كه ارادهء آن به خاطرش خطور نكند ، وبعضي از أحاديث كه در آنها تصريح به اين معنى هست محمول بر تقيه است .\r\nششم آنكه : يوسف برادران را فرمود كه سعى كنند وبنيامين را از پدرش بگيرند وبياورند ، بعد از آن أو را حبس كرد با آنكه مىدانست كه باعث زيادتى حزن اندوه يعقوب عليه السّلام مىشود ، واين ضررى بود كه به پدر خود رسانيد ! أيضا در مدت سلطنت خود چرا يعقوب را خبر نداد به حيات ومكان خود با آنكه مىدانست شدت حزن واضطراب أو را ؟\r\nجواب آن است كه : ايشان آنچه مىكردند به وحى الهى بود ، وحق تعالى دوستانش را در دنيا به بلاها ومصيبتها امتحان مىنمايد كه صبر نمايند وبه درجات عاليه وسعادات عظيمهء آخرت فائز گرداند ، وآنچه كرد يوسف عليه السّلام از حبس بنيامين وخبر نكردن پدر تا آن وقت معين ، همه به امر خدا بود ، تا آنكه تكليف بر يعقوب شديدتر شود وثوابش عظيمتر گردد .\r\nهفتم آنكه : به چه وجه يوسف عليه السّلام فرمود : « اى مردم قافله ! شما دزدانيد ؟ » وحال آنكه مىدانست ايشان دزدى نكرده‌اند ودروغ بر پيغمبران روا نيست ؟\r\nجواب آن است كه : در أحاديث معتبرهء بسيار وارد شده است كه جائز است در مقام تقيه يا در جائى كه مصلحت شرعي داعى باشد ، كسى سخنى بگويد كه موهم معنى خلاف واقع\r\n\r\n\r\n","description":"","footnote":"\r\n( 1 ) . سورهء يوسف : 24 .\r\n( 2 ) . عيون أخبار الرضا 1 / 193 .\r\n","page_name":" 550 ","page_number":550},
  {"content":"\r\n\r\nباشد وغرض أو معنى حقّى باشد ، واين نوع سخن دروغ نيست بلكه در بعضي أوقات واجب است ، ودر اين مقام چون مصلحت در نگاه داشتن بنيامين بود ، وبدون اين حيله نمىشد ، فرمود : شما دزدانيد ، ومراد آن حضرت آن بود كه شما يوسف را از پدرش دزديديد . وبعضي گفته‌اند : گويندهء اين سخن غير يوسف بود وبه امر آن حضرت نگفت ، وبعضي گفته‌اند : غرض ايشان استفهام وسؤال بود ، يعنى آيا شما دزدانيد ؟ نه خبر دادن به آنكه ايشان دزدانند « 1 » . وأحاديث معتبره بر وجه أول وارد است « 2 » .\r\nهشتم آنكه : چگونه جائز بود يعقوب وبرادران را كه سجدهء يوسف بكنند وحال آنكه سجدهء غير خدا جائز نيست ؟ وچگونه يوسف راضى شد كه پدرش أو را سجده بكند ؟\r\nجواب آن است كه : در باب سجدهء ملائكة آدم عليه السّلام را ، دفع اين شبهه كرديم به چند وجه :\r\nأول آنكه : سجدهء خدا كردند براي شكر نعمت مواصلت يوسف ، چنانچه أحاديث بر اين مضمون گذشت . ودر حديث ديگر از حضرت صادق عليه السّلام منقول است كه : سجدهء ايشان عبادت خدا بود « 3 » .\r\nدوم آنكه : سجدهء پرستش نبود بلكه سجدهء تعظيم بود ودر آن شريعت سجدهء تعظيم براي غير خدا جائز بود .\r\nسوم آنكه : سجدهء حقيقي نبود ، بلكه تواضعى بود كه در آن زمان سجده مىگفتند بر سبيل مجاز ، وبر هر تقدير به امر خدا بود براي ظاهر شدن فضيلت يوسف بر برادران وغير ايشان .\r\nومجمل سخن آن است كه : بعد از ثبوت نبوت وامامت وعصمت أنبيا وأوصيا عليهم السّلام ، آنچه از ايشان صادر مىشود بايد كه آن كس در مقام تسليم باشد وبداند آنچه ايشان مىگفتند موافق حق است ، هر چند حكمت آن فعل معلوم نباشد ، واين شك وشبهه‌ها از وساوس شيطان وراه گمراهى والحاد است .\r\n\r\n\r\n","description":"","footnote":"\r\n( 1 ) . مجمع البيان 3 / 252 .\r\n( 2 ) . معاني الأخبار 209 ؛ علل الشرايع 51 .\r\n( 3 ) . تفسير عياشى 2 / 197 .\r\n","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n\r\n\r\nباب يازدهم در بيان غرائب قصص ايّوب عليه السّلام\r\n\r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n\r\nمشهور ميان أرباب تفسير وتاريخ آن است كه : حضرت ايّوب عليه السّلام پسر « اموص » پسر « رازخ » پسر « عيص » پسر إسحاق پسر إبراهيم عليه السّلام است ، ومادرش از فرزندان لوط عليه السّلام بود « 1 » . بعضي گفته‌اند : ايّوب از فرزندان عيص بود وزوجهء مطهره‌اش « رحمت » دختر « افرائيم » پسر يوسف عليه السّلام بود « 2 » ، يا « ماخير » دختر « ميشا » پسر يوسف « 3 » ، يا « اليا » دختر يعقوب عليه السّلام « 4 » ، على الخلاف ، وأول اشهر است .\r\nبه سندهاى معتبر منقول است كه أبو بصير از حضرت صادق عليه السّلام سؤال كرد : بليّه‌اى كه ايّوب عليه السّلام به آن مبتلا شد به چه سبب بود ؟\r\nفرمود : براي نعمت بسيارى بود كه حق تعالى به آن حضرت انعام فرمود وآن حضرت شكر آن نعمت را چنانچه مىبايد ، ادا مىنمود ، ودر آن وقت شيطان « عليه اللعنة » از آسمانها ممنوع نبود وتا به نزديك عرش راه داشت ، روزى شيطان به آسمان بالا رفت وشكر نعمت ايّوب را ديد كه در ألواح سماويّه بسيار عظيم ثبت شده است ، يا آنكه ديد شكر أو را با نهايت عظمت بالا بردند ، پس نائرهء حسد آن ملعون مشتعل شد وعرض كرد :\r\nپروردگارا ! ايّوب براي اين شكر تو مىكند كه نعمت فراوان به أو داده‌اى ، اگر أو را محروم كنى از دنيائى كه به أو عطا فرموده‌اى هرآينه شكر هيچ نعمت تو را ادا نكند ، پس مرا مسلط فرما بر دنياي أو تا بدانى كه هرگز شكر نعمت تو نخواهد كرد ! !\r\n\r\n\r\n","description":"","footnote":"\r\n( 1 ) . تفسير روح المعاني 12 / 196 ، ودر آن به جاى « رازخ » ، « روم » آمده است .\r\n( 2 ) . تفسير قرطبى 15 / 209 .\r\n( 3 ) . تفسير بيضاوى 3 / 124 .\r\n( 4 ) . قصص الأنبياء راوندى 141 .\r\n","page_name":" 555 ","page_number":555},
  {"content":"\r\n\r\nخطاب رب الأرباب به شيطان رسيد كه : تو را بر مالها وفرزندان أو مسلط گردانيدم .\r\nپس شيطان از استماع اين فرمان شاد گرديده بزودى فرود آمد وهر مال وفرزندى كه ايّوب داشت همه را هلاك كرد وهر يك را كه هلاك مىكرد حمد وشكر ايّوب زيادة مىشد ! پس شيطان عرض كرد : مرا به زراعتهاى أو مسلط فرما .\r\nحق تعالى فرمود : مسلط كردم .\r\nشيطان با اتباع خودش آمد ودميد به زراعتهاى أو وهمه سوخت ، باز شكر آن حضرت زيادة شد !\r\nعرض كرد : خداوندا ! مرا بر گوسفندان أو مسلط فرما .\r\nوچون رخصت يافت همهء گوسفندان را هلاك كرد ، باز ايّوب حمد وشكر را بيشتر كرد !\r\nعرض كرد : خداوندا ! ايّوب مىداند كه عن‌قريب آنچه از دنيائى أو گرفته‌اى به أو پس خواهى داد ، مرا بر بدنش مسلط گردان .\r\nخطاب الهى به أو رسيد كه : تو را بر بدن أو مسلط گردانيدم بغير از عقل وديده‌هاى أو - وبه روايت ديگر : بغير دل وديده وزبان وگوش أو « 1 » - كه تو را در آنها تصرفى نيست .\r\nچون آن ملعون اين رخصت يافت به سرعت تمام فرود آمد كه مبادا رحمت الهى ايّوب را دريابد وحائل شود ميان أو وآنچه اراده كرده است ، پس از آتش سموم كه خودش از آن مخلوق شده بود در سوراخهاى بيني ايّوب دميد كه از سر تا به پايش جراحت گرديد از بسيارى جراحتها ودملها كه در بدن آن حضرت بهم رسيد .\r\nپس مدت بسيارى در اين محنت وآزار ماند ودر حمد وشكر الهى كوتاهى نمىنمود ، تا آنكه كرم در بدن كريمش متولد شد ، وبه مرتبه‌اى در مقام شكيبائى بود كه چون كرمى از بدن ممتحنش بيرون مىرفت مىگرفت ودر بدن خود مىگذاشت ومىگفت : برگرد به موضعي كه خدا تو را از آن خلق كرده است ؛ وتعفّن در بدن شريفش بهم رسيد به مرتبه‌اى\r\n\r\n\r\n","description":"","footnote":"\r\n( 1 ) . علل الشرايع 76 .\r\n","page_name":" 556 ","page_number":556},
  {"content":"\r\n\r\nكه أهل شهر أو را از شهر بيرون كردند ودر جاى كثيفى در بيرون شهر انداختند ، وزنش « رحمت » دختر يوسف عليه السّلام مىرفت ومىگرديد وطلب صدقه مىنمود واز براي أو مىآورد ؛ وچون بلاى آن حضرت به طول انجاميد وشيطان ديد كه هر چند بلا بيشتر مىشود شكرش فزونتر مىگردد رفت بسوى جماعتى از أصحاب ايّوب عليه السّلام كه رهبانيّت اختيار كرده بودند ودر كوهها مىبودند وگفت : بيائيد برويم به نزد آن بندهء مبتلا شده واز أو سؤال كنيم به چه سبب به اين بلاى عظيم مبتلا گرديده است ؟ !\r\nپس بر استرهاى اشهب سوار شدند وبه جانب آن حضرت روانه شدند ، چون به نزديك أو رسيدند استرهايشان رم كرد از بوى بدى كه از جراحات آن حضرت ساطع بود ! پس فرود آمدند واسترها را به يكديگر بستند وپياده به نزديك آن حضرت آمدند ودر ميان ايشان جوان كم‌سالى بود ، چون نشستند گفتند : كاش ما را خبر مىدادى از گناه خود كه ما جرأت نمىكنيم از گناه تو از خدا سؤال بكنيم كه مبادا ما را هلاك گرداند ! وما گمان نداريم مبتلا شدن تو را به چنين بلائي كه هيچ‌كس به آن مبتلا نشده است مگر به گناهى كه از ما پنهان مىكرده‌اى !\r\nايّوب عليه السّلام فرمود : بعزت پروردگارم سوگند مىخورم كه أو مىداند هرگز طعامي نخورده‌ام مگر آنكه يتيمى يا ضعيفى را با خود شريك نمودم ، وهرگز مرا دو امر پيش نيامد كه هر دو طاعت خدا باشد مگر آنكه اختيار كردم آن طاعت را كه بر من دشوارتر بود .\r\nآن جوان گفت : بدا به حال شما كه آمديد به نزد پيغمبر خدا وأو را سرزنش كرديد تا آنكه ظاهر نمود از عبادت پروردگارش آنچه را مخفى مىكرد .\r\nچون آنها رفتند ايّوب عليه السّلام با پروردگار خود مناجاة كرد وگفت : خداوندا ! اگر مرا رخصت سخن گفتن وخصمي كردن بدهى ، هرآينه حجت خود را عرض خواهم نمود .\r\nحق تعالى ابرى فرستاد به نزديك سر أو واز آن ابر صدائى آمد كه : تو را رخصت مخاصمه دادم ، هر حجتي كه دارى بگو ومن هميشه به تو نزديكم .\r\nپس ايّوب عليه السّلام كمر راست كرد وبه دو زانو در آمد وگفت : پروردگارا ! مرا به بلائي مبتلا\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nكرده‌اى كه هيچ‌كس را به آن مبتلا نكرده‌اى ، وبعزت تو سوگند مىخورم كه هرگاه مرا دو امر پيش آمد كه هر دو طاعت تو بود البتة اختيار كردم آن را كه بر بدن من دشوارتر بود ، وهرگز طعامي نخورده‌ام مگر بر سر خوان خود يتيمى را حاضر كردم ، آيا تو را حمد نكردم ؟ آيا تو را شكر نكردم ؟ آيا تو را تسبيح وتنزيه نگفتم ؟\r\nپس از ابر به ده هزار زبان ندا به أو رسيد : اى ايّوب ! كي تو را چنين كرد كه عبادت خدا كردى در وقتي كه مردم غافل بودند ، وتسبيح وتكبير وحمد الهى بجا آوردى در وقتي كه مردم بىخبر بودند ؟ وكي طاعت را محبوب تو گردانيد ؟ آيا منّت مىگذارى بر خدا به چيزى كه خدا را در آن بر تو منّت است ؟ !\r\nپس آن حضرت كفى از خاك گرفت وبه دهان خود انداخت وعرض كرد : بد گفتم وتوبه مىكنم وهمهء نعمتها وطاعتها از توست .\r\nپس حق تعالى ملكي بسوى أو فرستاد كه سرپائى بر زمين زد ودر ساعت چشمهء آبى ظاهر شد ، چون در آن چشمه غسل كرد جميع جراحتها ودردها وآزارها از أو بر طرف شد ، وبرگشت نيكوتر از آنچه پيشتر بود در طراوت وحسن وجمال ! وبر دورش باغ سبزى رويانيد وبرگردانيد به أو أهل ومال وفرزندان وزراعتهاى أو را ، وملك نشست وبا أو سخن مىگفت ومؤنس أو بود .\r\nپس زنش آمد وپارهء نان خشكى در دست داشت ، چون به آن موضع رسيد ، به جاى مزبله ، باغ وبستان ديد وايّوب را نديد وبه جاى أو دو جوان را ديد كه نشسته‌اند وصحبت مىدارند ، پس خروش وفغان برآورد وگريست وفرياد كرد : اى ايّوب ! چه بر سر تو آمد ؟ !\r\nآن حضرت أو را صدا زد ، چون نزديك آمد ايّوب را شناخت وبازگشتن نعمتهاى الهى را ديد ، سجدهء شكر الهى را بجا آورد .\r\nدر اين وقت كه رفته بود براي ايّوب عليه السّلام نان تحصيل كند - وأو گيسوهاى بسيار خوب داشت - چون به نزد جمعى رفت وطعام براي ايّوب طلبيد گفتند : اگر گيسوهاى خود را به ما مىفروشى ما طعام به تو مىدهيم ! پس گيسوهاى خود را بريده وبه ايشان داد وطعام\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nگرفت وبراي ايّوب آورد ؛ چون آن حضرت گيسوهاى أو را بريده ديد به غضب آمد وسوگند ياد كرد كه صد چوب بر أو بزند ؛ چون سبب بريدن آنها را عرض كرد ، حضرت غمگين شد واز سوگند خود پشيمان گرديد ، حق تعالى به أو وحى نمود : بگير دسته‌اى از چوبهاى خوشهء خرما را كه صد تركه باشد وبه يك‌دفعه بر بدن زن خود بزن تا مخالفت سوگند خود نكرده باشى .\r\nپس حق تعالى زنده كرد براي أو آن فرزندان كه پيش از اين بليّه مرده بودند ، وفرزندانى كه در اين بليّه هلاك شده بودند كه با آن حضرت زندگانى كنند . پس ، از آن حضرت پرسيدند : در اين بلاها كه بر تو وارد شد كدام بلا بر تو صعب‌تر نمود ؟\r\nفرمود : شماتت دشمنان .\r\nپس حق تعالى پروانهء طلا بر خانهء أو باريد وأو جمع مىكرد وآنچه را باد مىبرد دنبالش مىدويد وبرمىگردانيد .\r\nجبرئيل گفت : سير نمىشوى اى ايّوب ؟ !\r\nفرمود : كي از فضل پروردگارش سير مىشود « 1 » ؟ !\r\nمؤلف گويد : جمع كردن آن از حرص دنيا نيست بلكه براي قبول كردن نعمت حق تعالى است ، وبه اين سبب فرمود : اين را مىخواهم كه از جانب أو مىآيد ودلالت بر لطف واحسان أو مىكند . حق تعالى فرموده است : « يادآور ايّوب را در وقتي كه ندا كرد پروردگارش را بدرستى كه مرا دريافته است حال بد ، ومشقّتم به نهايت رسيده است ، وتو رحم كنندهء رحم‌كنندگانى ، پس مستجاب كرديم دعاى أو را وهر آزارى كه داشت از أو دور كرديم وبه أو عطا كرديم اهلش را ، ومثل ايشان را با ايشان به أو داديم به سبب رحمتي از جانب ما تا مذكّرى گردد براي عبادت كنندگان » « 2 » .\r\nودر جاى ديگر فرموده است : « به يادآور بندهء ما ايّوب را در وقتي كه ندا كرد\r\n\r\n\r\n","description":"","footnote":"\r\n( 1 ) . تفسير قمى 2 / 239 .\r\n( 2 ) . سورهء أنبياء : 83 و 84 .\r\n","page_name":" 559 ","page_number":559},
  {"content":"\r\n\r\nپروردگارش را بدرستى كه مس كرده است ودريافته است مرا شيطان به تعب ومشقت ومكروه بسيار ، پس به أو گفتيم : بزن پاى خود را بر زمين كه بهم رسد آب سردى كه در آن غسل كنى وبياشامى واز دردها بيرون آئى ، وبخشيديم به أو اهلش را ومثل ايشان را با ايشان براي رحمتي از ما ويادآورى براي صاحبان عقلها ، وبگير به دست خود دسته‌اى از چوب وبزن به آن زن خود را ومخالفت سوگند من مكن ، بدرستى كه ما أو را يافتيم نيكو بنده‌اى ، وبدرستى كه أو بسيار بازگشت‌كننده بود بسوى ما » « 1 » ، اين بود ترجمهء آيات .\r\nودر اين حديث وچند حديث ديگر وارد شده است كه : مراد از « مثل أهل أو » كه خدا فرموده است به أو عطا كرديم آن است كه : مثل اين فرزندان كه در اين بليّه هلاك شده بودند از فرزندانى كه قبلا فوت شده بودند زنده فرمود . وبعضي گفته‌اند كه : مثل آنها كه زنده شدند بعدا از زوجه‌اش به أو عطا فرمود « 2 » .\r\nامّا مسلط گردانيدن شيطان بر مال وجسد آن حضرت : پس بعضي از متكلمين شيعه مثل سيّد مرتضى رحمه اللّه انكار اين كرده‌اند واستبعاد كرده‌اند كه حق تعالى شيطان را بر پيغمبرانش مسلط گرداند ، وبه محض اين استبعاد مشكل است أحاديث معتبرهء بسيار را طرح كردن ، وهرگاه حق تعالى اشقياى انس را به اختيار خود گذارد كه پيغمبران واوصياى ايشان را شهيد كنند وأنواع اذيتها به ايشان رسانند وأكثر به تحريك وتسويل شيطان « عليه اللعنة » واقع شود ، چه استبعاد دارد كه شيطان را به اختيار خود گذارد براي مصلحتى كه ضررى به بدنهاى ايشان رساند كه موجب مزيد اجر وثواب ايشان شود ، بلى مىبايد شيطان را بر دين وعقل ايشان مسلط نگرداند .\r\nوامّا آنچه در روايات وارد شده است كه كرم در بدن مبارك آن حضرت بهم رسيد وتعفّنى در آن حادث شد كه موجب نفرت مردم شد ، أكثر متكلمين شيعه انكار كرده‌اند اين را بنابر اصلى كه ايشان ثابت كرده‌اند كه مىبايد پيغمبران خالى باشند از چيزى كه موجب\r\n\r\n\r\n","description":"","footnote":"\r\n( 1 ) . سورهء ص : 41 - 44 .\r\n( 2 ) . تفسير قمى 2 / 74 ؛ مجمع البيان 4 / 59 ؛ قصص الأنبياء راوندى 140 .\r\n","page_name":" 560 ","page_number":560},
  {"content":"\r\n\r\nنفرت خلق باشند ، زيرا كه منافى غرض بعثت ايشان است ، پس ممكن است كه اين أحاديث موافق روايات وأقوال عامه بر وجه تقيه وارد شده باشد اگر چه به حسب دليل ، مشكل است اثبات كردن استحالهء اين نوع از امراض منفره كه بعد از ثبوت نبوّت وفراغ از تبليغ رسالت باشد ، خصوصا هرگاه بعد از آن چنين معجزات در دفع آنها ظاهر شود كه موجب مزيد تشييد امر نبوت ايشان باشد .\r\nامّا بعضي از روايات موافق قول ايشان نيز وارد شده است ، چنانچه ابن بابويه رحمه اللّه به سند معتبر از امام محمد باقر عليه السّلام روايت كرده است كه : حضرت ايّوب عليه السّلام هفت سال مبتلا گرديد بىآنكه گناهى از أو صادر شده باشد ، زيرا كه پيغمبران معصوم ومطهرند ، وگناه نمىكنند ، وميل به باطل نمىنمايند ، ومرتكب گناه صغيره وكبيره نمىشوند ، وفرمود كه :\r\nايّوب عليه السّلام با آن بلاهاى عظيم كه به آنها مبتلا شد بوى بد بهم نرسانيد وقباحتى در صورتش بهم نرسيد وچرك وخون از أو بيرون نيامد ، وچنان نشد كه كسى أو را بيند واز أو نفرت نمايد ، يا كسى كه أو را مشاهده نمايد از أو وحشت كند ، وكرم در بدنش نيفتاد ، وچنين مىكند خدا به هر كه مبتلا گرداند أو را از پيغمبران ودوستان كه گراميند نزد أو ، ومردم كه از أو اجتناب مىكردند از فقر وبىچيزى أو بود ، واز آنكه در نظر ايشان بىقدر شده بود به سبب آنكه جاهل بودند به آن قدر ومنزلتي كه أو را نزد حق تعالى بود ، وگمان مىكردند كه امتداد بليّهء أو از بىمقدارى اوست نزد خدا ، وحال آنكه رسول خدا صلّى اللّه عليه وآله وسلّم فرمود : پيغمبران از همه كس بلاى ايشان عظيمتر است ، وبعد از ايشان هر كه نيكوتر است بلايش بيشتر است .\r\nوخدا أو را مبتلا گردانيد به چنان بلائي كه در نظر مردم سهل شد تا آنكه دعوى خدائى براي أو نكنند در وقتي كه معجزات عظيمه از أو مشاهده كنند ، وحق تعالى نعمتهاى بزرگ به أو كرامت فرمايد ، واز براي اينكه استدلال كنند بر آنكه ثواب خدا بر دو قسم است : از روى استحقاق بعمل ، واز روى اختصاص به بلا . واز براي آنكه حقير نشمارند ضعيفى را به سبب ضعف أو ، ونه فقيرى را به سبب فقر أو ، ونه بيمارى را به سبب بيمارى أو ، وبدانند كه خدا هر كه را مىخواهد بيمار مىكند ، وهر كه را مىخواهد شفا مىدهد در هر وقت كه\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nخواهد ، وبه هر نحو كه اراده نمايد ، ومىگرداند اين أمور را عبرتي براي هر كه خواهد ، وشقاوتى براي هر كه خواهد ، وسعادتى براي هر كه خواهد ، ودر جميع أمور عادل است در قضاى خود ، وحكيم است در افعال خود ، ونمىكند نسبت به بندگانش مگر آنچه را اصلح داند براي ايشان ، وتوانائى ايشان به اوست « 1 » .\r\nوبه سند معتبر از حضرت أمير المؤمنين عليه السّلام منقول است كه : در چهارشنبهء آخر ماه مبتلا شد ايّوب عليه السّلام به بر طرف شدن مال وفرزندانش « 2 » .\r\nوبه سندهاى معتبر از حضرت صادق عليه السّلام منقول است كه : ايّوب عليه السّلام هفت سال مبتلا بود بىگناهى « 3 » .\r\nدر حديث معتبر ديگر فرمود : حق تعالى ايّوب را مبتلا نمود بىگناهى ، پس صبر كرد تا آنكه أو را تعيير وسرزنش كردند ، وپيغمبران صبر به سرزنش نمىتوانند نمود « 4 » .\r\nودر حديث ديگر فرمود كه : در ايّام بلا عافيت از حق تعالى نطلبيد « 5 » .\r\nمؤلف گويد : مفسران در مدت ابتلاى آن حضرت خلاف كرده‌اند ، بعضي هيجده سال گفته‌اند وبعضي سيزده سال وبعضي هفت سال « 6 » ؛ وقول آخر صحيح است چنانچه در أحاديث گذشت .\r\nوبه سند صحيح از حضرت صادق عليه السّلام منقول است كه : چون حق تعالى حضرت ايّوب عليه السّلام را عافيت كرامت فرمود ، نظري كرد بسوى زراعتهاى بني إسرائيل ، پس نظري كرد بسوى آسمان وعرض كرد : اى خداوند من وسيّد من ! بندهء خود ايّوب مبتلا را عافيت كرامت فرمودى ، وأو زراعت نكرده است وبني إسرائيل زراعت كرده‌اند .\r\n\r\n\r\n","description":"","footnote":"\r\n( 1 ) . خصال 399 .\r\n( 2 ) . عيون أخبار الرضا 1 / 247 ؛ علل الشرايع 597 .\r\n( 3 ) . علل الشرايع 75 ؛ قصص الأنبياء راوندى 139 .\r\n( 4 ) . علل الشرايع 76 ؛ قصص الأنبياء راوندى 139 .\r\n( 5 ) . قصص الأنبياء راوندى 139 .\r\n( 6 ) . مجمع البيان 4 / 478 ؛ تفسير ابن كثير 4 / 37 ؛ تفسير بيضاوى 3 / 124 .\r\n","page_name":" 562 ","page_number":562},
  {"content":"\r\n\r\nحق تعالى بسوى أو وحى نمود كه : كفى از كيسهء خود بردار وبر زمين بپاش - ودر آن كيسه نمك بود - پس ايّوب كفى از نمك گرفت وبر زمين پاشيد ، پس اين عدس بيرون آمد ، يا نخود بيرون آمد « 1 » . وظاهر حديث آن است كه اين دانه پيشتر نبود وبه بركت آن حضرت بهم رسيد .\r\nودر حديث معتبر ديگر فرمود : حق تعالى مؤمن را به هر بلائي مبتلا مىگرداند وبه هر نوع مرگى مىميراند امّا أو را به بر طرف شدن عقل مبتلا نمىگرداند ، آيا نمىبينى ايّوب را كه خدا چگونه مسلط گردانيد شيطان را بر مال وفرزندان وأهل وبر همه چيز أو ، ومسلط نگردانيد أو را بر عقل أو ، وعقل را براي أو گذاشت كه اعتقاد به وحدانيّت خدا بكند وأو را به يگانگى بپرستد « 2 » .\r\nودر حديث معتبر ديگر فرمود : در قيامت زن صاحب حسنى را بياورند كه به حسن وجمال خود به گناه افتاده باشد ، پس گويد : پروردگارا ! خلقت مرا نيكو كردى وبه اين سبب من به گناه مبتلا شدم . حق تعالى فرمايد كه مريم عليها السّلام را بياورند ، پس فرمايد : تو نيكوترى يا مريم ! به أو چنين حسنى دادم وفريب نخورد به حسن وجمال خود .\r\nپس مرد مقبولي را بياورند كه به حسن وقبول خود به گناه مبتلا شده باشد ، پس گويد :\r\nخداوندا ! مرا صاحب جمال آفريدى وزنان بسوى من مايل گرديدند ومرا به زنا انداختند .\r\nپس يوسف عليه السّلام را بياورند وبه أو بگويند : تو نيكوتر بودى يا يوسف ! ما أو را حسن داديم وفريب زنان نخورد .\r\nپس بياورند صاحب بلائي را كه به سبب بلاى خود معصيت پروردگار خود كرده باشد ، پس گويد : خداوندا ! بلا را بر من سخت كردى تا آنكه به گناه افتادم . پس ايّوب عليه السّلام را بياورند وبگويند : آيا بلاى تو شديدتر بود يا بلاى أو ؟ ما أو را به چنين بلائي مبتلا كرديم ومرتكب گناه نشد « 3 » .\r\n\r\n\r\n","description":"","footnote":"\r\n( 1 ) . كافى 6 / 343 ؛ محاسن 2 / 308 .\r\n( 2 ) . كافى 2 / 256 .\r\n( 3 ) . كافى 8 / 228 .\r\n","page_name":" 563 ","page_number":563},
  {"content":"\r\n\r\nوحضرت امام زين العابدين عليه السّلام فرمود كه : مردم سه خصلت را از سه كس آموختند :\r\nصبر را از ايّوب عليه السّلام ، وشكر را از نوح عليه السّلام ، وحسد را از فرزندان يعقوب « 1 » .\r\nدر حديث معتبر از حضرت صادق عليه السّلام منقول است كه : حق تعالى روزى ثنا كرد بر ايّوب عليه السّلام كه : من هيچ نعمت به أو عطا نكردم مگر آنكه شكر أو زيادة شد ! شيطان عرض كرد : اگر بلا بر أو مسلط فرمائى آيا صبر أو چون باشد ؟\r\nپس خدا أو را مسلط نمود بر شتران وغلامان أو ، وهمه را هلاك كرد بغير از يك غلام كه به نزد ايّوب آمد وگفت : اى ايّوب ! شتران وغلامان تو همه مردند .\r\nفرمود : حمد مىكنم خداوندى را كه عطا كرد ، وحمد مىكنم خداوندى را كه گرفت .\r\nپس شيطان گفت : أو اسبان را دوست‌تر مىدارد . پس بر آنها مسلط شد ، همه را هلاك كرد .\r\nايّوب عليه السّلام فرمود : حمد وسپاس خداوندى را كه داد ، وحمد وسپاس خداوندى را كه گرفت .\r\nوهمچنين گاوها وگوسفندان ومزرعه‌ها وأهل وفرزندان أو همه را هلاك نمود ، وهر يك را كه هلاك مىكرد ايّوب عليه السّلام چنين شكر مىكرد ، تا آنكه بيمارى شديدي بهم رسانيد ومدتها كشيد ودر هر حال شكر مىكرد تا آنكه أو را به گناه سرزنش كردند ، پس به جزع آمد ودعا كرد تا حق تعالى أو را شفا بخشيد وهر قليل وكثير كه از آن حضرت تلف شده بود به أو برگردانيد « 2 » .\r\nوابن بابويه رحمه اللّه از وهب بن منبه روايت كرده است كه : ايّوب عليه السّلام در زمان يعقوب عليه السّلام بود وداماد أو بود ، زيرا كه « اليا » دختر يعقوب در خانهء أو بود ، وپدرش از آنها بود كه به إبراهيم عليه السّلام ايمان آورده بودند ، ومادر أو دختر لوط عليه السّلام بود . وچون بلا بر ايّوب عليه السّلام از همه جهت مستحكم گرديد زنش صبر كرد بر محنت آن حضرت وترك خدمت أو نكرد ،\r\n\r\n\r\n","description":"","footnote":"\r\n( 1 ) . عيون أخبار الرضا 2 / 45 ؛ ونزديك به اين مضمون در صحيفة الإمام الرضا عليه السّلام 257 .\r\n( 2 ) . قصص الأنبياء راوندى 139 .\r\n","page_name":" 564 ","page_number":564},
  {"content":"\r\n\r\nپس شيطان حسد برد بر ملازمت زن ايّوب بر خدمت أو وبه نزدش آمد وگفت : آيا تو خواهر يوسف صدّيق نيستى ؟\r\nگفت : بلى .\r\nآن ملعون گفت : پس چيست اين مشقت وبلا كه من شما را در آن مىبينم ؟\r\nآن عالمهء صابره در جواب فرمود : خدا به ما چنين كرده است كه ما را ثواب دهد به فضل خود ! ودر وقتي كه عطا كرد ، به فضل خود عطا كرد ، پس گرفت تا ما را امتحان فرمايد وثواب دهد ، آيا ديده‌اى انعام كننده‌اى بهتر از أو ؟ پس بر عطاى أو شكر مىكنم أو را ، وبر ابتلاى أو حمد مىگويم أو را ، پس جمع كرد براي ما دو فضيلت را با هم : مبتلا گردانيده است ما را تا صبر كنيم ، ونمىيابيم بر صبر قوّتى مگر به يارى وتوفيق أو ، پس أو را است حمد ومنّت بر نعمت ما وبلاى ما .\r\nشيطان گفت : خطاى بزرگى كرده‌اى ! بلاى شما براي اين نيست . وشبهه‌اى چند بر أو القا كرد وهمه را أو دفع كرد وبرگشت بسوى ايّوب عليه السّلام به سرعت وقصه را به آن حضرت نقل كرد .\r\nايّوب عليه السّلام فرمود : آن شخص شيطان است ، وأو حريص است بر كشتن من ، به خدا سوگند خورده‌ام كه تو را صد چوب بزنم اگر خدا مرا شفا دهد براي آنكه گوش به سخن أو داده‌اى .\r\nپس چون شفا يافت دسته‌اى از تركه‌هاى باريك گرفت از درختى كه آن را « ثمام » مىگفتند ، ويك مرتبه همه را بر أو زد تا مخالف سوگند خود نكرده باشد .\r\nوعمر حضرت ايّوب عليه السّلام در وقتي كه بلا به آن حضرت رسيد هفتاد وسه سال بود ، پس حق تعالى هفتاد وسه سال ديگر بر عمر أو افزود « 1 » .\r\nمؤلف گويد : آنچه در علت قسم ياد كردن ايّوب عليه السّلام پيشتر گذشت ، آن محلّ اعتماد است اگر چه ممكن است كه هر دو واقع شده باشد .\r\n\r\n\r\n","description":"","footnote":"\r\n( 1 ) . قصص الأنبياء راوندى 141 .\r\n","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\n\r\nباب دوازدهم در قصه‌هاى حضرت شعيب عليه السّلام\r\n\r\n","description":"","footnote":"","page_name":" 567 ","page_number":567},
  {"content":"\r\n . \r\n","description":"","footnote":"","page_name":" 568 ","page_number":568},
  {"content":"\r\n\r\nدر نسب آن حضرت خلاف است : بعضي گفته‌اند شعيب فرزند « نوبه » فرزند « مدين » فرزند إبراهيم عليه السّلام است ؛ بعضي گفته‌اند اسم پدر آن حضرت « نويب » است ؛ بعضي گفته‌اند شعيب پسر « ميكيل » پسر « سيحب » پسر إبراهيم عليه السّلام است ، ومادر ميكيل دختر لوط عليه السّلام بود « 1 » ؛ بعضي گفته‌اند اسم آن حضرت « يثرون » است وفرزند « صيقون » فرزند « عنقا » فرزند « ثابت » فرزند « مدين » فرزند إبراهيم است ؛ بعضي گفته‌اند از أولاد إبراهيم نبوده است بلكه از أولاد كسى بود كه ايمان به إبراهيم عليه السّلام آورده بود « 2 » .\r\nحق تعالى در سورهء أعراف مىفرمايد : « فرستاديم بسوى أهل شهر مدين برادر ايشان شعيب را ، گفت : اى قوم ! عبادت كنيد خدا را ، نيست شما را خدائى بجز أو ، بتحقيق كه آمده است بسوى شما حجت واضحه از جانب پروردگار شما ، پس تمام بدهيد كيل وترازو را ، كم مكنيد از مردم چيزهاى ايشان را وافساد منمائيد در زمين بعد از آنكه خدا آن را به اصلاح آورده است ، اين بهتر است براي شما اگر ايمان واعتقاد داريد . ومنشينيد بر سر راهى كه تهديد كنيد ومنع نمائيد از راه خدا كسى را كه ارادهء ايمان به خدا داشته باشد ، واگر خواهيد كه راه خدا را به مردم باطل بنمائيد . وبه ياد آوريد وقتي را كه اندك بوديد پس خدا شما را بسيار گردانيد ، ونظر كنيد كه چگونه بود عاقبت افساد كنندگان ، واگر بوده باشد كه طايفه‌اى از شما ايمان آورند به آنچه من فرستاده شده‌ام به آن ، وطايفه‌اى ايمان نياورند ، پس صبر كنيد تا خدا حكم كند در ميان ما وأو ، كه خدا بهترين حكم\r\n\r\n\r\n","description":"","footnote":"\r\n( 1 ) . مجمع البيان 2 / 447 ، ودر آن « توبه » بجاى « نوبه » و « يشحب » بجاى « سيحب » آمده است .\r\n( 2 ) . كامل ابن أثير 1 / 157 ، ودر آن « ضيعون » به جاى « صيقون » آمده است .\r\n","page_name":" 569 ","page_number":569},
  {"content":"\r\n\r\nكنندگان است .\r\nگفتند بزرگان وسركرده‌ها از قوم أو كه تكبر مىكردند از قبول حق : البتة تو را بيرون مىكنيم اى شعيب وآنها را كه ايمان آورده‌اند با تو از قريهء ما ، مگر آنكه برگرديد در ملت ما .\r\nشعيب گفت : هر چند ما نمىخواهيم ما را بسوى ملت خود برمىگردانيد ؟ بتحقيق كه افتراى دروغ بر خدا بسته خواهيم بود اگر داخل شويم در ملت شما بعد از آنكه خدا ما را نجات داده است از آن ، وما را نيست كه برگرديم به آن دين باطل بدون فرمودهء خدا ، علم پروردگار ما به همه چيز احاطه كرده است ، بر خدا توكل كرديم ، خداوندا ! حكم كن ميان ما وميان قوم ما به حق وتو بهترين حكم‌كنندگانى .\r\nوگفتند آن گروه كه كافر شده بودند از قوم أو : اگر متابعت كنيد شعيب را البتة خواهيد بود زيانكاران . پس گرفت ايشان را زلزله وصبح كردند در خانهء خود مردگان ، آنها كه تكذيب كردند شعيب را گويا هرگز در آن خانه‌ها نبودند ، آنها كه شعيب را تكذيب كردند زيانكاران بودند ، پس پشت كرد شعيب از ايشان وفرمود : اى قوم ! بتحقيق كه به شما رسانيدم رسالتهاى پروردگار خود را ، ونصيحت كردم شما را ، پس چگونه تأسف خورم واندوهناك باشم براي گروهى كه كافر بودند » « 1 » .\r\nودر سورهء هود فرموده است : « فرستاديم بسوى مدين برادر ايشان شعيب را ، فرمود :\r\nاى گروه ! بپرستيد خدا را ، نيست شما را خدائى بجز أو ، وكم مكنيد كيل وترازو را ، بدرستى كه من شما را مىبينم به خير ودر نعمت وفراوانى ، وبدرستى كه مىترسم بر شما عذاب روزى را كه احاطه كند به شما . واى قوم من ! تمام بدهيد حقّ مردم را در كيل وترازو ، وبه عدالت وراستى ، وكم مكنيد از مردم حقوق ايشان را ، وسعى مكنيد در زمين به فساد ، كه مال حلال بهتر است براي شما اگر ايمان داريد ، ومن نيستم حفظكننده بر شما بلكه بر من نيست مگر تبليغ رسالت .\r\n\r\n\r\n","description":"","footnote":"\r\n( 1 ) . سورهء أعراف : 85 - 93 .\r\n","page_name":" 570 ","page_number":570},
  {"content":"\r\n\r\nقوم أو گفتند : اى شعيب ! آيا نماز تو امر مىكند تو را كه ما ترك كنيم آنچه پدران ما مىپرستيده‌اند ، يا آنكه بكنيم در مالهاى خود آنچه خواهيم ؟ بدرستى كه تو بردبار ورشيدى .\r\nشعيب فرمود : اى قوم من ! خبر دهيد مرا كه اگر من بر بيّنه‌اى از پروردگار خود باشم از پيغمبرى وعلم وكمالات وروزى داده است مرا از فضل خود روزى نيكو ، آيا سزاوار است كه خيانت كنم در وحى أو ، ورسالت أو را به شما نرسانم ؟ وآنچه شما را نهى از آن مىكنم غرض من مخالفت شما نيست ، ونيست غرض من مگر اصلاح حال شما تا توانم ، ونيست توفيق من مگر به خدا ، بر أو توكل كرده‌ام وبسوى أو بازگشت مىكنم . اى قوم من ! مبادا معانده‌اى كه با من مىكنيد سبب شود كه برسد به شما مثل آنچه رسيد به قوم نوح يا قوم هود يا صالح ، وقوم لوط از شما دور نيستند ، از أحوال ايشان پند بگيريد وطلب آمرزش كنيد از پروردگار خود ، پس توبه كنيد بسوى أو ، بدرستى كه پروردگار من رحيم ومهربان است .\r\nگفتند : اى شعيب ! ما نمىفهميم بسيارى از آنچه تو مىگوئى ، وبدرستى كه ما تو را در ميان خود ضعيف مىبينيم ، واگر رعايت قبيلهء تو مانع نبود ، تو را سنگسار مىكرديم ، وتو بر ما عزيز نيستى .\r\nشعيب گفت : اى قوم من ! آيا قبيلهء من بر شما عزيزترند از خدا ؟ ! پس خدا را پشت انداخته‌ايد واز هيچ بيم وحذر نداريد ، بدرستى كه پروردگار من علمش محيط است به آنچه شما مىكنيد . واى قوم من ! بكنيد بر اين حال كه داريد هر چه خواهيد ، بدرستى كه من مىكنم آنچه از جانب خدا مأمور به آن شده‌ام ، بزودى خواهيد دانست كه كيست آنكه مىآيد بسوى أو عذابي كه أو را به خزى ومذلّت ابدى افكند ، وكيست آنكه دروغ گفته است ، شما انتظار بكشيد كه من نيز با شما انتظار مىكشم .\r\nوچون آمد امر ما به عذاب ايشان ، نجات داديم شعيب را وآنها كه به أو ايمان آورده بودند به رحمت خود ، وگرفت آن ستمكاران را صداى مهيبى پس گرديدند در خانه‌هاى\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nخود مردگان ، گويا هرگز در آن خانه‌ها نبوده‌اند » « 1 » .\r\nودر سورهء شعرا فرموده است كه : « تكذيب كردند أصحاب بيشه پيغمبران را - وقوم شعيب عليه السّلام را أصحاب بيشه فرموده است ، زيرا كه در بيشه ودرختستانى ساكن بودند - در وقتي كه شعيب عليه السّلام به ايشان گفت كه : آيا از عذاب خدا نمىپرهيزيد ؟ بدرستى كه من از براي شما رسول امينم ، پس بترسيد از خدا وأطاعت كنيد مرا ، وسؤال نمىكنم از شما بر رسالت خود مزدى ، نيست اجر من مگر بر پروردگار عالميان ، تمام بدهيد كيل را ومباشيد از كم كنندگان كيل ، ووزن كنيد به ترازوى درست ، وكم مكنيد چيزهاى مردم را ، وسعى مكنيد در زمين به فساد ، وبترسيد از خداوندى كه خلق كرده است شما را وخلايق پيش از شما را .\r\nقوم أو گفتند : نيستى مگر از آنها كه به جادو ديوانه شده‌اند ، ونيستى تو مگر بشرى مثل ما ، وما گمان نمىكنيم تو را مگر از دروغگويان ، پس فرود آور از براي ما پاره‌اى چند از آسمان را اگر هستى از راستگويان .\r\nگفت : پروردگار من داناتر است به آنچه شما مىكنيد .\r\nپس تكذيب أو كردند ، پس گرفت ايشان را عذاب روز ابر ، بدرستى كه بود عذاب روز بزرگ » « 2 » .\r\nبدان كه مشهور ميان مفسّران آن است كه چون تكذيب شعيب عليه السّلام را قوم أو به نهايت رسانيدند ، حق تعالى بر ايشان گرماى شديدي فرستاد كه نفسهاى ايشان را گرفت ، وچون داخل خانه‌ها شدند آن گرما در خانه‌هاى ايشان داخل شد ، ونه سايه فايده مىبخشيد ايشان را ونه آب ، واز گرما بريان شدند ، پس حق تعالى ابرى بر ايشان فرستاد پس همگى از شدت گرما به آن ابر پناه بردند ، وچون در زير ابر جمع شدند ابر بر ايشان آتش باريد وزمين در زير ايشان بلرزيد تا ايشان سوختند وخاكستر شدند « 3 » .\r\n\r\n\r\n","description":"","footnote":"\r\n( 1 ) . سورهء هود : 84 - 95 .\r\n( 2 ) . سورهء شعراء : 176 - 189 .\r\n( 3 ) . مجمع البيان 2 / 450 ؛ تفسير ابن كثير 3 / 298 ؛ تفسير روح المعاني 5 / 7 .\r\n","page_name":" 572 ","page_number":572},
  {"content":"\r\n\r\nوجمعى از مفسّران گفته‌اند كه حضرت شعيب بر دو طايفه مبعوث شد : يك مرتبه بر أهل مدين مبعوث شد وايشان به صداى مهيب كه موجب زلزلهء زمين گرديد هلاك شدند ، وبعد از آن بر أهل بيشه مبعوث گرديد وايشان به ابر صاعقه بار سوختند « 1 » .\r\nوبه سند معتبر از حضرت علي بن الحسين عليهما السّلام منقول است كه : أول كسى كه كيل وترازو ساخت ، حضرت شعيب پيغمبر بود كه به دست خود ساخت ، پس قوم أو كيل مىكردند وحقّ مردم را تمام مىدادند ، پس بعد از آن شروع كردند در كم كردن كيل وترازو ودزدى ، پس ايشان را زلزله گرفت وبه آن معذّب گرديدند تا هلاك شدند « 2 » .\r\nوابن بابويه وقطب راوندى رحمة اللّه عليهما به سند خود از ابن عباس ووهب بن منبه روايت كرده‌اند كه : حضرت شعيب وأيوب وبلعم بن باعورا از فرزندان گروهى بودند كه ايمان آوردند به حضرت إبراهيم در روزى كه از آتش نمرود نجات يافت ، وبا أو هجرت كردند به شام ، پس دختران لوط عليه السّلام را به ايشان تزويج كرد ، پس هر پيغمبرى كه پيش از فرزندان يعقوب عليه السّلام وبعد از إبراهيم عليه السّلام بود از نسل اين جماعت بودند . وحق تعالى شعيب عليه السّلام را بر أهل مدين فرستاد به پيغمبرى ، وآنها از قبيلهء حضرت شعيب نبودند ، وپادشاه جبارى بر ايشان حاكم بود كه هيچ‌يك از پادشاهان عصر أو تاب مقاومت أو نداشتند ، وآن گروه با كفر به خدا وتكذيب پيغمبر خدا كم مىكردند كيل ووزن را هرگاه از براي ديگرى كيل ووزن مىكردند واز براي خود تمام مىگرفتند . وپادشاه ، ايشان را امر مىكرد به حبس كردن طعام وكم نمودن كيل ووزن .\r\nشعيب عليه السّلام چندان كه ايشان را موعظه كرد سودى نبخشيد ، تا آنكه آن پادشاه شعيب عليه السّلام را وآنها را كه به أو ايمان آورده بودند از آن شهر بيرون كرد .\r\nپس خدا گرما وابر سوزنده بر ايشان فرستاد كه ايشان را بريان كرد ، ونه روز در آن عذاب ماندند كه آب ايشان به مرتبه‌اى گرم شد كه نمىتوانستند آشاميد ، پس رفتند بسوى\r\n\r\n\r\n","description":"","footnote":"\r\n( 1 ) . مجمع البيان 2 / 450 ؛ تفسير فخر رازي 24 / 164 ؛ تفسير بغوى 2 / 182 .\r\n( 2 ) . قصص الأنبياء راوندى 142 .\r\n","page_name":" 573 ","page_number":573},
  {"content":"\r\n\r\nبيشه‌اى كه نزديك ايشان بود ، پس خدا ابر سياهى بر ايشان بلند كرد ، چون همه در سايهء ابر جمع شدند آتشى از آن ابر بر ايشان فرستاد كه همه را سوخت واحدى از ايشان نجات نيافت .\r\nوهرگاه نزد رسول خدا صلّى اللّه عليه وآله وسلّم شعيب عليه السّلام مذكور مىشد مىفرمود كه : أو خطيب پيغمبران خواهد بود در روز قيامت .\r\nوچون قوم شعيب عليه السّلام هلاك شدند ، أو با جمعى كه به أو ايمان آورده بودند رفتند بسوى مكة ودر آنجا ماندند تا به رحمت الهى واصل شدند .\r\nودر روايت ديگر كه صحيحتر است آن است كه : برگشت شعيب عليه السّلام از مكة بسوى مدين ودر آنجا أقامت نمود تا آنكه موسى عليه السّلام به نزد أو رفت « 1 » .\r\nوابن عباس روايت كرده است كه : عمر شعيب عليه السّلام دويست وچهل ودو سال بود « 2 » .\r\nوبه سند معتبر از حضرت صادق عليه السّلام منقول است كه : حق تعالى از عرب مبعوث نگردانيد مگر پنج پيغمبر : هود وصالح وإسماعيل وشعيب ومحمد صلّى اللّه عليه وآله وسلّم « 3 » .\r\nواز حضرت أمير المؤمنين عليه السّلام منقول است كه : شعيب عليه السّلام قوم خود را بسوى خدا خواند تا آنكه پير شد واستخوانهايش باريك شد ، پس مدتي از ايشان غايب شد وبه قدرت الهى جوان بسوى ايشان برگشت وايشان را بسوى خدا خواند ، ايشان گفتند : در وقتي كه پير بودى سخن تو را باور نداشتيم ، چگونه امروز باور داريم كه جوانى « 4 » ؟ !\r\nوبه سند معتبر از امام محمد باقر عليه السّلام منقول است كه : حق تعالى وحى نمود به حضرت شعيب عليه السّلام كه : من عذاب مىكنم از قوم تو صد هزار كس را : چهل هزار كس از بدان ايشان را وشصت هزار كس از نيكان ايشان را .\r\nشعيب عليه السّلام گفت : پروردگارا ! نيكان را براي چه عذاب مىكنى ؟ !\r\n\r\n\r\n","description":"","footnote":"\r\n( 1 ) . قصص الأنبياء راوندى 146 .\r\n( 2 ) . قصص الأنبياء راوندى 146 .\r\n( 3 ) . قصص الأنبياء راوندى 145 .\r\n( 4 ) . قصص الأنبياء راوندى 145 .\r\n","page_name":" 574 ","page_number":574},
  {"content":"\r\n\r\nحق تعالى وحى نمود : براي آنكه مداهنه كردند با أهل معاصي ، ونهى از منكر نكردند ، واز براي غضب من غضب نكردند « 1 » .\r\nواز حضرت رسالت پناه صلّى اللّه عليه وآله وسلّم منقول است كه : شعيب عليه السّلام از محبت خدا آن قدر گريست كه نابينا شد ، پس خدا ديده‌اش را به أو برگردانيد ، باز آن قدر گريست كه نابينا شد ، وباز أو را بينا كرد ، تا سه مرتبه ، پس در مرتبهء چهارم حق تعالى به أو وحى فرستاد كه : اى شعيب ! تا كي گريه خواهى كرد ؟ ! اگر از ترس جهنم گريه مىكنى تو را از آن أمان دادم ، واگر از شوق بهشت است ، آن را بر تو مباح كردم .\r\nشعيب گفت : اى خداوند من وسيّد من ! تو مىدانى كه گريهء من از ترس جهنم وشوق بهشت نيست ، وليكن محبت تو در دلم قرار گرفته است ، واز شوق لقاى تو گريه مىكنم .\r\nپس حق تعالى به أو وحى فرستاد كه : من به اين سبب كليم خود موسى بن عمران عليه السّلام را بسوى تو مىفرستم كه تو را خدمت كند « 2 » .\r\nوبه سند معتبر از سهل بن سعيد منقول است كه گفت : هشام بن عبد الملك مرا فرستاد كه چاهى بكنم در « رصافه » ، چون دويست قامت كنديم سر مردى پيدا شد ، چون اطرافش را كنديم ديديم كه مردى است بر روى سنگى ايستاده وجامه‌هاى سفيد پوشيده است ، ودست راستش را بر سرش گذاشته است بر روى ضربتي كه بر سرش زده بودند ، هرگاه دستش را از آن موضع برمىداشتيم خون جارى مىشد ، چون دستش را رها مىكرديم بر روى ضربت مىگذاشت خون بند مىشد ! ! ودر جامه‌اش نوشته بود كه : منم شعيب بن صالح ، كه پيغمبر خدا شعيب مرا به رسالت فرستاد بسوى قومش ، پس ضربتي بر من زدند ومرا در اين چاه انداختند وخاك بر روى من ريختند .\r\nچون اين قصه را به هشام نوشتيم در جواب آن نوشت كه : آن چاه را پر كنيد چنانچه پيشتر بود ودر جاى ديگر چاه بكنيد « 3 » .\r\n\r\n\r\n","description":"","footnote":"\r\n( 1 ) . كافى 5 / 56 .\r\n( 2 ) . علل الشرايع 57 ؛ تفسير برهان 3 / 225 .\r\n( 3 ) . قصص الأنبياء راوندى 142 ؛ خرايج 3 / 1167 با اختصار .\r\n","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\n\r\nباب سيزدهم در بيان قصص حضرت موسى وحضرت هارون عليهما السّلام است ودر آن چند فصل است\r\n\r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\n\r\nفصل أول در بيان نسب وفضايل وبعضي از أحوال ايشان است\r\nجمعى از مفسران ومورخان ذكر كرده‌اند كه : حضرت موسى پسر عمران پسر يصهر پسر قاهث پسر لاوى پسر يعقوب عليه السّلام است ، وهارون برادر أو بود از مادر وپدر « 1 » ، ودر اسم مادر ايشان خلاف كرده‌اند : بعضي گفته‌اند « نحيب » بود ، وبعضي گفته‌اند « افاحيه » بود ، وبعضي « بوخاييد » گفته‌اند « 2 » ، ومشهور قول أخير است .\r\nودر باب أول گذشت كه نقش نگين انگشتر موسى عليه السّلام دو كلمه بود كه از تورات اشتقاق كرده بودند : « اصبر توجر ، أصدق تنج » يعنى : « صبر كن تا اجر بيابى وراست بگو تا نجات بيابى » « 3 » .\r\nوبه سند معتبر از حضرت رسول صلّى اللّه عليه وآله وسلّم منقول است كه حق تعالى از پيغمبران چهار پيغمبر را از براي شمشير وجهاد اختيار كرد : إبراهيم وداود وموسى ومحمد صلّى اللّه عليه وآله وسلّم ، واز خانه آباده‌ها چهار خانه آباده را اختيار كرد ، زيرا كه در قرآن فرموده است : « بدرستى كه خدا برگزيد آدم ونوح وآل إبراهيم وآل عمران را بر عالميان » « 4 » . « 5 »\r\n\r\n\r\n","description":"","footnote":"\r\n( 1 ) . عرائس المجالس 166 ؛ كامل ابن أثير 1 / 169 .\r\n( 2 ) . بحار الأنوار 13 / 5 ، ودر آن « نخيب » به جاى « نحيب » است .\r\n( 3 ) . امالى شيخ صدوق 370 ؛ عيون أخبار الرضا 2 / 55 ؛ مكارم الأخلاق 90 .\r\n( 4 ) . سورهء آل عمران : 33 .\r\n( 5 ) . خصال 225 .\r\n","page_name":" 579 ","page_number":579},
  {"content":"\r\n\r\nوبه سند حسن از حضرت صادق عليه السّلام منقول است كه حضرت رسول خدا صلّى اللّه عليه وآله وسلّم فرمود كه : چون در شب معراج مرا به آسمان پنجم بردند مردى ديدم در سن كهولت ، نه جوان ونه بسيار پير ، در نهايت عظمت بود ، وچشمهاى بزرگ داشت ، ودر دور أو گروه بسيارى از امّت أو بودند ، پس از جبرئيل عليه السّلام پرسيدم كه : اين كيست ؟\r\nگفت : آن است كه در ميان قوم خود محبوب بود ، هارون پسر عمران .\r\nپس من بر أو سلام كردم وأو بر من سلام كرد ، ومن از براي أو استغفار كردم وأو از براي من استغفار كرد ، پس بالا رفتيم به آسمان ششم ، در آنجا مرد گندمگون بلند قامتى ديدم كه اگر دو پيراهن مىپوشيد موهاى بدنش از هر دو بيرون مىآمد ، وشنيدم كه مىگفت :\r\nبني إسرائيل گمان مىكنند كه من گرامىترين فرزندان آدمم نزد خدا ، واين مردى است نزد خدا گرامىتر از من .\r\nپرسيدم از جبرئيل كه : اين كيست ؟\r\nگفت : برادرت موسى بن عمران .\r\nپس من بر أو سلام كردم وأو بر من سلام كرد ، من براي أو استغفار كردم وأو براي من استغفار كرد « 1 » .\r\nدر روايتي از حضرت امام حسن عليه السّلام منقول است كه : عمر موسى عليه السّلام دويست وچهل سال بود ، ميان أو وإبراهيم عليه السّلام پانصد سال بود « 2 » .\r\nودر حديث معتبر از حضرت أمير المؤمنين عليه السّلام منقول است كه در تفسير قول حق تعالى : « روزى كه بگريزد مرد از برادرش ومادرش وپدرش وزنش وفرزندانش » « 3 » ، فرمود : آن كه از مادرش مىگريزد ، موسى عليه السّلام است « 4 » . ابن بابويه گفته\r\n\r\n\r\n","description":"","footnote":"\r\n( 1 ) . تفسير قمى 2 / 8 .\r\n( 2 ) . تفسير قمى 2 / 270 .\r\n( 3 ) . سورهء عبس : 34 - 36 .\r\n( 4 ) . علل الشرايع 596 ؛ عيون أخبار الرضا 1 / 245 .\r\n","page_name":" 580 ","page_number":580},
  {"content":"\r\n\r\nاست كه : يعنى از مادرش مىگريزد از ترس آنكه مبادا تقصير در حقّ أو كرده باشد « 1 » ، وممكن است كه مادر مجازى مراد باشد ، يعنى بعضي از زنانى كه در خانهء فرعون أو را تربيت كرده بودند .\r\nابن بابويه از مقاتل روايت كرده است كه : حق تعالى بركت فرستاد در شكم مادر موسى سيصد وشصت بركت ، وفرعون صندوقى را كه موسى عليه السّلام در آن بود در ميان آب ودرخت يافت ، پس به اين سبب أو را موسى نام كردند ، زيرا كه به لغت قبطيان آب را « مو » مىگفتند وشجر را « سى » « 2 » .\r\nبه سندهاى معتبر منقول است از حضرت صادق عليه السّلام كه : حق تعالى وحى نمود بسوى موسى بن عمران عليه السّلام كه : آيا مىدانى اى موسى چرا تو را اختيار كردم از خلق خود ، وبرگزيدم براي كلام خود ؟\r\nگفت : نه اى پروردگار من .\r\nپس خدا وحى كرد بسوى أو كه : من مطّلع گرديدم بر أهل زمين وظاهر وباطن ايشان را دانستم ، در ميان ايشان نيافتم كسى را كه نفسش از براي من ذليل‌تر وتواضعش نزد من بيشتر باشد از تو ، اى موسى ! هرگاه نماز مىكنى دو طرف روى خود را بر خاك مىگذارى نزد من « 3 » .\r\nودر روايت ديگر آن است كه : چون آن وحى به حضرت موسى عليه السّلام رسيد ، به سجده افتاد وپهلوهاى روى خود را بر خاك گذاشت از روى تذلل براي پروردگار خود ، پس حق تعالى وحى فرمود بسوى أو كه : بردار سر خود را اى موسى ، وبمال دست خود را بر موضع سجود خود وبر روى خود بمال وبه هر جا كه مىرسد دست تو از بدن تو ، كه أمان مىدهد تو را از هر بيمارى ودردى وآفتى وعاهتى « 4 » .\r\n\r\n\r\n","description":"","footnote":"\r\n( 1 ) . خصال 318 .\r\n( 2 ) . علل الشرايع 56 .\r\n( 3 ) . علل الشرايع 56 ؛ قصص الأنبياء راوندى 161 .\r\n( 4 ) . امالى شيخ طوسي 165 .\r\n","page_name":" 581 ","page_number":581},
  {"content":"\r\n\r\nودر حديث معتبر ديگر فرمود كه : از موسى حبس شد وحى الهى چهل صباح يا سى صباح ، پس بالا رفت بر كوهى در شام - كه أو را « أريحا » مىگويند - وگفت : پروردگارا ! اگر حبس كرده‌اى از من وحى خود را وسخن خود را براي گناهان بني إسرائيل ، پس از تو مىطلبم آمرزش قديم تو را .\r\nپس حق تعالى به أو وحى فرمود كه : اى موسى ! براي اين تو را مخصوص به وحى وكلام خود گردانيدم كه در ميان خلق خود نيافتم كسى را كه تواضعش از براي من از تو بيشتر باشد .\r\nپس فرمود كه : موسى عليه السّلام چون از نماز فارغ مىشد برنمىخاست تا هر دو طرف روى خود را بر زمين مىچسبانيد « 1 » .\r\nوبه سند موثق از حضرت امام محمد باقر عليه السّلام منقول است كه : موسى بن عمران عليه السّلام با هفتاد پيغمبر گذشتند بر درهاى « روحا » كه همه عباهاى قطوانى - يعنى كوفي - پوشيده بودند ومىگفتند : « لبّيك عبدك وابن عبدك لبّيك » « 2 » .\r\nبه سند صحيح از حضرت امام جعفر صادق عليه السّلام منقول است كه : موسى عليه السّلام بر سنگستان « روحا » گذشت وبر شتر سرخى سوار بود كه مهار آن ليف خرما بود ، ودو عباى قطوانى پوشيده بود ومىگفت : « لبّيك يا كريم لبّيك » « 3 » .\r\nدر حديث معتبر از امام محمد باقر عليه السّلام منقول است كه : احرام بست موسى عليه السّلام از رملهء مصر وبر سنگستان روحا گذشت با احرام ، وناقه‌اش را مىكشيد با مهارى كه از ليف خرما بود وتلبيه مىگفت وكوهها جواب أو را مىگفتند « 4 » .\r\nبه سند معتبر از حضرت امام رضا عليه السّلام منقول است كه رسول خدا فرمود كه : موسى دست به درگاه حق تعالى برداشت وگفت : خداوندا ! هر جا مىروم از مردم آزار مىكشم .\r\n\r\n\r\n","description":"","footnote":"\r\n( 1 ) . علل الشرايع 56 .\r\n( 2 ) . علل الشرايع 419 ؛ كافى 4 / 213 .\r\n( 3 ) . علل الشرايع 419 ؛ كافى 4 / 213 .\r\n( 4 ) . علل الشرايع 418 ؛ كافى 4 / 213 .\r\n","page_name":" 582 ","page_number":582},
  {"content":"\r\n\r\nحق تعالى وحى نمود كه : اى موسى ! در لشكر تو غمّازى هست .\r\nگفت : پروردگارا ! مرا دلالت كن بر أو .\r\nخدا وحى نمود كه : من غمّاز را دشمن مىدارم ، چگونه خود غمّازى كنم « 1 » ؟ !\r\nدر روايت ديگر منقول است كه موسى عليه السّلام مناجاة كرد كه : پروردگارا ! چنان كن كه مردم به من بد نگويند .\r\nحق تعالى به أو وحى نمود كه : اى موسى ! من اين را از براي خود نكردم ، چون از براي تو بكنم ؟ !\r\nودر حديث معتبر منقول است كه از حضرت صادق عليه السّلام پرسيدند كه : هارون پيشتر از دنيا رفت يا موسى ؟\r\nفرمود : هارون پيشتر فوت شد . وفرمود : اسم پسرهاى هارون شبّر وشبير بود كه تفسير آنها در عربى حسن وحسين بود « 2 » .\r\nودر حديث معتبر ديگر فرمود كه : در حجر إسماعيل زير ناودان به قدر دو ذراع تا خانهء كعبه محلّ نماز شبّر وشبير پسران هارون بود « 3 » .\r\nوبه سند حسن از حضرت صادق عليه السّلام منقول است كه بني إسرائيل گفتند كه : موسى آلت مردى ندارد ، وموسى عليه السّلام هرگاه كه مىخواست غسل كند مىرفت به موضعي كه هيچ‌كس أو را نبيند ، روزى در كنار نهرى غسل مىكرد وجامه‌هايش را بر روى سنگى گذاشته بود ، پس حق تعالى امر فرمود سنگ را كه دور شد از موسى عليه السّلام ، وموسى عليه السّلام از پى أو رفت تا آنكه بني إسرائيل نظرشان بر بدن آن حضرت افتاد ودانستند كه چنان نبود كه گمان مىكردند ، واين است معنى اين آية كه حق تعالى در قرآن فرموده است  يا أَيُّهَا الَّذِينَ آمَنُوا لا تَكُونُوا كَالَّذِينَ آذَوْا مُوسى فَبَرَّأَهُ اللَّهُ مِمَّا قالُوا وَكانَ عِنْدَ اللَّهِ وَجِيهاً  « 4 » يعنى : « اى\r\n\r\n\r\n","description":"","footnote":"\r\n( 1 ) . صحيفة الإمام الرضا عليه السّلام 113 .\r\n( 2 ) . قصص الأنبياء راوندى 153 .\r\n( 3 ) . كافى 4 / 214 .\r\n( 4 ) . سورهء احزاب : 69 .\r\n","page_name":" 583 ","page_number":583},
  {"content":"\r\n\r\nگروه مؤمنان ! مباشيد مثل آنان كه ايذا كردند موسى را ، پس برى گردانيد خدا أو را از آنچه گفته‌اند ، وبود نزد خدا روشناس ومقرّب » « 1 » .\r\nمؤلف گويد : در تفسير اين آية وجوه بسيار گفته‌اند كه در « بحار الأنوار » « 2 » ذكر كرده‌ايم ، وسيّد مرتضى رحمه اللّه بعد از آنكه اين وجه را كه در حديث گذشت ذكر كرده است ، رد كرده است وگفته است كه : جايز نيست به حسب عقل كه خدا هتك عورت پيغمبرش را بكند از براي اينكه أو را منزّه گرداند نزد مردم از عاهتى وبلائي ، وخدا قادر بود كه اظهار بيزارى آن حضرت از آن علت به وجه ديگر بكند كه در ضمن آن فضيحتى نباشد وآنچه در اين باب صحيح است .\r\nوروايت شده است كه : چون هارون فوت شد بني إسرائيل متهم ساختند موسى عليه السّلام را كه أو هارون را كشته است ، زيرا كه ميل ايشان بسوى هارون بيشتر بود ، پس خدا اظهار برائت آن حضرت نمود به آنكه امر كرد ملائكة را كه هارون را مرده آوردند وبر مجالس بني إسرائيل گردانيدند وگفتند كه خود مرده است وموسى برى است از كشتن أو « 3 » ، واين وجه از حضرت أمير المؤمنين عليه السّلام منقول است .\r\nوروايت ديگر آن است كه : موسى عليه السّلام بر سر قبر هارون آمد وأو را ندا كرد ، هارون به امر خدا از قبر بيرون آمد وگفت كه : موسى مرا نكشته است . وباز به قبر برگشت « 4 » .\r\n\r\n\r\n","description":"","footnote":"\r\n( 1 ) . تفسير قمى 2 / 197 .\r\n( 2 ) . بحار الأنوار 13 / 9 .\r\n( 3 ) . مجمع البيان 4 / 372 ؛ تفسير طبري 10 / 338 ؛ تفسير روح المعاني 11 / 269 .\r\n( 4 ) . تاريخ طبري 1 / 256 .\r\n","page_name":" 584 ","page_number":584},
  {"content":"\r\n\r\n\r\nفصل دوم در بيان ولادت موسى وهارون عليهما السّلام وساير أحوال ايشان است تا نبوت ايشان\r\nبه سند موثق بلكه صحيح از حضرت صادق عليه السّلام منقول است كه : حضرت يوسف عليه السّلام چون هنگام وفات أو شد جمع كرد آل يعقوب را ، وايشان در آن وقت هشتاد مرد بودند ، وفرمود كه : اين قبطيان بر شما غالب خواهند شد وشما را به عذابهاى شديد معذّب خواهند كرد ، ونجات شما از دست ايشان نخواهد بود مگر به مردى از فرزندان لاوى پسر يعقوب كه نام أو موسى وپسر عمران خواهد بود ، وجوان بلند قامت پيچيده موى گندمگون خواهد بود .\r\nپس بني إسرائيل بعضي فرزندان خود را عمران نام مىكردند وعمران پسر خود را موسى نام مىكرد كه آن باشد كه يوسف خبر داده است « 1 » .\r\nوحضرت امام محمد باقر عليه السّلام فرمود : موسى عليه السّلام خروج نكرد تا آنكه پيش از أو چهل كذّاب « 2 » از بني إسرائيل بيرون آمدند كه هر يك دعوى مىكردند منم آن موسى بن عمران كه يوسف خبر داده است ، پس خبر رسيد به فرعون كه بني إسرائيل وصف چنين كسى را مىگويند كه ذهاب ملك تو بدست أو است وطلب مىكنند أو را .\r\n\r\n\r\n","description":"","footnote":"\r\n( 1 ) . كمال الدين وتمام النعمة 147 ؛ قصص الأنبياء راوندى 148 .\r\n( 2 ) . در مصدر « پنجاه كذّاب » آمده است .\r\n","page_name":" 585 ","page_number":585},
  {"content":"\r\n\r\nكاهنان وساحران أو گفتند كه : هلاك دين تو وقوم تو بر دست پسرى خواهد بود كه امسال در بني إسرائيل متولد خواهد شد . پس فرعون قابله‌ها بر زنان بني إسرائيل موكّل گردانيد وامر كرد هر پسرى كه در اين سال متولد شود بكشند ، وبر مادر موسى يك قابله موكّل كرده بود .\r\nچون بني إسرائيل اين واقعه را ديدند گفتند : هرگاه پسران را بكشند ودختران را زنده بگذارند ، ما همه هلاك خواهيم شد ونسل ما باقي نخواهند ماند ، بيائيد با زنان نزديكى نكنيم .\r\nعمران پدر موسى به ايشان گفت : بلكه مباشرت با زنان خود بكنيد كه امر خدا ظاهر خواهد شد وآن فرزند موعود متولد خواهد شد هر چند نخواهند مشركان ، وگفت : هر كه جماع زنان را بر خود حرام كند من حرام نمىكنم ، وهر كه ترك كند من ترك نمىكنم . وبا مادر موسى مجامعت نمود وأو حامله شد ، پس قابله‌اى موكّل كردند بر مادر موسى كه أو را حراست نمايد ، وهرگاه مادر موسى برمىخاست أو برمىخاست ، وهرگاه مىنشست أو مىنشست ، وچون حامله شد به موسى محبّتى از أو در دلها افتاد وچنين مىباشد همهء حجتهاى خدا بر خلق . پس قابله به أو گفت : چه مىشود تو را كه چنين زرد وگداخته مىشوى ؟\r\nگفت : مرا ملامت مكن بر اين حال ، چون چنين نشوم وحال آنكه فرزند من چون متولد شود أو را خواهند كشت ؟ !\r\nقابله گفت : اندوهناك مباش كه من فرزند تو را از ايشان مخفى خواهم گردانيد .\r\nمادر موسى اين سخن را از أو باور نكرد .\r\nپس چون موسى عليه السّلام متولد شد وقابله پيدا شد ، مادر موسى شروع به اضطراب كرد ، قابله گفت : من نگفتم كه فرزند تو را مخفى مىكنم ؟ !\r\nپس قابله موسى را برداشت بسوى مخزن برد وأو را در جامه‌ها پيچيد وبيرون آمد به نزد پاسبانان فرعون كه در خانه جمع شده بودند وگفت : برگرديد كه پاره‌اى خون از أو افتاد ودر شكم أو فرزندى نبود .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nپس مادر موسى أو را شير داد وخائف شد كه مبادا صدائى از أو ظاهر شود وقوم فرعون مطّلع شوند ، پس حق تعالى وحى فرمود بسوى أو كه : تابوتى بساز وموسى را در تابوت بگذار وسرش را ببند وشب أو را بيرون بر به كنار رود نيل مصر ودر آب بينداز .\r\nمادر موسى چنين كرد ، وچون تابوت را در ميان آب انداخت برگشت بسوى أو ، هر چند دست مىزد ودور مىكرد باز برمىگشت بسوى أو ، تا آنكه در ميان آب انداخت وباد برداشت آن را وبرد ، وچون ديد كه باد آن را برد بىتاب شد وخواست فرياد كند ، حق تعالى صبري بر دلش فرستاد وساكن شد .\r\nآسيه زن فرعون كه از صلحاى زنان بني إسرائيل بود به فرعون گفت : ايّام بهار است ، مرا بيرون بر واز براي من بفرما كه قبّه‌اى بر كنار رود نيل بزنند تا من در اين ايّام سير وتنزّه بكنم .\r\nفرعون فرمود قبّه‌اى براي أو در كنار رود نيل زدند .\r\nروزى در آن قبّه نشسته بود ناگاه ديد تابوتى رو به أو مىآيد ، با كنيزان خود گفت : آيا مىبينيد آنچه من مىبينم بر روى آب ؟\r\nگفتند : بلى واللّه اى سيّده وخاتون ما ، مىبينيم چيزى .\r\nچون تابوت نزديك أو رسيد برجست وبه كنار آب رفت ودست بسوى آن دراز كرد ونزديك شد آب أو را فروگيرد تا آنكه فرياد زدند خدمهء أو ، به هر نحو كه بود آن را از آب بيرون آورد ودر كنار خود نهاد ، چون تابوت را گشود پسرى ديد در غايت حسن وجمال ودلربائى ، پس محبت از أو در دلش افتاد وأو را در دامن نشاند وگفت : اين پسر من است .\r\nملازمانش نيز گفتند : بلى واللّه اى خاتون ! تو فرزند ندارى وپادشاه فرزند ندارد واين پسر زيبا را به فرزندى خود بردار .\r\nپس آسيه برخاست وبه نزد فرعون رفت وگفت : من يافته‌ام فرزند طيّب شيرين نيكوئى كه به فرزندى برداريم كه موجب روشنى ديدهء من وتو باشد پس أو را مكش .\r\nگفت : از كجا آورده‌اى اين پسر را ؟\r\nگفت : نمىدانم فرزند كيست ، اين را آب آورد واز روى آب گرفتم .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nپس چندان التماس وسعى كرد تا فرعون راضى شد .\r\nچون مردم شنيدند فرعون پسرى را به فرزندى برداشته است ، هر كه بود از امراى فرعون واشراف مصر زنان خود را فرستادند كه موسى را شير بدهند ونگهدارى كنند ، وموسى پستان هيچ‌يك را قبول نكرد كه شير از آن بخورد .\r\nآسيه گفت : دايه‌اى براي پسر من طلب كنيد وهيچ‌كس را حقير مشماريد وهر كه باشد بياوريد ، وهر كه را مىآوردند موسى شير أو را قبول نمىكرد .\r\nپس مادر موسى به خواهر أو گفت : برو تفحّص بكن شايد اثرى از موسى ظاهر شود .\r\nپس خواهر موسى آمد تا در خانهء فرعون وگفت : شنيده‌ام شما دايه‌اى براي فرزند خود مىطلبيد ودر اينجا زن صالحه‌اى هست كه فرزند شما را مىگيرد كه شير بدهد ونگاهدارى بكند ، چون به زن فرعون گفتند گفت : بياوريد أو را ، چون خواهر موسى را به نزد آسيه بردند پرسيد : از چه طايفه‌اى ؟\r\nگفت : از بني إسرائيل .\r\nگفت : برو اى دختر كه ما را با شما كارى نيست .\r\nزنان به آسيه گفتند : خدا تو را عافيت دهد ، بياور وملاحظه بكن كه آيا پستان أو را قبول مىكند يا نه ؟\r\nآسيه گفت : اگر قبول كند ، آيا فرعون راضى خواهد شد كه طفل از بني إسرائيل ودايه هم از بني إسرائيل باشد ؟ هرگز به اين راضى نخواهد شد .\r\nگفتند : چه مىشود ، امتحان مىكنيم كه آيا شير أو را قبول مىكند يا نه ؟ پس آسيه گفت : برو أو را بياور .\r\nخواهر موسى به نزد مادرش آمد وگفت : بيا كه زن پادشاه تو را مىطلبد ، پس آمد به نزد آسيه ، چون موسى را در دامنش گذاشت چسبيد به پستان أو وشيرش را به شادى مىخورد ! چون آسيه ديد كه پسرش شير أو را قبول كرد بىتاب شد ودويد بسوى فرعون وگفت : از براي فرزند خود دايه‌اى يافتم وشير أو را قبول كرد .\r\nپرسيد : دايه از چه طايفه است ؟\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nگفت : از بني إسرائيل .\r\nفرعون گفت : اين هرگز نمىشود كه طفل از بني إسرائيل باشد ودايه هم از بني إسرائيل .\r\nآسيه گفت : چه ترس دارى از اين طفل كه فرزند توست ودر دامن تو بزرگ مىشود ؟\r\nچندان وجوه گفت والتماس كرد كه فرعون را از رأى خود برگردانيد وراضى نمود !\r\nپس موسى عليه السّلام در ميان آل فرعون نشو ونمو كرد ومادرش وخواهرش وقابله امر أو را مخفى داشتند تا آنكه مادرش وقابله فوت شدند . پس موسى عليه السّلام بزرگ شد وبني إسرائيل از أو خبر نداشتند ودر طلب أو بودند وخبر أو را مىپرسيدند وبر ايشان پوشيده بود .\r\nچون فرعون شنيد كه ايشان در تفحّص وتجسّس آن فرزندند ، فرستاد وعذاب را بر آنها شديدتر كرد وميان ايشان جدائى انداخت ونهى كرد ايشان را از آنكه خبر دهند به آمدن أو ، واز سؤال كردن از أحوال أو .\r\nپس در شب ماهتاب روشنى بني إسرائيل بيرون رفتند وجمع شدند نزد مرد پير عالمي كه در ميان ايشان بود در صحرا وبه أو گفتند : ما راحتى كه مىيافتيم از اين شدّتها ، به خبرها ووعده‌ها بود ، پس تا كي وتا چه وقت ما در اين بلا خواهيم بود ؟\r\nگفت : واللّه كه پيوسته در اين بلا خواهيد بود تا خدا بفرستد پسرى از فرزندان لاوى پسر يعقوب عليه السّلام كه نام أو موسى بن عمران است ، پسر بلند قامت پيچيده موئى خواهد بود .\r\nدر اين سخن بودند كه ناگاه موسى عليه السّلام آمد به نزديك ايشان وبر استرى سوار بود ونزد ايشان ايستاد ، چون آن پيرمرد به آن حضرت نظر كرد شناخت آن حضرت را به آن وصفها كه خوانده وشنيده بود ، پس از أو پرسيد : چه نام دارى خدا تو را رحمت كند ؟\r\nفرمود : موسى .\r\nپرسيد : پسر كيستى ؟\r\nفرمود : پسر عمران .\r\nآن پير برجست وبر دستش چسبيد وبوسيد وبني إسرائيل هجوم آوردند وپايش را بوسيدند وآن حضرت ايشان را شناخت وايشان أو را شناختند وايشان را شيعهء خود\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nگردانيد .\r\nوبعد از اين مدّتى گذشت ، پس روزى موسى بيرون آمد وداخل شهري از شهرهاى فرعون شد ، ناگاه ديد كه مردى از شيعيانش جنگ مىكند با مردى از قبطيان از آل فرعون ، پس استغاثه كرد آنكه شيعهء أو بود ، ويارى طلبيد بر آن قبطي افتاد ومرد ، وحق تعالى به موسى گشادگى در جسم وبدن وشدّت بطشى وقوّت عظمى عطا كرده بود . پس مردم اين واقعه را ذكر كردند وشايع شد امر أو وگفتند : موسى مردى از آل فرعون را كشت ! پس صبح كرد در آن شهر ترسان ومترقّب اخبار بود .\r\nچون صبح روز ديگر شد ناگاه آن شخصي كه ديروز از موسى طلب يارى كرده بود باز طلب يارى كرد از آن حضرت بر ديگرى ! موسى عليه السّلام به أو گفت : بدرستى كه تو گمراهى وظاهر كننده‌اى گمراهى را ، ديروز با مردى منازعه كردى وامروز با مردى منازعه مىكنى ؟ !\r\nپس چون اراده كرد كه بطش وغضب كند به آن كسى كه دشمن هر دو بود ، گفت : اى موسى ! مىخواهى مرا بكشى چنانچه كشتى نفسي را ديروز ؟ ! اراده ندارى مگر آنكه بوده باشى جبارى در زمين ، ونمىخواهى بوده باشى از مصلحان .\r\nومردى آمد از اقصاى شهر وبه سرعت مىآمد وگفت : اى موسى ! بدرستى كه اشراف آل فرعون مشورت مىكنند با هم براي تو ، كه تو را بكشند ، پس بيرون رو بدرستى كه من براي تو از ناصحانم .\r\nپس موسى بيرون رفت از شهر مصر بىپشت وپناهى ، وبىچهارپا وخادمي ، همه جا طىّ بيابانها مىكرد تا به شهر « مدين » رسيد ودر زير درختى قرار گرفت ، ناگاه ديد در آنجا چاهى هست ونزد آن چاه گروهى از مردم جمع شده‌اند وآب مىكشند ، ودو دختر ضعيف ديد كه گوسفندى چند آورده آب بدهند ودور ايستاده‌اند ، از ايشان پرسيد : شما به چه كار آمده‌ايد ؟\r\nگفتند : پدر ما مرد پيرى است وما دو دختر ضعيفيم وقدرت مزاحمت با مردان نداريم ،\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nپس صبر مىكنيم تا مردان از آب كشيدن فارغ شوند بعد از آن گوسفندان خود را آب مىدهيم .\r\nموسى عليه السّلام رحم كرد بر ايشان ودلو ايشان را گرفت وگفت : گوسفندان خود را پيش آوريد . واز براي ايشان آب كشيد تا گوسفندان ايشان سيراب شدند وآنها در بامداد پيش از مردم ديگر برگشتند .\r\nموسى عليه السّلام برگشت ودر زير درخت قرار گرفت وعرض كرد : پروردگارا ! من براي آنچه بفرستى از خيرى ، فقير ومحتاجم . وروايت رسيده است كه : در وقتي كه اين دعا كرد محتاج بود به نصف يك دانهء خرما .\r\nچون دختران به نزد پدر خود شعيب آمدند گفت : چه باعث شد كه شما در اين زودى برگشتيد ؟\r\nگفتند : مرد صالح رحيم مهربانى را يافتيم كه براي ما آب كشيد .\r\nشعيب عليه السّلام يكى از آن دختران را گفت : برو آن مرد را براي من بطلب .\r\nپس آمد يكى از آن دختران به نزد موسى عليه السّلام با نهايت حيا وگفت : بدرستى كه پدرم تو را مىخواند كه مزد دهد تو را براي آنكه آب كشيدى از براي ما . پس روايت رسيده است كه موسى عليه السّلام به أو گفت كه : راه را به من بنما واز عقب من راه بيا كه ما فرزندان يعقوبيم ، نظر در عقب زنان نمىكنيم .\r\nچون آن حضرت به نزد شعيب عليه السّلام آمد وقصه‌هاى خود را براي أو نقل كرد شعيب گفت : مترس كه نجات يا فتى از گروه ستمكاران . پس يكى از آن دختران گفت : اى پدر ! أو را به اجاره بگير ، بدرستى كه بهتر كسى كه به اجاره‌گيرى آن است كه قوى وامين باشد .\r\nشعيب عليه السّلام به آن حضرت گفت : من مىخواهم به نكاح تو درآورم يكى از اين دو دختر را براي آنكه خود را أجير من گردانى هشت سال ، واگر ده سال را تمام كنى پس از نزد توست ، اختيار دارى . وروايت رسيده كه : موسى عليه السّلام عمل به ده سال كه تمامتر بود كرد ، زيرا كه پيغمبران اخذ نمىنمايند مگر به آنچه بهتر وتمامتر است .\r\nچون موسى عليه السّلام وعده را تمام كرد وزنش را برداشت ورو به جانب بيت المقدس روانه\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nشد ، در شب تارى راه را گم كرد ، پس آتشى از دور ديد وگفت با أهل خود كه : در اينجا مكث كنيد كه من آتشى ديدم شايد بياورم براي شما پاره‌اى از آن آتش يا خبري از راه .\r\nچون به آتش رسيد درختى سبز وخرّم ديد كه از پائين تا بالاى آن همه را آتش گرفته است ، چون نزديك آن رفت ، درخت از أو دور شد ، پس موسى برگشت ودر نفس خود خوفي احساس كرد ، پس آتش به أو نزديك شد وندا رسيد به أو از جانب راست وادى در بقعه‌اى مباركه از آن درخت كه : اى موسى ! بدرستى كه منم خداوندى كه پروردگار عالميانم . وندا رسيد كه : بينداز عصاي خود را . پس انداخت وآن عصا اژدها شد وبه حركت آمد ومىجست وماري شد به قدر درخت خرمائى ، واز دندانهايش صداى عظيمى ظاهر مىشد ، واز دهانش زبانهء آتش شعله مىكشيد .\r\nچون موسى اين حال را مشاهده كرد ترسيد وپشت كرد وگريخت ، پس ندا به أو رسيد كه : برگرد ؛ چون برگشت وبدنش مىلرزيد وزانوهايش بر يكديگر مىخورد ، گفت :\r\nخداوندا ! اين سخنى كه من مىشنوم كلام توست ؟\r\nفرمود : بلى ، پس مترس .\r\nوچون اين خطاب به أو رسيد أيمن گرديد وپا را بر دم اژدها گذاشت ودست در دهان آن كرد ، پس برگشت وهمان عصا شد كه پيشتر بود .\r\nاين خطاب به أو رسيد كه : بكن نعلين خود را ، بدرستى كه تو در وادى مقدس ومطهرى كه آن « طوى » است - پس روايتي وارد شده است كه امر كرد خدا أو را به كندن نعلين براي آنكه از پوست خر مرده بود ، وروايت ديگر وارد شده است كه مراد از نعلين دو ترس بود كه در دل أو بود : يكى ترس ضايع شدن عيالش ويكى ترس از فرعون - پس خدا أو را به رسالت فرستاد بسوى فرعون واشراف قوم أو به دو آيت : يكى دست نوراني ويكى عصا .\r\nمنقول است كه حضرت صادق عليه السّلام به بعضي از أصحاب خود فرمود : باش براي آنچه اميد ندارى اميدوارتر از آنچه اميد دارى ، بدرستى كه موسى عليه السّلام رفت براي أهل خود آتش بياورد ، چون بسوى ايشان برگشت ، پيغمبر مرسل بود ، پس خدا امر پيغمبرى أو را در يك شب به اصلاح آورد ، وهمچنين وقتي كه خدا خواهد قائم آل محمد عليهم السّلام را ظاهر\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nگرداند در يك شب امر أو را به اصلاح مىآورد ، واز غيبت وحيرت أو را ظاهر مىگرداند « 1 » .\r\nثعلبى وبعضي از راويان عامه روايت كرده‌اند كه : چون مادر موسى عليه السّلام ترسيد كه يساولان فرعون به خانه درآيند وموسى را ببينند ، أو را در تنورى كه مشتعل بود انداخت وبعد از مدتي كه بر سر تنور رفت ديد كه موسى با آتش بازى مىكند « 2 » .\r\nوروايت كرده‌اند كه : چون موسى از مادرش شير قبول كرد ، آسيه أو را تكليف كرد كه در خانهء فرعون بماند وأو را شير بدهد ، أو راضى نشد وموسى را به خانهء خود آورد ، وچون أو را از شير گرفت آسيه فرستاد كه : من مىخواهم فرزند خود را ببينم ، ودر راه كه موسى را به خانهء فرعون مىبردند أنواع تحفه‌ها وهديه‌ها مردم بر سر راه آوردند ونثارها بر سر راه أو مىريختند تا أو را به خانهء فرعون آوردند « 3 » .\r\nوبه سند معتبر از امام زين العابدين عليه السّلام منقول است كه حضرت رسول خدا صلّى اللّه عليه وآله وسلّم فرمود : چون وقت وفات يوسف عليه السّلام شد ، جمع كرد أهل بيت وشيعيان خود را وحمد وثناى حق تعالى ادا نمود ، پس خبر داد ايشان را به شدّتى كه به ايشان خواهد رسيد كه مردان ايشان كشته خواهند شد وشكم زنان آبستن را خواهند دريد وأطفال را ذبح خواهند كرد ، تا ظاهر گرداند خدا حق را در قائم از فرزندان لاوى پسر يعقوب ، وأو مردى خواهد بود گندمگون وبلند بالا ، ووصف كرد براي ايشان صفات أو را ، پس بني إسرائيل متمسك به اين وصيت شدند . پس شدت رو داد ايشان را ، وأنبيا وأوصيا از ميان ايشان غائب شدند در مدت چهارصد سال ، وايشان در اين مدت انتظار قيام قائم مىكشيدند تا آنكه بشارت رسيد به ايشان كه موسى متولد شد ، وديدند علامتهاى ظهور آن حضرت را ، وبليّه بر ايشان بسيار شديد شد ، وبار كردند بر ايشان چوب وسنگ .\r\n\r\n\r\n","description":"","footnote":"\r\n( 1 ) . كمال الدين وتمام النعمة 147 .\r\n( 2 ) . عرائس المجالس 169 ؛ تفسير روح المعاني 10 / 256 ؛ تفسير فخر رازي 24 / 227 . ودر اين مصادر ذكرى از بازى كردن حضرت موسى با آتش نيامده است .\r\n( 3 ) . عرائس المجالس 171 .\r\n","page_name":" 593 ","page_number":593},
  {"content":"\r\n\r\nپس طلب كردند آن عالمي را كه به أحاديث أو مطمئن مىشدند واز خبرهايش راحت مىيافتند ، وأو از ايشان پنهان شد ، ومراسله‌ها بسوى أو فرستادند كه : ما با اين شدت استراحت مىيافتيم از حديث تو ، پس وعده كرد با ايشان وبسوى بعضي از صحراها بيرون رفتند ، وبا ايشان نشست وحديث قائم را به ايشان نقل كرد وصفات أو را بيان وبشارت مىداد آنها را كه خروج أو نزديك شده است ، واين در شب مهتابى بود ، پس در اين سخن بودند كه ناگاه حضرت موسى مانند آفتاب بر ايشان طالع شد ، ودر آن وقت آن حضرت در ابتداى سنّ جوانى بود ، واز خانهء فرعون به بهانهء طلب نزهت وسير بيرون آمده بود ، واز لشكر وحشم وخدم خود جدا شده بود ، تنها به نزد ايشان آمد وبر استرى سوار بود وطيلسان خزى پوشيده بود ، چون عالم نظرش بر أو افتاد به آن صفاتى كه شنيده بود آن حضرت را شناخت وبرجست وبر پاهاى أو افتاد وبوسيد وگفت : حمد مىكنم خداوندى را كه مرا نميراند تا تو را به من نمود .\r\nچون شيعيان كه حاضر بودند اين حال را مشاهده كردند دانستند كه قائم موعود ايشان ، اوست ، پس همه بر زمين افتادند وسجدهء شكر الهى بجا آوردند ، پس زيادة از اين سخن به ايشان نگفت كه : اميد دارم خدا فرج شما را نزديك گرداند ؛ واز ايشان غايب شد ورفت بسوى شهر مدين ونزد شعيب عليه السّلام ماند آنچه ماند .\r\nپس غيبت دوم شديدتر بود بر ايشان از غيبت أولى ، وپنجاه وچند سال مقدّر شده بود ، وبلا بر ايشان سخت‌تر شد ، آن عالم از ميان ايشان پنهان شد ، پس به نزد أو فرستادند كه : ما را صبر نيست بر پنهان بودن تو از ما . پس آن عالم بسوى بعضي از صحراها بيرون رفت وايشان را طلبيد وايشان را تسلّى فرمود وخوش‌حال نمود واعلام فرمود ايشان را كه : حق تعالى بسوى أو وحى كرده است كه بعد از چهل سال فرج خواهد بخشيد ايشان را .\r\nپس همه گفتند : الحمد للّه .\r\nپس حق تعالى وحى نمود بسوى أو كه : بگو به ايشان كه من مدت را سى سال گردانيدم براي « الحمد للّه » كه ايشان گفتند .\r\nپس همه گفتند كه : هر نعمتي از خداست .\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nپس خدا وحى نمود بسوى أو كه : بگو به ايشان كه مدت را بيست سال گردانيدم .\r\nپس گفتند كه : نمىآورد خير را بغير از خدا .\r\nپس خدا وحى نمود كه : بگو به ايشان كه مدت را ده سال گردانيدم .\r\nپس گفتند : بدى را دور نمىگرداند بغير از خدا .\r\nپس خدا وحى نمود كه : بگو به ايشان از جاى خود حركت نكنند كه رخصت داده‌ام در فرج ايشان ، پس در اين سخن بودند كه ناگاه خورشيد جمال حضرت موسى عليه السّلام از أفق غيبت بر ايشان طالع گرديد وبر درازگوشى سوار بود .\r\nآن عالم خواست كه به ايشان بشناساند امرى چند را به آنها كه مستبصر وبينا گردند در امر حضرت موسى عليه السّلام ، پس موسى عليه السّلام به نزد ايشان آمد وايستاد وسلام كرد ، آن عالم پرسيد : چه نام دارى ؟\r\nفرمود : موسى .\r\nپرسيد : پسر كيستى ؟\r\nفرمود : پسر عمران .\r\nگفت : أو پسر كيست ؟\r\nفرمود : پسر قاهث پسر لاوى پسر يعقوب عليه السّلام .\r\nگفت : براي چه آمده‌اى ؟\r\nفرمود : براي پيغمبرى از جانب حق تعالى .\r\nپس عالم برخاست ودستش را بوسيد . حضرت موسى پياده شد در ميان ايشان نشست وايشان را تسلّى داد وبه امرى چند ايشان را از جانب حق تعالى مأمور گردانيد وفرمود : متفرق شويد .\r\nپس از آن وقت تا فرج ايشان به غرق شدن فرعون چهل سال بود « 1 » .\r\nوبه سند حسن از حضرت امام محمد باقر عليه السّلام منقول است كه : چون حضرت\r\n\r\n\r\n","description":"","footnote":"\r\n( 1 ) . كمال الدين وتمام النعمة 145 .\r\n","page_name":" 595 ","page_number":595},
  {"content":"\r\n\r\nموسى عليه السّلام مادرش به أو حامله شد حملش ظاهر نگرديد مگر در وقتي كه وضع حمل نمود ، وفرعون موكّل گردانيده بود به زنان بني إسرائيل زنى چند از قبطيان را كه محافظت ايشان مىكردند به سبب خبري كه به أو رسيده بود كه بني إسرائيل مىگويند كه : در ميان ما مردى بهم خواهد رسيد كه نام أو موسى بن عمران است وهلاك فرعون وأصحاب أو بر دست أو خواهد بود . پس فرعون در آن وقت گفت : البتة خواهم كشت مردان فرزندان ايشان را تا آنچه ايشان مىخواهند نشود . وجدائى انداخت ميان مردان وزنان وحبس نمود مردان را در زندانها .\r\nپس چون حضرت موسى عليه السّلام متولد شد ومادرش را نظر بر أو افتاد غمگين واندوهناك گرديد وگريست وگفت : در همين ساعت أو را خواهند كشت .\r\nپس حق تعالى مهربان گردانيد بر أو دل آن زن را كه بر أو موكّل گردانيده بودند وبه مادر حضرت موسى گفت : چرا رنگت زرد شده ؟\r\nگفت : براي اينكه مىترسم فرزند مرا بكشند .\r\nگفت : مترس .\r\nوحضرت موسى چنين بود كه هر كه أو را مىديد از محبت أو بىتاب مىشد ، چنانچه حق تعالى خطاب نمود به آن حضرت كه : « انداختم بر تو محبتي از جانب خود » « 1 » .\r\nپس دوست داشت أو را آن زن قبطيه كه به أو موكّل بود ، وحق تعالى بر مادر موسى عليه السّلام تابوتى از آسمان فرستاد وندا به أو رسيد كه : بگذار فرزند خود را در تابوت وبينداز أو را در دريا ومترس واندوهناك مباش ، بدرستى كه ما برمىگردانيم أو را بسوى تو ، ومىگردانيم أو را از پيغمبران مرسل . پس موسى را در تابوت گذاشت ودر تابوت را بست ودر نيل انداخت .\r\nوفرعون قصرها داشت در كنار رود نيل كه براي تنزّه وسير ساخته بود ، در يكى از آن قصرها با آسيه نشسته بود كه ناگاه نظرش بر سياهى افتاد در ميان رود نيل كه موج آن را\r\n\r\n\r\n","description":"","footnote":"\r\n( 1 ) . سورهء طه : 39 .\r\n","page_name":" 596 ","page_number":596},
  {"content":"\r\n\r\nبلند مىكند وباد بر آن مىزند تا آنكه رسيد به در قصر فرعون ، پس فرعون امر كرد كه آن را گرفتند وبه نزد أو آوردند ، چون در تابوت را گشود پسرى در ميان آن ديد وگفت : اين از بني إسرائيل است . پس خدا از موسى در دل فرعون محبت شديدي انداخت وآسيه نيز از محبت أو بىتاب گرديد ، چون فرعون ارادهء كشتن أو كرد آسيه گفت : مكش أو را شايد به ما نفع بخشد يا أو را به فرزندى برداريم . وايشان نمىدانستند كه آن فرزند موعود كه از آن مىترسيدند همين فرزند است . وفرعون فرزند نداشت ، پس گفت : طلب كنيد براي أو دايه‌اى كه أو را تربيت كند .\r\nپس زنان بسيار آوردند از آن زنان كه فرزندان ايشان را كشته بود وشير هيچ‌يك را نخورد ، چنانچه حق تعالى فرموده است : « حرام كرده بوديم بر أو زنان شيرده را پيشتر » « 1 » .\r\nوچون خبر رسيد به مادرش كه فرعون أو را گرفته است ، بسيار محزون شد ، چنانچه حق تعالى فرموده است : « گرديد دل مادر موسى خالى از عقل وشعور از بسيارى اندوه ، ونزديك بود اظهار كند درد نهان خود را يا بميرد ، اگر نه آن بود كه ما دل أو را محكم گردانيديم به صبر واز براي آنكه بوده باشد از ايمان‌آورندگان به وعده‌هاى ما » « 2 » ، پس به تأييد الهى خود را ضبط كرد وصبر كرد ، به خواهر موسى گفت كه : برو از پى برادر خود واز أو خبر بگير .\r\nپس خواهرش به نزد أو آمد در خانهء فرعون واز دور بسوى أو نظر كرد وايشان نمىدانستند كه أو خواهر موسى است ، پس موسى پستان هيچ‌يك از آنها را قبول نكرد وفرعون به غايت غمناك شد ، پس خواهر موسى گفت : مىخواهيد شما را دلالت كنم بر أهل بيتي كه أو را محافظت كنند وخيرخواه أو باشند ؟\r\nگفتند : بلى .\r\n\r\n\r\n","description":"","footnote":"\r\n( 1 ) . سورهء قصص : 12 .\r\n( 2 ) . سورهء قصص : 10 .\r\n","page_name":" 597 ","page_number":597},
  {"content":"\r\n\r\nپس مادرش را آورد به خانهء فرعون ، چون مادرش موسى را به دامن گرفت وپستان را در دهان أو گذاشت بر پستان أو چسبيده به شوق تمام تناول نمود .\r\nفرعون واهلش شادى كردند ومادرش را گرامى داشتند وگفتند : اين طفل را براي ما تربيت كن كه تو را چنين وچنان خواهيم كرد ، ووعده‌هاى بسيار به أو دادند ، چنانچه حق تعالى فرموده است كه : « رد كرديم موسى را بسوى مادرش تا روشن گردد ديدهء أو واندوهناك نباشد ، وتا بداند كه وعدهء خدا حق است ، وليكن أكثر مردم نمىدانند » « 1 » . وفرعون مىكشت فرزندان بني إسرائيل را هر يك كه از ايشان متولد مىشد وموسى را تربيت مىكرد وگرامى مىداشت ، ونمىدانست كه هلاكش بر دست أو خواهد بود .\r\nپس چون موسى به راه افتاد ، روزى نزد فرعون بود كه فرعون عطسه كرد ، موسى گفت : « الحمد لله رب العالمين » ، فرعون اين سخن را بر أو انكار كرد وطپانچه‌اى بر روى أو زد وگفت : اين چيست كه مىگوئى ؟ ! پس برجست موسى وبر ريش فرعون چسبيد وقدرى از آن كند ، وفرعون ريش بلندى داشت ، پس فرعون قصد كشتن موسى كرد ، آسيه گفت : طفل خردسالى است ، چه مىداند كه چه مىگويد وچه مىكند !\r\nفرعون گفت : چنين نيست ، بلكه دانسته مىگويد ومىكند .\r\nآسيه گفت كه : اگر خواهى كه امتحان كنى ، نزد أو طبقى از خرما وطبقى از آتش بگذار ، اگر ميان خرما وآتش تمييز كند ، چنان است كه تو مىگوئى .\r\nچون هر دو را نزد أو گذاشتند وخواست كه دست به جانب خرما دراز كند جبرئيل نازل شد ودستش را بسوى آتش گردانيد ، پس اخگرى برداشت ودر دهان گذاشت وزبانش سوخت وفرياد زد وگريست ، پس آسيه به فرعون گفت : نگفتم كه أو نمىفهمد ، پس فرعون عفو كرد از أو .\r\nراوي به حضرت عرض كرد كه : چندگاه موسى عليه السّلام از مادرش غايب بود تا به أو برگشت ؟\r\n\r\n\r\n","description":"","footnote":"\r\n( 1 ) . سورهء قصص : 13 .\r\n","page_name":" 598 ","page_number":598},
  {"content":"\r\n\r\nحضرت فرمود : سه روز .\r\nپرسيد كه : هارون از مادر وپدر با موسى عليه السّلام برادر بود ؟\r\nفرمود : بلى .\r\nپرسيد كه : وحى به هر دو نازل مىشد ؟\r\nفرمود كه : وحى بر حضرت موسى نازل مىشد وموسى عليه السّلام به هارون وحى مىكرد .\r\nپرسيد كه : حكم كردن وقضا وامر ونهى با هر دو بود ؟\r\nفرمود كه : حضرت موسى مناجاة مىكرد با پروردگار خود وعلم را مىنوشت وحكم مىكرد ميان بني إسرائيل ، وچون موسى غايب مىشد از قوم خود براي مناجاة پروردگار خود ، هارون خليفهء أو بود در ميان قومش .\r\nپرسيد كه : كدام يك پيشتر فوت شد ؟\r\nفرمود كه : هارون پيش از موسى عليه السّلام فوت شد وهر دو در « تيه » فوت شدند .\r\nپرسيد كه : موسى عليه السّلام فرزند داشت ؟\r\nگفت : نه ، فرزند از هارون بود .\r\nپس فرمود كه : حضرت موسى در نهايت كرامت وعزت بود نزد فرعون تا به حدّ مردان رسيد ، وآنچه موسى عليه السّلام تكلّم مىنمود به آن از توحيد ، انكار مىكرد بر أو فرعون تا آنكه قصد كشتن أو كرد .\r\nپس موسى عليه السّلام از نزد فرعون بيرون آمد وداخل شهر شد ، پس دو مرد را ديد كه با يكديگر جنگ مىكردند كه يكى به قول حضرت موسى قايل بود وديگرى به قول فرعون قايل بود ، پس موسى عليه السّلام آمد به نزديك ايشان ودستى زد بر آنكه به قول فرعون قايل بود وأو در ساعت هلاك شد ، وموسى عليه السّلام از ترس در شهر پنهان شد .\r\nچون روز ديگر شد ، ديگرى آمد وبه همان شخص چسبيد كه به قول موسى عليه السّلام قائل بود ، باز أو استغاثه به موسى عليه السّلام كرد ، پس آن فرعونى به موسى عليه السّلام گفت : آيا مىخواهى مرا بكشى چنانچه ديروز كسى را كشتى ؟ ! پس موسى عليه السّلام دست از أو برداشت وگريخت .\r\nوخزينه‌دار فرعون به موسى عليه السّلام ايمان آورده بود ، ششصد سال ايمان خود را پنهان\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nداشته بود ، چنانچه حق تعالى فرموده است : « وگفت مرد مؤمني از آل فرعون كه ايمان خود را كتمان مىكرد كه : آيا مىكشيد مردى را به سبب آنكه مىگويد كه پروردگار من خداوند عالميان است » « 1 » .\r\nوچون به فرعون رسيد خبر كشتن موسى عليه السّلام آن مرد را ، در جستجوى أو شد كه أو را بكشد ، مؤمن آل فرعون فرستاد بسوى موسى عليه السّلام كه : اشراف قوم فرعون مشورت مىكنند كه تو را بكشند پس بيرون رو بدرستى كه من از براي تو از خيرخواهانم .\r\nپس بيرون رفت چنانچه خدا فرموده است ترسان ومنتظر آنكه رسولان فرعون به أو رسند ، وبه جانب راست وچپ نظر مىكرد ومىگفت : پروردگارا ! مرا نجات ده از گروه ستمكاران . وروانهء شهر مدين شد ، وميان أو ومدين سه روز راه فاصله بود ، چون به دروازهء مدين رسيد چاهى ديد كه مردم براي گوسفندان وچهارپايان خود از آن آب مىكشيدند ، پس در كنارى نشسته وسه روز بود كه چيزى نخورده بود ، پس نظرش بر دو دختر افتاد كه در كنارى ايستاده بودند وگوسفندى چند همراه داشتند ونزديك چاه نمىآمدند ، به ايشان گفت : چرا آب نمىكشيد ؟\r\nگفتند : انتظار مىكشيم كه راعيان برگردند ، وپدر ما مرد پيرى است وبه اين سبب ما به آب دادن گوسفندان آمده‌ايم .\r\nپس رحم كرد موسى عليه السّلام بر ايشان وبه نزديك چاه رفت وگفت به آن شخصي كه بر سر چاه ايستاده بود كه : مرا بگذار آب بكشم كه يك دلو از براي شما بكشم ويك دلو از براي خود بكشم - ودلو ايشان را ده مرد مىكشيدند - ، موسى عليه السّلام تنهائى يك دلو از براي ايشان كشيد ويك دلو از براي دختران شعيب عليه السّلام كشيد تا گوسفندان ايشان را آب داد ، پس رفت بسوى سايه وگفت  رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ  « 2 » ، وبسيار گرسنه بود .\r\nوحضرت أمير المؤمنين عليه السّلام فرمود : بدرستى كه موسى كليم خدا چون اين دعا كرد از\r\n\r\n\r\n","description":"","footnote":"\r\n( 1 ) . سورهء غافر : 28 .\r\n( 2 ) . سورهء قصص : 24 .\r\n","page_name":" 600 ","page_number":600},
  {"content":"\r\n\r\nخدا سؤال نكرد مگر نانى كه بخورد ، زيرا كه در آن مدت سبزهء زمين را مىخورد وسبزى گياهها از پوست شكمش ديده مىشد از بسيارى لاغرى أو .\r\nچون دختران شعيب عليه السّلام به نزد پدر خود برگشتند به ايشان گفت : امروز زود برگشتيد ؟\r\nايشان قصهء موسى عليه السّلام را به پدر خود نقل كردند ، شعيب عليه السّلام به يكى از آن دو دختر گفت كه : برو آن مرد را كه از براي شما آب كشيد با خود بياور تا مزد آب كشيدن أو را بدهم .\r\nپس آمد آن دختر بسوى موسى با نهايت حيا وگفت : پدرم تو را مىخواند كه مزد دهد تو را براي اجر آب كشيدن از براي ما .\r\nپس موسى عليه السّلام برخاست وبا أو به جانب خانهء شعيب عليه السّلام روانه شد ، وچون باد بر جامه‌هاى آن دختر مىپيچيد وحجم بدنش ظاهر مىشد ، موسى عليه السّلام به أو گفت كه : از عقب من بيا ومرا راهنمائى كن ، كه من از گروهى هستم كه ايشان نظر در عقب زنان نمىكنند .\r\nچون موسى عليه السّلام شعيب عليه السّلام را ملاقاة كرد وقصه‌هاى خود را براي أو نقل كرد ، شعيب گفت : مترس ، نجات يا فتى از گروه ظالمان .\r\nپس يكى از دختران شعيب گفت : اى پدر ! أو را اجاره كن كه بهتر كسى است كه اجاره مىكنى كه توانا وامين است .\r\nشعيب گفت : توانائى وقوّت أو را به كشيدن دلو به تنهائى دانستى ، امانت أو را به چه چيز دانستى ؟\r\nگفت : به آنكه راضى نشد كه من پيش روى أو راه روم كه مبادا نظرش بر عقب من بيفتد .\r\nپس شعيب عليه السّلام به موسى عليه السّلام گفت كه : من مىخواهم كه يكى از دو دختر خود را به نكاح تو درآورم به صداق آنكه أجير من باشى در مدت هشت سال ، واگر ده سال را تمام كنى اختيار با تو است ، ونمىخواهم كه بر تو دشوار كنم ، وبزودى مرا خواهى يافت اگر خدا خواهد از شايستگان .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nپس موسى عليه السّلام گفت : اين است شرط ميان من وتو ، هر يك از دو وعده را تمام كنم بر من تعدّى نخواهد بود ، اگر خواهم ده سال بكنم واگر خواهم هشت سال بكنم ، وخدا بر آنچه مىگوئيم وكيل وگواه است .\r\nاز حضرت صادق عليه السّلام پرسيدند كه : كدام وعده را بعمل آورد ؟\r\nفرمود كه : ده سال را .\r\nپرسيدند : پيش از تمام شدن وعده ، زفاف شد يا بعد از آن ؟\r\nفرمود : پيشتر .\r\nپرسيدند كه : اگر شخصي زنى را خواستگارى نمايد واز براي پدرش شرط كند اجارهء دو ماه را ، آيا جايز است ؟\r\nفرمود كه : موسى عليه السّلام مىدانست كه شرط را تمام خواهد كرد ، اين مرد چگونه مىداند كه خواهد ماند تا شرط را تمام كند ؟\r\nپرسيدند كه : شعيب عليه السّلام كدام دختر را به عقد أو درآورد ؟\r\nفرمود : آن دختر را كه رفت موسى عليه السّلام را آورد وبه پدر گفت : أو را اجاره بگير كه أو توانا وامين است .\r\nچون موسى عليه السّلام مدت ده سال را تمام كرد ، به شعيب عليه السّلام گفت كه : ناچار است مرا كه برگردم بسوى وطن خود ومادر خود وأهل بيت خود ، پس چه چيز به من خواهى داد ؟\r\nشعيب عليه السّلام گفت : هر گوسفند ابلقى كه امسال از گوسفندان من بهم رسد از توست .\r\nپس حضرت موسى چون خواست كه گوسفندان نر را بر مادة بجهاند ، عصاي خود را أبلق كرد وبعضي از پوست آن را كند وبعضي را گذاشت ودر ميان گلهء گوسفند عصا را نصب كرد وعباى ابلقى بر روى آن انداخت وبعد از آن گوسفندان را بر مادة جهانيد ، پس در آن سال آن گوسفندان هر برّه كه آوردند أبلق بود .\r\nچون سال تمام شد ، حضرت موسى زن خود را با گوسفندان برداشت وبيرون آمد وشعيب عليه السّلام توشه داد ايشان را ، ودر وقت بيرون آمدن به شعيب گفت كه : عصائى از تو مىخواهم كه با من باشد - وعصاهاى پيغمبران همه به أو ميراث رسيده بود ودر خانه\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nگذاشته بود - پس گفت به حضرت موسى كه : داخل اين خانه شو ويك عصا بردار . چون داخل خانه شد عصاي نوح عليه السّلام وإبراهيم عليه السّلام جست وحركت كرد وبه دست أو آمد ، چون آن عصا را به نزد شعيب عليه السّلام آورد گفت : اين را برگردان وديگرى را بردار . چون آن عصا را برد ودر ميان عصاها گذاشت وخواست كه ديگرى را بردارد باز همان عصا حركت كرد وبه دست أو درآمد ، تا آنكه سه مرتبه چنين شد ! شعيب چون اين حال را مشاهده كرد گفت :\r\nببر اين عصا را كه خدا تو را به اين عصا مخصوص گردانيده است .\r\nپس متوجه مصر گرديد ودر اثناى راه به بيابانى رسيد ، در شب تارى بود وباد وسرماى عظيم أو را واهلش را فراگرفت ، پس موسى عليه السّلام نظر كرد وآتشى از دور مشاهده كرد ، چنانچه حق تعالى در قرآن فرموده است كه : « چون تمام كرد موسى مدت اجاره را وروانه شد با أهل بيت خود ، ديد از جانب كوه طور آتشى ، گفت مر أهل خود را كه : مكث كنيد ، من ديدم آتشى ، شايد بياورم براي شما از آن آتش خبري ، يا پاره‌اى از آن آتش شايد كه گرم شويد » « 1 » .\r\nپس رو به جانب آتش روانه شد ، ناگاه درختى ديد كه آتش در آن مشتعل گرديده بود ، چون نزديك رفت كه آتش بگيرد ، آتش به جانب أو ميل كرد ، پس بترسيد وگريخت ، وآتش بسوى درخت برگشت ، چون نظر كرد وديد كه آتش برگشت باز متوجه درخت شد وباز آتش رو به أو شعله كشيد وأو گريخت ، تا آنكه سه مرتبه چنين شد ودر مرتبهء سوم گريخت ورو به عقب نكرد .\r\nپس حق تعالى أو را ندا كرد كه : اى موسى ! منم خداوندى كه پروردگار عالميانم .\r\nموسى عليه السّلام گفت : چه دليل هست بر اين ؟\r\nحق تعالى فرمود كه : چيست آنچه در دست راست توست اى موسى ؟\r\nگفت : اين عصاي من است .\r\nفرمود : بينداز آن را .\r\n\r\n\r\n","description":"","footnote":"\r\n( 1 ) . سورهء قصص : 29 .\r\n","page_name":" 603 ","page_number":603},
  {"content":"\r\n\r\nچون عصا را انداخت ، ماري شد . پس موسى ترسيد وگريخت ، پس خدا أو را ندا كرد كه : بگير آن را ومترس ، بدرستى كه از ايمنانى ، وداخل كن دست خود را در گريبان خود كه چون بيرون آورى سفيد ونوراني خواهد بود بىعلّتى ومرضى - زيرا كه موسى عليه السّلام سياه رنگ بود - چون دست را از گريبان بيرون آورد عالم به نور آن روشن شد ، پس خدا فرمود : اين دو معجزه است ودليل بر حقّيّت تو ، بايد كه بروى بسوى فرعون وقوم أو ، بدرستى كه ايشان گروهىاند فاسقان .\r\nموسى گفت : پروردگارا ! من از ايشان آدمي كشته‌ام ومىترسم كه ايشان مرا بكشند ، وبرادر من هارون زبانش از من فصيحتر است ، پس أو را با من بفرست كه معين وياور من باشد ومرا تصديق نمايد در اداى رسالت ، بدرستى كه من مىترسم كه مرا تكذيب كنند .\r\nحق تعالى فرمود كه : بزودى قوى خواهم كرد بازوى تو را به برادر تو هارون ، وقرار خواهم داد براي شما سلطنت وقوّت وبرهاني ، پس ضرر ايشان به شما نخواهد رسيد به سبب آيات ومعجزاتى كه من به شما داده‌ام ، شما وهر كه متابعت شما كند غالب خواهيد بود « 1 » .\r\nمؤلف گويد : از جمله شبهه‌ها كه جماعتى به خطا وگناه پيغمبران قائل شده‌اند ووارد ساخته‌اند قصهء كشتن موسى عليه السّلام است آن قبطي را ، وگفته‌اند كه : اگر كشتن آن مرد جايز نبود پس موسى گناه نموده است ، واگر جايز بود چرا موسى بعد از آن گفت كه : اين عمل شيطان بود ؟ وچرا گفت : پروردگارا ! من ظلم كردم بر نفس خود ، پس بيامرز مرا ؟ وچرا در وقتي كه فرعون به أو اعتراض كرد وگفت : كردى آن كار را كه كردى واز كافران بودى ، موسى فرمود : كردم در آن وقت واز گمراهان بودم ؟ وجواب به چند وجه مىتوان گفت :\r\nأول آنكه : موسى به قصد كشتن نكرد بلكه مطلبش دفع ضرر از مظلومى بود وآخر منتهى به كشتن شد ، وكسى كه از براي دفع ضرر از خود يا از مؤمني مدافعه كند وآخر بىتقصير أو به كشتن آن ظالم منتهى شود عقابي بر أو نيست .\r\n\r\n\r\n","description":"","footnote":"\r\n( 1 ) . تفسير قمى 2 / 135 .\r\n","page_name":" 604 ","page_number":604},
  {"content":"\r\n\r\nدوم آنكه : أو كافر بود وخونش حلال بود وبه اين سبب حضرت موسى عليه السّلام أو را كشت . وبر هر تقدير آنچه موسى عليه السّلام گفت كه اين عمل از شيطان بود چند وجه بر توجيه آن مىتوان گفت :\r\nأول آنكه : هر چند مباح بود كشتن كافر ودفع كردن أو از مسلمان ، امّا أولى آن بود كه در آن وقت آن را واقع نسازد وصبر كند تا هنگامى كه مأمور شود أو به معارضهء ايشان ، پس اين مبادرت نمودن مكروه وترك أولى بود ، لهذا گفت كه : از عمل شيطان بود .\r\nدوم آنكه : اشاره به عمل آن كشته شده كرد كه عمل أو از شيطان بود نه عمل خودش ، ومطلب عذر كشتن أو بود .\r\nسوم : اشاره به كشته‌شدهء خودش بود كه أو از عمل شيطان بود ، يعنى از لشكرهاى شيطان بود ، واين اصطلاح در عرف عرب شايع است .\r\nوامّا اعترافي كه به ظلم بر خود فرمود به همان نحو است كه در أحوال حضرت آدم عليه السّلام مذكور گرديد كه از براي اظهار شكستگى در درگاه حق تعالى بود بىآنكه گناهى نموده باشد ، يا براي فعل مكروه وترك أولى بود چنانچه گذشت ، يا مراد آن بود كه : پروردگارا ! ستم بر خود كردم كه خود را در معرض اذيت وعقوبت فرعون درآوردم ، زيرا كه اگر فرعون بداند مرا در عوض أو خواهد كشت ،  فَاغْفِرْ لِي  يعنى پس بپوشان بر من وچنان كن كه فرعون نداند كه من اين كار كرده‌ام ،  فَغَفَرَ لَهُ  يعنى پس خدا پوشانيد عمل أو را از فرعون وچنان كرد كه فرعون بر أو دست نيافت .\r\nوامّا آنچه فرعون گفت كه : تو از كافران بودى ، يعنى : كفران نعمت من كردى وحقّ تربيت مرا رعايت نكردى ، پس موسى گفت كه : من از ضالّان وگمراهان بودم ، يعنى نمىدانستم كه دفع كردن من آن قبطي را ، به كشتن منتهى خواهد شد ؛ يا گمراه بودم به كردن مكروه وترك أولى ؛ يا راه را گم كرده بودم وبه آن شهر افتادم ومرا چنان كارى ضرور شد براي خلاصي مؤمن از دست كافر .\r\nودر حديث معتبر منقول است كه : مأمون از حضرت امام رضا عليه السّلام پرسيد از تفسير اين آيات ، فرمود : موسى عليه السّلام داخل شهري از شهرهاى فرعون شد در وقتي كه أهل آن شهر\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nغافل بودند در ميان وقت نماز شام وخفتن ، پس دو شخص را ديد كه با يكديگر مقاتله مىكردند كه يكى شيعهء أو بود وديگرى دشمن أو ، پس يارى طلبيد از أو آنكه شيعهء أو بود براي دفع ضرر آنكه دشمن أو بود ، پس حكم كرد موسى بر دشمن خود به حكم خدا ودستى بر أو زد وأو مرد ، پس موسى عليه السّلام گفت كه : اين از عمل شيطان بود ، يعنى مقاتله وجنگ اين دو مرد از كار شيطان بود نه فعل موسى ، بدرستى كه شيطان دشمنى است گمراه‌كننده ودشمنى را ظاهركننده .\r\nمأمون گفت : پس چه معنى دارد قول موسى عليه السّلام  رَبِّ إِنِّي ظَلَمْتُ نَفْسِي فَاغْفِرْ لِي  « 1 » ، فرمود : ظلم ، وضع شئ است در غير موضعش ، يعنى : نفس خود را در غير موضعش گذاشتم كه داخل اين شهر شدم ، پس پنهان دار مرا از دشمنان خود كه به من ظفر نيابند ، پس حق تعالى أو را مستور داشت ، بدرستى كه خدا پوشاننده ورحيم است .\r\nپس حضرت موسى گفت : پروردگارا ! به آنچه انعام كردى بر من از قوّت كه به يك دست زدن شخصي را كشتم پس هرگز معين وياور مجرمان وكافران نخواهم بود ، بلكه پيوسته به اين قوّت در راه رضاى تو جهاد با دشمنان تو خواهم كرد تا تو راضى شوى ، پس صبح كرد حضرت موسى در آن شهر ترسان ومترقب ومنتظر بود كه دشمنان أو را بيابند ، ناگاه ديد مردى را كه ديروز از أو يارى طلبيد امروز با ديگرى از كافران جنگ مىكند واز موسى عليه السّلام يارى مىطلبد بر أو ، پس موسى عليه السّلام بر سبيل نصيحت به أو گفت : بدرستى كه تو گمراهى هستى هويدا كنندهء گمراهى خود را ، ديروز با كسى جنگ كردى وامروز با ديگرى جنگ مىكنى ! من تو را تأديب خواهم كرد كه ديگر چنين نكنى ؛ چون خواست كه أو را تأديب كند گفت : اى موسى ! مىخواهى مرا بكشى چنانچه ديروز شخصي را كشتى ، نمىخواهى مگر آنكه جبارى بوده باشى در زمين ، ونمىخواهى كه بوده باشى از اصلاح كنندگان .\r\nمأمون گفت : خدا تو را جزاى خير دهد اى أبو الحسن ، پس چه معنى دارد قول موسى\r\n\r\n\r\n","description":"","footnote":"\r\n( 1 ) . سورهء قصص : 16 .\r\n","page_name":" 606 ","page_number":606},
  {"content":"\r\n\r\nكه با فرعون گفت  فَعَلْتُها إِذاً وَأَنَا مِنَ الضَّالِّينَ  « 1 » ؟\r\nامام رضا عليه السّلام فرمود كه : فرعون گفت در وقتي كه حضرت موسى به نزد أو آمد كه تبليغ رسالت نمايد كه  وَفَعَلْتَ فَعْلَتَكَ الَّتِي فَعَلْتَ وَأَنْتَ مِنَ الْكافِرِينَ  « 2 » ، موسى عليه السّلام گفت  فَعَلْتُها إِذاً وَأَنَا مِنَ الضَّالِّينَ  يعنى : كردم آن كار را - كه كشتن آن مرد باشد - در وقتي كه راه را گم كرده بودم وبه شهري از شهرهاى تو داخل شدم ، پس گريختم از شما چون از شما ترسيدم ، پس بخشيد مرا پروردگار من حكمي ، وگردانيد مرا از پيغمبران مرسل « 3 » .\r\nودر روايت ديگر منقول است كه : حق تعالى وحى نمود به حضرت موسى كه : بعزت خود سوگند مىخورم اى موسى كه اگر آن شخصي كه كشتى يك چشم بهم زدن اقرار كرده بود براي من كه من آفريننده وروزى دهندهء اويم ، هرآينه مزهء عذاب خود را به تو مىچشانيدم ، واز براي آن عفو كردم از تو كه أو هرگز اقرار نكرد كه من خالق ورازق اويم « 4 » .\r\nبه سند معتبر از حضرت صادق عليه السّلام منقول است كه : بقعه‌هاى زمين بر يكديگر فخر كردند ، پس زمين كعبه فخر كرد بر زمين كربلا ، وحق تعالى به آن وحى فرستاد كه : ساكت شو وفخر مكن بر زمين كربلا كه آن بقعهء مباركى است كه ندا كردم موسى را در آنجا از درخت « 5 » .\r\nدر حديث معتبر ديگر فرمود كه : شاطى وادى أيمن كه خدا ياد كرده است در قرآن ، فرات است ؛ وبقعهء مباركه ، كربلا است ؛ ودرخت نوربخش كه أو ديد ، نور محمد صلّى اللّه عليه وآله وسلّم بود كه در آن وادى بر أو ظاهر گرديد « 6 » .\r\n\r\n\r\n","description":"","footnote":"\r\n( 1 ) . سورهء شعراء : 20 .\r\n( 2 ) . سورهء شعراء : 19 .\r\n( 3 ) . عيون أخبار الرضا 1 / 198 ؛ احتجاج 2 / 428 .\r\n( 4 ) . علل الشرايع 600 ؛ عرائس المجالس 173 .\r\n( 5 ) . مختصر بصائر الدرجات 186 .\r\n( 6 ) . كامل الزيارات 48 .\r\n","page_name":" 607 ","page_number":607},
  {"content":"\r\n\r\nمؤلف گويد : بعيد نيست كه حق تعالى موسى را به طىّ الأرض در يك شب از حوالي شام به كربلا آورده باشد .\r\nوبه سند معتبر از حضرت امام محمد باقر عليه السّلام مروى است كه : چون موسى عليه السّلام مدت اجاره را تمام نمود وبا أهل خود بسوى بيت المقدس روانه شد ، راه را غلط كرد ، پس آتشى از دور ديد واز پى آتش رفت « 1 » .\r\nوبه سند صحيح منقول است كه بزنطى از حضرت امام رضا عليه السّلام پرسيد : دخترى كه موسى عليه السّلام به نكاح خود درآورد همان دختر بود كه از پى موسى عليه السّلام رفت وأو را به نزد شعيب عليه السّلام آورد ؟ گفت : بلى .\r\nفرمود كه : چون خواست موسى عليه السّلام از حضرت شعيب جدا شود وبه مصر برگردد شعيب گفت كه : داخل آن خانه شو ويكى از اين عصاها را بگير كه با خود نگاه دارى ودرندگان را از خود دفع كنى ؛ وبه شعيب عليه السّلام رسيده بود خبر آن عصائى كه موسى برداشت وكارهائى كه از آن مىآيد .\r\nچون موسى داخل خانه شد يكى از آن عصاها جست وبه دست أو آمد ، چون به نزد شعيب آورد آن عصا را شناخت وگفت : اين را بگذار وديگرى را بردار .\r\nچون موسى برگشت آن را گذاشت خواست ديگرى را بردارد باز همان عصا حركت نموده به دست أو آمد ، چون به نزد شعيب آورد گفت : نگفتم ديگرى را بردار ؟ !\r\nموسى گفت : سه مرتبه اين را برگردانيدم باز همين عصا به دست من مىآيد .\r\nشعيب گفت : همين را بردار كه از براي تو مقدّر شده است .\r\nبعد از آن هر سال يك مرتبه موسى به زيارة شعيب مىآمد وشرايط خدمت أو را بجا مىآورد ، چون شعيب طعام مىخورد بر بالاى سرش مىايستاد ونان از براي أو ريزه مىكرد « 2 » .\r\n\r\n\r\n","description":"","footnote":"\r\n( 1 ) . مجمع البيان 4 / 250 ؛ قصص الأنبياء راوندى 151 .\r\n( 2 ) . قصص الأنبياء راوندى 152 .\r\n","page_name":" 608 ","page_number":608},
  {"content":"\r\n\r\nودر حديث معتبر از امام محمد باقر عليه السّلام منقول است كه فرمود : عصاي موسى از آدم بود وبه شعيب رسيده بود ، واز شعيب به موسى عليه السّلام رسيده ، والحال نزد ماست ، در اين نزديكى أو را ديده‌ام آن سبز است مانند آن روز كه از درختش جدا كردند ، وچون با آن سخن مىگوئى حرف مىزند واز براي قائم آل محمد صلّى اللّه عليه وآله وسلّم مهيّا شده است ، خواهد كرد به آن مثل آنچه موسى عليه السّلام به آن مىكرد ، وهرگاه خواهيم ، به حركت مىآيد وآنچه امر مىكنيم ، فرو مىبرد ، چون امر كنند أو را چيزى را فروبرد كأم خود را مىگشايد يك طرف را به زمين مىگذارد ويك طرف را به سقف ودهانش به قدر چهل ذراع گشوده مىشود ، وبه زبان خود مىربايد آنچه نزد أو حاضر است « 1 » .\r\nدر حديث ديگر فرمود : آن را حضرت آدم از بهشت آورد به زمين واز درخت عوسج « 2 » بهشت بود .\r\nوبه روايت معتبر ديگر از درخت مورد بهشت بود ودو شعبه داشت وشعيب عليه السّلام پيوسته آن را در فراش خود نگاه مىداشت ، وچون مىخوابيد در ميان رختخواب خود پنهان مىكرد ، پس روزى موسى عليه السّلام آن را برداشت ، شعيب فرمود : من تو را امين مىدانستم چرا عصا را بىرخصت من برداشته‌اى ؟\r\nموسى گفت : اگر عصا از من نمىبود برنمىداشتم .\r\nچون شعيب دانست كه أو به امر خدا برداشته است وپيغمبر است ، عصا را به أو واگذاشت « 3 » .\r\nودر حديث معتبر ديگر از حضرت صادق عليه السّلام منقول است كه : عصاي موسى عليه السّلام چوبى بود از درخت مورد « 4 » بهشت ، جبرئيل آن را براي آن حضرت آورد در وقتي كه\r\n\r\n\r\n","description":"","footnote":"\r\n( 1 ) . كافى 1 / 231 .\r\n( 2 ) . عوسج : گياهى است خاردار ، شاخه‌هايش پرخار ، گلهايش به رنگهاى مختلف ، ميوه‌اش گرد وسرخرنگ ، واحدش عوسجة ، در فارسي خفجه هم مىگويند . ( فرهنگ عميد 3 / 1740 ) .\r\n( 3 ) . سعد السعود 123 .\r\n( 4 ) . مورد : درختى است شبيه به درخت أنار ، برگهايش سبز وضخيم ، گلهايش سفيد وخوشبو . . . ( فرهنگ عميد 3 / 2333 ) .\r\n","page_name":" 609 ","page_number":609},
  {"content":"\r\n\r\nمتوجه شهر مدين گرديد « 1 » .\r\nمؤلف گويد : ممكن است آن حضرت دو عصا داشته باشد : يكى را جبرئيل به أو داده باشد وديگرى را شعيب .\r\nثعلبى روايت كرده است كه : عصاي موسى عليه السّلام دو شعبه داشت ودر پائين دو شعبه كجى داشت ودر ته آن آهنى بود ، چون موسى داخل بيابانى مىشد ومهتابى نبود از دو شعبهء آن نوري ساطع مىشد كه تا چشم كار مىكرد روشن مىكرد ؛ وچون محتاج به آب مىشد عصا را داخل چاه مىكرد وآن كشيده مىشد به قدر چاه ودلوى در سرش بهم مىرسيد آب بيرون مىآورد ؛ چون به طعام محتاج مىشد عصا را بر زمين مىزد پس از زمين بيرون مىآمد به قدر آنچه آن روز بخورد ؛ چون خواهش ميوه مىكرد آن را در زمين فرومىبرد در همان ساعت درختى مىشد واز آن ميوه حاصل مىشد ؛ چون مىخواست با دشمن خود جنگ كند ، بر دو شعبهء آن دو مار عظيم ظاهر مىشد كه دفع دشمن از أو مىكردند ؛ چون كوهى يا بيشه‌اى در سر راه أو ظاهر مىشد عصا را مىزد وراه براي أو گشوده مىشد ؛ چون مىخواست از نهر بزرگى عبور كند عصا را مىزد تا نهر از براي أو شكافته مىشد ؛ وگاهى از يك شعبه‌اش آب واز شعبهء ديگرش عسل مىجوشيد ؛ چون از راه رفتن مانده مىشد بر آن سوار مىشد وأو را برمىداشت وبه هر جا كه مىخواست أو را مىبرد وأو را راهنمائى مىكرد وبا دشمنانش جنگ مىكرد ؛ واز آن بوى خوشى ساطع بود كه محتاج به بوى خوش ديگرى نبود ؛ وچون آن را از براي اظهار معجزه مىانداخت اژدهائى مىشد كه از آن بزرگتر نتواند بود در نهايت سياهى ، وچهار پا بهم مىرسيد آن را ، وبه جاى دو شعبه دهانى بزرگ براي أو بهم مىرسيد ودوازده نيش ودندانها در دهانش ظاهر مىشد ، وصداى مهيب از دندانهايش ظاهر مىشد ، واز دهانش زبانهء آتش بيرون مىآمد وبه جاى آن كجى ، بالى از براي آن بهم مىرسيد كه هر مويش مانند نيازك\r\nو \r\n\r\n","description":"","footnote":"\r\n( 1 ) . مجمع البيان 4 / 250 .\r\n","page_name":" 610 ","page_number":610},
  {"content":"\r\n\r\nشهاب مىدرخشيد ، وچشمهايش مانند برق مىدرخشيد واز آن بادي مىوزيد مانند سموم كه به هر چيز مىوزيد آن را مىسوخت وچون به سنگى مىرسيد به بزرگى شترى فرومىبرد ، وسنگها در ميان شكمش صدا مىكردند ، ودرختهاى عظيم را از ريشه مىكند وفرومىبرد « 1 » .\r\nشاذان بن جبرئيل از حضرت رسول صلّى اللّه عليه وآله وسلّم روايت كرده است كه : فرعون در طلب موسى عليه السّلام شكم زنان حامله را مىشكافت وفرزندان را بيرون مىآورد وأطفال را مىكشت ، چون موسى عليه السّلام متولد شد در همان ساعت به سخن درآمد وبه مادر خود گفت :\r\nمرا در تابوتى گذار وآن را در دريا بينداز !\r\nمادر موسى از آن حال غريب ترسيد وگفت : اى فرزند ! مىترسم غرق شوى .\r\nگفت : مترس كه خدا مرا زود به تو خواهد برگردانيد .\r\nمادر در اين حال متعجب وحيران بود تا آنكه بار ديگر موسى عليه السّلام گفت : مرا در تابوت گذار ودر دريا انداز !\r\nپس مادرش أو را به دريا انداخت ودر دريا مدتي ماند ، چيزى نخورد ونياشاميد تا حق تعالى أو را به ساحل انداخت وبه مادرش رسانيد .\r\nروايت كرده‌اند كه : هفتاد روز گذشت تا به مادرش رسيد ؛ به روايت ديگر هفت ماه گذشت « 2 » . تا اينجا بود روايت شاذان .\r\nدر حديث معتبر از حضرت صادق عليه السّلام منقول است كه : حضرت موسى بيشتر از سه روز از مادرش غائب نبود « 3 » .\r\nودر حديث معتبر ديگر فرمود : چون فرعون مطّلع شد كه زوال ملك أو به دست موسى عليه السّلام خواهد بود ، امر كرد كاهنان را حاضر كنند واز ايشان معلوم كرد كه نسب أو از بني إسرائيل است ، پس پيوسته امر مىكرد اصحابش را كه شكمهاى زنان حاملهء\r\n\r\n\r\n","description":"","footnote":"\r\n( 1 ) . عرائس المجالس 176 .\r\n( 2 ) . روضة الواعظين 82 .\r\n( 3 ) . قصص الأنبياء راوندى 153 .\r\n","page_name":" 611 ","page_number":611},
  {"content":"\r\n\r\nبني إسرائيل را بشكافند تا آنكه در طلب موسى بيش از بيست هزار فرزند از بني إسرائيل كشت ، ونتوانست موسى را كشت براي آنكه حق تعالى أو را حفظ كرد از شرّ أو « 1 » .\r\nودر تفسير امام حسن عسكرى عليه السّلام مذكور است در تفسير قول حق تعالى  وَإِذْ نَجَّيْناكُمْ مِنْ آلِ فِرْعَوْنَ  فرمود : يعنى « ياد آوريد اى بني إسرائيل در وقتي را كه نجات داديم پدران شما را از آل فرعون » ، يعنى آنها كه منسوب بودند به فرعون به خويشى أو ، ودين ومذهب أو .\r\n يَسُومُونَكُمْ سُوءَ الْعَذابِ  يعنى : « عذاب مىكردند شما را به بدترين عذابها وعقوبتهاى شديد كه بر شما بار مىكردند . فرمود : از عذاب شديد ايشان آن بود كه فرعون تكليف مىكرد ايشان را كه در بناها وعمارات أو كار كنند ومىترسيد كه از عمل بگريزند ، پس امر مىكرد كه زنجيرها در پاى ايشان ببندند كه نگريزند وبا زنجيرها گل را از نردبانها بالا مىبردند بر بأمها ، پس بسيار بود كه يكى از آنها از نردبان به زير مىافتاد ومىمرد يا مزمن « 2 » مىشد ، وهيچ پروا نداشتند ! تا آنكه حق تعالى وحى نمود به موسى عليه السّلام كه بگو به ايشان ابتدأ به هيچ عملي نكنند تا صلوات بفرستند بر محمد صلّى اللّه عليه وآله وسلّم وآل طيّبين أو ، تا سبك شود بر ايشان ، پس اين را مىكردند وبر ايشان آسان وسبك مىشد . وامر مىكرد هر كه صلوات را فراموش كند واز نردبان بيفتد ومزمن شود صلوات بر محمد صلّى اللّه عليه وآله وسلّم وآل طيّبين أو بفرستد اگر تواند ، واگر نتواند ديگرى صلوات را بر أو بخواند كه اگر چنين كنند در ساعت صحّت مىيابند .\r\n يُذَبِّحُونَ أَبْناءَكُمْ  فرمود : چون گفتند به فرعون كه در بني إسرائيل فرزندى متولد خواهد شد كه بر دست أو جارى خواهد شد هلاك تو وزوال پادشاهى تو ، پس امر كرد به ذبح پسران ايشان ، پس يكى از ايشان رشوه مىداد به قابله‌ها كه نمّامى نكنند وحملش تمام شود ، پس مىانداخت فرزند خود را در صحرائى يا غارى يا گودالى ودو مرتبه\r\n\r\n\r\n","description":"","footnote":"\r\n( 1 ) . كمال الدين وتمام النعمة 354 .\r\n( 2 ) . « مزمن » يعنى معلول .\r\n","page_name":" 612 ","page_number":612},
  {"content":"\r\n\r\nصلوات بر محمد صلّى اللّه عليه وآله وسلّم وآل محمد بر أو مىخواند ، پس حق تعالى ملكي را برمىانگيخت كه أو را تربيت مىكرد ، واز يك انگشت طفل شير جارى مىشد كه أو مىمكيد واز انگشت ديگر طعام نرمى بيرون مىآمد كه غذاى أو مىشد . تا آنكه نشو ونما كردند بني إسرائيل ، وآنچه سالم ماندند بيشتر بودند از آنها كه كشته شدند .\r\n وَيَسْتَحْيُونَ نِساءَكُمْ  يعنى : « زنده مىگذاشتند زنان شما را » ، فرمود كه : آنها را باقي مىگذاشتند وبه كنيزى برمىداشتند ، پس استغاثه كردند نزد حضرت موسى عليه السّلام كه ايشان دختران وخواهران ما را به كنيزى مىگيرند وبكارت آنها را مىبرند ، پس حق تعالى وحى فرمود كه : بگو به آن دختران كه هرگاه چنين اراده‌اى نسبت به ايشان بشود صلوات بر محمد وآل طيّبين أو بفرستند ؛ چون چنين كردند خدا دفع كرد از ايشان ضرر قوم فرعون را . وهرگاه كه چنين اراده‌اى مىكردند ، يا مشغول كار ديگر مىشدند يا بيمار مىشدند يا مرض مزمنى ايشان را عارض مىشد وبه الطاف الهى نتوانستند به حرمت هيچ‌يك از بني إسرائيل دست دراز كنند ، بلكه حق تعالى به بركت صلوات بر محمد وآل أو دفع اين بليّه از ايشان كرد .\r\n وَفِي ذلِكُمْ  يعنى : « در اين نجات دادن خدا شما را »  بَلاءٌ مِنْ رَبِّكُمْ عَظِيمٌ  « 1 » يعنى : « بلائي بود بزرگ از جانب پروردگار شما » .\r\nپس خدا فرمود : اى بني إسرائيل ! ياد آوريد ومتذكّر شويد كه هرگاه خدا از پدران وگذشتگان شما بلا را دفع مىكرد به سبب صلوات بر محمد صلّى اللّه عليه وآله وسلّم وآل طيّبين أو بود ، آيا نمىدانستيد كه هرگاه آن حضرت را مشاهده نمائيد وبه أو ايمان آوريد نعمت بر شما كاملتر وفضل خدا بر شما تمامتر خواهد بود « 2 » ؟\r\nودر نهج البلاغة منقول است از حضرت أمير المؤمنين عليه السّلام در بيان زهد فرمود كه :\r\nتأسّى به پيغمبر خود بكن . وبعد از آنكه قدرى از زهد آن حضرت را بيان كرد فرمود : اگر\r\n\r\n\r\n","description":"","footnote":"\r\n( 1 ) . سورهء بقره : 49 .\r\n( 2 ) . تفسير امام حسن عسكرى عليه السّلام 243 .\r\n","page_name":" 613 ","page_number":613},
  {"content":"\r\n\r\nخواهى تأسّى كن به موسى كليم اللّه عليه السّلام در وقتي كه عرض كرد  رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ  « 1 » ، واللّه كه سؤال نكرد مگر نانى كه بخورد ، زيرا كه گياه زمين مىخورد وسبزى گياه از پوستهاى شكمش ظاهر بود وديده مىشد از بسيارى لاغرى بدن وكاهيدن گوشت أو « 2 » .\r\nودر خطبهء ديگر فرموده است : حق تعالى با موسى سخن گفت سخن گفتنى ، وبه أو نمود از آيات خود امر عظيمى بىآنكه سخن گفتن أو به عضوى يا به آلتى يا به زبانى يا به دهانى بوده باشد ، بلكه آوازى در هوا آفريد وموسى عليه السّلام شنيد « 3 » .\r\nمؤلف گويد : حق تعالى خطاب فرمود به موسى در بقعهء مباركه كه : « بكن نعلين خود را بدرستى كه تو در وادى مقدسي كه آن طوى نام دارد » « 4 » ، وخلاف كرده‌اند مفسّران كه چرا امر فرمود أو را به كندن نعلين به چندين وجه :\r\nأول آنكه : از پوست خر مرده بود ، لهذا فرمود بكن ، واين مضمون به سند موثق از حضرت صادق عليه السّلام منقول است « 5 » .\r\nدوم آنكه : از پوست گاو تذكيه كرده بود ، وامر به كندن براي آن بود كه پاى مبارك آن حضرت به آن وادى مقدس برسد .\r\nواز حضرت رسول صلّى اللّه عليه وآله وسلّم منقول است كه : آن وادى را براي آن مقدس گفتند كه أرواح در آنجا تقديس كردند ، وملائكة را در آنجا برگزيدند ، وخدا در آنجا با موسى سخن گفت « 6 » .\r\nسوم آنكه : چون تواضع وشكستگى در پا برهنه كردن است ، امر فرمود پا را برهنه\r\n\r\n\r\n","description":"","footnote":"\r\n( 1 ) . سورهء قصص : 24 .\r\n( 2 ) . نهج البلاغة 226 ، خطبه 160 .\r\n( 3 ) . نهج البلاغة 262 ، خطبه 182 .\r\n( 4 ) . سورهء طه : 12 .\r\n( 5 ) . علل الشرايع 66 .\r\n( 6 ) . علل الشرايع 471 .\r\n","page_name":" 614 ","page_number":614},
  {"content":"\r\n\r\nكند ، چنانچه در حرم ودر روضات مقدّسات مستحب است كه پا را برهنه كنند .\r\nچهارم آنكه : چون موسى عليه السّلام نعلين را براي احتراز از نجاسات ودفع موذيات وحشرات پوشيده بود ، خدا أو را أيمن گردانيد از آنها وخبر داد أو را به طهارت آن وادى ، وبه آنكه در اين وادى مطهر احتياج نيست به پوشيدن كفش ونعلين .\r\nپنجم آنكه : نعلين كناية از دنيا وآخرت است ، يعنى : چون به وادى قرب ما رسيده‌اى دل را از محبت دنيا وعقبى بپرداز ومخصوص محبت ما گردان .\r\nششم آنكه : نعلين كناية از محبت أهل ومال است يا محبت أهل وفرزند ، چون موسى آمده بود كه آتش براي أهل خود ببرد ودلش مشغول خيال آنها بود وحى رسيد به أو كه :\r\nخيال آنها را از دل بدر كن ، وبغير از ياد ما در خانهء دل كه حرم‌سراى محبت ماست وخلوتخانهء ذكر ماست ياد ديگرى را راه مده ، ومؤيد اين است آنكه اگر كسى خواب ببيند كه كفش أو گم شده به حسب تعبير دلالت مىكند بر مردن زنش « 1 » .\r\nچنانچه در حديث معتبر منقول است كه : سعد بن عبد اللّه از حضرت صاحب الامر عليه السّلام پرسيد از تفسير اين آية در وقتي كه آن حضرت طفل بود ودر دامن حضرت امام حسن عسكرى عليه السّلام نشسته بود وعرض كرد : فقهاى سنّى وشيعه مىگويند از براي اين خدا فرمود نعلين را بكند كه از پوست ميته بود .\r\nآن حضرت در جواب فرمود : هر كه اين را گفت افترا بر موسى بسته است وآن حضرت را با مرتبهء پيغمبرى نسبت به جهالت داده است ، زيرا كه خالى از دو صورت نيست كه يا نماز موسى در آن نعلين جائز بود يا جائز نبود ، اگر جائز بود نماز أو در آن نعلين پس پوشيدن در آن بقعه هم جائز بود هر چند آن بقعه مقدس ومطهر باشد ، واگر نماز در آن نعلين جائز نبود پس قائل مىشود گويندهء اين سخن كه موسى حلال وحرام را ندانسته است ونمىدانسته است كه در چه چيز نماز جائز است ودر چه چيز جائز نيست ، واين\r\n\r\n\r\n","description":"","footnote":"\r\n( 1 ) . براي اطلاع از علت امر فرمودن خداى عزّ وجل حضرت موسى را به كندن نعلين خود رجوع شود به مجمع البيان 4 / 5 ؛ نهايهء ابن أثير 2 / 330 ؛ تفسير فخر رازي 22 / 17 .\r\n","page_name":" 615 ","page_number":615},
  {"content":"\r\n\r\nقول كفر است .\r\nسعد گفت : پس بفرما يا مولاي من تأويل اين آية را .\r\nفرمود : چون موسى در وادى مقدس در آمد گفت : پروردگارا ! من خالص گردانيده‌ام محبت خود را از براي تو ، وشسته‌ام دل خود را از لوث خواهش ماسواى تو ، وهنوز محبت اهلش در دل أو بود ، پس حق تعالى فرمود : بكن نعلين خود را ، يعنى از دل خود بكن ودور كن محبت أهل خود را اگر راست مىگوئى كه محبت تو براي من خالص گرديده است ودل تو به ما سواي من مشغول نيست « 1 » .\r\nودر حديث معتبر از حضرت صادق عليه السّلام منقول است كه : مراد از كندن نعلين برداشتن دو ترس است كه در دل آن حضرت بود : يكى ترس ضايع شدن اهلش كه زوجهء خود را در درد زائيدن گذاشته بود وبراي تحصيل كردن آتش آمده بود ، وديگرى ترس از فرعون ، يعنى چون در وادى أيمن حفظ مائي بايد كه از مخاوف دنيا أيمن باشى « 2 » .\r\nپس ممكن است كه آن روايت أولى كه موافق روايات عامه است بر وجه تقيه وارد شده باشد .\r\nوثعلبى روايت كرده است كه : در شبى كه حق تعالى موسى عليه السّلام را به پيغمبرى مبعوث گردانيد پيراهنى پوشيده بود كه به جاى بند ، خلالى بر آن زده بود ، وجبّه وجامه‌هاى أو از پشم بود ، وحق تعالى با أو سخن مىگفت ومىفرمود : اى موسى ! برو با رسالت من وتو را مىبينم وبر أحوال تو مطّلع وقوّت ويارى من با توست ، تو را مىفرستم بسوى مخلوق ضعيف خود كه طاغى شده است از بسيارى نعمت من ، وأيمن گرديده است از عذاب من ، ودنيا أو را مغرور گردانيده است به مرتبه‌اى كه انكار حقّ من وپروردگارى من مىكند ، وگمان مىكند كه مرا نمىشناسد ، بعزت وجلال خود سوگند مىخورم كه اگر نه آن بود كه مىخواهم حجت خود را بر خلق تمام كنم هرآينه غضب مىكردم بر أو غضب كردن\r\n\r\n\r\n","description":"","footnote":"\r\n( 1 ) . احتجاج 2 / 528 ؛ كمال الدين وتمام النعمة 460 .\r\n( 2 ) . علل الشرايع 66 .\r\n","page_name":" 616 ","page_number":616},
  {"content":"\r\n\r\nجبارى كه از براي غضب كردن أو به غضب درمىآيند أهل آسمانها وزمين وكوهها ودرياها ودرختان وچهارپايان : اگر آسمان را رخصت مىدادم بر أو سنگ مىباريد ؛ واگر زمين را رخصت مىدادم أو را فرومىبرد ؛ واگر كوهها را رخصت مىدادم أو را خرد مىكردند ؛ واگر درياها را امر مىكردم أو را غرق مىكردند ؛ وليكن چون در جنب عظمت من ، أو حقير وذليل بود أو را مهلت دادم وحلم من شامل أو شد ، ومن بىنيازم از أو واز جميع خلق خود ومنم خلق كنندهء غنى وفقير ، نيست غنى مگر كسى كه من أو را بىنياز گردانم ، ونيست فقير مگر آنكه من أو را فقير گردانم ، پس برسان رسالت مرا به أو وبخوان أو را به عبادت ويگانه‌پرستى من ، وبترسان أو را از عذاب وعقوبت من ، وقيامت را به ياد أو بياور وبگو به أو كه : هيچ چيز تاب غضب من ندارد ، وبا أو نرم سخن بگو ودرشتى مكن شايد متذكر شود يا بترسد ، وأو را به كنيت بخوان براي تعظيم أو ، ونترسى از آنچه من بر أو پوشانيده‌ام از لباس دنيا ، بدرستى كه أو در تحت قدرت من است ، وناصيهء أو به دست من است ، وچشم بر هم نمىزند وسخن نمىگويد ونفس نمىكشد مگر به علم وتقدير من ، وخبر ده أو را كه من به عفو ومغفرت نزديكترم از غضب وعقوبت كردن ، وبگو كه : أجابت كن پروردگار خود را كه آمرزش أو براي عاصيان گشاده است ، وتو را در اين مدت مهلت داد با آنكه دعوى پروردگارى مىكردى ومردم را از پرستيدن أو بازمىداشتى ، ودر اين مدت باران بر تو باريد وگياه از زمين براي تو رويانيد وجامهء عافيت بر تو پوشانيد ، واگر مىخواست تو را بزودى به عقوبت خود مىگرفت وآنچه به تو عطا كرده است از تو سلب مىكرد وليكن أو صاحب حلم عظيم است .\r\nچون دل موسى مشغول فرزندش بود ، خدا ملكي را امر كرد كه دست دراز كرد وفرزندش را به نزد أو حاضر وموسى عليه السّلام أو را گرفت وبه سنگى أو را ختنه كرد ودر همان ساعت جراحتش بر طرف شد وملك أو را به جاى خود برگردانيد . وموسى به أهل خود برنگشت واهلش در آنجا بودند تا آنكه شبانى از أهل مدين بر ايشان گذشت وايشان را به نزد شعيب برد ونزد أو بودند تا خدا فرعون را غرق كرد ، بعد از آن شعيب ايشان را براي\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nموسى عليه السّلام فرستاد « 1 » .\r\nمؤلف گويد : از بعضي روايات معلوم مىشود كه حضرت موسى عليه السّلام بسوى أهل خود برگشت « 2 » .\r\n\r\n\r\n","description":"","footnote":"\r\n( 1 ) . عرائس المجالس 179 .\r\n( 2 ) . كافى 5 / 83 .\r\n","page_name":" 618 ","page_number":618},
  {"content":"\r\n\r\n\r\nفصل سوم در بيان مبعوث گردانيدن حضرت موسى وحضرت هارون عليهما السّلام است بر فرعون وأصحاب أو ، وآنچه در ميان ايشان گذشت تا غرق شدن فرعون واتباع أو\r\nبه سند معتبر از حضرت صادق عليه السّلام منقول است كه : فرعون هفت شهر وهفت قلعه بنا كرده بود ودر آنها متحصّن شده بود از ترس حضرت موسى عليه السّلام ، ودر ميان هر قلعه تا قلعهء ديگر بيشه‌ها قرار داده بود ، ودر ميان آن بيشه‌ها شيران درنده جا داده بود كه هر كه داخل شود بىاذن أو ، أو را هلاك كنند .\r\nچون حق تعالى موسى را به رسالت فرستاد ، بسوى أو آمد تا به دروازهء أول رسيد ، چون عصا را به دروازه زد گشوده شد ، وچون داخل دروازه شد وشيران را نظر بر أو افتاد همه گريختند ، وبه هر دروازه‌اى كه مىرسيد براي أو گشوده مىشد وشيران نزد أو ذليل مىشدند ومىگريختند ، تا رسيد به در قصر فرعون ونزد آن نشست ، وپيراهنى از پشم پوشيده بود وعصاي خود را در دست داشت .\r\nچون يساول فرعون كه رخصت براي مردم مىطلبيد بيرون آمد ، موسى عليه السّلام به أو فرمود : براي من رخصت بطلب كه داخل مجلس فرعون شوم ، أو ملتفت نشد ، باز موسى عليه السّلام فرمود : رخصت براي من بطلب كه رسول پروردگار عالميانم بسوى فرعون ، باز أو ملتفت نشد . چون آن حضرت اين را مكرر فرمود أو گفت : پروردگار عالميان ديگرى را نيافت براي پيغمبرى كه تو را فرستاد ؟ !\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nپس آن حضرت در غضب شد وعصا را بر در زد تا هر درى كه ميان أو وفرعون بود همه گشوده شد وفرعون نظرش بر أو افتاد وگفت : بياوريد أو را .\r\nچون داخل مجلس فرعون شد ، أو در قبهء عالي نشسته بود كه هشتاد ذرع ارتفاع آن بود ، پس موسى عليه السّلام فرمود : من رسول پروردگار عالميانم بسوى تو .\r\nفرعون گفت : علامتي ومعجزه‌اى بياور اگر راست مىگوئى .\r\nپس موسى عليه السّلام عصا را انداخت وآن دو شعبه داشت ، ناگاه اژدهاى عظيمى شد ودهان خود را گشود : يك شعبه را بر بالاى قصر گذاشت ويكى را به زير قصر .\r\nفرعون ديد كه از ميان شكمش آتش شعله مىكشد وقصد فرعون كرد ، فرعون از ترس ، جامه‌هاى خود را ملوّث كرد وفرياد به استغاثه برآورد كه : اى موسى ! بگير اژدها را ، پس بيهوش شد ! وهر كه در مجلس أو حاضر بود همه گريختند .\r\nچون آن حضرت عصا را گرفت ، فرعون به هوش بازآمد واراده كرد تصديق موسى عليه السّلام بكند وايمان بياورد به أو ، هامان وزير أو برخاست وگفت : در عين خدائى كه مردم تو را مىپرستند مىخواهى تابع بنده‌اى بشوى ؟ !\r\nواشراف قوم فرعون نزد أو جمع شدند وگفتند : اين مرد ساحر است . ووعده كردند روز معلومى را ، وساحران را در آن روز جمع كردند كه با موسى معارضه كنند . چون ساحران ريسمانها وعصاهاى خود را افكندند وبه جادوى ايشان به حركت درآمدند ، موسى عليه السّلام عصاي خود را انداخت ، پس همهء آنها را فروبرد ، وساحران هفتاد ودو مرد بودند از پيران ايشان ، چون اين معجزهء ظاهر را مشاهده كردند همه به سجده افتادند وبه فرعون گفتند : كار موسى جادو نيست ! اگر جادو بود مىبايست ريسمانها وعصاهاى ما باقي باشد .\r\nپس موسى عليه السّلام بني إسرائيل را برداشت كه از مصر بيرون برد وفرعون أو را تعاقب كرد ، چون دريا را شكافت وبني إسرائيل به دريا رفتند فرعون با لشكرش به كنار دريا رسيدند وهمه بر اسبان نر سوار بودند ، وفرعون ترسيد از داخل شدن به دريا ، پس جبرئيل آمد وبر ماديانى سوار بود وپيش روى ايشان روان شد تا اسبان آنها هم از عقب ماديان داخل دريا\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nشدند وغرق گرديدند . وحق تعالى امر كرد آب را كه جسد فرعون را مرده بيرون افكند تا گمان نكنند بني إسرائيل كه أو نمرده است وپنهان شده است از ايشان .\r\nپس حق تعالى امر كرد موسى را كه با بني إسرائيل به مصر برگردند وخدا به ميراث داد به بني إسرائيل أموال وخانه‌هاى فرعونيان را كه يكى از آنها چندين خانه از خانه‌هاى ايشان را متصرف مىشد . پس امر كرد حق تعالى كه ايشان به شام بروند ، چون از آب گذشتند رسيدند به جماعتى كه بر بتي جمع شده بودند وأو را مىپرستيدند ! پس بني إسرائيل به موسى گفتند : براي ما خدائى قرار ده چنانچه اينها خدائى دارند ومىپرستند !\r\nموسى گفت : شما گروهى هستيد جاهل ، آيا خدائى مىخواهيد بغير از خداوند عالميان « 1 » ؟ !\r\nوبه سند موثق از حضرت امام صادق عليه السّلام منقول است كه : چون حق تعالى موسى عليه السّلام را بسوى فرعون فرستاد ، به در قصر فرعون آمد ورخصت طلبيد ، چون رخصت نيافت عصا را بر در زد تا همهء درها به يك مرتبه گشوده شد ، پس به مجلس فرعون درآمد وگفت : من رسول پروردگار عالميانم ، مرا بسوى تو فرستاده است كه بني إسرائيل را به من دهى كه با خود ببرم .\r\nفرعون گفت : آيا ما تو را تربيت نكرديم در ميان خود در وقتي كه طفل بودى ، وكردى آن كار را كه كردى ، يعنى آن مرد را كشتى وتو از كافران بودى ، يعنى كفران نعمت من كردى ؟\r\nموسى عليه السّلام گفت : كردم ومن از راه گم‌كردگان بودم ، پس از شما گريختم چون ترسيدم ، پس بخشيد پروردگار من به من حكمت وعلم ، وگردانيد مرا از پيغمبران ، وآن نعمت كه بر من مىگذارى كه مرا تربيت كردى به سبب آن بود كه بني إسرائيل را به بندگى گرفته بودى وفرزندان ايشان را مىكشتى ، پس نعمت تو به سبب بلائي بود كه خود باعث آن شده بودى .\r\n\r\n\r\n","description":"","footnote":"\r\n( 1 ) . قصص الأنبياء راوندى 155 ؛ تفسير عياشى 2 / 23 .\r\n","page_name":" 621 ","page_number":621},
  {"content":"\r\n\r\nفرعون گفت : پروردگار عالم چيست ؟ وچه حقيقت دارد ؟ وچگونه است ؟ - چون كنه حقيقت حق تعالى را نمىتوان دانست وأو را به آثار بايد شناخت ، وأو را چگونگى وكيفيت نمىباشد ومطلب أو بيان كيفيت بود - .\r\nموسى عليه السّلام گفت : پروردگار آسمانها وزمين است وآنچه در ميان آنها هست اگر صاحب يقين هستيد .\r\nفرعون از روى تعجب به اصحابش گفت : نمىشنويد ؟ من از كيفيت مىپرسم وأو از خلق جواب مىدهد !\r\nموسى عليه السّلام گفت : پروردگار شما وپروردگار پدران گذشتهء شما است .\r\nفرعون گفت : اگر خدائى بغير از من قائل مىشوى ، تو را به زندان مىفرستم .\r\nموسى عليه السّلام فرمود : اگر معجزهء ظاهري بياورم باز اعتقاد نخواهى كرد ؟\r\nفرعون گفت : بياور اگر راست مىگوئى .\r\nپس آن حضرت عصاي خود را انداخت ناگاه اژدهائى شد هويدا ، وهر كه بر دور فرعون نشسته بود همه گريختند وفرعون از ترس ضبط خود نتوانست كرد وفرياد برآورد : اى موسى ! تو را سوگند مىدهم به حقّ شيرى كه نزد ما خورده‌اى كه اين را از ما دفع كنى .\r\nموسى عصا را گرفت ، پس دست خود را در بغل كرد وبيرون آورد ، از نور وروشنى آن ديده‌ها خيره شد .\r\nچون فرعون از حيرت ودهشت بازآمد اراده كرد كه به موسى ايمان آورد ، هامان به أو گفت : بعد از سألها كه خدائى كرده‌اى ومردم تو را پرستيده‌اند مىخواهى تابع بندهء خود شوى ؟ !\r\nپس فرعون گفت به امرا واشراف قوم خود كه نزد أو حاضر بودند كه : اين مرد ، ساحر دانائى است ، مىخواهد شما را از زمين مصر به جادوى خود بيرون كند ، پس چه امر مىكنيد وچه مصلحت مىدانيد ؟\r\nگفتند : امر موسى وبرادرش را به تأخير انداز وبفرست به شهرهاى مصر جماعتى را كه\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nحاضر گردانند نزد تو هر جادوگر دانائى را - كه فرعون وهامان سحر آموخته بودند وبر مردم به سحر غالب شده بودند وفرعون به سحر دعوى خدائى مىكرد - .\r\nچون صبح شد فرستاد بسوى شهرهاى مصر وهزار ساحر جمع كرد واز هزار ساحر صد كس واز صد كس هشتاد نفر اختيار كرد كه از همه ماهرتر وداناتر بودند ، پس ساحران به فرعون گفتند : مىدانى كه در دنيا از ما داناترى نيست در علم سحر ، اگر بر موسى غالب شويم براي ما چه مزد نزد تو خواهد بود ؟\r\nگفت : اگر بر أو غالب شويد بدرستى كه از مقرّبان خواهيد بود نزد من ، وشما را شريك مىگردانم در پادشاهى خود .\r\nپس ساحران گفتند : اگر موسى بر ما غالب شود وسحرهاى ما را باطل كند مىدانيم كه آنچه أو آورده است از قبيل سحر نيست واز راه حيله ومكر نيست ، به أو ايمان خواهيم آورد وتصديق أو خواهيم كرد .\r\nفرعون گفت : اگر موسى بر شما غالب شود من نيز أو را تصديق خواهم كرد با شما ، وليكن جمع كنيد مكرها وحيله‌هاى خود را .\r\nپس وعده كردند كه در روز عيدى كه ايشان داشتند موسى حاضر شود در آن روز .\r\nچون آفتاب بلند شد ، فرعون جميع ساحران وساير أهل مملكت خود را جمع كرد وقبّه‌اى از براي أو ساخته بودند كه ارتفاعش هشتاد ذراع بود وملبّس به فولاد كرده بودند ، وآن فولاد را صيقل زده بودند كه هرگاه آفتاب بر آن مىتابيد از شعاع آفتاب ولمعان آن فولاد كسى را ياراى نظر كردن بسوى آن نبود ، پس فرعون وهامان آمدند وبر آن قصر نشستند كه نظر كنند بسوى موسى عليه السّلام وساحران . وموسى عليه السّلام به جانب آسمان نظر مىكرد ومنتظر وحى پروردگار خود بود .\r\nچون ساحران اين حال موسى را مشاهده كردند به فرعون گفتند كه : ما مردى مىبينيم كه متوجه به جانب آسمان است وسحر ما به آسمان نمىرسد ، ما ضامن دفع جادوى أهل زمين شده‌ايم از براي تو ومعجزهء آسمانى را چاره نمىتوانيم كرد .\r\nپس ساحران به موسى گفتند كه : يا تو مىاندازى أول يا ما مىاندازيم ؟\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nموسى عليه السّلام گفت : بيندازيد آنچه مىاندازيد .\r\nپس ريسمانها وعصاها كه در آنها جادو كرده بودند همه را انداختند وگفتند : بعزت فرعون ما غالب مىشويم ، پس آنها مانند مار واژدها به حركت درآمدند ، مردم ترسيدند ، پس موسى عليه السّلام در نفس خود خوفي يافت ! ندا از جانب ربّ أعلى به أو رسيد كه : مترس تو بلندترى وغالب مىشوى بر ايشان ، وبينداز عصا را كه در دست راست خود دارى تا بربايد وفروبرد آنچه ايشان ساخته‌اند ، زيرا كه ساختهء ايشان جادوست وكار تو معجزهء خداوند عالميان است .\r\nچون موسى عليه السّلام عصا را انداخت بر روى زمين ، آب شد مانند قلعى واژدهائى شد عظيم ، وسر از زمين برداشت دهان خود را گشود وكأم بالاى خود را بر بالاى قصر فرعون گذاشت وكأم پائينش را بر زير قصر فرعون ، پس برگشت وجميع عصاها وريسمانهاى ساحران را فروبرد .\r\nمردم از دهشت أو منهزم شدند ، در گريختن ايشان ده هزار كس از مردان وزنان وأطفال پامال وهلاك شدند ، پس برگرديد ورو به قصر فرعون آورد ، فرعون وهامان از شدت ودهشت آن حال ، جامه‌هاى خود را نجس كردند ! موى سر وريش ايشان سفيد شد ! وموسى عليه السّلام نيز با مردم منهزم شد ، پس خدا به أو ندا كرد كه : بگير عصا را ومترس كه ما آن را به حالت اولش برمىگردانيم .\r\nپس موسى عليه السّلام عباى خود را در دست خود پيچيد ، در ميان دهان اژدها كرد وكامش را گرفت ، ناگاه همان عصا شد كه پيشتر بود .\r\nچون ساحران اين معجزهء ظاهر را مشاهده كردند همگى به سجده افتادند وگفتند :\r\nايمان آورديم به پروردگار عالميان ، پروردگار موسى وهارون . پس فرعون در غضب شد از ايشان وگفت : آيا ايمان آورديد به أو پيش از آنكه من شما را رخصت دهم ، بدرستى كه موسى بزرگ شماست كه جادو را به ياد شما داده است ، پس بزودى خواهيد دانست كه با شما چه خواهم كرد ، البتة خواهم بريد پاها ودستهاى شما را از جانب مخالف يكديگر وهمه را در درختان خرما به دار خواهم كشيد .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nگفتند : هيچ ضرر به ما نمىرسد از كرده‌هاى تو ، بدرستى كه بسوى پروردگار خود برمىگرديم وطمع داريم كه بيامرزد پروردگار ما گناهان ما را ، به سبب آنكه أول گروهى بوديم كه به پيغمبر أو ايمان آورديم .\r\nپس فرعون حبس كرد هر كه را ايمان به حضرت موسى آورده بود در زندان ، تا آنكه حق تعالى بر ايشان طوفان وملخ وشپش ووزغ وخون را مسلط گردانيد ، وفرعون ايشان را از زندان رها كرد .\r\nپس خدا وحى نمود به حضرت موسى كه : در شب بندگان مرا بردار واز مصر بيرون رو كه فرعون ولشكر أو از پى شما خواهند آمد .\r\nموسى عليه السّلام بني إسرائيل را برداشت به كنار درياى نيل آمد كه از دريا بگذرد ، چون فرعون خبر شد ، لشكر خود را جمع كرد ، ششصد هزار كس را مقدّمهء لشكر خود گردانيده پيش فرستاد وخود با هزار هزار كس سوار شد ، چنانچه حق تعالى فرموده است كه :\r\n« بيرون كرديم ايشان را از باغستانها وچشمه‌ها وگنجها ومنزلهاى نيكو ، وآنها را ميراث داديم به بني إسرائيل » « 1 » .\r\nپس از پى ايشان آمدند در وقت طلوع آفتاب ، چون موسى عليه السّلام به كنار دريا رسيد وفرعون به نزديك ايشان رسيد ، أصحاب موسى عليه السّلام گفتند كه : اينها به ما مىرسند .\r\nحضرت موسى فرمود : ايشان بر ما دست نمىيابند ، پروردگار من با من است ، ما را نجات مىدهد از شرّ ايشان . پس موسى عليه السّلام به دريا خطاب كرد كه : شكافته شو ! دريا به سخن آمد وگفت : تكبر مىكنى اى موسى ؟ ! مرا حكم مىكنى كه براي شما شكافته شوم ، ومن هرگز معصيت خدا نكرده‌ام يك چشم زدن ، در ميان شما هستند جمعى كه معصيت خدا بسيار كرده‌اند .\r\nموسى عليه السّلام گفت : حذر كن اى دريا از نافرمانى خدا ومىدانى كه آدم از بهشت به نافرمانى بيرون آمد ، وشيطان به معصيت خدا ملعون شد .\r\n\r\n\r\n","description":"","footnote":"\r\n( 1 ) . سورهء شعراء : 57 - 59 .\r\n","page_name":" 625 ","page_number":625},
  {"content":"\r\n\r\nدريا گفت : عظيم است پروردگار من ، وامر أو مطاع است ، وهيچ چيز را سزاوار نيست كه نافرمانى أو بكند ، اگر بفرمايد ، أطاعت أو مىكنم .\r\nپس يوشع بن نون به نزد حضرت موسى آمد وگفت : اى پيغمبر خدا ! حق تعالى تو را به چه چيز امر كرده است ؟\r\nموسى عليه السّلام گفت : مرا امر كرده است كه از اين دريا بگذرم .\r\nيوشع به قوّت يقين أسب خود را بر روى آب راند ، از آب گذشت وسم اسبش تر نشد !\r\nچون بني إسرائيل قبول نكردند كه بر روى آب بروند ، خدا وحى كرد به موسى عليه السّلام كه :\r\nعصاي خود را بزن به دريا ، چون عصا را زد دريا شكافته شد ودوازده راه در ميان دريا بهم رسيد ، ودر ميان راهها آب ايستاده بود مانند كوه عظيم ، وآفتاب بر زمين دريا تأبيد تا زمين خشكيد . وبني إسرائيل دوازده سبط بودند وهر سبطي در يك راه از آن راهها روانه شدند وآب دريا در بالاى سر ايشان ايستاده بود مانند كوهها ، پس به جزع آمدند آن سبطي كه با موسى عليه السّلام بودند وگفتند : اى موسى ! برادران ما ، يعنى سبطهاى ديگر ، چه شدند ؟\r\nموسى عليه السّلام گفت : ايشان نيز مثل شما در دريا سير مىكنند .\r\nپس تصديق نكردند موسى عليه السّلام را ، تا آنكه خدا امر كرد دريا را كه مشبّك شد وطاقها در ميان آب بهم رسيد كه يكديگر را مىديدند وبا يكديگر سخن مىگفتند !\r\nچون فرعون با لشكرش به كنار دريا رسيدند ، فرعون آن معجزهء عظيم را مشاهده كرد رو به أصحاب خود كرد وگفت : من اين دريا را براي شما شكافته‌ام كه شما عبور كنيد ، وهيچ‌كس جرأت نمىكرد كه داخل دريا شود ، واسبان ايشان نيز از هول آب رم مىكردند .\r\nچون فرعون أسب خود را به كنار دريا راند ، منجّم أو به نزد أو آمد وگفت : داخل دريا مشو .\r\nأو قبول نكرد وأسب خود را زد كه داخل دريا كند ، أسب امتناع كرد ، وآنها همه بر اسبان نر سوار بودند ، وجبرئيل عليه السّلام بر ماديانى سوار بود ، آمد در پيش أسب فرعون روانه شد داخل دريا شد ، أسب فرعون نيز به هواي ماديان داخل دريا شد واصحابش همه از\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nعقب أو داخل شدند .\r\nچون آخر أصحاب موسى عليه السّلام از دريا بيرون رفتند ، أول أصحاب فرعون داخل دريا شدند ، چون همهء أصحاب فرعون در دريا جمع شدند حق تعالى باد را امر كرد كه دريا را برهم زد وكوههاى آب به يك‌دفعه بر ايشان فروريخت . پس فرعون در آن وقت گفت :\r\nايمان آوردم كه خدائى نيست بجز خدائى كه ايمان آورده‌اند به أو بني إسرائيل ومن از مسلمانانم .\r\nپس جبرئيل كفى از لجن گرفت ودر دهان أو زد وگفت : آيا الحال كه عذاب خدا بر تو نازل شد ايمان آوردى وپيشتر از افساد كنندگان در زمين بودى « 1 » ؟ !\r\nمؤلف گويد : در سبب ترسيدن موسى عليه السّلام از جادوى ساحران خلاف است : بعضي گفته‌اند كه آن حضرت از آن ترسيد كه مبادا امر معجزه وجادو بر جاهلان مشتبه شود وگمان كنند كه آنچه موسى مىكند نيز مثل كردهء آنها است ، وبر اين مضمون روايتي از حضرت أمير المؤمنين صلوات اللّه عليه منقول است « 2 » ؛ وبعضي گفته‌اند كه خوف آن حضرت به مقتضاى بشريت بود وآن منافاة با يقين وبا مرتبهء پيغمبرى ندارد ؛ وبعضي گفته‌اند كه چون دير مأمور شد به انداختن عصا ترسيد كه پيش از انداختن مردم متفرق شوند وگمان كنند كه آنها محق بوده‌اند « 3 » . ووجه أول ظاهرتر است .\r\nبدان كه خلاف است كه آيا فرعون ساحران را كه ايمان آورده بودند كشت يا نه ؟\r\nمشهور آن است كه ايشان را بردار كشيد ، دستها وپاهاى ايشان را بريد ، ايشان در أول روز ساحر وكافر بودند ودر آخر روز از بزرگان شهيدان گرديدند « 4 » . وبعضي گفته‌اند كه ايشان را حبس كرد ، در آخر كه عذابها بر أو نازل شد با ساير بني إسرائيل ايشان را رها كردند « 5 » .\r\n\r\n\r\n","description":"","footnote":"\r\n( 1 ) . تفسير قمى 2 / 118 .\r\n( 2 ) . نهج البلاغة 51 ، خطبه 4 .\r\n( 3 ) . مجمع البيان 4 / 20 .\r\n( 4 ) . عرائس المجالس 187 ؛ تاريخ طبري 1 / 245 .\r\n( 5 ) . تفسير قمى 1 / 237 .\r\n","page_name":" 627 ","page_number":627},
  {"content":"\r\n\r\nحق تعالى مكالمهء ايشان را با فرعون ياد فرموده است كه گفتند : « چه طعن مىكنى بر ما بغير از آنكه چون آيات پروردگار خود را ديديم به أو ايمان آورديم ؛ پروردگارا ! فروريز بر ما صبري بر سياستهاى فرعون وما را مسلمان از دنيا ببر » « 1 » . در جاى ديگر فرموده است كه : « فرعون به ايشان گفت كه : موسى بزرگ شماست كه جادو را به ياد شما داده است ، دست وپاى شما را خواهم بريد ، بر درختان خرما شما را به دار خواهم كشيد ، خواهيد دانست كه عذاب من سخت‌تر است يا عذاب خداى موسى ، پس ايشان گفتند كه :\r\nاختيار نمىكنيم تو را بر آنچه بر ما ظاهر شد از معجزات ظاهره ، وبر آن خداوندى كه ما را آفريده است ، پس هر حكمي كه خواهى بكن كه حكم تو در زندگانى دنيا است ، بدرستى كه ما ايمان آورديم به پروردگار خود تا بيامرزد گناهان ما را وآنچه تو ما را بر آن اكراه كردى از جادو ، وخدا براي ما بهتر وباقىتر است از تو » « 2 » .\r\nعلي بن إبراهيم رحمة اللّه روايت كرده است در تفسير اين آيهء كريمه كه ترجمه‌اش اين است :\r\n« گفت فرعون كه : اى گروه اشراف قوم ! من نمىدانم از براي شما خدائى بغير از خود ، پس آتش برافروز از براي من اى هامان بر گل ، وآجر بعمل بياور ، پس بساز از براي من قصر عالي شايد مطّلع شوم بسوى خداى موسى ، ومن گمان دارم كه أو از دروغگويان است » « 3 » گفته است كه : پس هامان بنا كرد از براي أو قصرى ، وبه مرتبه‌اى رفيع گردانيد كه كسى از بسيارى وزيدن باد بر روى آن نمىتوانست ايستاد . به فرعون گفت كه : زيادة از اين نمىتوانم ساخت وبلند كرد . پس حق تعالى بادي فرستاد وهمه را خراب كرد ، پس فرعون امر كرد كه تابوتى ساختند چهار جوجهء كركس را گرفت وتربيت كرد ، چون بزرگ شدند در هر جانب تابوت چوبى نصب كرد ، بر سر هر چوبى گوشتى بست وكركسها را بسيار گرسنه كردند وپاهاى هر كركسى را به پاى يكى از آن چوبها بستند ، فرعون وهامان در ميان آن تابوت نشستند ، پس آن كركسها به هواي گوشت پرواز كردند ودر هوا بلند\r\n\r\n\r\n","description":"","footnote":"\r\n( 1 ) . سورهء أعراف : 126 .\r\n( 2 ) . سورهء طه : 71 - 73 .\r\n( 3 ) . سورهء قصص : 38 .\r\n","page_name":" 628 ","page_number":628},
  {"content":"\r\n\r\nشدند ودر تمام آن روز پرواز كردند . پس فرعون به هامان گفت : نظر كن بسوى آسمان وببين كه به آسمان رسيده‌ايم . هامان نظر كرد وگفت كه : آسمان را در دورى چنان مىبينم كه در زمين مىديدم . گفت : نظر كن بسوى زمين ، چون نظر كرد گفت : زمين را نمىبينم .\r\nباز آن قدر پرواز كردند كه آفتاب پنهان شد ودرياها از ايشان پنهان شد ، چون نظر به آسمان كردند به همان دورى ديدند كه پيشتر مىديدند ، چون شب ايشان را فراگرفت هامان نظر بسوى آسمان كرد ، فرعون پرسيد كه : آيا به آسمان رسيديم ؟ گفت : ستاره‌ها را چنان مىبينم كه در زمين مىديدم واز زمين بغير از ظلمت چيزى نمىبينم ، پس بادها در هوا به حركت آمد ، تابوت را برگردانيد وپائين آمد تا به زمين رسيد ، فرعون طغيان وگمراهيش زيادة از پيش شد « 1 » .\r\nوعلي بن إبراهيم وشيخ طبرسى وقطب راوندى رحمه اللّه از حضرت امام محمد باقر عليه السّلام وحضرت امام جعفر صادق عليه السّلام روايت كرده‌اند واز ساير مفسّران خاصه وعامه نيز منقول است كه : چون معجزهء عصا ظاهر شد ، ساحران به موسى عليه السّلام ايمان آوردند وفرعون مغلوب شد ، باز ايمان نياورد با قوم خود وبر كفر باقي ماند « 2 » .\r\nاز ابن عباس روايت كرده‌اند كه : در آن روز ششصد هزار كس از بني إسرائيل به حضرت موسى ايمان آوردند ومتابعت أو كردند « 3 » ، پس هامان به فرعون گفت كه : مردم ايمان آوردند به موسى ، تفحّص كن وهر كه را بيابى كه در دين أو داخل شده است محبوس گردان . چون فرعون بني إسرائيل را محبوس كرد آيات پياپى بر ايشان ظاهر گرديد وبه قحط وكمي ميوه‌ها ايشان را مبتلا ساخت « 4 » .\r\nبه روايت قطب راوندى : چون عزم كردند فرعون وقوم أو كه با موسى عليه السّلام در مقام كيد وضرر درآيند ، أول كيدي كه كرد آن بود كه امر نمود قصر رفيعى بنا كنند كه به عوام چنين\r\n\r\n\r\n","description":"","footnote":"\r\n( 1 ) . تفسير قمى 2 / 140 .\r\n( 2 ) . تفسير قمى 2 / 121 ؛ مجمع البيان 2 / 468 ؛ تفسير بغوى 2 / 191 ؛ عرائس المجالس 191 .\r\n( 3 ) . مجمع البيان 2 / 464 ؛ تفسير بغوى 2 / 190 .\r\n( 4 ) . تفسير قمى 2 / 237 .\r\n","page_name":" 629 ","page_number":629},
  {"content":"\r\n\r\nبنمايد كه من به آسمان بالا مىخواهم بروم با خداى آسمان جنگ كنم !\r\nپس امر كرد هامان را كه آن قصر را بنا كند تا آنكه پنجاه هزار بنّا جمع كرد بغير از آنها كه آجر مىپختند وچوب مىتراشيدند ودرها مىساختند وميخها بعمل مىآوردند ، تا آنكه بنائي ساخت كه از ابتداى دنيا تا آن وقت بنائي به آن رفعت ساخته نشده بود ، وپى بىآن بنا را بر كوهى گذاشته بودند ، پس حق تعالى كوه را به زلزله درآورد كه آن عمارت را بر سر بنّايان وكاركنان وساير حاضران منهدم گردانيد وهمه هلاك شدند .\r\nپس فرعون به حضرت موسى گفت : تو مىگوئى پروردگار تو عادل است وظلم نمىكند ، از عدالت أو بود كه اين قدر مردم را هلاك كرد ؟ ! پس از ما دور شو با لشكر خود ورسالت پروردگار خود را به ايشان برسان .\r\nحق تعالى وحى فرمود به حضرت موسى كه : از أو دور شو وأو را به حال خود بگذار كه مىخواهد لشكر از براي خود جمع كند وبا تو جنگ كند ، وميان خود وميان أو مدتي مقرر ساز ولشكر خود را با خود ببر كه به أمان تو أيمن باشند وبناها بسازيد وخانه‌هاى خود را بر روى يكديگر بسازيد يا موافق قبله بسازيد - ودر روايت معتبر وارد شده است كه : يعنى در خانه‌هاى خود نماز بكنيد « 1 » - پس موسى ميان خود وفرعون چهل روز وعده قرار داد .\r\nحق تعالى به موسى عليه السّلام وحى فرمود كه : از براي تو لشكر جمع مىكند ، تو مترس كه دفع مكر وضرر أو از تو خواهم كرد .\r\nپس موسى عليه السّلام از مجلس فرعون بيرون آمد وعصا به همان طريق اژدهائى عظيم بود از پى أو مىرفت وفرياد مىكرد : برگرد ، أو برمىگشت ومردم نظر مىكردند ومتعجب بودند وترسان وهراسان از آن مىگريختند تا آنكه به لشكرگاه خود داخل شد ، پس عصا را گرفت به صورت أول برگشت ، قوم خود را جمع كرد ومسجدى بنا كرد . چون مدت مهلت ميان موسى وفرعون منقضى شد حق تعالى وحى فرمود به موسى كه : عصا را بر\r\n\r\n\r\n","description":"","footnote":"\r\n( 1 ) . تفسير قمى 1 / 315 .\r\n","page_name":" 630 ","page_number":630},
  {"content":"\r\n\r\nدرياى نيل بزن ، چون عصا را زد جميع آن دريا خون رنگين شد « 1 » .\r\nبه روايت علي بن إبراهيم چنين وارد شده است كه : اشراف قوم فرعون به أو گفتند در وقتي كه بني إسرائيل به موسى عليه السّلام ايمان آوردند كه : آيا مىگذارى كه موسى وقومش را فساد كنند در زمين وترك كنند تو را وخدايان تو را ؟ - فرمود كه : أول فرعون بت مىپرستيد ودر آخر دعوى خدائى كرد - .\r\nفرعون گفت : بزودى خواهيم كشت پسران ايشان را وأسير خواهيم كرد زنان ايشان را وما بر ايشان مسلّطيم .\r\nچون فرعون بني إسرائيل را حبس كرد براي ايمان آوردن به موسى عليه السّلام ، بني إسرائيل گفتند به آن حضرت كه : آزار به ما مىرسيد پيش از آمدن تو به كشتن فرزندان ما ، بعد از آنكه آمدى به نزد ما نيز آزار به ما مىرسد وما را حبس مىكنند .\r\nموسى عليه السّلام فرمود : نزديك است كه پروردگار شما دشمن شما را هلاك كند وشما را در زمين جانشين ايشان گرداند ، پس نظر كند كه چگونه شكر أو خواهيد كرد .\r\nپس حق تعالى قوم فرعون را به قحط وأنواع بلاها مبتلا گردانيد ، هرگاه نعمتي ايشان را رو مىداد مىگفتند : اين به بركت ماست ؛ هرگاه بلائي بر ايشان نازل مىشد مىگفتند :\r\nاين از شومى موسى وقوم أو است . چون به قحط وكمي ميوه‌ها وأنواع بلاها مبتلا شدند دست از بني إسرائيل برنداشتند .\r\nموسى عليه السّلام به نزد فرعون آمد وگفت : دست از بني إسرائيل بردار . چون قبول نكرد ، موسى عليه السّلام بر ايشان نفرين كرد ، حق تعالى طوفان آب بر ايشان فرستاد كه جميع خانه‌ها ومنازل قبطيان را خراب كرد كه همه به صحراها رفتند وخيمه زدند وخانه‌هاى قبطيان پر از آب شد ، يك قطره آب داخل خانهء بني إسرائيل نشد وآب بر روى زمينهاى ايشان ايستاد كه قدرت به زراعت نداشتند .\r\nپس به حضرت موسى عليه السّلام گفتند كه : دعا كن پروردگار خود را كه اين طوفان را از ما\r\n\r\n\r\n","description":"","footnote":"\r\n( 1 ) . قصص الأنبياء راوندى 167 .\r\n","page_name":" 631 ","page_number":631},
  {"content":"\r\n\r\nدفع كن تا ما به تو ايمان بياوريم وبني إسرائيل را با تو بفرستيم . چون دعا كرد وطوفان از ايشان دور شد ، ايمان نياوردند .\r\nوهامان به فرعون گفت : اگر دست از بني إسرائيل بردارى ، موسى بر تو غالب مىشود وپادشاهى تو را زايل مىكند ، پس بني إسرائيل را از حبس رها نكرد . حق تعالى در اين سال به ايشان گياه فراوان وحاصل وميوهء بىپايان عطا كرد ، ايشان گفتند كه : اين طوفان نعمتي بود از براي ما ، وسبب زيادى طغيان ايشان گرديد ، پس در سال ديگر به روايت علي بن إبراهيم - در ماه ديگر به روايت ديگران « 1 » - حق تعالى وحى نمود به حضرت موسى كه اشاره كرد به عصاي خود به جانب مشرق ومغرب ، پس ملخ از هر دو جانب رو كرد به ايشان مانند ابر سياه وجميع زراعتها وميوه‌ها ودرختان ايشان را خوردند ، بعد از آن جامه‌ها ، رختها ودرها وپنجره‌ها وچوبها وميخهاى آهنى را همه خوردند ، ودر بدن ايشان درآمدند وموى ريش وسر ايشان را خوردند وبه خانهء بني إسرائيل داخل نشدند وضررى به أموال ايشان نرسانيدند ، پس قوم فرعون به نزد أو به فرياد آمدند ، أو فرستاد به نزد موسى عليه السّلام كه اين بلاها را از ما دور گردان تا به تو ايمان بياوريم وبني إسرائيل را از حبس رها كنيم .\r\nپس موسى عليه السّلام به صحرا بيرون رفت وبه عصاي خود اشاره كرد بسوى مشرق ومغرب ، در ساعت آن ملخها از همان راه كه آمده بودند برگشتند ويك ملخ در ميان ايشان نماند ، باز هامان نگذاشت كه فرعون بني إسرائيل را رها كند .\r\nپس در سال سوم به روايت علي بن إبراهيم - ودر ماه سوم به روايت ديگران - قمل را بر ايشان مسلط كرد . بعضي مىگويند كه شپش بود وبعضي گفته‌اند كه ملخ كوچك بود كه بال نداشت وبر زراعتهاى ايشان مسلط شد واز بيخ كند « 2 » .\r\nودر بعضي روايات چنان است كه : حق تعالى امر كرد حضرت موسى عليه السّلام را كه بر تل\r\n\r\n\r\n","description":"","footnote":"\r\n( 1 ) . تفسير بغوى 2 / 193 ؛ تفسير بيضاوى 2 / 107 ؛ تفسير روح المعاني 5 / 34 .\r\n( 2 ) . تفسير طبري 6 / 33 ؛ عرائس المجالس 190 ؛ قصص الأنبياء ابن كثير 302 .\r\n","page_name":" 632 ","page_number":632},
  {"content":"\r\n\r\nسفيدى بالا رفت ودر شهري از شهرهاى مصر كه آن را عين الشمس مىگفتند وعصاي خود را بر زمين زد وبه امر خدا از زمين آن قدر شپش بيرون آمد كه تمام جامه‌ها وظرفهاى ايشان را مملو كرد ودر ميان طعامهاى ايشان داخل شد كه هر طعامي كه مىخوردند مخلوط بود به آن ، وبدنهاى ايشان را مجروح كرد « 1 » . وبه روايت ديگران كرمى بود كه در گندم وساير حبوب بهم مىرسد وآنها را فاسد مىكرد ، پس اگر كسى ده جريب گندم به آسيا مىبرد سه قفيز برنمىگردانيد ، وبه هر تقدير بلائي بر ايشان صعب‌تر از اين نبود ، وموهاى ريش وسر وابرو ومژه‌هاى ايشان را همه خوردند وبدنهاى ايشان مانند آبله زده مجروح شد وخواب بر ايشان حرام شد وبه بني إسرائيل هيچ ضرر نرسيد « 2 » .\r\nپس قبطيان به نزد فرعون به فرياد آمدند ، باز فرعون به خدمت حضرت موسى عليه السّلام استدعا نمود كه اگر اين بلا از ما بر طرف شود ، بني إسرائيل را رها مىكنيم ودعا كرد موسى تا آن بلا از ايشان بر طرف شد بعد از آنكه يك هفته ملازم ايشان بود . وباز ايمان نياوردند وبني إسرائيل را رها نكردند .\r\nپس در سال چهارم موسى عليه السّلام به كنار نيل آمد به امر خدا وبه عصاي خود اشاره كرد بسوى نيل ، ناگاه وزغ غير متناهي از نيل بيرون آمدند ومتوجه خانه‌هاى قبطيان گرديدند ودر طعام وشراب ايشان داخل مىشدند وخانه‌هاى ايشان مملو شد از وزغ ، به مرتبه‌اى كه هر جامه‌اى را كه مىگشودند وسر هر ظرفى را كه برمىداشتند پر بود از آن ، ودر ديگهاى ايشان داخل مىشدند وطعامشان را فاسد مىكردند ، وهر كس تا ذقن خود در ميان وزغ نشسته بود ، وچون ارادهء سخن مىكرد وزغ داخل دهانش مىشد واگر ارادهء طعام خوردن مىكرد پيش از لقمه داخل دهانش مىشدند ، پس گريستند وبه شكايت آمدند واز حضرت موسى استدعاى دعا از براي كشف اين بلا كردند ، وعهدها وپيمانها كردند كه چون اين بلا از ايشان مرتفع گردد ، به موسى عليه السّلام ايمان بياورند ودست از\r\n\r\n\r\n","description":"","footnote":"\r\n( 1 ) . مجمع البيان 2 / 468 ؛ عرائس المجالس 193 .\r\n( 2 ) . مجمع البيان 2 / 468 ؛ تفسير بغوى 2 / 192 ؛ تفسير روح المعاني 5 / 34 .\r\n","page_name":" 633 ","page_number":633},
  {"content":"\r\n\r\nبني إسرائيل بردارند . پس بعد از هفت روز كه به اين بلا مبتلا بودند ، موسى عليه السّلام به كنار نيل رفت وبه عصاي خود اشاره كرد تا به يك‌دفعه جميع آنها برگشتند وداخل نيل شدند ، وباز از غايت شقاوت به عهد خود وفا نكردند .\r\nپس در سال پنجم - يا ماه پنجم - موسى عليه السّلام به كنار نيل آمد وبه امر الهى عصاي خود را بر آب زد ، پس در همان ساعت تمام آب درياها ونهرها براي قبطيان خون رنگين گرديد كه ايشان خون مىديدند وبني إسرائيل آب صاف مىديدند ! وچون بني إسرائيل مىآشاميدند آب بود ، وچون قبطيان مىآشاميدند خون بود ، پس قبطيان استغاثه مىكردند به بني إسرائيل كه آب را از دهان خود به دهان ما بريزند ، چون چنين مىكردند ، تا در دهان بني إسرائيل بود آب بود ، وچون در دهان قبطيان داخل مىشد خون مىشد ! وفرعون از عطش به مرتبه‌اى مضطر شد كه برگ سبز درختان را به عوض آب مىمكيد ، چون آب آن برگها در دهانش جمع مىشد ، خون مىشد ! - وبه روايت قطب راوندى آب شور مىشد « 1 » - پس هفت روز بر اين حال ماندند - وبه روايت راوندى چهل روز بر اين منوال ماندند « 2 » - كه مأكول ومشروب ايشان همگى خون بود . وچون به حضرت موسى استغاثه كردند واين حال از ايشان زايل شد كفر وطغيان ايشان مضاعف گرديد « 3 » .\r\nعلي بن إبراهيم از حضرت صادق عليه السّلام روايت كرده است كه : پس حق تعالى رجز را بر ايشان فرستاد ، يعنى برف سرخى كه پيشتر نديده بودند وجمعى كثير از ايشان به سبب آن هلاك شدند وبه جزع آمدند وگفتند : اى موسى ! دعا كن براي ما پروردگار خود را به آنچه عهد كرده است نزد تو كه سوگند مىخوريم كه اگر دور كنى رجز را از ما البتة ايمان به تو بياوريم وبني إسرائيل را با تو بفرستيم . پس حضرت موسى دعا كرد تا آنكه حق تعالى آن برف را از ايشان بر طرف كرد « 4 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 168 .\r\n( 2 ) . قصص الأنبياء راوندى 168 .\r\n( 3 ) . تفسير قمى 1 / 236 با كمي اختلاف .\r\n( 4 ) . تفسير قمى 1 / 238 ؛ مجمع البيان 2 / 469 .\r\n","page_name":" 634 ","page_number":634},
  {"content":"\r\n\r\nوبه روايت راوندى چون ايشان متمادى در طغيان شدند حضرت موسى مناجاة كرد در درگاه خدا وگفت : پروردگارا ! بدرستى كه تو داده‌اى به فرعون واشراف قوم أو زينتى ومالي چند در زندگانى دنيا كه به آن سبب مردم را گمراه مىكنند ، خداوندا ! طمس كن بر مالهاى ايشان ومتغير گردان آنها را . پس حق تعالى جميع أموال ايشان را سنگ گردانيد حتى گندم وجو وجميع حبوب وجامه‌ها واسلحه وهر چه داشتند همه سنگ شد كه از هيچ چيز منتفع نمىتوانستند شد .\r\nچون از اين آيت نيز متنبّه نشدند ، خدا وحى نمود به حضرت موسى كه : من بر دختران باكرهء آل فرعون امشب طاعونى مىفرستم ، هر مادة كه در ميان ايشان بوده باشد از انسان وحيوان همه هلاك خواهند شد .\r\nچون موسى عليه السّلام اين بشارت را به قوم خود گفت ، جاسوسان فرعون اين خبر را به أو رسانيدند ، پس فرعون گفت كه : دختران بني إسرائيل را بياوريد وهر يك از ايشان را با يكى از دختران خود مقيّد سازيد كه چون شب مرگ درآيد دختران بني إسرائيل را از دختران شما نشناسند ، به اين سبب دختران شما نجات يابند ( والحق تا عقل كسى در اين مرتبه از حماقت نباشد در برابر جناب مقدس الهى دعوى خدائى نمىكند ) .\r\nچون شب درآمد حق تعالى طاعون بر ايشان فرستاد كه دختران وحيوانات مادهء ايشان همه هلاك شدند ، پس چون صبح شد دختران آل فرعون همه مردار گنديده شده بودند ودختران بني إسرائيل صحيح وسالم بودند ، وهشتاد هزار كس ايشان بغير از چهارپايان در آن شب مردند .\r\nفرعون وقوم أو از أثاث دنيا وزينتها وجواهر وحلى وزيور آن قدر داشتند كه بغير از خدا كسى احصا نمىتوانست كرد ، پس حق تعالى وحى كرد به حضرت موسى كه : من مىخواهم أموال آل فرعون را به بني إسرائيل به ميراث بدهم ، بگو بني إسرائيل را كه زيورها وزينتهاى ايشان را به عارية بطلبند كه ايشان از خوف بلا وآنچه بر ايشان وارد شد از عذابها مضايقه نخواهند كرد ، چون أموال ايشان را همه به عارية گرفتند حق تعالى وحى\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nنمود كه حضرت موسى عليه السّلام بني إسرائيل را از مصر بيرون برد « 1 » .\r\nوعلي بن إبراهيم از حضرت امام محمد باقر عليه السّلام روايت كرده است كه بني إسرائيل به موسى عليه السّلام استغاثه كردند كه : دعا كن كه خدا ما را از بليهء فرعون نجاتي كرامت فرمايد ، پس حق تعالى وحى فرمود كه : اى موسى ! شب ايشان را از مصر بيرون بر .\r\nموسى عليه السّلام گفت : پروردگارا ! دريا در پيش روى ايشان است ، چگونه از دريا عبور كنند ؟ !\r\nحق تعالى فرمود : من امر مىكنم دريا را كه مطيع تو گردد وبراي تو شكافته شود .\r\nپس موسى عليه السّلام بني إسرائيل را برداشت در شب روانهء ساحل دريا شد ، چون فرعون خبر شد از رفتن ايشان ، لشكر خود را جمع كرد وايشان را تعاقب نمود ، چون به كنار دريا رسيدند ، حضرت موسى به دريا خطاب كرد كه : شكافته شو براي من .\r\nگفت : بىامر الهى شكافته نمىشوم .\r\nدر اين حال طليعهء لشكر فرعون پيدا شدند ، بني إسرائيل به حضرت موسى گفتند : ما را فريب دادى وهلاك كردى ، اگر مىگذاشتى كه آل فرعون ما را در بندگى داشتند بهتر بود از اينكه الحال بدست ايشان كشته شويم .\r\nحضرت موسى فرمود : نه چنين است ، بدرستى كه پروردگار من با من است ومرا هدايت مىنمايد به راه نجات . وبر موسى عليه السّلام سفاهت قومش دشوار آمد . ومىگفتند : اى موسى ! تو ما را وعده دادى كه دريا براي ما شكافته مىشود ، اينك فرعون ولشكرش به ما مىرسند وبه ما نزديك شدند ، پس حضرت موسى عليه السّلام دعا كرد وحق تعالى وحى نمود كه : عصا را بزن بر دريا ، چون عصا را زد دريا شكافته شد ، موسى عليه السّلام وقوم أو داخل دريا شدند .\r\nدر اين حال آل فرعون به كنار دريا رسيدند ، چون دريا را بر آن حال مشاهده كردند به فرعون گفتند : آيا تعجب نمىكنى از اين حال كه مشاهده مىنمائى ؟ !\r\n\r\n\r\n","description":"","footnote":"\r\n( 1 ) . قصص الأنبياء راوندى 169 .\r\n","page_name":" 636 ","page_number":636},
  {"content":"\r\n\r\nگفت : من چنين كرده‌ام وبه فرمودهء من دريا شكافته شده است ! داخل دريا شويد واز عقب ايشان برويد .\r\nچون فرعون وهر كه با أو بود همه داخل شدند وبه ميان دريا رسيدند حق تعالى امر فرمود به دريا كه ايشان را فراگرفت وهمگى غرق شدند ، چون فرعون را غرق دريافت گفت : ايمان آوردم كه نيست خدائى بجز خدائى كه بني إسرائيل به أو ايمان آورده‌اند ومن از مسلمانانم .\r\nپس حق تعالى فرمود : آيا الحال ايمان مىآورى وپيشتر عاصى بودى واز افساد كنندگان در روى زمين بودى ؟ ! پس امروز بدن تو را نجات مىدهيم .\r\nفرمود : قوم فرعون همه در دريا فرورفتند واحدى از ايشان ديده نشد وفرورفتند از دريا بسوى جهنم . امّا فرعون پس خدا أو را به تنهائى به ساحل افكند تا نظر كنند بسوى أو وأو را بشناسند تا آنكه آيتي باشد براي آنها كه بعد از أو ماندند وكسى شك نكند در هلاك شدن أو ؛ وچون أو را پروردگار خود مىدانستند ، حق تعالى جيفهء مردار أو را در ساحل به ايشان نمود كه عبرتي وموعظه‌اى باشد براي مردم « 1 » .\r\nمروى است كه : چون حضرت موسى عليه السّلام خبر داد بني إسرائيل را كه خدا فرعون را غرق كرد ، ايشان باور نكردند وگفتند : خلقت أو خلقتى نبود كه بميرد . پس حق تعالى امر فرمود دريا را كه فرعون را به ساحل دريا انداخت تا ايشان أو را مرده ديدند « 2 » .\r\nدر حديث معتبر از حضرت صادق عليه السّلام منقول است كه : جبرئيل هرگز نيامد به نزد حضرت رسول عليه السّلام مگر غمگين ومحزون ، پيوسته چنين بود از روزى كه خدا فرعون را غرق كرده بود ، پس خدا امر كرد أو را كه اين آية را بسوى حضرت رسول صلّى اللّه عليه وآله وسلّم بياورد در بيان قصهء فرعون  آلْآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ  « 3 » ، پس جبرئيل نازل شد خندان وشاد ، وحضرت رسول صلّى اللّه عليه وآله وسلّم از أو پرسيد كه : اى جبرئيل ! هرگاه كه بر من نازل\r\n\r\n\r\n","description":"","footnote":"\r\n( 1 ) . تفسير قمى 1 / 315 .\r\n( 2 ) . تفسير بيضاوى 2 / 246 ؛ تفسير طبري 6 / 607 ؛ الانس الجليل 1 / 88 .\r\n( 3 ) . سورهء يونس : 91 .\r\n","page_name":" 637 ","page_number":637},
  {"content":"\r\n\r\nمىشدى من اثر اندوه در تو مشاهده مىكردم ، امروز تو را شاد ومسرور ديدم ؟\r\nگفت : بلى اى محمد ! چون حق تعالى فرعون را غرق كرد أو اظهار ايمان كرد ، من از لجن دريا كفى گرفتم در دهان أو گذاشتم وگفتم  آلْآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ  ، چون اين را بدون فرمودهء خدا كرده بودم خائف بودم از آنكه رحمت خدا أو را دريابد ومرا معذّب گرداند بر آنچه نسبت به أو كردم ، چون در اين وقت خدا مرا امر كرد بسوى تو بياورم آنچه من به فرعون گفته بودم ، أيمن گرديدم ودانستم كه خدا به گفته وكردهء من راضى بوده است « 1 » .\r\nاز حضرت امام رضا عليه السّلام منقول است كه : چون فرعون از عقب موسى بسوى دريا روانه شد ، در مقدّمهء لشكر أو ششصد هزار كس بودند ودر ساقهء لشكر أو هزار هزار كس ، وچون به كنار دريا رسيدند أسب فرعون رم كرد وداخل دريا نشد ، پس جبرئيل بر ماديانى سوار شد در پيش روى فرعون روانه وداخل دريا شد وأسب فرعون نيز از عقب ماديان داخل شد وهمه از عقب أو رفتند « 2 » .\r\nبه سندهاى موثق وصحيح از حضرت امام رضا عليه السّلام منقول است كه : حق تعالى وعده فرموده بود موسى عليه السّلام را هرگاه كه ماه طلوع كند ايشان داخل دريا شوند ، امر فرموده بود موسى را كه جسد مبارك يوسف عليه السّلام را از مصر بيرون برد تا عذاب بر فرعون نازل گردد ، پس طلوع ماه از وقت خود به تأخير افتاد ، موسى عليه السّلام دانست براي آن است كه جسد يوسف عليه السّلام را بيرون نياورده‌اند ، پس پرسيد : كي مىداند كه يوسف در كجا مدفون است ؟\r\nگفتند : زن پيرى هست كه مىداند .\r\nچون أو را حاضر كردند ، زن بسيار پير كور زمين‌گيرى بود ، حضرت موسى از أو پرسيد كه : تو مىدانى موضع قبر حضرت يوسف را ؟\r\nگفت : بلى .\r\n\r\n\r\n","description":"","footnote":"\r\n( 1 ) . تفسير قمى 1 / 316 .\r\n( 2 ) . اختصاص 266 ، ودر آن هشتصد هزار است به جاى ششصد هزار .\r\n","page_name":" 638 ","page_number":638},
  {"content":"\r\n\r\nفرمود : پس ما را خبر ده به آن .\r\nگفت : خبر نمىدهم مگر آنكه چهار چيز به من بدهى : پاهاى مرا روان گردانى ، جوانى مرا به من برگردانى ، ديدهء مرا بينا گردانى ، ومرا با خود در بهشت جا دهى - به روايت ديگر مرا در درجهء خود در بهشت جا دهى « 1 » - .\r\nپس سؤالهاى أو بر آن حضرت دشوار آمد ، حق تعالى به أو وحى فرمود : اى موسى ! عطا كن به أو آنچه سؤال كرد ، آنچه مىدهى من عطا مىكنم . پس حضرت دعا كرد وحاجات أو روا شد ، موسى عليه السّلام را بر موضع قبر يوسف عليه السّلام در كنار نيل دلالت كرد ، وجسد مبارك آن حضرت در صندوق مرمرى بود ، چون بيرون آورد ماه طالع شد ، پس برداشت جسد يوسف عليه السّلام را وبه شام برد در آنجا دفن كرد ، به اين سبب أهل كتاب مرده‌هاى خود را به شام نقل مىكنند « 2 » .\r\nبه سند صحيح از حضرت صادق عليه السّلام منقول است كه : چون آن زن را موسى عليه السّلام طلبيد گفت : مرا دلالت كن بر قبر يوسف واز براي توست بهشت .\r\nأو گفت : نه واللّه ! نمىگويم تا مرا حاكم گردانى كه هرچه بگويم به من بدهى .\r\nموسى عليه السّلام گفت : بهشت از براي توست .\r\nگفت : نه واللّه نمىگويم تا مرا حاكم گردانى .\r\nپس خدا وحى نمود به موسى كه : چرا بر تو عظيم است كه أو را حاكم گردانى ؟\r\nپس موسى عليه السّلام به آن زن گفت كه : از براي توست آنچه حكم مىكنى .\r\nگفت : حكم مىكنم كه با تو باشم در بهشت در درجه‌اى كه تو در آن درجه خواهى بود « 3 » .\r\nدر حديث ديگر منقول است كه : از جملهء حيل فرعون براي دفع حضرت موسى وقوم أو آن بود كه تدبير كرد كه زهر در طعام ايشان داخل كند به اين حيله‌ها ايشان را هلاك\r\n\r\n\r\n","description":"","footnote":"\r\n( 1 ) . قرب الإسناد 375 .\r\n( 2 ) . علل الشرايع 296 ؛ عيون أخبار الرضا 1 / 259 ؛ خصال 205 .\r\n( 3 ) . قرب الإسناد 59 ؛ كافى 8 / 155 ، ودر آن روايت از امام محمد باقر عليه السّلام است .\r\n","page_name":" 639 ","page_number":639},
  {"content":"\r\n\r\nگرداند ! پس در روز يكشنبه كه عيد فرعون بود بني إسرائيل را به ضيافت طلبيد وطعام بسيارى از براي ايشان مهيّا كرد وخوانها براي ايشان گسترد ، وامر كرد كه در جميع طعامهاى ايشان زهر داخل كردند ، پس حق تعالى دوائى به حضرت موسى وحى كرد كه به ايشان بخوراند كه زهر فرعون در ايشان تأثير نكند .\r\nپس موسى عليه السّلام با ششصد هزار نفر از بني إسرائيل به محل ضيافت فرعون حاضر شدند وموسى عليه السّلام زنان وأطفال را برگردانيد ومبالغه كرد بني إسرائيل را كه تا رخصت ندهد دست دراز نكنند ، واز آن دوا به همهء ايشان خورانيد ، به هر يك آن قدر داد كه به قدر سر سوزن توان برداشت ، پس چون نظر بني إسرائيل بر خوانهاى طعام فرعون افتاد بر آن طعامها هجوم آوردند وتا توانستند خوردند وفرعون طعام مخصوصى براي حضرت موسى وهارون ويوشع بن نون وساير نيكان بني إسرائيل در مجلس خاصي ترتيب داده بود ، ودر آن طعامها زهر بيشتر داخل كرده بود .\r\nچون ايشان را حاضر گردانيد گفت : من سوگند خورده‌ام كه بغير از من وأكابر وامراى خود ديگرى را نگذارم كه شما را خدمت كند ؛ خود متوجه خدمت شد ودر هر ساعت زهر تازه در طعام ايشان داخل مىكرد ، وچون ايشان از تناول طعام فارغ شدند موسى عليه السّلام گفت : ما زنان وأطفال بني إسرائيل را با خود نياورده‌ايم .\r\nفرعون گفت : ما براي ايشان بار ديگر طعام مىكشيم .\r\nچون آنها از طعام سير شدند ، موسى عليه السّلام با قوم خود به لشكرگاه خود برگشت .\r\nوفرعون براي لشكر خود طعامي بىزهر مهيا كرده بود ، پس هر كه از آن طعام بىزهر خورد در همان ساعت باد كرد ومرد ، به اين سبب هفتاد هزار مرد وصد وشصت هزار زن از قوم فرعون هلاك شدند بغير چهارپايان وحيوانات ، واز قوم موسى يك كس هلاك نشد . واين واقعهء غريب سبب مزيد تعجب فرعون وأصحاب أو گرديد ، باز ايمان نياوردند « 1 » .\r\n\r\n\r\n","description":"","footnote":"\r\n( 1 ) . طب الأئمة 125 .\r\n","page_name":" 640 ","page_number":640},
  {"content":"\r\n\r\nبه سند معتبر از حضرت أمير المؤمنين عليه السّلام منقول است كه : شش جانورند كه از رحم مادر بيرون نيامده‌اند : آدم ، وحوّا ، وگوسفند إبراهيم ، وعصاي موسى ، وناقهء صالح ، وخفّاشى كه عيسى ساخت وبه قدرت خدا زنده شد .\r\nفرمود : أول درختى كه در زمين كشتند درخت عوسج بود وعصاي حضرت موسى از آن درخت بود « 1 » .\r\nبه سند معتبر از حضرت صادق عليه السّلام منقول است كه : گروهى از آنها كه به موسى عليه السّلام ايمان آورده بودند ملحق شدند به لشكر فرعون وگفتند : از دنياي فرعون بهره‌مند مىشويم تا وقتي كه علامت غلبهء موسى ظاهر شود به أو ملحق مىشويم .\r\nچون موسى عليه السّلام وقوم أو از فرعون گريختند ، آن جماعت بر اسبان خود سوار شدند وتاختند كه خود را به لشكر موسى عليه السّلام برسانند وبا ايشان باشند ، پس حق تعالى ملكي را فرستاد كه بر روى اسبان ايشان زد وبرگردانيد ايشان را به لشكر فرعون تا آنكه با لشكر فرعون غرق شدند « 2 » .\r\nبه سند معتبر از حضرت امام رضا عليه السّلام منقول است كه : شخصي از أصحاب موسى عليه السّلام پدرش از أصحاب فرعون بود ، چون لشكر فرعون به موسى عليه السّلام رسيدند أو برگشت كه پدر خود را نصيحت كند وبه موسى عليه السّلام ملحق گرداند ، پس با پدرش سخن مىگفت وأو را موعظه مىكرد تا داخل دريا شدند ، هر دو غرق شدند ؛ چون اين خبر به موسى عليه السّلام رسيد فرمود كه : أو در رحمت خداست وليكن عذاب الهى كه نازل مىشود از آنها كه مجاور گناهكارانند دفع نمىشود وايشان را هم فرو مىگيرد « 3 » .\r\nأحاديث سابقا مذكور شد كه فرعون از آن هفت نفر است كه در قيامت عذابشان از همه كس سخت‌تر است « 4 » .\r\n\r\n\r\n","description":"","footnote":"\r\n( 1 ) . علل الشرايع 595 ؛ عيون أخبار الرضا 1 / 244 .\r\n( 2 ) . كافى 5 / 109 ؛ الزهد 65 ، ودر آن بجاى « ملكي » ، « ملائكة » آمده است .\r\n( 3 ) . كافى 2 / 375 ؛ امالى شيخ مفيد 112 .\r\n( 4 ) . خصال 346 ؛ ثواب الأعمال وعقاب الأعمال 255 .\r\n","page_name":" 641 ","page_number":641},
  {"content":"\r\n\r\nدر حديث معتبر از حضرت صادق عليه السّلام منقول است كه : حق تعالى مهلت داد فرعون را در ميان دو كلمه ، چهل سال : در أول كه گفت : شما را خدائى بجز من نيست ، ودر دوم گفت : منم پروردگار بلندتر شما . پس أو را به هر دو كلمه در دنيا وعقبى عذاب كرد . وميان وقتي كه موسى وهارون نفرين كردند بر فرعون وحق تعالى وحى نمود به ايشان كه مستجاب شد دعاى شما ، ووقتي كه أجابت ظاهر گرديد وفرعون غرق شد ، چهل سال گذشت « 1 » .\r\nودر حديث معتبر از حضرت امام محمد باقر عليه السّلام منقول است كه : جبرئيل در وقت طغيان فرعون مناجاة كرد كه : پروردگارا ! فرعون را مهلت مىدهى ومىگذارى وأو دعوى خدائى مىكند مىگويد  أَنَا رَبُّكُمُ الْأَعْلى  ؟ ! حق تعالى فرمود كه : اين را بنده‌اى مثل تو مىگويد كه ترسد چيزى از أو فوت شود بعد از آن بعمل نتواند آورد « 2 » .\r\nاز حضرت رضا عليه السّلام منقول است كه در مذمّت شهر مصر فرمود كه : خدا بر بني إسرائيل غضب نكرد مگر ايشان را داخل مصر كرد ، واز ايشان راضى نشد مگر آنكه ايشان را از مصر بيرون آورد « 3 » .\r\nبه سند معتبر از حضرت موسى بن جعفر عليه السّلام منقول است كه : چون موسى عليه السّلام به مجلس فرعون داخل شد اين دعا را خواند : « اللّهمّ انّي ادرأ بك في نحره واستجير بك من شرّه واستعين بك » ، پس خدا آنچه در دل فرعون بود از ايمنى ، به ترس مبدّل گردانيد « 4 » .\r\nوبه سند معتبر ديگر منقول است كه از حضرت صادق عليه السّلام پرسيدند : در وقتي كه فرعون مىگفت : بگذاريد مرا كه بكشم موسى را ، كي مانع بود از كشتن موسى ؟\r\nفرمود : حلال‌زاده بودن أو مانع بود ، زيرا كه پيغمبران وأولاد ايشان را نمىكشد مگر\r\n\r\n\r\n","description":"","footnote":"\r\n( 1 ) . خصال 539 .\r\n( 2 ) . مجمع البيان 5 / 432 .\r\n( 3 ) . قرب الإسناد 375 .\r\n( 4 ) . قصص الأنبياء راوندى 155 .\r\n","page_name":" 642 ","page_number":642},
  {"content":"\r\n\r\nكسى كه فرزند زنا باشد « 1 » .\r\nدر حديث ديگر فرمود كه : چون موسى وهارون داخل مجلس فرعون شدند ، حضّار مجلس أو همه حلال‌زاده بودند ، ودر ميان ايشان ولد الزنائى نبود ، واگر در ميان ايشان فرزند زنا مىبود امر مىكرد به كشتن موسى عليه السّلام ، پس از اين جهت بود وقتي كه در باب حضرت موسى با ايشان مشورت كرد هيچ‌يك نگفتند كه أو را بكش ، بلكه امر كردند أو را به تأنّى وتفكّر وتدبيرات ديگر .\r\nپس حضرت فرمود : ما نيز چنينيم ، هر كه قصد كشتن ما مىكند أو ولد زنا است « 2 » .\r\nودر حديث حسن از آن حضرت منقول است كه : فرعون را براي آن « ذي الأوتاد » فرموده است خدا ، زيرا كه چون كسى را مىخواست عذاب كند امر مىكرد كه أو را بر رو مىخوابانيدند بر زمين يا بر روى تخته ، وچهار دست وپاى أو را به چهار ميخ ، يا بر تخته يا بر زمين مىدوختند ، وبر آن حال أو را مىگذاشت تا مىمرد ، پس به اين سبب أو را « ذي الأوتاد » گفتند ، يعنى صاحب ميخها « 3 » .\r\nچند حديث وارد شده است در تفسير قول حق تعالى كه فرموده است : « ما عطا كرديم به موسى نه آيت هويدا » « 4 » . فرمودند : آن آيتها عصا بود ، ويد بيضا ، وملخ ، وقمّل ، ووزغ ، وخون ، وطوفان ، وشكافتن دريا ، وسنگى كه از آن دوازده چشمهء آب مىجوشيد « 5 » .\r\nودر حديث معتبر ديگر فرمود : چون حق تعالى وحى فرستاد بسوى إبراهيم عليه السّلام كه براي تو از ساره إسحاق متولد خواهد شد وساره گفت : آيا از من فرزند بهم خواهد رسيد ومن پيرزالم وشوهرم مرد پير است ؟ ! پس حق تعالى به إبراهيم وحى كرد كه : فرزند از أو بهم خواهد رسيد وفرزندان آن فرزند چهارصد سال معذّب خواهند شد در دست فرعون ،\r\n\r\n\r\n","description":"","footnote":"\r\n( 1 ) . علل الشرايع 58 ؛ كامل الزيارات 78 .\r\n( 2 ) . تفسير عياشى 2 / 24 .\r\n( 3 ) . علل الشرايع 70 .\r\n( 4 ) . سورهء اسراء : 101 .\r\n( 5 ) . خصال 423 و 424 ؛ تفسير عياشى 2 / 318 .\r\n","page_name":" 643 ","page_number":643},
  {"content":"\r\n\r\nبه سبب آنكه ساره سخن را بر من رد كرد .\r\nچون عذاب بر بني إسرائيل بطول انجاميد ، فرياد وگريه كردند به درگاه خدا چهل روز ، پس خدا وحى كرد به موسى وهارون كه ايشان را از عذاب فرعون خلاص گردانند ، پس صد وهفتاد سال از جملهء چهارصد سال به سبب تضرع ايشان كم كرد .\r\nپس حضرت صادق عليه السّلام فرمود : اگر شما هم به درگاه خدا تضرع كنيد ، فرج شما نزديك مىشود وقائم آل محمد صلّى اللّه عليه وآله وسلّم بزودى ظاهر مىشود ، واگر نكنيد مدت شدت شما به نهايت خواهد رسيد « 1 » .\r\nاز حضرت أمير المؤمنين عليه السّلام منقول است كه : خداوند عالميان امتحان مىكند بندگان متكبر خود را به دوستان خود كه در نظر ايشان ضعيف مىنمايند ، وبتحقيق كه داخل شدند موسى وهارون بر فرعون ودو پيراهن پشم پوشيده بودند وعصاها در دست ايشان بود ، وشرط كردند از براي أو اگر مسلمان شود پادشاهيش باقي بماند وعزتش دائم باشد ، پس فرعون گفت : آيا تعجب نمىكنيد از اين دو شخص كه شرط مىكنند براي من دوام عزت وبقاى ملك را وخود به اين حالند كه مىبينيد از فقر ومذلت ؟ ! چرا بر ايشان نيفتاده است دستبرنجهاى طلا « 2 » ؟ ! ( به سبب آنكه در نظر أو طلا وجمع كردن آن عظيم بود ، وپشم پوشيدن آنان را حقير مىشمرد ) .\r\nدر حديث معتبر ديگر از آن حضرت منقول است كه : در روز چهارشنبهء آخر ماه فرعون غرق شد ؛ ودر آن روز فرعون موسى عليه السّلام را طلبيد كه بكشد ؛ ودر آن روز امر كرد فرعون كه پسران بني إسرائيل را بكشند ؛ ودر آن روز أول عذاب به قوم فرعون رسيد « 3 » .\r\nدر حديث معتبر از حضرت امام محمد باقر عليه السّلام منقول است كه : چون موسى عليه السّلام به نزد زنش برگشت ، پرسيد : از كجا مىآئى ؟\r\nگفت : از نزد پروردگار اين آتش كه ديدى .\r\n\r\n\r\n","description":"","footnote":"\r\n( 1 ) . تفسير عياشى 2 / 154 .\r\n( 2 ) . نهج البلاغة 291 ، خطبه 192 .\r\n( 3 ) . علل الشرايع 597 ؛ عيون أخبار الرضا 1 / 247 ؛ خصال 388 .\r\n","page_name":" 644 ","page_number":644},
  {"content":"\r\n\r\nپس بامدادى به نزد فرعون آمد ، واللّه كه گويا در نظر من است كه دستهاى بلند داشت وموى بسيار بر بدنش بود وگندمگون بود وجبّه‌اى از پشم پوشيده بود وعصا در دستش بود وبر كمرش ليف خرما بسته بود ونعلين أو از پوست خر بود وبندهايش از ليف خرما بود . پس به فرعون گفتند : بر در قصر ، جوانى ايستاده است مىگويد : من رسول پروردگار عالمم .\r\nفرعون گفت به آن شخصي كه به شيرها موكّل بود كه : زنجير شيرها را بگشا - وعادت أو چنين بود كه هرگاه بر كسى غضب مىكرد شيرها را رها مىكردند كه أو را مىدريدند - .\r\nپس موسى عليه السّلام عصا را بر در أول زد ، همين كه عصا به در أول آشنا شد ، نه دروازه‌اى كه فرعون براي حفظ خود بر روى خود بسته بود همه به يك‌دفعه گشوده شد . چون شيران به نزد موسى آمدند سرهاى خود را بر پاى آن حضرت مىماليدند ودمها را بر زمين مىسائيدند وبه تضرع وتذلّل بر گرد آن حضرت مىگرديدند !\r\nفرعون چون آن حال غريب را مشاهده كرد ، به أهل مجلس خود گفت : هرگز چنين چيزى ديده بوديد ؟\r\nچون موسى عليه السّلام داخل مجلس فرعون شد ، ميان ايشان سخنان گذشت كه حق تعالى در قرآن ياد فرموده است . فرعون شخصي از اصحابش را امر كرد كه : برخيز ودستهاى موسى را بگير ، وبه ديگرى گفت : گردنش را بزن ؛ پس هر كه به نزديك آن حضرت آمد جبرئيل أو را به شمشير هلاك كرد تا آنكه شش نفر از أصحاب أو كشته شدند ! پس فرعون گفت : دست از أو بداريد .\r\nوموسى عليه السّلام دست خود را از گريبان بيرون آورد ، مانند آفتاب نوراني بود كه چشمها را تاب مشاهدهء آن نبود ! چون عصا را انداخت اژدهائى شد كه إيوان فرعون را در ميان دهان خود گرفت وخواست فروبرد .\r\nپس فرعون به موسى استغاثه كرد كه : مرا مهلت ده تا فردا . وبعد از آن گذشت ميان آنها\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nآنچه گذشت « 1 » .\r\nمترجم گويد كه : در ميان اين أحاديث اختلافى هست كه بعضي دلالت مىكند بر آنكه فرعون قصد كشتن موسى عليه السّلام نكرد ، وبعضي دلالت مىكند كه قصد كرد ، پس ممكن است يكى از اينها موافق روايات عامه وبر وجه تقيه وارد شده باشد ، وممكن است كه مطلب أو تهديد وترسانيدن باشد وقصد كشتن نداشته باشد .\r\nابن بابويه رحمه اللّه روايت كرده است كه : آب نيل در زمان فرعون كم شد پس أهل مملكت به نزد أو آمدند وگفتند : اى پادشاه ! آب نيل را براي ما زياد كن .\r\nگفت : من از شما خشنود نيستم ، به اين سبب آب را كم كرده‌ام .\r\nپس بار ديگر به نزد أو آمدند وگفتند : همهء حيوانات ما از تشنگى هلاك شدند ، اگر آب نيل را براي ما جارى نمىكنى خداى ديگرى بغير از تو مىگيريم !\r\nگفت : به صحرا رويد . وخود با ايشان بيرون رفت واز ايشان جدا شد وتنها به كنارى رفت كه لشكر أو را نمىديدند وسخنش را نمىشنيدند ، پس پهلوى روى خود را بر خاك گذاشت وبه انگشت شهادت بسوى آسمان اشاره كرد وگفت : خداوندا ! بسوى تو بيرون آمده‌ام بيرون آمدن بندهء ذليلى كه بسوى آقاى خود بيرون مىآيد ، ومىدانم كه تو مىدانى كه قادر نيست بر جارى كردن آب نيل كسى بجز تو ، پس آن را جارى كن .\r\nپس آب نيل طغيان كرد به حدّى كه هرگز چنان نشده بود ! پس به نزد ايشان آمد وگفت : من آب نيل را براي شما جارى كردم ! وهمه از براي أو به سجده افتادند .\r\nدر آن حال جبرئيل به نزد أو آمد وگفت : اى پادشاه ! شكايتى دارم از غلام خود ، به فريادم برس .\r\nگفت : چه شكايت دارى ؟\r\nگفت : غلامي دارم كه أو را مسلط كرده‌ام بر ساير غلامان خود ، وكليدهاى خود را به دست أو داده‌ام وأو را صاحب اختيار در أمور غلامان كرده‌ام ، والحال با من خصومت\r\n\r\n\r\n","description":"","footnote":"\r\n( 1 ) . مجمع البيان 4 / 253 .\r\n","page_name":" 646 ","page_number":646},
  {"content":"\r\n\r\nمىكند ، هر كه با من دشمن است دوست مىدارد وهر كه با من دوست است دشمن مىدارد .\r\nفرعون گفت : بد بنده‌اى است بندهء تو ، اگر به دست من بيايد أو را در دريا غرق مىكنم .\r\nجبرئيل گفت : اى پادشاه ! در اين باب حكمي براي من بنويس .\r\nفرعون دوات وكاغذ طلبيد ونوشت كه : نيست جزاى بنده‌اى كه مخالفت آقاى خود كند وبا دوستان أو دشمنى وبا دشمنان أو دوستى نمايد مگر آنكه أو را در درياى قلزم « 1 » غرق كنند .\r\nگفت : اى پادشاه ! نامه را مهر كن .\r\nفرعون نامه را مهر كرد وبه جبرئيل داد .\r\nچون داخل دريا شد فرعون در روزى كه غرق شد ، جبرئيل نامه را آورد وبه دست أو داد وگفت : اين حكمي است كه خود براي خود كردى « 2 » .\r\nبه سندهاى معتبر از امام جعفر صادق عليه السّلام وامام موسى كاظم عليه السّلام منقول است كه : در تفسير قول حق تعالى كه خطاب فرمود به موسى كه : « برويد بسوى فرعون بدرستى كه أو طغيان كرده است ، پس بگوئيد به أو سخن نرمى شايد متذكر شود ويا بترسد » « 3 » ، فرمودند : مراد از سخن نرم آن است كه أو را به كنيت ندا كنند وبگويند « يا ابا مصعب » ، زيرا كه در خطاب كردن به كنيت ، تعظيم بيشتر است . امّا آنكه فرمودند : شايد متذكر شود وبترسد ، با آنكه مىدانست كه متذكر نخواهد شد ونخواهد ترسيد ، براي آن فرمود كه رغبت موسى بيشتر باشد در رفتن بسوى أو ، با آنكه متذكر شد وترسيد در وقتي كه عذاب خدا را ديد در آن وقت أو را فايده نبخشيد ، چنانچه حق تعالى فرموده است : « تا وقتي كه دريافت أو را غرق گفت : ايمان آوردم كه نيست خدائى بجز آنكه ايمان آورده‌اند به أو\r\n\r\n\r\n","description":"","footnote":"\r\n( 1 ) . درياى « قلزم » شعبه‌اى است از درياى هند ، كه اولش از بلاد بربر وسودان ودر آخرش شهر قلزم كه نزديك مصر است مىباشد ، وبه اين سبب أو را قلزم نام كردند . ( معجم البلدان 1 / 344 ) .\r\n( 2 ) . علل الشرايع 58 .\r\n( 3 ) . سورهء طه : 43 و 44 .\r\n","page_name":" 647 ","page_number":647},
  {"content":"\r\n\r\nبني إسرائيل ومن از مسلمانانم » « 1 » ، پس خدا ايمانش را قبول نكرد وگفت : الحال ايمان مىآورى كه عذاب را ديدى وپيشتر نافرمانى كردى واز افساد كنندگان بودى ؟ ! پس امروز بدن تو را بر بلندى از زمين مىاندازيم تا آنكه بوده باشى براي آنها كه بعد از تو مىآيند علامت وعبرتي كه از حال تو پند گيرند « 2 » .\r\nبه سند معتبر منقول است كه از حضرت امام رضا عليه السّلام پرسيدند : به چه علت خدا فرعون را غرق كرد وحال آنكه أو ايمان آورد واقرار به يگانگى خدا كرد ؟\r\nفرمود : براي آنكه ايمان آورد در وقتي كه عذاب خدا را ديد ، ودر آن وقت ايمان مقبول نيست وحكم خدا چنين است در گذشتگان وآيندگان ، چنانچه از أحوال پيشينيان در قرآن مجيد نقل فرموده است : « چون عذاب ما را ديدند گفتند : ايمان آورديم به خداوند يگانه وكافر شديم به آنچه شريك أو مىگردانيديم ، پس نفع نكرد ايشان را ايمانشان چون عذاب ما را ديدند » « 3 » . واز أحوال آينده فرموده است : « روزى كه بيايد بعضي از آيات پروردگار تو ، نفع نمىكند نفسي را ايمان أو كه پيشتر ايمان نياورده باشد يا در ايمانش كار خيرى نكرده باشد » « 4 » .\r\nوهمچنين فرعون چون در هنگام نزول عذاب ايمان آورد ، خدا ايمانش را قبول نكرد وفرمود كه : « امروز بدن تو را بر بلندى خواهم افكند تا آيتي باشد براي آنها كه بعد از تو مىمانند » « 5 » . فرعون از سر تا به پايش در ميان آهن غرق شده بود ، چون غرق شد خدا بدنش را بر زمين بلندى انداخت كه علامتي باشد براي هر كه أو را ببيند كه با آن سنگينى آهن كه بايست به آب فرورود وبر بالاى آب نيايد ، به قدرت خدا بر بلندى افتاد ، پس اين آيتي وعلامتي بود براي مردم . وعلت ديگر براي غرق شدن فرعون آن بود كه : چون غرق\r\n\r\n\r\n","description":"","footnote":"\r\n( 1 ) . سورهء يونس : 90 .\r\n( 2 ) . علل الشرايع 67 ؛ معاني الأخبار 386 .\r\n( 3 ) . سورهء غافر : 84 و 85 .\r\n( 4 ) . سورهء انعام : 185 .\r\n( 5 ) . سورهء يونس : 92 .\r\n","page_name":" 648 ","page_number":648},
  {"content":"\r\n\r\nأو را دريافت ، استغاثه به موسى كرد واستغاثه به حق تعالى نكرد ، پس حق تعالى وحى كرد به موسى : براي آن به فرياد فرعون نرسيدى كه أو را نيافريده بودى ! اگر استغاثه به من مىكرد هرآينه به فرياد أو مىرسيدم « 1 » .\r\nمؤلف گويد : علّتى كه در اين أحاديث معتبره مذكور است براي عدم قبول توبهء فرعون ، اظهر وجوهى است كه مفسران ذكر كرده وگفته‌اند كه چون به حدّ الجاء واضطرار رسيده بود تكليف از أو ساقط شد ، به اين سبب توبهء أو مقبول نشد ؛ وبعضي گفته‌اند كه اين كلمه را به اخلاص نگفت ، بلكه غرض أو حيله بود كه از اين مهلكه نجات يابد وباز بر طغيانش باقي باشد ؛ وبعضي گفته‌اند اقرار به توحيد تنها كرد واقرار به پيغمبرى موسى عليه السّلام نيز مىبايست بكند تا مسلمان باشد . ووجوه ديگر نيز گفته‌اند كه ذكر آنها بىفايده است « 2 » .\r\nدر تفسير امام حسن عسكرى عليه السّلام مذكور است در تفسير قول حق تعالى  وَإِذْ فَرَقْنا بِكُمُ الْبَحْرَ فَأَنْجَيْناكُمْ وَأَغْرَقْنا آلَ فِرْعَوْنَ وَأَنْتُمْ تَنْظُرُونَ  « 3 » ، امام عليه السّلام فرمود : حق تعالى مىفرمايد : « ياد كنيد وقتي را كه گردانيديم آب دريا را فرقه‌ها كه بعضي از بعضي جدا بود ، پس نجات داديم شما را در آنجا وغرق كرديم فرعون وقومش را ، وشما نظر مىكرديد بسوى ايشان وايشان غرق مىشدند » اين در وقتي بود كه موسى عليه السّلام به دريا رسيد ، حق تعالى وحى نمود بسوى أو كه : بگو بني إسرائيل را كه تازه كنند توحيد مرا وبگذارنند در خاطر خود ياد محمد صلّى اللّه عليه وآله وسلّم را كه بهترين بندگان من است ، واعاده كنند بر جانهاى خود ولايت علي عليه السّلام برادر محمد صلّى اللّه عليه وآله وسلّم وآل طيّبين أو را عليهم السّلام ، وبگويند : خداوندا ! بجاه ومنزلت ايشان نزد تو سوگند مىدهيم كه ما را بر روى اين آب بگذرانى ! اگر چنين كنيد خدا آب را براي شما مانند زمين سخت خواهد كرد تا بر روى آن بگذريد .\r\nبني إسرائيل گفتند : هميشه بر ما چيزى چند وارد مىسازى كه ما نمىخواهيم ، ما از فرعون از ترس مرگ گريختيم وتو مىگوئى اين كلمات را بگوئيد وبر اين درياى بىپايان\r\n\r\n\r\n","description":"","footnote":"\r\n( 1 ) . علل الشرايع 59 ؛ عيون أخبار الرضا 2 / 77 .\r\n( 2 ) . تفسير فخر رازي 17 / 154 .\r\n( 3 ) . سورهء بقره : 50 .\r\n","page_name":" 649 ","page_number":649},
  {"content":"\r\n\r\nقدم بگذاريد وبرويد ! نمىدانيم كه اگر چنين كنيم چه بر سر ما خواهد آمد ؟ !\r\nپس كالب بن يوفنا « 1 » به نزد موسى عليه السّلام آمد وبر اسبى سوار بود ، وآن خليجى كه مىخواستند از آن عبور نمايند چهار فرسخ بود ، گفت : اى پيغمبر خدا ! آيا خدا تو را امر كرده است كه ما اين كلمات را بگوئيم وداخل اين آب شويم ؟\r\nموسى عليه السّلام گفت : بلى .\r\nگفت : تو امر مىكنى كه چنين بكنيم ؟\r\nفرمود : بلى .\r\nپس ايستاد وتوحيد خدا را بر خود تازه نمود وپيغمبرى محمد صلّى اللّه عليه وآله وسلّم وولايت علي عليه السّلام وآل طيّبين ايشان را در خاطر گذرانيد چنانچه مأمور شده بود وگفت : خدايا بجاه ايشان سوگند مىدهم كه مرا از روى اين آب بگذرانى . وأسب خود را بر روى آب راند ، ناگاه آب دريا در زير پاى أسب أو مانند زمين نرم شد تا به آخر خليج رسيد ، وباز أسب را تاخت وبرگشت ورو به بني إسرائيل كرد وگفت : أطاعت كنيد موسى را كه نيست اين دعا مگر كليد درهاى بهشت وقفل درهاى جهنم وسبب نازل شدن روزىها وجلب كنندهء رضاى خداوند مهيمن آفريننده بر بندگان وكنيزان خدا .\r\nپس بني إسرائيل ابا كردند وگفتند : ما نمىرويم مگر بر روى زمين .\r\nپس خدا وحى فرستاد بسوى موسى كه : بزن عصاي خود را به دريا وبگو : خداوندا ! بجاه محمد وآل طيبين أو كه دريا را براي ما بشكافى .\r\nچون اين بگفت دريا شكافته شد وزمين دريا تا آخر خليج پيدا شد وگفت : داخل شويد .\r\nگفتند : زمين دريا گل دارد ومىترسيم كه در ميان گل فرورويم .\r\nخدا وحى فرستاد بسوى موسى كه بگو : خداوندا ! بجاه محمد وآل طيّبين أو سوگند مىدهم زمين دريا را خشك نمائى .\r\n\r\n\r\n","description":"","footnote":"\r\n( 1 ) . در مصدر « كالب بن يوحنا » است .\r\n","page_name":" 650 ","page_number":650},
  {"content":"\r\n\r\nچون اين بگفت خدا باد صبا را فرستاد تا زمين دريا را خشك كرد ! موسى عليه السّلام گفت :\r\nداخل شويد .\r\nگفتند : اى پيغمبر خدا ! ما دوازده سبطيم فرزند دوازده پدر ، اگر از يك راه داخل دريا شويم هر سبطي خواهند خواست كه بر أسباط ديگر پيشى بگيرند وأيمن نيستيم از آنكه فتنه ونزاعي در ميان ما حادث شود ، اگر هر سبطي به يك راه جدائى برويم از فتنه أيمن خواهيم بود .\r\nپس خدا موسى عليه السّلام را امر فرمود كه در دوازده موضع دريا عصا بزند وبگويد : بجاه محمد وآل طيبين أو سؤال مىكنم كه زمين دريا را براي ما ظاهر گردانى وألم ما را از ما دورنمائى . پس دوازده راه بهم رسيد وباد صبا همه را خشكانيد .\r\nموسى عليه السّلام فرمود : داخل شويد .\r\nگفتند : هر سبطي از ما به راهى مىروند وهر يك نخواهند دانست كه چه بر سر ديگران مىآيد .\r\nپس موسى عليه السّلام زد عصا را به كوههاى آب كه در بين راهها به امر الهى ايستاده بود وگفت : خداوندا ! بجاه محمد وآل طيّبين أو سؤال مىكنم كه طاقها در ميان اين آبها بهم رسد تا يكديگر را ببينند .\r\nپس طاقهاى گشاده در ميان آبها بهم رسيد كه يكديگر را توانند ديد . چون همه داخل دريا شدند ، فرعون وقوم أو به كنار آب رسيدند وداخل دريا شدند ، چون آخرشان داخل دريا شدند وأول ايشان خواستند كه از آب بيرون روند ، حق تعالى دريا را امر نمود كه بر آنها ريخت وهموار شد وهمگى هلاك شدند ، أصحاب موسى ايشان را مىديدند كه چگونه غرق شدند ، پس حق تعالى خطاب فرمود به بني إسرائيل كه در زمان حضرت رسول صلّى اللّه عليه وآله وسلّم بودند : هرگاه خدا اين نعمتها را بر پدران شما تمام نمود از براي كرامت محمد صلّى اللّه عليه وآله وسلّم وآل طيّبين أو بود ، پس اكنون كه شما ايشان را ديده‌ايد چرا ايمان نمىآوريد « 1 » ؟\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 245 .\r\n","page_name":" 651 ","page_number":651},
  {"content":"\r\n\r\n\r\nفصل چهارم در بيان بعضي از فضائل وأحوال آسيه زوجهء فرعون ومؤمن آل فرعون ، رضى اللّه عنهما است\r\nحق تعالى در سورهء مؤمن فرموده است : « بتحقيق كه فرستاديم موسى را با معجزات خود وحجتي ظاهر بسوى فرعون وهامان وقارون ، پس گفتند : ساحرى است كذّاب ؛ پس چون بسوى ايشان آمد با حق از جانب ما ، گفتند : بكشيد پسران آنها را كه ايمان آوردند به أو وزنده بگذاريد زنانشان را ، ونيست كيد كافران مگر در گمراهى . وگفت فرعون : بگذاريد مرا تا بكشم موسى را وأو بخواند خداى خود را ، بدرستى كه من مىترسم كه أو دين شما را بدل كند يا در زمين فساد را ظاهر نمايد . وگفت مرد مؤمني از آل فرعون كه ايمان خود را پنهان مىداشت : آيا مىكشيد مردى را به سبب آنكه مىگويد :\r\nپروردگار من خداوند عالميان است وحال آنكه آمده است بسوى شما با معجزات ظاهره از جانب پروردگار شما ؟ ! اگر دروغ بگويد ضرر دروغ به أو عايد مىشود ، واگر راست گويد به شما خواهد رسيد اقلا بعضي از آن نيكيها كه شما را وعده مىدهد ، بدرستى كه خدا هدايت نمىكند كسى را كه اسراف‌كننده در گناه وبسيار دروغگو باشد . اى قوم من ! امروز ملك وپادشاهى از شما است وغالب گرديده‌ايد در زمين مصر ، پس كي يارى مىكند ما را از عذاب خدا اگر بيايد بسوى ما ؟ !\r\nفرعون گفت : نمىنمايم به شما مگر آنچه را كه خود مىبينم ، وهدايت نمىكنم شما را مگر به راه رشد وصلاح ! وگفت آن كسى كه ايمان آورده بود : اى قوم من ! بدرستى كه من\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nمىترسم بر شما مثل روز آن جماعتى كه در پيش تكذيب پيغمبران كردند وعذاب بر ايشان نازل شد مثل عذاب قوم نوح وعاد وثمود وجمعى كه بعد از ايشان بودند ، خدا نمىخواهد ظلمي براي بندگان خود . اى قوم ! من مىترسم بر شما از روز قيامت ، روزى كه پشت كنيد از آن بسوى جهنم ونباشد شما را كسى كه از عذاب خدا نگاهدارد ، وكسى را كه خدا واگذاشت أو را هدايت‌كننده نيست . بتحقيق كه آمد يوسف عليه السّلام پيشتر بسوى شما با معجزات وحجتهاى واضح ، وپيوسته شك مىكرديد در آنچه أو آورده بود از براي شما ، تا چون از دنيا رفت گفتيد كه خدا بعد از أو هرگز پيغمبرى نخواهد فرستاد ، چنين خدا گمراه مىكند كسى را كه بسيار گناه‌كننده وشك‌آورنده است » « 1 » .\r\n« وگفت آن كه ايمان آورده بود : اى قوم من ! مرا متابعت كنيد تا هدايت كنم شما را به راه خير وصلاح ؛ اى قوم من ! نيست اين زندگانى دنيا مگر تمتّعى اندك ، بدرستى كه آخرت ، خانهء قرار ودوام است ؛ اى قوم من ! چرا من شما را مىخوانم به راه نجات وشما مرا مىخوانيد بسوى جهنم ! ومرا مىخوانيد كه كافر شوم به خدا وشريك گردانم به أو چيزى را كه علمي به أو ندارم ، ومن مىخوانم شما را بسوى خداوند عزيز آمرزنده ، وآنچه شما مرا بسوى آنها مىخوانيد ايشان را دعوت حقّى نيست ، بدرستى كه بازگشت ما همه بسوى خداست ، بدرستى كه بسيار نافرمانى كنندگان أصحاب آتش جهنمند ، وبزودى ياد خواهيد كرد آنچه من به شما مىگويم وتفويض مىكنم ومىگذارم كار خود را به خدا ، بدرستى كه خدا بينا ودانا است به أحوال بندگان خود ، پس خدا نگاهداشت أو را از مكرهاى بدى كه براي أو كردند ونازل شد به آل فرعون بدترين عذابها » « 2 » .\r\nودر سورهء تحريم فرموده است : « خدا مثل زده است براي آنها كه ايمان آورده‌اند زن فرعون را در وقتي كه گفت : پروردگارا ! بنا كن براي من نزد خود خانه‌اى در بهشت ونجات ده مرا از فرعون وعمل أو ، ونجات بخش مرا از گروه ستمكاران » « 3 » .\r\n\r\n\r\n","description":"","footnote":"\r\n( 1 ) . سورهء غافر : 23 - 34 .\r\n( 2 ) . سورهء غافر : 38 - 45 .\r\n( 3 ) . سورهء تحريم : 11 .\r\n","page_name":" 653 ","page_number":653},
  {"content":"\r\n\r\nبه سندهاى بسيار از طريق خاصه وعامه از رسول خدا صلّى اللّه عليه وآله وسلّم منقول است كه : سه كسند كه يك چشم بهم زدن به وحى خدا كافر نشدند : مؤمن آل يس ، وعلي بن أبي طالب عليه السّلام ، وآسيه زن فرعون « 1 » .\r\nبه سندهاى بسيار از ابن عباس وغير أو منقول است كه حضرت رسول صلّى اللّه عليه وآله وسلّم فرمود :\r\nبهترين زنان بهشت چهار كسند : خديجة دختر خويلد ، فاطمهء زهراء عليها السّلام ، مريم دختر عمران ، وآسيه دختر مزاحم زن فرعون « 2 » .\r\nودر تفسير امام حسن عسكرى عليه السّلام مذكور است كه : « خربيل » مؤمن آل فرعون مىخواند قوم خود را بسوى يگانه‌پرستى خدا ، وپيغمبرى موسى عليه السّلام ، وتفضيل محمد صلّى اللّه عليه وآله وسلّم بر جميع پيغمبران خدا وبر همهء مخلوقات ، وتفضيل علي بن أبي طالب وائمهء طاهرين عليهم السّلام بر ساير اوصياى پيغمبران ، وبسوى بيزارى از خدائى فرعون . پس بدگويان به نزد فرعون رفته وگفتند : خربيل مردم را بسوى مخالفت تو مىخواند ودشمنانت را بر دشمنى تو يارى مىكند .\r\nفرعون گفت : أو پسر عم وخليفهء من است بر مملكت من ووليعهد من است ، اگر كرده باشد آنچه شما مىگوئيد مستحقّ عذاب من گرديده است به سبب آنكه كفران نعمت من كرده است ، واگر دروغ گفته‌ايد شما مستحقّ بدترين عذابها شده‌ايد كه افترا بر أو بسته‌ايد .\r\nپس فرمود خربيل را با ايشان حاضر كردند وايشان بر روى أو گفتند كه : تو انكار پروردگارى فرعون مىكنى وكفران نعمتهاى أو مىنمائى ؟\r\nگفت : اى پادشاه ! هرگز از من دروغى شنيده‌اى ؟\r\nگفت : نه .\r\nگفت : از ايشان بپرس كه پروردگار ايشان كيست ؟\r\nگفتند : فرعون پروردگار ماست .\r\n\r\n\r\n","description":"","footnote":"\r\n( 1 ) . خصال 174 ؛ ترجمة الإمام علي عليه السّلام من تاريخ دمشق 2 / 282 ؛ تاريخ بغداد 14 / 155 .\r\n( 2 ) . خصال 205 ؛ مجمع البيان 1 / 435 ؛ مسند أحمد بن حنبل 4 / 409 ؛ البداية والنهاية 2 / 55 ؛ المعجم الكبير للطبراني 22 / 407 .\r\n","page_name":" 654 ","page_number":654},
  {"content":"\r\n\r\nگفت : از ايشان بپرس كه كي آنها را آفريده است ؟\r\nگفتند : فرعون .\r\nگفت : از ايشان بپرس كي روزى دهندهء ايشان ومتكفل معيشتشان است ، ودفع مىكند بديها را از ايشان ؟\r\nگفتند : فرعون .\r\nپس خربيل گفت : اى پادشاه ! گواه مىگيرم تو را وهر كه حاضر است نزد تو كه پروردگار ايشان پروردگار من است وخالق ايشان خالق من است ورازق ايشان رازق من است واصلاح كنندهء معيشت ايشان اصلاح كنندهء معيشت من است ، ومرا پروردگارى وآفريننده‌اى وروزىدهنده‌اى غير از پروردگار وآفريننده وروزى دهندهء ايشان نيست ، وگواه مىگيرم تو را وحاضران در مجلس تو را كه هر پروردگار وخالق ورازقى كه بغير از پروردگار وخالق ورازق ايشان است من بيزارم از أو واز پروردگارى أو ، وكافرم به خدائى أو - غرض خربيل پروردگار وخالق ورازق واقعي ايشان بود كه پروردگار عالميان است ولهذا نگفت : پروردگارى كه ايشان مىگويند بلكه گفت : پروردگار ايشان ، واين معنى بر فرعون وحاضران آن مجلس مخفى ماند وگمان كردند كه أو مىگويد :\r\nفرعون پروردگار وخالق ورازق من است - .\r\nپس فرعون رو كرد به آن جماعت وگفت : اى مردان بدكردار ! واى طلب كنندگان فساد در ملك من ! واراده كنندگان فتنه ميان من وميان پسر عم وياور من ! شمائيد مستحقّ عذاب من ، كه خواستيد كه امر مرا فاسد كنيد وپسر عم مرا هلاك كنيد ودر پادشاهى من رخنه بيندازيد .\r\nپس امر كرد ميخها آوردند وآنها را خوابانيدند ، بر ساقها وسينه‌هاى آنها ميخها زدند وفرمود : بطلبيد آنها را كه شانه‌هاى آهنين دارند ، وامر كرد به شانهء آهن گوشت بدنشان را از استخوانها جدا كردند ! پس اين است كه حق تعالى مىفرمايد : « خدا أو را نگاهداشت از مكرهاى بد ايشان » كه بد أو را به فرعون گفتند كه أو را هلاك كنند « ووارد شد بر آل\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nفرعون بدترين عذابها » « 1 » يعنى به آن جمعى كه بد أو را به فرعون گفتند كه ايشان را به ميخها بر زمين دوختند وگوشتهاى ايشان را به شانهء آهن ريزه ريزه كردند « 2 » .\r\nعلي بن إبراهيم روايت كرده است كه : مؤمن آل فرعون ششصد سال ايمان خود را پنهان داشت ومبتلا بود ، وانگشتان أو از خوره افتاده بود ، وبه همان دستها بسوى ايشان اشاره مىكرد ومىگفت : اى قوم ! متابعت من كنيد تا هدايت كنم شما را به راه حق . پس خدا أو را حفظ كرد از مكر ايشان « 3 » .\r\nبه سند صحيح از امام جعفر صادق عليه السّلام منقول است كه : بر أو غالب شدند وأو را پاره پاره كردند وليكن خدا حفظ نمود أو را از آنكه أو را از دين حق برگردانند « 4 » .\r\nوقطب راوندى روايت كرده است كه : فرعون دو نفر را به طلب خربيل « 5 » فرستاد كه أو را حاضر كنند ، أو را در ميان كوهها يافتند كه مشغول نماز بود ، ووحشيان صحرا در عقب أو جمع شده بودند ؛ چون اراده كردند أو را در اثناى نماز بگيرند ، حق تعالى امر فرمود يكى از آن وحشيان را كه در بزرگى مانند شترى بود تا حائل شد ميان آنها وخربيل ، ودفع كرد آنها را از أو تا از نماز فارغ شد . پس خربيل نظرش بر آنها افتاد ترسيد وعرض كرد :\r\nپروردگارا ! مرا أمان ده از شرّ فرعون ، بدرستى كه تو خداوند منى وبر تو توكل نمودم وبه تو ايمان آوردم وبسوى تو بازگشت كردم ، سؤال مىكنم از تو اى خداوند من كه اگر اين دو مرد به من ارادهء بدى بكنند پس مسلط كن بر ايشان فرعون را بزودى ، واگر ارادهء خير داشته باشند نسبت به من ، ايشان را هدايت كن .\r\nپس ايشان برگشتند خبر أو را به فرعون بگويند ، در اثناى راه يكى از ايشان گفت : من قصهء أو را از فرعون مخفى مىدارم وچه نفع مىرسد به ما كه أو كشته شود ؟\r\n\r\n\r\n","description":"","footnote":"\r\n( 1 ) . سورهء غافر : 45 .\r\n( 2 ) . تفسير امام حسن عسكرى عليه السّلام 356 .\r\n( 3 ) . تفسير قمى 2 / 257 .\r\n( 4 ) . تفسير قمى 2 / 258 ؛ محاسن 1 / 345 .\r\n( 5 ) . در مصدر : « حزبيل » است .\r\n","page_name":" 656 ","page_number":656},
  {"content":"\r\n\r\nديگرى گفت : بعزت فرعون سوگند مىخورم كه من مىگويم ، وآمد در مجلس فرعون در حضور مردم وآنچه ديده بود نقل كرد وديگرى مخفى نمود .\r\nچون خربيل به نزد فرعون آمد ، فرعون از آن دو كس پرسيد : پروردگار شما كيست ؟\r\nگفتند : توئى .\r\nاز خربيل پرسيد : پروردگار تو كيست ؟\r\nگفت : پروردگار من پروردگار ايشان است .\r\nفرعون گمان كرد أو را مىگويد شاد شد وآن شخص أول را كشت ، وخربيل با آن كه كتمان كرد خبر أو را ، نجات يافت وآن شخص نيز به موسى ايمان آورد تا آنكه با ساحران كشته شد « 1 » .\r\nمؤلف گويد : أحاديث در باب كشته شدن ونجات يافتن مؤمن آل فرعون مختلف است ، وممكن است در أول از كشتن نجات يافته باشد وآخر به درجهء شهادت فايز شده باشد ، ومحتمل است كه أحاديث نجات يافتن بر وجه تقيه وارد شده باشد .\r\nوأحاديث بسيار از طريق خاصه وعامه وارد شده است كه : صدّيقان وبسيار تصديق كنندگان پيغمبران سه كسند : مؤمن آل فرعون ، مؤمن آل ياسين وبهترين ايشان علي بن أبي طالب است « 2 » .\r\nثعلبى نقل كرده است كه : خربيل « 3 » از أصحاب فرعون ، نجّار بود وهمان بود كه تابوت را از براي مادر موسى عليه السّلام تراشيد ، وبعضي گفته‌اند خزينه‌دار فرعون بود صد سال وايمان خود را كتمان مىكرد تا روزى كه موسى عليه السّلام بر ساحران غالب شد ، در آن روز ايمان خود را ظاهر وبا ساحران شهيد شد .\r\nزن خربيل مشاطهء دختران فرعون بود ومؤمنه بود ، روزى شانه از دستش افتاد گفت :\r\nبسم اللّه .\r\n\r\n\r\n","description":"","footnote":"\r\n( 1 ) . قصص الأنبياء راوندى 166 .\r\n( 2 ) . كشف الغمة 1 / 88 ؛ بشارة المصطفى 208 ؛ شواهد التنزيل حسكانى 2 / 304 ؛ مناقب ابن المغازلي 221 .\r\n( 3 ) . در مصدر : « حزقيل » است .\r\n","page_name":" 657 ","page_number":657},
  {"content":"\r\n\r\nدختر فرعون گفت : پدرم را مىگوئى ؟\r\nگفت : نه ، بلكه كسى را مىگويم كه پروردگار من وپروردگار تو وپروردگار پدر توست !\r\nگفت : بگويم اين را به پدرم ؟\r\nگفت : بگو .\r\nچون دختر اين قصه را به فرعون نقل كرد ، آن زن را با فرزندانش طلبيد وگفت :\r\nپروردگار تو كيست ؟\r\nفرمود : پروردگار من وپروردگار تو خداوند عالميان است .\r\nپس امر كرد كه تنورى از مس آوردند وآتش در آن تنور افروختند وأو وفرزندانش را طلبيد ، آن زن گفت : التماس دارم كه استخوانهاى من وفرزندانم را بفرماى جمع كنند ودر زمين دفن كنند .\r\nگفت : چون تو بر ما حق دارى چنين خواهم كرد ! پس امر كرد يك يك از فرزندان أو را به آتش مىانداختند ، چون فرزند آخر كه شيرخواره بود انداختند به امر خدا به سخن آمد وگفت : صبر كن اى مادر كه تو بر حقّى ، پس آن زن را هم به تنور انداختند .\r\nامّا آسيه : أو از بني إسرائيل ومؤمنهء مخلصه بود ، وپنهان عبادت خدا مىكرد در خانهء فرعون ، وبر اين حال بود تا آنكه زن خربيل را كشتند ، در آن وقت ديد ملائكة روح أو را بالا مىبردند ، يقين أو زيادة شد ، در اين حال فرعون به نزد أو آمد وقصهء آن زن را براي آسيه نقل كرد ، آسيه گفت : واي بر تو اى فرعون ! اين چه جرأت است كه بر خدا دارى ؟\r\nفرعون گفت : بلكه تو هم مثل آن زن ديوانه شده‌اى ؟\r\nگفت : ديوانه نيستم وليكن ايمان آوردم به خداوندى كه پروردگار من وتو وجميع عالم است .\r\nپس فرعون مادر آسيه را طلبيد وگفت : دختر تو ديوانه شده است ، بگو كافر شود به خداى موسى ، اگر نه مرگ را به أو مىچشانم !\r\nهر چند مادر به أو سخن گفت فايده نكرد ، پس فرعون فرمود أو را به چهار ميخ كشيدند\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nوعذاب كردند تا شهيد شد .\r\nاز ابن عباس منقول است كه : در هنگامى كه أو را عذاب مىكردند حضرت موسى بر أو گذشت ودعا كرد ، خدا ألم عذاب را از أو برداشت كه از تعذيب فرعون المى به أو نمىرسيد ! در آن حال گفت : پروردگارا ! بنا كن براي من خانه‌اى در بهشت . پس خطاب الهى به أو رسيد : به جانب بالا نظر كن ، چون نظر نمود ، جاى خود را در بهشت ديد وخنديد ! فرعون گفت : ببينيد جنون أو را كه من أو را عذاب مىكنم أو مىخندد . پس به رحمت الهى واصل شد « 1 » .\r\nاز سلمان روايت كرده‌اند كه : أو را به آفتاب عذاب مىكردند ، حق تعالى ملائكة را مىفرستاد كه أو را سايه مىكردند « 2 » .\r\n\r\n\r\n","description":"","footnote":"\r\n( 1 ) . عرائس المجالس 187 .\r\n( 2 ) . مجمع البيان 5 / 319 .\r\n","page_name":" 659 ","page_number":659},
  {"content":"\r\n\r\n\r\nفصل پنجم در بيان أحوال بني إسرائيل بعد از بيرون آمدن از دريا وحيران شدن ايشان در زمين ، وساير أحوالي كه در اين مدت بر ايشان وارد شده\r\nعلي بن إبراهيم روايت كرده است كه : چون بني إسرائيل از دريا بيرون آمدند ، در بيابانى فرود آمدند ، گفتند : اى موسى ! ما را هلاك كردى ، از آبادانى به بيابانى آوردى ! نه سايه هست ونه درختى ونه آبى .\r\nپس حق تعالى ابرى بر ايشان فرستاد كه در روز سايه بر ايشان مىافكند وشب « منّ » بر ايشان نازل مىشد ، وبر گياه وسنگ ودرخت مىنشست كه غذاى ايشان بود ، ودر پسين مرغهاى بريان بر خوانهاى ايشان مىافتاد مىخوردند ، چون سير مىشدند مرغ به امر خدا زنده مىشد پرواز مىكرد !\r\nموسى عليه السّلام سنگى داشت كه در ميان لشكر مىگذاشت وعصا را بر آن مىزد دوازده چشمه از آن جارى مىشد ، وبسوى هر سبطي يك چشمه جارى مىشد وايشان دوازده سبط بودند .\r\nچون مدتي بر اين حال ماندند گفتند : اى موسى ! ما صبر نتوانيم نمود بر يك طعام ، پس دعا كن پروردگار خود را كه بيرون آورد براي ما از آنچه مىروياند زمين از سبزى وخيار وفوم وعدس وپياز ، فرمود : فوم ، گندم است - وبعضي گفته‌اند سير است ، وبعضي\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nگفته‌اند نان است « 1 » - پس موسى عليه السّلام به ايشان فرمود : آيا طلب مىكنيد كه بدل كنيد آنچه نيكوتر است به آنچه زبونتر است ؟ ! فرورويد بسوى مصر ويا شهري از شهرها ، بدرستى كه در آنجا براي شما هست آنچه سؤال كرديد « 2 » .\r\nبه سند معتبر از امام محمد باقر عليه السّلام منقول است كه حق تعالى امر فرمود موسى را كه :\r\n« ببر بني إسرائيل را به ارض مقدّسه كه كفار را از آنجا بيرون نمايند وخود در آنجا ساكن شوند - وبني إسرائيل را در آن وقت ششصد هزار نفر بودند - پس موسى عليه السّلام به ايشان فرمود : اى قوم من ! داخل شويد در ارض مقدّسه كه خدا براي شما نوشته ومقدّر فرموده است ، ومرتد مشويد وبرمگرديد از پس پشت خود ، پس برگرديد زيانكاران .\r\nگفتند : اى موسى ! در ارض مقدّسه گروهى چند هستند كه جبارانند وما تاب مقاومت آنها نداريم ، هرگز ما داخل آن شهر نمىشويم تا آنها بيرون روند از آن شهر ، پس اگر بيرون روند از آن شهر ما داخل مىشويم .\r\nپس گفتند دو شخص از آنها كه از خدا مىترسيدند وخدا بر ايشان انعام كرده بود به توفيق طاعت وفرمانبردارى - يعنى يوشع بن نون وكالب بن يوفنا كه دو پسر عمّ موسى عليه السّلام بودند - : اى بني إسرائيل ! داخل شويد بر جباران - يعنى عمالقه - از دروازهء شهر ايشان ، هرگاه داخل شهر شويد پس شما غالبيد بر آنها ، بر خدا توكل كنيد اگر ايمان داريد به خدا .\r\nگفتند : اى موسى ! ما هرگز داخل اين شهر نمىشويم تا آن جباران در شهر هستند ، پس برو تو وپروردگارت وجنگ كنيد ، بدرستى كه ما اينجا نشسته‌ايم .\r\nموسى عليه السّلام عرض كرد : پروردگارا ! من مالك نيستم مگر جان خود وبرادرم را ، پس جدائى بيفكن ميان ما وميان گروه فاسقان .\r\nحق تعالى فرمود كه : چون قبول نكردند كه داخل ارض مقدّسه شوند پس بر ايشان\r\n\r\n\r\n","description":"","footnote":"\r\n( 1 ) . مجمع البيان 1 / 122 ؛ تفسير طبري 1 / 351 ؛ تفسير روح المعاني 1 / 275 .\r\n( 2 ) . تفسير قمى 1 / 48 .\r\n","page_name":" 661 ","page_number":661},
  {"content":"\r\n\r\nحرام است داخل شدن آن زمين تا چهل سال كه حيران خواهند بود در زمين ، پس اندوهناك مباش بر گروه فاسقان » « 1 » . تا اينجا ترجمهء آيات بود .\r\nپس حضرت امام محمد باقر عليه السّلام فرمود : در چهار فرسخ از زمين چهل سال حيران ماندند به سبب آنكه بر خدا رد كردند ، وراضى نشدند كه داخل آن شهر شوند .\r\nچون شام مىشد منادى ايشان ندا مىكرد : شام شد بار كنيد ، پس روانه مىشدند ورجزخوانان راه مىرفتند تا سحر ، پس حق تعالى زمين را امر مىفرمود ايشان را برمىگردانيد ومىرسانيد به همان منزلي كه بار كرده بودند ؛ چون صبح مىشد خود را در همان منزل سابق مىديدند ومىگفتند : ديشب راه را خطا كرديم ! باز شب ديگر روانه مىشدند وصبح در جاى خود بودند . پس چهل سال بر اين حال ماندند ، حق تعالى منّ وسلوى براي آنها مىفرستاد وبا ايشان سنگى بود كه در هركجا فرود مىآمدند موسى عصاي خود را بر آن مىزد دوازده چشمه از آن جارى مىشد وبسوى هر سبطي يك چشمه جارى مىشد ، چون به موضع ديگر نقل مىكردند آبها برمىگشت داخل سنگ مىشد ! وسنگ را بر چهارپا بار مىكردند وروانه مىشدند . همه در آن صحراى « تيه » مردند مگر يوشع بن نون وكالب بن يوفنا كه ابا نكردند از داخل شدن ارض مقدّسه ، وموسى وهارون نيز در « تيه » به رحمت الهى واصل شدند « 2 » .\r\nودر أحاديث بسيار از امام محمد باقر وامام جعفر صادق عليهما السّلام منقول است كه :\r\nحق تعالى بر ايشان نوشته ومقدّر كرده بود كه داخل ارض مقدسه شوند ، چون نافرمانى كردند بر آنها حرام كرد ومقدّر فرمود كه فرزندانشان داخل شوند ، پس آنها همه در صحراى « تيه » مردند وفرزندان ايشان با يوشع بن نون وكالب بن يوفنا داخل شهر شدند ، وخدا هر چه را مىخواهد محو مىكند وهر چه را مىخواهد اثبات مىكند ونزد اوست امّ الكتاب « 3 » .\r\n\r\n\r\n","description":"","footnote":"\r\n( 1 ) . ترجمهء مضمون آيات 21 - 26 سورهء مائده .\r\n( 2 ) . اختصاص 265 .\r\n( 3 ) . تفسير عياشى 1 / 304 و 305 ؛ قصص الأنبياء راوندى 172 .\r\n","page_name":" 662 ","page_number":662},
  {"content":"\r\n\r\nدر روايت ديگر آن است كه : فرزندان آنها نيز داخل نشدند بلكه فرزندان [ فرزندان 
  ] « 1 » ايشان داخل شدند « 2 » .\r\nدر حديث معتبر ديگر از حضرت امام محمد باقر عليه السّلام منقول است كه : نيكو زمينى است شام ، وبد مردمند أهل آن ، وبدترين شهرها است مصر ، بدرستى كه آن زندان كسى كه خدا بر أو غضب كند ، ونبود داخل شدن بني إسرائيل در مصر مگر براي غضبى كه خدا بر ايشان كرد به سبب گناهى كه كرده بودند ، زيرا كه حق تعالى به ايشان فرمود : داخل شويد در ارض مقدّسه كه خدا براي شما نوشته است - يعنى شام - پس ابا كردند از داخل شدن وچهل سال حيران ماندند در مصر وبيابانهاى آن ، وبعد از چهل سال داخل شدند ، ونبود بيرون آمدن ايشان از مصر وداخل شدن ايشان در شام مگر بعد از توبهء ايشان وراضى شدن حق تعالى از آنها .\r\nپس حضرت فرمود : من كراهت دارم از آنكه بخورم طعامي را كه در سفال مصر پخته شده باشد ، ودوست نمىدارم كه سرم را از گل مصر بشويم از ترس آنكه مبادا خاكش باعث مذلت من شود وغيرت مرا بر طرف كند « 3 » .\r\nعلي بن إبراهيم روايت كرده است : چون بني إسرائيل گفتند به موسى عليه السّلام : برو تو وپروردگارت جنگ كنيد كه ما اينجا نشسته‌ايم ، موسى عليه السّلام دست هارون را گرفت وخواست كه از ميان ايشان بيرون رود ، پس بني إسرائيل ترسيدند وگفتند : اگر موسى از ميان ما بيرون رود بر ما عذاب نازل مىشود ، پس به نزد أو آمدند وبه تضرع واستغاثه والتماس كردند كه در ميان ايشان بماند واز خدا سؤال كند توبهء آنها را قبول فرمايد ، پس حق تعالى وحى فرستاد به آن حضرت كه : من توبهء ايشان را قبول كردم امّا ايشان را در اين زمين حيران گردانيدم تا چهل سال به عقوبت آنچه گفتند .\r\nپس همه در توبه ودر تيه داخل شدند بغير از قارون ، پس در أول شب برمىخاستند\r\nو \r\n\r\n","description":"","footnote":"\r\n( 1 ) . اين كلمه از مصدر اضافه شد .\r\n( 2 ) . تفسير عياشى 1 / 304 .\r\n( 3 ) . تفسير عياشى 1 / 305 ؛ قصص الأنبياء راوندى 186 .\r\n","page_name":" 663 ","page_number":663},
  {"content":"\r\n\r\nشروع مىكردند به خواندن تورات وبه مصر روانه مىشدند ، وميان ايشان ومصر چهار فرسخ بود ، چون صبح به دروازهء مصر مىرسيدند زمين مىگردانيد ايشان را وبه جاى أول برمىگشتند « 1 » .\r\nوأيضا علي بن إبراهيم روايت كرده است كه : چون بني إسرائيل از دريا بيرون آمدند رسيدند به جماعتى كه بت مىپرستيدند ، پس گفتند : اى موسى ! براي ما خدائى قرار ده چنانچه ايشان خدائى دارند !\r\nموسى فرمود : شما گروهى هستيد جاهل ، اين گروه آنچه مىكنند هالك است وعملشان باطل است ، آيا غير خداوند عالميان براي شما خدائى طلب كنم وحال آنكه أو شما را فضيلت داده است بر عالميان « 2 » ؟\r\nابن بابويه رحمه اللّه از ابن عباس روايت كرده است كه : چون بني إسرائيل از دريا گذشتند گفتند به موسى : به كدام قوت وتهيه وبه كدام باربردار به ارض مقدّسه خواهيم رسيد وحال آنكه أطفال وزنان وپيران با ما هستند ؟ !\r\nموسى عليه السّلام فرمود : من گمان ندارم كه خدا به گروهى در دنيا داده باشد يا به احدى عطا فرموده باشد آنچه از متاع دنيا به شما ميراث داده است از قوم فرعون ، وعن‌قريب از براي شما چاره‌اى در هر باب خواهد كرد ، پس خدا را ياد كنيد وكار خود را به أو بگذاريد كه أو مهربانتر است به شما از شما .\r\nگفتند : اى موسى ! دعا كن كه خدا به ما طعام وآب وجامه بدهد ، ما را از پياده بودن نجات دهد واز گرما سايه‌اى بدهد .\r\nپس حق تعالى به موسى وحى فرستاد كه : من آسمان را امر كردم كه بر ايشان منّ وسلوى ببارد ، وباد را امر كردم سلوى را براي ايشان بريان كند ، وسنگ را فرمودم به ايشان آب دهد ، وابر را امر كردم بر ايشان سايه افكند ، وجامه‌هاى ايشان را مسخّر كردم كه به\r\n\r\n\r\n","description":"","footnote":"\r\n( 1 ) . تفسير قمى 1 / 164 .\r\n( 2 ) . تفسير قمى 1 / 239 .\r\n","page_name":" 664 ","page_number":664},
  {"content":"\r\n\r\nقدر آنچه ايشان مايلند بلند شود .\r\nپس موسى عليه السّلام ايشان را برداشت ومتوجه ارض مقدّسه شد كه آن فلسطين است از بلاد شام ، وآن شهر را مقدّس گفتند براي آنكه يعقوب عليه السّلام در آنجا متولد شد ، ومسكن إسحاق ويوسف بود ، وبعد از فوت همه را به آنجا نقل كردند « 1 » .\r\nدر تفسير امام حسن عسكرى عليه السّلام مذكور است در تفسير قول حق تعالى  وَظَلَّلْنا عَلَيْكُمُ الْغَمامَ  فرمود : يعنى ياد كنيد اى بني إسرائيل وقتي را كه سايه‌افكن گردانيدم بر شما ابر را در وقتي كه در تيه بوديد تا شما را از گرمى آفتاب وسردى ماه نگاهدارد  وَأَنْزَلْنا عَلَيْكُمُ الْمَنَّ وَالسَّلْوى  ونازل ساختيم بر شما منّ را كه ترنجبين است ، بر درختهاى ايشان فرو مىآمد وايشان براي خود مىگرفتند ، وسلوى را كه آن مرغ آسمانى بود از همهء مرغان خوش‌گوشت‌تر است ، خدا براي ايشان مىفرستاد وايشان بىمشقت آن را شكار كرده مىخوردند . پس حق تعالى به آنها فرمود  كُلُوا مِنْ طَيِّباتِ ما رَزَقْناكُمْ  يعنى : بخوريد از چيزهاى پاكيزه كه شما را روزى كرده‌ام وشكر كنيد نعمت مرا ، وتعظيم كنيد آنها را كه من تعظيم كرده‌ام ، وبزرگ دانيد آنها را كه من بزرگ كرده‌ام ، وعهد وپيمان ولايت ايشان را از شما گرفته‌ام ، يعنى محمد صلّى اللّه عليه وآله وسلّم . پس خدا مىفرمايد  وَما ظَلَمُونا  ايشان بر ما ستم نكردند چون تغيير دادند آنچه به ايشان گفتيم ، ووفا نكردند به آن عهدي كه در باب آن بزرگواران از ايشان گرفتيم ، زيرا كه كفر كافران ضررى به ما نمىرساند همچنان كه ايمان مؤمنان بر سلطنت ما نمىافزايد  وَلكِنْ كانُوا أَنْفُسَهُمْ يَظْلِمُونَ  « 2 » ، وليكن ستم بر جانهاى خود مىكردند به سبب كافر شدن وتبديل كردن آنچه به ايشان گفتيم .\r\n وَإِذْ قُلْنَا ادْخُلُوا هذِهِ الْقَرْيَةَ  فرمود كه : يعنى ياد آوريد اى بني إسرائيل وقتي را كه ما گفتيم پدران وگذشتگان شما را كه داخل شويد در اين شهر - يعنى أريحا كه از شهرهاى\r\n\r\n\r\n","description":"","footnote":"\r\n( 1 ) . قصص الأنبياء راوندى 172 .\r\n( 2 ) . سورهء بقره : 57 .\r\n","page_name":" 665 ","page_number":665},
  {"content":"\r\n\r\nشام است - اين در وقتي بود كه از صحراى تيه بيرون آمدند  فَكُلُوا مِنْها حَيْثُ شِئْتُمْ رَغَداً  پس بخوريد از اين شهر هر جا كه خواهيد فراخ روزى وبىتعب  وَادْخُلُوا الْبابَ سُجَّداً  داخل دروازهء شهر شويد سجود كنندگان .\r\nفرمود : حق تعالى در دروازهء شهر براي ايشان صورت محمد وعلى عليهما السّلام را ممثّل گردانيد وامر كرد ايشان را كه سجده كنند براي تعظيم آن مثالها وتازه كنند بر خود بيعت ايشان ومحبت ايشان را ، وبه ياد آورند عهد وپيمان ولايت واعتقاد به فضيلت ايشان را كه از آنها گرفته بود حق تعالى ،  وَقُولُوا حِطَّةٌ  يعنى : بگوئيد اين سجدهء ما براي خدا به جهت تعظيم مثال محمد وعلى عليهما السّلام واعتقاد ما براي ولايت ايشان كم كنندهء گناهان ما ومحو كنندهء سيئات ما است ،  نَغْفِرْ لَكُمْ خَطاياكُمْ  تا بيامرزيم براي شما خطاهاى گذشتهء شما را ،  وَسَنَزِيدُ الْمُحْسِنِينَ  « 1 » بزودى زياد خواهيم كرد ثواب نيكوكاران را ، يعنى آنها كه اين كار كنند وپيشتر گناهى نكرده‌اند ، زياد مىكنيم به سبب اين فعل ، درجات ومثوبات ايشان را .\r\n فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ  پس بدل كردند آن گروهى كه ستم بر خود كرده بودند قولي غير آنچه به ايشان گفته شده بود . فرمود : يعنى سجده نكردند چنانچه به ايشان گفته شده بود ، ونگفتند آنچه خدا فرموده بود وليكن پشت را به جانب دروازه كردند از پس پشت داخل شدند ، خم نشدند وسجده نكردند در وقت داخل شدن ، وگفتند : در درگاه با اين رفعت چرا بايد خم شويم وداخل شويم ، تا به كي اين موسى ويوشع به ما سخريه كنند وما را براي أمور باطله به سجده اندازند ؟ ! ودر وقت داخل شدن به جاى « حطّة » گفتند : « هنطا سمقانا » « 2 » يعنى : گندم سرخى كه ما قوت خود كنيم بسوى ما محبوبتر است از اين كردار وگفتار !  فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ بِما كانُوا يَفْسُقُونَ  « 3 » پس فرستاديم بر آنها كه ستم كردند ، يعنى تغيير وتبديل كردند آنچه به\r\n\r\n\r\n","description":"","footnote":"\r\n( 1 ) . سورهء بقره : 58 .\r\n( 2 ) . در مصدر : « هطا سمقانا » است .\r\n( 3 ) . سورهء بقره : 59 .\r\n","page_name":" 666 ","page_number":666},
  {"content":"\r\n\r\nايشان گفته بودند ومنقاد نشدند براي ولايت محمد وعلى عليهما السّلام وآل طيّبين ايشان عليهم السّلام رجزى وعذابي از آسمان به سبب فسق ايشان ، وآن رجز كه به ايشان رسيد آن بود كه كمتر از يك روز صد وبيست هزار كس از آنها به طاعون مردند ، وايشان جمعى بودند كه خدا مىدانست كه ايمان نمىآورند وتوبه نمىكنند ، ونازل نشد بر كسى كه خدا مىدانست توبه خواهد كرد ، يا از صلب أو فرزندى بهم خواهد رسيد كه خدا را به يگانگى بپرستد وايمان به محمد صلّى اللّه عليه وآله وسلّم بياورد وولايت علي عليه السّلام را بشناسد .\r\nپس حق تعالى فرمود  وَإِذِ اسْتَسْقى مُوسى لِقَوْمِهِ  ، امام عليه السّلام فرمود : يعنى ياد كنيد بني إسرائيل را وآن وقت را كه طلب آب كرد موسى براي قوم خود در وقتي كه تشنه شدند در تيه وفريادكنان وگريه‌كنان به نزد موسى آمدند وگفتند : هلاك شديم به تشنگى . پس موسى عليه السّلام گفت : الهى بحقّ محمد سيّد أنبياء صلّى اللّه عليه وآله وسلّم وبحقّ على سيّد أوصياء عليه السّلام وبحقّ فاطمه سيّدة نساء عليها السّلام وبحقّ حسن بهترين أولياء عليه السّلام وبحقّ حسين أفضل شهداء عليه السّلام وبحقّ عترت وخليفه‌هاى ايشان كه بهترين ازكيا وپاكانند سوگند مىدهم كه اين بندگان خود را آب دهى  فَقُلْنَا اضْرِبْ بِعَصاكَ الْحَجَرَ  پس خدا وحى فرمود به موسى : بزن عصاي خود را بر سنگ ،  فَانْفَجَرَتْ مِنْهُ اثْنَتا عَشْرَةَ عَيْناً  چون عصا را بر سنگ زد جارى شد از آن دوازده چشمه ،  قَدْ عَلِمَ كُلُّ أُناسٍ مَشْرَبَهُمْ  فرمود كه : دانستند هر قبيله از أسباط أولاد يعقوب محلّ آب خوردن خود را كه با قبيله وسبط ديگر براي آب خوردن مزاحمه ومنازعه نكنند . پس خدا به ايشان خطاب فرمود  كُلُوا وَاشْرَبُوا مِنْ رِزْقِ اللَّهِ  يعنى : بخوريد وبياشاميد از روزى كه خدا به شما عطا فرموده است ،  وَلا تَعْثَوْا فِي الْأَرْضِ مُفْسِدِينَ  « 1 » وسعى مكنيد در زمين وحال آنكه شما مفسد وعاصى باشيد .\r\n وَإِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ  فرمود كه : يعنى ياد كنيد وقتي را كه گفتند گذشتگان شما كه در زمان موسى عليه السّلام بودند به آن حضرت كه : ما صبر نمىتوانيم كرد\r\n\r\n\r\n","description":"","footnote":"\r\n( 1 ) . سورهء بقره : 60 .\r\n","page_name":" 667 ","page_number":667},
  {"content":"\r\n\r\nبر يك طعام - كه منّ وسلوى باشد - وناچار است ما را از طعام ديگر كه با آن مخلوط كنيم  فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ  پس بخوان براي ما پروردگار خود را كه بيرون آورد از براي ما از آنچه مىروياند زمين  مِنْ بَقْلِها وَقِثَّائِها وَفُومِها وَعَدَسِها وَبَصَلِها  از سبزيهاى زمين وخيار وسير وعدس وپياز آن ،  قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ  موسى گفت : آيا طلب مىكنيد كه بهتر را از شما بگيرند وزبونتر را به شما بدهند ،  اهْبِطُوا مِصْراً فَإِنَّ لَكُمْ ما سَأَلْتُمْ  « 1 » پس فرو رويد يعنى بيرون رويد از تيه بسوى شهري از شهرهائى كه در آنجا حاصل است از براي شما آنچه سؤال كرديد « 2 » .\r\nبه سند معتبر از حضرت امام محمد باقر عليه السّلام منقول است كه در تفسير قول حق تعالى  وَادْخُلُوا الْبابَ سُجَّداً  فرمود : آن در وقتي بود كه موسى از زمين تيه بيرون آمد وداخل معموره شدند ، بني إسرائيل گناهى كرده بودند حق تعالى خواست ايشان را از آن گناه نجات دهد وببخشد بر ايشان اگر توبه كنند ، پس به ايشان گفت : چون به در شهر برسيد به سجود رويد وبگوييد « حطّة » تا گناهان شما حط وزايل شود ، آنها كه نيكوكاران بودند چنين كردند وتوبهء ايشان مقبول شد ، وآنها كه ظالمان بودند به جاى « حطّة » ، « حنطة حمراء » يعنى گندم سرخ طلبيدند ، پس عذاب بر ايشان نازل شد « 3 » .\r\nدر أحاديث متواتره از طريق خاصه وعامه منقول است كه حضرت رسول صلّى اللّه عليه وآله وسلّم فرمود : مثل أهل بيت من در اين امّت ، مثل باب حطّه است در بني إسرائيل « 4 » ، همچنان كه در بني إسرائيل هر كه از روى تواضع وانقياد داخل درگاه حطّه شد نجات يافت وهر كه چنان داخل نشد وتكبر كرد وانقياد نكرد هلاك شد ، وهمچنين در اين امّت هر كه در ولايت أهل بيت من از روى تسليم وانقياد داخل شود واعتقاد به امامت ايشان بكند ومتابعت ايشان را بر خود لازم گرداند وايشان را وسيلهء آمرزش خود داند نجات مىيابد ،\r\nو \r\n\r\n","description":"","footnote":"\r\n( 1 ) . سورهء بقره : 61 .\r\n( 2 ) . تفسير امام حسن عسكرى عليه السّلام 257 .\r\n( 3 ) . قصص الأنبياء راوندى 174 .\r\n( 4 ) . كتاب سليم بن قيس 11 ؛ كفاية الأثر 38 ؛ كنز العمّال 12 / 98 ؛ فرائد السمطين 2 / 242 .\r\n","page_name":" 668 ","page_number":668},
  {"content":"\r\n\r\nهر كه تكبر نمايد از أطاعت ايشان وتابع دنياي باطل شود چنانچه آنها گندم سرخ طلبيدند كافر وهالك گردند .\r\nدر حديث معتبر از حضرت صادق عليه السّلام منقول است كه : خواب پيش از طلوع آفتاب شوم است ورنگ را زرد مىكند وآدمي را از روزى محروم مىگرداند ، بدرستى كه حق تعالى روزى را در ما بين طلوع صبح تا طلوع آفتاب قسمت مىكند ، ومنّ وسلوى بر بني إسرائيل در ما بين طلوع صبح تا طلوع آفتاب نازل مىشد ، هر كه در آن ساعت خواب بود نصيب أو نازل نمىشد ، چون بيدار مىشد نصيب خود را نمىيافت ومحتاج مىشد كه از ديگران بطلبد وسؤال كند « 1 » .\r\nبه سندهاى معتبر از امام محمد باقر وامام جعفر صادق عليهما السّلام منقول است كه : چون قائم آل محمد صلّى اللّه عليه وآله وسلّم از مكة ظاهر شود وخواهد كه متوجه كوفه شود ، منادى آن حضرت در ميان أصحاب آن حضرت ندا كند كه : كسى توشه وآب با خود برندارد ، وسنگ حضرت موسى عليه السّلام را با خود بردارد وآن بار يك شتر است ، پس به هر منزل كه فرود آيند چشمه‌اى از آن سنگ جارى شود ، هر گرسنه‌اى كه بخورد سير شود وهر تشنه‌اى كه بخورد سيراب شود ، وتوشهء ايشان همين باشد تا آنكه آن حضرت با أصحاب خود در نجف اشرف نزول اجلال فرمايد « 2 » .\r\nمؤلف گويد : مفسران خلاف كرده‌اند كه ارض مقدّسه كدام است : بعضي بيت المقدس گفته‌اند ؛ وبعضي دمشق وفلسطين ؛ وبعضي شام ؛ وبعضي زمين طور وحوالي آن گفته‌اند ؛ أحاديث در اين باب گذشت « 3 » . وأيضا خلاف است كه آيا موسى عليه السّلام داخل ارض مقدّسه شد يا نه ، وظاهر أحاديث معتبره آن است كه موسى در تيه به عالم قدس ارتحال نمود ، ويوشع بن نون وصىّ آن حضرت بني إسرائيل را از تيه برداشت وبه ارض مقدّسه برد ،\r\n\r\n\r\n","description":"","footnote":"\r\n( 1 ) . تهذيب الأحكام 2 / 139 .\r\n( 2 ) . كافى 1 / 231 ؛ بصائر الدرجات 188 .\r\n( 3 ) . مجمع البيان 2 / 178 .\r\n","page_name":" 669 ","page_number":669},
  {"content":"\r\n\r\nچنانچه بعد از اين مذكور خواهد شد « 1 » . وباز خلاف است در اين باب كه حطّه در تيه بود يا بعد از بيرون رفتن از تيه ، أكثر را اعتقاد آن است كه بعد از بيرون رفتن از تيه مأمور شدند بني إسرائيل كه چنين داخل درگاه بيت المقدس شوند ، يا دروازهء شهر أريحا ، بنابراين بايد كه موسى عليه السّلام در آن وقت با آنها نباشد . بعضي گفته‌اند : موسى عليه السّلام در تيه قبّه‌اى ساخته بود كه رو به آن نماز مىكردند وآن حضرت امر فرمود ايشان را كه از درگاه آن قبّه خم شده داخل شوند از روى تواضع ، وطلب آمرزش گناهان خود بكنند ، پس مراد از سجود ، ركوع خواهد بود ؛ بعضي گفته‌اند مراد از سجود ، خضوع وشكستگى وتواضع است ؛ بعضي گفته‌اند مراد آن است كه بعد از داخل شدن به سجده روند وطلب مغفرت كنند « 2 » . از أحاديث سابقه ترجيح ميان اين وجوه ظاهر مىشود .\r\nثعلبى در عرايس روايت كرده است كه : حق تعالى وعده داد موسى را كه ارض مقدّسهء شام را به أو وقوم أو عطا فرمايد كه مسكن ايشان باشد ، ودر آن وقت شام را عمالقه متصرّف بودند ، وحق تعالى وعده داد موسى را كه آنها را هلاك گرداند وشام را مسكن بني إسرائيل گرداند .\r\nچون بني إسرائيل بعد از غرق شدن فرعون داخل مصر شدند ، حق تعالى امر فرمود ايشان را كه متوجه أريحا شوند از بلاد شام ، وفرمود : من چنين مقدّر كرده‌ام كه آن محلّ قرار شما باشد ، پس برويد با عمالقه جنگ كنيد وأريحا را تصرف نمائيد ، وامر فرمود حق تعالى كه موسى عليه السّلام از قوم خود دوازده نقيب « 3 » قرار دهد ، در هر سبطي يك نقيب كه سركردهء ايشان باشند .\r\nبني إسرائيل گفتند : تا أحوال عمالقه بر ما معلوم نشود ما به جنگ ايشان نمىرويم . پس موسى مقرر فرمود كه آن دوازده نقيب بروند وأحوال آن جماعت را معلوم كرده خبر بياورند . چون نقبا به نزديك أريحا رسيدند شخصي از جباران كه أو را عوج بن عناق\r\n\r\n\r\n","description":"","footnote":"\r\n( 1 ) . مجمع البيان 2 / 179 و 182 .\r\n( 2 ) . مجمع البيان 1 / 119 .\r\n( 3 ) . نقيب : مهتر قوم ، بزرگ وسرپرست وضامن ورئيس قوم . ( فرهنگ عميد 3 / 2411 ) .\r\n","page_name":" 670 ","page_number":670},
  {"content":"\r\n\r\nمىگفتند « 1 » - روايت كرده‌اند كه طول قامت أو بيست وسه هزار وسيصد وسى وسه ذراع بود ، وما هي را از ته دريا مىگرفت ونزد چشمهء آفتاب بريان مىكرد ومىخورد ، طوفان نوح از زانوهاى أو نگذشت ، سه هزار سال عمر أو بود وعناق مادر أو دختر حضرت آدم بود ، گويند أو سنگى به قدر لشكرگاه موسى عليه السّلام از كوه جدا كرد آورد كه بر لشكر آن حضرت بيندازد ، حق تعالى هدهد را فرستاد آن سنگ را سوراخ كرد تا به گردنش افتاد وأو بر زمين افتاد ، پس موسى آمد وطول آن حضرت ده ذراع بود ، وطول عصاي آن حضرت ده ذراع بود وده ذراع جست از زمين ، عصا را بر كعب عوج زد ، به آن زدن أو هلاك شد - چون عوج نقبا را ديد ايشان را برداشت در دامن خود گذاشت آورد به نزد زنش بر زمين گذاشت وگفت : اين جماعتند كه مىخواهند با ما قتال كنند ، خواست پا بر بالاى ايشان بمالد وهلاك كند ، زنش گفت : بگذار ايشان برگردند وخبر شما را از براي قوم خود ببرند .\r\nپس ايشان در آن شهر گشتند وأحوال ايشان را معلوم كردند ، خوشهء انگور ايشان را پنج نفر از بني إسرائيل با چوب مىتوانستند برداشت ! ودر نصف پوست أنار ايشان چهار نفر مىتوانستند نشست ! چون نقبا روانه شدند كه بسوى قوم خود بيايند به يكديگر گفتند كه : اگر خبر دهيم بني إسرائيل را به آنچه ديديم ، شك در موسى وفرمودهء أو خواهند كرد وكافر خواهند شد ، بايد كه اين خبرها را از ايشان پنهان داريم ، به موسى وهارون پنهان نقل كنيم كه آنچه مصلحت دانند چنان كنند . به اين نحو از يكديگر پيمان گرفتند ، بعد از چهل روز به خدمت موسى عليه السّلام رسيدند ، آنچه ديده بودند عرض كردند ، پس همه پيمان را شكستند ، هر يك به سبط خود وخويشان خود أحوال عمالقه را نقل كردند ، ايشان را از جهاد ترسانيدند ! بغير از يوشع بن نون وكالب بن يوفنا « 2 » كه ايشان در عهد خود باقي ماندند . ومريم خواهر حضرت موسى زوجهء كالب بود .\r\n\r\n\r\n","description":"","footnote":"\r\n( 1 ) . در مصدر : « عوج بن عنق » است .\r\n( 2 ) . در مصدر : « كالب بن يوقنا » است .\r\n","page_name":" 671 ","page_number":671},
  {"content":"\r\n\r\nچون اين خبرها در ميان بني إسرائيل شهرت كرد ، صداها به گريه بلند كردند وگفتند :\r\nكاش در زمين مصر مرده بوديم ، يا در اين بيابان مىمرديم وداخل اين شهر نمىشديم كه زنان وفرزندان ومالهاى ما غنيمت عمالقه باشد ! به يكديگر مىگفتند : بيائيد سركرده‌اى براي خود قرار دهيم وبسوى مصر برگرديم ! هر چند موسى عليه السّلام ايشان را موعظه كرد كه :\r\nآن پروردگارى كه شما را بر فرعون غالب گردانيد بر اين قوم نيز غالب خواهد گردانيد ، وخدا وعدهء فتح داده است ودر وعدهء أو خلاف نمىباشد ، قبول نكردند . خواستند كه به مصر برگردند پس كالب ويوشع گريبانهاى خود را دريدند وگفتند : از خدا بترسيد وداخل شهر جباران شويد كه چون داخل مىشويد بر ايشان غالب خواهيد بود به نصرت الهى ، ما ايشان را امتحان كرديم ، اگر چه بدنهاى ايشان قوى است امّا دلهاى ايشان ضعيف است ، از ايشان مترسيد وبر خدا توكل كنيد .\r\nبني إسرائيل سخن ايشان را قبول نكردند خواستند كه ايشان را سنگسار كنند ! وگفتند به موسى عليه السّلام كه : ما هرگز داخل آن شهر نمىشويم ، تو با پروردگار خود برويد وبا ايشان جنگ كنيد كه ما از اينجا حركت نمىكنيم .\r\nپس حضرت موسى به غضب آمد وبه ايشان نفرين كرد وگفت : پروردگارا ! من مالك نيستم مگر خود وبرادر خود را ، پس جدائى بيند از ميان من وميان گروه فاسقان .\r\nپس ابرى پيدا شد بر در قبّة الزمر ، حق تعالى وحى كرد به حضرت موسى كه : تا كي اين گروه ، معصيت من خواهند نمود ، وتصديق به آيات من نخواهند كرد ، من همه را هلاك مىكنم وبراي تو قومي از ايشان قويتر وبيشتر قرار مىدهم .\r\nموسى عليه السّلام گفت : خداوندا ! اگر ايشان را به يك‌دفعه هلاك كنى ، امّتهاى ديگر كه اين را بشنوند خواهند گفت كه : موسى براي اين ايشان را هلاك كرد كه نتوانست ايشان را داخل ارض مقدّسه گرداند ، بدرستى كه صبر تو طولانى است ونعمت تو بسيار است ، توئى آمرزندهء گناهان ، وحفظ مىكنى پدران را براي فرزندان وفرزندان را براي پدران ، پس بيامرز ايشان را ودر اين بيابان هلاك نكن ايشان را .\r\nپس حق تعالى وحى نمود كه : به دعاى تو ايشان را آمرزيدم وليكن چون ايشان را\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nفاسق ناميدى وبر ايشان نفرين كردى قسم ياد كردم كه داخل شدن ارض مقدّسه را بر ايشان حرام گردانم بغير يوشع وكالب ، وچهل سال در اين بيابان ايشان را حيران خواهم كرد به جاى آن چهل روز كه تفحّص أحوال عمالقه كردند وامر مرا به تأخير انداختند ، وهمه در اين بيابان خواهند مرد ، وفرزندان ايشان داخل ارض مقدّسه خواهند شد .\r\nپس حق تعالى در تيه بر ايشان ابرى فرستاد تنگ كه مانند ابر باران نبود ، بلكه تنگتر وخشكتر ونيكوتر بود از آن ، وهميشه بر بالاى سر ايشان بود ، وبه هر جا كه مىرفتند با ايشان حركت مىكرد وايشان را از گرمى آفتاب حفظ مىكرد . واز براي ايشان عمودى از نور آفريد در شبى كه ماهتاب نبود براي ايشان روشنى مىداد ، ومنّ را براي طعام ايشان فرستاد ، ودر آن خلاف است : بعضي گفته‌اند صمغى بود بر درختهاى ايشان مىنشست وبه شيرينى عسل بود ؛ وبعضي گفته‌اند ترنجبين بود ؛ وبعضي گفته‌اند عسل بود ؛ وبعضي گفته‌اند نانهاى تنك بود ؛ وبعضي گفته‌اند ربّ غليظى بود . بر هر تقدير هر شب مانند برف بر ايشان مىباريد ، پس گفتند : شيرينى منّ ما را هلاك كرد ! دعا كن كه خدا گوشتى به ما عطا كند . پس حق تعالى سلوى را براي ايشان فرستاد ، ودر آن نيز خلاف است : أكثر گفته‌اند مرغى بود شبيه به سماني ؛ وبعضي گفته‌اند مرغان سرخ بودند از آسمان بر ايشان مىباريد به قدر يك ميل راه ، ويك نيزه بر روى يكديگر مىنشستند ؛ بعضي گفته‌اند مانند جوجهء كبوترى بود كه بال وپرش را دور كرده باشند وبريان كرده باشند ، باد از براي ايشان مىآورد ؛ بعضي گفته‌اند مرغان مىآمدند وايشان به دست خود مىگرفتند ؛ وبعضي گفته‌اند مرغى چند بود مانند مرغانى كه در هند مىباشند اندكى از گنجشك بزرگتر بودند ؛ بعضي گفته‌اند : سلوى عسل بود .\r\nپس هر يك به قدر يك شبانه روز برمىداشتند ودر روز جمعه به قدر دو شبانه روز برمىداشتند چون روز شنبه از براي ايشان نمىآمد ، وهر كه زيادة برمىداشت كرم در آن مىافتاد وفاسد مىشد ودر روز ديگر براي أو نمىآمد ، چنانچه در اين امّت هر كه روزى حرام را مىگيرد ، از روزى حلال كه خدا براي أو مقدّر كرده است محروم مىشود .\r\nچون آب طلبيدند حضرت موسى عليه السّلام عصا را به سنگ زد تا دوازده نهر عظيم از آن\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nجارى شد وبه هر سبطي نهرى روان شد .\r\nچون جامه طلبيدند حق تعالى همان جامه را كه پوشيده بودند نو كرد براي ايشان وهرگز كهنه نمىشد وهر روز نوتر وتازه‌تر بود ! وفرزندان ايشان با جامه متولد مىشدند ! هر چند بلند مىشدند جامه با ايشان بلند مىشد « 1 » .\r\nوعرض تيه : بعضي گفته‌اند كه شانزده فرسخ بود ؛ وبعضي نه فرسخ گفته‌اند ؛ وبعضي شش فرسخ « 2 » .\r\nثعلبى از وهب بن منبه روايت كرده است كه : حق تعالى وحى فرستاد به حضرت موسى كه مسجدى براي نماز جماعت ايشان بسازد ، وبيت المقدس براي تورات وتابوت سكينه بنا كند ، وقبّه‌هائى براي قرباني ايشان بسازد ، وبراي مسجد سراپرده‌ها مقرر سازد كه رو وپشت آنها از پوست قرباني باشد وبندهايشان از پشم قرباني باشد ، وآن بندها را زن حائض نريسد وآن پوستها را مرد جنب دبّاغى نكند ، وستونهاى مسجد از مس باشد وطول هر يك چهل ذراع باشد ودوازده حصّه كنند وهر حصّه را سبطي بردارند ، وآن سراپرده‌ها ششصد ذراع در ششصد ذراع باشد ، وهفت قبّه برپا نمايند كه شش قبّه براي قرباني بود مشبّك از طلا ونقره باشند ، وبر ستونهاى نقره نصب كنند آنها را ، وطول هر ستون چهل ذراع باشد وچهارده پرده بر روى آن قبّه‌ها بكشند ، وپردهء پائين از سندس سبز باشد ودوم ارغوانى باشد وسوم ديبا باشد وچهارم از پوست قرباني باشد كه آن پرده‌ها را از باران وغبار محافظت كند ، وبندهايشان از پشم قرباني باشد ، ووسعتشان چهل ذراع باشد ، در ميان آنها خوانهاى مربّع از نقره نصب كنند كه قرباني را بر روى آنها بگذارند ، وهر خوانى چهار ذراع طول ويك ذراع عرض داشته باشد ، وهر خوانى چهار پايه از نقره داشته باشد كه بلندى هر پايه سه ذراع بوده باشد كه كسى نتواند چيزى از آن برداشتن مگر ايستاده .\r\n\r\n\r\n","description":"","footnote":"\r\n( 1 ) . عرائس المجالس 240 .\r\n( 2 ) . مجمع البيان 2 / 179 .\r\n","page_name":" 674 ","page_number":674},
  {"content":"\r\n\r\nوامر كرد كه بيت المقدس را - كه قبهء هفتم است - نصب كنند بر ستون طلا كه طولش هفتاد ذراع بوده باشد وآن را بر روى سبيكه‌اى از طلا بگذارند كه طولش هفتاد ذراع بوده باشد ، ومرصّع به ألوان جواهر كرده باشند ، وپائينش را مشبّك سازند به ميله‌هاى طلا ونقره ، وطنابهاى آن را از پشم قرباني بعمل آورند به رنگهاى مختلف از سرخ وزرد وسبز ، وبر روى آن هفت پرده قرار دهند بر روى يكديگر ، كه پائين آن را حرير كندهء سبز بوده باشد ، دوم از ارغوانى ، وبعد از آن حرير وديباى سفيد وزرد وملوّن بوده باشد ، وهفتم كه بر بالاى همه است از پوست قرباني باشد كه آن پرده‌هاى ديگر را محافظت نمايد از باران ورطوبتها . وامر فرمود كه وسعت آن را هفتاد ذراع گردانند ، وفرمود كه فرش قبّه‌ها را حرير سرخ كنند ، وتابوتى از طلا نصب كنند در آن قبّه براي تابوت ميثاق ، ومرصّع گردانند آن را به ألوان جواهر ، وپايه‌هاى آن از طلا باشد وطولش نه ذراع وعرضش چهار ذراع وارتفاعش به قدر قامت حضرت موسى عليه السّلام بوده باشد ، وآن قبّه چهار درگاه داشته باشد كه از يك در ملائكة داخل شوند واز يك در موسى عليه السّلام واز يك در هارون عليه السّلام واز يك در فرزندان هارون ، وفرزندان هارون صاحب اختيار آن قبّه باشند ومحافظت تابوت به ايشان تعلق داشته باشد .\r\nوحق تعالى امر فرمود حضرت موسى را از هر كه بالغ شده باشد از بني إسرائيل يك مثقال طلا بگيرد وصرف بيت المقدس كند وديگر آنچه احتياج شود از اموالى كه از فرعون وأصحاب أو گرفته بودند از زيورها وساير أموال صرف كنند .\r\nپس موسى عليه السّلام چنين كرد وعدد بني إسرائيل در آن وقت ششصد هزار وهفتصد وهشتاد مرد بود « 1 » كه از ايشان آن مال را گرفت ، پس خدا وحى فرستاد به موسى عليه السّلام كه :\r\nمن بر تو از آسمان آتشى مىفرستم كه دود نداشته باشد وچيزى را نسوزاند وهرگز خاموش نشود تا قربانيها كه مقبول مىشود بخورد وقنديلهاى بيت المقدس از آن افروخته شود وآن قنديلها از طلا بودند وبه زنجيرهاى طلا كه بافته بودند به ياقوت ومرواريد\r\nو \r\n\r\n","description":"","footnote":"\r\n( 1 ) . در مصدر : « ششصد هزار وپنجاه وهفت » است .\r\n","page_name":" 675 ","page_number":675},
  {"content":"\r\n\r\nأنواع جواهر آويخته بودند ، وامر فرمود كه در ميان خانه سنگ عظيمى بگذارند وميان آن سنگ را گود كنند كه آتشى كه از آسمان فرود مىآيد در آنجا بوده باشد .\r\nپس حضرت موسى هارون عليه السّلام را طلبيد وگفت : حق تعالى مرا برگزيد به آتشى كه از آسمان بفرستد براي خوردن قربانيها كه مقبول مىشود وبراي افروختن قنديلهاى بيت المقدس ومرا به آن خانه وصيت فرمود ومن تو را براي آن اختيار كردم وتو را برگزيدم وتو را وصيت مىكنم به آن .\r\nپس هارون عليه السّلام دو پسر خود شبير وشبّر را طلبيد وگفت : خدا موسى را براي امرى اختيار كرد وبه آن وصيت فرمود ، وموسى مرا اختيار كرد براي آن امر ومرا وصيت نمود ، ومن شما را اختيار مىكنم وبه آن امر وصيت مىنمايم . پس پيوسته توليت ومحافظت بيت المقدس وتابوت وآتش آسمانى با أولاد هارون بود « 1 » .\r\nمؤلف گويد : اگر چه روايت ثعلبى چندان محلّ اعتماد نيست ، امّا براي اين نقل كرديم كه مشتمل بر غرايب بود وبراي آنكه بر أهل بصيرت ظاهر گردد كه بنا بر حديث متواتر ميان خاصه وعامه كه حضرت رسول خدا صلّى اللّه عليه وآله وسلّم به حضرت أمير المؤمنين عليه السّلام فرمود كه :\r\nتو از من به منزلهء هارونى از موسى مگر آنكه پيغمبرى بعد از من نيست « 2 » .\r\nوأيضا بنا بر آنچه در طرق عامه وخاصه به استفاضه وارد شده است كه : حضرت رسول خدا صلّى اللّه عليه وآله وسلّم حضرت امام حسن وحضرت امام حسين عليهما السّلام را به اين علت به اسم دو پسر هارون عليه السّلام به لغت عربى نام كرد همچنان كه سدانت بيت المقدس كه قبله وبيت الشرف بني إسرائيل بود ومحافظت تابوت كه مخزن علوم آسمانى ايشان بود وتوليت آتش آسمانى كه معيار رد وقبول اعمال ايشان بود با هارون وأولاد هارون بود به نقل ثعلبى ومحدثان ايشان است ، پس بايد كه در اين امّت نيز سدانت وولايت كعبهء صوري ومعنوي ومحافظت قرآن وساير علوم الهى وآثار پيغمبران ومحلّ نزول أنوار\r\n\r\n\r\n","description":"","footnote":"\r\n( 1 ) . عرائس المجالس 234 .\r\n( 2 ) . احتجاج 1 / 117 ؛ بشارة المصطفى 266 ؛ المعجم الكبير للطبراني 24 / 146 ؛ صحيح مسلم 4 / 1870 ؛ صحيح بخارى 5 / 129 .\r\n","page_name":" 676 ","page_number":676},
  {"content":"\r\n\r\nرباني ومخزن علوم واسرار فرقانى با حضرت أمير المؤمنين وأولاد طاهرين آن حضرت عليه السّلام بوده باشد ، ومعيار رد يا قبول خلق در دست ايشان كه از أكابر مفسران بوده باشد ، وقبول طاعات وعبادات اين امّت منوط به أنوار ولايت ايشان بوده باشد بلكه بيت المقدس در اين امّت خانهء ولايت ايشان است كه حق تعالى در شأن ايشان فرموده است كه  فِي بُيُوتٍ أَذِنَ اللَّهُ أَنْ تُرْفَعَ وَيُذْكَرَ فِيهَا اسْمُهُ  « 1 » ودر شأن أهل آن خانه فرموده است كه   يُسَبِّحُ لَهُ فِيها بِالْغُدُوِّ وَالْآصالِ . رِجالٌ لا تُلْهِيهِمْ تِجارَةٌ وَلا بَيْعٌ عَنْ ذِكْرِ اللَّهِ   « 2 » « 3 » ، وفرموده است  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً  « 4 » « 5 » ، اگر سقف وديوار آن خانه را براي ضعف عقول بني إسرائيل به طلا ونقره وجواهر زينت داده‌اند ، در وديوار وسقف اين خانهء وحى آشيانه را به جواهر أنوار رباني وزواهر اسرار سبحانى واشعهء جلال رحماني آراسته وقناديل آن را از زجاجهء قدسيهء  كَأَنَّها كَوْكَبٌ دُرِّيٌّ  ساخته وبه أنوار  مَثَلُ نُورِهِ كَمِشْكاةٍ فِيها مِصْباحٌ  افروخته وروغنش را دست قدرت رباني از شجرهء مباركهء زيتونهء وادى قدس گرفته وبه انامل رحمت شامل خويش فشرده تا به حدّى نوربخش گردانيده است كه مصداق  يَكادُ زَيْتُها يُضِيءُ وَلَوْ لَمْ تَمْسَسْهُ نارٌ  « 6 » گرديد ونور بر نور ايشان افزوده است تا حيرانان ظلمات جهالت را از اشعهء أنوار هدايت ايشان به مقتضاى  يَهْدِي اللَّهُ لِنُورِهِ مَنْ يَشاءُ  « 7 » به سرچشمهء حيات ابدى رسانيده وبساتين آن خانه را به أشجار رفيعهء شجرهء طيبهء  أَصْلُها ثابِتٌ \r\n\r\n\r\n","description":"","footnote":"\r\n( 1 ) . سورهء نور : 36 .\r\n( 2 ) . سورهء نور : 36 و 37 .\r\n( 3 ) . شواهد التنزيل 1 / 532 ؛ تفسير فرات كوفي 281 .\r\n( 4 ) . سورهء احزاب : 33 .\r\n( 5 ) . تفسير حبرى 518 ؛ شواهد التنزيل 2 / 18 ؛ عمدة ابن بطريق 31 ؛ العقد الفريد 4 / 311 ؛ أسباب النزول 295 .\r\n( 6 ) . مناقب ابن المغازلي 263 .\r\n( 7 ) . سورهء نور : 35 .\r\n","page_name":" 677 ","page_number":677},
  {"content":"\r\n\r\n وَفَرْعُها فِي السَّماءِ  « 1 » « 2 » نزهت‌افزا گردانيده وبر عتبهء علّيّه‌اش كتابت  وَأْتُوا الْبُيُوتَ مِنْ أَبْوابِها  « 3 » « 4 » نقش كرده وبه درگاه والاجاه آن به نداى « انا مدينة العلم وعليّ بابها » « 5 » گمگشتگان وادى حيرت را رهنمونى كرده است . پس زهى كورى كه چنين بناى بلند را نبيند ولعنت بر كرى كه چنين نداى سودمندى نشنود ، ان شاء اللّه تعالى تتمهء اين سخن در كتاب امامت مذكور خواهد شد ودر اينجا به اشاره اكتفا نموديم .\r\n\r\n\r\n","description":"","footnote":"\r\n( 1 ) . سورهء إبراهيم : 24 .\r\n( 2 ) . براي اطلاع بيشتر رجوع شود به شواهد التنزيل 1 / 406 ؛ تفسير فرات كوفي 219 .\r\n( 3 ) . سورهء بقره : 189 .\r\n( 4 ) . تفسير فرات كوفي 63 و 142 ودر آن چند روايت دربارهء شأن نزول اين آية ذكر شده است .\r\n( 5 ) . مناقب ابن المغازلي 115 ؛ أسد الغابة 4 / 95 ؛ تاريخ بغداد 11 / 48 ؛ شرح الاخبار 1 / 89 .\r\n","page_name":" 678 ","page_number":678},
  {"content":"\r\n\r\n\r\nفصل ششم در بيان نازل شدن تورات وگوساله پرستيدن بني إسرائيل وسؤال رؤيت نمودن ايشان است\r\nحق تعالى در سورهء بقره فرموده است : « به ياد آوريد اى بني إسرائيل وقتي را كه وعده داديم موسى را چهل شب پس گرفتيد گوساله را خداى خود بعد از آنكه موسى از ميان شما بيرون رفت وحال آنكه شما ستمكاران بوديد ، ووقتي را كه داديم به موسى كتاب وبيان شرايع واحكام را شايد شما هدايت بيابيد ، ووقتي را كه موسى به قوم خود گفت : اى قوم من ! بدرستى كه شما ستم كرديد بر نفسهاى خود به گوساله پرستيدن پس توبه كنيد بسوى آفرينندهء خود پس بكشيد خودها را اين بهتر است از براي شما نزد آفرينندهء شما ، پس خدا توبهء شما را قبول كرد بدرستى كه اوست بسيار توبه قبول‌كننده ومهربان ، در وقتي كه گفتند : اى موسى ! هرگز ايمان نمىآوريم به تو تا ببينيم خدا را ظاهر وهويدا ، پس گرفت شما را صاعقه وشما نظر مىكرديد بسوى آن پس شما را برانگيختيم وزنده كرديم بعد از مردن شما شايد كه شكر كنيد » « 1 » .\r\n« وياد آوريد وقتي را كه گرفتيم پيمان شما را بر عمل كردن به تورات وبلند كرديم بر بالاى سر شما كوه طور را وگفتيم : بگيريد آنچه ما به شما عطا كرده‌ايم به قوّت دل وياد كنيد آنچه در آن هست از مواعظ واحكام شايد پرهيزكار شويد ، پس پشت كرديد\r\n\r\n\r\n","description":"","footnote":"\r\n( 1 ) . سورهء بقره : 51 - 56 .\r\n","page_name":" 679 ","page_number":679},
  {"content":"\r\n\r\nبعد از اين وپيمان را شكستيد واگر نه فضل خدا بود بر شما ورحمت أو هرآينه بوديد از زيانكاران » « 1 » .\r\nوباز فرموده است : « بتحقيق كه آمد بسوى شما موسى با بيّنات ومعجزات پس گوساله پرستيدند بعد از أو وشما ستمكاران بوديد ، وياد آوريد وقتي را كه بلند كرديم بر بالاى شما طور را وگفتيم بگيريد آنچه ما به شما داده‌ايم به قوّت بدن ودل بشنويد وقبول كنيد ، گفتند : شنيديم ونافرمانى كرديم ، وآب داده شده بود در دل ايشان محبت گوساله‌پرستى به كفر ايشان ؛ بگو يا محمد كه : بد چيزى است كه امر مىكند شما را به آن ايمان شما اگر ايمان داريد » « 2 » .\r\nودر سورهء مائده فرموده است : « بتحقيق كه گرفت خدا پيمان بني إسرائيل را وبرانگيختيم از ايشان دوازده نقيب كه سركردهء ايشان ومطّلع بر أحوال ايشان وضامن أمور ايشان باشند ، خدا گفت : من با شمايم اگر نماز را برپا داريد وزكات را بدهيد وايمان بياوريد به رسولان من وتعظيم ويارى ايشان بكنيد وقرض دهيد به خدا قرض نيكو به صرف كردن مالها در راه أو البتة بر طرف كنم گناهان شما را وداخل گردانم شما را در بهشتى چند كه جارى باشد از زير آنها نهرها ، پس هر كه كافر شود بعد از اين از شما پس گم شده است از راه راست » « 3 » .\r\nودر سورهء أعراف فرموده است كه : « وعده داديم موسى را براي فرستادن تورات سى شب ، وتمام كرديم آن را به ده شب ، پس تمام شد ميقات پروردگار أو چهل شب ، وگفت موسى با برادرش هارون كه : خليفهء من باش در ميان قوم من واصلاح كن أمور ايشان را وپيروى مكن راه افساد كنندگان را . چون آمد موسى براي ميقات ووعدهء ما وسخن گفت با أو پروردگار أو ، گفت : پروردگارا ! خود را به من بنما تا نظر كنم بسوى تو ، خدا گفت كه :\r\nهرگز مرا نمىتوانى ديد وليكن نظر كن بسوى كوه ، اگر كوه به جاى خود قرار گيرد با تجلّى\r\n\r\n\r\n","description":"","footnote":"\r\n( 1 ) . سورهء بقره : 63 و 64 .\r\n( 2 ) . سورهء بقره : 92 و 93 .\r\n( 3 ) . سورهء مائده : 12 .\r\n","page_name":" 680 ","page_number":680},
  {"content":"\r\n\r\nمن پس تو مرا مىتوانى ديد ، پس چون تجلّى كرد پروردگار أو بر كوه واز أنوار عظمت خود بر كوه ظاهر گردانيد كوه را با زمين هموار گردانيد ، موسى بيهوش افتاد ، چون به هوش بازآمد گفت : تنزيه مىكنم تو را از آنكه توان تو را ديد ومن أول ايمان آورندگانم به آنكه تو را نمىتوان ديد ، خدا گفت : اى موسى ! بدرستى كه من تو را برگزيدم بر مردم به رسالتهاى خود وبه سخن گفتن با تو پس بگير آنچه به تو داده‌ام از تورات وباش از شكر كنندگان ، ونوشتيم از براي أو در ألواح از هر چيز پندى وتفصيل حكم هر چيز را پس بگير آنها را به قوّت وتوانائى وامر كن قوم خود را كه اخذ كنند وعمل نمايند نيكوتر آنها را به زودى به شما خواهم نمود خانهء فاسقان را » « 1 » در جهنم يا در مصر يا در شام .\r\nفرموده است كه : « اخذ كردند قوم موسى بعد از رفتن أو به طور از زيورهاى ايشان بدن گوساله كه از آن صدائى مانند صداى گوساله ظاهر مىشد ، آيا نديدند ايشان كه با ايشان سخنى نمىگويد وايشان را به راهى هدايت نمىكند ؟ آن گوساله را به خدائى پرستيدند وبودند ستمكاران بر خود ، چون پشيمان شدند ديدند كه گمراه شده‌اند گفتند : اگر ما را رحم نكنى اى پروردگار ما ونيامرزى ما را خواهيم بود از زيانكاران . چون برگشت موسى بسوى قوم خود غضبناك واندوهناك گفت : بد خلافتي كرديد بعد از من آيا تعجيل كرديد امر پروردگار خود را ؟ ! وألواح تورات را بر زمين انداخت وسر برادر خود هارون را گرفت بسوى خود كشيد ، هارون گفت : اى فرزند مادر من ! بدرستى كه قوم مرا ضعيف گردانيدند ونزديك بود مرا بكشند ، پس دشمنان را بر من شاد مكن ومگردان مرا با گروه ستمكاران .\r\nموسى گفت : پروردگارا ! بيامرز مرا وبرادرم را وداخل كن ما را در رحمت خود توئى ارحم الراحمين . بدرستى كه آنها كه گوساله پرستيدند بزودى به ايشان خواهد رسيد غضبى از پروردگار ايشان وخوارى در زندگانى دنيا وچنين جزا مىدهيم افترا كنندگان را . وآنها كه گناهان كرده‌اند پس توبه مىكنند بعد از آنها وايمان مىآورند بدرستى كه\r\n\r\n\r\n","description":"","footnote":"\r\n( 1 ) . سورهء أعراف : 142 - 145 .\r\n","page_name":" 681 ","page_number":681},
  {"content":"\r\n\r\nپروردگار تو بعد از آن آمرزنده ومهربان است . چون فرو نشست از موسى خشم أو گرفت ألواح را ودر نسخهء آنها هدايتي بود ورحمتي براي آنها كه از پروردگار خود مىترسيدند ، واختيار كرد موسى از قوم خود هفتاد مرد براي ميقات ما ، پس چون زلزله ايشان را گرفت موسى گفت : اگر تو مىخواستى هلاك مىكردى ايشان را پيشتر وما را ، آيا هلاك مىكنى ما را به آنچه كرده‌اند سفيهان از ما ؟ ! نيست اين مگر افتتان وامتحان تو ، وهر كه را مىخواهى به اين گمراه مىگردانى وهر كه را مىخواهى هدايت مىنمائى ، توئى صاحب اختيار ما وياور ما پس بيامرز ما را ورحم كن بر ما تو بهترين آمرزندگانى ، پس بنويس از براي ما در اين دنيا حسنه - يعنى نعمت نيكوئى - ودر آخرت نيز ، ما توبه كرديم بسوى تو . خدا فرمود كه : عذاب خود را مىرسانم به هر كه مىخواهم ، ورحمت من فراگرفته است همه چيز را پس بزودى خواهم نوشت وواجب خواهم گردانيد رحمت خود را براي آنها كه پرهيزكارند وزكات مىدهند وبه آيات من ايمان مىآورند » « 1 » .\r\nگفته‌اند كه : مراد پيغمبر آخر الزمان است صلّى اللّه عليه وآله وسلّم وأوصيا ونيكان امّت آن حضرت .\r\nباز فرموده است كه : « يادآور وقتي را كه كنديم كوه را وبلند كرديم بر بالاى ايشان مانند ابرى يا سقفي گمان كردند كه بر ايشان خواهد افتاد وگفتيم به ايشان كه : بگيريد وقبول كنيد آنچه داده‌ايم به شما وياد كنيد آنچه در آن هست شايد پرهيزكار شويد » « 2 » .\r\nدر سورهء طه فرموده است كه : « اى بني إسرائيل ! بتحقيق كه نجات داديم شما را از دشمن شما ووعده داديم شما را كه تورات را بفرستيم ، ودر جانب راست كوه طور فرو فرستاديم بر شما منّ وسلوى را وگفتيم : بخوريد از طيّبات آنچه روزى كرده‌ايم شما را وطغيان مكنيد در روزى ما پس حلول كند بر شما غضب من ، هر كه حلول كند بر أو غضب من پس أو به جهنم فرو مىرود يا هلاك مىشود ، بدرستى كه من آمرزنده‌ام براي كسى كه توبه كند وايمان بياورد وعمل شايسته بكند وهدايت يابد به ولايت ائمهء حق .\r\n\r\n\r\n","description":"","footnote":"\r\n( 1 ) . سورهء أعراف : 148 - 156 .\r\n( 2 ) . سورهء أعراف : 171 .\r\n","page_name":" 682 ","page_number":682},
  {"content":"\r\n\r\nوگفتيم به موسى كه : چه باعث شد تو را كه پيشتر از قوم خود بسوى طور آمدى اى موسى !\r\nگفت : ايشان در عقب من مىآيند ، من تعجيل كردم پروردگارا بسوى تو براي آنكه از من خشنود گردى .\r\nحق تعالى فرمود : پس ما امتحان كرديم قوم تو را بعد از بيرون آمدن تو از ميان ايشان وگمراه كرد ايشان را سامرى .\r\nپس برگشت موسى بسوى قوم خود خشمناك ومحزون وگفت : اى قوم من ! آيا وعده نكرد شما را پروردگار من وعدهء نيكوئى ؟ ! آيا بر شما دراز نمود عهد يا خواستيد كه بر شما نازل شود غضبى از جانب پروردگار شما پس خلاف كرديد وعدهء مرا ؟ !\r\nگفتند : ما خلاف نكرديم وعدهء تو را به اختيار خود وليكن برداشته بوديم بار بسيارى از زينت وزيور فرعونيان را پس انداختيم آنها را بر آتش . سامرى نيز آنچه با أو بود انداخت پس بيرون آورد از براي ايشان گوساله‌اى از طلا كه آن را صدائى مانند صداى گوساله بود . پس گفتند : اين خداى شماست وخداى موسى . پس فراموش كرد موسى كه از براي ملاقاة خدا به طور رفت ، آيا نديدند كه آن گوساله سخنى در جواب ايشان نمىتوانست گفت ومالك نبود از براي ايشان ضررى را ونه نفعي را . وبتحقيق كه گفت به ايشان هارون پيشتر كه : شما مفتون شده‌ايد وفريب خورده‌ايد به گوساله بدرستى كه پروردگار شما خداوند رحمان است پس متابعت كنيد مرا وأطاعت كنيد امر مرا .\r\nگفتند : ما ترك نمىكنيم پرستيدن اين گوساله را تا برگردد موسى بسوى ما .\r\nموسى گفت : اى هارون ! چه چيز مانع شد تو را در هنگامى كه ديدى ايشان گمراه شدند از آنكه از پى من بيائى به طور ؟ آيا نافرمانى كردى امر مرا ؟ !\r\nهارون گفت : اى فرزند مادر من ! مگير ريش مرا وسر مرا ، من ترسيدم كه اگر از پى تو بيايم بگوئى پراكنده نمودى بني إسرائيل را وسخن مرا أطاعت نكردى .\r\nپس به سامرى گفت : چه باعث شد تو را كه چنين كردى ؟\r\nگفت : من ديدم آنچه ايشان نديدند ، در وقتي كه جبرئيل آمد كه فرعون را غرق كند من\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nأو را ديدم به هر جا كه سم أسب أو مىرسيد خاك به حركت مىآمد پس قبضه‌اى خاك از زير سم أسب أو گرفتم در اين وقت در شكم گوساله ريختم تا به صدا درآمد ، وچنين زينت داد براي من نفس من .\r\nموسى گفت : پس برو كه تو را در زندگى دنيا اين هست كه از مردم دور شوى وكسى تو را مس نكند ونزديك تو نيايد ، بدرستى كه تو را در آخرت وعدهء عذابي هست كه خلف آن وعده نخواهد شد ، نظر كن بسوى آن خدائى كه آن را مىپرستيدى آن را هم خواهم سوزانيد وخاكستر أو را در دريا خواهم پاشيد بدرستى كه نيست خداى شما مگر آن خدائى كه علم أو به همه چيز احاطه كرده است » « 1 » .\r\nبدان كه در عقوبت دنياي سامرى خلاف است كه چه چيز بود ؛ بعضي گفته‌اند كه : حكم فرمود موسى كسى با أو ننشيند وسخن نگويد وطعام نخورد وأو نزديك كسى نيايد ؛ بعضي گفته‌اند كه : به فرمان الهى چنين شد هر كه نزديك أو مىرفت ، سامرى وأو هر دو بيمار مىشدند ، به اين سبب أو نمىگذاشت كه كسى نزديك أو برود والحال فرزندان أو نيز چنين‌اند كه اگر كسى دست بر ايشان گذارد هر دو تب مىكنند ؛ بعضي گفته‌اند از ترس گريخت در بيابانها با وحشيان صحرا مىگرديد تا به جهنم واصل شد « 2 » .\r\nوعلي بن إبراهيم روايت كرده است كه : حق تعالى حضرت موسى را وعده فرمود كه تا سى روز تورات وألواح را بر أو بفرستد ، پس أو خبر داد بني إسرائيل را به وعدهء خدا ورفت به جانب طور وهارون عليه السّلام را خليفهء خود كرد در ميان قوم .\r\nچون سى روز شد حضرت موسى نيامد بسوى ايشان ، أطاعت هارون نكردند وخواستند أو را بكشند وگفتند : موسى دروغ گفت به ما واز ما گريخت . پس شيطان به صورت مردى نزد ايشان آمد وگفت : موسى از شما گريخت ديگر بسوى شما نخواهد آمد پس زيورهاى خود را جمع كنيد تا من از براي شما خدائى بسازم .\r\n\r\n\r\n","description":"","footnote":"\r\n( 1 ) . سورهء طه : 80 - 98 .\r\n( 2 ) . مجمع البيان 4 / 28 .\r\n","page_name":" 684 ","page_number":684},
  {"content":"\r\n\r\nوسامرى سركردهء مقدّمهء لشكر موسى بود در روزى كه خدا فرعون وأصحاب أو را غرق كرد ، پس جبرئيل را ديد كه بر حيواني سوار است به صورت ماديان وآن ماديان به هر جا كه پا مىگذارد آن زمين به حركت مىآيد وحيات مىيابد ، پس سامرى كف خاكى از زير سم أسب جبرئيل برداشت ديد كه حركت مىكند پس در كيسه‌اى ضبط كرد وهميشه فخر مىكرد بر بني إسرائيل كه من چنين خاكى برداشته‌ام .\r\nچون شيطان بني إسرائيل را فريب داد كه گوساله ساختند ، به نزد سامرى آمد وگفت :\r\nبياور آن خاك را كه داشتى ، چون خاك را آورد شيطان گرفت ودر ميان شكم آن گوساله ريخت ، پس در همان ساعت به حركت آمد وصداى گوساله كرد ومو وكرك بر آن روئيد ، پس بني إسرائيل آن را سجده كردند ، آنها كه سجده كردند هفتاد هزار نفر بودند ، هر چند هارون ايشان را نصيحت كرد فايده نبخشيد وگفتند : ما ترك پرستيدن اين گوساله نمىكنيم تا موسى بيايد . خواستند كه هارون را هلاك نمايند هارون از ايشان گريخت پس بر اين حال خسران مآل ماندند تا چهل روز از رفتن موسى عليه السّلام گذشت .\r\nپس روز دهم ماه ذيحجه ، خدا تورات را بر موسى فرستاد كه بر ألواح نقش شده بود ، وآنچه به آن احتياج داشتند از احكام ومواعظ وقصص در آن ألواح بود . پس خدا وحى نمود به موسى كه : ما قوم تو را بعد از تو امتحان كرديم ، سامرى ايشان را گمراه كرد به پرستيدن گوسالهء طلا كه صدا مىكرد .\r\nموسى عليه السّلام گفت : پروردگارا ! گوساله از سامرى است ، صدا از كيست ؟\r\nخدا فرمود : از من اى موسى ، چون ديدم كه ايشان رو از من گردانيدند بسوى گوسالهء طلا ، من امتحان ايشان را زيادة نمودم .\r\nپس برگشت موسى عليه السّلام بسوى قوم خود غضبناك ، چون ايشان را بر آن حال مشاهده كرد ألواح را انداخت وريش وسر هارون را گرفت بسوى خود كشيد وگفت : چه مانع شد تو را كه بعد از آنكه ديدى كه ايشان گمراه شدند از پى من نيامدى ؟\r\nهارون گفت : اى برادر ! مگير ريش وسر مرا ، من ترسيدم كه بگوئى جدائى افكندى ميان بني إسرائيل وسخن مرا نشنيدى .\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nپس بني إسرائيل گفتند : ما خلف وعدهء تو نكرديم به اختيار خود وليكن بار بسيارى از زينت فرعون وقوم أو برداشته بوديم - يعنى زيورهاى ايشان - پس در آتش ريختيم وسامرى آن خاك را در ميان شكم گوساله ريخت وگوساله به صدا آمد به اين سبب ما آن را پرستيديم .\r\nچون موسى عليه السّلام به سامرى اعتراض نمود كه : چرا چنين كردى ؟\r\nگفت : من قبضهء خاكى از زير سم أسب جبرئيل برداشته بودم در دريا ، پس آن را در ميان شكم گوساله انداختم تا به صدا درآمد ، وچنين زينت داد براي من نفس من .\r\nپس موسى عليه السّلام گوساله را به آتش سوزاند وخاكسترش را در دريا ريخت پس به سامرى گفت : برو تو را جزا اين است كه تا زنده‌اى بگوئى « لا مساس » يعنى كسى مرا مس نكند ، اين علامت در فرزندان تو باشد تا بشناسند مردم شما را وفريب شما نخورند . تا امروز در مصر وشام معروفند أولاد سامرى وايشان را « لا مساس » مىگويند .\r\nپس موسى اراده كرد كه سامرى را بكشد ، پس خدا وحى نمود بسوى أو كه : مكش سامرى را كه أو سخى است « 1 » .\r\nبه سند حسن از حضرت صادق عليه السّلام منقول است كه : حق تعالى هيچ پيغمبرى را نفرستاد مگر آنكه در زمان أو دو شيطان بودند كه أو را آزار مىكردند ودر ميان امّت أو فتنه مىكردند ومردم را گمراه مىكردند بعد از آن پيغمبر ؛ پس در زمان نوح عليه السّلام قطيفوس وعزام بودند ؛ در زمان إبراهيم عليه السّلام مكيل وزدام ؛ ودر زمان موسى عليه السّلام سامرى ومرعقيبا ؛ ودر زمان عيسى مولس ومريسان ؛ ودر زمان محمد صلّى اللّه عليه وآله وسلم أبو بكر وعمر بودند « 2 » .\r\nأيضا روايت كرده است كه : حق تعالى وحى نمود بسوى حضرت موسى كه : من بر تو مىفرستم تورات را كه در آن احكام هست تا چهل روز - يعنى ماه ذي القعدة وده روز از ماه ذي الحجّه - پس حضرت موسى به أصحاب خود فرمود : حق تعالى مرا وعده داده\r\n\r\n\r\n","description":"","footnote":"\r\n( 1 ) . تفسير قمى 2 / 61 .\r\n( 2 ) . تفسير قمى 1 / 214 ، با كمي اختلاف در بعضي نامها .\r\n","page_name":" 686 ","page_number":686},
  {"content":"\r\n\r\nاست كه تورات وألواح را براي من بفرستد تا سى روز . وخدا أو را چنين امر فرموده بود كه به بني إسرائيل سى روز بگويد كه ايشان دلتنگ نشوند .\r\nموسى عليه السّلام رفت به جانب طور ، هارون را جانشين خود نمود در ميان بني إسرائيل .\r\nچون سى روز گذشت موسى عليه السّلام نيامد ، بني إسرائيل در غضب شدند خواستند كه هارون را بكشند وگفتند : موسى به ما دروغ گفت واز ما گريخت .\r\nپس گوساله‌اى ساختند وآن را پرستيدند ، در روز دهم ذيحجه خدا ألواح را بر موسى فرستاد ودر ألواح بود آنچه به آن احتياج داشتند از احكام وخبرها وقصه‌ها وسنّتها ، پس چون خدا تورات را بر موسى فرستاد وبا أو سخن گفت موسى عليه السّلام گفت : پروردگارا ! خود را به من بنما تا نظر كنم بسوى تو .\r\nحق تعالى به أو وحى نمود كه : من ديدنى نيستم ، كسى را تاب ديدن آيات عظمت من نيست وليكن نظر كن به اين كوه ، اگر در جاى خود قرار گيرد پس مرا مىتوانى ديد .\r\nپس خدا پرده‌اى برداشت وآيتي از آيات عظمت خود را بر كوه ظاهر گردانيد . پس كوه به دريا فرو رفت وتا قيامت فروخواهد رفت ، پس ملائكة فرود آمدند ودرهاى آسمان گشوده شد . پس خدا وحى نمود به ملائكة كه : موسى را دريابيد كه نگريزد . پس ملائكة نازل شدند وبر دور موسى احاطه نمودند وگفتند : بايست اى پسر عمران كه از خدا سؤال بزرگى نمودى .\r\nپس چون موسى كوه را ديد كه فرورفت وملائكة را به آن حالت مشاهده كرد بر رو افتاد از ترس خدا ، واز هول آن أحوال كه مشاهده نمود روحش از بدن مفارقت نمود . پس خدا روح أو را به بدن أو بازگردانيد ، پس سر برداشت گفت : تنزيه مىكنم تو را از آنكه تو را توان ديد وتوبه مىكنم بسوى تو ، ومن أول كسىام كه ايمان آورد به آنكه تو را نمىتوان ديد .\r\nپس خدا وحى فرستاد به أو كه : اى موسى ! من تو را برگزيدم واختيار نمودم بر مردم به رسالتهاى خود وسخن گفتن با تو ، پس بگير آنچه به تو عطا نمودم واز شكر كنندگان باش .\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nپس جبرئيل أو را ندا كرد كه : من برادر توام جبرئيل « 1 » .\r\nدر تفسير امام حسن عسكرى عليه السّلام مذكور است در تفسير قول حق تعالى  وَإِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِهِ وَأَنْتُمْ ظالِمُونَ  « 2 » ، امام عليه السّلام فرمود كه :\r\nموسى به بني إسرائيل مىگفت كه : چون خدا فرج دهد شما را ودشمن شما را هلاك كند من كتابي از براي شما از جانب خدا خواهم آورد كه مشتمل باشد بر أوامر ونواهى وموعظه‌ها ومثلها وپندهاى خدا .\r\nچون خدا ايشان را فرج داد امر كرد موسى را كه بيايد به وعده‌گاه خود سى روز روزه بدارد در پائين كوه . پس موسى عليه السّلام گمان كرد كه بعد از سى روز خدا كتاب را براي أو خواهد فرستاد . پس سى روز روزه داشت ، چون آخر سى روز شد پيش از افطار كردن مسواك كرد ، پس خدا به أو وحى فرستاد كه : اى موسى ! مگر نمىدانى كه بوى دهان روزه‌دار خوشتر است نزد من از بوى مشك ؟ ده روز ديگر روزه بدار ودر وقت افطار مسواك مكن .\r\nپس حضرت موسى چنين كرد ، وخدا وعده كرده بود به أو كه كتاب را بعد از چهل شب به أو بدهد . پس بعد از چهل روز كتاب را براي أو فرستاد .\r\nسامرى شبهه كرد بر ضعيفان بني إسرائيل كه : موسى وعده كرد با شما كه بعد از چهل شب وروز بسوى شما بيايد والحال بيست شب وبيست روز گذشت ، پس وعدهء موسى تمام شد وموسى پروردگار خود را نديده است ، پروردگار أو آمده است بسوى شما مىخواهد به شما بنمايد كه أو قادر است كه خود شما را بسوى خود بخواند بىآنكه موسى در ميان شما باشد ، وبدانيد كه موسى را براي اين نفرستاده است كه به أو احتياجى داشته باشد .\r\nپس سامرى گوساله‌اى كه ساخته بود براي ايشان ظاهر كرد ، بني إسرائيل گفتند :\r\n\r\n\r\n","description":"","footnote":"\r\n( 1 ) . تفسير قمى 1 / 239 .\r\n( 2 ) . سورهء بقره : 51 .\r\n","page_name":" 688 ","page_number":688},
  {"content":"\r\n\r\nچگونه گوساله خداى ما باشد ؟ !\r\nگفت : پروردگار شما از اين گوساله با شما سخن مىگويد چنانچه با موسى از درخت سخن گفت ، چون صدا از گوساله شنيدند گفتند : خدا در اين گوساله درآمده است چنانچه در درخت درآمده بود .\r\nچون موسى برگشت بسوى قوم خود گفت : اى گوساله ! آيا پروردگار تو در ميان تو بود چنانچه اين جماعت مىگويند ؟\r\nگوساله به سخن آمد وگفت : پروردگار من از آن منزّهتر است كه گوساله يا درخت به أو احاطه نمايد يا در مكاني باشد ، نه واللّه اى موسى وليكن سامرى طرف دم گوساله را به ديوارى متصل كرده بود واز جانب ديگر ديوار در زمين نقبى كنده بود ويكى از متمردان أعوان خود را در آنجا پنهان كرده بود كه دهان خود را بر دبر آن گوساله مىگذاشت با ايشان سخن مىگفت در وقتي كه سامرى گفت : اين است خداى شما وخداى موسى .\r\nاى موسى بن عمران ! بني إسرائيل مخذول نشدند براي عبادت من ومرا خداى خود ندانستند مگر براي آنكه سستى ورزيدند در صلوات فرستادن بر محمد وآل طيّبين أو صلوات اللّه عليه ، وانكار كردن موالات ايشان واعتقاد نكردن به پيغمبر آخر الزمان وامامت وصىّ برگزيدهء أو ، واين تقصير ايشان سبب شد كه توفيق خدا از ايشان زايل گرديد تا آنكه مرا خداى خود دانستند .\r\nپس حق تعالى فرمود كه : چون ايشان به سبب صلوات بر محمد صلّى اللّه عليه وآله وسلم ووصىّ أو مخذول شدند كه به گوساله‌پرستى مبتلا شدند پس نمىترسيد شما اى گروه بني إسرائيل در معانده كردن با محمد وعلى ، وحال آنكه ايشان را مىبينيد ومعجزات ودلايل ايشان بر شما ظاهر گرديده است .\r\n ثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ  « 1 » فرمود : يعنى پس عفو كرديم ما از أوايل وپدران شما گوساله پرستيدن ايشان را شايد كه شما اى گروهى كه هستيد در عصر\r\n\r\n\r\n","description":"","footnote":"\r\n( 1 ) . سورهء بقره : 52 .\r\n","page_name":" 689 ","page_number":689},
  {"content":"\r\n\r\nمحمد صلّى اللّه عليه وآله وسلم از بني إسرائيل شكر كنيد اين نعمت را بر اسلاف خود وبر خود بعد از ايشان .\r\nپس حضرت فرمود : خدا عفو نكرد از ايشان مگر براي آنكه خدا را خواندند به محمد وآل طيّبين أو ، وتازه كردند بر خود ولايت محمد وعلى وآل طاهرين ايشان صلوات اللّه عليهم را ، در آن وقت خدا رحم كرد ايشان را واز ايشان درگذشت .\r\n وَإِذْ آتَيْنا مُوسَى الْكِتابَ وَالْفُرْقانَ لَعَلَّكُمْ تَهْتَدُونَ  « 1 » فرمود : يعنى ياد كنيد آن وقتي را كه عطا كرديم به موسى كتاب را كه آن تورات بود كه خدا پيمان گرفت از بني إسرائيل كه ايمان بياورند وانقياد نمايند هر چيز را كه واجب مىگرداند تورات آن را ، وداديم به موسى فرقان را نيز كه آن امرى است كه جدا كنندهء حق وباطل است وجدا كنندهء محقّان ومبطلان است زيرا كه چون حق تعالى گرامى داشت بني إسرائيل را به كتاب تورات وايمان آوردن به آن وانقياد كردن آن ، وحى فرمود خدا بعد از آن بسوى موسى كه : اى موسى ! ايشان به كتاب ايمان آوردند ومانده است فرقان كه تمييز دهندهء مؤمنان وكافران وأهل حق وباطل است ، پس تازه كن بر ايشان عهد به آن را كه من سوگند خورده‌ام بذات مقدس خود سوگند حقّى كه خدا قبول نمىكند از احدى نه ايمانى را ونه عملي را مگر با ايمان به آن .\r\nموسى عليه السّلام عرض كرد : چيست آن فرقان اى پروردگار من ؟\r\nفرمود : آن است كه پيمان بگيرى از بني إسرائيل كه محمد صلّى اللّه عليه وآله وسلم بهترين خلق است وسيّد وبزرگ پيغمبران است ، واينكه برادر أو ووصىّ أو علي عليه السّلام بهترين اوصياى پيغمبران است ، واينكه أوليا وأوصيائي كه در ميان خلق به امامت مقرر مىگرداند بهترين خلقند ، واينكه شيعيان ايشان كه انقياد ايشان مىنمايند در أوامر ونواهى ستاره‌هاى فردوس أعلى خواهند بود وپادشاهان جنّات عدن خواهند بود در بهشت .\r\nپس گرفت موسى عليه السّلام آن پيمان را از ايشان ، پس بعضي به دل وزبان هر دو ايمان آوردند وقبول نمودند ، وبعضي به زبان گفتند ودر دل قبول نكردند پس نور ايمان بر ايشان حاصل نشد ، اين بود فرقانى كه حق تعالى به موسى عليه السّلام عطا فرمود .\r\n\r\n\r\n","description":"","footnote":"\r\n( 1 ) . سورهء بقره : 53 .\r\n","page_name":" 690 ","page_number":690},
  {"content":"\r\n\r\nپس حق تعالى فرمود : شايد هدايت بيابيد ، يعنى بدانيد كه شرف بنده نزد خدا به اعتقاد ولايت است چنانچه پدران شما به همين شرف يافتند .\r\n وَإِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ  « 1 » ، امام عليه السّلام فرمود : يعنى ياد كنيد اى بني إسرائيل وقتي را كه موسى عليه السّلام گفت به قوم خود كه گوساله پرستيده بودند : اى قوم من ! بدرستى كه شما ستم كرديد بر جانهاى خود وضرر رسانيديد به خود به آنكه گوساله را خداى خود گرفتيد پس توبه وبازگشت كنيد بسوى آن خداوندى كه شما را آفريده وصورت بخشيده است پس بكشيد نفسهاى خود را به آنكه بكشند آنها كه گوساله نپرستيده‌اند [ آنهايى را كه گوساله را نپرستيده‌اند 
  ] « 2 » ، اين كشته شدن براي شما بهتر است نزد آفريدگار شما از آنكه در دنيا زنده بمانيد وآمرزيده نشويد ، پس نعمت دنيا بر شما تمام باشد وبازگشت شما در آخرت بسوى جهنم باشد ، هرگاه كشته شويد وتائب باشيد خدا اين كشته شدن را كفّارهء گناهان شما مىگرداند وشما را به بهشت جاويد ونعمتهاى آن مىرساند ، پس خدا توبهء شما را قبول فرمود قبل از آنكه همه كشته شويد ومهلت داد به شما براي توبه وباقي گذاشت شما را براي طاعت ، بدرستى كه اوست بسيار قبول كنندهء توبه ومهربان .\r\nواين قصه چنان بود كه چون بر دست موسى عليه السّلام هويدا كرد باطل بودن امر گوساله را وگوساله خبر داد به حيلهء سامرى وامر كرد موسى آنها را كه گوساله نپرستيده‌اند بكشند آنها را كه گوساله پرستيده‌اند ، أكثر آنها كه پرستيده بودند انكار كردند وگفتند : ما گوساله نپرستيديم .\r\nپس خدا امر كرد موسى را كه آن گوسالهء طلا را به سوهان ريزه ريزه كند وبه دريا بريزد ، پس هر كه از آن آب خورد وگوساله پرستيده بود لبها وبيني أو سياه شد ، وبه اين\r\n\r\n\r\n","description":"","footnote":"\r\n( 1 ) . سورهء بقره : 54 .\r\n( 2 ) . عبارت داخل كروشه از مصدر اضافه شده است .\r\n","page_name":" 691 ","page_number":691},
  {"content":"\r\n\r\nسبب ممتاز شدند آنها كه گوساله پرستيده بودند از آنها كه نپرستيده بودند ، وآنها كه نپرستيده بودند دوازده هزار كس بودند ، امر كرد ايشان را كه شمشيرها بكشند وبيرون آيند بر ساير بني إسرائيل وآنها را بكشند ، پس منادى ندا كرد : بدرستى كه خدا لعنت كرده است كسى را كه دست وپائى حركت دهد تا كشته شود ، وهر كه از كشندگان ملاحظه كند كيست كه أو مىكشد وفرق گذارد در كشتن ميان خويش وبيگانه ملعون است .\r\nپس گناهكاران سركشى نكردند وگردن كشيدند براي كشته شدن ، وبىگناهان به استغاثه آمدند به نزد موسى عليه السّلام وگفتند : ما گوساله‌اى نپرستيده‌ايم ومصيبت ما عظيم‌تر است از آنها كه گوساله پرستيده‌اند زيرا كه مىبايد به دست خود پدران ومادران وبرادران وخويشان خود را بكشيم .\r\nحق تعالى وحى نمود به موسى كه : من براي آن ايشان را به اين تكليف شديد امتحان كردم كه دورى نكردند از آنها كه گوساله پرستيدند وانكار نكردند ودشمنى با ايشان نكردند وبگو به ايشان : هر كه دعا كند بحقّ محمد وآل طيّبين أو عليهم السّلام كه سهل كنيم بر أو كشتن آنها را كه مستحقّ كشتن شده‌اند ، پس ايشان دعا كردند وبه أنوار مقدّسهء رسول خدا وائمهء هدى عليهم السّلام متوسل شدند وحق تعالى بر ايشان آسان نمود كه هيچ ألم از كشتن آنها نمىيافتند .\r\nوچون كشتن در ميان ايشان مستمر شد ، ايشان ششصد هزار كس بودند مگر دوازده هزار كس كه گوساله نپرستيده بودند ، پس خدا توفيق داد بعضي از ايشان را كه به يكديگر گفتند : چون خدا فرموده است كه توسل به محمد صلّى اللّه عليه وآله وسلم وآل طيّبين أو امرى است كه هر كه آن را بعمل آورد از هيچ حاجتي نااميد نمىشود وهيچ سؤال أو از درگاه خدا رد نمىشود وپيغمبران همه به ايشان توسل نموده‌اند در شدّتها پس چرا ما توسل به ايشان نجوييم ؟\r\nپس همگى جمع شدند وفرياد برآوردند : پروردگارا ! به جاه محمد صلّى اللّه عليه وآله وسلم كه گرامىترين خلق است نزد تو وبه جاه علي عليه السّلام كه أفضل وأعظم خلق است بعد از أو وبه جاه ذرّيّت طيّبين وطاهرين از آل طه ويس سوگند مىدهيم كه گناهان ما را بيامرزى واز لغزش ما درگذرى واين كشتن را از ما دور گردانى .\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nحق تعالى وحى فرستاد به موسى كه : بگو دست از كشتن بازدارند كه بعضي از ايشان از من سؤالي كردند ومرا سوگندى دادند كه اگر أول اين سوگند را به من مىدادند ايشان را توفيق مىدادم ونگاه مىداشتم از گوساله پرستيدن ، واگر شيطان چنين قسمي مىداد مرا هرآينه أو را هدايت مىكردم ، واگر نمرود يا فرعون چنين قسمي مىدادند هرآينه ايشان را نجات مىدادم .\r\nپس كشتن را از ايشان برداشت ، ايشان گفتند : زهى حسرت ! كه در أول كار غافل شديم از توسل به أنوار محمد صلّى اللّه عليه وآله وسلم وآل أطهار أو تا خدا ما را از شرّ اين فتنه حفظ مىكرد .\r\n وَإِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً  فرمود : يعنى بياد آوريد آن وقت را كه گفتند گذشتگان شما : اى موسى ! ما هرگز ايمان نمىآوريم براي تو تا ببينيم خدا را معاينه وظاهر ،  فَأَخَذَتْكُمُ الصَّاعِقَةُ  پس گرفت ايشان را صاعقه  وَأَنْتُمْ تَنْظُرُونَ  « 1 » وحال آنكه شما نظر مىكرديد بسوى ايشان .\r\n ثُمَّ بَعَثْناكُمْ مِنْ بَعْدِ مَوْتِكُمْ  پس مبعوث گردانيديم گذشتگان شما را بعد از مردنشان  لَعَلَّكُمْ تَشْكُرُونَ  « 2 » شايد ايشان شكر كنند آن زندگى را به سبب آنكه مىتوانستند توبه وبازگشت كرد بسوى خدا ، وبر ايشان دائم ومستمر نماند مردن كه بازگشت ايشان به جهنم باشد وهميشه در جهنم باشند .\r\nفرمود : سبب اين صاعقه آن بود كه چون موسى عليه السّلام خواست عهد فرقان را به پيغمبرى محمد صلّى اللّه عليه وآله وسلم وامامت علي بن أبي طالب وساير ائمهء طاهرين عليهم السّلام از ايشان بگيرد گفتند : ما ايمان نمىآوريم كه اين امر پروردگار توست تا خدا را معاينه ببينيم وما را به اين خبر دهد .\r\nپس صاعقه گرفت ايشان را وايشان صاعقه را مىديدند كه بر آنها نازل مىشود ، وحق تعالى فرمود : اى موسى ! منم گرامى دارندهء دوستان خود را كه تصديق مىكنند به برگزيده‌هاى من وپروا نمىكنم ومنم عذاب كنندهء دشمنان خود را كه دفع مىكنند وانكار\r\n\r\n\r\n","description":"","footnote":"\r\n( 1 ) . سورهء بقره : 55 .\r\n( 2 ) . سورهء بقره : 56 .\r\n","page_name":" 693 ","page_number":693},
  {"content":"\r\n\r\nمىنمايند حقوق برگزيده‌هاى مرا وپروا نمىكنم .\r\nپس موسى عليه السّلام گفت - به آنها كه باقي مانده بودند وصاعقه به ايشان نرسيده بود - كه :\r\nچه مىگوئيد ؟ آيا قبول مىكنيد واعتراف مىكنيد ؟ واگر نه شما نيز به آنها ملحق خواهيد شد .\r\nگفتند : اى موسى ! ما نمىدانيم كه اين صاعقه به چه سبب بر ايشان نازل شد گاه باشد به سبب انكار قول تو صاعقه بر ايشان نازل نشده باشد ، اگر راست مىگويى كه صاعقه به سبب قبول نكردن ولايت محمد وآل طيبين أو عليهم السّلام بر ايشان نازل شده است پس دعا كن خدا را بحقّ محمد وآل أو كه ما را بسوى ولايت ايشان دعوت مىنمائى كه اين صاعقه مرده‌ها را زنده كند تا ما از ايشان بپرسيم كه : به چه سبب صاعقه بر ايشان رسيد ؟\r\nپس آن حضرت دعا كرد تا ايشان زنده شدند ، چون بني إسرائيل از آنها پرسيدند ، گفتند : اى بني إسرائيل ! اين عذاب به اين سبب به ما رسيد كه ابا كرديم از اعتقاد كردن به پيغمبرى محمد صلّى اللّه عليه وآله وسلم وامامت علي عليه السّلام از ذرّيّت ايشان وديديم بعد از مرگ خود مملكتهاى پروردگار خود را از آسمانها وحجب وكرسي وعرش وبهشت ودوزخ ، ونديديم كسى را كه حكمش در آن مملكتها جارىتر وپادشاهى وسلطنت أو بزرگتر باشد از محمد وعلى وفاطمه وحسن وحسين صلوات اللّه عليهم أجمعين ، چون ما به اين صاعقه مرديم بردند روح ما را بسوى جهنم پس ندا كردند محمد وعلى عليهما السّلام ملائكة را كه :\r\nعذاب خود را از اين جماعت بازداريد كه اينها زنده خواهند شد به دعاى شخصي كه از خدا سؤال خواهد كرد بحقّ ما وآل طيّبين ما ، اين ندا وقتي رسيد كه هنوز ما را در هاويه نينداخته بودند ، پس تأخير كردند عذاب ما را تا به دعاى تو زنده شديم اى موسى ، پس حق تعالى به أهل عصر محمد صلّى اللّه عليه وآله وسلم گفت كه : هرگاه به توسل به محمد وآل طيّبين أو زنده شدند ظالمان از گذشتگان شما پس انكار حقّ ايشان مكنيد وخود را در معرض غضب الهى در مياوريد « 1 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 247 .\r\n","page_name":" 694 ","page_number":694},
  {"content":"\r\n\r\n وَإِذْ أَخَذْنا مِيثاقَكُمْ  فرمود : يعنى به ياد آوريد وقتي را كه گرفتيم بر پدران وگذشتگان شما عهد وپيمان ايشان را ، كه عمل كنند به آنچه در تورات بر ايشان فرستاده بودم وبه آن نامهء مخصوصى كه در باب محمد وعلى وآل طيبين أو فرستاده بودم كه ايشان بهترين خلقند وقيام نمايندگان بر حقّند ، بايد كه اقرار نمائيد به اين وبرسانيد به فرزندان خود وامر كنيد ايشان را كه برسانند به فرزندان خود تا آخر دنيا كه ايمان بياورند به محمد پيغمبر خدا وقبول كنند از أو آنچه امر مىفرمايد ايشان را در حقّ ولىّ خدا علي بن أبي طالب عليه السّلام از جانب خدا ، وآنچه خبر مىدهد ايشان را از أحوال خليفه‌هاى بعد از أو كه قيام نمايندگانند به حقّ خدا ، پس ابا كردند اسلاف شما از قبول كردن اينها .\r\n وَرَفَعْنا فَوْقَكُمُ الطُّورَ  « 1 » پس امر كرديم جبرئيل را كه جدا كرد از كوه فلسطين قطعه‌اى به قدر لشكرگاه ايشان يك فرسخ در يك فرسخ وآورد در بالاى سر ايشان بازداشت ، پس موسى عليه السّلام به ايشان گفت : يا قبول مىكنيد آنچه شما را به آن امر كردم يا اين كوه بر سر شما مىافتد . پس ملجأ شدند واز روى ضرورت قبول كردند مگر آنها را كه خدا از عناد حفظ كرد وبه طوع واختيار قبول كردند .\r\nچون قبول كردند ، به سجده افتادند وپهلوهاى روى خود را بر خاك گذاشتند وأكثر آنها پهلوهاى روى خود را براي آن بر زمين گذاشتند كه ببينند كوه بر سر ايشان فرود مىآيد يا نه ، وقليلي از ايشان از روى طوع ورغبت براي تذلّل وشكستگى نزد حق تعالى رو بر زمين گذاشتند « 2 » .\r\n خُذُوا ما آتَيْناكُمْ بِقُوَّةٍ  فرمود : يعنى بگيريد وقبول كنيد آنچه ما به شما عطا كرديم از فرايضى كه بر شما واجب گردانيده‌ايم به آن توانايى كه به شما داده‌ايم وشرايط تكليف را در شما تمام كرده‌ايم وعلّتها را از شما برداشته‌ايم ،  وَاسْمَعُوا  بشنويد آنچه شما را به آن امر مىكنيم ،  قالُوا سَمِعْنا وَعَصَيْنا  يعنى : گفتند شنيديم قول تو را ومعصيت كرديم\r\n\r\n\r\n","description":"","footnote":"\r\n( 1 ) . سورهء بقره : 63 .\r\n( 2 ) . تفسير امام حسن عسكرى عليه السّلام 266 .\r\n","page_name":" 695 ","page_number":695},
  {"content":"\r\n\r\nامر تو را ، يعنى : بعد از آن معصيت كردند ودر آن وقت نيز در خاطر داشتند أطاعت نكنند ،  وَأُشْرِبُوا فِي قُلُوبِهِمُ الْعِجْلَ  يعنى : مأمور شدند بياشامند آبى را كه ريزه‌هاى گوساله در آن ريخته بود تا ظاهر شود كي گوساله پرستيده وكي نپرستيده است ،  بِكُفْرِهِمْ  يعنى :\r\nبه سبب كفرشان مأمور به اين شدند ،  قُلْ بِئْسَما يَأْمُرُكُمْ بِهِ إِيمانُكُمْ إِنْ كُنْتُمْ مُؤْمِنِينَ  « 1 » بگو به ايشان اى محمد : بد چيزى است كه امر مىكند شما را به آن ايمان آوردن شما به موسى كه كافر شويد به محمد وعلى ودوستان خدا از أهل بيت ايشان اگر ايمان داريد به تورات موسى ، وليكن معاذ اللّه هرگز ايمان به تورات شما را امر نمىكند كافر شويد به محمد وعلى بلكه امر مىكند شما را كه ايمان به ايشان بياوريد .\r\nپس امام عليه السّلام فرمود : حضرت أمير المؤمنين عليه السّلام فرمود كه : چون موسى عليه السّلام بسوى بني إسرائيل برگشت ، ايشان گوساله پرستيده بودند ، به نزد آن حضرت آمده واظهار توبه وپشيمانى كردند ، موسى فرمود : كيست گوساله پرستيده است تا حكم خدا را بر أو جارى كنم ؟ همه انكار كردند هر يك مىگفت : من نكردم بلكه ديگران بودند ؛ پس در آن وقت موسى به سامرى فرمود : نظر كن بسوى خداى خود كه آن را مىپرستيدى آن را ريزه ريزه مىكنم وبر دريا مىپاشم .\r\nپس امر فرمود آن را به سوهان ريزه ريزه كرده وريزه‌هاى آن را در درياى شيرين پاشيدند ، بني إسرائيل را امر كرد از آن آب بخورند ، هر كه گوساله پرستيده بود اگر سفيد بود لبها وبيني أو سياه شد ، واگر سياه بود لبهاى أو وبيني أو سفيد شد ؛ پس در آن وقت حكم الهى را در ايشان جارى كرد .\r\nپس حضرت أمير المؤمنين عليه السّلام فرمود : موسى وعده داده بود بني إسرائيل را كه چون نجات خواهيد يافت از فرعون ، حق تعالى كتابي براي شما خواهد فرستاد كه مشتمل باشد بر أوامر ونواهى وحدود واحكام وفرائض أو .\r\nپس چون نجات يافتند وبه نزديك شام رسيدند كتاب را براي ايشان آورد ، در آن\r\n\r\n\r\n","description":"","footnote":"\r\n( 1 ) . سورهء بقره : 93 .\r\n","page_name":" 696 ","page_number":696},
  {"content":"\r\n\r\nكتاب اين نوشته شده بود كه : من قبول نمىكنم عملي را از كسى كه تعظيم نكند محمد وعلى وآل طيّبين ايشان عليهم السّلام را وگرامى ندارد أصحاب ايشان ودوستان ايشان را چنانچه حقّ گرامى داشتن ايشان است ، اى بندگان خدا ! بدانيد وگواه باشيد كه محمد بهترين آفريده‌هاى من است وأفضل خلايق است ، وعلى برادر آن حضرت ووصى ووارث علم أو وجانشين اوست در امّت أو ، وبهترين خلق است بعد از أو ، وآل محمد بهترين آل پيغمبرانند ، وأصحاب آن حضرت بهترين صحابهء پيغمبرانند ، وامّت أو بهترين امّتهاى پيغمبرانند .\r\nپس بني إسرائيل گفتند : ما قبول نمىكنيم اين را اى موسى ، اين عظيم وگران است بر ما بلكه قبول مىكنيم از اين شرايع آنچه بر ما آسان است ، چون قبول كنيم مىگوئيم پيغمبر ما بهترين پيغمبران است وآل أو بهترين آل پيغمبرانند ، وما كه امّت اوئيم بهترين امّت پيغمبرانيم ، واعتراف نمىكنيم به فضيلت جماعتى كه ايشان را نديده‌ايم ونمىشناسيم .\r\nپس حق تعالى امر فرمود جبرئيل را كه به بال خود كوهى از كوههاى فلسطين را به قدر لشكرگاه موسى كه يك فرسخ در يك فرسخ بود كند وآورد بر بالاى سر ايشان بازداشت وگفت : يا قبول مىكنيد آنچه موسى براي شما آورده است ، يا اين كوه را بر شما مىگذارم كه شما را خرد كند .\r\nپس ايشان به جزع واضطراب آمدند وگفتند : اى موسى ! چه كنيم ؟\r\nموسى گفت : سجده كنيد از براي خدا بر پيشانى خود ، پس پهلوى راست وچپ روى خود را بر خاك گذاريد وبگوئيد : پروردگارا ! شنيديم وأطاعت كرديم وقبول كرديم واعتراف كرديم وتسليم كرديم وراضى شديم .\r\nپس آنچه موسى به ايشان گفت از كردار ورفتار بعمل آوردند ، امّا بسيارى از ايشان در دل مخالف بودند با آنچه به ظاهر گفتند وكردند ، ودر دل مىگفتند : شنيديم ونافرمانى كرديم ، بر خلاف آنچه به زبان مىگفتند وپهلوى راست روى خود را بر زمين گذاشتند وقصد ايشان شكستگى وفروتنى نزد خدا وپشيمانى از گذشته‌ها نبود بلكه اين را مىكردند كه ببينند آيا كوه بر سرشان مىافتد يا نه ؛ پس پهلوى چپ رو را بر زمين گذاشتند به همين\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nقصد .\r\nپس جبرئيل گفت : أكثر ايشان معصيت خدا كردند وليكن حق تعالى مرا امر كرد كه اين كوه را از ايشان زايل گردانم به اعترافي كه به حسب ظاهر در دنيا كردند ، زيرا كه حق تعالى در دنيا به ظاهر حال ايشان سلوك مىكند در آنكه خون ايشان محفوظ باشد ودر أمان باشند ، وكار ايشان با خداست در آخرت كه در آنجا ايشان را عذاب خواهد كرد بر اعتقادات ونيّتهاى بد ايشان .\r\nپس ديدند بني إسرائيل كه كوه دو پاره شد : يك پاره‌اش مرواريد سفيد شد به جانب آسمان بالا رفت تا آسمانها را شكافت وايشان مىديدند تا به جائى رسيد كه ايشان نمىديدند ، ويك قطعهء ديگرش آتش شد بسوى زمين آمد وزمين را شكافت وفرو رفت واز ديدهء ايشان پنهان شد . چون سبب آن حال را از حضرت موسى سؤال كردند فرمود :\r\nآن قطعه كه به آسمان رفت به بهشت ملحق شد وخدا آن را مضاعف گردانيد به اضعاف بسيار كه عدد آن را بغير از خدا نمىداند ، وامر فرمود كه بنا كنند از آن براي آنها كه ايمان واقعي آوردند به آنچه در اين كتاب است قصرها وخانه‌ها ومنزلها كه هر يك مشتمل باشند بر أنواع نعمتها كه خدا وعده فرموده است پرهيزكاران بندگانش را از درختها وبستانها وميوه‌ها وحوريان نيكو شمايل وغلامان پيوسته زيبا باشند مانند مرواريدهاى پراكنده شده وساير نعمتها ونيكيهاى بهشت ؛ وامّا آن قطعه كه به زمين فرو رفت به جهنم ملحق شد ، حق تعالى آن را مضاعف گردانيد به اضعاف بسيار وامر فرمود كه بنا كنند از آن براي كافران به آنچه در اين كتاب است قصرها وخانه‌ها ومنزلها كه هر يك مشتمل باشند بر أنواع عذابي كه خدا وعيد فرموده است كافران بندگانش را از درياهاى آتش وحوضهاى غسلين وغسّاق ورودخانه‌هاى چرك وريم وخون وزبانيه‌ها كه گرزها در دست داشته باشند براي عذاب ايشان ، ودرختهاى زقّوم وضريع ومارها وعقربها وافعيها وبندها وغلها وزنجيرها وساير أنواع بلاها وعذابها كه حق تعالى براي أهل جهنم مهيّا كرده است .\r\nپس حضرت رسول صلّى اللّه عليه وآله وسلم با بني إسرائيل زمان خود فرمود : آيا نمىترسيد از عقاب\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nپروردگار خود در انكار نمودن اين فضائل كه حق تعالى مخصوص گردانيده است به آنها محمد وعلى وآل طيّبين ايشان را « 1 » ؟\r\nوبه سند معتبر منقول است كه : طاووس يماني كه از علماى عامه است از حضرت امام محمد باقر عليه السّلام سؤال نمود : كدام مرغ است كه خدا در قرآن ياد كرده است كه يك مرتبه پرواز كرده است وپيش از آن وبعد از آن ديگر پرواز نكرده است ونخواهد كرد ؟\r\nفرمود : آن طور سيناست كه حق تعالى بعضي از آن را بر سر بني إسرائيل بازداشت به أنواع عذابها كه در آن كوه بود تا آنكه قبول كردند تورات را چنانچه حق تعالى فرموده است كه : « يادآور آن وقتي را كه كوه را كنديم وبر بالاى سر بني إسرائيل داشتيم مانند سقفي وگمان كردند كه بر سر ايشان خواهد افتاد » « 2 » . « 3 »\r\nدر حديث ديگر حضرت صادق عليه السّلام در تفسير اين آية فرمود : چون حق تعالى تورات را بر بني إسرائيل فرستاد ، ايشان قبول نكردند پس بلند كرد بر سر ايشان كوه طور را وموسى به ايشان گفت : اگر قبول نمىكنيد اين كوه بر شما مىافتد . پس قبول كردند وسرهاى خود را به زير افكندند « 4 » .\r\nوعلي بن إبراهيم روايت كرده است كه : چون حضرت موسى به بني إسرائيل گفت كه :\r\nخدا با من سخن مىگويد ومناجاة مىكند ، تصديق أو نكردند . پس به ايشان گفت :\r\nجماعتى را از ميان خود اختيار كنيد كه با من بيايند وسخن خدا را بشنوند ، پس ايشان هفتاد كس از نيكان خود را اختيار كردند وبا حضرت موسى به محلّ مناجاة أو فرستادند ، پس موسى عليه السّلام نزديك رفت وحق تعالى به آفريدن آواز در هوا به أو مناجاة كرد وسخن گفت . پس موسى عليه السّلام به آن جماعت گفت : بشنويد وگواهى دهيد نزد بني إسرائيل ، گفتند : ما ايمان نمىآوريم براي تو كه اين سخن خداست تا خدا را آشكارا\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 424 .\r\n( 2 ) . سورهء أعراف : 171 .\r\n( 3 ) . احتجاج 2 / 187 ؛ مناقب ابن شهرآشوب 4 / 217 .\r\n( 4 ) . تفسير قمى 1 / 246 .\r\n","page_name":" 699 ","page_number":699},
  {"content":"\r\n\r\nببينيم ، پس خدا صاعقه فرستاد كه همه سوختند .\r\nپس چون موسى عليه السّلام ديد كه قومش هلاك شدند محزون شد بر ايشان وگفت : آيا هلاك مىكنى ما را به آنچه سفيهان ما كردند ؟ زيرا كه موسى عليه السّلام گمان كرد كه ايشان به گناهان بني إسرائيل هلاك شدند « 1 » .\r\nبه سندهاى معتبر از حضرت امام محمد باقر عليه السّلام وامام جعفر صادق عليه السّلام منقول است كه : چون موسى عليه السّلام از حق تعالى سؤال نمود كه : پروردگارا ! خود را به من بنما تا تو را ببينم .\r\nحق تعالى به أو وحى فرستاد كه : هرگز مرا نخواهى ديد ونمىتوانى ديد . ووعده فرمود أو را كه بر كوه تجلّى كند تا بداند كه أو را نمىتواند ديد .\r\nموسى بر كوه بالا رفت ، درگاه آسمان گشوده شد وفوجهاى ملائكهء آسمان به زير آمدند وفوج‌فوج بر أو مىگذشتند با رعد وبرق وصاعقه وباد وعمودهاى نور در دست داشتند ، هر فوج كه بر أو مىگذشتند به أو مىگفتند : اى پسر عمران ! سؤال بزرگى از پروردگار خود نمودى ؛ وهر فوج ايشان را كه مىديد جميع بدنش از ترس مىلرزيد وبه امر الهى آتشى بر دور أو احاطه كرده بود كه نمىتوانست گريخت تا آنكه حق تعالى قدرى از أنوار عظمت خود را بر كوه جلوه داد وكوه به زمين فرورفت . موسى افتاد وبيهوش شد « 2 » .\r\nمؤلف گويد : بايد دانست كه ضروري دين شيعه است وبه دلايل عقلية ونقليه ثابت شده است كه حق تعالى ديدنى نيست وذات مقدس أو را به چشم ادراك نمىتوان ديد بلكه ديدهء دل نيز از ادراك كنه ذات وصفات مقدس أو عاجز وقاصر است ، چون تواند بود كه ديده شود چيزى كه جسم وجسماني نباشد ومحلّى ومكاني نداشته باشد ودر جهتي نباشد ، پس چگونه حضرت موسى با مرتبهء جليل پيغمبرى اين سؤال نمود ؟ از اين شبهه\r\n\r\n\r\n","description":"","footnote":"\r\n( 1 ) . تفسير قمى 1 / 241 .\r\n( 2 ) . تفسير عياشى 2 / 26 .\r\n","page_name":" 700 ","page_number":700},
  {"content":"\r\n\r\nدو جواب مىتوان گفت :\r\nأول آنكه : سؤال موسى عليه السّلام از ديدن به چشم نبود بلكه مىخواست معرفت كنه ذات وصفات الهى براي أو حاصل گردد تا نهايت مرتبهء معرفت بشرى براي أو ميسّر گردد ؛ چون أول ممتنع وثاني فوق مرتبهء آن حضرت بود ، حضرت بارى تعالى به اظهار بعضي از أنوار جلال وعظمت خود بر كوه وتاب نياوردن أو ظاهر گردانيد كه كسى را راهى به ادراك كنه جلال أو نيست وأو را قابليت نهايت مرتبهء معرفت كه مخصوص پيغمبر آخر الزمان صلّى اللّه عليه وآله وسلم است نيست .\r\nدوم آنكه : سؤال موسى عليه السّلام از جهت قوم أو بود ، چون مأمور بود كه مدارا با قوم خود بكند وآنچه ايشان سؤال كنند رد ننمايد ، به تكليف قوم خود اين سؤال نمود ومىدانست كه اين امر ممتنع است وخدا ديدنى نيست وليكن مىخواست كه بر قوم أو اين معنى ظاهر شود . واين وجه ظاهرتر است .\r\nچنانچه به سند معتبر منقول است كه مأمون از حضرت امام رضا عليه السّلام از اين مسأله سؤال نمود ، آن حضرت فرمود كه : كليم خدا موسى بن عمران مىدانست كه خدا از آن منزّه‌تر است كه به چشمها ديده شود وليكن چون حق تعالى با أو سخن گفت وأو را همراز خود گردانيد ، أو برگشت بسوى قوم خود وايشان را خبر داد كه : خدا با من سخن گفت ومرا مقرّب درگاه خود گردانيد وبا من مناجاة كرد .\r\nگفتند : ما ايمان نمىآوريم به آنچه تو مىگوئى تا سخن خدا را بشنويم چنانچه تو شنيده‌اى . وايشان هفتصد هزار كس بودند پس از ميان ايشان هفتاد هزار كس اختيار كرد ، واز آنها هفت هزار مرد اختيار كرد ، واز آنها هفتاد نفر برگزيد با خود برد به طور سينا كه محلّ مناجاة أو بود با حق تعالى ، وايشان را در دامنهء كوه بازداشت وخود بر كوه بالا رفت واز خدا سؤال نمود كه با أو سخن بگويد چنان كه آن هفتاد نفر بشنوند ، پس خدا با أو سخن گفت ، ايشان كلام الهى را از بالاى سر وپائين پا وجانب راست وچپ وپيش رو وپشت سر از همه جهت به يك‌دفعه شنيدند ، زيرا كه خدا صدا را در درخت خلق كرد وبه همه جانب پهن كرد تا از همه جهت شنيدند تا بدانند كلام خدا است كه اگر كلام ديگرى بود\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nاز يك جهت شنيده مىشد .\r\nپس آن هفتاد نفر از روى أجابت گفتند : ما ايمان نمىآوريم كه اين سخن خدا است تا خدا را آشكارا ببينيم .\r\nچون اين سخن عظيم واين گستاخى بزرگ از ايشان صادر شد از روى تكبر وطغيان ، حق تعالى صاعقه‌اى بر ايشان فرستاد كه به سبب ظلم ايشان ، ايشان را هلاك گردانيد .\r\nپس موسى عليه السّلام گفت : پروردگارا ! من چه گويم با بني إسرائيل در وقتي كه بسوى ايشان برگردم وگويند كه : بردى ايشان را وكشتى براي آنكه صادق نبودى در آن دعوى كه نمودى كه خدا با تو مناجاة مىكند ؟\r\nپس حق تعالى به دعاى حضرت موسى ايشان را زنده كرد ، چون زنده شدند گفتند :\r\nچون از براي ديدن ما سؤال نمودى چنين شد ، اكنون سؤال كن كه خدا خود را به تو بنمايد كه بسوى أو نظر كنى كه أجابت تو خواهد فرمود ، چون ببينى خدا را به ما خبر بده كه خدا چگونه است تا ما أو را بشناسيم چنانچه حقّ شناختن اوست .\r\nموسى گفت : اى قوم من ! خدا به ديده‌ها درنمىآيد وأو را كيفيت وچگونگى نمىباشد ، وأو را به آياتي كه آفريده وعلاماتى كه هويدا گردانيده مىتوان شناخت .\r\nگفتند : ما ايمان نمىآوريم تا اين سؤال را نكنى .\r\nپس موسى گفت : پروردگارا ! تو سخن بني إسرائيل را شنيدى وصلاح ايشان را بهتر مىدانى .\r\nپس حق تعالى وحى نمود به أو كه : اى موسى ! از من سؤال كن آنچه ايشان سؤال نمودند كه من تو را به جهل وسفاهت ايشان مؤاخذه نخواهم كرد .\r\nپس در آن وقت موسى عليه السّلام گفت : پروردگارا ! خود را به من بنما كه نظر كنم بسوى تو .\r\nپس حق تعالى فرمود : هرگز مرا نتوانى ديد وليكن نظر كن به كوه اگر به جاى خود قرار مىگيرد در وقتي كه فرومىرود پس مرا مىتوانى ديد .\r\nچون تجلّى كرد حق تعالى براي كوه به آيتي از آيات خود ، آن را هموار زمين گردانيد وموسى عليه السّلام بيهوش افتاد ، چون به هوش آمد گفت : تنزيه مىكنم تو را وتوبه مىكنم بسوى\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nتو ، يعنى بازگشتم بسوى معرفتي كه پيشتر به تو داشتم از جهالت وناداني قوم خود ومن از أول ايمان‌آوردندگانم از بني إسرائيل به آنكه تو را نمىتوان ديد « 1 » .\r\nدر حديث معتبر منقول است كه از حضرت صادق عليه السّلام پرسيدند : هارون عليه السّلام چرا به حضرت موسى گفت : اى فرزند مادر من ! مگير ريش وسر مرا ؟ ونگفت : اى فرزند پدر من ؟\r\nفرمود : زيرا كه دشمنىها در ميان برادران در وقتي مىباشد كه از يك پدر باشند واز مادرهاى متفرق باشند ، چون از يك مادر باشند دشمنى در ميان ايشان كم مىباشد مگر آنكه شيطان در ميان ايشان افساد كند وأطاعت شيطان نمايند ، پس هارون به برادرش موسى عليه السّلام گفت : اى برادرى كه از مادر من متولد شده‌اى واز غير مادر من بهم نرسيده‌اى ! موى ريش وسر مرا مگير ، ونگفت : اى فرزند پدر من ، زيرا كه فرزندان يك پدر هرگاه مادرهاى ايشان جدا باشند عداوت در ميان ايشان بعيد نيست مگر كسى كه خدا أو را نگاه دارد ، وعداوت در ميان فرزندان يك مادر مستبعد است .\r\nپس سائل باز از آن حضرت پرسيد كه : به چه سبب حضرت موسى سر وريش هارون عليه السّلام را گرفت وبسوى خود كشيد وحال آنكه أو را در گوساله پرستيدن بني إسرائيل گناهى نبود ؟\r\nفرمود : براي اين چنين كرد كه چرا وقتي كه بني إسرائيل كافر شدند وگوساله پرستيدند از ايشان جدا نشد كه به موسى عليه السّلام ملحق شود ، وهرگاه از ايشان مفارقت مىكرد عذاب بر ايشان نازل مىشد ، نمىبينى كه حضرت موسى عليه السّلام به هارون گفت : چه مانع شد تو را در وقتي كه ديدى ايشان گمراه شدند از اينكه از پى من بيائى ؟ هارون گفت : اگر چنين مىكردم بني إسرائيل پراكنده مىشدند وترسيدم كه بگوئى جدائى انداختى در ميان بني إسرائيل وسخن مرا رعايت نكردى در باب اصلاح ايشان « 2 » .\r\n\r\n\r\n","description":"","footnote":"\r\n( 1 ) . توحيد شيخ صدوق 121 ؛ احتجاج 2 / 430 ؛ عيون أخبار الرضا 1 / 200 .\r\n( 2 ) . علل الشرايع 68 .\r\n","page_name":" 703 ","page_number":703},
  {"content":"\r\n\r\nمؤلف گويد : از جمله شبهه‌هاى عظيم جماعتى كه نسبت خطا وگناه به پيغمبران مىدهند اين قصهء حضرت موسى وهارون عليهما السّلام است زيرا كه هر دو پيغمبر بودند ، اگر هارون كارى كرده بود كه از موسى عليه السّلام مستحقّ اين اهانت وزجر گرديده بود كه موسى ريش وسر مبارك أو را بگيرد وپيش كشد ودرشت با أو سخن بگويد ، پس ، از هارون گناه صادر شده بوده است ؛ واگر أو را گناهى نبود ، پس موسى عليه السّلام در اين قسم اهانتى نسبت به برادر خود كه پيغمبر بود واقع ساختن خطا كرد وگناه از أو صادر شده بوده است خصوصا با انداختن ألواح بر زمين وشكستن آنها كه متضمن استخفاف به كتاب خدا بود .\r\nوجواب از آن به چند وجه مىتوان گفت :\r\nوجه أول كه ظاهرترين وجوه است آن است كه اين نزاعي بود ظاهر ميان آن دو پيغمبر بزرگوار براي اصلاح امّت وتأديب ايشان ، زيرا كه چون بني إسرائيل مرتكب امر شنيعى شده بودند واين را سهل مىشمردند بايست كه حضرت موسى اظهار شناعت عمل ايشان به أكمل وجهي بفرمايد ، وهيچ وجهي از اين كاملتر نبود كه نسبت به برادر بزرگوار خود كه با قرابت نسبى به رتبهء جليل پيغمبرى سرفراز بود ، چنين زجرى بفرمايد وألواح را بر زمين بگذارد واظهار نمايد كه : من دست برداشتم از اصلاح شما وكتاب آوردن براي شما سودى ندارد ، تا آنكه بر ايشان ظاهر شود كه گناه بزرگى كرده‌اند كه سبب اين أمور غريبه گرديده وكوه حلم موسى را از جا كند ، وبه حسب واقع تقصيري از هارون صادر نشده بود وغرض موسى عليه السّلام نيز آزار أو نبود .\r\nواين قسم أمور در سياسات ملوك وآداب ايشان بسيار واقع مىشود كه يكى از مقرّبان را مورد عتاب مىگردانند كه ديگران متنبّه شوند . حق تعالى در قرآن مجيد در بسيار جائى نسبت به جناب نبوي صلّى اللّه عليه وآله وسلم عتاب‌آميز سخن فرموده است براي تأديب امّت چنانچه بعد از اين در أحوال آن حضرت مذكور خواهد شد ان شاء اللّه تعالى .\r\nدوم آنكه : اين حركت حضرت موسى عليه السّلام از غايت خشم واندوه وغضب بر امّت بود چنانچه آدمي در هنگام غايت غضب واندوه گاه لب خود را مىگزد وگاه ريش خود را مىكند ، چون هارون عليه السّلام به منزلهء نفس وجان موسى عليه السّلام بود اين حركات را نسبت به أو\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nواقع ساخت ، حضرت هارون براي آن استدعا كرد كه : اينها نسبت به من مكن كه مبادا بني إسرائيل سبب وعلت اين حركات را نيابند وحمل بر عداوت نمايند وموجب شماتت ايشان گردد بر آن حضرت .\r\nسوم آنكه : سر وريش هارون را از جهت مهربانى واشفاق ودلدارى گرفت به نزد خود كشيد كه أو را تسلى نمايد ، هارون ترسيد كه قوم حمل بر معنى ديگر كنند ، واستدعاى ترك اينها نمود كه گمان بد نسبت به موسى عليه السّلام نبرند .\r\nچهارم آنكه : فعل هارون يا موسى يا هر دو ترك أولى ومكروه بود وبه حدّ گناه ومعصيت نرسيده بود كه منافى نبوّت باشد .\r\nووجوه ديگر نيز گفته‌اند . ووجه أول اظهر وجوه است ، واللّه يعلم .\r\nودر انداختن ألواح محتمل است كه از روى غضب ، بىاختيار از دست آن حضرت افتاده باشد ، يا از براي غضب ربّانى وشدّت در دين وانكار بر مخالفين انداخته باشد ؛ اين قسم انداختن مستلزم استخفاف نيست .\r\nبدان كه أحاديث در باب وعدهء موسى عليه السّلام با قوم خود مختلف است ، أكثر روايات دلالت مىكند بر آنكه :\r\nأولا : وعده كرد موسى عليه السّلام با ايشان كه : من سى روز از شما غايب خواهم شد .\r\nحق تعالى براي مصلحتى چند از باب بدا اين وعده را چهل روز گردانيد ، ووعدهء سى روز مشروط به شرطي بود كه آن شرط بعمل نيامد .\r\nوبعضي آيات وأحاديث دلالت مىكند بر آنكه موسى عليه السّلام چهل روز با ايشان وعده كرده بود وپيش از انقضاى وعده به محض امتداد چنين كردند ، يا آنكه شيطان تسويل كرد براي ايشان كه شب وروز را جدا براي ايشان حساب كرد . چون بيست روز گذشت گفت كه : چهل شبانه روز گذشته است ، ايشان باور كردند .\r\nوجمع ميان آيات آسان است ، زيرا كه آية صريح نيست در آنكه وعده سى روز بود با آنكه اگر صريح باشد ممكن است جمع كردن به اينكه به موسى عليه السّلام فرموده باشد كه وعده چهل روز خواهد بود ، وامر فرموده باشد أو را كه به ايشان سى روز وعده فرمايد براي\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nمصلحتى .\r\nوميان بعضي أحاديث نيز به اين وجه جمع مىتوان كرد .\r\nوبه وجه ديگر نيز جمع مىتوان كرد كه وعدهء حضرت موسى با قوم خود سى يا چهل بوده باشد به اين نحو كه فرموده باشد كه : سى روز از شما غايب مىشوم ، محتمل است كه بيشتر نيز بشود تا چهل روز .\r\nومحتمل است كه بعضي از أحاديث بر تقيه محمول باشد .\r\nبه سند معتبر از امام رضا عليه السّلام منقول است كه از أمير المؤمنين عليه السّلام پرسيدند كه : به چه سبب گاو در ميان ساير حيوانات ديده‌اش را بر هم گذاشته است وسر به جانب آسمان بالا نمىكند ؟\r\nفرمود : از شرم خدا به سبب آنكه قوم موسى عليه السّلام گوساله پرستيدند سر به زير افكنده ونگاه به جانب آسمان نمىكند « 1 » .\r\nاز حضرت رسول صلّى اللّه عليه وآله وسلم منقول است كه : گرامى داريد گاو را كه بهترين چهارپايان است وچشم به جانب آسمان نگشوده از شرم خدا از روزى كه گوساله پرستيدند « 2 » .\r\nودر حديث ديگر فرموده : در وقتي كه حق تعالى تجلّى بر كوه فرمود به سبب سؤال موسى ديدن حق تعالى را هفت كوه پرواز نمودند وبه حجاز ويمن ملحق شدند : وآنچه به مدينه آمد أحد وورقان بود ؛ وآنچه به مكة رفت ثور وثبير وحراء بود ؛ وآنچه به يمن رفت صبر وحضور بود « 3 » .\r\nدر حديث معتبر از حضرت أمير المؤمنين عليه السّلام منقول است كه فرمود : چون بعد از فوت من نعش مرا بسوى نجف اشرف بيرون بريد وبادي رو به شما بيايد وپاهاى شما به زمين فرو رود مرا آنجا دفن كنيد كه أول طور سينا است « 4 » .\r\n\r\n\r\n","description":"","footnote":"\r\n( 1 ) . علل الشرايع 494 و 593 ؛ عيون أخبار الرضا 1 / 241 .\r\n( 2 ) . علل الشرايع 494 .\r\n( 3 ) . خصال 344 .\r\n( 4 ) . تهذيب الأحكام 6 / 34 ؛ فرحة الغري 50 .\r\n","page_name":" 706 ","page_number":706},
  {"content":"\r\n\r\nدر حديث معتبر از حضرت صادق عليه السّلام منقول است كه : نجف اشرف قطعه‌اى است از كوهى كه حق تعالى بر روى آن با موسى سخن گفت « 1 » .\r\nدر حديث معتبر ديگر فرمود : چون حق تعالى بر كوه تجلّى كرد به دريا فرو رفت وتا قيامت فروخواهد رفت « 2 » .\r\nبه روايت ديگر فرمود : كرّوبيان گروهىاند از شيعيان ما از خلقهاى أول كه حق تعالى ايشان را در پشت عرش جا داده است ، اگر نور يكى از ايشان را بر تمام أهل عالم قسمت كنند هرآينه ايشان را كافى خواهد بود . چون موسى عليه السّلام سؤال ديدن كرد ، خدا يكى از آنها را امر فرمود كه بر كوه تجلّى نمود وكوه تاب نور أو نياورد به زمين فرو رفت « 3 » .\r\nمؤلف گويد : ممكن است كه آن كوه به چند قسمت شده باشد : بعضي به زمين فرورفته باشد ؛ وبعضي به أطراف عالم پرواز كرده باشد ؛ وبعضي ريگ روان شده باشد چنانچه آن را نيز نقل كرده‌اند « 4 » . ودر معنى تجلّى بر كوه سخن بسيار است كه اين كتاب محلّ ذكر آنها نيست .\r\nعلي بن إبراهيم رحمه اللّه روايت كرده است كه : چون بني إسرائيل توبه كردند وموسى عليه السّلام به ايشان گفت كه : يكديگر را بكشيد ، گفتند : چگونه يكديگر را بكشيم ؟ گفت : چون فردا شود بامداد بيائيد به نزد بيت المقدس وبا خود كاردى يا شمشيرى يا حربه‌اى ديگر بياوريد ودهانهاى خود را ببنديد كه يكديگر را نشناسيد ، چون من بر منبر بني إسرائيل بالا روم يكديگر را بكشيد .\r\nپس هفتاد هزار تن جمع شدند از آنها كه گوساله پرستيده بودند نزد بيت المقدس ، چون موسى عليه السّلام به ايشان نماز كرد وبر منبر بالا رفت ، شروع كردند به كشتن يكديگر ، چون ده هزار تن از ايشان كشته شدند جبرئيل نازل شد وگفت : اى موسى ! بگو دست از كشتن\r\n\r\n\r\n","description":"","footnote":"\r\n( 1 ) . ارشاد القلوب 439 ؛ كامل الزيارات 39 .\r\n( 2 ) . توحيد شيخ صدوق 120 ؛ تفسير قمى 1 / 240 .\r\n( 3 ) . بصائر الدرجات 69 .\r\n( 4 ) . مجمع البيان 2 / 475 .\r\n","page_name":" 707 ","page_number":707},
  {"content":"\r\n\r\nيكديگر بردارند كه حق تعالى به فضل خود توبهء ايشان را قبول فرمود « 1 » .\r\nدر حديث معتبر از حضرت صادق عليه السّلام منقول است كه : موسى عليه السّلام هفتاد تن از ميان قوم خود انتخاب كرد وبا خود به طور برد . چون سؤال رؤيت كردند ، صاعقه بر ايشان نازل شد وسوختند . پس موسى عليه السّلام مناجاة كرد كه : پروردگارا ! اينها أصحاب من بودند .\r\nوحى به أو رسيد كه : من أصحابي به تو مىدهم كه از ايشان بهتر باشند .\r\nموسى عليه السّلام گفت : پروردگارا ! من به ايشان انس گرفته‌ام وايشان را شناخته‌ام ونامهاى ايشان را دانسته‌ام . سه مرتبه دعا كرد تا خدا ايشان را زنده نمود وپيغمبران گردانيد « 2 » .\r\nمؤلف گويد كه : پيغمبر شدن ايشان موافق أصول شيعه مشكل است ، زيرا كه ظاهر حال آن است كه سؤال ايشان گناه بود كه به سبب آن معذّب شدند ، پس چگونه با وجود صدور گناه از ايشان پيغمبر شدند ؟ به چند وجه جواب ممكن است :\r\nأول آنكه : ذكر پيغمبرى ايشان بر وجه تقيه شده باشد ، چون أكثر عامه چنين روايت كرده‌اند .\r\nدوم آنكه : چون مردند ، حيات أول كه در آن گناه كرده بودند منقطع شد . اگر در حيات دوم معصوم بوده باشند كافى است براي پيغمبرى ايشان ، ودر اين وجه سخن مىرود .\r\nسوم آنكه : سؤال ايشان نيز از جانب قوم بوده باشد وهلاك ايشان بر وجه تعذيب نبوده باشد بلكه براي تأديب قوم بوده باشد ، واين نيز بعيد است .\r\nچهارم آنكه : اطلاق پيغمبرى بر ايشان بر وجه مجاز باشد ، يعنى آن قدر خوب شدند بعد از رجعت كه گويا پيغمبران بودند .\r\nوجه أول ظاهرتر است .\r\nبدان كه اين واقعه از شواهد حقّيت رجعت است كه در اين امّت نيز در زمان حضرت قائم عليه السّلام جمعى به دنيا رجوع خواهند كرد از مردگان ، زيرا كه حضرت رسول صلّى اللّه عليه وآله وسلم فرمود\r\n\r\n\r\n","description":"","footnote":"\r\n( 1 ) . تفسير قمى 1 / 47 .\r\n( 2 ) . رجال كشى 2 / 512 ؛ تفسير عياشى 2 / 30 .\r\n","page_name":" 708 ","page_number":708},
  {"content":"\r\n\r\nكه : هر چه در بني إسرائيل واقع شد در اين امّت نيز واقع مىشود . ان شاء اللّه بعد از اين در باب على حده مذكور خواهد شد .\r\nبدان كه موافق آن حديث متواتر كه ما سابقا نقل كرديم كه حضرت رسول صلّى اللّه عليه وآله وسلم فرمود : آنچه در بني إسرائيل واقع شد در اين امّت نيز واقع مىشود « 1 » .\r\nوبه حضرت أمير المؤمنين عليه السّلام فرمود : تو از من به منزلهء هارونى از موسى « 2 » ، ونظير قصهء گوساله وسامرى در اين امّت قصهء أبو بكر بود كه از گوساله خرتر بود وعمر بود كه از سامرى محيل‌تر وشقىتر بود ، چنانچه در آنجا أطاعت هارون نكردند در اينجا أطاعت وصىّ بر حقّ پيغمبر آخر الزمان نكردند .\r\nچون أمير المؤمنين عليه السّلام را به جبر كشيدند وبه مسجد آوردند كه با أبو بكر بيعت كند ، رو به قبر حضرت رسول صلّى اللّه عليه وآله وسلم نمود به همان خطاب كه هارون به حضرت موسى نمود به آن حضرت خطاب كرد گفت : « يا بن امّ ! انّ القوم استضعفوني وكادوا يقتلونني » « 3 » . وچون توبه كردند وزمان أبو بكر وعمر وعثمان كه به جاى گوساله وسامرى وقارون بودند گذشت وبا أمير المؤمنين بيعت كردند مانند بني إسرائيل شمشيرها از غلاف درآمد ويكديگر را كشتند چنانچه بني إسرائيل به ظاهر در تيه حيران شدند چهل سال ، اين امّت بسوى اختيار خود تا زمان قائم آل محمد صلوات اللّه عليه در أمور دين ودنياي خود حيران ماندند .\r\nبر هر يك از اين مضامين ، أحاديث بسيار از طريق عامه وخاصه وارد شده است كه ان شاء اللّه در جاى خود ذكر خواهيم كرد .\r\nوبه سند معتبر از حضرت صادق عليه السّلام منقول است كه : چون حق تعالى ألواح را بر حضرت موسى عليه السّلام فرستاد ، در آن بيان همه چيز بود ومشتمل بود بر أحوال آنچه بعد از\r\n\r\n\r\n","description":"","footnote":"\r\n( 1 ) . تفسير عياشى 1 / 303 .\r\n( 2 ) . بشارة المصطفى 266 ؛ محاسن 1 / 259 ؛ ترجمة الإمام علي بن أبي طالب من تاريخ ابن عساكر 1 / 306 ؛ كفاية الطالب 281 .\r\n( 3 ) . كتاب سليم بن قيس 45 ؛ بصائر الدرجات 275 ؛ احتجاج 1 / 215 .\r\n","page_name":" 709 ","page_number":709},
  {"content":"\r\n\r\nاين خواهد شد تا روز قيامت . چون عمر حضرت موسى به آخر رسيد خدا به أو وحى نمود كه : ألواح را به كوه بسپار ؛ وآن ألواح از زبرجد بهشت بود .\r\nپس حضرت موسى عليه السّلام ألواح را به نزد كوه آورد وكوه به امر الهى شكافته شد وألواح را در جامه‌اى پيچيد ودر شكاف كوه گذاشت ، پس شكاف كوه برطرف شد وألواح ناپيدا شد تا آنكه رسول خدا صلّى اللّه عليه وآله وسلم مبعوث شد .\r\nپس قافله‌اى از أهل يمن به خدمت آن حضرت مىآمدند ، چون به آن كوه رسيدند كوه شكافته شد وألواح ظاهر شد ، آنها برداشتند وبه خدمت آن حضرت آوردند وآنها الحال در پيش ماست « 1 » .\r\nودر حديث معتبر از حضرت امام محمد باقر عليه السّلام منقول است كه : چون حضرت موسى ألواح را انداخت ، بر سنگى خورد وشكست آنچه شكسته شد . آن سنگ فروبرد در ميان آن سنگ بود تا حضرت رسول صلّى اللّه عليه وآله وسلم مبعوث شد وآن سنگ به آن حضرت رسانيد « 2 » .\r\nوأحاديث بسيار است كه : هيچ كتابي بر پيغمبرى نازل نشده است وهيچ معجزه‌اى خدا به پيغمبرى نداده است مگر آنكه همه نزد أهل بيت رسالت صلوات اللّه عليهم أجمعين است . ان شاء اللّه أحاديث بسيار در اين باب در موضع خود مذكور خواهد شد .\r\nاز حضرت صادق عليه السّلام منقول است كه : در ماه حزيران رومى موسى عليه السّلام نفرين كرد بني إسرائيل را ، پس در يك شبانه روز سيصد هزار تن از بني إسرائيل مردند « 3 » .\r\nواز حضرت رسول صلّى اللّه عليه وآله وسلم روايت كرده است كه : قرآن را براي اين « فرقان » مىنامند كه آيات وسوره‌هاى آن متفرق نازل شد بىآنكه در لوحى نوشته باشد ، وتورات وإنجيل وزبور هر يك يكجا نوشته بر ألواح وأوراق نازل شد « 4 » .\r\nوبه سندهاى معتبر از حضرت صادق عليه السّلام منقول است كه : تورات در ششم ماه مبارك\r\n\r\n\r\n","description":"","footnote":"\r\n( 1 ) . بصائر الدرجات 140 ؛ تفسير عياشى 2 / 28 .\r\n( 2 ) . بصائر الدرجات 137 .\r\n( 3 ) . مهج الدعوات 357 .\r\n( 4 ) . علل الشرايع 470 .\r\n","page_name":" 710 ","page_number":710},
  {"content":"\r\n\r\nرمضان نازل شد « 1 » .\r\nمؤلف گويد : ممكن است ابتداى تورات در ماه رمضان نازل شده باشد وتمامش در ماه ذيحجه يا بعد از شكستن ألواح بار ديگر تورات نازل شده باشد .\r\n\r\n\r\n","description":"","footnote":"\r\n( 1 ) . كافى 2 / 629 .\r\n","page_name":" 711 ","page_number":711},
  {"content":"\r\n\r\n\r\nفصل هفتم در بيان قصهء قارون است\r\nحق تعالى در سورهء قصص فرموده است  إِنَّ قارُونَ كانَ مِنْ قَوْمِ مُوسى  « 1 » « بدرستى كه قارون از قوم حضرت موسى بود » .\r\nاز حضرت صادق عليه السّلام منقول است كه : پسر خالهء حضرت موسى بود . بعضي گفته‌اند پسر عمّ أو بود ؛ وبعضي گفته‌اند عمّ أو بود « 2 » .\r\n فَبَغى عَلَيْهِمْ  « 3 » « پس بغى وزيادتى وسركشى نمود بر ايشان » . ودر بغى أو خلاف است : بعضي گفته‌اند كه چون در مصر بودند فرعون أو را بر بني إسرائيل حاكم كرده بود وظلم كرد بر ايشان ؛ بعضي گفته‌اند جامه‌اش را از ديگران يك شبر بلندتر مىكرد ؛ وبعضي گفته‌اند تكبر مىكرد به زيادتى مال بر آنها « 4 » .\r\n وَآتَيْناهُ مِنَ الْكُنُوزِ ما إِنَّ مَفاتِحَهُ لَتَنُوأُ بِالْعُصْبَةِ أُولِي الْقُوَّةِ  « 5 » « عطا كرده بوديم أو را از گنجها آنچه كليدهاى أو را به سنگينى برمىداشتند جماعت بسيار صاحبان قوّت » .\r\n\r\n\r\n","description":"","footnote":"\r\n( 1 ) . سورهء قصص : 76 .\r\n( 2 ) . مجمع البيان 4 / 266 .\r\n( 3 ) . سورهء قصص : 76 .\r\n( 4 ) . مجمع البيان 4 / 266 ؛ عرائس المجالس 213 .\r\n( 5 ) . سورهء قصص : 76 .\r\n","page_name":" 712 ","page_number":712},
  {"content":"\r\n\r\nعلي بن إبراهيم گفته است كه : عصبه از ده است تا پانزده « 1 » ؛ بعضي گفته‌اند : از ده تا چهل ؛ وبعضي گفته‌اند كه : در اين مقام چهل مراد است ؛ وبعضي شصت ؛ وبعضي هفتاد گفته‌اند . وروايت كرده‌اند كه : كليدهاى أو بار شصت استر بود ، هر كليدى از يك انگشت بزرگتر نبود چون از آهن سنگين بود از چوب كرد ، واز چوب هم كه سنگينى كرد از پوست كرد « 2 » .\r\n إِذْ قالَ لَهُ قَوْمُهُ لا تَفْرَحْ إِنَّ اللَّهَ لا يُحِبُّ الْفَرِحِينَ  « 3 » « در وقتي كه گفتند به أو قوم أو - جمعى گفته‌اند كه گوينده موسى عليه السّلام بود « 4 » - : شادى مكن ، طغيان وتكبر منما به سبب گنجهاى خدا بدرستى كه خدا دوست نمىدارد شادى كنندگان به أموال وزينتهاى دنيا را » .\r\n وَابْتَغِ فِيما آتاكَ اللَّهُ الدَّارَ الْآخِرَةَ  « طلب كن به آنچه عطا كرده است خدا به تو خانهء آخرت را »  وَلا تَنْسَ نَصِيبَكَ مِنَ الدُّنْيا  « وفراموش مكن بهرهء خود را از مال دنيا كه براي آخرت بردارى يا به قدر كفاف قناعت نمائى »  وَأَحْسِنْ كَما أَحْسَنَ اللَّهُ إِلَيْكَ  « واحسان ونيكى كن به مردم چنانچه احسان كرده است خدا بسوى تو »  وَلا تَبْغِ الْفَسادَ فِي الْأَرْضِ  « وطلب فساد مكن در زمين »  إِنَّ اللَّهَ لا يُحِبُّ الْمُفْسِدِينَ  « 5 » « بدرستى خدا دوست نمىدارد افساد كنندگان را » .\r\n قالَ إِنَّما أُوتِيتُهُ عَلى عِلْمٍ عِنْدِي  « 6 » « گفت : من داده نشده‌ام اين مال را مگر بر علمي كه نزد من هست » .\r\nعلي بن إبراهيم روايت كرده است كه : يعنى به علم كيميا اينها را تحصيل كرده‌ام « 7 » .\r\nوگفته‌اند كه : حضرت موسى علم كيميا تعليم أو كرده بود ؛ وبعضي گفته‌اند : يعنى من\r\n\r\n\r\n","description":"","footnote":"\r\n( 1 ) . در تفسير قمى 2 / 144 آمده است كه ما بين 10 تا 19 نفر است .\r\n( 2 ) . عرائس المجالس 213 ؛ تاريخ طبري 1 / 263 .\r\n( 3 ) . سورهء قصص : 76 .\r\n( 4 ) . مجمع البيان 4 / 266 .\r\n( 5 ) . سورهء قصص : 77 .\r\n( 6 ) . سورهء قصص : 78 .\r\n( 7 ) . تفسير قمى 2 / 144 .\r\n","page_name":" 713 ","page_number":713},
  {"content":"\r\n\r\nچون از شما اعلم وأفضل بودم پس خدا اين مال واعتبار را به من داده است ؛ وبعضي گفته‌اند : مراد أو علم تجارت وزراعت وأنواع كسبها بود « 1 » .\r\n أَ وَلَمْ يَعْلَمْ أَنَّ اللَّهَ قَدْ أَهْلَكَ مِنْ قَبْلِهِ مِنَ الْقُرُونِ مَنْ هُوَ أَشَدُّ مِنْهُ قُوَّةً وَأَكْثَرُ جَمْعاً  « آيا ندانست كه خدا هلاك كرد آنها را كه پيش از أو بودند از قرنها كسى را كه از أو قوّتش زيادة ومال ولشكرش بيشتر بود »  وَلا يُسْئَلُ عَنْ ذُنُوبِهِمُ الْمُجْرِمُونَ  « 2 » « وسؤال كرده نمىشوند مجرمان وكافران در قيامت از گناهان ايشان ، زيرا كه خدا مطّلع است بر كرده‌هاى ايشان يا در دنيا در وقت نزول عذاب بر ايشان » .\r\n فَخَرَجَ عَلى قَوْمِهِ فِي زِينَتِهِ  « پس بيرون آمد قارون بر قوم خود - يعنى بني إسرائيل - با آن زينتها كه داشت » .\r\nعلي بن إبراهيم روايت كرده است كه : يعنى با جامه‌هاى ملوّن رنگارنگ كه بر زمين مىكشيدند از روى تكبر « 3 » ؛ وبعضي گفته‌اند : با چهار هزار سواره بيرون آمد كه بر زينهاى طلا سوار بودند وبر روى زينها جامه‌هاى ارغوانى انداخته بودند وسه هزار كنيز سفيد با أو بر استرهاى كبود يا سفيد سوار بودند كه هر يك محلّى بودند به أنواع زيورها وجامه‌هاى سرخ پوشيده بودند ؛ وبعضي گفته‌اند : با هفتاد هزار كس بيرون آمد كه همه جامه‌هاى سرخ پوشيده بودند « 4 » .\r\n قالَ الَّذِينَ يُرِيدُونَ الْحَياةَ الدُّنْيا يا لَيْتَ لَنا مِثْلَ ما أُوتِيَ قارُونُ إِنَّهُ لَذُو حَظٍّ عَظِيمٍ  « 5 » « گفتند آنها كه مىخواستند لذت زندگانى دنيا را : اى كاش مىبود ما را مثل آنچه داده شده است قارون را ، بدرستى كه أو صاحب بهرهء بزرگى است در دنيا » .\r\n وَقالَ الَّذِينَ أُوتُوا الْعِلْمَ وَيْلَكُمْ ثَوابُ اللَّهِ خَيْرٌ لِمَنْ آمَنَ وَعَمِلَ صالِحاً وَلا يُلَقَّاها إِلَّا \r\n\r\n\r\n","description":"","footnote":"\r\n( 1 ) . مجمع البيان 4 / 266 .\r\n( 2 ) . سورهء قصص : 78 .\r\n( 3 ) . تفسير قمى 2 / 144 .\r\n( 4 ) . مجمع البيان 4 / 267 .\r\n( 5 ) . سورهء قصص : 79 .\r\n","page_name":" 714 ","page_number":714},
  {"content":"\r\n\r\n الصَّابِرُونَ  « 1 » « وگفتند آنها كه خدا به ايشان علم كرامت كرده بود ويقين به آخرت داشتند : واي بر شما ! ثواب آخرت بهتر است از براي كسى كه ايمان بياورد وعمل شايسته بكند وتوفيق گفتن اين سخن نمىيابند مگر صبر كنندگان بر ترك زينتهاى دنيا » .\r\n فَخَسَفْنا بِهِ وَبِدارِهِ الْأَرْضَ  « پس فرو برديم قارون ومال أو را به زمين »  فَما كانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ وَما كانَ مِنَ المُنْتَصِرِينَ  « 2 » « پس نبود أو را گروهى كه يارى كنند أو را از عذاب خدا وخود نتوانست كه دفع عذاب از خود بكند »  وَأَصْبَحَ الَّذِينَ تَمَنَّوْا مَكانَهُ بِالْأَمْسِ يَقُولُونَ وَيْكَأَنَّ اللَّهَ يَبْسُطُ الرِّزْقَ لِمَنْ يَشاءُ مِنْ عِبادِهِ وَيَقْدِرُ لَوْ لا أَنْ مَنَّ اللَّهُ عَلَيْنا لَخَسَفَ بِنا وَيْكَأَنَّهُ لا يُفْلِحُ الْكافِرُونَ  « 3 » « وصبح كردند آنها كه آرزو مىكردند منزلت قارون را در روز گذشته وحال آنكه مىگفتند : بدرستى كه خدا مىگشايد روزى را براي هر كه مىخواهد از بندگانش براي مصلحت أو وتنگ مىكند روزى را براي هر كه مىخواهد ، اگر نه اين بود كه خدا بر ما منّت گذاشت وآرزوى ما را به ما نداد هرآينه ما نيز به زمين فرو مىرفتيم چنانچه قارون رفت ، بدرستى كه رستگار نيستند كفران كنندگان نعمت خدا يا كافران به روز جزا » .\r\n تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَلا فَساداً وَالْعاقِبَةُ لِلْمُتَّقِينَ  « 4 » « اين است خانهء آخرت ، آن را قرار مىدهيم براي آنها كه نمىخواهند بلندى در زمين را ونه فساد در آن را وعاقبت نيكو براي پرهيزكاران است » .\r\nوعلي بن إبراهيم رحمه اللّه روايت كرده است كه : سبب هلاك قارون آن بوده است كه چون موسى عليه السّلام بني إسرائيل را از دريا بيرون آورد ، حق تعالى نعمتهاى خود را بر ايشان تمام كرد وايشان را امر نمود كه به جنگ عمالقه بروند وايشان قبول نكردند پس مقرر فرمود كه ايشان چهل سال در صحراى تيه حيران بمانند .\r\n\r\n\r\n","description":"","footnote":"\r\n( 1 ) . سورهء قصص : 80 .\r\n( 2 ) . سورهء قصص : 81 .\r\n( 3 ) . سورهء قصص : 82 .\r\n( 4 ) . سورهء قصص : 83 .\r\n","page_name":" 715 ","page_number":715},
  {"content":"\r\n\r\nپس ايشان أول شب برمىخاستند وشروع مىكردند در خواندن تورات ودعا وگريه ، وقارون از جملهء ايشان بود وأو تورات براي ايشان مىخواند ودر ميانشان از أو خوش‌آوازترى نبود ، وأو را « منون » مىگفتند براي نيكوئى قرائت أو ، وأو كيميا مىدانست وبعمل مىآورد .\r\nپس چون به طول انجاميد امر بر بني إسرائيل در تيه ، شروع كردند در توبه وانابت وقارون قبول نكرد كه در توبه با ايشان شريك شود ، موسى عليه السّلام أو را دوست مىداشت پس به نزد أو رفت وگفت : اى قارون ! قوم تو در توبه‌اند وتو در اينجا نشسته‌اى ؟ ! با ايشان داخل شو در توبه واگر نه عذاب بر تو نازل مىشود . پس سهل شمرد امر موسى را واستهزاء به آن حضرت كرد .\r\nموسى عليه السّلام غمگين بيرون آمد از پيش أو ودر سايهء قصر أو نشست ، حضرت جبّه‌اى از مو پوشيده بود ونعلينى از پوست خر در پا داشت كه بندهاى آن از تابيدهء مو بود وعصا در دستش بود . پس امر كرد قارون كه آب وخاكستر را مخلوط كردند بر سر آن حضرت ريختند ، پس آن حضرت بسيار به غضب آمد ، ودر كتف مباركش موها بود كه هرگاه در غضب مىشد موها از جامه‌اش بيرون مىآمد وخون از آنها مىريخت .\r\nپس موسى عليه السّلام گفت : پروردگارا ! اگر براي من غضب نكنى بر قارون ، پس من پيغمبر تو نيستم . پس حق تعالى به آن حضرت وحى فرستاد كه : من امر كردم آسمانها وزمين را كه تو را أطاعت كنند ، هر امر كه مىخواهى به آنها بكن . وقارون امر كرده بود كه درهاى قصر أو را بر روى موسى عليه السّلام بسته بودند ، پس حضرت موسى آمد اشاره كرد به درها تا به اعجاز أو همه بازشدند وداخل قصر شد .\r\nچون قارون نظرش بر موسى عليه السّلام افتاد دانست كه با عذاب مىآيد گفت : اى موسى ! سؤال مىكنم از تو به حقّ رحم وخويشى كه در ميان من وتو هست كه بر من رحم كنى .\r\nموسى عليه السّلام فرمود كه : اى فرزند لاوى ! با من سخن مگو كه فايده ندارد .\r\nپس به زمين خطاب فرمود كه : بگير قارون را . پس قصر با آنچه در قصر بود به زمين فرورفت وقارون تا زانو به زمين فرورفت وگريست وسوگند داد موسى عليه السّلام را به رحم ،\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nباز فرمود كه : اى فرزند لاوى ! با من سخن مگو . هر چند أو استغاثه كرد فايده نكرد تا در زمين پنهان شد .\r\nچون موسى عليه السّلام به محلّ مناجاة خود رفت ، حق تعالى فرمود كه : اى فرزند لاوى ! با من سخن مگو .\r\nموسى عليه السّلام دانست كه حق تعالى أو را تعيير مىنمايد بر آنكه بر قارون رحم نكرد ، گفت : پروردگارا ! قارون مرا بغير تو خواند وبغير تو سوگند داد ، اگر مرا به تو سوگند مىداد أجابت أو مىكردم . باز حق تعالى همان جواب را كه موسى عليه السّلام به قارون گفت اعاده فرمود ، موسى عليه السّلام گفت : پروردگارا ! اگر مىدانستم كه رضاى تو در أجابت كردن اوست البتة أجابت أو مىكردم .\r\nپس خدا فرمود كه : اى موسى ! بعزت وجلال وجود وبزرگوارى وعلوّ منزلت خود سوگند مىخورم كه اگر قارون چنانچه تو را خواند مرا مىخواند أجابت أو مىكردم امّا چون تو را خواند وبه تو متوسل شد أو را به تو گذاشتم ، اى پسر عمران ! از مرگ جزع مكن كه من بر همه نفسي مرگ را نوشته‌ام واز براي تو محلّ استراحتى مهيّا كرده‌ام كه اگر ببينى ودر آنجا درآئى ديده‌ات روشن خواهد شد .\r\nموسى عليه السّلام روزى به طور رفت با وصىّ خود يوشع عليه السّلام ، چون موسى به كوه بالا رفت ديد مردى مىآيد وبيلى وزنبيلى با خود دارد ، موسى عليه السّلام گفت : به كجا مىروى ؟\r\nگفت : مردى از دوستان خدا مرده است ، از براي أو مىخواهم قبرى بكنم .\r\nموسى عليه السّلام گفت : مىخواهى من تو را يارى كنم بر كندن قبر ؟\r\nگفت : بلى . پس هر دو قبر را كندند ، چون فارغ شدند آن مرد خواست كه به قبر رود ، موسى عليه السّلام گفت : چه مىكنى ؟\r\nگفت : مىخواهم بروم به ميان قبر وببينم كه خوب كنده شده است !\r\nموسى عليه السّلام گفت : من مىروم . وچون موسى رفت در قبر خوابيد وقبر را پسنديد ،\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nملك موت آمد قبض روح مطهرش كرد ، كوه بهم آمد وقبرش ناپيدا شد « 1 » .\r\nدر حديث حسن از حضرت صادق عليه السّلام منقول است كه : چون حضرت يونس عليه السّلام در شكم ما هي سير درياها مىنمود ، رسيد به جائى كه قارون به آنجا رسيده بود ، زيرا كه چون موسى عليه السّلام قارون را نفرين كرد وبه زمين فرورفت حق تعالى ملكي را بر أو موكّل گردانيد كه هر روز به قدر قامت يك مرد أو را به زمين فروبرد . يونس عليه السّلام در شكم ما هي تسبيح الهى مىگفت واستغفار مىكرد ، چون قارون صداى يونس را شنيد التماس كرد از ملكي كه بر أو موكّل بود كه مرا مهلتى بده كه صداى آدمي را مىشنوم .\r\nپس حق تعالى وحى نمود به آن ملك كه أو را مهلت بده ، چون مهلت يافت به يونس عليه السّلام خطاب كرد كه : تو كيستى ؟\r\nگفت : منم گناهكار خطاكننده يونس بن متى .\r\nگفت : چه شد آن بسيار غضب‌كننده از براي خدا ، موسى بن عمران ؟\r\nيونس گفت : هيهات ! مدتي است كه از دنيا رفته است .\r\nپرسيد : چه شد آن مهربان رحم‌كننده بر قوم خود ، هارون پسر عمران ؟\r\nيونس گفت : آن نيز هلاك شده است .\r\nپرسيد : چه شد كلثم دختر عمران وخواهر موسى كه نامزد من بود ؟\r\nيونس گفت : هيهات ! از آل عمران كسى نمانده است .\r\nقارون گفت : زهى تأسّف بر آل عمران !\r\nپس حق تعالى تأسّف أو را بر آل عمران پسنديد وبه جزاى آن امر فرمود آن ملك را كه بر أو موكّل بود كه عذاب را از أو بردارد در ايّام بقاى دنيا « 2 » .\r\nقطب راوندى رحمه اللّه وثعلبى روايت كرده‌اند كه : حق تعالى وحى فرستاد بسوى موسى عليه السّلام كه : امر كن بني إسرائيل را كه بياويزند بر رداهاى خود چهار رشتهء كبود ، از هر\r\n\r\n\r\n","description":"","footnote":"\r\n( 1 ) . تفسير قمى 2 / 144 .\r\n( 2 ) . تفسير قمى 1 / 318 .\r\n","page_name":" 718 ","page_number":718},
  {"content":"\r\n\r\nطرفي يك رشته به رنگ آسمان .\r\nپس موسى عليه السّلام بني إسرائيل را طلبيد به ايشان گفت : خدا شما را امر كرده است كه بر رداهاى خود رشته‌ها به رنگ آسمان بياويزيد كه هرگاه آنها را ببينيد پروردگار خود را ياد كنيد ، حق تعالى كلام خود را بر شما خواهد فرستاد . پس قارون تكبر كرد وقبول نكرد وگفت : اين را آقاها نسبت به غلامان خود مىكنند كه از ديگران ممتاز گردند .\r\nچون موسى عليه السّلام با بني إسرائيل از دريا بيرون آمد ، رياست مذبح وتوليت خانهء قرباني را كه « حيوره » مىگفتند به هارون عليه السّلام مفوّض گردانيد كه بني إسرائيل هديه‌ها وقربانيهاى خود را به هارون عليه السّلام مىدادند ، أو در مذبح مىگذاشت ، آتشى از آسمان مىآمد آن را مىسوخت .\r\nپس بر قارون حسد هارون غالب شد ، به موسى عليه السّلام گفت : پيغمبرى را تو بردى وحيوره را هارون برد ، من هيچ بهره‌اى ندارم وحال آنكه تورات را بهتر از شما هر دو مىخوانم .\r\nحضرت موسى عليه السّلام فرمود : واللّه كه من حيوره را به هارون ندادم ، خدا به أو داده است .\r\nقارون گفت : واللّه كه تصديق تو نمىكنم تا بر من امرى ظاهر كنى كه دليل بر اين باشد .\r\nموسى عليه السّلام جمع كرد سركرده‌هاى بني إسرائيل را وگفت : بياوريد عصاهاى خود را . وهمه را جمع كرد وانداخت در خانه‌اى كه در آنجا عبادت الهى مىكردند وفرمود كه همه در شب حراست آن عصاها بكنند تا صبح .\r\nچون صبح شد فرمود كه عصاها را بيرون آوردند ، در عصاي هيچ‌يك تغييرى نشده بود مگر عصاي هارون عليه السّلام كه آن سبز شده بود وبرگ آورده بود مانند درخت بادام ، حضرت موسى عليه السّلام فرمود : اى قارون ! الحال دانستى كه امتياز هارون از شما از جانب خداست ؟\r\nقارون گفت : اين عجيب‌تر نيست از جادوهاى ديگر كه كردى . غضبناك برخاست وبا اتباع خود از لشكر حضرت موسى جدا شد . باز موسى عليه السّلام با أو مدارا مىكرد ورعايت قرابت أو مىنمود ، أو پيوسته موسى عليه السّلام را آزار مىكرد ، هر روز تكبر ومعانده‌اش زياد مىشد تا آنكه خانه‌اى بنا كرد ، درش را طلا نمود وبر ديوارهاى آن صفحه‌هاى طلا نصب\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nكرد ، بني إسرائيل هر بامداد وپسين به نزد أو مىرفتند وطعام به ايشان مىداد وبر موسى مىخنديد تا آنكه حق تعالى حكم زكات را بر حضرت موسى فرستاد كه از توانگران بني إسرائيل بگيرد .\r\nپس موسى به نزد قارون آمد وبا أو مصالحه كرد كه از هر هزار دينار بر يك دينار ، واز هر هزار درهم بر يك درهم ، واز هر هزار گوسفند بر يك گوسفند ، همچنين در ساير أموال . چون قارون به خانهء خود برگشت حساب كرد ديد مال بسيارى مىشود ، راضى نشد به دادن آن .\r\nپس بني إسرائيل را طلبيد وگفت : موسى هر چه گفت أطاعت أو كرديد ، اكنون مىخواهد أموال شما را بگيرد .\r\nبني إسرائيل گفتند : تو سيّد وبزرگ مائي ، هر چه مىگوئى ما أطاعت تو مىكنيم .\r\nگفت : امر مىكنم كه فلان فاحشة را بياوريد كه جعلى براي أو قرار دهيم كه نسبت زنا به موسى دهد تا بني إسرائيل دست از أو بردارند وما از أو راحت يابيم .\r\nپس آن زن زانيه را آوردند ، قارون هزار اشرفى براي أو قرار كرد - يا طشتى از طلا ، يا گفت : هر چه بطلبى به تو مىدهم - كه فردا در حضور بني إسرائيل موسى را به زنا متهم گردانى .\r\nچون روز ديگر شد قارون بني إسرائيل را جمع كرد وبه نزد موسى آمد وگفت :\r\nبني إسرائيل جمع شده‌اند منتظرند كه بيرون آئى وايشان را امر ونهى كنى واحكام شريعت را براي ايشان بيان فرمائى .\r\nپس موسى عليه السّلام بيرون آمد وبر منبر رفت وخطبه خواند وايشان را موعظه كرد وفرمود : هر كه از شما دزدى مىكند دستش را مىبريم ، وهر كه فحش مىگويد أو را هشتاد تازيانه مىزنيم ، وهر كه زنا مىكند وزن ندارد أو را صد تازيانه مىزنيم ، وهر كه زن دارد وزنا مىكند أو را سنگسار مىكنيم تا بميرد .\r\nپس در اين وقت قارون گفت : هر چند تو باشى ؟\r\nفرمود : هر چند من باشم .\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nقارون گفت : بني إسرائيل مىگويند تو با فلان فاحشة زنا كرده‌اى .\r\nموسى فرمود : من ؟\r\nگفت : بلى .\r\nفرمود آن زن را حاضر كردند ، از أو پرسيد : من با تو زنا كرده‌ام ؟ بحقّ آن خداوندى كه دريا را براي بني إسرائيل شكافت وتورات را بر موسى فرستاد كه : راست بگو .\r\nآن زن به توفيق سبحانى گفت : نه ، دروغ مىگويند بلكه قارون از براي من مالي قرار داده است كه تو را متهم گردانم !\r\nپس قارون سر به زير انداخت وبني إسرائيل ساكت شدند ، موسى به سجده افتاد وگريست وعرض كرد : پروردگارا ! دشمن تو مرا آزار من مىكند ومىخواهد مرا رسوا كند ، خداوندا ! اگر من پيغمبر توام براي من غضب كن ومرا بر أو مسلط گردان .\r\nپس خدا به أو وحى فرمود : سر بردار وزمين را به آنچه خواهى امر نما كه تو را أطاعت مىكند .\r\nپس موسى عليه السّلام فرمود : اى بني إسرائيل ! خدا مرا مبعوث گردانيده است بر قارون چنانچه بر فرعون مبعوث گردانيده بود ، هر كه از أصحاب اوست با أو بنشيند ، وهر كه از أصحاب أو نيست از أو دور شود ؛ پس همه از قارون دور شدند وبا أو نماند مگر دو كس .\r\nموسى عليه السّلام به زمين خطاب كرد : بگير ايشان را ؛ پس قدمهاى ايشان را گرفت ! باز فرمود :\r\nبگير ؛ تا آنكه تا به زانوها فرورفتند ! باز فرمود : بگير ؛ تا آنكه تا كمر فرو رفتند ! باز فرمود : بگير ؛ تا آنكه تا گردن فرورفتند ! در اين مدت ايشان تضرع واستغاثه به موسى كردند ؛ قارون أو را به رحم سوگند مىداد .\r\nموافق بعضي روايات هفتاد مرتبه سوگند داد ، موسى عليه السّلام ملتفت نشد تا به زمين فرو رفتند !\r\nپس حق تعالى وحى فرمود به موسى : هفتاد مرتبه به تو استغاثه كردند ، بر ايشان رحم نكردى ، بعزت وجلال خود سوگند مىخورم اگر يك مرتبه به من استغاثه مىكردند هرآينه مرا نزديك واجابت‌كننده مىيافتند .\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nچون ايشان به زمين فرورفتند ، بني إسرائيل گفتند : موسى دعا كرد كه قارون به زمين فرورود تا گنجها وأموال أو را متصرف شود !\r\nچون آن حضرت اين را شنيد دعا كرد تا خانه وگنجها ومالهاى أو همه به زمين فرورفت « 1 » .\r\nمؤلف گويد : در أحاديث بسيار منقول است كه حضرت أمير المؤمنين وساير ائمهء أطهار صلوات اللّه عليهم أبو بكر را فرعون اين امّت فرموده‌اند وعمر را هامان اين امّت وعثمان را قارون اين امّت « 2 » .\r\nاين نيز از شواهد آن حديث است كه : آنچه در بني إسرائيل واقع شد در اين امّت واقع مىشود ، چه بسيار شبيه است أحوال آن سه ملعون با أحوال اين سه ملعون اگر نيكو تدبر نمائى زيرا كه اگر فرعون به ناحق دعوى خدائى كرد ، أبو بكر به ناحق دعوى خلافت خدا كرد ، آن نيز عين شرك است ومعارضه با جناب مقدس الهى است . چنانچه فرعون مكرر ارادهء أطاعت موسى مىكرد وهامان مانع مىشد ، همچنين أبو بكر مكرر « أقيلوني » « 3 » مىگفت وبه حسب ظاهر اظهار پشيمانى مىكرد وعمر مانع مىشد ! چنانچه آنها با اتباعشان در درياى صوري غرق وبه هلاك ظاهر هلاك شدند ، اينها در درياى كفر وضلالت غرق شدند وهالك ابدى شدند ودر رجعت نيز غرق آب شمشير قائم آل محمد صلّى اللّه عليه وآله وسلم خواهند شد .\r\nوحال قارون وعثمان در شباهت به يكديگر بر هر عاقلى پوشيده نيست از جمع كردن أموال وحرص در زخارف دنيا وزينتى كه مىكردند خدمه واتباع خود را ، واگر أو قرابت نسبى به موسى داشت عثمان قرابت سببي بلكه نسبى ظاهري به رسول خدا صلّى اللّه عليه وآله وسلم داشت ، اگر أو به نفرين موسى عليه السّلام به زمين فرورفت با اموالش وعثمان به نفرين رسول خدا صلّى اللّه عليه وآله وسلم وأمير المؤمنين عليه السّلام كشته شد وبه أسفل درك جحيم فرورفت .\r\n\r\n\r\n","description":"","footnote":"\r\n( 1 ) . عرائس المجالس 215 ؛ قصص الأنبياء راوندى 169 .\r\n( 2 ) . مراجعه شود به بحار الأنوار 32 / 14 و 53 / 26 ؛ تفسير برهان 4 / 375 ؛ تفسير قمى 2 / 133 .\r\n( 3 ) . كنز الفوائد 339 ؛ الإمامة والسياسة 14 ؛ شرح نهج البلاغة ابن أبي الحديد 1 / 169 .\r\n","page_name":" 722 ","page_number":722},
  {"content":"\r\n\r\nحضرت أمير المؤمنين عليه السّلام در أول خطبه‌اى كه بعد از عود خلافت به آن حضرت خواند در آنجا فرمود : حق تعالى فرعون وهامان وقارون را هلاك كرد « 1 » .\r\nواگر در أحوال ايشان به آنها خوب تأمل ودقت نمائى وجوه ديگر از مشابهت بر تو ظاهر خواهد شد ؛ ان شاء اللّه در جاى خود بيان خواهيم كرد ، ودر اينجا به تنبيهي اكتفا مىكنيم .\r\n\r\n\r\n","description":"","footnote":"\r\n( 1 ) . بحار الأنوار 32 / 14 .\r\n","page_name":" 723 ","page_number":723},
  {"content":"\r\n\r\n\r\nفصل هشتم در بيان قصهء گاو كشتن بني إسرائيل وزنده شدن آن به امر الهى\r\nدر تفسير حضرت امام حسن عسكرى عليه السّلام مذكور است كه در تفسير قول حق تعالى  وَإِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  « 1 » امام عليه السّلام فرمود : حق تعالى به يهود مدينه خطاب فرمود كه : ياد آوريد آن وقت را كه موسى به قوم خود گفت : بدرستى كه خدا امر مىكند شما را ذبح نمائيد بقره‌اى را كه بزنيد بعضي از آن را بر اين شخصي كه در ميان شما كشته شده است تا زنده شود به اذن خدا وشما را خبر دهد كي أو را كشته است ، اين در وقتي بود كه كشته‌اى در ميان ايشان افتاده بود .\r\nموسى عليه السّلام به امر خدا بر أهل آن قبيله كه آن كشته در ميان خدا پيدا شده بود لازم گردانيد كه پنجاه نفر از اشراف ايشان سوگند ياد كنند به خداوندى قوى شديد كه خداى بني إسرائيل وتفضيل دهندهء محمد وآل طيّبين اوست بر همهء خلق كه ما أو را نكشته‌ايم وكشندهء أو را نمىدانيم كه كيست ، اگر قسم بخورند ديهء كشته شده را بدهند واگر قسم نخورند كشندهء أو را نشان دهند تا به عوض أو بكشند ، واگر نكنند ايشان را در زندان تنگى حبس كنند تا يكى از اين دو كار را بكنند .\r\nآن قبيله گفتند : اى پيغمبر خدا ! ما هم قسم بخوريم وهم دية بدهيم ؟ حكم خدا چنين نيست !\r\n\r\n\r\n","description":"","footnote":"\r\n( 1 ) . سورهء بقره : 67 .\r\n","page_name":" 724 ","page_number":724},
  {"content":"\r\n\r\nواين قضية چنان بود كه زنى بود در بني إسرائيل در نهايت حسن وجمال وفضل وكمال وشرافت وحسب ونسب وخدارت ونزاهت ، جماعت بسيارى أو را خواستگارى مىكردند ، وأو را سه پسر عم بود ، پس أو راضى شد به يكى از ايشان كه عالم‌تر وپرهيزكارتر بود وخواست كه به عقد أو درآيد ، وآن دو پسر عمّ ديگر كه ايشان را قبول نكرد بر آن پسر عمّ پسنديده حسد بردند وأو را به ضيافت طلبيده وكشتند وانداختند در ميان قبيله‌اى كه از همهء قبائل بني إسرائيل بيشتر بودند ، چون صبح شد آن دو پسر عم كه قاتل بودند گريبانها چاك كردند وخاك بر سر كرده به نزد موسى به دادخواهى آمدند ، پس حضرت آن قبيله را حاضر ساخت واز ايشان سؤال فرمود از أحوال آن كشته شده .\r\nايشان گفتند : ما أو را نكشته‌ايم وعلم هم نداريم كه كي أو را كشته است .\r\nموسى عليه السّلام فرمود : حكم الهى اين است كه شما پنجاه نفر قسم بخوريد ودية بدهيد يا قاتل را نشان دهيد .\r\nايشان گفتند : هرگاه با قسم خوردن ما را دية بايد داد ، پس قسم خوردن چه فايده دارد ؟ وهرگاه با دية دادن ما را سوگند بايد خورد ، پس دية چه فايده دارد ؟\r\nموسى عليه السّلام فرمود : همهء نفعها در فرمانبردارى وأطاعت حق تعالى است ، آنچه فرموده است بعمل بايد آورد .\r\nگفتند : اى پيغمبر خدا ! اين غرامت وجريمهء گرانى است وما جنايتي نكرده‌ايم وسوگند غليظى است وحقّى در گردن ما نيست ، پس از درگاه خدا استدعا كن كه ظاهر گرداند بر ما قاتل را كه آنكه مستحق است أو را جزا دهى وما از جريمه وسوگند رهائى يابيم .\r\nحضرت موسى عليه السّلام فرمود : حق تعالى حكم اين واقعه را براي من بيان فرموده است ومرا نيست كه جرأت كنم وغير آن امرى بطلبم ، بلكه بر ما لازم است كه گردن نهيم فرمان أو را وبر خود لازم دانيم حكم أو را واعتراض نكنيم بر أو ، آيا نمىبينيد كه چون بر ما حرام فرموده است كار كردن در روز شنبه وگوشت شتر را ؟ ما را نيست كه تصرف كنيم در حكم أو وتغيير بدهيم بلكه بايد أطاعت كنيم .\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nوخواست كه آن حكم را بر ايشان لازم گرداند . پس حق تعالى وحى فرستاد بسوى أو كه أجابت نما سؤال آنها را واز من سؤال كن تا قاتل را ظاهر نمايم وديگران از جريمه وتهمت بيرون آيند ، زيرا كه مىخواهم در ضمن أجابت سؤال ايشان روزى را فراخ گردانم بر مردى كه از نيكان امّت توست واعتقاد دارد به صلوات فرستادن بر محمد وآل طيّبين أو صلوات اللّه عليهم أجمعين وتفضيل دادن محمد صلّى اللّه عليه وآله وسلم وعلي عليه السّلام بعد از أو بر جميع خلايق ، ومىخواهم به سبب اين قضية أو را غنى گردانم در دنيا تا بعضي از ثواب أو باشد بر تفضيل دادن محمد صلّى اللّه عليه وآله وسلم وآل أو .\r\nموسى عليه السّلام عرض كرد : پروردگارا ! بيان فرما براي ما كشندهء أو را .\r\nپس خدا وحى فرستاد بسوى موسى كه : بگو بني إسرائيل را كه خدا بيان قاتل مىكند براي شما به آنكه امر مىنمايد شما را كه ذبح كنيد بقره‌اى را وعضوى از آن بقره را بر مقتول بزنيد تا من أو را زنده گردانم ، اگر انقياد مىكنيد فرمان الهى را آنچه گفتم بعمل آوريد ، والّا حكم أو را قبول كنيد .\r\nپس اين است معنى قول خدا كه  وَإِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً  يعنى : « موسى به ايشان گفت : خدا بزودى شما را امر خواهد كرد كه بكشيد بقره را » اگر مىخواهيد كه مطّلع شويد بر قاتل آن مقتول ، وبزنيد بعضي از بقره را بر مقتول تا زنده شود وخبر دهد كه قاتل أو كيست .\r\n قالُوا أَ تَتَّخِذُنا هُزُواً قالَ أَعُوذُ بِاللَّهِ أَنْ أَكُونَ مِنَ الْجاهِلِينَ  « 1 » فرمود كه يعنى : « گفتند :\r\nاى موسى ! آيا استهزاء مىكنى نسبت به ما كه مىگويى قطعهء ميتى را به ميت ديگر بزنيم يكى از آنها زنده مىشوند ؟ » . موسى فرمود : به خدا پناه مىبرم از آنكه بوده باشم از جاهلان وبىخردان كه نسبت دهم به خدا چيزى را كه نفرموده باشد يا فرمودهء خدا را به قياس باطل خود وبه استبعاد عقل ناقص خود انكار كنم چنانچه شما مىكنيد ، پس فرمود : آيا نيست نطفهء مرد ، مرده ، ونطفهء زن ، مرده ، وچون هر دو در رحم بهم رسيدند\r\n\r\n\r\n","description":"","footnote":"\r\n( 1 ) . سورهء بقره : 67 .\r\n","page_name":" 726 ","page_number":726},
  {"content":"\r\n\r\nخدا از هر دو شخص زنده مىآفريند ؟ آيا نه چنين است كه حق تعالى از ملاقاة تخمها وهسته‌هاى مرده با زمين مرده آن را به أنواع گياهها ودرختان زنده مىكند ؟\r\n قالُوا ادْعُ لَنا رَبَّكَ يُبَيِّنْ لَنا ما هِيَ  فرمود : چون حجت موسى عليه السّلام بر ايشان تمام شد « گفتند : اى موسى ! دعا كن تا حق تعالى بيان فرمايد براي ما صفت آن بقره را تا بدانيم چگونه گاوى مىبايد »  قالَ إِنَّهُ يَقُولُ إِنَّها بَقَرَةٌ لا فارِضٌ وَلا بِكْرٌ عَوانٌ بَيْنَ ذلِكَ فَافْعَلُوا ما تُؤْمَرُونَ  « 1 » پس موسى از حق تعالى سؤال كرد « وبه ايشان گفت : خدا مىفرمايد : آن بقره‌اى است كه پير نباشد وبسيار جوان نباشد بلكه در ميان اين دو حال باشد ، پس بكنيد آنچه به آن مأمور خواهيد شد » .\r\n قالُوا ادْعُ لَنا رَبَّكَ يُبَيِّنْ لَنا ما لَوْنُها  « گفتند : اى موسى ! سؤال كن از پروردگار خود تا بيان كند از براي ما كه آن بقره به چه رنگ باشد »  قالَ إِنَّهُ يَقُولُ إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ  « 2 » آن حضرت بعد از سؤال از حق تعالى « فرمود : خدا مىفرمايد كه آن بقره‌اى است زرد كه زردى آن خالص ونيكو باشد ، نه كم رنگ باشد كه به سفيدى زند ونه بسيار رنگين باشد كه به سياهى زند ، ومسرور وخوش‌حال گرداند نظر كنندگان را بسوى أو را از حسن ونيكوئى وخوش رنگى » .\r\n قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَهَ عَلَيْنا وَإِنَّا إِنْ شاءَ اللَّهُ لَمُهْتَدُونَ  « 3 » « گفتند : دعا كن براي ما پروردگار خود را تا بيان فرمايد براي ما كه چه صفت دارد آن بقره زيادة از آنچه گفته شد ، بدرستى كه مشتبه شده است بر ما ، زيرا كه گاو به آن صفات بسيار است ، بدرستى كه ما اگر خدا خواهد هدايت خواهيم يافت به آن بقره كه ما را امر به ذبح آن فرموده است » .\r\n قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَلا تَسْقِي الْحَرْثَ مُسَلَّمَةٌ لا شِيَةَ فِيها  « 4 »\r\n\r\n\r\n","description":"","footnote":"\r\n( 1 ) . سورهء بقره : 68 .\r\n( 2 ) . سورهء بقره : 69 .\r\n( 3 ) . سورهء بقره : 70 .\r\n( 4 ) . سورهء بقره : 71 .\r\n","page_name":" 727 ","page_number":727},
  {"content":"\r\n\r\n« موسى گفت از جانب خدا كه : آن بقره‌اى است كه آن را ذلول ونرم نكرده باشند به شخم كردن زمين ونه به آب دادن زراعت واز اين عملها آن را معاف كرده باشند ، ومسلّم از عيبها باشد كه عيبى در خلقت آن نباشد ، وغير رنگ اصلش رنگ ديگر در آن نباشد » .\r\n قالُوا الْآنَ جِئْتَ بِالْحَقِّ فَذَبَحُوها وَما كادُوا يَفْعَلُونَ  « 1 » « گفتند : الحال آوردى آنچه حق وسزاوار بود در وصف بقره ، ونزديك نبود كه ايشان اين را بكنند » از گرانى قيمت آن بقره ، امّا لجاجت ايشان ومتهم داشتن موسى به آنكه قادر نيست بر اين چيزى كه آنها سؤال مىكنند باعث شد ايشان را بر كشتن بقره .\r\nپس امام عليه السّلام فرمود : چون اين صفات را شنيدند گفتند : اى موسى ! آيا پروردگار ما ، ما را امر كرده است به كشتن اين بقره كه اين صفات داشته باشد ؟\r\nفرمود : بلى ، موسى عليه السّلام در أول به ايشان نگفت كه خدا شما را امر كرده است به كشتن بقره ، زيرا كه اگر أول به ايشان چنين گفته بود هر بقره‌اى كه مىكشتند كافى بود ، پس بعد از سؤال ايشان در كار نبود كه از خدا سؤال كند از كيفيت آن بقره بلكه بايست در جواب ايشان بفرمايد كه هر بقره‌اى بكشيد كافى است .\r\nچون امر بر چنين گاوى قرار گرفت ، تفحّص كردند نيافتند آن را مگر نزد جوانى از بني إسرائيل كه حق تعالى در خواب به أو نموده بود محمد وعلى وامامان از ذرّيّت ايشان عليهم السّلام را وبه أو گفته بودند كه : چون تو دوست مائي وما را بر ديگران تفضيل مىدهى مىخواهيم بعضي از جزاى تو را در دنيا به تو برسانيم ، پس چون بيايند كه بقرهء تو را بخرند مفروش مگر به امر مادرت ، اگر چنين كنى خدا مادرت را الهام خواهد فرمود به امرى چند كه باعث توانگرى تو وفرزندان تو گردد . پس آن جوان شاد شد از ديدن اين خواب .\r\nچون صبح شد بني إسرائيل آمدند كه گاو را از أو بخرند وگفتند : به چند مىفروشى گاو خود را ؟\r\nگفت : به دو دينار طلا ، ومادرم اختيار دارد .\r\n\r\n\r\n","description":"","footnote":"\r\n( 1 ) . سورهء بقره : 71 .\r\n","page_name":" 728 ","page_number":728},
  {"content":"\r\n\r\nگفتند : ما به يك دينار مىخريم .\r\nچون با مادر خود مصلحت كرد گفت : به چهار دينار بفروش .\r\nچون به بني إسرائيل گفت : مادرم چهار دينار مىگويد ، گفتند : ما به دو دينار مىخريم .\r\nچون با مادر خود مصلحت كرد گفت : بلكه به صد دينار بفروش . پس ايشان گفتند : به پنجاه دينار مىخريم .\r\nهمچنين آنچه ايشان راضى مىشدند ، مادر مضاعف مىكرد ، وآنچه مادر مضاعف مىكرد ايشان به نصف راضى مىشدند تا آنكه رسيد قيمت آن گاو كه پوستش را پر از طلا كنند ! پس به آن قيمت گاو را خريدند وكشتند .\r\nاستخوان بيخ دم آن را كه آدمي از آن مخلوق مىشود در أول ودر قيامت نيز اجزاى آدمي بر آن تركيب مىيابد گرفتند ، پس بر آن كشته زدند وگفتند : خداوندا ! به جاه محمد صلّى اللّه عليه وآله وسلم وآل طيّبين أو كه اين مرده را زنده گردان وبه سخن درآور تا خبر دهد كه كي أو را كشته است .\r\nپس ناگاه برخاست صحيح وسالم وگفت : اى پيغمبر خدا ! اين دو پسر عمّ من حسد بردند بر من براي دختر عمّ من ، مرا كشتند وبعد از كشتن در محلّهء اين جماعت انداختند تا ديهء مرا از ايشان بگيرند .\r\nپس موسى عليه السّلام آن دو نفر را كشت .\r\nدر أول مرتبه كه جزء گاو را بر ميت زدند ، زنده نشد ، بني إسرائيل گفتند : اى پيغمبر خدا ! چه شد آن وعده‌اى كه با ما كردى !\r\nحق تعالى وحى فرستاد بسوى موسى كه : در وعدهء من خلف نمىباشد امّا تا پوست اين گاو را پر از اشرفى نكنند وبه صاحبش ندهند اين مرده زنده نخواهد شد .\r\nپس أموال خود را جمع كردند وحق تعالى پوست گاو را گشاده گردانيد تا آنكه از مقدار پنج هزار دينار پر شد ، چون زر را تسليم آن جوان كردند وآن عضو را بر ميت زدند زنده شد ، پس بعضي از بني إسرائيل گفتند : نمىدانيم كدام عجيب‌تر است ، زنده كردن خدا اين مرده را وبه سخن آوردن أو ، يا غنى كردن خدا اين جوان را به اين مال فراوان ؟ !\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nپس خدا وحى نمود به موسى كه : بگو بني إسرائيل را : هر كه از شما مىخواهد كه من عيش أو را در دنيا طيّب ونيكو گردانم ودر بهشت محلّ أو را عظيم گردانم وأو را در آخرت هم صحبت محمد صلّى اللّه عليه وآله وسلم وآل طيّبين أو گردانم پس بكند چنانچه اين جوان كرد ، بدرستى كه آن جوان از موسى عليه السّلام شنيده بود ياد محمد وعلى وآل طيّبين ايشان را وپيوسته صلوات بر ايشان مىفرستاد وايشان را بر جميع خلايق از جن وانس وملائكة تفضيل مىداد ، به اين سبب من اين مال عظيم را براي أو ميسّر گردانيدم تا تنعّم نمايد به روزيهاى نيكو ودوستان خود را بنوازد ودشمنان خود را منكوب گرداند .\r\nپس جوان به موسى عليه السّلام گفت : اى پيغمبر خدا ! من چگونه حفظ كنم اين مالها را وچگونه حذر كنم از عداوت دشمنان وحسد حاسدان ؟\r\nموسى عليه السّلام فرمود : بخوان بر اين مال صلوات بر محمد صلّى اللّه عليه وآله وسلم وآل طيّبين أو را چنانچه پيشتر مىخواندى به اعتقاد درست ، وبه بركت آن اين مال گرانمايه به دست تو آمد تا خدا اين مال را براي تو حفظ نمايد ، وهر دزدى يا ظالمي يا حاسدي ارادهء بدى كند خدا به لطايف احسان خود ضرر أو را دفع نمايد .\r\nدر اين وقت آن جوانى كه زنده شده بود ، چون اين سخنان را شنيد عرض كرد :\r\nخداوندا ! سؤال مىكنم از تو به آنچه اين جوان از تو سؤال كرده است از صلوات فرستادن بر محمد صلّى اللّه عليه وآله وسلم وآل طاهرين أو وتوسل به أنوار مقدسهء ايشان كه مرا باقي بدارى در دنيا تا برخوردار شوم از دختر عمّ خود ، وخوار گردانى دشمنان وحاسدان مرا ومرا خير بسيار به سبب أو روزى فرمائى .\r\nپس حق تعالى به موسى عليه السّلام وحى فرستاد كه : اين جوان را به بركت توسل به أنوار مقدسهء ايشان صد وسى سال عمر دادم كه در اين مدت صحيح وسالم باشد ودر قواى أو ضعفي حادث نشود واز همسر خود بهره‌مند گردد ، وچون اين مدت منقضى شود هر دو را با هم از دنيا ببرم ودر بهشت خود جا دهم كه در آنجا متنعّم باشند .\r\nاى موسى ! اگر از من سؤال مىكرد آن قاتل بدبخت به مثل سؤالي كه اين جوان نمود ومتوسل به أنوار مقدسهء آن بزرگواران مىگرديد با صحت اعتقاد ، هرآينه أو را از حسد نگاه\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nمىداشتم وقانع مىگردانيدم أو را به آنچه روزى كرده بودم به أو ، واگر بعد از اين عمل توبه مىكرد ومتوسل به ايشان مىشد وسؤال مىكرد كه من أو را رسوا نكنم هرآينه أو را رسوا نمىكردم وخاطر بني إسرائيل را از معلوم شدن قاتل مىگردانيدم ، واگر بعد از رسوائى توبه مىكرد ومتوسل به أنوار مقدسه مىشد كار أو را از خاطرهاى مردم فراموش مىكردم ودر دل اولياى مقتول مىافكندم كه عفو كنند از قصاص أو ، وليكن محبت وولايت بزرگواران وتوسل به آنها فضيلتى است به هر كه مىخواهم به رحمت خود عطا مىكنم ، واز هر كه مىخواهم به عدالت خود به سبب بديهاى اعمالشان منع مىكنم ، منم خداوند عزيز حكيم .\r\nپس آن قبيلهء بني إسرائيل به فرياد آمدند بسوى موسى وگفتند : ما به لجاجت ، خود را به پريشانى مبتلا كرديم وقليل وكثير أموال خود را به بهاى گاو داديم ، پس دعا كن حق تعالى روزى ما را فراخ گرداند .\r\nفرمود : واي بر شما ! چه بسيار كور است دلهاى شما ! مگر نشنيديد دعاى اين جوان را ودعاى اين مقتول زنده شده را ونديديد چه ثمره‌اى بر دعاى ايشان مترتب شد ؟ پس شما نيز مثل آنها به أنوار مقدسهء بزرگواران متوسل شويد تا خدا رفع فاقه واحتياج شما بكند وروزى شما را فراخ گرداند .\r\nپس ايشان عرض كردند : خداوندا ! بسوى تو ملتجى شديم وبر فضل تو اعتماد كرديم ، پس فقر واحتياج ما را زايل فرما بجاه محمد وعلى وفاطمه وحسن وحسين عليهم السّلام وآل طيّبين ايشان .\r\nپس حق تعالى وحى فرستاد : اى موسى ! بگو به آنها كه بروند به فلان خرابه وفلان موضع را بشكافند كه در آنجا ده هزار هزار دينار هست بردارند ، واز هر كس آنچه گرفته‌اند براي قيمت گاو به أو پس بدهند ، زيادتى را ميان خود قسمت كنند تا اموالشان مضاعف شود به جزاى آنكه متوسل شدند به أرواح مقدسهء محمد صلّى اللّه عليه وآله وسلم وآل طيّبين أو ، واعتقاد كردند به زيادتى فضل وكرامت ايشان بر جميع مخلوقات .\r\nپس اشاره به اين قصه است قول حق تعالى  وَإِذْ قَتَلْتُمْ نَفْساً فَادَّارَأْتُمْ فِيها  يعنى : « به ياد آوريد آن وقت را كه كشتيد شخصي را پس اختلاف كرديد در كشندهء أو ، وهر يك\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nگناهان را از خود دفع كرده به ديگرى نسبت داديد »  وَاللَّهُ مُخْرِجٌ ما كُنْتُمْ تَكْتُمُونَ  « 1 » « وخدا بيرون‌آورنده وظاهركننده است آنچه شما پنهان مىكرديد » از ارادهء تكذيب موسى به گمان اينكه آنچه شما سؤال كرديد از أو كه آن مرده را زنده گرداند ، خدا أجابت أو نخواهد فرمود .\r\n فَقُلْنا اضْرِبُوهُ بِبَعْضِها  « پس گفتيم بزنيد به كشته شده بعضي از بقره را » ،  كَذلِكَ يُحْيِ اللَّهُ الْمَوْتى  « چنين خدا زنده مىگرداند مردگان را » در دنيا وآخرت به ملاقاة مرده‌اى با مردهء ديگر ، امّا در دنيا پس آب مرد با آب زن ملاقاة مىكند وخدا از آن زنده مىكند آنچه در رحمهاى زنان است ، امّا در آخرت پس از بحر مسجور كه در نزديك آسمان أول است كه آب آن مانند منى مرد است بعد از دميدن أول در صور كه همهء زندگان مرده باشند ، پيش از دميدن دوم در صور بارانى مىفرستد بر بدنهاى پوسيدهء خاك شده كه همه از زمين مىرويند وبه دميدن دوم صور زنده مىشوند ،  وَيُرِيكُمْ آياتِهِ  « ومىنمايد به شما ساير آيات وعلامات خود را » كه دلالت مىكند بر يگانگى أو وپيغمبرى موسى عليه السّلام وفضيلت محمد وعلى وآل طيّبين ايشان صلوات اللّه عليهم بر همهء خلايق وآفريدگان ،  لَعَلَّكُمْ تَعْقِلُونَ  « 2 » « شايد شما تعقل وتفكر نماييد » كه آن خداوندى كه اين آيات عجيبه از أو ظاهر مىگردد امر نمىكند خلق را مگر به چيزى كه صلاح ايشان در آن باشد ، وبرنگزيده است محمد وآل طيّبين أو صلوات اللّه عليهم أجمعين را مگر براي آنكه از همهء صاحبان عقول أفضل وبرترند « 3 » .\r\nعلي بن إبراهيم به سند حسن از حضرت امام جعفر صادق عليه السّلام روايت كرده است كه :\r\nشخصي از نيكان وعلماى بني إسرائيل خواستگارى كرد زنى از ايشان را ، وآن زن قبول كرد ، وآن مرد را پسر عمّى بود بسيار فاسق وبدكردار وأو خواستگارى كرده بود وزن قبول نكرده بود ؛ پس پسر عمّ أو حسد برد ودر كمين أو نشست تا أو را كشت وكشته را به\r\n\r\n\r\n","description":"","footnote":"\r\n( 1 ) . سورهء بقره : 72 .\r\n( 2 ) . سورهء بقره : 73 .\r\n( 3 ) . تفسير امام حسن عسكرى عليه السّلام 273 .\r\n","page_name":" 732 ","page_number":732},
  {"content":"\r\n\r\nنزد موسى عليه السّلام آورد وگفت : اين پسر عمّ من است كه كشته شده است .\r\nفرمود : كي كشته است أو را ؟\r\nگفت : نمىدانم .\r\nوامر كشتن در ميان بني إسرائيل بسيار عظيم بود . پس جمع شدند بني إسرائيل وگفتند :\r\nچه مصلحت مىدانى در اين باب اى پيغمبر خدا ؟\r\nدر بني إسرائيل شخصي بود كه گاوى داشت وپسرى داشت بسيار نيكوكار ومطيع أو ، وآن پسر متاعي داشت ، جمعى آمدند كه متاع أو را بخرند وكليد موضعي كه متاعها در آنجا بود در زير سر پدر أو بود وپدر هم در خواب بود ، پس رعايت حرمت پدر كرده وأو را از خواب بيدار نكرد ومشتريان را جواب گفت ! چون پدرش از خواب بيدار شد از أو پرسيد : چه كردى متاع خود را ؟\r\nگفت : در جاى خود هست ، آن را نفروختم ، براي آنكه كليد در زير بالين تو بود نخواستم تو را بيدار كنم .\r\nپدر گفت : من اين گاو را به تو بخشيدم در عوض آن ربحى كه از تو فوت شد به سبب نفروختن متاع .\r\nپس خدا را خوش آمد از آنچه أو با پدر خود كرد ورعايت حقّ أو نمود ، وبه جزاى عمل أو امر كرد بني إسرائيل را كه گاو أو را بخرند وبكشند .\r\nچون به نزد موسى عليه السّلام جمع شدند گريستند واستغاثه كردند در باب مقتول كه در ميان ايشان ظاهر شده بود .\r\nآن حضرت فرمود : خدا امر مىكند شما را كه بقره‌اى بكشيد .\r\nبني إسرائيل تعجب كرده گفتند : آيا ما را ريشخند مىكنى ؟ ! ما مقتول را به نزد تو آورده قاتل أو را مىخواهيم تو مىگوئى بقره‌اى بكشيم ؟ !\r\nموسى فرمود : پناه مىبرم به خدا از آنكه از جاهلان باشم واستهزاء به شما بكنم .\r\nپس دانستند كه خطا كردند وبىادبى در خدمت موسى كرده‌اند ، گفتند : دعا كن تا حق تعالى بيان فرمايد چگونه گاوى باشد .\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nگفت : خدا مىفرمايد آن گاوى است كه نه فارض باشد ونه بكر - وفارض آن است كه نر بر آن جهانيده باشند وآبستن نشده باشد ، وبكر آن است كه هنوز نر بر آن نجهانيده باشند - بلكه در ميان اين دو حال باشد .\r\nگفتند : سؤال كن از پروردگار خود تا بيان كند به چه رنگ باشد ؟\r\nفرمود : خدا مىفرمايد آن بقره‌اى است زرد كه زردى آن نيكو باشد ومسرور گرداند نظر كنندگان را .\r\nگفتند : دعا كن بيان فرمايد براي ما كه چه صفت دارد آن بقره ؟\r\nفرمود از جانب خدا كه : آن بقره‌اى است كه كار نفرموده باشند به شخم زدن زمين ونه به آب دادن زراعت ، واز اين عملها آن را معاف كرده باشند ومسلّم از عيبها باشد كه عيبى در خلقت آن نباشد وغير رنگ اصلش رنگ ديگر در آن نباشد .\r\nگفتند : الحال آوردى آنچه حق وسزاوار بود در وصف بقره ، اين گاو مال فلان مرد است - يعنى گاوى كه آن مرد به پسر خود بخشيده بود به پاداش نيكى أو - ، چون به نزد آن پسر رفتند كه بخرند گفت : نمىفروشم مگر به آنكه پوستش را براي من پر از طلا كنيد !\r\nپس به نزد موسى آمده گفتند چنين مىگويد .\r\nفرمود : شما را چاره‌اى نيست جز خريدن آن ، مىبايد همان گاو كشته شود ، به آنچه مىگويد بخريد .\r\nپس آن گاو را به همان قيمت خريدند وكشتند وگفتند : اى پيغمبر خدا ! الحال چه كنيم ؟\r\nحق تعالى وحى فرستاد به موسى عليه السّلام كه : بگو به ايشان كه بعضي از آن گاو را بر آن مقتول بزنند وبپرسند كي تو را كشته است ؟ پس دم آن گاو را گرفته بر آن زدند وپرسيدند :\r\nكي تو را كشته است ؟\r\nگفت : فلان پسر فلان ، يعنى آن پسر عمى كه به دعوى خون أو آمده بود « 1 » .\r\nدر حديث صحيح از حضرت امام رضا عليه السّلام منقول است كه : شخصي از بني إسرائيل\r\n\r\n\r\n","description":"","footnote":"\r\n( 1 ) . تفسير قمى 1 / 49 .\r\n","page_name":" 734 ","page_number":734},
  {"content":"\r\n\r\nيكى از خويشان خود را كشت وأو را بر سر راه بهترين أسباط بني إسرائيل انداخت وبه نزد موسى آمد به طلب خون أو .\r\nبني إسرائيل گفتند : اى موسى ! براي ما ظاهر گردان قاتل أو را .\r\nفرمود : گاوى بياوريد .\r\nاگر هر گاوى را مىآوردند ، كافى بود ، پس سخت گرفتند در هر مرتبه كه سؤال كردند ، وخدا بر ايشان سخت گرفت تا آنكه منحصر شد در گاوى كه نزد جوانى از بني إسرائيل بود ، چون از أو طلب كردند گفت : نمىفروشم مگر به آنكه پوستش را براي من پر از طلا كنيد ، پس به ناچار به آن قيمت خريده وكشتند .\r\nامر كرد موسى عليه السّلام كه دم آن را بريده بر آن ميت زدند تا زنده شد وگفت : اى پيغمبر خدا ! پسر عمم مرا كشته است ، نه آنها كه بر ايشان دعوى مىكند .\r\nپس شخصي به موسى عليه السّلام گفت : اين گاو را قصه‌اى هست .\r\nگفت : آن قصه چيست ؟\r\nگفت : آن جوان كه صاحب اين گاو بود بسيار نيكوكار بود نسبت به پدر خود ، روزى متاعي خريده بود ، چون آمد كه قيمت متاع را بدهد ديد پدرش در خواب است وكليدها در زير سر اوست نخواست أو را از خواب بيدار كند به اين سبب از ربح آن سودا گذشت ومتاع را پس داد ، وچون پدرش بيدار شد واين خبر را به أو نقل كرد گفت : خوب كردى ، من اين گاو را به تو بخشيدم به عوض آن ربحى كه به سبب من از تو فوت شد .\r\nپس حضرت موسى عليه السّلام فرمود : نظر كنيد كه نيكى به پدر ومادر اهلش را به چه مرتبه‌اى مىرساند « 1 » .\r\nوبر اين مضامين أحاديث بسيار وارد شده است ، چون مكرر مىشد به همين اكتفا نموديم .\r\n\r\n\r\n","description":"","footnote":"\r\n( 1 ) . تفسير عياشى 1 / 46 .\r\n","page_name":" 735 ","page_number":735},
  {"content":"\r\n\r\n\r\nفصل نهم در بيان قصهء ملاقاة موسى وخضر عليهما السّلام وساير أحوال وقصص خضر عليه السّلام است\r\nحق تعالى در قرآن مجيد فرموده است  وَإِذْ قالَ مُوسى لِفَتاهُ لا أَبْرَحُ حَتَّى أَبْلُغَ مَجْمَعَ الْبَحْرَيْنِ أَوْ أَمْضِيَ حُقُباً  « 1 » يعنى : « يادآور وقتي را كه موسى گفت به جوان خود - يعنى يار ومصاحب دائمي خود - كه : من ترك رفتن نخواهم كرد تا برسم به آنجا كه محلّ اجتماع دو دريا است يا راه رفته باشم زماني بسيار » ؛ بعضي هشتاد سال ، بعضي هفتاد سال گفته‌اند « 2 » ، قول أول از حضرت محمد باقر عليه السّلام منقول است « 3 » .\r\nبدان كه مشهور اين است كه : موسى در اين آية موسى بن عمران عليه السّلام است ، ويار أو يوشع بن نون عليه السّلام وصىّ آن حضرت است ، وبر اين معنى متفق است أحاديث خاصه وعامه . وقول ضعيفى از أهل كتاب نقل كرده‌اند كه : موسى در اين آية مذكور است پسر ميشا پسر يوسف است وپيش از موسى بن عمران بوده است « 4 » .\r\nومشهور آن است كه : دو دريا ، درياى فارس ودرياى روم است « 5 » .\r\n\r\n\r\n","description":"","footnote":"\r\n( 1 ) . سورهء كهف : 60 .\r\n( 2 ) . مجمع البيان 3 / 480 .\r\n( 3 ) . تفسير قمى 2 / 40 .\r\n( 4 ) . مجمع البيان 3 / 480 ؛ تفسير فخر رازي 21 / 143 ؛ تفسير بغوى 3 / 169 ؛ تفسير روح المعاني 8 / 292 .\r\n( 5 ) . مجمع البيان 3 / 480 ؛ تفسير طبري 8 / 245 ؛ تفسير بيضاوى 3 / 27 .\r\n","page_name":" 736 ","page_number":736},
  {"content":"\r\n\r\nوبعضي گفته‌اند : مراد ملاقاة دو درياى علم است يعنى موسى عليه السّلام كه درياى علم ظاهر بود وخضر عليه السّلام كه درياى علم باطن بود « 1 » .\r\nعلي بن إبراهيم عليه الرحمة روايت كرده است كه : چون حق تعالى با موسى عليه السّلام سخن گفت وألواح را بر أو فرستاد ودر ألواح علوم بسيار بود ، برگشت بسوى بني إسرائيل وخبر داد ايشان را كه خدا بر أو تورات را نازل گردانيد وبا أو سخن گفت ، پس در خاطرش گذشت كه : خدا كسى را خلق نكرده است كه از من داناتر باشد !\r\nپس حق تعالى وحى فرمود به جبرئيل كه : درياب موسى را نزديك است كه عجب أو را هلاك كند ، وبگو به أو كه : نزد ملتقاى دو دريا نزد سنگى كه در آنجا هست مردى است كه از تو داناتر است ، برو بسوى أو واز علم أو بياموز .\r\nپس جبرئيل نازل شد ووحى الهى را به موسى رسانيد ، آن حضرت در نفس خود ذليل شد ، يافت كه خطا كرده است وترسان شد وبه وصىّ خود يوشع عليه السّلام فرمود : خدا مرا امر كرده است كه بروم از پى مردى كه نزد محلّ ملاقاة دو درياست واز أو علم بياموزم .\r\nپس يوشع ما هي نمك سودى براي توشهء خود وموسى برداشت وروانه شدند ، چون به آن مكان رسيدند خضر را ديدند بر پشت خوابيده است ، أو را نشناختند ، پس يوشع ما هي را بيرون آورد در آب شست وبه روى سنگى گذاشت ، پس ما هي زنده شد وداخل آب شد وآن آب چشمهء زندگانى بود !\r\nچون روانه شدند وپاره‌اى راه رفتند ، مانده شدند ، موسى به يوشع گفت : بياور چاشت ما را بخوريم كه از اين سفر تعبناك شديم . در اين وقت يوشع قصهء ما هي را براي آن حضرت نقل كرد كه زنده شد وداخل آب شد . موسى گفت : پس آن مردى كه أو را مىطلبيم همان بود كه نزد سنگ بود .\r\nپس برگشتند از همان راه كه آمده بودند ، چون به آن موضع رسيدند ديدند خضر در\r\n\r\n\r\n","description":"","footnote":"\r\n( 1 ) . تفسير بيضاوى 3 / 27 .\r\n","page_name":" 737 ","page_number":737},
  {"content":"\r\n\r\nنماز است ، پس نشستند تا از نماز فارغ شد وبر ايشان سلام كرد « 1 » .\r\nدر بعضي روايات مذكور است كه حق تعالى وحى به موسى عليه السّلام كرد كه : هر جا آن ما هي ناپيدا شود ، خضر در آنجا است ، موسى عليه السّلام به يوشع گفت كه : هر وقت ما هي را نيابى مرا خبر كن « 2 » .\r\n فَلَمَّا بَلَغا مَجْمَعَ بَيْنِهِما  « پس چون رسيدند موسى ويوشع به مجمع دو دريا » ،  نَسِيا حُوتَهُما  « فراموش كردند - يا ترك نمودند - ما هي خود را » موسى أحوال ما هي را نپرسيد ويوشع به موسى نگفت ،  فَاتَّخَذَ سَبِيلَهُ فِي الْبَحْرِ سَرَباً  « 3 » « پس گرفت ما هي راه خود را در دريا وبه ميان آب رفت » .\r\nوبعضي گفته‌اند كه : موسى عليه السّلام به خواب رفت وما هي به اعجاز آن حضرت زنده شد وبه آب رفت « 4 » .\r\nوبعضي گفته‌اند : يوشع وضو ساخت وآب وضوى أو به ما هي رسيد وزنده شد برجست وداخل آب شد « 5 » .\r\n فَلَمَّا جاوَزا قالَ لِفَتاهُ آتِنا غَداءَنا لَقَدْ لَقِينا مِنْ سَفَرِنا هذا نَصَباً  « 6 » « پس چون گذشتند از مجمع البحرين ، موسى گفت به رفيق خود : بياور به نزد ما چاشت ما را بتحقيق كه رسيد به ما از اين سفر مشقتى وواماندگى » .\r\n قالَ أَ رَأَيْتَ إِذْ أَوَيْنا إِلَى الصَّخْرَةِ فَإِنِّي نَسِيتُ الْحُوتَ وَما أَنْسانِيهُ إِلَّا الشَّيْطانُ أَنْ أَذْكُرَهُ وَاتَّخَذَ سَبِيلَهُ فِي الْبَحْرِ عَجَباً  « 7 » يوشع گفت : « آيا ديدى كه چه شد در وقتي كه نزد آن سنگ قرار گرفتيم ، پس من فراموش كردم امر ما هي را به تو بگويم - يا ترك كردم\r\nو \r\n\r\n","description":"","footnote":"\r\n( 1 ) . تفسير قمى 2 / 37 .\r\n( 2 ) . تفسير فخر رازي 21 / 145 .\r\n( 3 ) . سورهء كهف : 61 .\r\n( 4 ) . تفسير بيضاوى 3 / 27 .\r\n( 5 ) . مجمع البيان 3 / 481 ؛ تفسير فخر رازي 21 / 146 .\r\n( 6 ) . سورهء كهف : 62 .\r\n( 7 ) . سورهء كهف : 63 .\r\n","page_name":" 738 ","page_number":738},
  {"content":"\r\n\r\nنگفتم - وباعث نشد بر فراموشى - يا ترك آن - مگر شيطان ، وآن ما هي زنده شد به دريا رفت رفتنى عجيب » .\r\n قالَ ذلِكَ ما كُنَّا نَبْغِ  « موسى گفت : همان بود كه ما طلب مىكرديم ، وآنچه مىگويى نشانهء مطلوب ماست » ،  فَارْتَدَّا عَلى آثارِهِما قَصَصاً  « 1 » « پس برگشتند از همان راه كه رفته بودند وپى پاى خود را ملاحظه مىكردند »  فَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَعَلَّمْناهُ مِنْ لَدُنَّا عِلْماً  « 2 » « پس يافتند بنده‌اى از بندگان ما را كه داده بوديم به أو رحمتي از نزد خود - يعنى وحى وپيغمبرى - وآموخته بوديم به أو از نزد خود علمي چند » ،  قالَ لَهُ مُوسى هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً  « 3 » « گفت به أو موسى : آيا از پى تو بيايم به شرط آنكه تعليم نمائى به من از آنچه خدا به تو تعليم كرده است علمي را كه باعث رشد وصلاح من باشد ؟ » ،  قالَ إِنَّكَ لَنْ تَسْتَطِيعَ مَعِيَ صَبْراً  « 4 » « خضر گفت : بدرستى كه تو استطاعت وتوانائى آن ندارى كه با من بيائى وصبر كنى بر آنچه از من مشاهده نمائى » ،  وَكَيْفَ تَصْبِرُ عَلى ما لَمْ تُحِطْ بِهِ خُبْراً  « 5 » « وچگونه صبر نمائى بر امرى كه ظاهرش بد است وبه باطنش علم تو احاطه نكرده است ؟ » .\r\n قالَ سَتَجِدُنِي إِنْ شاءَ اللَّهُ صابِراً وَلا أَعْصِي لَكَ أَمْراً  « 6 » يعنى « موسى گفت : بزودى مرا خواهى يافت اگر خدا خواهد صبركننده ، ونافرمانى نخواهم كرد براي تو امرى را » ،  قالَ فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً  « 7 » « خضر گفت كه :\r\nپس اگر از پى من آئى سؤال مكن مرا از چيزى تا خود احداث كنم از براي تو ذكر آن را » .\r\n فَانْطَلَقا حَتَّى إِذا رَكِبا فِي السَّفِينَةِ خَرَقَها  « پس موسى وخضر روانه شدند تا چون\r\n\r\n\r\n","description":"","footnote":"\r\n( 1 ) . سورهء كهف : 64 .\r\n( 2 ) . سورهء كهف : 65 .\r\n( 3 ) . سورهء كهف : 66 .\r\n( 4 ) . سورهء كهف : 67 .\r\n( 5 ) . سورهء كهف : 68 .\r\n( 6 ) . سورهء كهف : 69 .\r\n( 7 ) . سورهء كهف : 70 .\r\n","page_name":" 739 ","page_number":739},
  {"content":"\r\n\r\nسوار شدند در كشتى ، خضر كشتى را سوراخ كرد »  قالَ أَ خَرَقْتَها لِتُغْرِقَ أَهْلَها لَقَدْ جِئْتَ شَيْئاً إِمْراً  « 1 » « موسى گفت : آيا سوراخ كردى كشتى را براي آنكه اهلش را غرق كنى ؟\r\nبتحقيق كه كارى كردى بسيار عظيم » .\r\n قالَ أَ لَمْ أَقُلْ لَكَ إِنَّكَ لَنْ تَسْتَطِيعَ مَعِيَ صَبْراً  « 2 » « خضر گفت : آيا نگفتم كه تو طاقت ندارى كه با من صبر كنى ؟ » ،  قالَ لا تُؤاخِذْنِي بِما نَسِيتُ وَلا تُرْهِقْنِي مِنْ أَمْرِي عُسْراً  « 3 » « موسى گفت : مؤاخذه مكن مرا به آنچه فراموش كردم - يا ترك كردم - أول مرتبه ووارد مساز بر من از امر من دشوارى را وكار را بر من دشوار مكن » .\r\n فَانْطَلَقا حَتَّى إِذا لَقِيا غُلاماً فَقَتَلَهُ  « 4 » « پس رفتند بعد از آنكه از كشتى بيرون آمدند تا آنكه ملاقاة كردند پسرى را ، پس خضر آن پسر را كشت » ،  قالَ أَ قَتَلْتَ نَفْساً زَكِيَّةً بِغَيْرِ نَفْسٍ لَقَدْ جِئْتَ شَيْئاً نُكْراً  « 5 » « موسى گفت : آيا كشتى نفسي را كه از گناه پاك بود بىآنكه كسى را كشته باشد ؟ بتحقيق كه اتيان كردى به امر بدى » ،  قالَ أَ لَمْ أَقُلْ لَكَ إِنَّكَ لَنْ تَسْتَطِيعَ مَعِيَ صَبْراً  « 6 » « خضر گفت : آيا نگفتم تو را كه توانائى آن ندارى كه با من صبر كنى ؟ » .\r\n قالَ إِنْ سَأَلْتُكَ عَنْ شَيْءٍ بَعْدَها فَلا تُصاحِبْنِي قَدْ بَلَغْتَ مِنْ لَدُنِّي عُذْراً  « 7 » « موسى گفت : اگر سؤال كنم از تو بعد از اين از چيزى پس با من مصاحبت مكن بتحقيق كه رسيدى از جانب من به عذرى ، يعنى اگر بعد از سه مرتبه مخالفت ترك مصاحبت من كنى معذور خواهى بود » .\r\n فَانْطَلَقا حَتَّى إِذا أَتَيا أَهْلَ قَرْيَةٍ اسْتَطْعَما أَهْلَها فَأَبَوْا أَنْ يُضَيِّفُوهُما فَوَجَدا فِيها جِداراً \r\n\r\n\r\n","description":"","footnote":"\r\n( 1 ) . سورهء كهف : 71 .\r\n( 2 ) . سورهء كهف : 72 .\r\n( 3 ) . سورهء كهف : 73 .\r\n( 4 ) . سورهء كهف : 74 .\r\n( 5 ) . سورهء كهف : 74 .\r\n( 6 ) . سورهء كهف : 75 .\r\n( 7 ) . سورهء كهف : 76 .\r\n","page_name":" 740 ","page_number":740},
  {"content":"\r\n\r\n يُرِيدُ أَنْ يَنْقَضَّ فَأَقامَهُ  « 1 » « پس رفتند تا رسيدند به أهل قريه‌اى - كه گفته‌اند كه : آن أنطاكية بود يا ايله بصره يا باجروان ارمينه « 2 » - وطعام طلبيدند از أهل آن قريه ، پس ابا كردند از آنكه ايشان را ضيافت كنند ، پس يافتند در آن قريه ديوارى را كه مىخواست خراب شود يعنى مشرف بر خرابى بود ، پس خضر ديوار را برپا داشت - به ساختن آن يا به عمودى كه به آن متصل كرد يا آنكه دست به ديوار كشيد به اعجاز أو درست ايستاد - » .\r\n قالَ لَوْ شِئْتَ لَاتَّخَذْتَ عَلَيْهِ أَجْراً  « 3 » « موسى گفت : اى كاش اگر مىخواستى مزدى براي ديوار ساختن از أهل اين قريه مىگرفتى كه ما به آن شام مىكرديم ، يا آنكه كناية گفت كه : كار عبثى كردى كه مزدى ندارد » .\r\n قالَ هذا فِراقُ بَيْنِي وَبَيْنِكَ سَأُنَبِّئُكَ بِتَأْوِيلِ ما لَمْ تَسْتَطِعْ عَلَيْهِ صَبْراً  « 4 » « خضر گفت :\r\nاين هنگام جدائى من وتوست وبزودى تو را خبر دهم به تأويل آنچه ديدى كه بر آن صبر نتوانستى كرد » .\r\n أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ فَأَرَدْتُ أَنْ أَعِيبَها وَكانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً  « 5 » « امّا كشتى پس بود از محتاج ومسكينى چند كه كار مىكردند در دريا ، پس خواستم كه آن كشتى را معيوب كنم ، ودر پيش روى ايشان يا در عقب ايشان پادشاهى بود كه هر كشتى درست را به غصب مىگرفت ، از براي آن معيوب كردم كه أو به غصب نگيرد » .\r\n وَأَمَّا الْغُلامُ فَكانَ أَبَواهُ مُؤْمِنَيْنِ فَخَشِينا أَنْ يُرْهِقَهُما طُغْياناً وَكُفْراً  « 6 » « وامّا آن پسر ، پدر ومادر أو مؤمن بودند ، ترسيديم كه فراگيرد ايشان را از طغيان وكفر ، واذيت به ايشان\r\n\r\n\r\n","description":"","footnote":"\r\n( 1 ) . سورهء كهف : 77 .\r\n( 2 ) . بحار الأنوار 13 / 284 ، ودر آن بجاى « ايله » ، « ابلّه » آمده است .\r\n( 3 ) . سورهء كهف : 77 .\r\n( 4 ) . سورهء كهف : 78 .\r\n( 5 ) . سورهء كهف : 79 .\r\n( 6 ) . سورهء كهف : 80 .\r\n","page_name":" 741 ","page_number":741},
  {"content":"\r\n\r\nبرساند يا ايشان را طاغى وكافر گرداند »  فَأَرَدْنا أَنْ يُبْدِلَهُما رَبُّهُما خَيْراً مِنْهُ زَكاةً وَأَقْرَبَ رُحْماً  « 1 » « پس خواستيم كه به عوض آن پسر عطا كند به ايشان پروردگار ايشان فرزندى كه نيكوتر باشد از آن پسر به جهت پاكيزگى از گناهان وصفات بد ونزديكتر باشد از جهت رحم ومهربانتر بر مادر وپدر » .\r\n وَأَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَكانَ تَحْتَهُ كَنْزٌ لَهُما  « امّا ديوار پس از دو پسر يتيم بود كه در آن شهر بودند ، وبود در زير آن ديوار گنجى براي آنها »  وَكانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَيَسْتَخْرِجا كَنزَهُما رَحْمَةً مِنْ رَبِّكَ  « وپدر ايشان صالح وشايسته بود پس خواست پروردگار تو كه آن دو پسر به حدّ بلوغ وكمال عقل برسند وبيرون آورند گنج خود را از زير ديوار ، اين رحمتي بود از پروردگار تو نسبت به ايشان » ،  وَما فَعَلْتُهُ عَنْ أَمْرِي  « ونكردم آنچه كردم از رأى خود بلكه به امر پروردگار خود كردم » ،  ذلِكَ تَأْوِيلُ ما لَمْ تَسْطِعْ عَلَيْهِ صَبْراً  « 2 » « اين بود تأويل آنچه بر ديدن آن صبر نتوانستى كردن » .\r\nمؤلف گويد : اين بود ترجمهء اين آيات موافق تفسير مفسّران ، ودر ضمن أحاديث تفاسير أهل بيت معلوم خواهد شد .\r\nعلي بن إبراهيم به سند صحيح روايت كرده است كه : يونس وهشام بن إبراهيم نزاع كردند در آنكه آن عالمي كه موسى به نزد أو رفت أو داناتر بود يا موسى عليه السّلام ، آيا جايز است كه بر موسى عليه السّلام كسى حجت وامام باشد وحال آنكه أو حجت خدا بود بر خلق ؟\r\nپس در اين باب عريضه به خدمت حضرت امام رضا عليه السّلام نوشتند واين مسأله را از آن حضرت سؤال كردند ، حضرت در جواب نوشتند كه : چون موسى به طلب آن عالم رفت أو را در جزيره‌اى از جزاير دريا يافت كه گاهى نشسته بود وگاهى تكيه مىكرد .\r\nپس موسى بر أو سلام كرد ، أو سلام را غريب دانست زيرا كه در زمينى بود كه در آنجا\r\n\r\n\r\n","description":"","footnote":"\r\n( 1 ) . سورهء كهف : 81 .\r\n( 2 ) . سورهء كهف : 82 .\r\n","page_name":" 742 ","page_number":742},
  {"content":"\r\n\r\nسلام نبود ، پس پرسيد كه : تو كيستى ؟\r\nگفت : من موسى بن عمرانم .\r\nگفت : توئى موسى پسر عمران كه خدا با أو سخن گفته است ؟\r\nگفت : بلى .\r\nعالم گفت : چه حاجت دارى ؟\r\nموسى گفت : آمده‌ام كه به من تعليم نمائى از آن علمي كه خدا به تو تعليم نموده است .\r\nعالم گفت : خدا مرا به امرى موكّل كرده است كه تو طاقت آن ندارى ، وتو را به امرى موكّل كرده است كه من طاقت آن ندارم .\r\nپس عالم به أو حديث كرد بلاهائى را كه به آل محمد صلوات اللّه عليهم خواهد رسيد تا آنكه هر دو بسيار گريستند ، پس آن قدر از فضل وبزرگوارى آل محمد صلوات اللّه عليهم براي موسى ذكر كرد كه مكرر موسى عليه السّلام مىگفت : كاش من از آل محمد صلوات اللّه عليهم بودم ، تا آنكه قصهء ظلمهاى أبو بكر وعمر را ذكر نمود ومبعوث شدن رسول خدا صلّى اللّه عليه وآله وسلم بر قومش وآنچه از تكذيب وايذاى ايشان به آن حضرت رسيد همه را بيان كرد وتأويل اين آية را براي أو بيان كرد  وَنُقَلِّبُ أَفْئِدَتَهُمْ وَأَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ  « 1 » يعنى :\r\n« برمىگردانيم دلها وديده‌هاى ايشان را چنانچه ايمان نياوردند أول مرتبه » ، پس فرمود كه : مراد از أول مرتبه روز ميثاق است كه حق تعالى پيمان از أرواح گرفت پيش از آفريدن بدنها .\r\nپس موسى استدعا نمود كه با أو همراه باشد ، وعالم ابا كرد كه : تو را تاب ديدن كارهاى من نيست .\r\nبعد از مبالغه ، حضرت خضر از أو پيمان گرفت كه : آنچه از من مشاهده نمائى اعتراض وانكار بر من مكن تا من سببش را به تو بگويم . موسى عليه السّلام قبول كرد . پس موسى ويوشع عليهما السّلام وآن عالم هر سه همراه رفتند تا به ساحل دريا رسيدند ، در آنجا كشتى بود كه\r\n\r\n\r\n","description":"","footnote":"\r\n( 1 ) . سورهء انعام : 110 .\r\n","page_name":" 743 ","page_number":743},
  {"content":"\r\n\r\nپر از بار وآدم كرده بودند ومىخواستند روانه كنند ، چون ايشان را ديدند صاحبان كشتى گفتند : اين سه نفر را داخل كشتى مىكنيم زيرا كه ايشان مردم صالحند ، چون ايشان به كشتى داخل شدند وكشتى به ميان دريا رسيد ، خضر برخاست به كنار كشتى رفت وكشتى را شكست ، وبه جامه‌هاى كهنه وگل ، سوراخ كشتى را پر كرد .\r\nموسى چون اين عمل از خضر مشاهده نمود در غضب شد وگفت : اين كشتى را سوراخ نمودى كه اهلش را غرق نمائى ؟ ! كار عظيمى كردى !\r\nخضر گفت : نگفتم با من صبر نمىتوانى كرد وتاب ديدن كارهاى من ندارى .\r\nموسى گفت : مرا مؤاخذه مكن به آنچه اين مرتبه ترك نمودم از پيمان تو ، وكار را بر من دشوار مگير .\r\nچون از كشتى بيرون آمدند ، نظر خضر بر پسرى افتاد كه در ميان أطفال بازى مىكرد در نهايت حسن وجمال بود گويا پارهء ما هي بود ، ودر گوشهايش دو گوشواره از مرواريد بود ، پس خضر پاره‌اى در أو نگريست أو را گرفت وكشت .\r\nپس موسى برجست خضر را گرفت وبر زمين زد وگفت : آيا نفس پاكيزه‌اى را بىگناه وبىآنكه كسى را كشته باشد كشتى ؟ ! بتحقيق كه كار بسيار بدى كردى .\r\nخضر گفت : نگفتم بر كارهاى من صبر نمىتوانى كرد .\r\nموسى گفت : اگر از تو سؤال كنم بعد از اين از چيز ديگرى ، با من مصاحبت مكن كه بعد از آن معذورى .\r\nپس رفتند تا آنكه وقت پسين رسيدند به قريه‌اى كه آن را « ناصره » مىگفتند ونصارى به آن قريه منسوبند ، وأهل آن قريه هرگز ضيافت كسى نكرده بودند وهرگز غريبى را طعام نداده بودند ، پس از ايشان طعام طلبيدند ، آنها طعام ندادند وايشان را به خانهء خود فرود نياوردند وضيافت نكردند ، پس حضرت خضر عليه السّلام ديوارى را ديد نزديك است كه خراب شود ، به نزد آن ديوار آمد دست بر آن گذاشت وگفت : درست بايست به اذن خدا ، پس ديوار درست ايستاد .\r\nحضرت موسى گفت : سزاوار نبود كه اين ديوار را درست كنى تا ايشان طعام به ما\r\n\r\n","description":"","footnote":"","page_name":" 744 ","page_number":744},
  {"content":"\r\n\r\nبدهند وما را جا بدهند در منازل خود .\r\nاين است معنى قول موسى كه : اگر مىخواستى مزدى بر آن ديوار درست كردن مىگرفتى .\r\nپس خضر گفت : اين است وقت جدائى ميان من وتو ، اكنون خبر مىدهم تو را به سبب آنچه ديدى وتاب ديدن آن نياوردى : امّا سوراخ نمودن كشتى پس براي آن بود كه آن كشتى از مسكينى چند بود كه در دريا كار مىكردند ، ودر عقب آن كشتى پادشاهى بود كه هر كشتى شايسته را غصب مىكرد ، واگر معيوب بود غصب نمىكرد ، من خواستم آن كشتى را معيوب نمايم كه أو غصب نكند وبراي آن مساكين بماند .\r\nدر قرآن أهل بيت چنين است كه : « يأخذ كلّ سفينة صالحة غصبا وامّا الغلام فكان أبواه مؤمنين وطبع كافرا » فرمود كه : چنين نازل شد آية يعنى « آن پسر پس پدر ومادرش مؤمن بودند وأو مطبوع بر كفر بود » پس حضرت خضر گفت : من چون نظر كردم ديدم كه در پيشانى أو نوشته بود كه « طبع كافرا » يعنى در علم الهى چنين است كه اگر أو بماند كافر خواهد بود ، پس ترسيدم كه طغيان كفر أو فراگيرد پدر ومادرش را پس خواستم كه پروردگار ايشان به عوض عطا فرمايد به ايشان فرزندى كه از أو پاك‌تر وبه مهربانى پدر ومادر نزديكتر باشد ، پس خدا به عوض آن پسر دخترى به ايشان داد كه از أو پيغمبرى بهم رسيد « 1 » ، وبه روايات معتبرهء ديگر از أو ونسل أو هفتاد پيغمبر از پيغمبران بني إسرائيل بهم رسيدند « 2 » .\r\nوبه سندهاى معتبر بسيار از حضرت أمير المؤمنين وامام زين العابدين وامام محمد باقر وامام جعفر صادق وامام رضا صلوات اللّه عليهم أجمعين منقول است كه : گنج آن دو پسر كه در زير ديوار بود لوحى بود از طلا كه اين مواعظ را در آن نقش نموده بودند : « لا اله الّا اللّه محمد رسول اللّه ؛ عجب دارم از كسى كه داند كه مرگ حق است چگونه شاد\r\n\r\n\r\n","description":"","footnote":"\r\n( 1 ) . تفسير قمى 2 / 38 .\r\n( 2 ) . مجمع البيان 3 / 487 ؛ تفسير عياشى 2 / 337 .\r\n","page_name":" 745 ","page_number":745},
  {"content":"\r\n\r\nمىباشد ؛ عجب دارم از كسى كه ايمان به قضا وقدر خدا دارد چگونه مىترسد - به روايت ديگر چگونه اندوهناك مىشود « 1 » - از بلاها ؛ عجب دارم از كسى كه جهنم را به ياد مىآورد چگونه مىخندد ؛ عجب دارم از كسى كه ببيند دنيا را وگرديدن دنيا را از حالي به حالي چگونه دل به دنيا مىبندد - به روايت ديگر عجب دارم از كسى كه يقين به حساب آخرت دارد چگونه گناه مىكند « 2 » - سزاوار است كسى را كه عقل رباني أو را روزى شده باشد آنكه متهم نگرداند خدا را در آنچه براي أو مقدّر كرده است ، يعنى تصديق كند كه البتة خير أو در آن است واعتراض نكند بر خدا كه چرا روزى أو دير به أو رسيده است » « 3 » .\r\nوبه سند صحيح از حضرت امام محمد باقر عليه السّلام منقول است كه : آن گنج واللّه كه از طلا ونقره نبود ونبود مگر لوحى كه در آن اين چهار كلمه بود : « منم خداوندى كه بجز من خداوندى نيست ، محمد رسول من است ، عجب دارم براي كسى كه يقين به مرگ داشته باشد چرا دلش شاد مىباشد ؛ عجب دارم براي كسى كه يقين به حساب قيامت داشته باشد چرا دندانش به خنده گشوده مىشود ؛ عجب دارم براي كسى كه يقين به قدر داشته باشد چرا دلگير مىباشد از دير رسيدن روزى أو يا چرا گمان مىكند خدا روزى أو را دير خواهد فرستاد ؛ عجب دارم براي كسى كه نشئهء دنيا را مىبيند چرا انكار نشئهء آخرت مىكند » « 4 » .\r\nدر حديث معتبر ديگر فرمود : فتاي موسى عليه السّلام كه رفيق آن حضرت بود در سفر مجمع البحرين يوشع بن نون بود . وفرمود : انكارى كه حضرت موسى عليه السّلام بر خضر مىكرد براي آن بود كه از ظلم انكار عظيم داشت آن كارها به حسب ظاهر ظلم مىنمود « 5 » .\r\nبه سند معتبر از حضرت صادق عليه السّلام منقول است كه : خضر عليه السّلام پيغمبر مرسل بود ، خدا أو را مبعوث گردانيد بسوى قومي وايشان را دعوت كرد به يگانه‌پرستى خدا واقرار به\r\n\r\n\r\n","description":"","footnote":"\r\n( 1 ) . تفسير عياشى 2 / 339 ؛ كنز الفوائد 178 .\r\n( 2 ) . عيون أخبار الرضا 2 / 44 .\r\n( 3 ) . تفسير قمى 2 / 40 ؛ قرب الإسناد 375 ؛ صحيفة الإمام الرضا عليه السّلام 254 .\r\n( 4 ) . خصال 236 .\r\n( 5 ) . تفسير قمى 2 / 40 .\r\n","page_name":" 746 ","page_number":746},
  {"content":"\r\n\r\nپيغمبران وكتابهاى خدا ، ومعجزه‌اش آن بود كه بر روى هر زمين خشك كه مىنشست سبز وخرّم مىشد ، وبر هر چوب خشك كه مىنشست يا تكيه مىداد سبز مىشد وبرگ بر آن مىروئيد وشكوفه مىكرد ، وبه اين سبب أو را خضر گفتند ، ونام آن حضرت تاليا بود پسر ملكان پسر غابر پسر ارفخشد پسر سام پسر نوح عليه السّلام بود « 1 » ، وحضرت موسى عليه السّلام چون خدا با أو سخن گفت واز براي أو در ألواح از هر چيز موعظه وتفصيلي براي هر حكم نوشت ومعجزهء يد بيضا وعصا وطوفان وملخ وقمّل وضفادع وخون ودريا شكافتن را به أو عطا فرمود وفرعون وقوم أو را براي أو غرق نمود ، در موسى عليه السّلام عجبي كه لازم بشر نيست حادث شد ودر خاطر خود گذرانيد كه : گمان ندارم كه خدا خلقي از من داناتر آفريده باشد ، پس حق تعالى به جبرئيل عليه السّلام وحى فرستاد كه : درياب بندهء من موسى را پيش از آنكه به عجب هلاك شود وبگو به أو كه : نزد ملاقاة دو دريا مرد عابدى هست از پى أو برو واز علم أو بياموز .\r\nچون جبرئيل نازل شد ورسالت الهى را به موسى عليه السّلام رسانيد ، حضرت موسى دانست كه اين وحى به سبب آن چيزى است كه در خاطر أو گذشت ، پس موسى عليه السّلام با فتاي خود كه يوشع بن نون بود رفتند تا به ملتقاى دو دريا رسيدند وحضرت خضر را در آنجا يافتند كه عبادت خدا مىكرد چنانچه حق تعالى فرموده است كه : « پس يافتند بنده‌اى از بندگان ما را كه عطا نموده بوديم أو را رحمتي از جانب خود ، وعلمي از علمهاى خاص خود به أو تعليم نموده بوديم » .\r\nپس حضرت موسى عليه السّلام به خضر عليه السّلام گفت : مىخواهم همراه تو بيايم براي آنكه از آن علمي كه خدا تعليم تو نموده است به من تعليم نمائى .\r\nخضر عليه السّلام گفت : تو با من نمىتوانى بود وطاقت ديدن كارهاى من ندارى زيرا كه من موكّل شده‌ام به علمي كه تو تاب آن ندارى ، وتو موكّل شده‌اى به علمي كه من تاب آن ندارم .\r\n\r\n\r\n","description":"","footnote":"\r\n( 1 ) . در مصدر : « باليا بن ملكان بن عابر . . . » است .\r\n","page_name":" 747 ","page_number":747},
  {"content":"\r\n\r\nموسى عليه السّلام گفت : بلكه من طاقت صبر با تو دارم .\r\nخضر عليه السّلام گفت : اى موسى ! قياس را در علم خدا وامر خدا مجالي نيست ، وچگونه صبر بتوانى كرد بر امرى كه علم تو به آن احاطه نكرده است ؟ !\r\nموسى گفت : عن‌قريب مرا خواهى يافت ان شاء اللّه صبركننده ، ومعصيت تو در امرى از أمور نخواهم نمود .\r\nچون ان شاء اللّه گفت وصبر خود را به مشيت الهى معلق گردانيد ، خضر به أو گفت : اگر از پى من بيايى پس از چيزى سؤال مكن از من تا خود بيان آن را براي تو بكنم .\r\nموسى گفت : قبول نمودم اين شرط را . وبا يكديگر رفتند تا داخل كشتى شدند وخضر كشتى را سوراخ نمود وموسى بر أو اعتراض كرد وخضر به أو گفت : نگفتم كه با من نمىتوانى بود ؟\r\nپس موسى گفت : مرا مؤاخذه مكن به آنچه نسيان كردم .\r\nحضرت فرمود : مراد از نسيان در اينجا ترك است نه فراموشى ، يعنى : مرا مؤاخذه مكن به آنكه يك مرتبه عهد تو را ترك نمودم وكار را بر من سخت مگير .\r\nپس رفتند تا پسرى را ديدند ، خضر عليه السّلام آن پسر را گرفت به قتل رسانيد ، موسى عليه السّلام در غضب شد گريبان خضر را گرفت وگفت : شخص بىگناهى را كشتى ؟ ! كار بسيار بدى كردى .\r\nخضر گفت : عقلها حكم‌كننده نيستند بر امرهاى خدا بلكه امر حق تعالى حكم‌كننده است بر عقلها ، پس چيزى كه به امر خدا واقع شود بايد قبول كرد وتسليم وانقياد نمود هر چند عقل به سبب آن نتواند رسيد ، ومن مىدانستم تو بر ديدن كارهاى من صبر نتوانى نمود .\r\nموسى عليه السّلام گفت : اگر بعد از اين از چيزى سؤال نمايم ، ديگر با من مصاحبت مكن كه عذر براي تو تمام است ، پس رفتند تا رسيدند به قريهء « ناصره » كه نصارى به آن منسوب شده‌اند ، از أهل آن قريه طعام طلبيدند ، آنها قبول نكردند كه ايشان را نزد خود فرود آورند وطعام بدهند ، پس موسى عليه السّلام وحضرت خضر ديوارى ديدند در آن قريه كه نزديك بود\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nبيفتد ، پس خضر عليه السّلام دست خود را بر آن ديوار گذاشت ، وبه اعجاز خود ديوار را راست كرد ، موسى عليه السّلام اعتراض كرد چنانچه گذشت ، پس خضر عليه السّلام گفت : وقت جدائى من است از تو ، اكنون خبر مىدهم تو را به سبب آنها كه صبر نكردى بر ديدن آنها :\r\nامّا كشتى ، پس از مسكينى چند بود كه در دريا كار مىكردند ، پس من خواستم آن را معيوب گردانم كه براي ايشان بماند ، زيرا كه در عقب ايشان پادشاهى بود كه هر كشتى درستى را غصب مىكرد ، پس اين كار را براي مصلحت ايشان كردم - وگفت : من مىخواستم آن را معيوب گردانم ، زيرا كه نخواست نسبت معيوب گردانيدن را به خدا بدهد بلكه خدا صلاح آنها را مىخواست نه معيوب گردانيدن كشتى ايشان را - .\r\nامّا پسر ، پس پدر ومادرش مؤمن بودند ، أو كافر برآمده بود ، وحق تعالى مىدانست كه اگر أو بزرگ شود پدر ومادر أو به سبب أو كافر خواهند شد ، وبه محبت أو مفتون خواهند شد وايشان را گمراه خواهند نمود ، پس خدا مرا امر كرد كه أو را بكشم ، خواست كه ايشان را به محلّ كرامت خود برساند وعاقبت ايشان را نيكو گرداند ؛ پس در اينجا گفت كه : ترسيديم ما ايشان را كافر گرداند پس خواستيم كه خدا به عوض فرزندى به ايشان بدهد كه از أو بهتر باشد . واين قسم سخن از بشريت بود كه در أو اثر نمود از اين جهت كه معلّم مثل موسى عليه السّلام پيغمبرى گرديده بود چنانچه در موسى عليه السّلام پيشتر اثر كرده بود ، زيرا مناسب أدب آن بود كه خشيت را به خود نسبت دهد وبگويد من ترسيدم ونگويد ما ترسيديم زيرا كه خدا را خشيت وترس نمىباشد ، بلكه أو مىترسيد كه مبادا سخنى در امر كشتن آن پسر بشنود از جانب خدا يا مانعى از جانب خلق طارئ شود كه امر الهى را در باب آن پسر بعمل نياورد وبه ثواب آن عمل وبه أطاعت امر پروردگار خود فايز نگردد ، وبايست ارادهء عوض دادن را به خدا نسبت دهد وخود را شريك نكند در آن وبگويد كه خدا مىخواست عوض دهد به ايشان نه چنانچه گفت كه : ما مىخواستيم ، چنان نبود كه حضرت خضر عليه السّلام را مرتبهء تعليم موسى عليه السّلام بوده باشد بلكه موسى عليه السّلام أفضل از خضر بود وليكن حق تعالى مىخواست بر موسى عليه السّلام ظاهر گرداند كه علم منحصر نيست در آنچه أو مىداند ، اگر افاضهء علوم از جانب حق تعالى بر أو نشود أو جاهل خواهد بود .\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nپس خضر عليه السّلام سبب درست نمودن ديوار را بيان نمود .\r\nحضرت فرمود : آن گنج از طلا ونقره نبود كه مطلب از آن گنج طلا ونقره باشد ، بلكه گنج علم بود زيرا كه لوحى بود از طلا كه در آن لوح اين كلمات نوشته بود : عجب است كسى را كه يقين به مرگ دارد چگونه شادى مىكند ؛ عجب است كسى را كه يقين به تقدير خدا دارد چگونه اندوهناك مىباشد ؛ عجب است كسى را كه يقين به قيامت داشته باشد چگونه ظلم مىكند ؛ عجب است كسى را كه ببيند دنيا را وگرديدن أهل آن را از حالي به حالي چگونه ميل به دنيا مىكند ودل به أو مىبندد .\r\nپس فرمود كه : ميان آن دو پسر وآن پدر صالح هفتاد پدر فاصله بود وخدا حفظ حرمت آن دو پسر نمود براي صالح بودن آن پدر .\r\nپس خضر گفت كه : پس خواست پروردگار تو كه چون آن دو پسر به حدّ كمال برسند ، گنج خود را بدرآورند . پس در اينجا ارادهء خود را بيرون كرد وبه ارادهء خدا نسبت داد ، زيرا كه اين آخر قصه بود ديگر معلّم بودن أو نسبت به موسى تمام شد چيزى نماند كه بايد أو بگويد وموسى گوش دهد ، وخواست تدارك كند آنچه در أول قصه وميان قصه از راه بشريت يا مصلحت تنبيه موسى به خود نسبت داده بود ، پس مجرّد شد از ارادهء خود مجرد شدن بندهء مخلص ودر مقام اعتذار برآمد از آنچه دعواي ارادهء خود را در آنها كرده بود وگفت : اين رحمتي بود از جانب پروردگار تو ونكردم آنچه كردم از امر خود بلكه همه را به امر پروردگار خود كردم « 1 » .\r\nبه سند معتبر از حضرت صادق عليه السّلام منقول است كه : چون حضرت موسى خواست كه از حضرت خضر جدا شود گفت : مرا وصيتي بكن . پس از جمله وصيتهاى خضر اين كلمات بود : زنهار لجاجت مكن ، وبىضرورت واحتياج راه مرو ، در غير موضع تعجب خنده مكن ، گناهان خود را به يادآور ، زنهار به گناهان ديگران مپرداز « 2 » .\r\n\r\n\r\n","description":"","footnote":"\r\n( 1 ) . علل الشرايع 59 .\r\n( 2 ) . امالى شيخ صدوق 265 .\r\n","page_name":" 750 ","page_number":750},
  {"content":"\r\n\r\nودر حديث معتبر از امام زين العابدين عليه السّلام منقول است كه : آخر وصيتي كه خضر عليه السّلام موسى عليه السّلام را كرد اين بود : سرزنش مكن كسى را به گناهى ، بدرستى كه سه چيز است كه خدا از همه چيز دوست‌تر مىدارد : ميانه روى كردن در وقت توانگرى ؛ وعفو كردن در وقت قدرت بر انتقام ؛ مدارا ونرمى با بندگان خدا كردن ، وكسى با كسى مدارا واحسان نمىكند مگر آنكه حق تعالى در قيامت با أو مدارا واحسان مىنمايد ؛ وسر حكمتها ترس خداوند عالميان است « 1 » .\r\nوبه سند معتبر از حضرت امام جعفر صادق عليه السّلام منقول است كه : خضر عليه السّلام به موسى گفت : اى موسى ! شايسته‌ترين روزهاى تو روزى است كه در پيش دارى يعنى روز قيامت ، پس ببين كه چگونه خواهد بود براي تو ؟ جوابي براي آن روز مهيّا كن كه تو را بازخواهند داشت واز تو سؤال خواهند كرد ، پند خود را از زمانه بگير واز تقلّب أحوال آن ، وبدان كه عمر دنيا دراز است براي كسى كه اعمال شايسته كند وكوتاه است براي كسى كه به غفلت گذراند ، پس چنان عمل كن كه گويا ثواب عمل خود را مىبينى تا موجب مزيد طمع تو گردد در ثواب آخرت ، بدرستى كه آنچه از دنيا مىآيد مانند آنهاست كه گذشته است ؛ چنانچه از گذشته‌ها چيزى با تو نمانده است مگر عمل صالحي كه كرده باشى ، آينده نيز چنين خواهد بود « 2 » .\r\nودر حديث معتبر ديگر فرمود : چون خضر عليه السّلام ديوار يتيمان را براي صلاح پدر ايشان درست كرد ، حق تعالى وحى فرستاد به موسى كه : جزا مىدهم پسران را به سعى پدرهاى ايشان ، اگر نيك است به نيكى ، واگر بد است به بدى ؛ زنا مكنيد با زنان مردم تا زنان شما زنا نكنند ، وهر كه به رختخواب زن مسلمانى پا گذارد به قصد بد بر رختخواب زن أو نيز پا گذارند ، هر چه مىكنى جزا مىيابى « 3 » .\r\nوبه سند صحيح از امام جعفر صادق عليه السّلام منقول است : چون موسى عليه السّلام مأمور شد از\r\n\r\n\r\n","description":"","footnote":"\r\n( 1 ) . خصال 111 .\r\n( 2 ) . كافى 2 / 459 .\r\n( 3 ) . كافى 5 / 553 .\r\n","page_name":" 751 ","page_number":751},
  {"content":"\r\n\r\nپى خضر برود ، براي أو زنبيلى فرستاد حق تعالى كه در آن ما هي نمك سودى بود ووحى فرمود : اين ما هي تو را دلالت مىكند بر خضر نزد چشمه‌اى كه آب آن چشمه به هر مرده‌اى كه مىرسد زنده مىشود وآن را چشمهء زندگانى مىگويند .\r\nپس موسى ويوشع رفتند تا به آن چشمه وسنگ رسيدند ، پس يوشع بر سر چشمه رفت وما هي را به ميان آب فرو برد كه بشويد ، ما هي زنده شد در دستش به حركت آمد وچندان حركت كرد كه دستش را ريش كرد ورها شد وداخل آب شد ، وفراموش يا ترك كرد اين قصه را براي موسى عليه السّلام نقل كند . چون روانه شدند اندك راهى رفتند وچون از وعده‌گاه گذشته بودند موسى عليه السّلام مانده شد ؛ تا آنجا كه راه مقصود بود ، مانده نشده بودند ، پس به يوشع گفت : چاشت ما را بياور كه در اين سفر تعب بسيار كشيديم .\r\nپس در اين وقت يوشع قصهء ما هي را نقل كرد . پس برگشتند ، چون به نزديك سنگ رسيدند ديدند جاى رفتن ما هي در ميان آب مانده است ، پس در جزيره‌اى از جزاير دريا خضر را ديدند نشسته است وعبائى در بر دارد ، موسى عليه السّلام بر أو سلام كرد ، أو جواب گفت ، تعجب كرد از سلام زيرا أو در زمينى بود كه در آنجا سلام شايع نبود ، پس خضر گفت : تو كيستى ؟\r\nفرمود : منم موسى .\r\nگفت : ابن عمران كه خدا با أو سخن مىگويد ؟\r\nفرمود : بلى .\r\nگفت : به چه كار آمده‌اى ؟\r\nفرمود : آمده‌ام از تو علم بياموزم .\r\nگفت : من موكّل به امرى شده‌ام كه تو طاقت آن ندارى .\r\nپس خضر براي موسى از حديث آل محمد صلوات اللّه عليهم وبلاهائى كه به ايشان خواهد رسيد آن قدر براي موسى عليه السّلام نقل كرد كه هر دو بسيار گريستند ، وبراي موسى از فضيلت محمد وعلى وفاطمه وحسن وحسين وامامان از ذرّيّهء ايشان صلوات اللّه عليهم أجمعين آن قدر نقل كرد كه موسى عليه السّلام مكرر مىگفت : چه بودى اگر من از امّت محمد صلّى اللّه عليه وآله وسلم\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nمىبودم ؟\r\nپس حضرت صادق عليه السّلام قصهء كشتى وپسر وديوار را ذكر نمود وفرمود : اگر موسى عليه السّلام صبر مىكرد ، خضر عليه السّلام هفتاد امر عجيب وغريب به أو مىنمود « 1 » .\r\nدر روايت ديگر فرمود : خدا رحمت كند موسى را كه تعجيل كرد بر خضر ، اگر صبر مىكرد هرآينه امر عجيبى چند مىديد كه هرگز نديده بود « 2 » .\r\nودر حديث معتبر ديگر فرمود : بخداوند كعبه سوگند مىخورم اگر من در ميان موسى وخضر مىبودم خبر مىدادم ايشان را كه من از هر دو داناترم وهرآينه به چيزى چند ايشان را خبر مىدادم كه در دستشان نبود ونمىدانستند ، زيرا كه خدا به موسى وخضر علم گذشته را داده بود ، وعلم آينده را به ايشان نداده بود ، ونزد ماست علم آينده تا روز قيامت كه به ميراث از پيغمبر صلّى اللّه عليه وآله وسلم به ما رسيده است « 3 » .\r\nاز امام محمد باقر عليه السّلام منقول است كه : چون موسى از خضر سؤالها كرد جواب شنيد ، ديدند پرستكى صدا مىكند وپرواز مىكند در ميان دريا وبلند وپست مىشود ! خضر فرمود : مىدانى اين پرستك چه مىگويد ؟ گفت كه : مىگويد : بحقّ پروردگار آسمانها وزمين وپروردگار دريا كه نيست علم شما نزد خدا مگر به قدر آنچه من به منقار خود از اين دريا بردارم بلكه كمتر « 4 » .\r\nودر حديث ديگر منقول است كه : چون موسى به نزد قوم خود برگشت بعد از آنكه از خضر جدا شد ، هارون از أو سؤال كرد از علومى كه از خضر شنيده بود واز عجائب دريا كه ديده بود ؟\r\nموسى فرمود : من وخضر در كنار دريا ايستاده بوديم ناگاه ديديم مرغى فرود آمد از هوا بسوى دريا وقطره‌اى برداشت به منقار خود وبه جانب مشرق انداخت ، وقطره‌اى\r\n\r\n\r\n","description":"","footnote":"\r\n( 1 ) . قصص الأنبياء راوندى 156 .\r\n( 2 ) . قصص الأنبياء راوندى 157 .\r\n( 3 ) . كافى 1 / 260 ؛ بصائر الدرجات 129 .\r\n( 4 ) . بصائر الدرجات 230 ؛ قصص الأنبياء راوندى 157 .\r\n","page_name":" 753 ","page_number":753},
  {"content":"\r\n\r\nديگر برداشت وبه جانب مغرب انداخت ، وقطره‌اى ديگر برداشت وبه جانب آسمان انداخت ، وقطره‌اى ديگر برداشت وبه زمين انداخت ، وقطره‌اى ديگر برداشت باز به دريا انداخت . پس از خضر پرسيدم از سبب افعال آن مرغ ، خضر هم ندانست .\r\nناگاه صيّادى را ديديم كه در كنار دريا شكار ما هي مىكرد ، پس نظر كرد بسوى ما وگفت : چرا شما را در تعجب مىبينم ؟\r\nگفتيم : از عمل اين مرغ تعجب داريم !\r\nگفت : من مرد صيّادم ومىدانم معنى فعل اين مرغ را ، شما دو پيغمبر نمىدانيد ؟\r\nما گفتيم : ما نمىدانيم مگر آنچه خدا به ما تعليم كرده است .\r\nپس صيّاد گفت : اين مرغى است در دريا آن را « مسلم » مىگويند زيرا كه در خوانندگى خود مسلم مىگويد ، اين عمل آن اشاره بود به آنكه خدا بعد از شما پيغمبرى خواهد فرستاد كه امّت أو مالك مشرق ومغرب زمين خواهد شد وبه آسمان بالا خواهد رفت ودر زمين مدفون خواهد شد ، علم علماى ديگر نزد أو مانند اين قطره است نسبت به اين دريا ، وعلم أو به ميراث خواهد رسيد به وصى وپسر عمّ أو .\r\nپس علم ما هر دو نزد ما كم نمود وآن صيّاد از نظر ما غائب شد ، پس دانستيم آن ملكي بود كه خدا براي تأديب ما فرستاده بود « 1 » .\r\nوبه سند معتبر از حضرت صادق عليه السّلام منقول است كه : حضرت موسى داناتر از حضرت خضر بود « 2 » .\r\nودر حديث ديگر فرمود : خضر وذو القرنين عليهما السّلام هر دو عالم بودند وپيغمبر نبودند « 3 » .\r\nمؤلف گويد : شايد مراد آن باشد كه در وقتي كه خضر با ذو القرنين همراه بود ، پيغمبر نبودند .\r\nودر حديث معتبر ديگر از حضرت صادق عليه السّلام منقول است كه فرمود : مثل علي بن\r\n\r\n\r\n","description":"","footnote":"\r\n( 1 ) . بحار الأنوار 13 / 312 .\r\n( 2 ) . تفسير عياشى 2 / 330 .\r\n( 3 ) . تفسير عياشى 2 / 330 .\r\n","page_name":" 754 ","page_number":754},
  {"content":"\r\n\r\nأبى طالب عليه السّلام ومثل ما در ميان اين امّت مانند مثل موسى وخضر است در هنگامى كه أو را ملاقاة كرد وأو را به سخن درآورد واز أو سؤال كرد كه رفيق أو باشد وگذشت ميان ايشان آنچه گذشت چنانچه حق تعالى در قرآن ياد كرده است ، زيرا حق تعالى به موسى وحى نمود : من تو را برگزيدم بر مردم به رسالتهاى خود وبه كلام خود پس بگير آنچه را به تو عطا كردم واز شكر كنندگان باش ، وفرموده است : نوشتيم براي موسى در ألواح از هر چيز موعظه وتفصيلي براي هر چيز ، بتحقيق كه نزد خضر علمي بود كه براي موسى در ألواح نوشته نشده بود وموسى گمان كرد كه جميع چيزها كه مردم به آن احتياج دارند در تابوت هست وجميع علوم براي أو در ألواح نوشته شده است چنانچه اين جماعت دعوى مىكنند كه فقيهان وعلماى اين امّتند ، ودعوى مىكنند كه هر علم ودانائى كه در دين ضرور است وامّت به آن محتاجند ايشان مىدانند ، واز پيغمبر صلّى اللّه عليه وآله وسلم به ايشان رسيده است ! دانسته‌اند دروغ مىگويند آنچه پيغمبر صلّى اللّه عليه وآله وسلم مىدانست به ايشان نرسيده وندانسته‌اند زيرا كه بسيار مسأله از حلال وحرام احكام به ايشان مىرسد نمىدانند وكراهت دارند از آنكه از ما سؤال كنند كه مبادا مردم ايشان را به جهالت نسبت دهند به اين سبب علم را از معدنش طلب نمىكنند ، ورأى باطل خود وقياس را در دين خدا به كار مىبرند ، دست از آثار پيغمبر صلّى اللّه عليه وآله وسلم برداشته‌اند وخدا را به عبادتهاى بدعت مىپرستند وحال آنكه رسول خدا صلّى اللّه عليه وآله وسلم فرمود : هر بدعتى ضلالت وگمراهى است ؛ عداوت وحسد ما ايشان را مانع شده است از آنكه طلب علم از ما بكنند ، واللّه كه موسى عليه السّلام به آن بزرگوارى حسد بر خضر عليه السّلام نبرد ، وآن مرتبه از علم ودانش كه أو داشت مانع نشد أو را كه از خضر سؤال كند از آنچه نمىدانست ، وچون موسى از خضر سؤال كرد أو را علم بياموزد وارشاد نمايد خضر دانست كه أو تاب رفاقت أو وديدن اعمال أو ندارد وگفت : چگونه صبر مىنمائى بر ديدن امرى چند كه علم تو به آنها احاطه نكرده است ؟ پس موسى از روى خضوع وشكستگى سعى كرد أو را بر خود مهربان گرداند شايد رفاقتش را قبول كند ، پس گفت :\r\nان شاء اللّه مرا صبركننده خواهى يافت ، در هيچ امرى معصيت تو نخواهم كرد .\r\nخضر مىدانست كه موسى تاب علمش را نمىآورد ، واللّه كه چنين است حال قاضيان\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nوفقيهان وجماعت مخالفان ما در اين زمان ، تاب علم ما را نمىآورند وقبول نمىكنند وطاقت فهم آن را ندارند واخذ به آن نمىكنند چنانچه صبر نكرد موسى بر علم عالم در وقتي كه رفيق أو شد وديد آنچه ديد از كارهاى أو وآن كارها مكروه موسى عليه السّلام بود وپسنديدهء خدا بود ، همچنين علم ما مكروه جاهلان است وحق است نزد خداوند عالميان « 1 » .\r\nودر حديث ديگر فرمود : روزى موسى عليه السّلام بر منبر بالا رفت ، ومنبر أو سه پله داشت ، پس در خاطرش گذشت كه خدا كسى را خلق نكرده است كه از أو عالمتر باشد !\r\nجبرئيل به نزد أو آمد وگفت : به عجب مبتلا شدى يا در معرض امتحان خدا درآمده‌اى ، از منبر فرود آي ، در زمين كسى هست كه از تو داناتر است أو را طلب كن .\r\nپس موسى فرستاد به نزد يوشع كه : حق تعالى مرا مبتلا وممتحن گردانيده است ، از براي ما توشه‌اى مهيّا كن تا برويم به طلب عالمي كه خدا ما را به طلب أو امر فرموده است .\r\nپس يوشع ما هي خريد وآن را بريان كرد ودر زنبيلى گذاشت با خود برداشت ، به جانب آذربايجان روان شدند واز آنجا به ساحل دريا رسيدند ودر آنجا پير مردى را ديدند كه به پشت خوابيده است وعصاي خود را در پهلوى خود گذاشته است وعبائى بر روى خود انداخته است كه هرگاه بر سر مىكشيد پاهايش باز مىشد ، واگر پاهايش را مىپوشانيد سرش بيرون مىآمد !\r\nپس موسى عليه السّلام به نماز ايستاد وگفت به يوشع كه : تو محافظت توشهء ما بكن ، ناگاه قطره‌اى از آسمان به زنبيل چكيد ، ما هي به حركت آمد وزنبيل را بسوى دريا كشيد ، پس مرغى آمد وبه ساحل دريا نشست منقارش را در آب فروبرد وگفت : اى موسى ! از علم حق تعالى آن قدر نگرفته‌اى كه منقار من از تمام اين دريا گرفته است !\r\nپس موسى عليه السّلام برخاست با يوشع روانه شد ، واندك راهى كه رفت مانده شد ، در آن قدر راه كه آمده بود مانده نشده بود زيرا پيغمبرى كه پى كارى مىرود تا از آن محل كه مأمور شده است به آنجا برود نگذرد مانده نمىشود ؛ چون قصهء ما هي را از يوشع شنيد دانست كه\r\n\r\n\r\n","description":"","footnote":"\r\n( 1 ) . تفسير عياشى 2 / 330 ؛ اختصاص 258 .\r\n","page_name":" 756 ","page_number":756},
  {"content":"\r\n\r\nاز محلّ ملاقاتى كه حق تعالى فرموده است گذشته‌اند ، پس برگشتند تا به همان موضع رسيدند ، ديدند كه آن مرد پير به همان حال خوابيده است ، پس موسى عليه السّلام به أو گفت :\r\nالسلام عليك اى عالم ، خضر گفت : وعليك السلام اى عالم بني إسرائيل ، برجست وعصاي خود را گرفت كه برود ، موسى عليه السّلام گفت : من مأمور شده‌ام از جانب خدا كه از پى تو بيايم تا از آن علومى كه آموخته‌اى به من بياموزى .\r\nپس بعد از طىّ آنچه حق تعالى از مكالمات ايشان بيان فرموده ، موسى وخضر همراه رفتند تا به كشتى رسيدند ، أهل كشتى گفتند : ما ايشان را داخل كشتى مىكنيم ومزد از ايشان نمىگيريم چون از مردم صالح مىنمايند ؛ چون به ميان دريا رسيدند خضر كشتى را سوراخ كرد ، ميان موسى وأو گذشت آنچه مذكور شد ، پس از كشتى بيرون آمدند ، در ساحل دريا پسرى را ديدند كه با جمعى از أطفال بازى مىكند وپيراهن حرير سبزى پوشيده ودر گوشهايش دو مرواريد آويخته است ، پس خضر آن پسر را گرفت در زير پا گذاشت وسرش را جدا كرد ! پس به كنار دريا به قريهء « ناصره » رسيدند ، ايشان را ضيافت نكردند گرسنه بودند چون در اين حال خضر متوجه ديوار ساختن شد موسى گفت : كاش به مزد اين كار نانى براي ما مىگرفتى كه مىخورديم زيرا كه گرسنه شده‌ايم « 1 » .\r\nدر حديث معتبر از حضرت امام محمد باقر عليه السّلام منقول است كه : روزى موسى عليه السّلام در ميان اشراف بني إسرائيل نشسته بود ، ناگاه شخصي عرض كرد : گمان ندارم كسى به خدا اعلم باشد از تو .\r\nموسى گفت : من نيز گمان ندارم !\r\nپس حق تعالى به أو وحى فرستاد : بلكه خضر از تو اعلم است ، برو أو را پيدا كن ، هر جا كه ما هي ناپيدا مىشود خضر را آنجا خواهى يافت « 2 » .\r\nدر حديث معتبر از حضرت صادق عليه السّلام منقول است كه : چون موسى وخضر عليهما السّلام به آن\r\n\r\n\r\n","description":"","footnote":"\r\n( 1 ) . تفسير عياشى 2 / 332 .\r\n( 2 ) . تفسير عياشى 2 / 334 .\r\n","page_name":" 757 ","page_number":757},
  {"content":"\r\n\r\nپسر رسيدند كه در ميان أطفال بازى مىكرد ، پس خضر دستى برآورد وأو را كشت ، چون موسى اعتراض كرد ، خضر دست در ميان بدن آن طفل داخل كرد وشانهء أو را جدا كرده وبه موسى نمود ، بر آن نوشته بود : كافر است وبه كفر سرشته شده است « 1 » ؛ پس در آخر گفت : براي اين أو را كشتم كه والدين أو مؤمن بودند مىترسيدم اگر أو بالغ شود والدينش را به كفر دعوت كند ، از فرط محبتي كه آنها به أو دارند قبول كنند دعوت أو را وكافر شوند « 2 » .\r\nوفرمود : حق تعالى به عوض آن پسر ، دخترى به ايشان داد كه هشتاد پيغمبر از نسل آن دختر بهم رسيدند « 3 » .\r\nفرمود : ميان آن دو طفل يتيم كه خضر ديوار را براي ايشان ساخت وميان آن پدرى كه براي صلاح أو خدا خضر را مأمور ساخت كه ديوار را براي ايشان بسازد ، هفتصد سال فاصله بود « 4 » .\r\nدر حديث ديگر فرمود : خدا به نيكى مؤمني ، رستگار مىگرداند فرزندان أو را وفرزندان فرزندان أو را وأهل خانهء أو را وأهل خانه‌هاى دور حوالي أو را پس همگى در حفظ خدايند به سبب كرامت آن مؤمن نزد خدا . پس فرمود : نمىبينى كه خدا براي صلاح پدر ومادر صالح ، خضر را فرستاد كه ديوار را براي فرزندان ايشان بسازد « 5 » .\r\nمؤلف گويد : شيطان را در اين قصهء غريبه ، بر عقول ناقصه راه شبهه بسيار هست ، مؤمن متدين نبايد در علت خصوص هر يك از اينها فكر كند كه مبادا موجب لغزش أو گردد ، أولا شيطان را جواب بگويد : به براهين قاطعه معلوم است كه آنچه حق تعالى امر مىفرمايد عين عدالت وحكمت است ، وآنچه رسولان خدا مىكنند موافق حق وصواب\r\n\r\n\r\n","description":"","footnote":"\r\n( 1 ) . تفسير عياشى 2 / 335 .\r\n( 2 ) . تفسير عياشى 2 / 336 .\r\n( 3 ) . كافى 6 / 6 ؛ تفسير عياشى 2 / 336 . ودر هر دو مصدر « هفتاد » به جاى « هشتاد » است .\r\n( 4 ) . تفسير عياشى 2 / 336 .\r\n( 5 ) . تفسير عياشى 2 / 337 .\r\n","page_name":" 758 ","page_number":758},
  {"content":"\r\n\r\nاست هر چند عقل ما به خصوص امرى وحسن أو راه نيابد . امّا مفصّل جواب بعضي از شبهات ، در اين مقام چند شبهه ايراد كرده‌اند :\r\nأول آنكه : پيغمبر مىبايد اعلم أهل زمان خود باشد ، چون مىشود كه موسى عليه السّلام محتاج به ديگرى شود در علم ؟\r\nجواب آن است كه : پيغمبر از رعيّت خود مىبايد اعلم باشد ، خضر خود پيغمبر بود ، گاه باشد كه رعيّت موسى نباشد وعلمي كه پيغمبر مىبايد در آن محتاج بغير نباشد علم شرايع واحكام است ، اگر بعضي علوم را كه تعلق به شرايع واحكام نداشته باشد حق تعالى به توسط بشرى تعليم پيغمبر نمايد چنانچه به توسط ملائكة تعليم أو مىنمايد مفسده‌اى ندارد ، واز اينكه موسى عليه السّلام در بعضي از علوم محتاج به خضر عليه السّلام باشد لازم نمىآيد خضر از آن حضرت اعلم وأفضل باشد ، زيرا ممكن است علمي كه مخصوص موسى عليه السّلام باشد وخضر عليه السّلام نداند بيشتر وشريفتر باشد از علمي كه مخصوص خضر بود ، چنانچه در ضمن أحاديث معتبره مذكور شد .\r\nدوم آنكه : خضر عليه السّلام چگونه آن طفل را كشت در صورتي كه هنوز گناهى از أو صادر نشده بود ؟\r\nجواب آن است كه : ممكن است أو بالغ شده باشد واختيار كفر كرده باشد ، به اعتبار آنكه در أوايل بلوغ بود أو را غلام گفته باشند ، وبه اعتبار كفر مستحقّ كشتن شده باشد ، واگر بالغ نشده باشد خدا را هست كه براي مصلحت جانى كه خود بخشيده است بگيرد چنانچه ملك الموت را مىفرمايد كه قبض روح مردم بكند وليكن پيغمبران ظاهر را أكثر مأمور ساخته است كه به ظواهر أحوال مردم عمل بكنند ، وجايز است عقلا كه بعضي از ايشان را مأمور فرمايد به علم واقع با ايشان عمل بكنند به اعتبار كفرى كه مىدانند بعد از اين اگر بمانند اختيار خواهند كرد ، وايشان را بكشند كه هم براي خودشان مصلحت است كه كافر نشوند ومستحقّ جهنم نشوند وهم براي ديگران مصلحت است كه ديگران را گمراه نكنند .\r\nسوم آنكه : موسى عليه السّلام چگونه مبادرت به اعتراض فرمود در اين أمور با آنكه بزرگى\r\n\r\n","description":"","footnote":"","page_name":" 759 ","page_number":759},
  {"content":"\r\n\r\nمرتبهء خضر را مىدانست وبه أو گفت كه : امر منكر كردى ، گناه كردى ؟\r\nجواب آن است كه : ممكن است موسى به حسب علم ظاهر مكلّف باشد كه امرى كه به حسب ظاهر معصيت نمايد وسبب مشروعيتش بر أو ظاهر نباشد انكار نمايد ، وآنكه گفت : منكر كردى يعنى كارى كردى كه به حسب ظاهر منكر وقبيح مىنمايد .\r\nبعضي گفته‌اند كه : كلام موسى معلّق به شرط بود يعنى اگر اينها را بىامر خدا كرده‌اى بد كرده‌اى ، يا بر سبيل استفهام بود كه آيا اينها را بر وجه منكر كردى يا بر وجه ديگر آن ؟\r\nيا آنكه مراد أو از منكر امر غريب بود يعنى كار غريبى كردى كه عقل در آن حيران است .\r\nچهارم آنكه : چگونه موسى وعده كرد وشرط نمود كه : من اعتراض نخواهم كرد وسؤال نخواهم نمود تا خود علّت كارهاى خود را بگوئى ، باز مخالفت آن كرد ؟\r\nجواب آن است كه : وفا به وعده مطلقا معلوم نيست كه واجب باشد خصوصا وقتي كه معلّق به مشيت الهى كرده باشند ، چون در أول « ان شاء اللّه » فرمود لازم نبود وفا به آن بكند ، در ترك آن معصيتي لازم نمىآيد .\r\nپنجم آنكه : چگونه موسى عليه السّلام گفت  لا تُؤاخِذْنِي بِما نَسِيتُ  ونسيان به معنى فراموشى است وبه اعتقاد أكثر علماى اماميه نسيان بر ايشان جايز نيست ؟\r\nجواب آن است كه : در ضمن أحاديث مذكور شد كه نسيان در اينجا ودر آنجا كه يوشع گفت  فَإِنِّي نَسِيتُ الْحُوتَ  به معنى ترك است ، ودر لغت نسيان به معنى ترك آمده است .\r\nوساير جوابها از اين شبهه‌ها وشبهه‌هاى ديگر كه ذكر نكرديم در كتاب « بحار الأنوار » مذكور است « 1 » ، واين كتاب گنجايش ذكر زيادة از اين نداشت .\r\nواكنون ساير أحوال حضرت خضر عليه السّلام را ايراد نمائيم . چون أكثر أحوال آن حضرت به تقريب اين قصه مذكور شد ، باب علىحده براي أحوال آن حضرت وضع نكرديم .\r\nابن بابويه رحمه اللّه گفته است كه اسم آن حضرت : خضرويه بود پسر قابيل پسر آدم بود ؛\r\n\r\n\r\n","description":"","footnote":"\r\n( 1 ) . بحار الأنوار 13 / 313 .\r\n","page_name":" 760 ","page_number":760},
  {"content":"\r\n\r\nبعضي گفته‌اند اسم أو خضرون بود ؛ بعضي گفته‌اند خلعيا « 1 » . براي اين أو را خضر گفتند كه به هر زمين خشكى كه مىنشيند آن زمين سبز وپرگياه مىشود ، أو از همهء فرزندان آدم عمرش درازتر است ، وصحيح آن است كه نام أو « تاليا » است پسر ملكان پسر عابر پسر ارفخشد پسر سام پسر نوح عليه السّلام است « 2 » .\r\nمؤلف گويد : بعضي نام آن حضرت را « بليا » گفته‌اند ؛ وبعضي يسع وبعضي الياس « 3 » .\r\nوبه سند معتبر از حضرت صادق عليه السّلام منقول است كه : چون رسول خدا صلّى اللّه عليه وآله وسلم را به معراج بردند ، در راه بوى خوشى شنيد مانند بوى مشك ، از جبرئيل سؤال كرد كه : اين چه بو است ؟\r\nگفت : اين بو از خانه‌اى بيرون مىآيد كه قومي را به سبب بندگى خدا در آن خانه عذاب كردند تا هلاك شدند . پس جبرئيل گفت : خضر از أولاد پادشاهان بود ، وايمان به خدا آورده بود ، در حجره‌اى از خانهء پدرش خلوت گزيده بود وعبادت خدا مىكرد ، پدرش را فرزندى بجز أو نبود ، پس مردم به پدر أو گفتند : تو را فرزندى بغير أو نيست ، پس زنى را به أو تزويج كن شايد خدا فرزندى به أو روزى كند كه پادشاهى در أو وفرزندان أو بماند ، پس دختر باكره‌اى را براي أو تزويج كرد ، چون به نزد خضر آوردند متوجه أو نشد وبا أو نزديكى نكرد ، روز ديگر به أو گفت : امر مرا پنهان دار اگر پدرم از تو بپرسد آنچه از مردان نسبت به زنان واقع مىشود نسبت به تو واقع شد ؟ بگو : بلى .\r\nپس چون پدر از آن زن پرسيد ، أو موافق فرمودهء حضرت خضر عليه السّلام عمل كرد وگفت :\r\nبلى . مردم گفتند به پادشاه : بلكه آن زن دروغ گويد ، زنان را بفرما كه ملاحظهء آن زن بكنند كه بكارتش باقي است يا زايل شده است . چون زنان أو را ملاحظه كردند ديدند بر حال خود باقي است ، به پادشاه گفتند كه : تو دو بىوقوف را به يكديگر داده‌اى كه هيچ‌يك\r\n\r\n\r\n","description":"","footnote":"\r\n( 1 ) . در مصدر به جاى « خلعيا » ، « جعدا » آمده است .\r\n( 2 ) . كمال الدين وتمام النعمة 391 ، ودر آن آمده است كه « صحيح آن است كه نام أو بليا بن ملكان بن عامر بن ارفخشذ . . . » .\r\n( 3 ) . تفسير بيضاوى 3 / 29 .\r\n","page_name":" 761 ","page_number":761},
  {"content":"\r\n\r\nچنين كارى نكرده‌اند ، ونمىدانند كه چه بايد كرد ، زنى را به عقد أو درآور كه شوهر ديگر كرده باشد ، باكره نباشد تا اين كار را تعليم أو نمايد .\r\nچون آن زن را به نزد خضر عليه السّلام آوردند ، حضرت خضر از أو نيز التماس كرد كه امر أو را از پدرش مخفى دارد ، أو قبول كرد ، چون پادشاه از آن زن سؤال كرد گفت : پسر تو زن است ، هرگز ديده‌اى كه زن از زن حامله شود ؟\r\nپس پادشاه بر حضرت خضر غضب كرد وفرمود كه أو را در حجره كردند ودرش را به گل وسنگ برآوردند . چون روز ديگر شد شفقت پدرى أو به حركت آمد فرمود كه در را بگشايند ، چون در را گشودند أو را در حجره نيافتند .\r\nحق تعالى به أو قوّتى كرامت كرد به هر صورت كه خواهد متصوّر تواند شد ، واز نظر مردم پنهان تواند شد ، پس با ذو القرنين همراه شد وسپهسالار چرخچى لشكر أو شد تا آنكه از آب زندگانى خورد ، وهر كه از آن بخورد تا دميدن صور زنده است ، پس از شهر پدرش دو مرد براي تجارت به كشتى سوار شدند ، كشتى ايشان تباهى شد وبه جزيره‌اى از جزاير دريا افتادند ، حضرت خضر را در آنجا ديدند كه ايستاده نماز مىكند .\r\nچون از نماز فارغ شد ايشان را طلبيد واز ايشان سؤال كرد از أحوال ايشان ، چون أحوال خود را نقل كردند گفت : آيا خبر مرا كتمان خواهيد كرد از أهل شهر خود اگر من امروز شما را به شهر خود برسانم كه داخل خانه‌هاى خود شويد ؟\r\nگفتند : بلى . پس يكى نيّت كرد كه وفا به عهد خود كند وخبر خضر عليه السّلام را نقل نكند ، وديگرى در خاطر گذرانيد كه چون به شهر خود برسد خبر أو را به پدر أو نقل كند .\r\nپس خضر عليه السّلام ابرى را طلبيد وگفت : بردار اين دو مرد را وبه خانه‌هاى ايشان برسان ، پس ابر ايشان را برداشت وبه همان روز ايشان را به شهر خود رسانيد .\r\nپس يكى به عهد خود وفا كرد وكتمان نمود وديگرى به نزد پادشاه رفت وخبر خضر را نقل كرد ، پادشاه گفت : كي گواهى مىدهد كه تو راست مىگوئى ؟\r\nگفت : فلان تاجر كه رفيق من بود .\r\nچون پادشاه أو را طلبيد انكار كرد وگفت : من از اين واقعه خبري ندارم واين مرد را نيز\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nنمىشناسم .\r\nپس آن مرد أول گفت : اى پادشاه ! لشكرى همراه من كن تا بروم به آن جزيره وخضر را بياورم ، واين مرد را حبس كن تا دروغ أو را ظاهر گردانم .\r\nپس پادشاه لشكرى همراه أو گردانيد وآن مرد را نگاه داشت ، چون آن مرد لشكر را به آن جزيره برد ، خضر عليه السّلام را در آنجا نيافت وبرگشت . پادشاه آن مرد را كه خبر را پنهان كرده بود رها كرد .\r\nپس أهل آن شهر گناه بسيار كردند تا حق تعالى ايشان را هلاك نمود وشهر ايشان را سرنگون كرد ، وهمه هلاك شدند الّا آن زن ومردى كه خبر حضرت خضر را پنهان كرده بودند از پدرش كه هر يك از يك جانب شهر بيرون رفتند .\r\nپس چون آن مرد وزن به يكديگر رسيدند وهر يك قصهء خود را به ديگرى نقل كرد گفتند : ما نجات نيافتيم مگر براي آنكه خبر خضر را پنهان كرديم ؛ پس هر دو ايمان به پروردگار حضرت خضر آوردند ، مرد زن را به عقد خود درآورد وهر دو به مملكت پادشاه ديگر افتادند ، وآن زن به خانهء آن پادشاه راه يافت ومشاطگى دختر پادشاه مىكرد ، روزى در اثناى مشاطگى شانه از دستش افتاد پس گفت : « لا حول ولا قوّة إلّا باللّه » چون دختر اين كلمه را شنيد گفت : اين چه سخن بود ؟\r\nگفت : بدرستى كه مرا خدائى هست كه همهء أمور به حول وقوّت أو جارى مىشود .\r\nدختر گفت : تو را خدائى بغير از پدر من هست ؟ !\r\nگفت : بلى آن خداى تو وخداى پدر تو نيز هست .\r\nچون دختر به نزد پدر خود رفت ، سخن زن را نقل كرد ، پادشاه زن را طلبيد از أو سؤال كرد ، زن ابا نكرد از گفتهء خود ، پادشاه پرسيد : كي با تو در اين دين شريك است ؟ گفت :\r\nشوهر من وفرزندان من .\r\nپس پادشاه فرستاد همه را حاضر كردند وتكليف نمود كه از يگانه‌پرستى خداوند برگردند ، ايشان ابا نمودند ، پس امر كرد كه ديگى حاضر نمودند وپر از آب كردند وبسيار جوشاندند ، ايشان را در آن ديگ انداخت وگفت كه خانه را بر سر ايشان خراب نمودند .\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nپس جبرئيل گفت : اين بوى خوش كه مىشنوى از آن خانه است كه أهل توحيد الهى را در آنجا هلاك كردند « 1 » .\r\nوبه سند موثق از حضرت امام رضا عليه السّلام منقول است كه : خضر عليه السّلام از آب حيات خورد وأو زنده خواهد ماند تا در صور بدمند وهمهء زندگان بميرند ومىآيد به نزد ما وبر ما سلام مىكند وما صداى أو را مىشنويم وأو را نمىبينيم ، وهر جا كه نام أو مذكور شود أو در آنجا حاضر مىشود ، پس هر كه أو را ياد كند بر أو سلام كند ، ودر هر موسم حج در مكة حاضر مىشود وحج مىكند ، ودر عرفات وقوف مىكند وبراي دعاى مؤمنين آمين مىگويد ، زود باشد كه حق تعالى خضر را مؤنس قائم آل محمد صلوات اللّه عليهم گرداند در وقتي كه آن حضرت از مردم غايب گردد ودر تنهائى رفيق آن حضرت باشد « 2 » .\r\nوبه سندهاى حسن وموثق ومعتبر از حضرت امام محمد باقر عليه السّلام منقول است كه :\r\nچون ذو القرنين شنيد كه در دنيا چشمه‌اى هست كه هر كه از آن چشمه آب بخورد تا دميدن صور زنده مىماند ، در طلب آن چشمه روانه شد ، خضر عليه السّلام سپهسالار لشكر أو بود وأو را از جميع لشكر خود دوست‌تر مىداشت ، پس رفتند تا به جائى رسيدند كه سيصد وشصت چشمهء آب در آنجا بود ، پس ذو القرنين سيصد وشصت نفر از أصحاب خود را طلبيد كه خضر در ميان ايشان بود ، وبه هر يك از ايشان يك ما هي نمك سودى داد وگفت : هر يك ما هي خود را در يكى از اين چشمه‌ها بشوئيد وبراي من بياوريد .\r\nپس خضر عليه السّلام چون ما هي خود را به چشمه فروبرد زنده شد واز دست أو رها شد به ميان آب رفت ، پس خضر جامهء خود را كند وخود را در آب افكند وبراي طلب آن ما هي مكرر سر فروبرد در آن آب واز آن آب خورد وما هي به دستش نيامد ، بيرون آمد .\r\nچون به نزد ذو القرنين برگشتند ، ماهيها را جمع كرد گفت : يكى كم است ، تفحّص كنيد كه نزد كيست .\r\n\r\n\r\n","description":"","footnote":"\r\n( 1 ) . تفسير قمى 2 / 42 .\r\n( 2 ) . كمال الدين وتمام النعمة 390 .\r\n","page_name":" 764 ","page_number":764},
  {"content":"\r\n\r\nگفتند : خضر ما هي خود را نياورده است . چون خضر را طلبيدند واز أو سؤال كرد ، خضر قصهء ما هي را نقل كرد .\r\nذو القرنين پرسيد : تو چه كردى ؟\r\nگفت : من از پى بىآن ما هي به آب فرو رفتم وآن را نيافتم ، بيرون آمدم .\r\nپرسيد كه : از آن آب خوردى ؟\r\nگفت : بلى .\r\nديگر هر چند طلب كرد ذو القرنين آن چشمه را نيافت ، پس به خضر گفت : تو از براي آن چشمه خلق شده بودى وبراي تو مقدّر شده بود « 1 » .\r\nدر أحاديث معتبرهء بسيار از ائمهء أطهار عليهم السّلام منقول است كه : چون حضرت رسول صلّى اللّه عليه وآله وسلم از دنيا مفارقت نمود ، عساكر هموم وغموم بر أهل بيت رسالت عليهم السّلام هجوم آوردند . در حجره‌اى كه حضرت رسول صلّى اللّه عليه وآله وسلم را در آنجا خوابانيده وأمير المؤمنين وفاطمه وحسن وحسين صلوات اللّه عليهم در آن حجره بودند صدائى بلند شد كه : « السلام عليكم اى أهل بيت نبوّت ، هر نفسي مرگ را مىچشد ، واجر شما را در قيامت به شما تمام خواهند داد ، بدرستى كه خدا خلف وعوض است از هر كه هلاك شود ، ثواب أو صبر فرمايندهء هر مصيبت است وتدارك‌كننده است از هر امرى كه فوت شود . پس بر خدا توكل نمائيد وبر أو اعتماد كنيد كه محروم آن كس است كه از ثواب خدا محروم گردد » .\r\nپس حضرت أمير المؤمنين عليه السّلام فرمود : اين برادرم خضر عليه السّلام است كه آمده است شما را تعزيه فرمايد بر فوت پيغمبر شما « 2 » .\r\nدر أحاديث معتبرهء بسيار منقول است كه : مسجد سهله محلّ نزول حضرت خضر عليه السّلام است « 3 » ؛ واخبار بسيار در كتب مزار وغير آن مذكور است كه : جمعى از صلحا آن\r\n\r\n\r\n","description":"","footnote":"\r\n( 1 ) . تفسير عياشى 2 / 340 ؛ قصص الأنبياء راوندى 121 ، ودر آن تعداد چشمه‌هاى آب « شصت وهشت » آمده است .\r\n( 2 ) . كمال الدين وتمام النعمة 391 ؛ مسكّن الفؤاد 109 .\r\n( 3 ) . كافى 3 / 494 ؛ تهذيب الأحكام 3 / 252 ؛ من لا يحضره الفقيه 1 / 232 .\r\n","page_name":" 765 ","page_number":765},
  {"content":"\r\n\r\nحضرت را در مسجد سهله ومسجد صعصعه وغير آنها از أماكن مشرّفه ملاقاة كرده‌اند ، وايراد آنها موجب طول سخن است .\r\nوابن طاووس رحمه اللّه روايت كرده است كه : خضر والياس عليهما السّلام در هر موسم حج به يكديگر مىرسند ، وچون از يكديگر جدا مىشوند اين دعا را مىخوانند : « بسم اللّه ما شاء اللّه لا قوّة إلا باللّه ما شاء اللّه ، كل نعمة فمن اللّه ، ما شاء اللّه الخير كله بيد اللّه عز وجل ، ما شاء اللّه لا يصرف السوء إلا اللّه » « 1 » وبسيارى از قصه‌هاى حضرت خضر عليه السّلام در باب أحوال ذو القرنين عليه السّلام گذشت .\r\n\r\n\r\n","description":"","footnote":"\r\n( 1 ) . مهج الدعوات 310 .\r\n","page_name":" 766 ","page_number":766},
  {"content":"\r\n\r\n\r\nفصل دهم در بيان مواعظ وحكمتهايى است كه حق تعالى به حضرت موسى عليه السّلام وحى نموده يا از آن حضرت منقول گرديده وبعضي از نوادر أحوال آن حضرت است\r\nبه سند معتبر از حضرت امام على النقى عليه السّلام منقول است كه : چون حق تعالى با حضرت موسى سخن گفت ، موسى عليه السّلام مناجاة كرد كه : خداوندا ! چيست جزاى كسى كه شهادت دهد كه من رسول وپيغمبر توام وتو با من سخن گفته‌اى ؟\r\nفرمود : اى موسى ! ملائكهء من در وقت مردن به نزد أو مىآيند وأو را به بهشت بشارت مىدهند .\r\nگفت : خداوندا ! چيست جزاى كسى كه نزد تو بايستد ونماز كند ؟\r\nفرمود : با أو مباهات مىكنم با ملائكهء خود در وقتي كه در ركوع يا سجود است يا ايستاده است يا نشسته است ، وهر كه را من با أو مباهات كنم با ملائكهء خود أو را عذاب نمىكنم .\r\nموسى عليه السّلام گفت : چيست جزاى كسى كه طعام دهد مسكينى را به محض رضاى تو ؟\r\nفرمود : اى موسى ! امر مىكنم منادى را كه در روز قيامت ندا كند كه همهء خلايق بشنوند كه فلان پسر فلان از آزادكرده‌هاى خداست از آتش جهنم .\r\nموسى عليه السّلام گفت : خداوندا ! چيست جزاى كسى كه نيكى با خويشان خود بكند ؟\r\nفرمود : اى موسى ! عمرش را دراز مىكنم وسكرات مرگ را بر أو آسان مىكنم ودر\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nقيامت خزينه‌داران بهشت أو را ندا كنند كه : بيا بسوى ما واز هر در از درهاى بهشت كه خواهى داخل شو .\r\nموسى عليه السّلام گفت : خداوندا ! چيست جزاى كسى كه آزارش به مردم نرسد ونيكى أو به مردم رسد ؟\r\nفرمود : اى موسى ! در روز قيامت جهنم أو را ندا كند كه : مرا بر تو راهى نيست .\r\nموسى عليه السّلام گفت : الهى ! چيست جزاى كسى كه تو را به دل وزبان ياد كند ؟\r\nفرمود : أو را در سايهء عرش خود جا دهم در روز قيامت وأو را در پناه خود درآورم .\r\nموسى عليه السّلام گفت : خداوندا ! چيست مزد كسى كه كتاب تو را پنهان وآشكار تلاوت كند ؟\r\nفرمود : اى موسى ! بر صراط بگذرد مانند برق جهنده .\r\nموسى عليه السّلام گفت : خداوندا ! چيست جزاى كسى كه صبر كند بر آزار مردم ودشنام ايشان از براي رضاى تو ؟\r\nفرمود : أو را يارى مىكنم بر أحوال روز قيامت .\r\nموسى عليه السّلام گفت : خداوندا ! چيست جزاى كسى كه ديدهء أو گريان شود از ترس تو ؟\r\nفرمود : اى موسى ! روى أو را از گرمى آتش جهنم نگاه مىدارم وأو را أيمن مىگردانم از ترس بزرگ روز قيامت .\r\nموسى عليه السّلام گفت : خداوندا ! چيست جزاى كسى كه خيانت را ترك نمايد به سبب حياى از تو ؟\r\nفرمود : اى موسى ! أو را أمان مىبخشم در روز قيامت .\r\nموسى عليه السّلام گفت : خداوندا ! چيست جزاى كسى كه أهل طاعت تو را دوست دارد ؟\r\nفرمود : اى موسى ! أو را بر آتش جهنم حرام مىگردانم .\r\nموسى عليه السّلام گفت : خداوندا ! چيست جزاى كسى كه مؤمني را دانسته بكشد ؟\r\nفرمود : در روز قيامت نظر رحمت بسوى أو نمىكنم ، وهيچ گناه أو را نمىآمرزم .\r\nموسى عليه السّلام پرسيد : الهى ! چيست جزاى كسى كه كافرى را به اسلام دعوت كند ؟\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nفرمود : اى موسى ! أو را در قيامت رخصت دهم كه شفاعت كند هر كه را خواهد .\r\nموسى عليه السّلام پرسيد : الهى ! چيست ثواب كسى كه نمازها را در وقت خود بجا آورد ؟\r\nفرمود : هر چه سؤال كند به أو عطا مىكنم وبهشت خود را براي أو مباح مىگردانم .\r\nموسى عليه السّلام پرسيد : الهى ! چه ثواب است كسى را كه وضو را تمام واقع سازد از ترس عذاب تو ؟\r\nفرمود : چون أو را در قيامت مبعوث گردانم ، نوري در ميان دو ديدهء أو باشد كه در محشر روشنى دهد .\r\nموسى عليه السّلام گفت : چيست ثواب كسى كه ماه مبارك رمضان را براي رضاى تو روزه بدارد ؟\r\nفرمود : أو را در قيامت در جائى بازدارم كه أو را خوفي نباشد .\r\nموسى عليه السّلام گفت : الهى ! چيست جزاى كسى كه ماه رمضان را از براي مردم روزه بدارد ؟\r\nفرمود : ثواب أو مثل كسى است كه روزه نداشته باشد « 1 » .\r\nدر حديث حسن از امام محمد باقر عليه السّلام منقول است كه در تورات نوشته است كه : اى موسى ! من تو را خلق كردم وبراي پيغمبرى خود برگزيدم وتو را قوّت طاعت خود بخشيدم وامر كردم تو را به طاعت خود ونهى كردم تو را از معصيت خود ، اگر أطاعت من كنى تو را بر طاعت خود يارى مىكنم ، واگر معصيت من نمائى تو را بر معصيت خود يارى نمىكنم .\r\nاى موسى ! مرا است منّت بر تو در طاعت تو مرا ، ومرا است حجت بر تو در معصيت تو مرا .\r\nاى موسى ! از من بترس در پنهان امر خود تا عيبهاى تو را از مردم بپوشانم ، در خلوتهاى خود مرا ياد كن ، ونزد خواهشها ولذتهاى خود مرا به خاطر آور تا تو را ياد كنم نزد غفلتهاى تو وتو را از لغزشها نگاه دارم ، وغضب خود را نگاه دار از آنها كه من تو را بر\r\n\r\n\r\n","description":"","footnote":"\r\n( 1 ) . امالى شيخ صدوق 173 .\r\n","page_name":" 769 ","page_number":769},
  {"content":"\r\n\r\nايشان مسلط گردانيده‌ام تا غضب خود را از تو بازدارم ، وپنهان دار رازهاى پوشيدهء مرا در دل خود وظاهر گردان در علانيه مداراى با دشمن من ودشمن خود را از خلق من ، وسرّ مرا نزد ايشان افشا مكن كه ايشان به من ناسزا گويند وتو شريك باشى با ايشان در گناه ناسزا گفتن به من .\r\nپس موسى گفت : پروردگارا ! كي در حظيرهء قدس ساكن مىشود ؟\r\nفرمود كه : آنها كه ديدهء ايشان زنا نديده وأموال ايشان به سود وربا مخلوط نگرديده ، ودر حكم خدا رشوه نگرفته‌اند « 1 » .\r\nبه سند معتبر از حضرت امام جعفر صادق عليه السّلام منقول است كه : حق تعالى مناجاة نمود با موسى عليه السّلام كه : اى پسر عمران ! دروغ مىگويد كسى كه دعوى مىكند كه مرا دوست مىدارد ، وچون شب مىشود به خواب مىرود ، آيا نيست چنين كه هر دوستى خلوت دوست خود را مىخواهد ؟ ! اى پسر عمران ! اينك من مطّلعم بر دوستان خود ، چون شب ايشان را فرومىگيرد چشم ودل ايشان را از غير خود بسوى خود مىگردانم ، وعقوبت خود را در برابر ديده‌هاى ايشان ممثّل مىكنم ، به عنوان مشاهده با من مخاطبه مىكنند وبه نحو حاضران با من سخن مىگويند . اى پسر عمران ! ببخش از دل خود به من خشوع واز بدن خود خضوع واز ديده‌هاى خود آب ديده‌ها در تاريكيهاى شب ، ومرا دعا كن كه مرا اجابت‌كننده ونزديك خواهى يافت « 2 » .\r\nبه سند معتبر از حضرت صادق عليه السّلام منقول است كه : چون موسى به طور بالا رفت وبا پروردگار خود مناجاة كرد گفت : پروردگارا ! خزينه‌هاى خود را به من بنما .\r\nحق تعالى فرمود : اى موسى ! خزينه‌هاى من آن است كه هرگاه چيزى را اراده كنم مىگويم كه باش پس آن بهم مىرسد « 3 » ، يعنى مرا احتياج به خزانه نيست ، وآنچه خواهم به قدرت كاملهء خود از عدم به وجود مىآورم .\r\n\r\n\r\n","description":"","footnote":"\r\n( 1 ) . قصص الأنبياء راوندى 164 .\r\n( 2 ) . امالى شيخ صدوق 292 .\r\n( 3 ) . توحيد شيخ صدوق 133 ؛ امالى شيخ صدوق 413 .\r\n","page_name":" 770 ","page_number":770},
  {"content":"\r\n\r\nبه سند معتبر از حضرت امام محمد باقر عليه السّلام منقول است كه موسى عليه السّلام مناجاة كرد كه : پروردگارا ! مرا وصيت فرما .\r\nفرمود : وصيت مىكنم تو را به من ، يعنى رعايت حقّ من بكنى ونافرمانى من نكنى . تا آنكه سه مرتبه سؤال كرد ، وحق تعالى چنين جواب فرمود ، چون در مرتبهء چهارم عرض كرد : مرا وصيت فرما ؟ فرمود : وصيت مىكنم به رعايت حقّ مادر تو . وبار ديگر پرسيد باز اين جواب شنيد ، ودر مرتبهء ششم « 1 » پرسيد ، فرمود : وصيت مىكنم تو را به رعايت حقّ پدر خود .\r\nپس حضرت فرمود : به اين سبب گفته‌اند كه : دو ثلث نيكوئى براي مادر است ويك ثلث براي پدر « 2 » .\r\nبه سند معتبر منقول است كه : از جملهء مناجاة حق تعالى با موسى آن بود كه : اى موسى ! دراز مكن در دنيا آرزوى خود را كه دلت سنگين مىشود وسنگين دل از من دور است .\r\nاى موسى ! چنان باش كه من مىخواهم كه بندگان من أطاعت من بكنند ومعصيت من نكنند ، بميران دل خود را از شهوتهاى دنيا به ترس من ، با جامه‌هاى كهنه ودل تازه باش كه بر أهل زمين حال تو مخفى باشد ودر ميان أهل آسمان به نيكى معروف باشى ، ملازم خانهء خود باش ، روشن كنندهء شبهاى تار باش به نور عبادت ، قنوت بخوان وخضوع نما نزد من مانند قنوت صابران ، ناله وفرياد كن به درگاه من از گناهان مانند نالهء كسى كه از دشمن خود گريخته باشد وپناه به خداوند قادرى برده باشد ، واز من يارى بجو بر بندگى كه من نيكو معين ونيكو يارىدهنده‌ام .\r\nاى موسى ! منم خداوندى كه مسلّطم بر بندگان خود وبندگان در تحت قدرت منند وهمه ذليل منند ، پس متّهم دار نفس خود را بر خود وفريب نفس خود را مخور ، وأيمن\r\n\r\n\r\n","description":"","footnote":"\r\n( 1 ) . در مصدر « مرتبهء سوم » آمده است كه صحيحتر بنظر مىرسد زيرا كه مطابقت دارد با فرمودهء حضرت كه « بايد دو ثلث نيكوئى براي مادر است ويك ثلث آن براي پدر » .\r\n( 2 ) . امالى شيخ صدوق 413 .\r\n","page_name":" 771 ","page_number":771},
  {"content":"\r\n\r\nمگردان فرزندان خود را بر دين خود مگر آنكه فرزند تو مانند تو دوستدار صالحان باشد .\r\nاى موسى ! جامه‌هاى خود را بشوى وغسل كن ونزديكى بجو به بندگان شايستهء من .\r\nاى موسى ! پيشواى ايشان باش در نماز ايشان ودر آنچه منازعه مىنمايند در ميان خود ، وحكم كن ميان ايشان به آنچه بر تو فرستاده‌ام ، بدرستى كه بسوى تو فرستاده‌ام حكمي ظاهر وبرهاني روشن ونوري كه سخنگو است به آنچه گذشته است وبه آنچه خواهد آمد در آخر الزمان .\r\nوصيت مىكنم تو را اى موسى وصيت دوست مهربان به فرزند بتول عيسى پسر مريم كه بر درازگوش سوار خواهد شد و « برنس » كه كلاه عبّاد است بر سر خواهد گذاشت صاحب زيت وزيتون ومحراب خواهد بود ، بعد از أو تو را وصيت مىكنم به صاحب شتر سرخ آن پاك طينت پاكيزه اخلاق مطهر از گناهان وبديها ، صفت أو در كتاب تو آن است كه أو ايمان‌آورنده وگواهى دهنده است بر همهء كتابهاى خدا ، واوست ركوع‌كننده وسجودكننده ورغبت كنندهء به ثواب وترساننده از عقاب ، وبرادران أو مساكين وبيچارگان باشند ، أنصار وياران أو غير قبيلهء أو باشند ، در زمان أو تنگيها وشدتها وفتنه‌ها وكشتنها وكمي مال بوده باشند ، نام أو احمد ومحمد امين است ، واوست باقيمانده از گروه پيغمبران گذشته ، وايمان مىآورد به جميع كتابهاى خدا وتصديق مىنمايد جميع پيغمبران را وشهادت مىدهد به اخلاص از براي همهء ايشان ، امّت أو امّتىاند رحم كرده شده وبا بركت تا بر دين حقّ أو باقي بمانند وضايع نگردانند دين أو را ، ايشان را ساعتي چند معلوم است كه ادا مىكنند نمازها را در آن ساعتها مانند غلامي كه زيادتى أوقات خود را صرف خدمت آقاى خود كند ، پس تصديق آن پيغمبر بكن وراههاى أو را متابعت نما كه أو برادر توست .\r\nاى موسى ! أو امّى است كه خط وسواد از كسى كسب نخواهد كرد ، ونيكو بنده‌اى است ، وبر هر چيز دست گذارد من بركت در آن بدهم ، در علم أو بركت وزيادتى بدهم ، وأو را با بركت آفريده‌ام ، در زمان أو قيامت قائم خواهد شد ، به امّت أو ختم مىكنم كليدهاى دنيا را ، پس امر كن ستمكاران بني إسرائيل را كه نام أو را از كتابهاى من محو نكنند وترك يارى أو نكنند ومىدانم كه خواهند كرد ، ومحبت أو نزد من حسنهء بزرگى است ومن با\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nاويم واز ياوران اويم ، أو از لشكر من است ولشكر من غالبند بر همهء لشكرها ، پس تمام شده است كلمهء من وتقدير من كه البتة غالب گردانم دين أو را بر همهء دين‌ها تا در همه مكاني مرا به يگانگى بپرستند ، وبر أو نازل گردانم قرآني را كه مجموعهء علوم وجدا كنندهء حق از باطل باشد ، شفاى سينه‌ها باشد از وسوسه‌هاى شيطان ، پس تو صلوات فرست بر أو اى پسر عمران كه من وملائكهء من بر أو صلوات مىفرستيم .\r\nاى موسى ! تو بندهء منى ومن خداوند توام ، خوار مشمار هيچ حقير وپريشانى را ، وآرزو مكن حال توانگران را به چيزى چند كه از مال دنيا به ايشان داده‌ام ، ونزد ياد كردن من با خشوع باش ونزد تلاوت تورات اميدوار رحمت من باش وتورات را به من بشنوان به صداى خاشع حزين ، وخاطر خود را به ياد من مطمئن گردان ، هر كه دلش بسوى من مايل باشد مرا به ياد أو بياور ومرا عبادت كن وهيچ چيز را با من شريك مگردان ، سعى كن در تحصيل خشنودى من بدرستى كه منم آقاى بزرگوار تو ، وتو را خلق كرده‌ام از اندكى آب گنديدهء بىمقدارى ، وأصل شما را آفريده‌ام از طينتي كه آن را از زمين ذليل مخلوطى به چندين نوع برداشتم پس روح در آن دميدم وأو را بشرى گردانيدم ، پس منم آفرينندهء خلايق وبا بركت است ذات من ومقدس است صنع من وهيچ چيز به من شبيه نيست ، منم زندهء دائم كه زوال بر من محال است .\r\nاى موسى ! در هنگامى كه مرا دعا كنى خائف وهراسان باش ، وروى خود را نزد من بر خاك گذار ، وسجده كن از براي من به بهترين اعضاى بدن خود ، خاضع باش براي من در وقتي كه ايستاده‌اى ، وراز بگو با من در وقت مناجاة با ترس از دلى ترسناك ، به تورات خود را زندهء معنوي بدار ، در تمام عمر خود تعليم نما به نادانان ستايش مرا ، به ياد ايشان بياور نعمتهاى مرا ، بگو به ايشان كه اين قدر نمانند در گمراهى ونافرمانى من كه وقتي مىگيرم سخت مىگيرم وعذاب من دردناك است .\r\nاى موسى ! وسيلهء تو از من اگر گسيخته شود وسيلهء ديگرى تو را فايده نمىبخشد ، پس مرا عبادت كن وبايست نزد من ايستادن بندهء حقير ، مذمّت كن نفس خود را كه آن سزاوارتر است به مذمّت كردن ، وگردنكشى وتكبر مكن به كتابي كه به تو داده‌ام بر\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nبني إسرائيل كه همان كتاب بس است از براي پند گرفتن وروشن گردانيدن دل تو از سخن پروردگار عالميان .\r\nاى موسى ! هرگاه مرا بخوانى واميدوار رحمت من باشى تو را مىآمرزم هر چند گناهكار باشى ، وآسمان تسبيح مىگويد مرا از ترس من وملائكة از خوف من لرزانند ، زمين مرا تسبيح مىكند براي طمع رحمت من ، همهء آفريدگان تنزيه مىكنند مرا وذليلند نزد من ، بر تو باد به نماز كه آن منزلت عظيم نزد من دارد وآن را عهد محكمى نزد من هست كه هر كه آن را چنانچه بايد به درگاه من بياورد أو را بيامرزم ، وملحق گردان به نماز آن كارى را كه از جملهء شرايط قبول نماز است كه آن زكات قربان است ، از پاكترين ونيكوترين مال وطعام خود بده كه من قبول نمىكنم مگر چيزى را كه حلال ونيكو باشد وبه محض رضاى من بدهند ، مقرون گردان با زكات احسان ونيكى با خويشان خود را بدرستى كه منم خداوند رحمان ورحيم ، ورحم وخويشى را من آفريده‌ام ومقرر گردانيده‌ام به رحمت خود تا به سبب آن به يكديگر مهربانى كنند بندگان من ، ورحم را در قيامت سلطنتى خواهم داد ، هر كه قطع رحم كرده باشد رحمت خود را از أو قطع خواهم كرد ، هر كه پيوند با رحم كرده باشد ونيكى به خويشان خود كرده باشد رحمت خود را به أو پيوند خواهم كرد ، چنين مىكنم با هر كه امر مرا ضايع گرداند .\r\nاى موسى ! گرامى دار سؤال‌كننده را هرگاه به نزد تو آيد يا به جوابي نيكو يا به دادنى اندك ، زيرا كه مىآيد به نزد تو كسى كه نه از آدميان است ونه از جنّيان بلكه ملكي چندند از ملائكهء خداوند رحمان كه تو را امتحان كنند كه چگونه صرف مىكنى آنچه را به تو عطا كرده‌ام وچگونه شكر آن را ادا مىكنى وچگونه مواسات مىكنى با برادران مؤمن در آنچه به تو بخشيده‌ام ، وخاشع شو براي من به گريه وتضرع وصدا بلند كن به نالهء خواندن تورات ، بدان كه من تو را به درگاه خود مىخوانم مانند خواندن آقائى كه غلام خود را بخواند براي اينكه أو را به شريف‌ترين منازل برساند وأو را نزد خود بلند مرتبه گرداند ، واين از فضل واحسان من است بر تو وبر پدران گذشتهء تو .\r\nاى موسى ! مرا فراموش مكن در هيچ حال وشاد مشو به بسيارى مال زيرا كه فراموشى\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nمن دل را سنگين مىكند ، وبا بسيارى مال بسيارى گناهان مىباشد ، زمين وآسمانها ودرياها همه مطيع وفرمانبردار منند ، نافرمانى من موجب شقاوت انس وجن گرديده است ، منم خداوند رحيم رحمان ورحم كنندهء أهل هر زمان ، شدّت را مىآورم بعد از رخا ونعمت را مىآورم بعد از شدّت ، پادشاهان را بعد از پادشاهان مىآورم ، پادشاهى من برپاست ودائم است وهرگز زوال ندارد ، بر من هيچ چيز در زمين وآسمان مخفى نيست وچگونه پنهان باشد بر من چيزى كه خود أو را آفريده‌ام ، چگونه خاطرت پيوسته متوجه تحصيل ثواب ورضاى من باشد وحال آنكه البتة بازگشت تو بسوى من است .\r\nاى موسى ! مرا حرز وپناه خود گردان ، وگنج اعمال صالحهء خود را نزد من گذار واز من بترس واز ديگرى مترس كه بازگشت تو بسوى من است .\r\nاى موسى ! رحم كن بر كسى كه از تو پست‌تر است در ميان خلق من ، حسد مبر بر كسى كه از تو بلندتر است زيرا كه حسد حسنات را مىخورد چنانچه آتش هيزم را مىخورد .\r\nاى موسى ! دو پسر آدم تواضع كردند نزد من وقرباني به درگاه من آوردند تا فضل ورحمت من شامل حال ايشان گردد ، من قبول نمىكنم مگر از پرهيزكاران وبه اين سبب از يكى قبول نكردم واز ديگرى قبول كردم ، پس آخر كار ايشان به آنجا كشيد كه مىدانى ، پس چگونه اعتماد بر مصاحب ووزير خود مىكنى بعد از آنكه برادر با برادر چنين كند .\r\nاى موسى ! تكبر وفخر را بگذار وبه يادآور كه ساكن قبر خواهى شد ، پس اين مانع گردد تو را از شهوتهاى دنيا .\r\nاى موسى ! تعجيل كن در توبه وگناه را به تأخير انداز وتأنّى كن در مكث كردن نزد من در نماز واميد از غير من مدار ، مرا سپر خود گردان براي دفع شدتها وقلعهء خود دان براي دفع بلاها .\r\nاى موسى ! چگونه خاشع است براي من بنده‌اى كه فضل ونعمت مرا بر خود نداند ؟\r\nچگونه فضل مرا بر خود مىداند وحال آنكه نظر در آن نمىكند ؟ وچگونه نظر در آن مىكند وحال آنكه ايمان به آن ندارد ؟ وچگونه ايمان به آن دارد وحال آنكه اميد ثواب من ندارد ؟ وچگونه اميد ثواب من دارد وحال آنكه قانع شده است به دنيا وآن را مأواى\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nخود قرار داده است وميل كرده است به دنيا مانند ميل كردن ستمكاران ؟ !\r\nاى موسى ! پيشى گير در نيكى كردن وخير با أهل خير ، كه خير مانند نامش خوشايند است ، بدى را واگذار به هر كه مفتون دنيا گرديده است .\r\nاى موسى ! زبان خود را از عقب دل خود قرار ده تا از شرّ زبان سالم بمانى ، يعنى أول تفكر كن در آنچه مىگوئى وچون بدانى كه در دنيا وعقبى مفسده‌اى ندارد بگوئى ، وبسيار ياد كن مرا در شب وروز تا غنيمت يأبى ، وپيروى گناهان مكن تا پشيمان نشوى بدرستى كه وعده‌گاه گناهكاران آتش جهنم است .\r\nاى موسى ! سخن خود را نيكو كن براي آنها كه ترك گناهان كرده‌اند ، همنشين ايشان باش ، ايشان را برادران خود گردان ، وبا ايشان سعى در بندگى من كن تا ايشان نيز با تو سعى كنند .\r\nاى موسى ! البتة مرگ به تو مىرسد ، پس توشه بفرست به آخرت توشه فرستادن كسى كه داند به توشهء خود مىرسد .\r\nاى موسى ! آنچه براي رضاى من كرده شود ، اندك آن بسيار است ؛ آنچه از براي غير من كرده شود ، بسيار آن اندك است . بدرستى كه شايسته‌ترين روزهاى تو آن روزى است كه در پيش دارى يعنى روز قيامت ، پس نظر كن كه براي تو چگونه روزى خواهد بود ، مهيّا شو براي جواب آن روز كه البتة تو را در آن روز بازخواهندداشت واز كرده‌هاى تو سؤال خواهند نمود ، وپند خود را از روزگار واز أهل روزگار بگير كه درازش براي أهل غفلت كوتاه است ، وكوتاهش براي أهل طاعت دراز است ؛ همه چيز فانى است پس چنان كار كن كه گويا ثواب عمل خود را مىبينى تا موجب زيادتى طمع تو گردد در آخرت ، بدرستى كه آنچه از دنيا مانده است مثل آن چيزى است كه گذشته ، چنانچه از گذشته‌ها بغير طاعت چيزى با تو نمانده است آينده نيز چنين خواهد گذشت ؛ وهر عمل‌كننده براي غرضى كار مىكند تو از براي خود هر مقصود كه بهتر است اختيار كن شايد به ثواب الهى فايز گردى در روزى كه أهل باطل زيانكار مىشوند .\r\nاى موسى ! دست خود را بينداز به مذلت در پيش من مانند بنده‌اى كه به فريادرسى\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nآقاى خود آمده باشد ، كه چون چنين كنى رحمت من شامل تو مىگردد ، من كريم‌ترين قادرانم .\r\nاى موسى ! بطلب از من فضل ورحمت مرا كه هر دو به دست من است ، كه كسى بغير از من قادر بر فضل ورحمت من نيست ، نظر كن در وقتي كه از من سؤال مىكنى كه چگونه است رغبت تو در آنچه نزد من است ، هر عمل‌كننده را نزد من جزائي هست وكفران كنندگان را نيز بر عمل خير جزا مىدهم .\r\nاى موسى ! ترك دنيا به طيب خاطر بكن ، پهلو از دنيا تهى كن كه تو از براي دنيا نيستى ودنيا از براي تو نيست ، تو را چه كار است با خانهء ستمكاران مگر كسى كه در دنيا مشغول كار آخرت باشد كه دنيا براي أو نيكو خانه‌اى است .\r\nاى موسى ! آنچه را به آن امر مىكنم بشنو ، هر چه براي تو مصلحت مىدانم آن را بكن ، وحقايق تورات را در سينهء خود جا ده وبيدار شو به آنها از خواب غفلت در ساعتهاى شب وروز ، سخن أبناء دنيا را يا محبت ايشان را در سينه راه مده كه آن را آشيانهء خود مىگردانند مانند آشيانهء مرغ .\r\nاى موسى ! فرزندان دنيا وأهل دنيا هر يك موجب فتنه وفريب يكديگرند ، براي هر يك زينت يافته است آنچه در آن هستند ، براي مؤمن آخرت زينت يافته است پس پيوسته منظور أو آخرت است وبغير آن نظر نمىكند وخواهش آخرت حايل شده است ميان أو ولذتهاى زندگانى دنيا ، پس سحرها أو را به عبادت مىدارد ودرجات قرب الهى را طي مىنمايد مانند سواره كه أسب در ميدان تازد كه بر ديگران سبقت گيرد وگوى سعادت را بربايد وبه زودى به مقصود خود برسد ، روزها براي غم آخرت اندوهناك مىباشد ، شبها با اندوه مىگذراند ، خوشا به حال أو اگر پرده از پيش پردهء أو برداشته شود چه بسيار خواهد ديد آنچه باعث شادى أو خواهد گردد .\r\nاى موسى ! دنيا اندك است وناچيز وفانى است ، نه گنجايش آن دارد كه ثواب مؤمنان در آن باشد ونه عقاب فاجران ، پس حسرت ابدى براي كسى است كه ثواب آخرت خود را بفروشد به چشيدنى از دنيا كه باقي نماند لذّت آن وبه ليسيدنى كه به زودى برطرف\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nشود ، پس چنان باش كه من تو را امر مىكنم وهر چه امر مىكنم موجب رشد وصلاح است .\r\nاى موسى ! هرگاه بيني كه توانگرى رو به تو آورده بگو گناهى كرده‌ام كه عقوبت آن در دنيا به من رسيده است ، وهرگاه بيني كه پريشانى به تو رو كرده است بگو مرحبا به شعار صالحان ، مباش جبار ستمكار ، مباش قرين وهمنشين ستمكاران .\r\nاى موسى ! عمر هر چند دراز باشد آخر فانى است ، وچيزى را كه در دنيا از تو بازگيرند وآخرش نعمت باقي آخرت باشد به تو ضرر نمىرساند .\r\nاى موسى ! كتاب من به آواز بلند بر تو مىخواند كه بازگشت تو به كجا خواهد بود ، پس چگونه به اين حال ديده‌ها به خواب مىروند ؟ چگونه جماعتى لذت زندگانى دنيا را مىيابند ؟ اگر نه اين باشد كه مدتها در غفلت مانده‌اند ومتابعت شقاوت خود كرده‌اند وشهوتهاى پياپى را ادراك كرده‌اند واز كمتر از آنچه در كتاب گفته‌ام به جزع مىآيند صدّيقان .\r\nاى موسى ! امر كن بندگان مرا كه بخوانند مرا هر چند گناه كرده باشند بعد از آنكه اقرار كنند براي من كه رحم‌كننده‌ترين رحم‌كنندگانند ومستجاب كنندهء دعاى مضطرّانم وبلاها را برطرف مىكنم وزمانها را بدل مىكنم ، نعمت را بعد از هر بلائي مىآورم واندك عملي را شكر مىكنم وجزاى بسيار مىدهم وغنى مىگردانم فقير را ، منم خداوند دائم عزيز قادر ، پس هر كه پناه به تو آورد وبسوى تو ملتجى شود از گناهكاران بگو خوش آمده‌اى به گشاده‌ترين ساحتها ، در ساحت عزت وكرم پروردگار عالميان بار افكنده‌اى ، شاد باش كه خدا توبه‌ات را قبول مىكند ، از براي ايشان طلب آمرزش از من بكن ، با ايشان مانند يكى از ايشان باش ، بر ايشان تكبر وزيادى مكن به نعمتي كه من به تو داده‌ام ، بگو به ايشان كه سؤال كنند از من فضل ورحمت مرا كه كسى بجز من مالك فضل ورحمت نيست ، منم صاحب فضل عظيم .\r\nخوشا به حال تو اى موسى ! كه پناه خطاكارانى وبرادر گناهكارانى وهمنشين مضطرّانى واستغفاركننده براي گناهكارانى ، نزد من منزلت پسنديده دارى پس دعا كن\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nمرا با دل پاك وزبان راستگو ، چنان باش كه من تو را امر كرده‌ام ، أطاعت امر من بكن ، تكبر وزيادتى مكن بر بندگان من به نعمتي چند كه من به تو عطا كرده‌ام كه از تو نبوده است ابتداى آنها ، وتقرّب جو بسوى من كه من نزديكم به تو بدرستى از تو سؤال نكرده‌ام چيزى را كه بر تو گران باشد برداشتن آن ، همين از تو مىخواهم كه دعا كنى پس دعاى تو را مستجاب گردانم وسؤال كنى پس من عطا كنم ، وتقرّب‌جوئى بسوى من به رسانيدن رسالتها كه من بر تو فرستاده‌ام وتأويلش را براي تو بيان كرده‌ام .\r\nاى موسى ! نظر كن بسوى زمين كه عن‌قريب قبر تو خواهد بود ، ديده‌هاى خود را بلند كن بسوى آسمان كه ملك پروردگار عظيم توست ، گريه كن بر نفس خود تا خود در دنيا هستى ، وبترس از مهالك كه تو را فريب ندهد زينت دنيا ، وراضى به ستم مشو وستمكار مباش كه من در كمين ستمكارانم كه مظلومان را بر ايشان غالب گردانم .\r\nاى موسى ! حسنه را ده برابر جزا مىدهم ، گناه را يك برابر ، باز آن قدر گناه مىكنند كه اين يك برابر زيادتى مىكند وهلاك مىشوند ، وكسى را در عبادت با من شريك مكن ، در همهء أمور ميانه‌رو باش ، دعا كن دعاى اميدوارى كه رغبت نمايد در ثوابهاى من وپشيمان باشد از كرده‌هاى خود بدرستى كه تاريكى شب را روز برطرف مىكند ، همچنين حسنات ، گناهان تو را محو مىكند ؛ وتاريكى شب ، روشنائى روز را زايل مىكند ، همچنين گناهان ، حسنات بزرگ را سياه مىكند « 1 » .\r\nودر حديث معتبر از حضرت امام جعفر صادق عليه السّلام منقول است كه : شيطان روزى به نزد موسى عليه السّلام آمد در وقتي كه أو با پروردگار خود مناجاة مىكرد ، پس ملكي از ملائكة به أو گفت : چه اميد از أو دارى ؟ أو در چنين حالي است وبا پروردگار خود مناجاة مىكند .\r\nشيطان گفت : اميد دارم از أو آنچه اميد داشتم از پدرش آدم در وقتي كه در بهشت بود .\r\nفرمود : از جملهء آنها كه حق تعالى با حضرت موسى عليه السّلام مناجاة كرد آن بود كه گفت :\r\n\r\n\r\n","description":"","footnote":"\r\n( 1 ) . كافى 8 / 42 ؛ تحف العقول 490 .\r\n","page_name":" 779 ","page_number":779},
  {"content":"\r\n\r\nاى موسى ! قبول نمىكنم نماز را مگر از كسى كه تواضع وفروتنى كند براي عظمت من ، ولازم دل خود گرداند ترس مرا ، وروز خود را به ياد من قطع كند ، وشب به سر نياورد در حالي كه مصرّ بر گناه باشد ، وحقّ أوليا ودوستان مرا بشناسد .\r\nموسى گفت : پروردگارا ! مراد تو به أولياء واحبّاء إبراهيم وإسحاق ويعقوبند ؟\r\nحق تعالى فرمود : اى موسى ! ايشان چنين‌اند ودوستان منند ، امّا مراد من اينها نبودند ، بلكه مقصود من آن كسى بود كه از براي أو خلق كردم آدم وحوّا را واز براي أو آفريدم بهشت ودوزخ را .\r\nحضرت موسى گفت : كيست أو اى پروردگار من ؟\r\nفرمود : محمد واحمد نام اوست ، نام أو را از نام خود اشتقاق كردم ، زيرا كه يك نام من محمود است .\r\nموسى عليه السّلام گفت : پروردگارا ! مرا از امّت أو بگردان .\r\nحق تعالى فرمود : اى موسى ! تو از امّت اويى ، هرگاه أو را بشناسى ومنزلت أو ومنزلت أهل بيت أو را نزد من بدانى بدرستى كه مثل أو ومثل أهل بيت أو در ميان ساير خلق من مثل فردوس است در ميان ساير باغها كه برگش هرگز خشك نمىشود ومزه‌اش هرگز متغير نمىشود ، پس كسى كه ايشان را وحقّ ايشان را بشناسد براي أو نزد ناداني دانائى قرار مىدهم ، ودر نزد تاريكى نوري قرار مىدهم ، وأجابت أو مىكنم پيش از آنكه مرا بخواند وعطا مىكنم به أو پيش از آنكه از من سؤال كند .\r\nاى موسى ! هرگاه ببينى پريشانى را كه به تو رو آورده است بگو : مرحبا خوش آمدى اى شعار شايستگان ، چون ببينى توانگرى رو به تو آورده است بگو : سبب اين گناهى است كه عقوبتش را به زودى به من رسانيده‌اند ، بدرستى كه دنيا خانهء عقوبت است ، آدم چون خطيئه كرد أو را به عقوبت كردار أو به دنيا فرستادم ، ودنيا را لعنت كردم وآنچه را در دنياست مگر چيزى كه از براي من باشد ورضاى من در آن حاصل شود .\r\nاى موسى ! بدرستى كه بندگان شايستهء من زهد دنيا وترك آن را اختيار كردند به قدر علم ايشان به من وشناختن ايشان مرا ، وساير خلق من رغبت در دنيا كردند به قدر ناداني\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nايشان ونشناختن ايشان مرا ، هيچ‌يك از خلق من دنيا را تعظيم نكرد وبزرگ ندانست كه ديده‌اش روشن گردد ونفعي از آن بيابد ، هيچ‌يك از بندگان من دنيا را حقير نشمرده‌اند مگر آنكه منتفع شد از دنيا « 1 » .\r\nبه سند معتبر از حضرت امام رضا عليه السّلام منقول است كه : چون حق تعالى حضرت موسى عليه السّلام را مبعوث گردانيد وأو را برگزيد ، دريا را براي أو شكافت ، بني إسرائيل را از فرعون نجات بخشيد ، ألواح تورات را به أو كرامت فرمود ، گفت : پروردگارا ! مرا گرامى داشتى به كرامتي كه كسى را پيش از من چنان گرامى نداشته‌اى .\r\nحق تعالى فرمود كه : اى موسى ! مگر نمىدانى كه محمد بهتر است نزد من از جميع ملائكهء من واز جميع خلق من ؟\r\nحضرت موسى گفت : پروردگارا ! اگر محمد نزد تو گرامىتر است از جميع خلق تو ، آيا در آل پيغمبران كسى گرامىتر از آل من هست ؟\r\nحق تعالى فرمود : اى موسى ! مگر نمىدانى كه فضل آل محمد بر جميع آل پيغمبران مانند فضل محمد است بر جميع پيغمبران ؟\r\nموسى عليه السّلام گفت : پروردگارا ! هرگاه آل محمد چنين‌اند ، آيا در ميان امّت پيغمبران امّتى بهتر از امّت من هستند كه ابر را بر ايشان سايه‌افكن گردانيدى ، منّ وسلوى را بر ايشان فرستادى ، دريا را براي ايشان شكافتى ؟\r\nحق تعالى فرمود : اى موسى ! مگر نمىدانى كه فضيلت امّت محمد بر جميع امّتها مثل فضيلت آن حضرت است بر ساير خلق من ؟\r\nموسى عليه السّلام گفت : پروردگارا ! چه بودى اگر ايشان را من مىديدم .\r\nحق تعالى وحى فرمود : اى موسى ! تو هرگز ايشان را نخواهى ديد ، اين وقت ظهور ايشان نيست وليكن ايشان را در بهشتهاى عدن وفردوس خواهى ديد در حضور محمد كه در نعمتهاى بهشت خواهند گرديد وبه لذّتهاى آن متنعّم خواهند بود ، آيا مىخواهى سخن\r\n\r\n\r\n","description":"","footnote":"\r\n( 1 ) . امالى شيخ صدوق 530 ؛ معاني الأخبار 55 .\r\n","page_name":" 781 ","page_number":781},
  {"content":"\r\n\r\nايشان را به تو بشنوانم ؟\r\nگفت : بلى خداوندا !\r\nحق تعالى فرمود : نزد من بايست وكمر خدمت بر ميان بند مانند ايستادن بندهء ذليلى نزد پادشاه جليلى .\r\nچون حضرت موسى چنين كرد حق تعالى ندا فرمود : اى امّت محمد ! پس همه جواب گفتند به قدرت الهى از پشت پدران وشكم مادران : « لبّيك اللّهم لبّيك لا شريك لك لبّيك انّ الحمد والنّعمة لك والملك لا شريك لك » پس حق تعالى اين أجابت را شعار حجّ ايشان گردانيد .\r\nپس حق تعالى ندا فرمود : اى امّت محمد ! قضا وحكم من بر شما آن است كه رحمت من پيشى گرفته است بر غضب من وعفو من پيش از عقاب من است ، پس مستجاب كردم براي شما پيش از آنكه مرا دعا كنيد وعطا كردم به شما پيش از آنكه از من سؤال كنيد ، هر كه از شما به نزد من آيد كه شهادت دهد به وحدانيّت من وشهادت دهد كه محمد بنده ورسول من است وصادق است در گفتار خود ومحقّ است در كردار خود وشهادت دهد كه علي بن أبي طالب برادر ووصى وخليفهء آن حضرت است ، والتزام كند أطاعت على را چنانچه التزام كرده است أطاعت محمد را ، وشهادت دهد كه أولياء ودوستان برگزيدهء معصوم أو كه به عجايب معجزات خدا ودلايل حجتهاى أو بعد از ايشان ممتازند خليفه‌هاى خدايند ، أو را داخل بهشت گردانم هر چند گناه أو مانند كف درياها بوده باشد .\r\nپس چون خدا مبعوث گردانيد پيغمبر ما محمد صلّى اللّه عليه وآله وسلم را ، به آن حضرت وحى فرستاد  وَما كُنْتَ بِجانِبِ الطُّورِ إِذْ نادَيْنا  « 1 » يعنى : « اى محمد ! نبودى در جانب كوه طور در وقتي كه ما ندا كرديم امّت تو را به اين كرامت » . پس حق تعالى به محمد صلّى اللّه عليه وآله وسلم وحى كرد كه : بگو حمد وسپاس خداوندى را كه پروردگار عالميان است بر اين نعمت كه مرا مخصوص گردانيد به اين فضيلت ، وبه امّت آن حضرت فرمود : بگوئيد « الحمد للّه ربّ\r\n\r\n\r\n","description":"","footnote":"\r\n( 1 ) . سورهء قصص : 46 .\r\n","page_name":" 782 ","page_number":782},
  {"content":"\r\n\r\nالعالمين على ما اختصّنا به من هذه الفضائل » يعنى : « سپاس مىكنيم خداوندى را كه پروردگار عالميان است بر آنچه ما را به آن مخصوص گردانيد از اين فضيلتها » « 1 » .\r\nودر حديث معتبر ديگر منقول است كه : حضرت امام رضا عليه السّلام به رأس الجالوت كه اعلم علماى يهود بود فرمود : تو را سوگند مىدهم به ده آيت كه خدا بر موسى عليه السّلام فرستاد كه آيا در تورات نيست خبر محمد به اين نحو : چون بيايند امّت آخر كه اتباع پيغمبر شتر سوارند خدا را تسبيح وتنزيه خواهند كرد بسيار به تسبيحى تازه در معبدهاى تازه ، پس بني إسرائيل پناه به ايشان ببرند وبه پيغمبر ايشان تا دلهاى ايشان مطمئن گردد ، بدرستى كه در دست ايشان خواهد بود شمشيرها كه انتقام بكشند از امّتهائى كه كافر شوند به آن پيغمبر در أقطار زمين ، آيا چنين در تورات ننوشته است ؟\r\nرأس الجالوت گفت : بلى .\r\nپس فرمود : اى يهودي ! موسى وصيت كرد بني إسرائيل را ، به ايشان گفت كه : بزودى خواهد آمد بسوى شما پيغمبرى از برادران شما پس به أو تصديق كنيد واز أو بشنويد ، آيا از براي بني إسرائيل برادران بغير از فرزندان إسماعيل هستند ؟\r\nرأس الجالوت گفت : اين سخن موسى عليه السّلام را ما انكار نمىكنيم ، امّا مىخواهيم از تورات بر من ظاهر كنى .\r\nفرمود : آيا انكار مىكنى كه در تورات هست كه آمد نور از كوه طور سينا وروشنى داد براي ما از كوه ساعير وظاهر شد بر ما از كوه فاران ، پس نوري كه از كوه طور بود وحى بود كه خدا بر موسى عليه السّلام فرستاد ودر كوه ساعير وحيى بود كه بر حضرت عيسى فرستاد ، امّا كوه فاران از كوههاى مكة است وميان آن ومكة يك روز راه است وآن وحى است كه بر محمد صلّى اللّه عليه وآله وسلم فرستاد « 2 » .\r\nاين حديث بسيار طول دارد ، به مناسبت اين جزو آن را در اين مقام ذكر كرديم .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 31 ؛ علل الشرايع 417 ؛ عيون أخبار الرضا 1 / 283 .\r\n( 2 ) . توحيد شيخ صدوق 424 ؛ عيون أخبار الرضا 1 / 161 .\r\n","page_name":" 783 ","page_number":783},
  {"content":"\r\n\r\nدر حديث معتبر از حضرت صادق عليه السّلام منقول است كه : بني إسرائيل به خدمت موسى عليه السّلام آمدند سؤال كردند كه از حق تعالى سؤال كند كه هرگاه ايشان باران خواهند ، باران بفرستد ، چون نخواهند ، نفرستد .\r\nچون موسى عليه السّلام از جانب ايشان اين سؤال كرد ، به أجابت مقرون گرديد ، پس ايشان شخم كردند آنچه مىخواستند تخم پاشيدند باران طلبيدند ، آنچه خواستند آمد ، وچون نخواستند ايستاد ، وهمچنين هر وقت كه باران مىطلبيدند مىآمد وچون منع مىكردند مىايستاد ، تا آنكه زراعتهاى ايشان بسيار قوى وبلند شد مانند نيستانها ؛ چون درو مىكردند هيچ دانه نداشت ، همه كاه شد ! پس به فرياد آمدند نزد موسى عليه السّلام واين حال را شكايت كردند .\r\nحق تعالى وحى فرستاد به موسى عليه السّلام كه : من براي بني إسرائيل تقدير مىكردم ، آنچه موافق مصلحت ايشان بود بعمل مىآوردم ، ايشان به تقدير من راضى نشدند پس ايشان را به تدبير ايشان گذاشتم تا چنين شد كه ديدى « 1 » .\r\nوبه سندهاى صحيح از امام محمد باقر وامام جعفر صادق وامام رضا عليهم السّلام منقول است كه : در توراتى كه تغيير نيافته است نوشته است كه : موسى از پروردگار خود سؤال كرد كه :\r\nآيا نزديكى تو به من كه با تو آهسته راز بگويم ، يا دورى كه تو را بلند بخوانم وندا كنم ؟\r\nپس خدا به أو وحى كرد كه : اى موسى ! من همنشين آن كسم كه مرا ياد كند .\r\nپس موسى عليه السّلام گفت : پروردگارا ! كي در سايهء تو خواهد بود در روزى كه سايه‌اى بجز سايهء عرش تو نباشد ؟\r\nفرمود : آنها كه مرا ياد مىكنند پس من ايشان را ياد مىكنم ، وبا يكديگر محبت مىكنند از براي رضاى من پس ايشان را من دوست مىدارم ، ايشانند هرگاه كه خواهم عذابي بر أهل زمين بفرستم به بركت ايشان نمىفرستم .\r\nپس گفت : پروردگارا ! بر من حالي چند مىگذرد كه تو را از آن بزرگتر مىدانم كه تو را\r\n\r\n\r\n","description":"","footnote":"\r\n( 1 ) . كافى 5 / 262 .\r\n","page_name":" 784 ","page_number":784},
  {"content":"\r\n\r\nدر آن أحوال ياد كنم .\r\nحق تعالى فرمود : اى موسى ! در همه حال مرا ياد كن كه ذكر من در همه حال نيكو است « 1 » .\r\nمؤلف گويد : شايد مراد حضرت موسى آن بوده باشد كه : آيا آداب دعا در درگاه آن است به روش نزديكان تو را بخوانيم آهسته ، يا به روش دوران فرياد كنيم ؟ فرمود كه : مرا همنشين خود دانيد ، آهسته بخوانيد . واگر نه موسى عليه السّلام مىدانست كه خدا به علم وعليت به همه چيز نزديك است ، از همه چيز به همه چيز نزديكتر است ، ومحتمل است كه اين سؤال را نيز مانند سؤال رؤيت از جانب قوم خود كرده باشد .\r\nوبه سند معتبر از حضرت امام جعفر صادق عليه السّلام منقول است كه : حق تعالى وحى فرستاد به موسى عليه السّلام كه : اى موسى ! چه مانع شده است تو را از مناجاة من ؟\r\nگفت : پروردگارا ! جلالت تو مرا مانع شده است از آنكه تو را مناجاة كنم با گند دهان من كه از روزه به هم رسيده است .\r\nپس حق تعالى وحى كرد بسوى أو كه : اى موسى ! بوى دهان روزه‌دار نزد من از بوى مشك خوشايندتر است « 2 » .\r\nوبه سند معتبر از حضرت امام رضا عليه السّلام منقول است كه : هر جا كه در قرآن  يا أَيُّهَا الَّذِينَ آمَنُوا *  واقع شده است ، در تورات به جاى آن « يا أيها المساكين » است « 3 » ، يعنى :\r\nاى گروه مسكينان وبيچارگان .\r\nودر روايت ديگر منقول است كه در تورات مكتوب است كه : اگر دوستان خدائيد آرزوى مرگ كنيد ، لهذا حق تعالى در قرآن به يهود خطاب فرمود در سورهء جمعه كه : « اى گروه يهود ! اگر گمان مىكنيد كه شما دوستان خدائيد نه ساير مردم پس آرزوى مرگ كنيد\r\n\r\n\r\n","description":"","footnote":"\r\n( 1 ) . كافى 2 / 496 و 497 ؛ علل الشرايع 284 ؛ عيون أخبار الرضا 1 / 127 ، ودر دو مصدر أخير روايت با اختصار ذكر شده است .\r\n( 2 ) . كافى 4 / 64 .\r\n( 3 ) . عيون أخبار الرضا 2 / 39 ؛ صحيفة الإمام الرضا عليه السّلام 235 .\r\n","page_name":" 785 ","page_number":785},
  {"content":"\r\n\r\nاگر راست مىگوئيد » « 1 » . « 2 »\r\nاز ابن عباس منقول است كه حضرت رسول صلّى اللّه عليه وآله وسلم فرمود : حق تعالى با موسى بن عمران عليه السّلام صد وبيست وچهار هزار كلمه مناجاة كرد در سه شبانه روز كه در آن مدت موسى عليه السّلام چيزى نخورد ونياشاميد ، پس چون بسوى بني إسرائيل برگشت كلام آدميان را شنيد ، دشمن داشت كلام ايشان را به سبب آنچه در گوش آن حضرت مانده بود از لذت كلام خداوند عالميان « 3 » .\r\nوبه سند معتبر از حضرت أمير المؤمنين صلوات اللّه عليه منقول است كه خداوند عالميان به موسى بن عمران وحى كرد كه : اى موسى ! حفظ كن وصيت مرا از براي تو به چهار چيز : أول آنكه تا ندانى كه گناهانت آمرزيده شده است به عيبهاى ديگران مشغول مشو ؛ دوم آنكه تا ندانى كه گنجهاى من تمام نشده است به سبب روزى خود غمگين مباش ؛ سوم آنكه تا ندانى كه پادشاهى من زايل نمىشود اميد از غير من مدار ؛ چهارم آنكه تا ندانى كه شيطان مرده است از مكر أو أيمن مباش « 4 » .\r\nبه دو سند صحيح از حضرت صادق عليه السّلام منقول است كه : در تورات چهار كلمه نوشته شده است ، ودر پهلوى آنها چهار كلمه نوشته شده است ، امّا چهار كلمهء أول : هر كه صبح كند اندوهناك براي أمور دنياي خود ، پس گرديده است غضبناك بر پروردگار خود ؛ وهر كه صبح كند وشكايت كند مصيبتى را كه بر أو نازل گرديده باشد ، پس نكرده است مگر شكايت پروردگار خود را ؛ وهر كه به نزد مالدارى برود وفروتنى نزد أو بكند براي آنكه از دنياي أو بهره‌اى بيابد ، دو ثلث دين أو مىرود ؛ كسى كه كتاب خدا را خوانده باشد وكارى بكند كه به جهنم رود پس استهزاء به آيات خدا كرده خواهد بود .\r\nامّا آن چهار كلمهء ديگر : آنچه مىكنى جزا مىيابى ؛ هر كه پادشاه وصاحب اختيار شد ،\r\n\r\n\r\n","description":"","footnote":"\r\n( 1 ) . سورهء جمعه : 6 .\r\n( 2 ) . تفسير قمى 2 / 366 .\r\n( 3 ) . خصال 642 .\r\n( 4 ) . خصال 217 ؛ روضة الواعظين 469 .\r\n","page_name":" 786 ","page_number":786},
  {"content":"\r\n\r\nمىخواهد همهء أموال از أو باشد ؛ كسى كه در كارها مشورت با مردم نكند ، پشيمان مىشود ؛ وپريشانى واحتياج به مردم ، مرگ بزرگ است « 1 » .\r\nدر حديث صحيح ديگر فرمود كه : حق تعالى جلّ شأنه به موسى عليه السّلام وحى نمود كه :\r\nاى موسى ! خلقي نيافريده‌ام كه دوست‌تر دارم از بندهء مؤمن خود ، أو را مبتلا نمىگردانم مگر براي مصلحت أو ، وأو را عافيت نمىدهم مگر براي مصلحت أو ، ومن داناترم به آنچه صلاح بندهء من در آن است ، پس بايد كه صبر كند بر بلاى من وشكر كند بر نعمتهاى من وراضى باشد به قضاى من تا بنويسم أو را از صدّيقان نزد خود هرگاه عمل به رضاى من كند وأطاعت امر من نمايد « 2 » .\r\nبه سند معتبر از حضرت امام محمد باقر عليه السّلام منقول است كه : از جمله كلماتي كه خدا مناجاة كرد در كوه طور با موسى عليه السّلام اين بود كه : اى موسى ! به قوم خود برسان كه تقرّب نمىجويند تقرّب جويندگان نزد من به مثل گريستن از ترس من ، عبادت نمىكنند مرا عبادت كنندگان به مثل پرهيزكارى از آنچه من حرام كرده‌ام ، وزينت نمىيابند زينت كنندگان به مثل ترك كردن در دنيا چيزى چند را كه احتياج به آنها ندارند .\r\nپس موسى عليه السّلام گفت : اى كريمترين كريمان ! پس چه ثواب مىدهى ايشان را بر اين كارها ؟\r\nفرمود : اى موسى ! امّا آنها كه تقرّب مىجويند بسوى من به گريستن از ترس من ، پس ايشان در بلندترين منازل بهشت خواهند بود ، وكسى با ايشان در اين مرتبه شريك نخواهد بود ؛ امّا آنها كه مرا عبادت مىكنند به ترك محرّمات من ، پس من تفتيش اعمال مردم مىكنم در قيامت وشرم مىدارم از آنكه تفتيش أحوال ايشان بكنم ؛ امّا آنان كه تقرّب مىجويند بسوى من به ترك دنيا ، پس مباح مىگردانم از براي ايشان تمام بهشت را كه هر جا كه خواهند از آن ساكن شوند « 3 » .\r\n\r\n\r\n","description":"","footnote":"\r\n( 1 ) . امالى شيخ طوسي 229 ؛ امالى شيخ مفيد 188 ؛ اختصاص 226 .\r\n( 2 ) . امالى شيخ طوسي 238 ؛ المؤمن 17 ؛ التمحيص 55 .\r\n( 3 ) . ثواب الأعمال وعقاب الأعمال 205 .\r\n","page_name":" 787 ","page_number":787},
  {"content":"\r\n\r\nودر حديث معتبر منقول است كه : روزى حضرت موسى عليه السّلام نشسته بود كه ناگاه شيطان به نزد آن حضرت آمد وكلاهى در سر داشت به رنگهاى مختلف ، پس كلاه را از سر برداشت به نزديك آن حضرت آمد ، موسى گفت : تو كيستى ؟\r\nگفت : إبليس .\r\nموسى عليه السّلام گفت : خانهء تو را خدا نزديك خانهء هيچ‌كس نگرداند ، اين كلاه را براي چه به سر گذاشته‌اى ؟\r\nگفت : دلهاى فرزندان آدم را به اين رنگ‌آميزها مىربايم .\r\nحضرت موسى گفت : مرا خبر ده به آن گناهى كه چون فرزند آدم آن را بكند تو بر أو مسلّط مىشوى .\r\nگفت : وقتي كه به خود عجب آورد وعمل خود را بسيار شمارد وگناه خود را كم شمارد . پس گفت : اى موسى ! هرگز خلوت مكن با زنى كه بر تو حرام باشد كه هر كه با چنين زنى خلوت كند من خود متوجه گمراه كردن أو مىشوم وأو را به أصحاب خود وانمىگذارم وسعى مىكنم كه أو را به معصيت اندازم ، زنهار كه با خدا عهد مكن كه هر كه با خدا عهد كند خود متوجه آن مىشوم وبه أصحاب خود أو را نمىگذارم وسعى مىكنم كه نگذارم أو به عهد خود وفا كند ، هرگاه قصد تصدّقى بكنى زود بعمل آور كه هر كه قصد تصدّقى بكند باز خود متوجه أو مىشوم وأو را به أعوان خود نمىگذارم وجهد مىكنم تا طاقت دارم كه أو را پشيمان كنم « 1 » .\r\nدر حديث معتبر از حضرت امام صادق عليه السّلام منقول است كه : در زمان حضرت موسى عليه السّلام پادشاه جبارى بود ، ومرد صالحي در زمان أو بود به نزد آن پادشاه رفت براي شفاعت در قضاى حاجت مؤمني ، پادشاه شفاعت أو را قبول نمود وحاجت آن مؤمن را برآورد . پس پادشاه وآن مرد صالح هر دو در يك روز مردند ، مردم از براي مردن پادشاه در بازارها را بستند ، تا سه روز مشغول دفن وتعزيهء پادشاه شدند ؛ آن بندهء صالح در خانهء\r\n\r\n\r\n","description":"","footnote":"\r\n( 1 ) . قصص الأنبياء راوندى 153 ؛ امالى شيخ مفيد 156 .\r\n","page_name":" 788 ","page_number":788},
  {"content":"\r\n\r\nخود مرده افتاده بود ، تا سه روز كسى به أو نپرداخت تا آنكه جانوران زمين روى أو را خوردند ، پس حضرت موسى بعد از سه روز أو را ديد مناجاة كرد با پروردگار خود كه :\r\nپروردگارا ! آن دشمن توست ، أو را به آن اعزاز واكرام دفن نمودند ، واين دوست توست وبه اين حال در اينجا افتاده است !\r\nپس حق تعالى وحى نمود بسوى أو كه : اين دوست من از آن پادشاه جبار حاجتي طلبيد براي مؤمني وحاجت أو را برآورد ، آن پادشاه را به جزاى آنكه حاجت دوست مرا روا كرد چنان كردم ، وجانوران زمين را بر روى اين مؤمن مسلّط نمودم براي آنكه از آن پادشاه جبار سؤال كرد « 1 » .\r\nوبه سند معتبر از حضرت امام زين العابدين عليه السّلام منقول است كه : موسى عليه السّلام مناجاة كرد با حق تعالى كه : پروردگارا ! كيستند مخصوصان تو كه ايشان را در روز قيامت در سايهء عرش خود جا مىدهى در روزى كه سايه‌اى بجز سايهء عرش نباشد ؟\r\nپس حق تعالى وحى كرد بسوى أو كه : آنها كه دلهاى ايشان پاك است از صفات ذميمه واز خواهش گناهان وشك وشبهه ، ودست ايشان خالى است از مال دنيا ، چون مرا ياد مىكنند عظمت وجلال من در نظر ايشان جلوه مىكند ، آنان كه اكتفا به طاعت من مىكنند چنانچه طفل شيرخواره به شير اكتفا مىكند ، آنان كه پناه به مساجد من مىآورند چنانچه كركسها به آشيانه‌هاى خود پناه مىبرند ، آنان كه چون مىبينند كه معصيت مرا مردم مرتكب مىشوند به غضب مىآيند مانند پلنگى كه به خشم آيد « 2 » .\r\nوبه سند معتبر از حضرت صادق عليه السّلام منقول است كه : حق تعالى وحى نمود بسوى موسى عليه السّلام كه : اى موسى ! مرا شكر كن چنانچه حقّ شكر من است .\r\nموسى گفت : پروردگارا ! چگونه شكر كنم تو را چنانچه حقّ شكر كردن توست وحال آنكه هر شكر كه كنم آن شكر نيز نعمت توست كه مرا توفيق آن كرامت كردى ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 154 .\r\n( 2 ) . محاسن 1 / 79 .\r\n","page_name":" 789 ","page_number":789},
  {"content":"\r\n\r\nحق تعالى فرمود : اى موسى ! چون دانستى كه از شكر من عاجزى وشكر هم نعمت من است ، مرا شكر كردى چنانچه شكر حقّ من است « 1 » .\r\nودر حديث معتبر از امام محمد باقر عليه السّلام منقول است كه حق تعالى وحى نمود به موسى عليه السّلام كه : مرا دوست دار ومرا دوست گردان نزد خلق من .\r\nموسى عليه السّلام گفت : پروردگارا ! مىدانى كه هيچ‌كس نزد من از تو محبوبتر نيست ، امّا با دلهاى بندگان چه كنم ؟\r\nحق تعالى وحى فرستاد به أو كه : نعمتهاى مرا به ياد ايشان بياور تا مرا دوست دارند « 2 » .\r\nدر حديث صحيح از آن حضرت منقول است كه : موسى عليه السّلام از حق تعالى سؤال كرد أول زوال شمس را كه أول وقت ظهر است به أو بشناساند . پس حق تعالى ملكي را موكّل گردانيد كه هرگاه زوال بشود حضرت را اعلام نمايد .\r\nپس روزى آن ملك گفت : اى موسى ! زوال شد .\r\nگفت : چه وقت ؟\r\nگفت : آن وقت كه گفتم ، وتا اين أحوال را پرسيدى آفتاب پانصدساله راه حركت كرد « 3 » .\r\nبه سند معتبر ديگر از حضرت صادق عليه السّلام منقول است كه : وحى الهى به موسى عليه السّلام رسيد كه : اى موسى ! يكى از أصحاب تو نمّامى مىكند بر تو وسخن تو را به دشمنان تو مىگويد ، از أو حذر كن .\r\nگفت : پروردگارا ! من أو را نمىشناسم ، أو را به من بشناسان تا از أو حذر كنم .\r\nحق تعالى فرمود كه : من بر أو عيب كردم سخن‌چينى را ، تكليف مىكنى مرا كه نمّامى كنم .\r\nموسى عليه السّلام گفت : پروردگارا ! پس من چون كنم ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 161 ؛ كافى 2 / 98 .\r\n( 2 ) . قصص الأنبياء راوندى 161 .\r\n( 3 ) . قصص الأنبياء راوندى 161 .\r\n","page_name":" 790 ","page_number":790},
  {"content":"\r\n\r\nفرمود : أصحاب خود را ده تن ده تن جدا كن وقرعه بينداز ميان ايشان ، قرعه به نام آن ده تن بيرون خواهد آمد كه أو در ميان ايشان است ، پس ميان آن ده نفر قرعه بينداز تا أو پيدا شود .\r\nچون آن مرد ديد كه موسى عليه السّلام قرعه مىاندازد وأو رسوا خواهد شد برخاست وگفت :\r\nيا رسول اللّه ! من بودم كه اين كار مىكردم ، ديگر نخواهم كرد « 1 » .\r\nدر حديث معتبر ديگر منقول است كه حضرت موسى عليه السّلام شخصي را در زير عرش الهى ديد گفت : پروردگارا ! كيست اين كه أو را مقرّب خود گردانيده‌اى تا در زير عرش خود أو را جا داده‌اى ؟\r\nحق تعالى فرمود : اى موسى ! اين عاقّ پدر ومادر نبود وحسد نبرد بر مردم به آنچه به ايشان داده‌ام از فضل خود « 2 » .\r\nبه سند معتبر از حضرت صادق عليه السّلام منقول است كه : حق تعالى مناجاة كرد با موسى عليه السّلام كه : ميل مكن به دنيا مانند ميل كردن ظالمان وميل كردن كسى كه دنيا را پدر ومادر خود قرار داده است .\r\nاى موسى ! اگر تو را به تو واگذارم هرآينه غالب شود بر تو محبت دنيا وزينتهاى آن .\r\nاى موسى ! ترك كن از دنيا آنچه تو را به آن احتياج نيست ، نظر ميفكن در دنيا بسوى آنان كه مفتون گرديده‌اند به دنيا وايشان را به خود گذاشته‌ام ، بدان كه هر فتنه كه هست تخم آن محبت دنيا است ، آرزو مكن حال كسى را كه مردم از أو راضيند تا بدانى كه من از أو راضيم ، آرزو مكن حال كسى را كه مردم أطاعت أو مىكنند ومتابعت أو مىنمايند بر غير حق كه آن موجب هلاك أو وهلاك اتباع اوست « 3 » .\r\nدر حديث معتبر ديگر از امام محمد باقر عليه السّلام منقول است كه موسى عليه السّلام مناجاة كرد كه : پروردگارا ! كدام يك از بندگان را بيشتر دشمن مىدارى ؟\r\n\r\n\r\n","description":"","footnote":"\r\n( 1 ) . كتاب الزهد 9 .\r\n( 2 ) . كتاب الزهد 38 .\r\n( 3 ) . قصص الأنبياء راوندى 162 ؛ كافى 2 / 135 .\r\n","page_name":" 791 ","page_number":791},
  {"content":"\r\n\r\nفرمود : آنكه در شب مانند مردار در رختخواب افتاده است وروز خود را به بطالت مىگذراند .\r\nپرسيد : پروردگارا ! چه ثواب دارد كسى كه بيمارى را عيادت كند ؟\r\nفرمود : موكّل مىگردانم به أو ملكي را كه أو را در قبر عيادت كند تا محشور شود .\r\nپرسيد : پروردگارا ! چه ثواب دارد كسى كه غسل دهد ميتى را ؟\r\nفرمود : أو را از گناهان بيرون مىآورم مانند روزى كه از مادر متولد شده باشد .\r\nپرسيد : پروردگارا ! چه ثواب دارد كسى كه تشييع جنازهء مؤمني بكند ؟\r\nفرمود : ملكي چند را موكّل مىگردانم كه با ايشان علمها باشد كه در محشر أو را مشايعت نمايند .\r\nپرسيد كه : چه ثواب دارد كسى كه تعزيت گويد فرزند مرده‌اى را ؟\r\nفرمود : أو را در سايهء عرش جا مىدهم در روزى كه سايه‌اى بجز سايهء عرش نباشد « 1 » .\r\nبه سند معتبر از حضرت صادق عليه السّلام منقول است كه : حضرت موسى عليه السّلام بر شخصي گذشت كه دست بسوى آسمان بلند كرده بود ودعا مىكرد ، پس موسى عليه السّلام پى كار خود رفت ، بعد از هفت روز به آن مكان برگشت ديد كه باز دست أو به دعا بلند است وتضرع مىكند وحاجت خود را مىطلبد .\r\nپس حق تعالى وحى نمود بسوى أو كه : اى موسى ! اگر دعا كند آن قدر كه زبانش بيفتد دعاى أو را مستجاب نكنم تا بسوى من از راهى بيايد كه من امر كرده‌ام از آن راه بيايد « 2 » ، يعنى ولايت تو داشته باشد ومتابعت تو نمايد . وآن مرد مىخواست كه از غير راه متابعت موسى عليه السّلام به خدا برسد .\r\nدر حديث حسن از آن حضرت منقول است كه : روزى حضرت موسى عليه السّلام به جانب كوه طور رفت ، شخصي از نيكان أصحاب خود را با خود برد ، چون به كوه طور رسيد آن\r\n\r\n\r\n","description":"","footnote":"\r\n( 1 ) . قصص الأنبياء راوندى 163 .\r\n( 2 ) . قصص الأنبياء راوندى 164 .\r\n","page_name":" 792 ","page_number":792},
  {"content":"\r\n\r\nشخص را در دامنهء كوه نشانيد وخود بالا رفت وبا پروردگار خود مناجاة كرد ، چون برگشت ديد آن شخص را سبع دريده ورويش را خورده است ، پس حق تعالى به أو وحى كرد : آن مرد را نزد من گناهى بود ، خواستم كه چون به نزد من آيد هيچ گناه با أو نباشد لهذا أو را به اين نحو از دنيا بردم « 1 » .\r\nبه سند معتبر از امام محمد باقر عليه السّلام منقول است كه : حق تعالى به موسى عليه السّلام وحى نمود كه : گاه باشد كه يكى از بندگان من تقرّب جويد بسوى من به يك حسنه وأو را حكم دهم در بهشت هر جا كه خواهد ، به أو دهند .\r\nموسى عليه السّلام پرسيد : آن حسنه كدام است ؟\r\nفرمود : آن است كه راه رود در حاجت برادر مؤمن خود « 2 » .\r\nبه سند معتبر از امام محمد باقر عليه السّلام منقول است كه : حضرت موسى با پروردگار خود مناجاة نمود وگفت : پروردگارا ! كدام يك از خلق را دشمن‌تر مىدارى ؟\r\nفرمود : آن كسى كه مرا متهم دارد .\r\nموسى عليه السّلام گفت : پروردگارا ! كسى از خلق تو هست كه تو را متهم دارد ؟\r\nفرمود : بلى ، آن كه طلب خير از من مىكند ، من آنچه خير أو در آن است براي أو مقدّر مىگردانم پس به آن راضى نمىشود ومرا متهم مىدارد « 3 » .\r\nدر حديث صحيح از حضرت صادق عليه السّلام منقول است كه در تورات نوشته است : اى فرزند آدم ! از كارهاى دنيا خود را فارغ گردان براي عبادت من تا پر گردانم دل تو را از خوف خود ، واگر خود را فارغ نگردانى براي بندگى من دل تو را پر نمايم از مشغولى به دنيا ، پس هرگز احتياج تو بر طرف نشود وتو را به طلب دنيا بگذارم « 4 » .\r\nبه سند معتبر از امام محمد باقر عليه السّلام منقول است كه : حبس شد وحى از موسى بن\r\n\r\n\r\n","description":"","footnote":"\r\n( 1 ) . قصص الأنبياء راوندى 165 .\r\n( 2 ) . قصص الأنبياء راوندى 165 ؛ كافى 2 / 195 .\r\n( 3 ) . قصص الأنبياء راوندى 165 ، ودر آنجا روايت از امام صادق عليه السّلام نقل شده است .\r\n( 4 ) . قصص الأنبياء راوندى 166 .\r\n","page_name":" 793 ","page_number":793},
  {"content":"\r\n\r\nعمران عليه السّلام سى صباح ، پس بالا رفت بر كوهى در شام كه آن را « أريحا » مىگفتند ، گفت :\r\nپروردگارا ! چرا از من وحى وكلام خود را حبس نمودى ؟ آيا از براي گناهى است كه كرده‌ام ؟ پس اينك من پيش تو ايستاده‌ام ، آن قدر مرا عقاب نما كه خشنود گردى ؛ واگر براي گناهان بني إسرائيل حبس نموده‌اى پس عفو قديم تو را براي ايشان طلب مىكنم .\r\nپس حق تعالى به أو وحى نمود : اى موسى ! مىدانى كه چرا تو را مخصوص به وحى وسخن گفتن با تو گردانيدم ميان همهء خلق خود ؟\r\nگفت : نمىدانم اى پروردگار من .\r\nفرمود : اى موسى ! علم من به همهء خلق احاطه نموده است ، ودر ميان ايشان كسى را نديدم كه شكستگى وفروتنى أو نزد من از تو بيشتر باشد ، لهذا تو را مخصوص به وحى وكلام خود گردانيدم .\r\nپس حضرت موسى هرگاه نماز مىكرد ، از جاى نماز خود برنمىخاست تا گونهء راست وگونهء چپ روى خود را بر زمين مىگذاشت « 1 » .\r\nاز حضرت رسول خدا صلّى اللّه عليه وآله وسلم منقول است كه در ألواح نوشته بود : شكر كن مرا وپدر ومادر خود را تا تو را از بلاها وفتنه‌هائى كه باعث هلاك مىشوند نگاه دارم ، وعمرت را دراز گردانم وتو را زنده دارم به زندگانى نيكو بعد از انقضاى زندگانى دنيا ، وتو را زندگى كرامت كنم از اين زندگانى بهتر « 2 » .\r\nبه سندهاى معتبر منقول است كه : اسم أعظم هفتاد وسه حرف است ، وچهار حرف آن را خدا به موسى عليه السّلام عطا فرمود « 3 » .\r\nودر حديث موثق از حضرت صادق عليه السّلام منقول است كه در تورات نوشته است كه : اى فرزند آدم ! مرا ياد كن در وقتي كه بر كسى غضب كنى تا تو را ياد كنم در هنگام غضب خود پس تو را هلاك نكنم در ميان آنها كه هلاك مىكنم ، وهرگاه كسى بر تو ستمى كند راضى\r\n\r\n\r\n","description":"","footnote":"\r\n( 1 ) . كتاب الزهد 58 .\r\n( 2 ) . كشف الغمة 2 / 334 .\r\n( 3 ) . كافى 1 / 230 ؛ بصائر الدرجات 208 .\r\n","page_name":" 794 ","page_number":794},
  {"content":"\r\n\r\nشو به انتقام كشيدن من از براي تو زيرا كه انتقام من از براي تو بهتر است از انتقام تو از براي خود « 1 » .\r\nدر حديث صحيح ديگر فرمود كه رسول خدا صلّى اللّه عليه وآله وسلم فرمود : حق تعالى به موسى بن عمران وحى نمود كه : اى پسر عمران ! حسد مبر بر مردم به آنچه به ايشان عطا كرده‌ام از فضل خود ، وچشم مينداز از روى خواهش بسوى آنها ، بدرستى كه حسود راضى نيست به نعمتهاى من كه به أو داده‌ام ومنع‌كننده است قسمتى را كه در ميان بندگانم كرده‌ام ، كسى كه چنين باشد من از أو نيستم وأو از من نيست « 2 » .\r\nاز حضرت امام محمد باقر عليه السّلام منقول است كه : بني إسرائيل بسوى موسى عليه السّلام شكايت كردند كه : پيسى در ميان ما بسيار شده است . پس حق تعالى وحى فرستاد بسوى موسى كه : امر كن ايشان را به خوردن گوشت گاو با چغندر « 3 » .\r\nدر حديث معتبر از حضرت صادق عليه السّلام منقول است كه در تورات نوشته است : شكر كن هر كس را كه نعمتي به تو رساند ، وانعام كن بر كسى كه تو را شكر كند ، بدرستى كه نعمتها را زوال نمىباشد هرگاه آنها را شكر كنند ، وبقائى نمىباشد نعمتها را هرگاه كفران كنند ، وشكر سبب مزيد نعمت است وموجب ايمنى از بلاها است « 4 » .\r\nودر حديث موثق از آن حضرت منقول است كه در تورات نوشته است كه : هر كه زمينى را يا آبى را بفروشد ، به عوض آن ، زمين يا آب نخرد قيمت آن باطل مىشود واز آن منتفع نمىشود « 5 » .\r\nودر روايت ديگر وارد است كه : حضرت موسى بر شهري از شهرهاى بني إسرائيل عبور كرد ديد توانگران ايشان پلاسها پوشيده‌اند ، وخاك بر سر ريخته‌اند وبر پا ايستاده‌اند\r\n\r\n\r\n","description":"","footnote":"\r\n( 1 ) . كافى 2 / 304 .\r\n( 2 ) . كافى 2 / 307 .\r\n( 3 ) . كافى 6 / 369 ؛ مكارم الأخلاق 160 .\r\n( 4 ) . كافى 2 / 94 .\r\n( 5 ) . كافى 5 / 91 .\r\n","page_name":" 795 ","page_number":795},
  {"content":"\r\n\r\nوآب ديدهء ايشان بر روى ايشان جارى است ، پس موسى عليه السّلام رحم كرد بر ايشان وگريست وگفت : خداوندا ! اينها فرزندان يعقوبند وبه درگاه تو پناه آورده‌اند مانند كبوترى كه به آشيانهء خود پناه برد ، وفرياد مىكنند مانند گرگان وناله مىكنند مانند سگان .\r\nپس حق تعالى وحى فرستاد به حضرت موسى كه : چرا چنين مىكنند ؟ مگر خزانهء رحمت من تمام شده است ؟ يا توانگرى من كم شده است ؟ يا نيستم من رحم‌كننده‌ترين رحم كنندگان ؟ وليكن اعلام كن ايشان را كه من دانايم به آنچه در سينه‌هاست ، مرا مىخوانند ودل ايشان با من نيست ومايل به دنيا است « 1 » .\r\nودر حديث معتبر ديگر فرمود كه : روزى حضرت موسى عليه السّلام أصحاب خود را موعظه مىكرد ، ناگاه مردى برخاست وپيراهن خود را دريد . پس حق تعالى وحى فرمود كه : اى موسى ! بگو دلش را براي من بشكافد ، وآنچه نمىخواهم از دلش بيرون كند ، جامه چاك نمودن چه فايده دارد ؟\r\nپس فرمود كه : روزى موسى عليه السّلام به شخصي از أصحاب گذشت ، وأو در سجده بود ، چون از حاجت خود برگشت ديد كه أو هنوز در سجده است ، پس حضرت موسى گفت كه : اگر حاجت تو در دست من مىبود هرآينه از براي تو برمىآوردم . پس حق تعالى وحى فرستاد كه : اى موسى ! اگر آن قدر سجده كند كه گردنش جدا شود از أو قبول نكنم تا برگردد از آنچه من نمىخواهم بسوى آنچه من مىخواهم « 2 » .\r\nمؤلف گويد : ممكن است كه مراد اعتقادات بد باشد كه حق تعالى از أو مىدانست ، واللّه يعلم .\r\n\r\n\r\n","description":"","footnote":"\r\n( 1 ) . ربيع الأبرار 2 / 388 .\r\n( 2 ) . كافى 8 / 129 .\r\n","page_name":" 796 ","page_number":796},
  {"content":"\r\n\r\n\r\nفصل يازدهم در بيان كيفيت وفات حضرت موسى وهارون عليهما السّلام وأحوال حضرت يوشع عليه السّلام وذكر قصهء بلعم بن باعور است\r\nبه سند معتبر از امام محمد باقر عليه السّلام منقول است كه حضرت موسى مناجاة كرد كه :\r\nپروردگارا ! من راضيم به آنچه قضا كرده‌اى ومقدّر نموده‌اى ، آيا بزرگ را مىميرانى وكودك خرد را مىگذارى ؟ !\r\nحق تعالى فرمود : اى موسى ! آيا راضى نيستى كه من روزى ده ومتكفّل أحوال ايشان باشم ؟\r\nحضرت موسى عليه السّلام گفت : بلى پروردگارا ! راضيم تو نيكو وكيلي ونيكو كفيلى « 1 » .\r\nوبه سند حسن از حضرت صادق عليه السّلام منقول است كه حضرت موسى روزى به هارون عليه السّلام گفت : بيا همراه برويم به كوه طور . چون روانه شدند ناگاه در أثناء راه خانه‌اى ديدند كه بر در آن خانه درختى بود هرگز آن خانه وآن درخت را پيشتر نديده بودند وبر روى آن درخت دو جامه گذاشته بودند ، در ميان خانه تختى بود .\r\nپس موسى عليه السّلام به هارون عليه السّلام گفت : جامه‌هاى خود را بينداز واين دو جامه را بپوش وداخل اين خانه شو وبر روى اين تخت بخواب ، پس هارون عليه السّلام چنين كرد ، چون بر روى تخت خوابيد حق تعالى قبض روح أو نمود وخانه با درخت وتخت به آسمان رفت ،\r\nو \r\n\r\n","description":"","footnote":"\r\n( 1 ) . امالى شيخ صدوق 165 ؛ قصص الأنبياء راوندى 161 .\r\n","page_name":" 797 ","page_number":797},
  {"content":"\r\n\r\nحضرت موسى بسوى بني إسرائيل برگشت ايشان را اعلام كرد كه حق تعالى قبض روح هارون نمود وأو را به آسمان برد .\r\nبني إسرائيل گفتند : دروغ مىگوئى ، تو أو را كشته‌اى براي آنكه ما أو را دوست مىداشتيم ، وأو به ما مهربان بود .\r\nپس حضرت موسى به حق تعالى شكايت كرد افتراى بني إسرائيل را نسبت به أو ، پس خدا امر فرمود ملائكة را كه هارون عليه السّلام را از آسمان فرود آوردند بر روى تختى در ميان زمين وآسمان بازداشتند تا بني إسرائيل أو را ديدند ، دانستند كه أو مرده است ، وموسى عليه السّلام أو را نكشته است « 1 » .\r\nودر روايت ديگر وارد شده است كه هارون عليه السّلام به سخن آمد بر روى تخت وگفت كه :\r\nمن مرده‌ام وموسى مرا نكشته است « 2 » .\r\nدر حديث معتبر ديگر فرمود كه : گريبان براي مردن پدر وبرادر مىتوان دريد چنانچه موسى براي مردن هارون گريبان خود را دريد « 3 » .\r\nبه سند معتبر از حضرت امام رضا عليه السّلام منقول است كه حضرت موسى عليه السّلام از حق تعالى سؤال كرد كه : پروردگارا ! برادرم هارون مرد ، أو را بيامرز .\r\nخدا به أو وحى فرستاد كه : اى موسى ! اگر سؤال كنى براي آمرزش گذشتگان وآيندگان همه را بيامرزم بغير از كشندهء حسين بن علي عليه السّلام كه البتة انتقام از كشندهء أو خواهم كشيد « 4 » .\r\nدر چند حديث معتبر وحسن از حضرت امام جعفر صادق عليه السّلام منقول است كه : چون مدت عمر حضرت موسى به آخر رسيد ، ملك موت به نزد آن حضرت آمد وگفت : السلام عليك اى كليم خدا !\r\nموسى عليه السّلام گفت : وعليك السلام كيستى تو ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 174 .\r\n( 2 ) . كامل ابن أثير 1 / 197 .\r\n( 3 ) . تهذيب الأحكام 8 / 325 .\r\n( 4 ) . عيون أخبار الرضا 2 / 47 ؛ مناقب ابن المغازلي 108 ؛ فرائد السمطين 2 / 263 .\r\n","page_name":" 798 ","page_number":798},
  {"content":"\r\n\r\nگفت : من ملك موتم .\r\nموسى عليه السّلام گفت : براي چه آمده‌اى ؟\r\nگفت : آمده‌ام كه قبض روح تو بكنم .\r\nموسى عليه السّلام گفت : از كجا قبض روح من مىكنى ؟\r\nگفت : از دهان تو .\r\nموسى عليه السّلام گفت : چگونه از دهان من قبض روح مىكنى وحال آنكه به اين دهان با پروردگار خود سخن گفته‌ام ؟\r\nگفت : پس از دستهاى تو قبض روح تو مىكنم .\r\nموسى عليه السّلام گفت : چگونه از دستهاى من قبض روح من مىكنى وبه اين دستها تورات را برداشته‌ام ؟\r\nگفت : پس از پاهاى تو .\r\nموسى عليه السّلام گفت : به اين پاها به كوه طور رفته‌ام وبا خدا مناجاة كرده‌ام .\r\nگفت : پس از ديده‌هاى تو .\r\nموسى عليه السّلام گفت : به اين ديده‌ها پيوسته با اميد بسوى رحمت پروردگار خود نظر كرده‌ام .\r\nگفت : پس از گوشهاى تو .\r\nموسى عليه السّلام گفت : به اين گوشها كلام پروردگار خود را شنيده‌ام .\r\nپس حق تعالى به ملك موت وحى نمود كه : قبض روح أو مكن تا خود اراده كند . ملك موت بيرون آمد . موسى عليه السّلام بعد از آن مدتي زنده ماند ، پس روزى يوشع عليه السّلام را طلبيد وبه أو وصيت نمود ، أو را وصىّ خود گردانيد وامر كرد يوشع را كه وصيت را يا امر رفتن موسى عليه السّلام را پنهان دارد وامر كرد كه يوشع بعد از انقضاى عمر خود به ديگرى كه خدا بفرمايد وصيت كند . واز قوم خود غايب شد ودر ايّام غيبت خود به مردى رسيد كه قبرى مىكند ، موسى عليه السّلام گفت : مىخواهى كه تو را يارى كنم بر كندن اين قبر ؟ گفت : بلى . پس أعانت أو كرد تا قبر را كندند ولحد را درست كردند .\r\nپس آن مرد اراده كرد كه برود ودر لحد بخوابد تا ببيند كه درست كنده شده است ،\r\n\r\n","description":"","footnote":"","page_name":" 799 ","page_number":799},
  {"content":"\r\n\r\nموسى عليه السّلام گفت : باش كه من مىروم كه ملاحظه كنم . چون حضرت موسى رفت در قبر خوابيد خدا پرده از پيش چشم أو برداشت تا جاى خود را در بهشت ديد ، پس گفت :\r\nپروردگارا ! مرا بسوى خود قبض كن . پس ملك موت در همانجا قبض روح مطهر أو نمود ودر همان قبر أو را دفن كرد وخاك بر روى أو ريخت . آن مردى كه قبر را مىكند ملكي بود در صورت آدمي ، وموت آن حضرت در مدت تيه بود .\r\nپس منادى از آسمان ندا كرد كه : مرد موسى كليم خدا ، وكدام زنده است كه نمىميرد ؟ ! پس فرمود كه : به اين سبب قبر موسى معروف نيست وبني إسرائيل موضع قبر آن حضرت را نمىدانند .\r\nاز رسول خدا صلّى اللّه عليه وآله وسلم پرسيدند : قبر موسى در كجاست ؟\r\nفرمود : نزديك راه بزرگ نزد تلّ سرخ .\r\nپس يوشع عليه السّلام بعد از موسى عليه السّلام پيشوا ومقتداى بني إسرائيل بود وقيام به أمور ايشان مىنمود ، وصبر كرد بر مشقتها وآزارها كه از پادشاهان جور به أو رسيد ودر زمان أو تا سه پادشاه از ايشان هلاك شدند ، بعد از آن امر يوشع قوى شد ومستقل شد در امر ونهى .\r\nپس دو كس از منافقان قوم موسى عليه السّلام صفراء دختر شعيب را كه زن موسى بود فريب دادند وبا خود برداشتند وبا صد هزار كس بر يوشع خروج كردند ، ويوشع بر ايشان غالب شد ، وجماعت بسيار از اينها كشته شدند وبقيهء ايشان گريختند به اذن خدا وصفراء دختر شعيب أسير شد ، پس يوشع عليه السّلام به أو گفت : در دنيا از تو عفو كردم تا در قيامت پيغمبر خدا موسى را ملاقاة كنيم واز تو شكايت كنم به أو آنچه كه كشيدم وديدم از تو واز قوم تو .\r\nپس گفت : وا ويلاه ! واللّه كه اگر بهشت را براي من مباح كنند كه داخل شوم هرآينه شرم خواهم كرد كه در آنجا پيغمبر خدا را ببينم وحال آنكه پردهء أو را دريدم وبعد از أو بر وصىّ أو خروج كردم « 1 » .\r\nمؤلف گويد : ملاحظه كن وتأمل نما كه چگونه أحوال اين امّت به أحوال امّتهاى گذشته\r\n\r\n\r\n","description":"","footnote":"\r\n( 1 ) . كمال الدين وتمام النعمة 153 .\r\n","page_name":" 800 ","page_number":800},
  {"content":"\r\n\r\nموافق است ؛ چنانچه پيغمبر صلّى اللّه عليه وآله وسلم خبر داده است به اتفاق عامه وخاصه كه آنچه در بني إسرائيل واقع شد در اين امّت واقع خواهد شد مانند دوتاى نعل كه با هم موافقند ومانند پرهاى تير ؛ همچنان كه يوشع عليه السّلام مغلوب سه پادشاه كافر بود ، أمير المؤمنين عليه السّلام مغلوب سه منافق گرديد ، بعد از آنكه سه منافق به جهنم رفتند مستقل شد در خلافت ، وبعد از آن دو منافق اين امّت طلحه وزبير با حميراء زن پيغمبر صلّى اللّه عليه وآله وسلم بر أو خروج كردند چنانچه دو منافق آن امّت با صفراء زن موسى بر وصىّ موسى عليه السّلام خروج كردند ، چنانچه آنها منهزم شدند وصفراء أسير شد ويوشع عليه السّلام در دنيا از أو انتقام نكشيد همچنين أمير المؤمنين عليه السّلام چون بر ايشان غالب شد وعايشه را أسير كرد أو را گرامى داشت وانتقامش را به روز جزا انداخت .\r\nوعامه نيز از عبد اللّه بن مسعود روايت كرده‌اند كه گفت : من از حضرت رسول صلّى اللّه عليه وآله وسلم پرسيدم كه : يا رسول اللّه ! كي تو را غسل خواهد داد بعد از وفات تو ؟\r\nفرمود : هر پيغمبرى را وصىّ أو غسل مىدهد .\r\nگفتم : كيست وصىّ تو يا رسول اللّه ؟\r\nفرمود : علي بن أبي طالب عليه السّلام .\r\nگفتم : چند سال بعد از تو يا رسول اللّه أو زنده خواهد بود ؟\r\nفرمود : سى سال ، بدرستى كه يوشع بن نون وصىّ موسى عليه السّلام سى سال بعد از أو زنده بود وصفراء دختر شعيب كه زن موسى بود بر أو خروج كرد وگفت : من احقّم به أمير پادشاهى بني إسرائيل از تو ، پس يوشع با أو جنگ كرد ولشكر أو را كشت وأو را أسير كرد ، وبعد از أسير كردن با أو نيكى نمود ؛ ودختر أبى بكر لعين با چندين هزار كس از امّت من بر علي عليه السّلام خروج خواهند كرد وعلى لشكر أو را به قتل خواهد رسانيد وأو را أسير خواهد نمود ، وبعد از أسير كردن با أو نيكى خواهد نمود ، ودربارهء أو نازل شد اين آية كه خدا خطاب به زنان پيغمبر صلّى اللّه عليه وآله وسلم فرموده است  وَقَرْنَ فِي بُيُوتِكُنَّ وَلا تَبَرَّجْنَ تَبَرُّجَ الْجاهِلِيَّةِ \r\n\r\n","description":"","footnote":"","page_name":" 801 ","page_number":801},
  {"content":"\r\n\r\n الْأُولى  « 1 » يعنى : « در خانه‌هاى خود قرار گيريد واز خانه‌ها به در ميائيد مانند بيرون آمدن جاهليت أول » فرمود كه : جاهليت أول بيرون آمدن صفراء دختر شعيب است « 2 » .\r\nدر حديث معتبر از حضرت امام محمد باقر عليه السّلام منقول است كه : زن موسى عليه السّلام خروج كرد بر يوشع بن نون عليه السّلام وبر زرّافه سوار شده بود - كه آن جانورى است شبيه به شتر وگاو وپلنگ وآن را اشتر گاو پلنگ مىگويند - ودر أول روز زن موسى غالب بود ودر آخر روز يوشع بر أو غالب شد ، پس بعضي از حاضران به يوشع گفتند : أو را سياست كن ، يوشع فرمود : چون موسى عليه السّلام پهلوى أو خوابيده است من حرمت آن حضرت را در حقّ أو رعايت مىكنم وانتقامش را به خدا مىگذارم « 3 » .\r\nدر حديث حسن از حضرت صادق عليه السّلام منقول است كه : ملك الموت به نزد حضرت موسى عليه السّلام آمد وبر أو سلام كرد ، آن حضرت فرمود : براي چه آمده‌اى ؟\r\nگفت : براي قبض روح تو آمده‌ام ، امّا مأمور شده‌ام هر وقت اراده كنى قبض روح تو بكنم .\r\nپس ملك الموت بيرون رفت ، وبعد از مدتي موسى عليه السّلام يوشع را طلبيد ووصىّ خود گردانيد واز قوم خود غائب شد ، ودر مدت غيبت روزى رسيد به چند ملك كه قبرى مىكندند ! پرسيد : براي كي مىكنيد اين قبر را ؟\r\nگفتند : واللّه براي بنده‌اى مىكنيم كه بسيار گرامى است نزد خدا .\r\nموسى عليه السّلام گفت : مىبايد اين بنده را نزد خدا منزلتي عظيم باشد زيرا كه هرگز قبرى به اين نيكوئى نديده بودم .\r\nملائكة گفتند : اى برگزيدهء خدا ! مىخواهى تو آن بنده باشى ؟\r\nگفت : مىخواهم .\r\nگفتند : پس برو در اين قبر بخواب وبسوى پروردگار خود متوجه شو .\r\n\r\n\r\n","description":"","footnote":"\r\n( 1 ) . سورهء احزاب : 33 .\r\n( 2 ) . كمال الدين وتمام النعمة 27 .\r\n( 3 ) . قصص الأنبياء راوندى 176 .\r\n","page_name":" 802 ","page_number":802},
  {"content":"\r\n\r\nپس موسى عليه السّلام رفت ودر قبر خوابيد كه ببيند چگونه است ، پس جاى خود را در بهشت ديد ومرگ را از خدا طلبيد ، در همانجا قبض روح أو كردند وملائكة أو را دفن كردند « 1 » .\r\nدر حديث معتبر ديگر فرمود : عمر موسى عليه السّلام صد وبيست وشش سال بود ، وعمر هارون صد وسى وسه سال بود « 2 » .\r\nدر حديث صحيح ديگر فرمود : شب بيست ويكم ماه مبارك رمضان شبى است كه اوصياى پيغمبران در اين شب از دنيا رفته‌اند ، ودر اين شب عيسى عليه السّلام را به آسمان بردند ، ودر اين شب موسى عليه السّلام از دنيا رفت « 3 » .\r\nبه سند معتبر از حضرت امام محمد باقر عليه السّلام منقول است كه : شبى كه حضرت أمير المؤمنين عليه السّلام شهيد شد هر سنگى را كه از روى زمين برمىداشتند از زيرش خون تازه مىجوشيد تا طلوع صبح ، وهمچنين شبى بود كه يوشع بن نون عليه السّلام در آن شب شهيد شد « 4 » .\r\nبه سند معتبر از حضرت امام جعفر صادق عليه السّلام منقول است كه : حضرت موسى عليه السّلام وصيت كرد به يوشع بن نون وأو را وصىّ خود گردانيد ، ويوشع عليه السّلام فرزندان هارون را وصى وخليفهء خود گردانيد وفرزندان خود وفرزندان موسى را بهره‌اى نداد ، زيرا كه تعيين خليفه وامام از جانب خداست وكسى را در آن اختياري نيست « 5 » .\r\nودر بعضي از روايات معتبره مذكور است كه : چون موسى وهارون عليهما السّلام در تيه به رحمت الهى فايز گرديدند ، حضرت يوشع بني إسرائيل را برداشت وبه طرف شام به جنگ عمالقه رفت ، وبه هر شهري از شهرهاى شام كه مىرسيد فتح مىكرد تا رسيد به « بلقا » ، در آنجا پادشاهى بود كه أو را « بالق » مىگفتند ومكرر ميان يوشع وايشان جنگ شد\r\nو \r\n\r\n","description":"","footnote":"\r\n( 1 ) . قصص الأنبياء راوندى 175 .\r\n( 2 ) . كمال الدين وتمام النعمة 524 .\r\n( 3 ) . تهذيب الأحكام 1 / 114 .\r\n( 4 ) . كامل الزيارات 76 ؛ قصص الأنبياء راوندى 143 .\r\n( 5 ) . كافى 1 / 293 .\r\n","page_name":" 803 ","page_number":803},
  {"content":"\r\n\r\nهيچ‌يك از ايشان كشته نشد . چون از سبب آن پرسيدند گفتند : در ميان ايشان زنى هست كه أو علمي دارد ، وبه آن سبب كسى از ايشان كشته نمىشود !\r\nپس با ايشان صلح كرد وگذشت تا به شهر ديگر رسيد ، چون پادشاه آن شهر را ديد كه به جنگ تاب مقاومت يوشع عليه السّلام ندارد ، فرستاد وبلعم بن باعور را طلبيد تا أو به اسم أعظم دعا كند كه ايشان غالب شوند .\r\nچون بلعم بر حمار خود سوار شد كه به نزد پادشاه رود ، حمارش از سر درآمد وافتاد ! گفت : چرا چنين كردى ؟\r\nآن حمار به قدرت خداوند جبار به سخن آمد وگفت : چگونه به سر درنيايم ! اينك جبرئيل حربه‌اى در دست دارد وتو را نهى مىكند از آنكه به نزد ايشان بروى .\r\nاين سخن در أو تأثير نكرد وبازرفت ، چون به نزد آن پادشاه رفت پادشاه أو را تكليف كرد كه اسم أعظم بخواند ونفرين كند بر قوم يوشع .\r\nبلعم گفت : پيغمبر خدا همراه ايشان است نفرين در ايشان اثر نمىكند وليكن من از براي تو تدبير ديگر مىكنم ، تو زنان بسيار مقبول را زينت كن وبه بهانهء خريد وفروش به ميان لشكر ايشان بفرست كه در مردان درآويزند تا ايشان زنا كنند ، زيرا كه زنا در ميان هر گروهى كه زياد شود البتة خدا طاعون را بر ايشان مىفرستد !\r\nچون چنين كرد وقوم يوشع زنا بسيار كردند ، حق تعالى وحى كرد به يوشع كه : ايشان چنين كردند ومستحقّ غضب من شدند ، اگر مىخواهى دشمن را بر ايشان مسلط مىكنم ، واگر مىخواهى ايشان را به قحط هلاك مىكنم ، واگر خواهى ايشان را هلاك مىكنم به مرگ زود وتند .\r\nيوشع گفت : پروردگارا ! ايشان فرزندان يعقوبند ، ودوست نمىدارم كه دشمن بر ايشان مسلط شود ونه مىخواهم كه به قحط بميرند وليكن به مرگ زود اگر خواهى ايشان را عذاب كن . پس در سه ساعت روز هفتاد هزار كس از ايشان به طاعون مردند « 1 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 173 .\r\n","page_name":" 804 ","page_number":804},
  {"content":"\r\n\r\nدر روايات عامه وخاصه مذكور است كه : بعد از آنكه يوشع با ايشان جنگ كرد ونزديك شد كه بر ايشان غالب شود آفتاب غروب كرد ، پس يوشع دعا كرد تا حق تعالى به قدرت كاملهء خود آفتاب را برگردانيد تا ايشان غالب شدند وآفتاب فرورفت « 1 » ، چنانچه براي حضرت أمير المؤمنين عليه السّلام وصىّ پيغمبر آخر الزمان صلّى اللّه عليه وآله وسلم نيز آفتاب برگشت « 2 » .\r\nبه سند معتبر از حضرت امام رضا عليه السّلام منقول است كه : حق تعالى به بلعم بن باعور اسم أعظم داده بود ، وبه آن اسم هر دعا كه مىكرد مستجاب مىشد ، پس به جانب فرعون ميل كرد ، چون فرعون خواست كه از پى موسى وقوم موسى بيايد از بلعم استدعا كرد كه دعا كند تا موسى واصحابش را خدا حبس نمايد تا فرعون به ايشان برسد ، پس بلعم بر حمار خود سوار شد كه از پى لشكر موسى برود ، حمارش امتناع كرد ، هر چند أو را مىزد نمىرفت .\r\nپس حق تعالى آن حمار را به سخن آورد وگفت : واي بر تو چرا مرا مىزنى ؟\r\nمىخواهى من با تو بيايم كه نفرين كنى بر پيغمبر خدا وگروه مؤمنان ؟ !\r\nپس آن قدر زد كه آن حيوان را كشت ، واسم أعظم از أو جدا شد واز خاطرش محو گشت چنانچه حق تعالى اشاره به قصهء أو در قرآن فرموده است  وَاتْلُ عَلَيْهِمْ نَبَأَ الَّذِي آتَيْناهُ آياتِنا  « بخوان اى محمد ! بر قوم خود خبر آن كسى را كه به أو عطا كرديم آيات خود را يعنى حجتها وبرهانهاى خود را يا اسم أعظم را » ،  فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ  « 3 » « پس بيرون آمد از آن آيات وآن علم واسم أعظم از أو سلب شد پس تابع شيطان گرديد پس بود از گمراهان » .\r\n وَلَوْ شِئْنا لَرَفَعْناهُ بِها وَلكِنَّهُ أَخْلَدَ إِلَى الْأَرْضِ وَاتَّبَعَ هَواهُ  « واگر مىخواستيم أو را بلند مىكرديم به آن آيات وليكن أو ميل به زمين كرد وبه دنيا راغب شد وتابع خواهش\r\n\r\n\r\n","description":"","footnote":"\r\n( 1 ) . مجمع البيان 2 / 179 ؛ عرائس المجالس 248 ؛ كامل ابن أثير 1 / 202 .\r\n( 2 ) . ارشاد شيخ مفيد 1 / 345 ؛ الطرائف 84 ؛ البداية والنهاية 6 / 80 ؛ مناقب ابن المغازلي 126 ؛ كفاية الطالب 381 .\r\n( 3 ) . سورهء أعراف : 175 .\r\n","page_name":" 805 ","page_number":805},
  {"content":"\r\n\r\nنفس خود شد » ،  فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ  « 1 » « پس مثل أو مانند مثل سگ است كه اگر بر أو حمله مىكنى زبان خود را مىآويزد واگر وامىگذارى أو را زبان خود را مىآويزد » .\r\nوروايت كرده‌اند كه : زبان بلعم مانند زبان سگ از دهانش آويخت وبه سينه‌اش افتاد « 2 » .\r\nپس حضرت امام رضا عليه السّلام فرمود : داخل بهشت نمىشوند از حيوانات مگر سه حيوان : حمار بلعم ، وسگ أصحاب كهف ، ويك گرگى كه پادشاه ظالمي يساولى فرستاد كه جمعى از مؤمنان را حاضر كند تا ايشان را عذاب نمايد وآن يساول پسرى داشت كه بسيار أو را دوست مىداشت وگرگ آمد وپسر أو را خورد ، يساول اندوهناك شد پس آن گرگ را خدا به بهشت مىبرد كه آن يساول را اندوهناك كرد « 3 » .\r\nوبه سندهاى بسيار منقول است كه : چون أمير المؤمنين عليه السّلام شهيد شد ، در همان روز حضرت امام حسن عليه السّلام بر منبر رفت وفرمود : يا أيها الناس ! در مثل اين شب عيسى بن مريم عليه السّلام به آسمان رفت ، ودر مثل اين شب يوشع بن نون كشته شد ( يعنى شب بيست ويكم ماه رمضان ) « 4 » .\r\nوبه سند معتبر از حضرت امام رضا عليه السّلام منقول است كه : شخصي از أصحاب حضرت رسول صلّى اللّه عليه وآله وسلم نامه‌اى را يافت وبه خدمت آن حضرت آورد ، پس حضرت فرمودند ندا كردند كه همهء أصحاب حاضر شوند ، پس بر منبر برآمد وفرمود : اين نامه‌اى است كه يوشع بن نون وصىّ موسى عليه السّلام نوشته است ، ومضمون آن اين بود : بسم اللّه الرحمن الرحيم ، بدرستى كه پروردگار شما به شما دوست ومهربان است ، بدرستى كه بهترين بندگان خدا پرهيزكار گمنام است ، وبدترين خلق كسى است كه انگشت‌نماى مردم باشد به رياست باطل ، پس كسى كه خواهد به أو ثواب كامل داده شود وشكر نعمتهاى خدا را ادا\r\n\r\n\r\n","description":"","footnote":"\r\n( 1 ) . سورهء أعراف : 176 .\r\n( 2 ) . البداية والنهاية 1 / 300 ؛ تاريخ طبري 1 / 258 .\r\n( 3 ) . تفسير قمى 1 / 248 .\r\n( 4 ) . امالى شيخ صدوق 262 ؛ ارشاد شيخ مفيد 2 / 8 ؛ كنز العمال 13 / 193 .\r\n","page_name":" 806 ","page_number":806},
  {"content":"\r\n\r\nكرده باشد پس در هر روز اين دعا را بخواند : « سبحان اللّه كما ينبغي للّه لا اله الّا اللّه كما ينبغي للّه والحمد للّه كما ينبغي للّه ولا حول ولا قوّة الّا باللّه وصلّى اللّه على محمّد وأهل بيته النّبيّ العربيّ الهاشميّ وصلّى اللّه على جميع النّبيّين والمرسلين حتّى يرضى اللّه » « 1 » .\r\nدر حديث معتبر ديگر فرمود : در زمان بني إسرائيل چهار نفر از مؤمنان بودند كه با يكديگر مربوط بودند ، روزى سه نفر از ايشان در خانهء يكى از ايشان جمع شدند براي كارى ومصلحتى ، پس چهارمى آمد ودر زد ، پس غلام بيرون آمد ، آن مرد از أو پرسيد :\r\nدر كجاست مولاي تو ؟ غلام گفت : در خانه نيست . پس آن مرد برگشت ، وغلام به نزد مولاي خود آمد ، پرسيد : كي بود در زد ؟ گفت : فلان بود ، من أو را جواب گفتم كه : آقاى من در خانه نيست !\r\nپس صاحبخانه وهيچ‌يك از آن سه نفر در اين باب حرفى نگفتند وساكت شدند ، پروا نكردند از برگشتن آن مؤمن ومشغول سخن خود شدند ؛ چون روز ديگر بامداد شد همان مرد مؤمن به در همان خانه آمد ديد ايشان از خانه بيرون آمدند ارادهء مزرعهء يكى از ايشان دارند . پس بر ايشان سلام كرد وگفت : من همراه شما بيايم ؟ گفتند : بلى وعذر آمدن وبرگشتن روز گذشته را از أو نطلبيدند ، وآن مرد در ميان ايشان پريشان وبىاعتبار بود .\r\nپس در اثناى راه ابرى پيدا شد ومحاذى سر ايشان شد ، گمان كردند كه باران خواهد آمد پس شروع كردند به دويدن ، ناگاه از ميان ابر منادى ندا كرد كه : اى آتش ! بگير ايشان را ، ومن جبرئيلم رسول خدا . ناگاه آتشى از ميان ابر جدا شد وآن سه نفر را ربود وآن مرد پريشان وترسان ومتعجب ماند از آنچه بر آنها واقع شد وسببش را ندانست .\r\nپس به شهر برگشت به خدمت حضرت يوشع عليه السّلام آمد وقصه را به آن حضرت نقل كرد ، يوشع فرمود : حق تعالى به سبب تو بر ايشان غضب كرد بعد از آنكه از ايشان راضى بود ، ويوشع عليه السّلام به أو نقل كرد قصهء روز گذشته را .\r\nپس آن مرد گفت : من ايشان را حلال كردم وعفو كردم از ايشان .\r\n\r\n\r\n","description":"","footnote":"\r\n( 1 ) . مهج الدعوات 256 .\r\n","page_name":" 807 ","page_number":807},
  {"content":"\r\n\r\nيوشع فرمود : اگر پيش از نزول عذاب بود نفع مىكرد حلال كردن وعفو كردن تو ، الحال براي دنيا فايده نمىكند ، شايد در آخرت به ايشان نفع ببخشد « 1 » .\r\nوروايت كرده‌اند كه : عمر حضرت يوشع صد وبيست سال شد وكالب بن يوفنا را بعد از خود وصى وخليفهء خود گردانيد « 2 » [ تصوير نسخه خطى 
  ] .\r\n\r\n\r\n\r\n","description":"","footnote":"\r\n( 1 ) . كافى 2 / 364 .\r\n( 2 ) . مروج الذهب 1 / 65 .\r\n","page_name":" 808 ","page_number":808}
  ]