[
  {"content":"\r\n\r\n\r\nجلد نهم\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد نهم\r\nبنام خداوند بخشنده مهربان\r\n\r\nابواب صيد و ذبائح و كدام حيوان حلال است و كدام حرام و جز آن\r\n\r\nباب يكم كليات حلال و حرام از خوردنى و نوشيدنى ، حكم مشتبه به حرام و اضطرار بدان\r\n\r\nآيات قرآن مجيد :\r\n1 - البقره - 22 - آنكه زمين را بستر شما ساخت و آسمان را بنا و فرود آورد از آسمان آب و برآورد بدان از همه ثمرات روزى شما را ، 29 - او است كه آفريد براى شما هر چه در زمين است همه را ، 6 - بخوريد و بنوشيد از روزى خدا ، 168 - ايا مردم بخوريد از آنچه در زمين است حلال و پاك و پيرو گامهاى شيطان نشويد كه براى شما دشمنى است آشكار ، 172 - ايا آنان كه گرويديد بخوريد از پاكيزه آنچه روزى شما كرديم و خدا را شكر كنيد اگر شما بس او را ميپرستيد 173 - همانا حرام كرده بر شما مردار و خون و گوشت خنزير و قربانى براى جز\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nخدا را و هر كه بيچاره شد و ستمكار و تجاوز كار نيست گناهى بر او نيست راستى خدا پر آمرزنده و مهربانست .\r\n2 - آل عمران - 93 - هر خوراكى براى بنى اسرائيل حلال بود جز آنچه اسرائيل بر خود حرام كرد پيش از آنكه تورات فرود آيد بگو تورات را بياوريد و بخوانيد اگر راستگويانيد 94 - پس هر كه پس از آن به خدا دروغ بندد هم آنان خود ستمكارانند .\r\n3 - المائده - 1 - حلالند براى شما چهارپايان بيزبان جز آنچه بر شما خوانده شود بجز شكار بدست آمده در حالى كه شما محرم باشيد 3 - حرام است بر شما مردار و خون و گوشت خوك و آنچه براى جز خدا قربانى شود و خفه شده و كوفته شده و پرتاب شده و شاخ زده شده و درنده خورده جز آنچه را سر ببريد و تذكيه كنيد ، و هر آنچه براى بتها كشند و آنچه بقمار گذارند كه همه نارواست براى شما .\r\nتا فرمايد - هر كه بيچاره شود در قحطى و دل بگناه نداده راستش خدا پر آمرزنده و مهربانست - 4 - 5 امروزه حلال است بر شما هر خوراك پاكيزه و خوراك آنان كه كتاب آسمانى دارند براى شما حلال است و خوراك شما براى آنان حلال است ، 87 - ايا آنان كه گرويديد حرام نكنيد آنچه حلال كرده بر شما خدا و تجاوز نكنيد كه دوست ندارد تجاوزكاران را 88 - بخوريد از آنچه خدا روزى شما كرده حلال و پاك و بترسيد از خدائى كه به دو ايمان داريد .\r\n93 - نيست بدانها كه گرويدند و كارهاى خوب كردند گناهى در آنچه خوردند چون پرهيزكارند و باوردار و كردارهاى خوب كردند باز پرهيز دارند و گرويدند باز پرهيز دارند و خوشكردارند و خدا دوست دارد نيكوكاران را 100 - بگو برابر نباشد پليد با پاك و گرچه از فزونى پليد خوشت آيد ، از خدا بترسيد اى خردمندان شايد رستگار شويد .\r\n4 - الانعام - 119 - نيست براى شما كه نخوريد از آنچه نام خدا بر آن\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبرده شده با اينكه شرح داده شده براتان آنچه حرام است بر شما جز در حال ضرورت و راستى بسيارى بهوس خود ندانسته گمراه شوند و البته پروردگارت داناتر است بتجاوزكاران 141 - او است كه برآورده بستانها را با سقف و بىسقف و نخل و زراعت را با خوراكهاى گوناگون و زيتون و انار را مانند و نامانند بخوريد از بر آن چون بر ببار آرد بدهيد حق آن را در روز دروش و اسراف نكنيد كه خدا دوست ندارد مسرفان را 142 و از چهارپايان بار بر و بستر فراهم گردند ، بخوريد از آنچه خدا بشما روزى كرده و پيرو گامهاى شيطان نشويد كه براى شما دشمن آشكاريست 143 - هشت جفت ، دو ميش ، دو بز بگو ( اى محمّد ) آيا دو نر را حرام كرده يا دو ماده را يا بچه شكمى دو ماده را دانسته به من بگوئيد اگر از راستگويانيد 144 - و از شتر دو تا و از گاو دو تا بگو آيا دو نر را حرام كرده يا دو ماده را يا بچه شكمى دو ماده را يا شما حاضر بوديد كه خدا بشما چنين سفارش كرده ، كيست ستمكارتر از آنكه به خدا دروغ بندد تا ندانسته مردم را گمراه كند ، راستى خدا به راه حق نرساند مردم ستمكار را .\r\n145 - بگو من در آنچه وحى دارم نيابم حرام بر خورنده‌اى كه مىخورد جز اينكه آن خوراك مردار باشد يا خون ريخته يا گوشت خوك كه پليد است يا ناروائى كه بنام جز خدا ذبح شود ، پس هر كه بيچاره شد و نه ستمكار است و نه تجاوزكار راستش پروردگارت پر آمرزند و مهربانست 146 - و بر آنان كه يهودى شدند حرام كرديم هر جانور ناخن‌دار و از گاو و گوسفند بر آنها حرام كرديم پيه آنها را جز آنچه به پشت آنها است يا درون گوشت است يا به استخوان آميخته ، اين سزاى شوريدن آنها است و البته ما راستگوئيم .\r\n5 - الاعراف - 10 - البته شما را در زمين استوار كرديم و براتان در آن وسيله زندگى ساختيم ، كم است كه شما شكر ميكنيد ، 31 - بخوريد و بنوشيد و اسراف نكنيد كه او مسرفان را دوست ندارد .\r\n32 - بگو : چه كسى حرام كرده زيورى كه خدا براى بنده‌هاش برآورده و روزيهاى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nخوب را ، بگو اينها از آنان است كه گرويدند در زندگى اين جهان و ويژه آنها است روز رستاخيز ، چنين شرح دهيم آيات را براى مردمى كه نميدانند 157 - و حلال كرد برايشان پاكيزه‌ها را و حرام كرد بر آنها پليدها را : 6 - يونس - 93 - البته جا داديم بنى اسرائيل را بدرستى و روزى كرديم بدانها پاكيزه‌ها را .\r\n7 - ابراهيم - برآورد بدان برايتان از ثمرات روزيتان را - تا فرموده - و مسخر كرد براتان نهرها را - 32 - 8 - الحجر - و ساخت براتان در آن زندگيها و براى كسانى كه روزى ده آنها نباشيد .\r\n9 - النحل - 16 - و چهارپايان را آفريد براى شما كه از آنها گرم شويد و سودها بريد و از آنها بخوريد - 67 - راستى براتان در چهارپايان عبرتيست كه بنوشانيم شما را از آنچه در درون دارند از ميان سرگين و خون شيرى پاك و گوارا براى نوشنده‌ها و از ميوه‌هاى نخل و از انگور ميگيريد شادى بخش و روزى خوب راستى در اين نشانه‌ايست براى مردمى كه ميدانند 73 - و روزيتان داد از پاكيزه‌ها 113 - بخوريد از آنچه خدا روزى شما كرده حلال و پاكيزه و شكر نعمت خدا كنيد اگر بس او را ميپرستيد 114 - جز اين نيست كه بر شما حرام كرده مردار ، خون و گوشت خوك و آنچه بنام جز خدا ذبح شود پس هر كه بيچاره شد و نه ستمكار و نه تجاوز كار است راستى كه خدا پر آمرزنده و مهربانست 115 - و نگوئيد به زبان دروغ كه اين حلال است و آن حرام تا بر خدا دروغ نبنديد .\r\n10 - طه - 53 - برآورديم از آن انواعى از گياهان پراكنده 54 بخوريد و بچرانيد چهارپايانتان را 81 - بخوريد از روزى پاكيزه كه بشما داديم و سركش نشويد تا خشم بشما درگيرد .\r\n11 - المؤمنون - و فرود آورديم از آسمان آب به اندازه و جاش داديم در\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nزمين ، و ما ببردنش توانائيم 18 - و برآورديم از آن براتان باغها از نخل و انگور ، كه در آن براتان ميوه‌هاى فراوانست و از آنها ميخوريد 19 - و درختى كه برآيد از طور سينا و روغن روياند و رنگ براى خورنده‌ها 20 - و راستى براتان در چهار پايان عبرتيست بنوشانيم بشما از آنچه در شكم آنها است و شما را در آنها سودهاى بسيار است و از آنها ميخوريد 21 .\r\n12 - لقمان - 20 - نبينى خدا فراهم كرده براتان آنچه در آسمانها است و آنچه در زمين و فرو ريخته بر شما نعمت از برون و درون .\r\n13 - التنزيل - الم سجده - 27 - آيا ننگرند كه ما برانيم آب را بر زمينهاى ساده و بر آوريم بدان زراعتى كه چهارپايانشان و خودشان از آن بخورند آيا بينا نشوند ؟ 14 - فاطر - 12 - و از هر كدام بخوريد گوشتى تازه .\r\n15 - يس - 33 - و برآورديم از آن دانه‌اى كه از او بخورند - تا فرمايد - تا بخورند از بر آن و از آنچه دست آور آنها است آيا شكر نكنند 34 - منزه است آن خدا كه همه جفت‌ها را آفريد از آنچه زمين روياند و از خودشان و از آنچه نميدانند .\r\n16 - المؤمن خدائى كه از چهارپايان براى شما وسيله سوارى ساخت و از آنها ميخورند 27 - و از آن شما است در آن سودها و تا برسيد به كارهاى خود كه در دل داريد و بر آنها و بر كشتى سوار شويد 79 و 80 .\r\n17 - عبس 27 - رويانديم در آن دانه 28 و انگور و شاخه 29 و زيتون و نخل 30 و باغهاى درهم 31 - و ميوه و چراگاه 32 - بهره‌مندى براى شما و براى چهارپايانتان ، تفسير : « آنكه زمين را براى شما بستر ساخت » دلالت دارد بر روا بودن سود برى از زمين بهر وجه باشد از نشيمن و زراعت و آباد كردن و جوى كندن و كاريز در آوردن و جز آن از هر سودى جز آنچه بدليل بيرون شده .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nو اينكه فرمود « روزى شما است » دلالت دارد بر حلال بودن همه ميوه‌ها و فروش آنها و بهره‌هاى ديگر كه فرموده روزى شما است يا روزى داده آن را بشما و دنباله آيه دلالت دارد بوجوب شكر منعم «  هُوَ الَّذِي خَلَقَ لَكُمْ ما فِي الْأَرْضِ جَمِيعاً  » خداى سبحان بر بندگان منت نهاده كه هر چه در زمين است براى آنها آفريده .\r\nو اين دليل است بر اينكه هر گونه بهره‌اى براى هر مصلحتى كه بىمفسده است روا است و از آن دليل توان گرفت بر اينكه اصل در همه چيز اباحه است چون مباح شدند براى كسى كه برايش آفريده شدند ، و گفتند منت نهادن بآفرينش همه مقتضى حلال بودن همه است و بر اينكه هر كدام بهره و سودى دارند و آنچه گفته شده كه آنچه سودى ندارد مانند زهر و كژدم و برخى حشرات از آن بيرونند مورد اعتراض است ، زيرا نيافتن دليل نبودن نيست و زيان داشتن چيزى دليل نيست كه سودى ندارد ، نبينى كه خوردنيها پاكيزه بىاندازه براى بيمارى زيان آرد ، و هر كه در حكمت خدا انديشد جرات اين گفته را ندارد ، و شايد مقصود اينست كه در آفريده‌ها زيان محض نيست كه بىسود باشد ، بلكه از يك راه زيان دارد و منّت از نظر سود بىزيانست و واژه طيب در برخى آيات اشاره بدانست چنانچه طبرسى آن را تفسير كرده به پاك از هر شبهه پليدى و زيان و اللَّه اعلم - پايان - بيضاوى در تفسيرش گفته : معنى « براى شما » بخاطر شما است و سود شما در دنيا به بهره‌گيرى براى مصالح تن بيواسطه يا با واسطه و براى دين به عبرت‌گيرى و دليل آوردن و شناخت آنچه مناسب آنها است از لذتهاى آخرت و دردهاى آن ، و آن مقتضى مباح بودن هر چيز سودمند است و مخصوص بودن برخى از آنها ببرخى بيك سبب عارضى مانع عموم نيست زيرا مقصود اينست كه همه براى همه نه اينكه هر كدام براى همه و « ما » شامل هر آنچه است كه در زمين است نه خود زمين مگر مقصود از آن فرود باشد چنانچه مقصود از سماء بالا است  « كُلُوا وَ اشْرَبُوا »  ظاهر\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nخطاب به بنى اسرائيل است و مقصود روزى آنها است از من و سلوى و چشمه‌ها و ممكن است دليل عموم باشد بتوجيهى كه خالى از تكليف نيست «  يا أَيُّهَا النَّاسُ كُلُوا مِمَّا فِي الْأَرْضِ  » طبرسى - ره - در ( 1 : 253 ) تفسيرش گفته : از ابن عباس است كه اين آيه در باره ثقيف و خزاعه و بنى عامر بن صعصعة و بنى مدلج آمد كه زرع و چهار پا و بحيره و سائبه و وصيله را بر خود حرام كرده بودند و - قد - گفته : مردم در باره خوردنيها و سودها كه بر كسى زيانى ندارد اختلاف دارند برخى بحرمت رفتند و برخى باباحه كه سيد مرتضى - ره - آن را برگزيده برخى در حكم توقف كرده و هر دو را روا دانسته و اين آيه دليل بر اباحه است مگر در آنچه دليل منع دارد و آيه تاكيد حكم عقل است - پايان - مقصود از خوردن يا خصوص خوردنيست يا هر انتفاعى است كه بطور كلى خوردن تعبير مىشود ، و حلال هر كار جائزيست چون مباح ، و طيّب چند معنى دارد : نخست حلال شرعى ، دوم پاك سوم بىزيان در تن و جان چهارم آنچه در طبع سالم لذت بخش است و نفرت ندارد پنجم آنچه زشتى منع آور ندارد ، چنانچه از بيشتر استعمالاتش برآيد ( كه آن را خواهى دانست ) و خطاب بهمهء مكلفان آدميزاده است و امر براى اباحه است و چون خوردنى حرام و حلال دارد با وصفى مورد حكم را بيان كرد كه فرموده « حلالا » و گفته‌اند امر باعتبار قيدى كه آورده بمعنى وجوبست يعنى بايد حلال بخوريد نه حرام « طيباً » بمعنى همان حلال است و تأكيد است و گفته‌اند يعنى لذت بخش در دنيا و آخرت ، در كشاف و جوامع است كه يعنى پاك از هر شبهه و بعيد نيست مقصود از حلال آن باشد كه در ذات خود و احوال كلى خود معنى ندارد و مقصود از طيب خالى از همه جهات منع باشد ( در اينجا يك بحث ادبى دارد كه ترجمه آن براى عموم سوم ندارد ) و گفتند : از عمومات خطاب برآيد كه آنچه حلال است براى كفار و فساق هم حلال است و رواست به آنها داد جز آنچه را دليل بر حرمت باشد .\r\n« دنبال گامهاى شيطان نرويد » و بوسوسه او حلال خدا را حرام نكنيد يا\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nترك شكر نعمت نكنيد ، و مؤيد معنى نخست است كه فرمود : « و اينكه نگوئيد بر خدا » و از امام پنجم و ششم عليهما السّلام روايت است كه گامهاى شيطان سوگند بطلاق و نذر در معاصى است و هر سوگندى بجز بر خدا .\r\nگويم : بسا مقصود حلف و نذر بر حرام كردن حلال باشد بقرينه صدر آيه ، و گفتند : اين نهى دليل است كه مقصود اباحه خوردنست بحلالى نه اينكه هر چه در زمين است حلال است يا خوردن هر چيز حلال است و آن شامل مخالفت امر بتجاوز بر خوردن غير حلال مىشود و هم اجتناب از خوردن حلال و انجام كارهاى حرام ديگر - پايان - و ضعف آن از آنچه گفتيم روشن است .\r\n«  يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ  » مضمون صدر آيه قريب تفسير گذشته است جز آنكه نظر بخطاب مخصوص بمؤمنانست و گفتند : امر براى تشويق و اباحه است نسبت بهر چه مؤمنان لذت بخش بدانند و بتوانند و آن را خوش شمارند نه پليد و نفرت بار كه عقل خوردنش را زشت داند مانند خون و بول و منى و حشرات و جز آن و فهم شود كه آن مأكول پاك هم هست زيرا نجس پليد است و نزد مؤمن طيب نيست و دلالتش بر اباحه هر چه را عقل طيب داند و بىزيان و پليدى باشد و رزق آدميزاده شمرده شود و سود خوردن داشته باشد صريح‌تر است از آنچه گذشت و استفاده اصالة الحليه در اشياء از آن اولى است .\r\nگويم : بروش آنچه پيش گفتيم حاصلش اينست كه بخوريد از هر چه دليل شرعى بر حرمت ندارد نسبت بدان چه روزى شما است و در تصرف شما است ، يا از آنچه كه در آن جهت قبح واقعى نيست كه به همان معنى برميگردد زيرا قبح از بيان شارع دانسته مىشود ، يا از هر چه زيانى بجان و تن ندارد يا براى طبع مستقيم لذت بخش است و نفرت آور نيست چون غالباً رغبت بجز بر آن ندارد ، يا براى اينكه آيه در مقام امتنانست و امتنان بنفرت آور محقق نشود ، يا براى اينكه خبائث غير محرم مكروهند و امر براى اباحه است ، يا اينكه تصرف در طيبات و خوردن آنها\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nرجحان دارد و امر براى استحباب است .\r\nخلاصه نميشود آيه را دليل حرمت چيزهائى كه طبع از آنها نفرت دارد دانست .\r\nرازى گفته : خوردن گاهى واجب است براى دفع زيان و گاهى مستحب است چنانچه مهمان تنها خوردن را خوش ندارد و همخوراكى با او مستحب است و گاهى هم مباح است زيرا كه اين عوارض را ندارد ، و اصل هر چيزى اينست كه مجرد از عوارض باشد و خود خوردن امريست مباح و امر بدان هم براى اباحه است .\r\nسپس گفته : اصحاب از كلمه «  مِنْ طَيِّباتِ ما رَزَقْناكُمْ  » دليل آوردند كه بسا روزى حرام باشد زيرا اگر هر چه روزيست حلال باشد معنا چنين مىشود كه بخوريد از حلال هر چه برايتان حلال كرديم و اين تكرار است و خلاف اصل ، و پاسخ دادند كه طيب در لغت لذت بخش است ، و شايد مردمى ، پنداشتند كه توسعه در خوراك و فزونى آن از طيبات ممنوع است و خدا فرمود : بخوريد از لذائذى كه براى شما حلال كرديم و نام بردنش براى اين معنا بوده - پايان - و مضمون باقى آيه اينست كه وجوب شكر خدا وابسته بپرستش او است كه بر شما واجب است چون معبود شما است و شكرش هم بر شما واجب است چون بشما احسان كرده ، طبرسى - ره - در ( 2 : 252 مجمع ) چنين گفته رازى گفته ، در آن چند وجه است .\r\n1 - شكر كنيد خدا را كه اگر شناساى اوئيد و نعم او و مقصود از عبادت معرفت است كه سبب آنست .\r\n2 - اگر خواهيد عبادت خدا كنيد شكرش كنيد چون شكر سرّ و پرستش است .\r\n3 - خدا را شكر كنيد كه اين نعمت را بشما داده اگر تنها او را ميپرستيد و او را معبود خودتان دانيد نه جز او را .\r\nگويم : محتمل است غرض اين باشد كه شكر درست آيد به ترك شرك و اخلاص در پرستش خدا تعالى ، «  إِنَّما حَرَّمَ عَلَيْكُمُ الْمَيْتَةَ  » گويا استثناء باشد\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاز آنچه گذشت يا چون خداى سبحان به خوردن طيبات امر كرد در اين آيه خبائث را بيان كرد تا دانسته شود جز آنها همه طيباتند چون نزد ادبا و اصوليين « انّما » معنى حصر دارد و دليل است كه محرمات مأكولات هم اينهايند و حجت است بر حلال بودن جز آنها مگر بدليل خاص تحريم ، بيضاوى در تفسيرش گفته :\r\nمقصود انحصار حرام است بر آنچه ذكر شده نظر بدان چه حلال دانند نه بطور مطلق يا منحصر بودن حرمت آنها به حال اختيار گويا فرموده اينها بر شما حرامند مادامى كه بدانها مضطر نباشيد - پايان - .\r\nو ممكن است در آن وقت حرام هم اينها بوده و حرامهاى ديگر پس از آن مقرر شدند چنانچه گذشت و نخست حرام اين آيه مردار است و معنى مشهورش جانداريست كه بىذبح شرعى بيجان شده و در مجمع گفته : هر جانور خشكى و پرنده‌ايست از اهلى و وحشى كه حلال گوشت است و بىذبح شرعى جانداده ، و گفتند مردار هر جنبنده خشكى و پرنده‌ايست كه بىذبح شرعى جانداده و از پيغمبر روايت است كه ملخ و ماهى را مردار ناميده كه فرموده دو مردار مباحند ملخ و ماهى - پايان - و دور نيست كه اطلاق مردار بر ماهى و ملخ مجاز باشد چون بيرون آوردن يكمى از آب و گرفتن دومى تذكيه آنها است و بدين آيه و مانندش استدلال شده بر حرمت همه انتفاعات مردار جز آنچه دليل خارج كرده زيرا حرمت خود عين در عرف بمعنى حرمت مطلق تصرف در آنست ، و گفتند : بمعنى حرمت منافع متعارفى و غالبى آنست چون متبادر از تحريم مردار حرمت خوردن آنست خصوص بقرينه اينكه با خون و گوشت خوك همراه شده و تحريم امهات بمعنى حرمت وطى است و همچنين و اين معنى اقوى است و حرمت مردار را بدين معنا تفسير كردند در خصوص اعضاء جانداران و اعضاء بيجانش حرام نيست جز آنچه خبيثه است بنا بر مشهور آن هم نه بدين دليل بلكه براى اينكه خبيثه است برأى آنها و هر جزء جاندارى هم كه از زنده جدا شود مردار و حرام دانسته‌اند .\r\nدوم : خونست كه بيرون ريخته براى آنكه در آيه ديگر آن را بمسفوح\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمقيد كرده و مطلق بمقيد حمل مىشود و خون مسفوح آنست كه با بريدن رگ جاندار يا ذبحش ميجهد و شامل خونى كه نجهد نيست مانند خونى كه از ماهى بدر آيد كه نجس هم نيست و در حرمتش اختلاف است و برخى آن را حرام دانستند باطلاق اين آيه و جوابش را دانستى و براى اينكه خبيثه است و پذيرفته نيست ، و به زودى سخن را در باره خبائث و حرمت آنها خواهى شنيد .\r\nو خونى كه در تن حيوان كشته شده حلال گوشت بجا ميماند خلافى ندانستيم در اينكه حلال است و علامه بر آن نقل اجماع كرده و آنچه با تنفس بدرون ذبيحه رود و بماند در حكم همانست و حلال و پاك است و آنچه ميان جگر سياه و دل بماند دو وجه دارد و عدم حرمت رجحان دارد چون مسفوح نيست مگر اينكه ثابت شود خبيثه است و هر خبيثه هم حرام است ، و خون بجا مانده در جاندارى كه حرام گوشت است تابع حكم همان جاندار است ، و ظاهر اصحاب حكم به نجاست آنست و برخى متاخرين در اين دو توقف نقل كردند ، و جز خونهاى نامبرده كه از رگ نجهد از جانور خوندار ظاهر اصحاب اتفاق بر نجاست آنست و علامه و محقق بر آن دعوى اجماع كردند ، و از برخى اخبار هم استفاده شود ، و بايست كه حرام هم باشد ، و اما جز خون ماهى از جانداران بيخون ديگر را جمعى از اصحاب دعوى اجماع بر پاكى آن كردند و سخن در حلال و حرام بودنش همان سخن در باره خون ماهى است .\r\nسوم : گوشت خوك كه گفتند نام بردن گوشتش با اينكه همه اجزائش حرام است براى اينست كه منظور خوردن آنست و جز خوردن دنبال آنست ، و براى اينكه كفار به خوردن آن حريصند و آن را خوب و با بركت دانند و نام گوشت آن را برده براى ردّ آنها .\r\nچهارم : آنچه بنام جز خدا سر بريده شود چون نام بردن بت يا مسيح و جز او هنگام سر بريدن كه آن نام را بلند بگويند و سر ببرند و به همين مناسبت به اهلال تعبير شده ، و در آيه ديگر فرموده « و نخوريد از آنچه نام خدا بر آن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبرده نشود - 121 - الانعام » گفتند : اين مطلق است و نخست مقيد و اين را بدان بايد تفسير كرد يا عام و خاص من وجه باشند و به حكم روايات وارده بايد ميان آنها جمع كرد و احكام تسميه مىآيند ان شاء اللَّه .\r\n«  فَمَنِ اضْطُرَّ  » طبرسى - ره - در ( 1 : 375 مجمع ) گفته : مقصود اضطرار براى رفع گرسنگى است ، از بيشتر مفسّران است و گفتند اضطرار براى اكراه زورگو از مجاهد است ، و تفسيرش اينست كه هر كه نگران شود كه از گرسنگى بميرد و مردار براى حفظ جان خورد و خوردنى ديگر نيابد ، و در معنى «  غَيْرَ باغٍ وَ لا عادٍ  » سه قول است :\r\n1 - جوياى لذت نباشد و از سد جوع تجاوز نكند .\r\n2 - جوياى افراط نباشد و بتقصير تجاوز نكند .\r\n3 - شورش بر مسلمانان نكرده باشد و تجاوز كار بگناه نباشد و اين از امام پنجم و ششم عليهما السّلام روايت شده .\r\nدر كافى است ( 6 - 265 - فروع ) از امام صادق عليه السّلام كه باغى كسيست كه بر امام شوريده و عادى راهزنست كه مردار براى سدّ جوع بر آنها حلال نيست .\r\nو در تهذيب است ( ج 9 ص 78 ) باغى جوياى شكار است و عادى ، دزد كه نبايد در ضرورت مردار بخورند و بر آنها حرام است .\r\nو در فقيه : 3 : 217 - از امام نهم عليه السّلام كه عادى دزد است و باغى جوياى شكار براى خوشى و سرگرمى نه براى روزى عيال خود ، اين دو در اضطرار هم نبايد مردار بخورند و آن بر آنها در حال اضطرار مانند حال اختيار حرام است ، و نبايد نماز را در سفر خود شكسته بخوانند و روزه را نگيرند .\r\nبيضاوى در تفسيرش گفته : باغى نباشد باينكه آن را از بيچاره ديگر به زور بگيرد و تجاوز نكند از سدّ رمق و رفع گرسنگى ، و گفتند : باغى بر حاكم نباشد و متجاوز براهزنى ، و بنا بر اين مردار بر مسافرى كه سفرش گناه است مباح نيست و اين ظاهر مذهب شافعى و قول احمد است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n«  فَلا إِثْمَ عَلَيْهِ  » طبرسى - ره - در ( 1 : 257 مجمع ) گفته : يعنى باكى بر او نيست و اين واژه را آورده براى بيان اينكه در اصل مباح نيست و براى رفع حرج مباح شده «  إِنَّ اللَّهَ غَفُورٌ رَحِيمٌ  » آمرزش را آورده براى دو چيز يا براى بيان اينكه چون خدا گناه را آمرزد در مورد رخصت خود مؤاخذه نكند و يا براى نويد به آمرزش نسبت به آنچه در گذشته مرتكب آنچه خدا حرام كرده شدند از سائبه و مانندش - پايان - گويم : گرچه ظاهر برخى اخبار اختصاص حكم بضرورت گرسنگى و قحطى است ولى لفظ آيه شامل هر ضرورتيست از گرسنگى باشد يا ترس كشتن يا زيان بزرگ و تحمل ناپذير بحسب عادت .\r\n«  كُلُّ الطَّعامِ  » در مجمع گفته : يعنى همه خوردنيها حلال بودند براى زاده‌هاى اسرائيل كه يعقوب عليه السّلام است جز آنچه به خود حرام كرد و در بارهء آن اختلاف است به چند قول :\r\n1 - يعقوب گرفتار بيمارى عرق النساء شد و نذر كرد كه اگر خدايش شفا دهد عروق و گوشت شتر را كه از همه خوردنىها دوست‌تر داشت بر خود حرام كند ، از ابن عباس و جز او .\r\n2 - بر خود گوشت شتر را حرام كرده براى عبادت و از خدا خواست كه آن را اجازه كند و خدا آن را بر اولاد او حرام كرد ، از حسن .\r\n3 - كبد و قلوه و پيه را بر خود حرام كرد جز پيه پشت ذبيحه را از عكرمه است .\r\nو اختلاف است كه چگونه آن را بر خود حرام كرده ؟\r\nقولى است كه باجتهاد خود و قولى است كه به نذر و قولى است كه نصّى به او رسيد و قولى است مانند زاهدان و آن را براى ترك لذت بر خود غدقن كرد « بيش از نزول تورات » يعنى هر خوراكى براى بنى اسرائيل حلال بود پيش از نزول تورات بر موسى كه آنچه بر آنها حرام شد در آن بيان گرديد ، و در باره آنچه پس از نزول تورات بر آنها حرام شده اختلاف است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاز سدّيست كه حرام هم آنها بود كه پيش از آن بر خود حرام دانستند به پيروى از پدرشان يعقوب و گفتند : خدا در تورات آنها را براشان حرام نكرد و همانا پس از تورات براى ستم و كفرشان بر آنها حرام كرد ، و شيوه اين بود كه چون بنى اسرائيل گناه بزرگى ميكردند خدا خوراك خوبى را بر آنها حرام ميكرد و دچار مرگشان مينمود و اينست كه خدا فرموده براى ستم از يهودان حرام كرديم بر آنها خوراكهاى خوبى كه حلال بود براشان 160 - النساء .\r\nو گفتند : هيچ كدام آنها در تورات بر آنها حرام نشده و خودشان بر خود حرام كردند به پيروى از پدرشان يعقوب و حرمت را به خدا دروغ بستند و خداى تعالى آنها را تكذيب كرد و تورات را حجت آورد و فرمود : آن را بياورند و بخوانند زيرا در تورات بوده كه آنها به پيغمبران حلال بودند و همانا اسرائيل آن را بر خود غدقن كرد و جرأت نكردند تورات را بياورند چون راستگوئى پيغمبر صلى اللَّه عليه و آله را ميدانستند و خود را دروغگو ميدانستند و اين دليل درستى نبوت آن حضرت صلى اللَّه عليه و آله بود . . .\r\nگويم : ظاهر آيه بنا بر برخى وجوه گذشته حلال بودن هر آنچه است كه بر خود حرام كردند ، خوب بينديش «   أُحِلَّتْ لَكُمْ بَهِيمَةُ الْأَنْعامِ   » تفسيرش در باب انعام گذشت كه همه حلالند جز آنچه حرمتش بشما اعلام شود مانند ميته كه در آيه ديگر آمده « جز حلال از شكار » در حال احرام شما ، و تفسير آيات در باب حج بيايد ان شاء اللَّه تعالى .\r\n« منخنقه » طبرسى - ره - گفته : جانورى كه سرش را ميان دو شاخه درخت كرده و خفه شده و مرده از سدى نقل است ، و از ضحاك كه گفته در دام شكارچى خفه شده و مرده و هم از قتاده است ، ابن عباس گفته : مردم جاهليت حيوان را خفه ميكردند و ميخوردند .\r\nموقوذه : حيوانى كه بزنند تا بميرد « متردّيه » از ابن عباس است كه حيوانيست كه از كوه يا جاى بلندى پرت شود و يا در چاه افتد و بميرد ، و چون در چاه افتد و نشود سرش را بريد جائز است كه به دو نيزه فرو كنند و بجاى ديگر تنش جز حلقوم ضربت\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nزنند تا سرد شود و خورده شود .\r\n« نطيحة » حيوانيست كه ديگرى او را شاخ زده تا مرده .\r\n«  ما أَكَلَ السَّبُعُ  » يعنى حرامست بر شما كشته درنده از ابن عباس و جز او .\r\n«  إِلَّا ما ذَكَّيْتُمْ  » يعنى جز آنچه زنده به او برسيد و سرش را ببريد از همه اينها و از امام پنجم و ششم عليهما السّلام روايت است كه كمترين نشانه زندگى اينست كه گوش يا دم جنباند يا چشمش گردش كند .\r\nو اختلاف دارند كه مرجع استثناء چيست ؟ قولى است كه به همه آنچه ذكر شده برميگردد از همه محرمات جز خنزير كه تذكيه پذير نيست و جز خون - از على و ابن عباس نقل شده .\r\nو گفتند : استثناء از تحريم است نه از محرّمات زيرا مردار و خوك تذكيه ندارند و استثناءپذير نيند و معنا اينست كه حرام است بر شما آنچه ذكر شد جز آنچه را سر بريد و تذكيه كنيد از آنچه خدا بدان آن را بر شما حلال كرده كه آن بر شما حلال است ( مجمع البيان 3 : 156 - 158 ) .\r\nوانگه - ره - گفته : چون گويند : برشمردن منخنقه و موقوذه تا آخر محرماتى كه پس از مردار شمرده و « حرامست بر شما مردار » كه همه را فراگيرد و گرچه اسباب مرگ چند تا است چون خفگى و پرت شدن و شاخ زدن و بنام جز خدا كشتن و درنده خوردن تكرار است و چه سودى دارد .\r\nپاسخ اينست كه سودش اين بوده كه آن مردم مردار را جز آنچه خودش بميرد نمىدانستند و آنچه بدين اسباب جان ميداد مرده نمىشمردند ، و خداى سبحان به آنها اعلام كرد كه حكم همه يكى است و تنها تذكيه شرعى وسيله مباح بودنست .\r\nسدّى گفته : جمعى از عرب همه اينها را ميخوردند و مردار نمىشمردند و مرده را همان درد كشته ميدانستند «  وَ ما ذُبِحَ عَلَى النُّصُبِ  » يعنى آنچه بر روى سنگ بتان و بخاطر آنها قربانى كنند : يعنى براى تقرب به بتها بكشند ، و على بمعنى لام است چنانچه لام در «  فَسَلامٌ لَكَ مِنْ أَصْحابِ الْيَمِينِ  » بمعنى على است يعنى عليك ، قربانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nميكردند و بتها را با خونش آلوده ميكردند ، ابن جريح گفته : نصب خود بتها نيستند ، بت پيكره ساخته است بلكه سنگها بوده كه گرد كعبه واداشته بودند و به شماره 360 - كه گفتند 300 آنها از خزاعه بوده ، و چون قربانى ميكردند خونش را بدان جا كه خانه كعبه برابرش بود ميپاشيدند و گوشتش را برگه ميكردند و بر سر سنگ مىنهادند ، مسلمانان گفتند : مردم جاهليت كعبه را با خون احترام ميكردند و ما سزاوارتريم كه آن را بزرگ داريم و خداى سبحانه فرو آورد « هرگز گوشت و خون قربانيها به خدا نرسد ولى پرهيزكارى شما به خدا رسد ، 37 - الحج » .\r\n« و اينكه قسمت از ازلام جوئيد » آن هم بر شما حرام است و آن فال گرفتن با چند چوبه تير بود براى سفر و آغاز به كار كه در جاهليت رسم بود و ببرخى « خدا مرا واداشت » نوشته بود برخى « خدا مرا بازداشت » و برخى هم ساده و بىنوشته بود ، و چون قصد سفر يا كار مهمى داشتند آن تيرها را برهم ميريختند و يكى را برميداشتند و اگر بر آن « خدايم مرا واداشت » بود بدنبال آن كار ميرفتند و اگر نوشته « مرا بازداشت بود » نميرفتند و اگر تير بىنوشته بود دوباره انجام ميدادند و خدا بيان كرد كه اين كار حرام است ، از حسن نقل شده و جمعى مفسران ، وانگه آنچه در اين باره از على بن ابراهيم آيد ذكر كرده و گفته : ازلام نردها و قابهاى پارس و روم بوده كه با آنها قمار ميزدند از مجاهد است ، و گفتند : شطرنج است از سفيان بن وكيع .\r\n«  ذلِكُمْ فِسْقٌ  » يعنى همه اينها كه ذكر شد گناهى است بزرگ و نافرمانى خدا است از ابن عباس است .\r\nو گفتند : يعنى فال زدن به ازلام فسق است براى شما و اين روشنتر است پايان ( 3 : 157 مجمع ) .\r\nو گفتند : بنا بمعنى نخست سبب حرمت دست انداختن به غيب است و گمراهى در راه آن و دروغ بستن به خدا اگر مقصود از ربّى خدا باشد و نادانى و شرك اگر بت باشد ، و بنا بر اين دليل بر حرمت استخاره معروف هم هست كه اكثر آن را روا\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدانسته‌اند بلكه مستحب و رواياتى هم بدان دلالت دارند ، پس سبب حرمت علتى نيست كه ذكر شد و خصوص نص است و استخاره از آن بيرونست ، چون ظاهر اينست كه كار آنها خودسرانه بوده و راه شرعى نداشته و روايات راه شرعند و حجت رسا و اين مانند آن نيست برخى محققان چنين گفته .\r\nمن گويم : از برخى روايات برآيد كه اين فال را در برابر بتها انجام ميدادند و بدانها توسل ميجستند و بسا كه از اين راه فسق بوده ، سپس آياتى كه ميان اين آيه‌ها و ميان « من اضطر » اند براى بيان اينكه كناره‌گيرى از اين حرامها لازم است و حرمت آنها از دين كامل و نعمت تامه و اسلام پسنديده است .\r\nگويم : دور نيست آيات از ترتيب نزول جابجا شده باشند ، چون روايات متواتره از طريق خاصه و عامه رسيده كه اين آيات معترضه روز غدير در باره ولايت امير المؤمنين عليه السّلام فرود آمدند و شايد عمدا چنين كردند تا فهم مقصود را از ذهن مردم دور كنند .\r\n«  فَمَنِ اضْطُرَّ فِي مَخْمَصَةٍ  » در مجمع گفته : يعنى ضرورت گرسنگى او را به خوردن مردار كشاند ، از ابن عباس و جز او و خود مايل بگناه نباشد و براى گرسنگى سخت مردار خورد نه از روى عمد و اختيار و حلال شمردن آن خدا تعالى خوردنش را به اندازه حفظ جان مباح كرده نه بيش از آن ، از ابن عباس و جز او .\r\nو اهل عراق آن را گفتند و اهل مدينه گفتند : در ضرورت رواست مردار خورد تا سير شود ، و گفتند : «  غَيْرَ مُتَجانِفٍ لِإِثْمٍ  » يعنى نافرمان نباشد كه ياغى يا متجاوز و مسافر براى گناه باشد ، از قتاده است .\r\n«  فَإِنَّ اللَّهَ غَفُورٌ رَحِيمٌ  » يعنى هر كه براى ضرورت و بىقصد بگناه مردار خورد خدا پرآمرزنده و مهربانست براى گناهانش و از اين مرده خواريش بازپرسى نكند نه اينكه آمرزنده گناه اين كار است چون مباح سزاى كيفر ندارد و مهربانست كه حرام را براى حفظ جان بر آنها مباح كرده .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n « يَسْئَلُونَكَ ما ذا أُحِلَّ لَهُمْ  » يعنى اى محمّد از تو پرسند كه چه براى آنها كه مؤمنند از خوراكيها حلال است و يا كدام شكار و ذبيحه حلال است ؟ بگو همه چيزهاى پاكيزه براى شما حلال شده ، و آن حلالى است كه پروردگار شما اجازه خوردن آن را داده از خوراكيها و ذبائح و صيد ، از جبائى و ابى مسلم .\r\nو گفتند : يعنى از آنچه حرمتى در قرآن و سنت ندارد ، و اين بهتر است چون رسيده كه همه چيز آزاد و مباح است تا شرع آن را حرام كند ، و بلخى گفته : طيبات يعنى لذت بخش ( 3 : 159 مجمع ) .\r\n«  الْيَوْمَ أُحِلَّ لَكُمُ الطَّيِّباتُ  » در ( 3 : 162 مجمع ) گفته : اين دليل حلالى هر خوراك خوبيست جز آنچه دليل حرمت دارد ، گويم : تفسير آيه در باب ذبيحه كفار بيايد ان شاء اللَّه .\r\n « لا تُحَرِّمُوا »  در مجمع البيان - 3 : 236 - گفته چند احتمال دارد :\r\n1 - معتقد حرمتش نشويد 2 - اظهار نكنيد كه حرام است 3 - براى كسى فتوى بحرمت آن ندهيد 4 - با نذر و قسم آن را به خود حرام نكنيد ، و بايد آيه را به همه اين وجوه تفسير كرد و طيبات يعنى لذت بخش و دلخواه ، و بسا گفتند : يعنى حلال و آن مناسب اينجا نيست .\r\nگويم : در اين سخن اعتراضى است و پاره گفتگو در باره آن گذشت ، و بسا مقصود از طيّب آن باشد كه جهت قبح و خبث معنوى ندارد ، و هر چه خدا حلال كرده چنين است و ذكرش براى بيان علت حكم است و گويا گفته : حرام نكنيد آنچه را خدا بشما حلال كرده چون حلال خدا زشتى و بدى ندارد و چرا آن را بر خود حرام كنيد .\r\n«  وَ كُلُوا مِمَّا رَزَقَكُمُ اللَّهُ  » محقق اردبيلى - ره - گفته : يعنى بر خود حرام نكنيد آنچه را خدا بشما روزى كرده و حلال كرده و از روى كناره‌گيرى از آن در نگذريد بلكه بخوريد چون هر چه خدا روزى شما كرده حلال و پاكيزه است و با كلمه حلال و طيب بيان مقصود كرده نه اينكه قيدى آورده و بسا كه قيد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nباشد براى آنكه در پيش فرمود : «  لا تُحَرِّمُوا طَيِّباتِ ما أَحَلَّ اللَّهُ لَكُمْ  » و آنجا از تحريم  طَيِّباتِ ما أَحَلَّ اللَّهُ  نهى كرد يعنى آنچه خوب و خوش است كه گفته‌اند ظاهر اينست كه قيد طيبات براى وقوع و توصيف است كه موضوع تحريم خصوص آنست و الا ميفرمود : حرام نكنيد هر چه را خدا بشما حلال كرده ، و بسا كه اضافه بيانيه باشد و به همين معنى باشد و از رسول خدا صلى اللَّه عليه و آله روايت است كه روزى قيامت را براى اصحابش شرح داد و در بيم آنها مبالغه كرد و رقت كردند و جمعى از آنها در خانه عثمان بن مظعون گرد آمدند و قرار نهادند كه هميشه روزه باشند و شب بيدار و گوشت نخورند و در بستر نخوابند و بزن و عطر نزديك نشوند و لذتهاى دنيا را وانهند و جامه پشمين بپوشند و بگردش در زمين پردازند ولى گزارش آن برسول خدا صلى اللَّه عليه و آله و سلم رسيد و فرمود : من چنين فرمانى ندارم نفس شما را بر شما حقى است روزه داريد و افطار كنيد و شب بيدار باشيد و بخوابيد ، من شب بيدارم و هم ميخوابم و روزه ميدارم و روزه هم نميدارم و گوشت و روغن هم ميخورم و هر كه از روش من روگرداند از من نباشد و روايت مشهور است .\r\nيا براى اينست كه چون خوراك پاكيزه دلخواه‌تر است در معرض تحريم است و آيه دلالت ندارد كه رزق آدمى گاهى حلال است و گاهى حرام و بسا كه حرام هم روزى باشد چنانچه نادانها عقيده دارند و مال مردم را ميخورند و ميگويند اين روزيست كه خدا بما داده و مقتضاى مذهب اشاعره است .\r\nو بيضاوى بدان اشاره كرده و گفته : اگر روزى حرام نداشت ذكر حلال در آيه سودى نداشت ، و اين خيال باطل است زيرا ذكر هر لفظى نياز بفائده زائدى ندارد و اين فائده هم در اينجا هست زيرا اشاره است باينكه منع از آن معقول نيست ، و خلاصه قيد بسا براى كشف و بيانست و بسا كه اشاره بنا معقولى اجتناب است و بيان اينكه اين وصف سبب نكوهش كناره گير است و بسا براى خير آنها است و اين دوتاى نخست بس است و آيه دلالت دارد بر عدم جواز تجاوز از مقررات خدا و حرمت تشريع و نيك نبودن اجتناب از آنچه خدا حلال كرده ، و بسا\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكه منظور ترك ، به اعتقاد حرمت و كراهت باشد و نه ترك براى زهد و رياضت و دورى از خواب و كسالت و قساوت قلب و از اين رو نقل است كه رسول خدا صلى اللَّه عليه و آله نان گندم نخورد و از نان جو سير نشد ، و زهد امير المؤمنين عليه السّلام مشهور است ، ولى شايسته است كه اين كار براى پيروى از آنها باشد ، و اجتناب براى برخى فوائد چون كم خفتن و تأديب نفس و زبون كردن آن ظاهراً عيبى ندارد با اعتقاد بحلال بودن - پايان - ( زبدة البيان - 626 - 623 ) و در مجمع البيان - 2 : 236 - گفته از امام ششم عليه السّلام روايت است كه فرمود : آيه در باره على و بلال و عثمان بن مظعون فرو آمد ، چون على عليه السّلام سوگند خورده بود شب هرگز نخوابد الّا ما شاء اللَّه و بلال سوگند خورده بود روز هرگز افطار نكند ، و عثمان بن مظعون سوگند خورده بود با زنان جفت نشود هرگز .\r\nابن عباس گفته : مقصود از طيبات روزى گوشت و مانند آنست .\r\n « وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  » دعوت بپرهيزگاريست با لطيف‌ترين وجه و تقديرش اينست كه اى باوركننده‌هاى خدا ايمان خود را با تقصير در تقوى ضايع مكنيد تا در افسوس بزرگ افتيد ، و بترسيد از حرام كردن آنچه خدا براتان حلال كرده و در هر نافرمانى از آنكه به او عقيده داريد كه خداى سبحان است ، و اين دو آيه دلالت دارند بر بدى تك‌روى و توحش و كناره‌گيرى از شيوهء عموم مردم در زن خواستن و فرزند جستن و آباد كردن زمين ، و روايت است كه پيغمبر صلى اللَّه عليه و آله گوشت مرغ مىخورد و فالوده و از حلواء و عسل خوشش مىآمد و فرمود : راستى مؤمن شيرينست و شيرينى دوست ، و فرمود : در شكم مؤمن گوشه‌ايست كه پرش نكند جز حلواء .\r\n«  لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ  » در مجمع گفته : يعنى گناه و حرج در آنچه تناول كرده از مى و قمار پيش از نزول حرمت آنها ، و در تفسير اهل بيت است كه مقصود در تناول حلال است ، و اين واژه شامل خوردن و نوشيدن هر دو مىشود ، از ابن عباس و انس و ابن عازب و قتاده و ضحاك روايت است كه چون حرمت\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمى و قمار فرو آمد صحابه گفتند : يا رسول اللَّه چه گوئى در باره برادران ما كه گذشتند و مى ميخوردند و از قمار غذا خوردند ، و اين آيه فروشد ، گفتند : اين آيه در باره كسانى آمد كه گوشت را بر خود حرام كردند و به راه رهبانيت رفتند چون عثمان بن مظعون و جز او ، و خدا براشان بيان كرد كه گناهى در تناول مباح با اجتناب از حرامها نيست و چون بپرهيزند از نوشيدن آن پس از حرمت ، و ايمان آرند به خدا و كارهاى خوب كنند و فرمانبرند و سپس تقوى را ادامه دهند و هم ايمان را وانگه پرهيزكار باشند به انجام واجبات و نيكوكار باشند بانجام مستحبات و بنا بر اين تقواى يكم پرهيز از نوشيدنست پس از حرمت و دوم پائيدن بر آن و سوم پرهيز از همه گناهان و نيكوكارى را هم بدان پيوسته .\r\nو گفتند تقواى يكم پرهيز از گناهان عقلانيست كه ويژه مكلف است و ايمان يكم ايمان به خدا تعالى و ايمان بدان چه بايد ، و عقيده بزشتى گناهان و لزوم كناره‌گيرى از آنها ، و تقواى دوم پرهيز از گناهان ثابت بشرع است و عقيده بزشتى آنها و وجوب اجتناب از آنها .\r\nو تقواى سوّم راجع بمظالم عباد است و بدان چه از ظلم و فساد كه به ديگران سرايت نكند ابو على جبائى گفته : شرط يكم نسبت به گذشته است و دوم به پايش بر آن و استمرار و سوم ويژه مظالم عباد است و دليل آورده براى اختصاص سوم بدان باينكه فرمود « و احسان كنند » زيرا احسان به ديگران ميرسد و بايد گناهى كه پرهيز از آن بايد و پيش از آن آيد نسبت به ديگران باشد ، و اين دليل سست است زيرا در آيه تصريح نشده كه مقصود از احسان آنست كه به ديگران باشد ، و مانعى ندارد كه مقصود از آن كار نيك و مبالغه در آن باشد و اگر چه به ديگرى نرسد چنان كه به كسى كه در كار نيك مبالغه كند گويند احسنت و اجملت ، و اگر هم بدان معنا باشد چرا روا نباشد كه فعل متعدى بفعلى لازم عطف شود و اگر خدا فرموده بود بپرهيزيد از همه گناهان و زشتيها و به ديگران احسان كنيد مانعى نداشت ، و شايد ابا على در شرط سوم از ذكر زمان صرف نظر كرده بپندار اينكه در آن مانند يكم و دوم زمان راه ندارد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبا اينكه ممكنست و مانعى ندارد كه شرط يكم از گذشته باشد و دوم از حال و سوّم از آينده ، و چون گويند متكلمان واسطه ميان گذشته و آينده ندانند زيرا كار شده گذشته و كار نشده آينده است و سوّمى در ميان نيست و سه حالت در زبان نحويانست پاسخش اينست كه واسطه ميان وجود و عدم نيست ولى موجود در زمان نزديكتر را مانعى ندارد حال گوئيم و آن را از گذشته دور و آينده چشم براهش جدا سازيم - پايان - ( 3 : 240 مجمع ) يك محققى گفته : ايمان طبق اخبار بسيار درجاتى دارد ، آغاز درجات ايمان تصديقات آميخته به شك و شبهه است كه مراتبى دارند و بسا همراه شرك باشند « و ايمان ندارند بيشترشان به خدا جز اينكه مشركند » . 106 - « يوسف » و آنها را بيشتر اسلام گويند « اعراب گفتند ايمان آورديم بگو ايمان نداريد ولى بگوئيد مسلمان شديم و هنوز ايمان در دلتان در نيامده ، 14 - الحجرات » و درجات ميانه آن تصديقها است كه شبهه ندارند و آلوده به شك نيستند « آنان كه گرويدند به خدا و رسولش و سپس شك نياوردند ، 15 - الحجرات » و بيشتر ايمان بدانها گفته شده « همانا مؤمنان آنانند كه چون ذكر خدا شود دلشان بترسد و چون خوانده شود بدانها آياتش ايمانشان را فزايد و به پروردگارشان توكل مىكنند - 3 - الانفال » .\r\nو درجات نهائى آن تصديقاتى است پاك بهمراه كشف و شهود و ذوق و عيان و محبت كامل بخداى سبحان و اشتياق تمام به حضرت قدسيه « دوستشان دارد و دوستش دارند فروتنند بر مؤمنان و عزيزند و غالب بر كافران بجنگند در راه خدا و نترسند از سرزنش كسى ، اينست فضل خدا كه بهر كه خواهد دهد 53 - المائده » و اين پايه است كه يك بارش احسان گويند « احسان اينست كه خداپرستى كه گويا او را بينى و اگرش نبينى او تو را بيند » و بار ديگر به ايقان « به آخرت آنان يقين دارند - 4 البقره » و بهر سه پايه اشاره دارد قول خدا عزّ و جلّ « نيست بر آنان كه ايمان و عمل صالح دارند باكى در آنچه تناول كنند چون پرهيزكار شوند و بگروند و كارهاى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخوب كنند باز پرهيزكار شوند بگروند و باز پرهيزكار شوند و احسان كنند و خدا دوست دارد محسنان را ، 93 - المائده » .\r\nو بمراتب كفر برابر آنها اشاره دارد فرموده او جلّ و عزّ « راستى آنها كه گرويدند وانگه كافر شدند ، سپس گرويدند و باز كافر شدند ، سپس بكفر خود فزودند نباشد خدا كه آنها را آمرزد و نه اينكه به راه درست برد ، 137 - النساء » گويم : تحقيق آن در كتاب ايمان و كفر آيد .\r\nرازى گفته : اگر گويند : چرا شرط بىگناهى در تناول خوراك را ايمان و تقوى آورده با اينكه معلوم است بىايمان و بىتقوى هم كه چيز مباح خورد گناهى ندارد در اين كار ، آرى در بىايمانى و ترك تقوى گناه دارد ، گوئيم اينجا مقصود شرط كردن نيست بلكه بيان اينست كه آن مردمى كه اين آيه را در باره آنها نازل شده چنين وصفى داشتند و منظور ستايش آنها است .\r\nطبرسى و سيد مرتضى - قد - در برخى مسائل خود گفته : مفسران بتوضيح وجه تكرارى پرداختند كه در اين آيه است و آن را مشكلى به حساب آوردند و مشكلتر از تكرار در آن اينست كه بيگناهى مؤمنان خوشكردار را در خوردن خوراكيها مشروط كرده بتقوى و ايمان و عمل صالح با اينكه اينها شرط بىگناهى در خوراك مباحات نيستند ، زيرا كار مباح از كافر هم كه باشد گناهى ندارد .\r\nگفته : براى حل اين اشكال دو راه است يكم بمشروطى كه تصريح بدان شده چيز ديگر پيوست شود تا اثر شرط ظاهر گردد و تقرير آيه شود كه بر آنان كه گرويدند و كار خوب كردند گناهى نيست در آنچه خوردند و در جز آن چون تقوى و ايمان و عمل صالح دارند ، زيرا شرط در نفى گناه بايد اثرى داشته باشد كه در نبودن شرط گناه باشد ، و ما ميدانيم با پرهيز از حرامها گناه نيست در هر چه خوردند و همين است شرط بىزياده و چون بدنبال تقوى ايمان و عمل صالح آورد و اين دو اثرى در نفى گناه ندارند قرينه مىشود كه آنچه گفتيم در تقدير است\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nتا شرط درست و موافق با مشروط باشد ، زيرا كسى كه در خوراكش از حرام پرهيزد گناهى در خوراك ندارد ولى بسا كه گناهى در ترك انجام واجبات داشته باشد ، و چون شرط كرديم كه با تقوى بايد ايمان و عمل صالح باشد گناه از هر راه نفى شود ، و چون قرينه هست حذف آنچه گفتيم زشت نيست چون عادت عربست كه با قرينه واژه‌اى حذف كنند چون نياز به گفتن ندارد ماند قول شاعر :\r\n تراه كان اللَّه يجدع انفه * و عينيه ان مولاه يأت له وفر « 1 » \r\nچون كلمه جدع با چشم شايسته نيست و عطف بر انف شده كه شايان جدع است و لفظى كه مناسب چشم است در تقدير است مانند قفو بمعنى كندن و مانند آن ، راه دوم اينكه ايمان و عمل صالح شرط نباشند گرچه بدان عطف شدند ، و چون خدا خواسته وجوب ايمان و عمل صالح را بيان كند آن را بواجبى كه تقواى از حرام است عطف كرده چون هر دو واجبند گرچه هر دو شرط نفى گناه نيستند در باره خوراك ، و اين توسّعى است در بلاغت و رسائى سخن كه خرد در حسن و غرابتش خيره ماند پايان سخن او - ره - و باز پاسخ دادند كه در باره مؤمن درست است گفته شود بيگناه است ولى بكافر كه مستحق كيفر است و بدان اندر است اين تعبير گفته نشود ، بعلاوه كافر راه فهم حلال و حرام را بر خود بسته ، و از اين رو اين سخن در باره مؤمن گفته شده و فرموده‌اش «  وَ اللَّهُ يُحِبُّ الْمُحْسِنِينَ  » يعنى ميخواهد بدانها ثواب دهد و احترام كند ، و روايت است كه قدامة بن مظعون مىنوشيد در دوران عمر بن خطاب و وى خواست او را حد زند و قدامه گفت : « نيست بر آنان كه ايمان و عمل صالح دارند گناهى تا آخر آيه ، و عمر خواست حد از او بردارد على عليه السّلام فرمود : او را ميان صحابه بگردانيد اگر از كسى آيه حرمت مى را نشنيده حدش نزنيد و اگر شنيده او را توبه دهيد و حد زنيد ، و اگر توبه نكند او را بكشيد .\r\n\r\n\r\n","description":"","footnote":"\r\n( 1 ) بينى او را كه گويا خدا ميبرد بينى او را و دو چشم او را اگر مولايش صاحب مال فراوان گردد .\r\n","page_name":" 25 ","page_number":25},
  {"content":"\r\n\r\nمن گويم : مىشود در پاسخ شبهه‌اى كه سيد - رضي الله عنه - آورده گفت : نپذيريم كه مباح بر كافر مباح است و مىشود كه اباحه مشروط باشد بايمان چنانچه ايمان شرط درستى عباداتست كه از نامه امير المؤمنين عليه السّلام باهل مصر بهمراه محمّد بن ابى بكر روشن است و اخبار ديگر هم دارد كه خدا مؤمن را بلذتهاى دنيا حساب نكشد و همانا از جز او حساب كشد چون آنها را تنها براى مؤمن مباح كرده ، و مراد به عمل صالح ولايت ائمه عليهم السّلام است و مقصود از تقوى ترك اطعمه حرام است ، و از آيه استفاده شود كه گناهى بر مؤمنان نيست در هر چه بخورند و بنوشند چون از خوردنى و نوشيدنى حرام كناره كنند ، و گناه مؤمن در خورد و نوش حرام است و گناه جز او مطلق است چون شرط اباحه در جز مؤمن نيست ، و بطور بعيد احتمال دارد مقصود اين باشد كه صرف لذت بخشها زيان بكامل الايمان ندارد و همانا زيان دارند بمؤمن ناقص كه نفسشان سركشى كند و شهوت حرام بر آنها چيره گردد ، و رياضات بدنيه براى اينان خوبست تا نفوسشان كامل شود و شهوت از آنها برود و هم دوستى لذت از دلشان بدر آيد .\r\n«  قُلْ لا يَسْتَوِي الْخَبِيثُ وَ الطَّيِّبُ  » در مجمع - 3 - 249 - چون خدا بيان كرد حلال و حرام را بيان كرد كه اين دو برابر نيستند و فرمود : بگو : اى محمّد برابر نيند خبيث و طيّب يعنى حرام و حلال ، از حسن است و جبّائى ، و از سدّيست كه يعنى كافر و مؤمن و گرچه اى شنونده يا اى آدميزاده خوشت آيد از فراوانى خبيث يعنى حرام كه بنگرى چون حرام بسيار بركت ندارد ، و حلال اندك بركت دارد و گفتند : خطاب به پيغمبر است و مقصود امت است . . .\r\nگويم : مىشود طيب و خبيث را عمومى دانست كه فرا گيرد هر چه را يك بدى واقعى دارد خواه آدم باشد خواه خوردنى و نوشيدنى كه برابرى ندارد با پاك از آن نجس گرچه بيشتر باشد ، يعنى قبول و كمال به فزونى نيست بلكه به خوبى و پاكى در واقع است ، و نهان نباشد كه خبيث و طيب در زبان اصحاب به اين معنى كه نزد مردم پسند باشد يا ناپسند در اين آيه داخل نيست .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n«  إِلَّا مَا اضْطُرِرْتُمْ إِلَيْهِ  » يعنى بيچاره شويد به حرام كه در حال ضرورت بشما حلال باشد ، و بسيارى مردم گمراه شوند به حلال شمردن حرام و بر عكس بدلخواه خود و ندانسته ، و خدا داناتر است بدانها كه از حق بباطل و از حلال به حرام تجاوز كنند .\r\nگويم : دلالت دارد كه اصل در خوردنيها خصوص ذبايح حلال بودنست و حكم بحرمت روا نباشد جز با دليل و باينكه حرام در ضرورت حلال شود هر ضرورت كه باشد .\r\n«  هُوَ الَّذِي أَنْشَأَ  » يعنى او است كه آفريد و آغاز كرد بىنمونه باغها كه در آنها درختان گوناگونست كه ستون بندى دارند و يا دوره آنها رده‌بنديست مانند ديوار و يا خودرو و در بيابان و كوهند از هر نوع درخت از ابن عباس است و يا اينكه خود بر پا هستند و نيازى به چوب بست ندارند .\r\nو نخل و زرع آفريد با مزه و ميوه گوناگون ، برخى رنگ و مزه و بو و صورت گوناگون دارند و برخى در دو صورتند و يك مزه دارند و برخى يك صورت و در مزه مختلف ، همه اينها دلالت دارند بر يگانگى او و توانائى او بر هر چيز ، و زيتون و انار آفريد مانند هم در مزه و رنگ و صورت و نامانند در ميوه ، و زيتون را با انار آورد كه مانند همند در اينكه برگشان در شاخه درونست ، و مباح است از آنها بخوريد ، جبائى و جمعى گفتند دلالت دارد بر جواز خوردن از ميوه آنها و گرچه حق فقراء در آنها باشد - پايان ( مجمع البيان 4 : 374 ) .\r\nگويم : ضمير - ثمره - به همه آنچه ذكر شده برگردد و دليل است بر مباح بودن همه خصوص كه در مقام امتنانست .\r\n«  وَ آتُوا حَقَّهُ يَوْمَ حَصادِهِ  » گفتند حقى كه بايد روز درو داد زكاتست ، و در اخبار ما است كه جز زكاتست ، و در جاى خود بيايد ان شاء اللَّه « و اسراف نكنيد » در دادن و صدقه يا در خوردن پيش از درو و يا مطلقا ، و گفتند : يعنى در گناه خرج نكنيد ، و تفسير آيه‌هاى ديگر در باب - انعام - گذشت تا فرموده او .\r\n « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ  » يعنى خوردنى حرام\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبرخورنده در آنچه به من وحى شده نيست يعنى در قرآن يا اعم از آن ، و اين دليل است كه حرمت جز بوحى نباشد ، زيرا او جز بوحى سخن نكند و از پيش خود نگويد ، جز اينكه خوراك مردار باشد يا خون جهيده و ريخته ، طبرسى گفته : نام خون ريخته برده براى آنكه خونى كه در گوشت است و برنيايد مباح است « يا گوشت خوك » اين سه را در اينجا حرام كرد با اينكه محرمات ديگر هم باشند كه در مائده فرموده از خفه شده و كوفته شده و پرت شده و شاخ خورده و جز آن براى اينكه همه آنها مردارند و در حكم آنند و در اينجا باجمال گفته و در آنجا شرح داده ، و بهتر اينست كه گفته شود براى اهميت حرمت اينها نام آنها را برده و حرمت جز آنها را به جاهاى ديگر سپرده يا بنصّ قرآن يا وحى به غير قرآن ، و نيز اين سوره مكيه است و مائده مدنيه و بسا كه جز اين محرمات پس از آن حرام شده باشند ، و مردار هر جانور جانداريست كه بىتذكيه شرعيه جانش درآمده كه پليد است و نجس و نفرت بار ، و رجس بمعنى عذاب هم آمده - پايان - مجمع البيان 4 : 378 ) .\r\nو گفتند ضمير به خوك برگردد و پليدش براى نجاست خوارى آنست « يا فسق باشد » و آنچه بنام بتان كشند فسق ناميده چون در فسق اندر است .\r\n«  وَ عَلَى الَّذِينَ هادُوا  » يعنى حرام كرديم بر يهود در زمان موسى هر ناخن دارى را » در مجمع است كه در معنايش اختلاف است 1 - از ابن عباس و ابن جبير و جز آنها است كه جانوريست كه انگشتان جدا از هم ندارد مانند شتر ، شتر مرغ و مرغابى و غاز 2 - همان شتر تنها است 3 - همه درنده‌ها و سگها و گربه‌ها و هر چه با چنگال شكار كند در آن وارد است و هر پرنده چنگال‌دار و هر دابه سم‌دار « و از گاو و گوسفند بر آنها حرام كرديم پيهشان را » از پيه تو دل و پيه قلوه و جز آن « جز چربى پشت آنها » كه با گوشت فربه است كه بر آنها حرام نيست و چربى پشك انداز و پستان و پيه روده‌ها را يا آنچه به استخوان آميخته در كشاف و جز آنست كه پيه دنبه است كه به استخوان دم پيوست است ، و گفتند : مخ است ، در كنز است كه پيه و چربى پهلو و دنبه است كه به استخوان دم تركيب شده ، و دخول پيه پهلو در  « ما حَمَلَتْ ظُهُورُهُما » \r\n\r\n","description":"","footnote":"","page_name":" 28 ","page_number":28},
  {"content":"\r\n\r\nروشنتر است ، و گفتند : آيه دلالت دارد بر حلال بودن اين چيزها در شرع ما و گر نه اختصاص حرمت آنها به يهود معنا ندارد ، هم دلالت بر تخصيص بيهوده دارد فرموده خدا « اين سزاى ستمكاريهاى آنها است كه بدانها داديم » بكمك قرينه‌هاى ديگر كه نهان نيستند .\r\n « وَ إِنَّا لَصادِقُونَ »  در مجمع است - 4 : 279 - يعنى راستگوئيم در اخبار از تحريم و از ستمكارى آنها و در هر چيز و در اينكه اين تحريم كيفر پيشينيان آنها بود و مصلحت كسانى كه بعد از آنهايند تا وقت نسخ .\r\n«  وَ لَقَدْ مَكَّنَّاكُمْ فِي الْأَرْضِ  » گفتند : - ره - يعنى شما را توانا كرديم بر تصرف در زمين و آن را بشما داديم و پايگاه شما نموديم « و براى شما در آن وسيله زندگانى ساختيم » از انواع روزى و هر گونه نعمت و بهره ، و گفتند : منظور كسب و قدرت بر آن و ابراز آنست و شما كم قدر دانيد و شكر كنيد .\r\n« بخوريد و بنوشيد » فرمانى است به منظور اباحه براى همه مباحات « و اسراف نكنيد » بدست اندازى به حرام ، مجاهد گفته : اگر مانند كوه احد صرف در طاعت كنى مسرف نباشى ، و صرف يكدرهم پول يا يك مدّ گندم در نافرمانى خدا اسراف است ، و گفتند : يعنى بىاندازه نخوريد و ننوشيد ، و حكايت است كه رشيد پزشك نصرانى استادى داشت و روزى بعلى بن حسين بن واقد گفت : در قرآن شما چيزى از علم پزشكى نيست با اينكه دانش دو تا است دانش دين و دانش تن ، على به او گفت : خدا همه پزشكى را در نيم آيه قرآنش فراهم آورده كه فرموده :\r\n« بخوريد و بنوشيد و اسراف نكنيد » و پيغمبر ما صلّى اللَّه عليه و آله و سلم همه طبّ را در فرموده خود آورده كه : معده خانه درد است و پرهيز سره هر دارو و بهر تنى بده آنچه را بدانش عادت دادى ، پزشك نصرانى گفت : قرآن شما و پيغمبر شما براى جالينوس طبى وانگذاشتند .\r\nو گفتند : مقصود اينست كه حرام نخوريد و حلال را بروش حرام نخوريد خوردن حرام گرچه اندكى باشد اسراف است و خوردن بىاندازه حلال كه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nنزد خردمندان زشت و مايه زيان باشد نيز اسراف است و حلال نيست ، چون كسى كه گلاب در ديگ بريزد بجاى آب و مشك در آن افشاند ، و چون كسى كه تنها يك اشرفى دارد و با آن عطر بخرد و عطر بزند و عيال خود را نيازمند رها كند « راستى خدا مسرفان را دوست ندارد » . و آنها را دشمن دارد ، و چون خدا برگرفتن زيور را نزد هر مسجد تشويق كرد و خورد و نوش را مباح كرد و از اسراف نهى كرد ، و جمعى از عرب بسيارى از اين چيزها را حرام ميدانستند تا آنجا كه روغن و شير را در حال احرام حرام ميدانستند و سائبه و بحيره را حرام ميدانستند خدا آنها را رد كرد و فرمود :\r\n« بگو » اى محمّد « چه كس حرام كرده زيورى را كه خدا براى بنده‌هاش برآورده و روزيهاى خوب را » كه بلذت بخش تفسير شده و گفته‌اند : يعنى حلال و نخست اظهر است ، چون در قيامت آنها را ويژه مؤمنان كرده و فرموده « بگو آنها از آن مؤمنانست در دنيا و ويژه آنها است روز قيامت » ابن عباس گفته : يعنى مؤمنان در دنيا شريكند با كافران بت پرست در خوردن طيبات و پوشيدن جامه خوب و زناشوئى با زنان شايسته و سپس در آخرت طيبات ويژه مؤمنانند و مشركان از آنها بهره‌اى ندارند .\r\nو گفتند معنا اينست كه اينها در دنيا براى مؤمنان آلوده بغم و اندوه و رنج است و در قيامت از اين آلودگى پاكند « چنين شرح دهيم آيات را » يعنى چنانچه شما را بمصالح و منافع دينتان آشنا كنيم آيات را هم براى مردم كه ميدانند بيان كنيم پايان - ( مجمع البيان 4 : 413 ) .\r\nو من گويم : بسا تقدير آيه اين باشد كه : آنها از آن مؤمنانند و خاصّ آنان و براى آنها آفريدمشان و روز قيامت ويژه آنها گردند ، يعنى كفار و مخالفان در دنيا به زور و ناحق شريك آنها باشند و در قيامت ويژه آنها شوند و شريكى ندارند از آنها ، و مؤيد آنست آنچه ما در باره آيه «  لَيْسَ عَلَى الَّذِينَ آمَنُوا \r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتا آخر - » گفتيم و گويا بدين معنا اشارت دارد آنچه امير المؤمنين عليه السّلام در نامه خود باهل مصر نوشته « بدانيد اى بنده‌هاى خدا كه پرهيزكاران خير دنيا و آخرت را بدست آوردند با دنياداران در دنياشان شريكند و آنان در آخرت با اهل آخرت شركت ندارند . مباح كرده خدا براشان در دنيا آنچه آنها را بس است و بىنياز كند ، خدا عزّ اسمه فرموده : « بگو چه كس حرام كرده زيور خدا را - تا آخر آيه » .\r\nرازى گفته : آنها در دنيا از مؤمنانند و خاص آنها نيستند چون مشركان با آنها شريكند و روز قيامت خاص آنها باشند و كسى شريك آنها نباشد ، اگر گويند : چرا نفرمود از آن مؤمنانند و ديگران ؟ گوئيم براى آنكه آگهى دهد كه در اصل براى مؤمن آفريده شدند و كفار تبع آنها شدند چنانچه فرمود « هر كه كافر شود بهره اندكى به دو دهم وانگه به عذاب دوزخش كشانم ، 126 - البقره » سپس گفته : نافع خالصة را مرفوع خواند و ديگران منصوب . . .\r\nكلينى در ( 1 : 409 - اصول كافى ) بسندش از يونس بن ظبيان يا معلى بن خنيس آورده كه به امام ششم عليه السّلام گفتم : شما را از اين زمين چه بهره‌ايست ؟ لبخندى زد و فرمود : خداى تعالى جبرئيل را فرستاد و فرمانش داد با انگشت بزرگ پايش هشت نهر در زمين بكند چون سيحان و جيحون كه نهر بلخ است و خشوع كه نهر شوش است و مهران كه نهر هند است و نيل كه نهر مصر است و دجله و فرات آنچه را آب دهند يا آب از آنها گيرند همه از آن ما است و هر چه از آن ما است از شيعه ما است و دشمن ما را از آن بهره نيست جز آنچه به زور برد ، و راستى دولت ما در مقامى است پهن‌تر از ميان اين و اين يعنى آسمان و زمين سپس اين آيه را خواند « بگو آنها از آن مؤمنانند در دنيا » و زوربران « ويژه آنها است روز قيامت » بىزوربرى .\r\nسپس طبرسى - ره - گفته : اين آيه دلالت دارد بر جواز پوشيدن جامه‌هاى فاخر و خوردن از طيبات حلال و عياشى بسندش روايت كرده كه امام چهارم عبائى به 50 اشرفى طلا ميخريد و چون تابستان ميشد آن را صدقه ميداد و باكى بدان نميديد ، و ميفرمود «  قُلْ مَنْ حَرَّمَ زِينَةَ اللَّهِ  » تا آخر آيه .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو بسندش از يوسف بن ابراهيم كه نزد امام ششم عليه السّلام رفتم و جبه و روپوش خز بر تن داشت گفتم : قربانت اين خز است در باره آن چه گوئى ؟ فرمود : خز باكى ندارد گفتم پودش ابريشم است . فرمود : باكى ندارد حسين عليه السّلام را كه كشتند جبه خز بر تن داشت سپس فرمود : چون عبد اللَّه بن عباس را امير المؤمنين عليه السّلام نزد خوارج فرستاد بهترين جامه‌اش را پوشيد و عطر بهترى زد و به بهترين مركب سوار شد و نزد آنها رفت ، گفتند : اى پسر عباس تو كه بهتر مردمى در جامه و مركب جبّاران نزد ما آمدى ؟ اين آيه را خواند «  قُلْ مَنْ حَرَّمَ زِينَةَ اللَّهِ  - تا آخر آيه » بپوش و خوش بپوش كه خدا جميل است جمال را دوست دارد و بايد از حلال باشد .\r\nو اين آيه دلالت دارد كه اصل در اشياء اباحه است چون فرموده « كى حرام كرده » و نقل مؤيد عقل آمده - پايان - ( مجمع البيان 4 : 413 ) .\r\nسپس خدا سبحانه حرامها را برشمرد و فرمود « بگو پروردگارم حرام كرده هرزگيها را آشكار باشند يا نهان و گناه را و ستم را بناحق و شرك شما به خدا را كه دليلى بر آن فرو نيامده و حرام كرده كه ندانسته به خدا چيزى را بگوئيد » و گويا اشاره است باينكه خوردن طيبات و بهره بردن از لذتبخشهاى حلال حرام نيستند بلكه حكم بحرمت آنها حرام است چون ندانسته به خدا بستن است .\r\nگفتند فواحش همه زشتيها و كبائرند آشكار باشند يا نهان ، و گفتند : زنا است ، و گفتند عريان گرديدنست و گفتند : اثم گناهان و نافرمانيها است ، گفتند :\r\nگناهى كه حد ندارد ، و گفتند مى و ستم و تباهكاريست و واژه بناحق براى تاكيد است .\r\n«  وَ يُحِلُّ لَهُمُ الطَّيِّباتِ  » در مجمع البيان - 4 : 487 - است كه يعنى لذتبخشهاى خوب ، و حرام كرد بر آنها زشتيها و آنچه نفوس نفرت دارند . و گفتند : حلال كرد بر آنها آنچه از راه حلال بدست آرند و حرام كرد آنچه از راه ناپاك بدست آرند ، و گفتند : حلال كرد بر آنها آنچه را رهبانانشان و ملايانشان بر آنها حرام\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nكردند و آنچه را اهل جاهليت حرام دانستند مانند بحيره و سائبه و حرام كرد بر آنها مردار و خون و گوشت خنزير و آنچه با آنها ياد شده - پايان - و گويم : بيشتر اصحاب ما آن را دليل گرفتند بر حرمت بسيارى از چيزها كه در طبع بيشتر مردم پليد است . و اين مورد اعتراض است زيرا سياق آيه مدح پيغمبر و شريعت او است كه هر چه بر آنها حلال كرده واقعا پاكيزه است و اگر چه ما نفهميم و آنچه حرام كرده پليد است گرچه ما نفهميم مانند خوراك لذيذى كه از مال دزديست كه بيشتر مردم آن را لذيذ شمارند و در واقع پليد است ، و بيشتر داروها كه مردم بدان نياز دارند بىاندازه نفرت آورند و نديديم كسى آنها را حرام شمارد و تفسير آيه بمعنى بىنياز به تخصيص و موافق قواعد اماميه از حسن و قبح عقلى اولى است از معنى نيازمند بتخصيص بسيار بلكه آنچه بيرون رود از آن بيشتر باشد از آنچه بماند در آن چنانچه بر كسى كه مواردش را بررسى كند نهان نماند ، و ممكن است گفت : اين آيه در حكم صريح است به ثبوت حسن و قبح عقلى و اصحاب آن را دليل آن نگرفتند .\r\n«  كُلُوا مِنْ طَيِّباتِ ما رَزَقْناكُمْ  » يعنى از روزى حلال و پاك و خدا فرمود : « تيمم كنيد با زمين طيب 43 - النساء » يعنى پاك ، و بمعنى بىآزار هم هست چنانچه گويند زمان طيب يعنى نه گرم و نه سرد ، و بمعنى لذتبخش و بىنفرت هم هست چون قول خدا « پرسندت چه بر آنها حلال شده بگو حلال شده طيبات ، 4 - المائده » زيرا در اينجا مقصود از طيّب حلال نيست چون جواب بيفائده مىشود زيرا پرسش از حلال بوده و در جواب نگويد حلال است ، و طاهر هم مقصود نيست زيرا طاهر را بايد از شرع فهميد ، و معنى بىآزار هم نيست چون بىآزار وصف مأكول نيايد پس بايد مراد همان لذت بخش و بىنفرت باشد كه در طبع خود آنها است و متبادر از لفظ طيب هم همين است عرفاً و در اخبار هم مؤيد آن آمده و مقصود عرف ميانه مردم است كه توانگرند ، در حال اختيار ، نه مردم بيابان و بيچارگان از اعراب سخت زندگى زيرا آنها هر چه بجنبد و بر زمين راه رود خوش دارند ، و از يكيشان\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nپرسيدند چه ميخوريد ؟ گفت هر چه بجنبد و راه رود مگر ام جنين يكى گفت امنيت بر امّ جنين مبارك باد كه خوردنى نيست ، اين خلاصه كلام شيخ است ، در مبسوط و جز او جز اينكه او نخست حلال را بجانور و جز آن بخش كرده و جانور را بزنده و جز آن ، و گفته : هر جاندار زنده حرام است چون حلالى آن از شرع نرسيده بدليل اينكه ذبح جاندار ممنوع است ، و هر جاندار بيجان و جز جاندار در اصل مباح است و در استثناء جاندار زنده از اين اصل اشكال است براى اينكه دليل حلالى عام است و استناد بحرمت ذبحش بىدستور شرع قابل منع است ، و اين اصل كلى باب اطعمه است .\r\nو من گويم : سستى برخى از اين سخن را در گذشته دانستى و باز گوئيم اينكه گفته مراد از طيب حلال نيست قابل منع است زيرا بسا مقصود اشاره به آنچه باشد كه حليت آن بيان شده و حلالهاى ديگر را پس از آن آورده ، و عنوان طيّبات براى بيان اينست كه هر چه را ما براى شما حلال كرديم همان طيب واقعى است و اينكه گفته : طاهر را بايد از شرع شناخت دليل نيست كه طيب بمعنى طاهر نباشد پس از آنكه خدا در قرآن و به زبان پيغمبرش نجاساترا بيان كرده و از آن استفاده شود كه جز نجاسات منصوصه حلالند و دليلى بر نجاست آنها نيست و اينكه گفته خوردنى به بىآزار وصف نشود قابل منع است زيرا بسيارى از خوردنيها و نوشيدنيها خرد و تن را تباه كنند ، و انحصار معنى طيب بدان چه گفته ممنوع است زيرا بسا مقصود از آن ناپليد معنوى و بىزشتى واقعى باشد براى اينكه زيان دينى و دنيوى دارد گرچه ممكن است كه اين همان معنى بىآزار باشد .\r\n « وَ رَزَقَكُمْ مِنَ الطَّيِّباتِ »  برخى وجوه پيش را پذيرا است « و برآورد براتان از ثمرات رزقى » براى اينكه همه ثمرات روزى آدمى نباشند . . .\r\nبيضاوى گفته : روزى براى شما كه با آن زندگى كنيد و شامل خوراك و جامه هر دو هست . . .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n« و مسخر كرد براتان كشتى تا بفرمانش در دريا روان باشد » يعنى بخواست او تا به همه جا « و مسخر كرد براتان نهرها را » و آنها را آماده بهره‌گيرى شما ساخت و گفتند : معنى مسخر كردن آنها آموختن راه بهره‌برى از آنها است .\r\nگويم : آيه دليل است بحلال بودن ثمرات آنچه از زمين برآيد و جواز خوردن و نوشيدن و پوشيدن آنها و جواز كشتيرانى و كشتى سوارى و جواز نوشيدن و وضوء و غسل از نهرها و ديگر بهره‌ها جز آنچه بدليل خارج شده و هم بجواز آبيارى كشت و درخت و پاشيدن بر زمين و انتفاعات ديگرى كه از آن نهى نشده .\r\n« و ساختيم براى شما پيش از آن زمين را ، و زمين را كشيديم و بر آن لنگرها افكنديم از كوه و رويانديم در آن از هر چيز مناسب و ساختيم براى شما در آن وسائل زندگى » در مجمع است كه يعنى آفريديم براى شما در آن معيشت از كشت و گياه ، و گفتند : يعنى خوراكيها و نوشابه‌ها كه بدان زندگى كنيد .\r\nو گفتند ، مقصود تصرف در وسائل روزيست در مدت زندگى « و آنان كه شما روزى ده آنها نباشيد » يعنى شكارها و جانوران كه خدا آنها را روزى دهد نه شما . . .\r\n « فَأَسْقَيْناكُمُوهُ »  يعنى آن را وسيله سيراب شدن شما ساختيم و شما نگهبان آن نباشيد بلكه خدايش در آسمان نگهدارد وانگه بزمينش بيارد و در آتش بدارد و با چشمه‌ها به اندازه نيازتان برآرد .\r\n« راستى شما را در چهارپايان عبرتيست » بيضاوى گفته : يعنى دليلى كه از نادانى برهاند و بدانش كشاند « بنوشانيم بشما از آنچه در شكم آنها است و اين بيان عبرتيست كه از ميان سرگين و خون شيرى پاك برآيد كه از برخى اجزاء خون تراود كه از اجزاء لطيف سرگين باشند از آن خوردنيها كه در شكمبه اندازه‌اى هضم شدند و از ابن عباس است كه چون چهارپا علف خورد و در شكمبه‌اش پخته شود فرودينش سرگين است و ميانه آن شير و بالايش خون ، و بسا اگر درست باشد مقصود اينست كه ميانه مايه شير است و زيرش مايه خونى كه غذاى تن است زيرا آنها در خود شكمبه پديد نشوند و ته‌نشين آن سرگين است و آنها را بدارد\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nتا بهضم دوم رسند و اخلاط چهارگانه از آنها برآيد كه آبكى باشند و نيروى تشخيص فزونى آن آب را از آن بقلوه‌ها ريزد و به زهره و سپرز و باقى را كه پخته كند باندام تن پخش كند و بخش هر كدام بتقدير حكيم عليم به دو رسد و اگر حيوان ماده است اخلاطى بيش از غذاى تن بواسطه برودت مزاج دارد كه آن فزونى را نخست برحم ريزد براى بچه شكمى و چون زائيده شد آن را به پستانها ريزد و سفيد گردد بوسيله گوشتهاى سفيد آنها و شير شود و از هنر خداست پديد كردن اخلاط و شير و آماده كردن قرارگاه و مجارى آنها و وسايل توليد و نيروهاى كارگر در آن در هر زمان كه شايسته است و اينست كه وادار مىكند باعتراف بكمال حكمت و شايانى رحمتش و اين شير پاك برآيد و بوى سرگين ندارد و بواسطه تنگى مجاريش از اجزاء كثيفه جدا شده است .\r\nو رازى در تاويل آيه گفته : مقصود اينست كه شير از برخى اجزاء خون پديد گردد و خون از اجزاء لطيف سرگين برآيد كه خوردنيهاى درون شكمبه است و شير از اجزائى پديد شود كه نخست ميان سرگين باشند و بار دوم از اجزائى كه ميان خونند ، و خدايش از اين اجزاء كثيف و سخت پاك كند و اوصافى در آن آفريند كه بدانها شير باشد و سازگار تن كودك شود - پايان - .\r\n«  وَ مِنْ ثَمَراتِ النَّخِيلِ وَ الْأَعْنابِ  » يعنى شما را براى عبرت گرفتن نوشانيد از ثمرات نخل و از انگور از آنچه كه از آن ميان مىسازيد با روزى خوب حلال چون خرما و كشمش و شيره انگور و شيره خرما و هم سركه و چگونه از آن مىسازيد با اينكه روزى خوب حلال از آن توان ساخت كه هم گله دارد و هم امتنان ، و برخى گفتند . مقصود از سكر سركه است و از رزق حسن آنچه بهتر از آنست ، و گفتند سكر هر آنچه حرام است از محصول آنها مىباشد يا جز آن چون نبيذ و فقّاع و مانندشان ، و رزق حسن هر آنچه خدا از ثمره آنها حلال كرده است و رفع گرسنگى كند .\r\nعلى بن ابراهيم گفته « سكر » سركه است و از امام صادق عليه السّلام روايت است\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكه آيه پيش از تحريم خمر بوده و نسخ شده و اين دليل است كه مقصود از آن مى است و سكر بهر دو معنى آمده ، و گفتند : اگر مقصود مى هم باشد دليل جواز شرب آن نباشد زيرا ذكر آن بر سبيل عتاب است كه با منّت جمع شده پيش از تصريح بحرمت و معنى نسخ سكوت از بيان حرمت است و منافات ندارد با رواياتى كه آن هميشه حرام بوده و برابر كردنش با روزى خوب دليل زشتى آنست « كه در آن نشانه‌ها است براى مردمى كه ميفهمند » و خرد خود را به كار ميزنند «  وَ رَزَقَكُمْ مِنَ الطَّيِّباتِ  » بيضاوى گفته : يعنى روزى شما كرده از لذتبخشها و حلالها كه روزى دنيا نمونه آنها است آيا بباطل كه بتهايند بگروند يا حرام كنند آنچه را خدا حلال كرده « بخوريد از آنچه كه خدا بشما روزى كرده ، گفته : آنها را واداشته به خوردن حلال خدا و شكر نعمتش پس از بازداشتن آنها از كفر و تهديد آنها بر آن سپس حرامها را بر آنها شمرده تا دانسته شود كه جز آنها حلال است ، وانگه تأكيد كرد آن را بنهى از حرام كردن حلال بدلخواه خودشان و فرمود « به زبان خود وصف نكنيد » چنانچه آنان گفتند ، آنچه در شكم اين چهارپايانست ويژه مردان ما است تا آخر آيه - .\r\nو روش گفتار و حصر در آغاز آيه دلالت دارند بر حصر محرمات به اين چهار كه ذكر كرده جز آنچه با دليل بدانها پيوسته مانند ، درنده‌ها ، و مقصود اينست كه نگوئيد : اين حلال است و اين حرام تا زبان شما دروغ باشد ، و اين در وصف زبانشان بدروغگوئى بسيار رسا است كه گوئيا دروغ نامعلوم است و زبان آنها آن را شرح ميدهد بدين سخن و از اين رو از سخن شيوا شمرده شده چنانچه گويند چهره او زيبائى را وصف مىكند ، چشمش جادو را بيان مىكند .\r\n « لِتَفْتَرُوا »  بيان علت است نه غرض « ازواج » بمعنى اصناف است كه به يكديگر جفت ميشوند ، و نبات و شتّى بيان يا وصف ازواج هستند و مىشود شتّى وصف نبات باشد كه چون در اصل مصدر است مفرد و جمع در آن يكسانست يعنى پراكنده‌ها در صورت و عوارض و منافع كه برخى آدمى را شايد و برخى بهائم را و از\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاين رو فرمود : « بخوريد و بچرانيد چهارپايانتان را » و مقصود اينست كه بر آورديم هر نوع گياه را و گفتيم بخوريد و بچرانيد چون آماده بهره‌ورى است براى خوردن و علف چرا .\r\n«  كُلُوا مِنْ طَيِّباتِ ما رَزَقْناكُمْ  » در مجمع است كه مقصود از آن اباحه است « و سركشى نكنيد » يعنى تجاوز نكنيد و آن را بوجه حرام بخوريد ، و گفتند :\r\nيعنى از حلال به حرام تجاوز نكنيد و آن را كمك گناه نسازيد تا خشم من بشما فرو ريزد و بايست شود « آبى به اندازه » كه پر سود و كم زيانست يا در خور صلاح آنها است و آن را در زمين جا داديم و ميتوانيم آن را از ميان ببريم بوسيله فاسد كردنش يا تبخيرش يا فرو كشيدنش در زمين تا آنجا كه برآوردنش نشدنى باشد . . . « و درختى كه از طور سينا برآيد » كه كوه موسى است ميان مصر و ايله گفتند كوه در فلسطين است « كه روغن دارد و رنگ آميزى » كه با آن چراغ افروزند و نان خورش كنند كه نان را در آن فرو برند و رنگ آن را گيرد .\r\n«  وَ سَخَّرَ لَكُمْ ما فِي السَّماواتِ »  هر آنچه در آسمانها است وسيله سود شما ساختيم « و هر آنچه در زمين است » كه شما را به بهره‌گيرى از آن بواسطه يا بىواسطه مسلط كرديم « چه از برون و چه از درون » چه محسوس و چه معقول چه بشناسيد و چه نشناسيد « بسوى زمين جرز » يعنى بىگياه نه زمين شوره‌زار كه از آن چهارپاهاشان ميخورند چون كاه و علف و خودشان ميخورند ، چون دانه و ميوه . . .\r\n « وَ ما عَمِلَتْهُ أَيْدِيهِمْ »  يعنى آنچه با دست خود از آن سازند مانند آب انگور و شيره و گفتند : يعنى بآفرينش خدا است نه كار دست شما است . . .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nاخبار باب\r\n1 - در تفسير على بن ابراهيم بسندش از حفص بن غياث كه امام ششم عليه السّلام فرمود : اى حفص دنيا را نزد خود چون مردار دانم كه براى ضرورت از آن چيزى خورم - الخبر - 2 - در محاسن : بسندى از مفضّل بن عمر كه به امام ششم عليه السّلام گفتم : به من گزارش ده قربانت كه چرا خدا مى و مردار و خون و گوشت خوك را حرام كرده ؟\r\nفرمود : راستى خدا تبارك و تعالى اينها را بر بنده‌هاش حرام نكرده و جز آنها را حلال كرده براى رغبت بدان چه حرام كرده و زهد در آنچه حلال كرده ، ولى خدا مردم را آفريد و دانست چه چيز تنشان را نيرو دهد و براى آنها خوبست و از تفضل خود آن را بر آنها حلال و مباح كرد و بمصلحت آنها و دانست چه چيز بدانها زيان دارد و آنها را از آن بازداشت و آن را بر آنها غدقن كرد . و آنگه آن را بر بيچاره مباح كرد آنگه كه جز بدان نتواند زيست و فرمود : به اندازه رفع نياز از آن برگيرد نه بيشتر و آنگه فرمود : اما خوردن مردار را كسى ادامه ندهد جز آنكه تنش سست شود و لاغر گردد و نيرويش برود و نژادش قطع شود و مرده خوار بمرگ ناگهانى بميرد .\r\nو اما خورندهء خون آب زرد برآورد و گند دهن گيرد و بد خلق شود و دچار داء الكلب گردد و سخت دل و بيرحم گردد تا آنجا كه امنيت ندارد از اينكه فرزند و پدر و مادرش و خويشاوند و رفيق خود را بكشد و اما گوشت خوك براى اينكه خداى تبارك و تعالى مردمى را به صورت خوك و خرس و ميمون و مسوخات ديگر نمود و از خوردن گوشت مانند آنها غدقن كرد تا مردم از آن بهره نبرند و كيفرش را سبك شمارند .\r\nو اما مى را خدا غدقن كرد براى اثر آن و تباهى آن و فرمود : دائم الخمر دچار لرزش شود و نورش برود و مردانگيش نابود گردد تا آنجا كه بخونريختن از\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nخويشان خود و زنا با آنها دلير شود ، و چون مست گردد بسا به محرمان خاندانش بجهد و نفهمد ، مى بنوشنده خود جز بدى نيفزايد ( 324 - محاسن ) .\r\nدر كافى ( 6 : 242 فروع ) به دو سند مانندش آمده .\r\nبيان : در قاموس گفته : كلب به حركت لام تشنگى و حرص و سختى و پر - خورى است كه سير نشود و فرياد سگ گزيده را هم گويند ، و ديوانگى و هارى سگ است بر اثر خوردن گوشت آدمى و جنون ماننديست كه بر اثر گزيدن سگ هار دچار آدمى شود - پايان - و گويا مقصود از آن در حديث تشنگى يا پرخورى يا ديوانگى مانند سگ هار گزيده است ، و جهيدن كنايه از جماع است و بسا مقصود از آن كشتن است و مقصود از حرم زنان او است چنانچه در قاموس است .\r\n3 - در معانى الاخبار - 214 - بسندى از امام ششم عليه السّلام در قول خدا عزّ و جلّ «  فَمَنِ اضْطُرَّ غَيْرَ باغٍ وَ لا عادٍ  - 173 - البقرة - 125 - الانعام - فرمود :\r\nباغى شورشى بر امام است و عادى راهزن كه مردار بر آنها حلال نيست .\r\nو روايت شده كه عادى دزد است و باغى كسى كه دنبال شكار رفته و روانيست براشان كه در سفر نماز شكسته خوانند و در حال اضطرار مردار خورند .\r\n5 - از عياشى : بسندى تا امام ششم عليه السّلام در تفسير همان آيه كه باغى ظالم است و عادى غاصب ( تفسير عياشى ج 1 ص 74 ) .\r\n6 - ( و در عياشى بسندى تفسير آيه را برابر حديث شماره 3 - آورده ) .\r\n7 - ( و در روايتى تفسير آن را برابر حديث شماره 4 - آورده ) .\r\n8 - ( و در دعائم الاسلام بسندى تفسير آن را برابر حديث شماره 5 - آورده ) .\r\n9 - و از همان بسندى از امام ششم عليه السّلام در تفسير قول خدا «  فَمَنِ اضْطُرَّ غَيْرَ باغٍ وَ لا عادٍ  » فرمود : باغى خارج بر امام است و عادى دزد است .\r\nبيان : خلاصه مجموع اخبار اينست كه هر سفرى كه روا نباشد شكستگى در نماز و روزه براى گناه و تجاوز بودن آن سفر ، خوردن مردار هم براى ضرورت\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدر آن روا نيست .\r\n10 - در دعائم الاسلام از امام ششم عليه السّلام است كه در باره كليات آنچه خوردنش حلال است و آنچه حرام فرمود : اما آنچه خوردنش براى آدمى حلال است و از زمين برآيد سه صنف است از خوراكيها :\r\n1 - همه انواع دانه‌ها چون گندم ، برنج ، و اقسام قطنيه از عدس و نخود و لوبيا و جز اينها ، 2 - همه ميوه‌ها 3 - همه قسم سبزى و گياه و هر كدام از اينها كه خوراك آدمى باشد و سود و نيرو به دو دهد خوردنش حلال است ، و هر كدام زيان دارند خوردنش حرام است مگر براى درمان بيمارى و اما آنچه از گوشت جانداران حلال است گوشت گاو و گوسفند و شتر و از جانداران وحشى گوشت هر كدام نيش و چنگال ندارند ، و از گوشت پرنده هر كدام چينه‌دان دارند ، و از شكار دريا هر كدام فلس دارند ، و جز اينها همه اصنافش حرام است ، و هر تخمى دو سويش نابرابرند خوردنش حلال است و هر تخمى دو سويش برابرند از غير مأكول اللحم است .\r\nبيان : در نهايه گفته : در حديث است كه از قطنيه يكدهم گرفته شود ، و آن با كسر و تشديد مفرد قطّانى است مانند عدس و نخود و لوبيا و همجور آنها .\r\nدر قاموس است كه قطنيه با ضمه و كسره گياه است و دانه‌هاى زمين يا دانه‌هاى جز گندم و جو و كشمش و خرما ، يا دانه‌هاى پختنى ، شافعى گفته :\r\nعدس و خلّر ( گياهى يا سير يا ماش ) و سير و گاورس و نخود جمع قطانى است ، يا خرفه و سبزى تابستان .\r\n11 - در دعائم - از على عليه السّلام كه فرموده مضطرّ مردار و هر حرامى را كه بدان مضطر است ميتواند خورد .\r\n12 - جعفر بن محمّد عليه السّلام فرمود : هر كه به خوردن مردار مضطر شود بخورد تا سير شود و اگر بنوشيدن مى مضطر شود بنوشد تا سيراب گردد و نتواند بدان\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nباز گردد تا باز مضطرّ شود .\r\n13 - و از همان : از ابى جعفر عليه السّلام كه ياد آور شد پنيرى كه مشركانش سازند با اينكه از مايه مردار در آن نهند و از ذبيحه‌اى كه نام خدا در ذبح آن نبرند ، فرمود : اگر آن را بدانند خورده نشود ، و اگر وضع پنير دانسته نيست و ندانند چه كس ساخته و در بازار مسلمانان فروخته شود از آن بخور .\r\n14 - در تفسير نعمانى بسندها از امير المؤمنين عليه السّلام كه فرمود : آيات قرآن كه تاويل و تنزيلشان يكى است هر آيه محكمى است كه در بارهء حرام بودن چيز معروفى است كه در زمان عرب بوده كه تأويل و تنزيل آن يكى است و نيازى بتفسير و شرح بيش از تأويل ندارد ، مانند قول خدا در تحريم : « حرام است بر شما مادرانتان ، و دخترانتان و خواهرانتان - تا آخر آيه - 13 - السنه » و اينكه فرمود « جز اين نيست كه حرام است بر شماها مردار و خون و گوشت خوك - تا آخر آيه 173 - البقره » و چون قول خدا تعالى « ايا آنان كه گرويديد از خدا بترسيد و وانهيد آنچه از ربا بجا است - تا آخر آيه 278 - البقره » تا آنجا كه فرموده : « حلال كرده فروش و حرام كرده ربا را 275 - البقره » و فرمود خدا تعالى « بگو بيائيد تا بخوانم بر شما آنچه را حرام كرده پروردگار شما بر شما - تا آخر آيه - 151 - الانعام » و مانند آنها در قرآن بسيار است از آنچه خدا حرام كرده و نيازى ندارد شنونده كه از آنها پرسشى كند ، و فرموده خدا در باره حلال‌ها « حلال است بر شما شكار دريا و خوراكش بهره شما است و كاروانها ، 96 - المائده » و فرموده خدا « و چون از احرام درآمديد شكار كنيد - 5 - المائده » و قول خدا تعالى « پرسندت چه حلال است براشان - تا فرموده - « از آنچه خدا بشما آموخته - 4 - المائده » و فرموده‌اش - خوراكتان حلال است براشان - 5 - المائده - و فرمودهء او « بپائيد بعهدها حلال است بر شما زبان بسته جانوران جز آنچه بر شما خوانده شود جز حلال‌كننده شكار با اينكه شما محرم باشيد - 1 - المائده - و قول خدا « و حلال شده بر شما شب ماه روزه همخوابى با زنهاتان - 188 - البقره » و قول خدا « حرام نسازيد پاكيزه آنچه را خدا بر شما حلال كرده\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n87 - المائده » و مانندش بسيار است .\r\nدر تفسير قمى هم مانندش آمده .\r\n15 - در محاسن : بسندى تا على عليه السّلام كه پرسش شد از سفره‌اى كه در راه افتاده و گوشت و نان و پنير و تخم مرغ فراوان دارد و كاردى هم در آنست فرمود : آنچه در آنست قيمت شود و خورده شود چون تباه‌شدنى است و بجا نماند و اگر صاحبش آمد بهايش را تاوان دهند ، گفتند : يا امير المؤمنين ندانند سفره از مسلمانست يا گبر ؟ فرمود : در آزاديند تا بدانند ( 453 - محاسن ) .\r\nدر كافى ( 6 : 297 فروع ) مانندش آمده با سندى .\r\n16 - در نوادر راوندى - 50 - مضمون شماره 15 - را بسندى آورده .\r\nو از همان - 46 - بسندش كه پرسش شد على عليه السّلام از يك گوسفندى پوست كنده و ديگرى سر بريده كه بر صاحبشان اشتباه شده كدام مردار است و كدام تذكيه شده ؟ فرمود هر دو را نزد سگها اندازند .\r\n18 - در فقه الرضا فرمود عليه السّلام : اگر گوشتى يافتى و ندانى مردار است يا تذكيه شده تيكه‌اى از آن را در آتش انداز اگر بهم كشيده شد تذكيه شده و اگر روى آتش شل شد مردار است ، و هر شكارى بكنى در خشكى يا دريا حلال است جز آنچه برايت بيان كردم كه در خبر آمده خوردنش بد است .\r\nتوضيح و بيانيست : از روايات گذشته احكام مهمى استفاده شوند .\r\n1 - از روايت سكونى و ديباجى برآيد كه اصل در گوشت در افتاده اينست كه تذكيه شده تا بدانى مردار است چنانچه ظاهر عموم آيات و اخبار گذشته است و از حصر محرمات در آمارى معين برآيد كه اين از آنها نيست ، و ممكن است اين حكم مقيد به بلاد مسلمانان باشد و گويا ظاهر همين است و بسا مخصوص بدان چه باشد كه قرائن دارد بر اينكه از مسلمانى است و اينكه سائل گفته : يا از مجوسى است با آن منافات ندارد ، زيرا محض احتمال است براى پرسش بس است ولى اينكه فرمود : تا بدانى ، دلالت دارد كه با ظن باينكه از كافر است هم خوردنش رواست\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nجز اينكه علم شامل ظن هم باشد ، ولى مشهور ميان اصحاب اينست كه اصل عدم تذكيه است تا دانسته شود يا از دست مسلمان و يا از بازار مسلمانان گرفته شود تا آنجا كه برخى مبالغه كرده و گفته : اگر جلد قرآن در مسجدى باشد در حكم مردار است ، و برخى اصحاب گفتند در اين باره اعتماد به ظن از اماره رواست .\r\nشهيد ثانى در باره لقطه نعلين و انبان و شلاق گفته : نهان نيست كه بيشتر نعلينها پوستند و هم انبان و شلّاق و حكم مطلق بجواز برگرفتن آنها يا حمل مىشود بدان چه از پوست نباشد چون پوست افتاده مجهول است و به حكم اصل عدم تذكيه مردار است يا حمل مىشود بموردى كه ظاهر امارات تذكيه آنست و برخى اصحاب گفته اعتماد بدان شايد .\r\nو علامه رحمه اللَّه در تحرير گفته : اگر ذبيحه افكنده يافت ، خوردنش روا نيست برايش تا نداند مسلمان سر آن را بريده يا آن را در دست مسلمان بيابد .\r\nمحقق اردبيلى - نور - در شرح ارشاد گفته : دليل اجتناب از گوشت افتاده در راه كه ذبحش معلوم نيست اينست كه اصل در مردار حرمت است ، چون بيجانى دانسته است و تذكيه شروط وجودى بسيارى دارد كه اصل عدم آنها است ولى بسا بقرينه دانسته شوند و از اين رو بر سر گوشت قربانى نشانى نهند ، و عموم برخى اخبار هم بر آن دلالت دارند چون صحيحه عبد اللَّه بن سنان كه حلال بر حرام غلبه دارد . و خصوص روايت سكونى ، و اين روايت را آورده و گفته : ضعف سند زيان بدان ندارد چون موافق عقل است و جز آن ، و در آن احكام بسيارى است چون پاكى گوشت افكنده و هم پوست افكنده و حمل مىشود بر صورت وجود قرينه بدان كه در دست مسلمان بودند ، و بودن گوشت در دست گبر روشن نيست تا دلالت كند بر حلال بودن ذبيحه كافر فافهم ، و چون جواز خوردن مال مردم در صورت تلف شدن آن بىنياز باذن حاكم شرع به شرط اينكه آن را به عهده خود قيمت كند ،\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nو چون عدم شرائط عدالت در قيمت‌گذار و تصرف كن ، و اينكه تاوانش مال صاحب آنست ، و اينكه نادان عذر دارد تا بداند فتامل و خلاصهء قرينهء مايه ظن غالب معتبر است تا چه رسد بمقيد علم يا ظن متاخم بدان - پايان - .\r\nو بدان كه محقق در شرايع گفته : هر گاه گوشتى يافت شود و ندانند مذكى است يا مردار گفته‌اند : در آتشش اندازند اگر بهم رفت مذكى است و اگر پهن شد مردار است .\r\nعلامه طاب ثراه در قواعد گفته : اگر گوشتى افتاده و ندانند تذكيه شده اجتناب شود و گفتند در آتش اندازند و اگر بهم رفت حلال است و اگر پهن شد مردار است ، شهيد ثانى در مسالك پس از نقل سخن محقق گفته اين قول ميان اصحاب بخصوص متقدمين مشهور است ، شهيد در شرح گفته : نديدم كسى مخالف آن باشد جز محقق در شرايع و جز فاضل علامه كه آن را بلفظ گفتند آورده كه مشعر به سستى آنست با اينكه محقق در نافع موافق مشهور است و علامه در مختلف آن را در ضمن مسائل خلافى نياورده ، و شايد براى همين باشد ، و برخى اجماع را دليل آن دانسته و شهيد گفته : دور از باور نيست و مؤيد آنست موافقت ابن ادريس كه خبر واحد را حجت نميداند و اگر اجماع نميدانست بدان فتوى نميداد و اصل اين حكم روايت محمّد بن يعقوبست در ( 6 : 361 فروع كافى ) بسندش از شعيب از امام ششم عليه السّلام در باره مرديكه بآبادى درآمده و به گوشتى برخورده و ندانسته تذكيه شده يا مردار است فرمود : آن را به آتش افكن هر آنچه بهم رود تذكيه شده و هر آنچه پهن شود مردار است ، و با اين شهرت سندش ضعيف است و توقف مصنف در باره آن موجّه است ، و ظاهر روايت اينست كه حكم نشود بحلالى گوشت و عدمش بآزمايش برخى از آن بلكه بايد هر تيكه جدا آزموده شود و هر كدام حكم خود را دارند براى اينكه فرموده : هر آنچه بهم رود حلال است و هر آنچه پهن شود حرام است ، و از اينجا است كه شهيد در دروس مايل شده بسرايت حكم آن به گوشت مذكّى كه با مردار مشتبه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nشده و ميتوان با آتش آزمايش كرد - پايان - سخن مسالك .\r\nو من گويم : عبارت فقه از عبارت اين خبر بهتر است و دلالت دارد بر اكتفاء بآزمايش يك قطعه در باره همه و اينكه او گفته هر تيكه بايد آزمايش شود اگر مقصود تيكه‌هاى بهم پيوسته است بىنهايت دور از باور است . و بايد تا مىشود تيكه كرد و آزمود تا برسد بجزء لا يتجزى بر فرض امكان و اگر مقصود تيكه‌هاى جدا است كه دانسته نيست همه از يك جاندارند شكى نيست كه چنين است و اگر بدانند از يكى است حكم بتكرار آزمايش مشكل است گر چه احوط است .\r\nو بدان كه منافاتى ميان روايت شعيب و روايت سكونى نيست چون نخست ظاهر در نپخته است و دوم در پخته و پس از پختن آزمودن سودى ندارد زيرا ظاهر اينست كه سبب جمع شدن گوشت تذكيه شده بيرون ريختن بيشتر خون رگها است و از اين رو بر آتش بسته و درهم شود ، و مردار در غالب خونش برجاست و ميان رگها بسته شده و چون آتش بدان رسد خون روان شود و گوشت پهن گردد و گوشت پخته رطوباتش رفته و در آن چيزى نماند تا آزمايش را شايد .\r\nاگر گفته شود پاسخ روايت سكونى عام است و اين مورد را هم بگيرد گويم « آنان در وسعت » باشند عموم ندارد چون ضمير به همان اشخاص برگردد و اگر بعموم مردم برگردد مىشود حمل بر استحباب شود يا گفته شود رخصت در آنجا است كه طريق علمى نباشد و اين آزمايش مايه علم است و ديگر موضوعى ندارد .\r\n2 - چون گوشت مذكّى با مردار مشتبه شد ظاهر اصحاب وجوب اجتناب از همه است تا خصوص مذكى معلوم شود در جايى كه شبهه محصوره باشد نه در غير محصوره كه وجوب اجتناب از همه سبب حرج مىشود ، براى آنكه اجتناب از مردار واجب است و بايد از همه اطراف شبهه محصوره اجتناب شود بدليل فرموده پيغمبر صلى اللَّه عليه و آله و سلم كه حلال و حرام جمع نشوند با هم جز اينكه حرام با حلال غلبه كند و بدان اعتراض شده كه وجوب اجتناب از مردار بطور مطلق ممنوع است و رواست\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكه حرمت مخصوص بمردارى باشد كه بخصوص معلوم است « 1 » چنانچه اخبار صحيحه بدان دلالت دارند ، و اين روايت از پيغمبر صلى اللَّه عليه و آله عاميه است و مخالف روايات معتبره است و اصل و عمومات و حصر محرّمات حلال بودن را ترجيح ميدهد و ممكن است معنى روايت اين باشد كه حلال بر حرام غلبه مىكند و حرام مفعول باشد و حلال فاعل .\r\nو گفتند : در صورت اشتباه آن را به كسى كه مردار را حلال داند بفروشند چنانچه شيخ در نهايه گفته و ابن حمزه پيرو او شده و علامه هم در مختلف آن را تأييد كرده ، و محقق هم در شرايع بدان مايل است به شرط اينكه در فروش همان مذكى را قصد كند و مستند صحيحه حلبى است از امام صادق عليه السّلام كه گويد شنيدمش ميفرمود : چون مذكى با مردار مشتبه شود آن را بفروشد به كسى كه مردار را حلال داند ( 6 فروع كافى 260 ) آن را بسندش آورده .\r\nو در حسنه حلبى است ( در كافى همان صفحه ) آنچه بر آن دلالت دارد ، و ابن ادريس از فروش و انتفاع بدان مطلقا منع كرده براى آنكه روايت فروش مخالف اصول مذهب است ، و محقق روايت را به قصد فروش مذكى تفسير كرده ، و به دو اعتراض شده كه بيع مجهول است و قدرت بر تسليم ميسر نيست و بيع آن درست نيست به تنهائى و در مختلف جواب داده كه اين بيع حقيقى نيست بلكه وسيله گرفتن مالى است از كافر برضاى او كه جايز است و اطلاق بيع بر آن صورى است براى مشابهت چون بذل مالى است بعوض ، و بدين جواب اعتراض شده كه حلال شمار مردار بسا كافر ذمى باشد مانند مسيحى كه مالش محترم است و نميشود بطور مطلق فروش بحلال\r\n\r\n\r\n","description":"","footnote":"\r\n( 1 ) اين مورد اشكال است زيرا احكام بذات موضوع تعلق دارند نه با قيد علم تفصيلى و در روايات متقدمه يكى بيش نيست كه علم را قيد دانسته و آن هم در شك بدوى است كه شامل مورد علم اجمالى نيست و يكى از آنها كه در مورد علم اجمالى بوجود مردار است حكم بوجوب اجتناب شده و حديث نبوى هم ظاهرش اينست كه حرام مرفوع است و فاعل و نصب آن خلاف ظاهر است مگر دليلى بر آن باشد ( از پاورقى ص 144 ) .\r\n","page_name":" 47 ","page_number":47},
  {"content":"\r\n\r\nشمار مردار را روا دانست ، و بهتر عمل بدين روايت صحيحه است و رد اعتراضات در برابر آن ، آرى ظاهر روايت راوندى عدم جواز بيع است ولى از نظر سند معارض روايت صحيحه نتواند شد با اينكه منافاتى هم با آن ندارد زيرا اين كه فرموده آنها را نزد سگ اندازند كنايه از ترك استعمال و خوردن آنها است و منافات ندارد با دادن آن به كسى كه چون سگ است ، و گويا كسى نگفته بايد آن را بخصوص خوراك سگ كرد چنانچه در مردارهاى ديگر هم نگفتند .\r\nو شهيد قائل شده باينكه آن را با آتش آزمايش كنند و با درهم شدن و پهن شدن تميز دهند چنانچه در باره گوشت مجهول رسيده ، و اعتراض شده كه قياس باطل است و فارق موجود است زيرا مردار بودن گوشت افتاده صرف احتمال است ولى در اينجا مردار معلوم است و حكم مشتبه را نميتوان بمعلوم اجراء كرد ، محقق اردبيلى گفته : اين اعتراض محل تامل است زيرا از روايت برآيد كه بوسيله اين آزمايش علم بتذكيه حاصل مىشود و آن اعم است از گوشت مطروح و مورد بحث با اينكه فرقى هم در ميان نيست زيرا گوشت افتاده هم نزد فقهاء در حكم مردار است شرعا و هر يك هم در اينجا محتمل است كه مردار باشد نه متعين است و علم اجمالى بمردار اثرى ندارد پس بايد يا علت را مستقل ندانست و آن در همه موارد قياس منصوص العله رواست و يا از اصل حرمت دست برداشت پايان - .\r\n3 - دو خبر نخست دلالت دارند بدان چه فقهاء گفتند در بارهء جسته‌اى كه نميماند مانند خوراك كه جوينده مخير است ميان آنكه آن را بقيمتش ملك خود سازد يا بفروشدش و بها را معرفى كند و يا آن را به حاكم دهد تا بهر چه براى او بهتر است در آن عمل كند ، و از پيغمبر صلى اللَّه عليه و آله هم روايت كردند كه فرمود : هر كه غذائى جست آن را بخورد ولى آن دو خبر تنها دلالت بر جواز خوردن دارند و يكى بر اينكه اگر مالكش آمد پولش را به دو دهد و به زودى گفتگو در باره آن در جاى خودش بيايد .\r\n4 - هر شكارى الخ دلالت دارد كه اصل در حيوان اينست كه حلال گوشت و قابل تذكيه است مگر آنچه را دليل خارج كرده باشد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو شهيد ثانى - قد - گفته : اصل در حلال الاكل و حرامش اينست كه بشرع رجوع شود و هر چه را مباح كرده مباح است و هر چه را منع كرده حرام ، و هر چه در شرع ذكر نشده مرجع عادت عربست : آنچه را پاكيزه دانند حلال است و آنچه را نفرت دارند حرام ، و بآيات گذشته استدلال كرده كه سخن در باره آنها گذشت محقق اردبيلى طاب ثراه گفته دليل عقل و نقل موافقند كه خوردن هر چيز بىزيانى حلال است ، زيرا بيان شد كه حكم عقل مباح بودن هر خوراك بىزيانيست جز آنچه را دليل خارج كرده و آيات شريفه هم در اين باره بسيارند چون «  خَلَقَ لَكُمْ ما فِي الْأَرْضِ جَمِيعاً  - 29 - البقره »  « وَ كُلُوا مِمَّا رَزَقَكُمُ اللَّهُ حَلالًا طَيِّباً  ، 88 - المائده » كه حلال و طيب تاكيدند نه قيد و آن ظاهر است ، اخبار هم بدين معنا بسيارند و اجماع هم محقق و همه چيز به حكم عقل و نقل از كتاب و سنت و اجماع بر اباحه است جز آنچه نصّ بر حرمت دارد بطور عموم چون « و حرام است بر شما خبائث 157 - الاعراف » و هر چه دانسته شود كه خبيث است حرام است ولى معنى خبيث مبهم است زيرا شرع آن را شرح نداده و معنى لغوى هم مقصود نيست و عرف هم يك نواخت نيست ، و مىشود گفت مقصود عرف ميانه مردم و بيشتر آنها است در حال اختيار مانند مردم شهر و ده نه بيابان گردان كه چيزى نزد آنها نفرت انگيز نيست بلكه هر خوردنى را پاكيزه شمارند و اعتماد بدانها نشايد .\r\nو يا بطور خصوص چون  « حُرِّمَتْ عَلَيْكُمُ الْمَيْتَةُ »  3 - المائده تا آخر آيه ، و خلاصه ظاهر حلال بودنست تا دانسته شود كه حرام است براى اينكه خبيثه است يا جز آن براى آنچه گذشت و براى صحيحه ابن سنان و مؤيد آنست حصر حرامها چنانچه فرمود « بگو نيابم تا آخر آيه 145 - الانعام » و آنچه بىترديد فهميده شود همان حلال بودن است تا دليل حرمت نباشد تا برسد به حيوان ذبح شده و اعضاء مردار كه هر چه دانسته شود كه مردار است يا نامشروع سر بريده شده نيز حرام است جز آنچه استثناء شده و اما مشتبه و مجهول الحال است جز آنچه استثناء شده ظاهر سخن فقهاء حرمت است نيز ولى مورد تامّلى است كه بدان اشاره شد ، اين قاعده كلّى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاست بىنظر بدليل خصوصى كه در مورد حلال و حرام وارد است و بايد پيرو آن بود فتامل پايان سخن او - قد - و آن در نهايت متانت است .\r\n19 - در فقيه - 3 : 216 و در تهذيب 217 - بسندى از عبد العظيم بن عبد اللَّه حسنى كه از امام نهم عليه السّلام پرسيدم از «  ما أُهِلَّ لِغَيْرِ اللَّهِ بِهِ  » فرمود : يعنى آنچه براى بت سر برند يا براى درخت كه خدايش حرام كرده چنانچه حرام كرده مردار و خون گوشت خوگ را پس هر كس بيچاره شود و باغى و عادى نباشد گناه ندارد كه از مردار بخورد گفتم يا ابن رسول اللَّه كى مردار براى مضطرّ حلال شود ؟\r\nفرمود : پدرم از پدرش از پدرانش برايم باز گفتند كه همين از رسول خدا صلى اللَّه عليه و آله پرسش شد و به او گفته شد ما در سرزمينى باشيم و دچار قحطى شويم چه زمانى مردار بر امان حلال شود ؟ فرمود : تا چاشت و شام نداريد و دست شما بسبزه بيابان نرسد ( ما لم تصطبحوا او تغتبقوا او تحتفئوا بقلافشأنكم بها ) .\r\nعبد العظيم گفت : به او گفتم يا ابن رسول اللَّه چه معنا دارد قول خدا عزّ و جلّ « هر كه مضطر شد نه باغى و نه عادى 173 - البقره » ؟ فرمود : عادى دزد است و باغى آنكه به شكار ميرود براى خوشگذرانى و بازيگرى نه براى مخارج عيال خود ، كه نتوانند مردار بخورند چون مضطر شوند و مردار بر آنها در حال اضطرار حرام است مانند حال اختيار ، و نتوانند روزه را بخورند و نماز را شكسته بخوانند در سفر گفتم : فرموده خدا  « وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ »  جز آنچه را تذكيه كنيد 4 - المائده » يعنى چه ؟ فرمود منخنقه جانوريست كه آن را خفه كردند تا مرده ، موقوذه آنست كه بيمارى آن را فشرده تا بيحركت شده ، مترديه آنچه از بلندى يا كوه پرت شده يا در چاه افتاده و مرده ، نطيحه آنچه جانور ديگرش شاخ زده و مرده و آنچه درنده از آن خورده تا مرده و آنچه بر سنگ بتها يا بر خود بتها كشند جز آنچه زنده به آن رسند و سرش را برند و تذكيه‌اش كنند ، گفتم : «  وَ أَنْ تَسْتَقْسِمُوا بِالْأَزْلامِ  » يعنى چه ؟ فرمود : در جاهليت ده كس شريك\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nميشدند و يك شتر ميخريدند و با ده چوبه تير تقسيم بندى ميكردند كه هفت آنها بهره داشت و سه آنها بىبهره بودند نام آنها كه بهره داشتند فذ ، توام ، نافس ، حلس مسبل ، معلّى و رقيب بود و نام بىبهره‌ها ، سفيح ، منيح ، و وغد بود ، و با ده تير قرعه ميزدند و هر كس تير بىبهره بنامش درمىآمد يك سوم پول شتر را بايد بدهد و قرعه را ادامه ميدادند تا صاحبان سه تير بىبهره درآيند و پول شتر را از آنها ميگرفتند و آن را ميكشتند و آن هفت تن كه پولى نداده بودند ميخوردند و به آن سه تن كه پولى داده بودند چيزى نميدادند ، و چون اسلام آمد خدا آن را حرام كرد در آنچه حرام كرد و فرمود «  وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ  » يعنى اين حرام است .\r\nبيانيست : مخمصه يعنى قحطى و گرسنگى ، اينكه فرمود : ما لم تصطبحوا :\r\nاين خبر را عامه هم بنقل ابى واقد از پيغمبر صلى اللَّه عليه و آله و سلم روايت كردند و در تفسيرش اختلاف دارند .\r\nدر نهايه گفته : در حديث است كه پرسش شد كه كى مردار براى ما حلال است ؟ فرمود : « ما لم تصطبحوا أو تغتبقوا أو تحتفئوا بها بقلا » اصطباح در اينجا چاشت خوردنست ، و غبوق شام خوردن و اصل آنها نوشيدن در بام و شام است و آنگه در خوردن به كار رفتند ، يعنى نميتوانيد آنها را با خوردن مردار جمع كنيد ، ازهرى گفته : اين تفسير را از عبيده غلط گرفتند و گفتند : مقصود اينست كه چون براى چاشت و شام چيزى نداريد كه بخوريد يا بنوشيد و سبزى و گياه هم نيابيد كه بخوريد مردار براى شما حلال است و گفته : اين تفسير درست است .\r\nو در باب حاء با فاء از ابو سعيد ضرير آورده كه درست « ما لم تحتفوا بها » است بىهمزه از احفاء شعر يعنى آراستن مو و كسى كه با همزه گفته از ماده حفأ است كه بررىّ است و آن نادرست است زيرا كه بررى از سبزيها نيست و ابو عبيده گفته :\r\nحفأ ريشه بررى سفيدتر است و گاهى خورده شود ، ميفرمايد مادامى كه آن را نكنيد و بخوريد و رفع ضرورت كنيد ، و روايت شده « ما لم تحتفوا » با فاء تشديددار بمعنى گرفتن چيزى يك جا چنانچه زن موى خود را از چهره كنار زند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو در باب ج با ف گفته : از آنست حديث « كى حلال شود براى ما مردار ؟\r\nفرمود : آنگاه كه لم تجتفئوا بقلا » يعنى سبزى را از بن نكنيد و آن را بيندازيد از « جفأت القدر » يعنى كف و چرك روى ديك را بدور افكندم ، و در باب خ و ف گفته :\r\n« او تختفوا بقلا » يعنى سبزى را آشكار كنيد چون اختفاء بمعنى اظهار است و اخفاء بمعنى نهانكردن .\r\nطيبى گفته : « تحتفوا بها » يعنى تا زمين را خوب وانرسيد آنگاه بمردار بچسبد و مقصود اينست كه هر سه چيز بايد نباشند تا مردار حلال گردد تا زمانى كه يكى از اين سه چيز نباشد .\r\nو در برخى نسخه‌هاى فقيه بجاى « او » واو آمده و نيازى بتكلف ندارد ، و بنا بر اينكه با حاء بىنقطه باشد مىشود كنايه از نبودن سبزى باشد و ريشه كن كردن آن كه در عرف ما آن را ضرب المثل نابودى آرند و بسا در عرف آنان همچنين بوده ، و در برخى نسخ تهذيب « تحتقبوا » با حاء بىنقطه و قاف و باء يك نقطه است و مقصود پس‌انداز است يعنى تا گياهى پس‌انداز نكرديد .\r\nدر قاموس گفته : زلم با حركت لام تير بىپيكانست و نامها كه در روايت آمده بر خلاف ترتيب مشهور است و شايد تشويش از راوى باشد و بسا كه منظور امام تعليم آن نامها نباشد و همان اشاره اجمالى به كار آنها بوده و مىشود كه در آن تعهد كرده تا آموختن روش قمار نباشد گرچه مىشود حديث را دليل جواز تعليم و تعلم روش قمار دانست براى جز عمل بقمار ، جوهرى گفته چوبه تيرهاى قمار ده بودند بدين ترتيب 1 - فذ 2 - توام 3 - رقيب 4 - حلس 5 - نافس 6 - مسبل 7 - معلّى و سه بىبهره سفيح و منيح و وغدند پايان با اينكه در اين ترتيب ميان اهل لغت اختلاف است ، فيروزآبادى گفته : مسبل چون محسن ششم يا پنجم از چوبه تيرهاى قمار است .\r\n20 - در تحف العقول - 337 - در خبرى طولانى از امام صادق عليه السّلام كه فرمود : آنچه خوردنش براى آدمى از آنچه از زمين برآيد حلال است سه رسته از\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nغذاها است :\r\n1 - همه دانه‌ها از گندم و جو و برنج و نخود و جز آنها از حبوب و هر بخش از گنجد و جز آن از هر دانه كه غذاى آدمى شود در تن و نيرويش همه حلالند و هر چه به تن آدمى زيان دارد خوردنش حرام است جز در حال ضرورت .\r\n2 - هر ميوه كه از زمين برآيد و براى آدمى غذا باشد و سود و نيرو دهد خوردنش حلال و اگر زيان زند حرام است .\r\n3 - هر نوع سبزى و گياه زمين كه براى آدمى سودمند است و غذا است حلال است و هر روئيدنى كه خوردنش زيان دارد بر آدمى چون گياهان زهردار و مانند خرزهره و جز آن از هر زهردارى خوردنش حرام است .\r\nو اما آنچه از گوشت جانوران حلال است گوشت گاو و گوسفند و شتر است و از جانوران وحشى هر كدام بىنيش و بىچنگالند ، و از پرنده‌ها هر كدام چينه‌دان دارند خوردن گوشت آنها حلال است و هر كدام ندارند همه حرامند ، و خوردن هر قسم ملخ باكى ندارد .\r\nو اما آنچه از تخم حلال است آنست كه دو سويش با هم نابرابرند و آنچه دو سويش برابرند همه حرامند .\r\nو آنچه از شكار دريا حلال است از انواع فلسداران است و آنچه فلس ندارد خوردنش حرام است .\r\nو اما نوشابه‌هائى كه خرد را دگرگون نكنند بسيارند و نوشيدنشان باكى ندارد و آنچه از نوشابه‌ها مستى آرد كمش هم حرام است .\r\nبيان : فيروزآبادى گفته : كنجد بستانى دارد و دشتى كه معروف به خلبهنگ است و جلجلان و دانه‌اش و گفته : دفل و دفلى به وزن ذكرى گياهى است كه بپارسى آن را خرزهره نامند ، كشنده است ، گلش چون گل سرخ است و بارش چون خرنوب كه براى كچلى و خارش بمالش سود دارد و براى درد زانو و پشت به ضماد كردن و براى راندن كك و موريانه آب پخته او را بپاشند ، و براى ريشه كن كردن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nپيسى مغزش را بمالند نافع است .\r\n21 - در محاسن - 49 - بسندش از عبد اللَّه بن سليمان گفت : از ابى جعفر عليه السّلام پرسيدم از پنير ، فرمود : از خوراكى پرسيدى كه مرا خوش آيد و آنگه چند درهم به غلامى داد و فرمود : پنير بخرد و غذا خواست و ما بهمراه او غذا خورديم و پنير را آوردند و فرمود : بخور ، و چون از غذا فارغ شديم گفتم : چه گوئى در باره پنير ؟\r\nفرمود : نديدى من آن را خوردم ، گفتم : چرا ، ولى ميخواهم از زبان شما بشنوم فرمود : من به تو از پنير و جز آن خبر دهم هر آنچه در آن حلال و حرام است برايت حلال است تا خصوص حرامش را بدانى و آن را وانهى .\r\nدر كافى ( 6 فروع 339 ) بسندش مانندش آمده .\r\nبيان : ظاهر اينست كه پرسش از پنير براى آن بوده كه عامه از خوردنش كناره‌گيرى داشتند باحتمال اينكه مايه پنيرش از مردار گرفته شده باشد ، و مايهء پنير نزد ما از اعضاء نجس مردار استثناء شده ، و بسا كه جواب امام بر پايه چشم پوشى از آنست يعنى اگر مايه پنير از مردار هم نجس باشد خوردن پنير بر ما رواست چون آن را ندانيم يا اينكه حكم مردار در آن نيست يا براى اينست كه نشسته آن نجس است . بنا بر قولى ، يا براى آنكه غالباً مايه پنير از گبرها گرفته ميشده چنانچه از برخى اخبار برآيد در نهايه گفته در حديث ابن حنفيه است كه « پنير را هر جا معرض فروش شد بخور » يعنى از هر دستى بخر و نپرس كه مسلمان آن را ساخته يا ديگرى ؟ 22 - در محاسن - 945 - بسندش از ابو جارود كه از ابى جعفر عليه السّلام پرسيدم از پنير و گفتم كسى به من خبر داده كه ديده در آن مردار نهادند ، فرمود : براى اينكه در يك جا مردار در آن نهند در همه روى زمين حرام شود ؟ چون دانستى در آن مردار است مخورش و اگر ندانى بخر و بخور ، به خدا من ببازار گردم و از آن\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nگوشت و روغن و پنير بخرم و گمان ندارم همه آنها نام خدا را در كشتن ذبيحه ببرند ، اينان بربرند و اينان سودانى .\r\nبيان : در قاموس گفته : بربر دسته‌اى آدميند در مغرب زمين ، و امتى ديگر در ميان حبشيها و زنگيها كه آلت مردان را برند و مهر زنان خود كنند - پايان - و اين خبر دلالت دارد كه جائز است خريد گوشت و مانندش از بازار مسلمانان و بررسى و پرسش بد است .\r\nمحقق و جز او گفتند : و آنچه در بازار مسلمانان فروش شود از ذبيحه و گوشت خريدش رواست و بررسى از آن لازم نيست ، و در مسالك گفته : در اين باره فرقى نيست كه از دست مردم مسلمان شناخته گرفته شود يا ناشناخته چه آن مسلمان ذبيحه كتابى و جز او را حلال داند يا نه بنا بر قول درست‌تر براى عموم نصوص و فتاوى ، و مستند حكم اخبار بسياريست ، و همچنانست پوستهاى كه در دست آنها است ، و در تحرير شرط كرده كه بايد مسلمانى باشد كه ذبيحه اهل كتاب را حلال نداند و آن جدّاً سست است زيرا همه مخالفان ذبيحه اهل كتاب را حلال دانند و بنا بر اين بايد گرفتن آن از مخالفان مطلقا روا نباشد و اين خلاف اطلاق اخبار است ، و بدان كه در سخن فقهاء تشخيصى براى بازار مسلمانان بيان نشده و بايد در آن بعرف رجوع كرد و در موثقه اسحاق بن عمار است از امام كاظم عليه السّلام كه باكى ندارد پوستين يمانى و هر چه در سرزمين اسلام ساخته شود به او گفتم : و گرچه در آن جز مسلمان باشد ؟ فرمود : اگر مسلمان غلبه دارد باكى ندارد .\r\nو عمل بدان سزد و منافى عرف هم نباشد و امتياز بازار اسلام بغلبه مسلمانانست در آن خواه حكمران آنها مسلمان نافذ الحكم ، باشد يا نه . براى عمل بعموم خبر و چون كه رواست خريد گوشت و پوست از بازار اسلام لازم نيست بررسى از اينكه كشنده مسلمان بوده يا نه و از اينكه بسم اللَّه گفته و رو به قبله سر بريده يا نه ، و بررسى مستحب هم نيست و اگر گويند مكروه است وجهى دارد چون در خبر از آن نهى شد و كمترش كراهت است و در دروس بنفى استحباب اكتفاء كرده .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n23 - در محاسن - 496 - : بسندش از بكر بن حبيب كه پرسش شد امام ششم عليه السّلام از پنير و اينكه مايه از مردار در آن نهند ، فرمود : خوب نيست ، سپس درهمى فرستاد و فرمود : از يك مسلمانى آن را بخر و چيزى از او مپرس .\r\n24 - و از همان : كه يك شيعه گفت : نزد ابى جعفر عليه السّلام بودم و يكى از همكيشان ما از وى پرسيد از پنير ، فرمود : آن خوراكى است كه مرا خوش آيد و من تو را از پنير و جز آن خبر دهم هر چه حلال و حرام دارد براى تو حلال است تا حرامش را بشناسى و آن را وانهى .\r\n25 - از سرائر : بسندى از ضريس كناسى كه از ابى جعفر عليه السّلام پرسيدم از روغن و پنير كه در سرزمين مشركان روم يا بيم او را بخوريم ؟ فرمود : هر چه را بدانى با حرام آميخته مخورش و آنچه را ندانى بخور تا بدانى كه حرام است .\r\n26 - و از همان : بسندى از امام ششم عليه السّلام كه هر چه حرام و حلال دارد بر تو هميشه حلال است تا خود حرامش را بدانى و وانهى .\r\n27 - در تفسير امام - 265 - فرمود عليه السّلام : خداى تعالى فرموده : « بخوريد از آنچه در زمين است » از ميوه و خوراك آن « حلال و پاكيزه » است براى شما كه فرمان پروردگارتان را بريد در بزرگداشت هر كه او بزرگش داشته و سبك شمردن هر كه او خوار و كوچكش كرده .\r\n28 - و از همان - 266 - فرمود عليه السّلام : خدا فرموده : « آيا آنان كه گرويديد بيگانگى خدا و نبوّت محمّد رسول خدا صلى اللَّه عليه و آله و سلم و امامت على ولى خدا « بخوريد از پاكيزه‌هاى آنچه روزى كرديم بشما و شكر خدا كنيد » بر آنچه نصيب شما كرده از پائيدن بمقام ولاية محمّد و على تا خدا شما را بدان از شرور شياطين متمرد بر خدا عزّ و جلّ نگهدارد .\r\n29 - در كافى : 6 فروع 329 - : بسندش از ابى جعفر عليه السّلام در حديثى طولانى فرمود : به تو خبر دهم از پنير و جز آن هر چه حلال و حرام دارد براى تو حلال است تا خود حرامش را بدانى و آن را وانهى .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n30 - و از همان : بسندش از امام ششم عليه السّلام در باره پنير كه فرمود همه چيز برايت حلال است تا دو گواه آيند و نزد تو گواه شوند كه در آن مردار است .\r\nبيان : دلالت دارد كه نمونه اين از آن قبيل است كه گواه در آن پذير است نه روايت و فقهاء در آن اختلاف دارند .\r\n31 - در شهاب است كه رسول خدا صلى اللَّه عليه و آله فرمود : راستى حرام‌كننده حلال چون حلال‌كننده حرام است .\r\nدر ضوء گفته : فائده حديث اينست كه بايد بدان چه خدا مقرر كرده پابند بود و اعلام كرده كه حرام كن حلال كيفر حلال شمار حرام را دارد و راوى ابن عمر است .\r\n33 - در محاسن - 259 - : بسندش از محمّد بن مسلم و جمعى كه شنيديم امام پنجم عليه السّلام ميفرمود : تقيه در هر چيز است و هر چه آدميزاده بدان بيچاره شد البته خدا آن را برايش حلال كرده .\r\n32 - عياشى از ابى بصير آورده كه شنيدم امام ششم عليه السّلام ميفرمود : مضطرّ مى ننوشد كه جز بدى ندارد برايش ، و اگرش بنوشد او را بكشد مبادا قطره از آن نوشد - ج 1 ص 74 - تفسير عياشى .\r\nدر علل بسندى در - 2 : 145 - آورده مانندش را - و روايت است كه نيفزايدش جز تشنگى .\r\nوانگاه صدوق - ره - گفته : اين حديث چنين است كه روايتش كردم و نوشيدن مى در حال اضطرار مطلقا مباح است مانند مردار و خون و گوشت خوك ، و همانا براى آنش آوردم كه در آن علتى ذكر شده و لا قوة الّا باللَّه .\r\n35 - عياشى : بسندى از امام ششم عليه السّلام در قول خدا « هر كه بيچاره شد نه باغى و نه عادى » فرمود : باغى طالب شكار است و عادى دزد كه نميتوانند نماز را شكسته بخوانند ، و نميتوانند اگر به مردار مضطر شدند از آن بخورند و آنچه در اضطرار براى مردم حلال است بدانها حلال نيست .\r\n36 - در تفسير امام عليه السّلام فرمود : خدا فرموده « همانا حرام است بر شما مردار »\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكه جانش درآمده بىسر بريدن شرعى « و خون و گوشت خوك » كه آن را بخورند « و آنچه قربانى است براى جز خدا » و نام جز خدا در ذبح آن برده شده و آن قربانى كفار است بنام بتهاشان در برابر خدا ، سپس خدا فرموده « هر كه بيچاره شد بيكى از اين محرّمات و نه باغى است » و هنگام ضرورت بدان به امام بر حق نشوريده « و نه عادى » و تجاوزكار و پيرو عقيده باطل در نبوت كسى كه پيغمبر نيست يا امامت جز امام بر حق « گناهى ندارد » در خوردن اين چيزها « چون خدا آمرزنده است » عيب پوش است اى مؤمنان « مهربانست » كه در حال ضرورت مباح كرده براى شما آنچه را در حال فراوانى حرام كرده .\r\nبيان و تفصيلى است : خلاصه خلافى نيست كه حرمت تناول محرّمات ويژه حال اختيار ماست و در هنگام ضرورت جائز است جز براى باغى و عادى و اقوالى در تفسير آنها ضمن تفسير آيات گذشت ، و فقهاء در تفسير آنها چند قول دارند :\r\n1 - باغى شورشى بر امام زمانست و عادى راهزن .\r\n2 - باغى آنكه قوت مضطر ديگر را به زور بستاند براى حفظ جان خود و اين روا نيست بلكه بايد تن بمرگ دهد و او را به خود نهد و عادى آنكه بيش از اندازه ضرورت حرام را تناول كند .\r\n3 - باغى مرده خوار و يا لذت‌بر از آنست و عادى آنكه بيش از اندازه سيرى از آن بخورد ، و دانستن در اخبار تفسير آنها چيست .\r\nاضطرار ترس بر جانست از گرسنگى و تشنگى و آيا بايد ظن بتلف آيد يا ترس تنها بس است ؟ مورد اشكال است و بيشتر فقهاء ترس از بيمارى مهم يا فزونى آن و يا طول كشيدنش را مانند ترس بر جان دانند . و هم ترس از ناتوان شدن در راه رفتن لازم يا جدا ماندن از رفيقان سفر كه در جدائى آنها بر خود يا آبرو يا همراهانش ترسد ملحق بدان دانند و بسا ترس از تلف مال هم در برخى صور اضطرار باشد و شيخ در نهايه گفته روا نيست خوردن مردار جز براى ترس بر جان و در اين صورت بسدّ رمق اكتفاء كند و شكم را پر نكند ، و جمعى اصحاب موافق او شدند ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو نبايد خوددارى كند تا نزديك مردن شود كه ديگر خوردن سودى ندهد ، و جواز تناول حرام در اضطرار مخصوص نوعى از آن نيست ولى برخى بر ديگرى مقدم است چنانچه بيايد ، و خلافى نيست كه مضطر براى سد رمق تناول كند كه جانش بماند و بيش از سيرى باتفاق روا نيست و ظاهر اكثر فقهاء عدم جواز از سدّ رمق به حد سيرى است و اين درست است در صورتى كه رفع ضرورت به همان سدّ رمق بشود و اگر نياز به سيرى باشد چون گرفتار در بيابان كه بترسد اگر سير نخورد در راه بماند يا نياز براى رفتن يا مبارزه با دشمن دارد ، تناول به اندازه رفع ضرورت جائز است ، و اگر بترسد بحلال نرسد ميتواند از آن توشه بردارد ، و آيا تناول در حال ضرورت واجب است يا ترك آن براى تنزه رخصت دارد اقرب وجوبست زيرا تركش مايه خودكشى است كه در كتاب و سنت غدقن شده ، و اگر مضطر بتواند مال ديگرى را براى رفع ضرورت به زور بگيرد در صورتى كه خود او بدان نياز دارد جائز نيست و اين يكى از معانى باغى است كه گذشت و بسا مطلقاً روا نباشد زيرا موجب هلاك ديگرى شود و مانند كشتن ديگريست براى حفظ جان خود و اقرب اينست كه روا نيست خوراك خود را به ديگرى دهد و خود بميرد چون خدا فرموده « خود را دستى هلاك نكنيد تا آخر آيه 195 - البقره » و گفتند : رواست بدليل آيه ايثار - 9 - الحشر .\r\nو اعتراض شده كه خاص مقدم بر عام است ، و اگر خود مالك بدان مضطر نباشد و در آنجا مضطرى است بر مالك واجب است كه آن را به دو بذل كند اگر مضطر مسلمان است يا كافر ذمى يا پناهنده به مسلمانان و اگر گمان دارد كه پس از آن بدان مضطر مىشود در وجوب دادن بمضطر كنونى اشكال است و اگر مالك خود بمضطر ندهد جائز است كه وى آن را به زور بستاند بلكه واجب است گرچه بمقاتله انجامد ، و اگر مضطر بهاى آن را دارد بخشش مجانى بر مالك واجب نيست و با مطالبه مالك بر او لازم است كه بهاء را بپردازد ، و اگر بيش از بهاى بازار خواهد شيخ گفته بذل فزونى بها واجب نيست و بسا كه واجب باشد براى اينكه ميتواند با آن رفع ضرورت كند\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو اگر مضطر بهاء ندارد و آن را مصرف كرد در وجوب پرداخت بها هنگام توانائى بر آن دو قول است ، و اگر براى رفع ضرورت مردار باشد و خوراك ديگرى كه حلال است اگر صاحب خوراك آن را بىعوض يا بعوضى كه بدان تواناست به او دهد مردار بر او حلال نيست و گرچه بهاء بيش از ثمن المثل باشد ، و اگر مالك آن را ندهد و ميتواند به زور بستاند يا مالك زوردارتر است از او آيا مردار خورد يا مال غير را يا مخيّر است ميان آنها چند وجه است .\r\nو اگر جز مى نيابد شيخ در مبسوط گفته : رفع ضرورت بدان روا نباشد ، و جمعى كه در آنها است شيخ در نهايه گفتند جائز است براى ترجيح حفظ جان و دلالت دارد بر آن خبر محمّد بن عذافر كه بيايد و جز آن ، و آن گرچه مجهول است ولى به چند سند روايت شده كه يك ديگر را تأييد كنند ، و دليل قول يكم روايت عياشى و صدوق است از ابى بصير كه سندش ضعفى دارد ، و ممكن است حمل آن بر حرمت مداوا با آن و اگر چه دنباله آن كه صدوق بىذكر سند نقل كرده شامل رفع تشنگى هم هست ، و اما درمان - با مى و حرامهاى ديگر سخنش در ابواب طب گذشت ، و نيز گذشت كه هنگام ضرورت بول بر مى مقدم است ، و بول خودش بر بول ديگر بقولى مقدم است ، و گفتند اگر جز مردار آدمى نيابد رواست از آن بخورد ، و اگر مردار جانورى هم باشد بر مردار آدمى مقدم دارد ، و اگر آدم زنده‌اى يابد كه خونش محترم است روا نيست از او بخورد و گرچه كافر ذمى و پناهنده باشد ، و روا نيست آقا بنده خود را بخورد يا پدر فرزندش را ، و اگر خونش محترم نباشد مانند كافر حربى و مرتد ، رواست كشتن و خوردنش و گرچه كشتن او توقف به اجازه امام دارد زيرا كه آن مخصوص حال اختيار است ، و در حكم آنها است زانى محصن و محارب و منكر نماز و جز آنها كه كشتنشان مباح است ، و اگر حق قصاص بر كسى دارد و در حال اضطرار او را يابد ميتواند براى قصاص او را بكشد و بخورد ، و اما زن كافره حربيه و كودكان آنها در جواز كشتن و خوردنشان دو وجه است ، و برخى متاخرين جواز را ترجيح داده است چون خونشان محترم نيست ،\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو منع از كشتن آنها در غير حال ضرورت براى احترام جانشان نيست و از اين رو كشتن آنها نه كفاره دارد و نه ديه بخلاف ذمّى و پناهنده و معاهد ، و اگر مضطرّ جز خود را نيابد باينكه تيكه از رانش يا جاى گوشتين ديگر ببرد و بخورد اگر ترس از اين دارد كه بريدن آن مردن آرد يا بدتر از آن بريدن حرام است بطور قطع ، و اگر براى سلامت اميد بخش‌تر است در آن دو وجه است .\r\n\r\nباب دوم : براى چه برخى خوردنيها و نوشيدنيها حرامند ؟\r\n1 - در احتجاج از هشام بن حكم كه زنديقى از امام ششم عليه السّلام پرسيد چرا خدا مى را حرام كرده با اينكه لذتى به از آن نيست ؟ فرمود : براى اينكه ام الخبائث است و سرچشمه هر بديست و هنگام مستى از آن نوشنده‌اش خدا را نشناسد و گناهى نماند جز بدان دست يازد و حرمتى واننهد جز آنكه آن را هتك كند و خويشى نزديكى را نگذارد جز پيوندش ببرد ، و هرزگى نماند جز آن را بيارد .\r\nمهار مست بدست شيطانست اگرش فرمان دهد كه بر بت سجده كند سجده كند ، و او را هر جا خواهد بكشد گفت : چرا خون ريخته را حرام كرده ؟ فرمود : براى آنكه دل را سخت كند و دل را بيرحم كند و تن را بگنداند و رنگ را دگرگون سازد ، و بيشتر دچار شدن آدمى بخوره از خوردن خونست .\r\nگفت : خوردن غدّه‌ها چطور ؟ فرمود : مايه خوره‌اند .\r\nگفت : مردار را چرا حرام كرده ؟ فرمود : تا جدا باشد از آنچه با نام خدا سر بريده شود ، و خون در تن مردار بسته شود و بتنش چسبد ، و گوشتش سنگين و ناگوار گردد .\r\nگفت : ماهى هم مردار است ، فرمود : تذكيه ماهى زنده برآوردن آن از آبست و آنگهش وانهند تا جان دهد ، براى اينست كه خون ندارد و ملخ همچنين است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبيان : اينكه فرمود : تا جدا باشد از آنچه نام خدا الخ من گويم چون مرگى كه سبب حرمت شود دو تا است يكى رعايت نشدن شرايط ذبح و نحر مانند تسميه و رو به قبله بودن و دوم ذبح نشدن به كلى و امام عليه السّلام براى هر يك سببى بيان كرد ، سبب يكم دينى و روحانى است كه اطاعت فرمان خدا و بركت وابسته بدانست براى تن و جان در دنيا و آخرت ، با اينكه بسا رعايت اين شرائط بويژه بردن نام خدا اثر كند در سود بخشى اجزاء ذبيحه و سازگاريشان با تنها .\r\nو سبب دوم را آورد كه با ترك ذبح و نحر خون رگها به گوشت چسبد و با آن خورده شود و مفاسد دنبال خونخوارى را دارد ، و سائل اعتراض كرد كه بنا بر اين بايد ماهى هم حرام باشد چون ذبح ندارد و خونش نيايد و پاسخ داد عليه السّلام كه ماهى خون بسيار و جهنده ندارد تا نياز ببر آوردنش باشد و اندك خونى كه در آنست مانند خون متخلّف در ذبيحه است كه خون جهنده دارد و مانند آن زيانى ندارد و خوردنش حرام نيست .\r\n2 - در علل - 2 : 169 - و در مجالس صدوق : بسندش از ابن عذافر كه از امام پنجم عليه السّلام پرسيدم چرا خدا مردار و خون و گوشت خوك و مى را حرام كرد ؟\r\nفرمود : راستش خداى تبارك و تعالى آنها را بر بنده‌هاش حرام نكرد و جز آنها را حلال براى رغبت بدان چه حلالش كرد و بىرغبتى بدان چه حرام كرد بر آنها ولى او عزّ و جلّ مردم را آفريده و دانسته كه براى زيست تن و بهى آنها چه خوبست و آن را براشان حلال و مباح كرده و دانسته چه بدانها زيان دارد و آنها را از آن بازداشته و براى مضطر آنگاه كه جانش جز بدان نماند حلال كرده به اندازه رفع ضرورت ، نه بيشتر ، سپس فرمود : اما مردار كسى از آن نخورد جز كه تنش سست شود و نيرويش كاست گردد و نژادش قطع شود و مرده خور نميرد جز ناگهانى و اما خون خوردن مايه آب زرد است و بيمارى كلب و سخت دلى و بيرحمى كه بر خويش او امنيت نيست و نه بر رفيق او ، و اما گوشت خوگ چون كه خداى تبارك و تعالى مردمى را به صورت خوگ و ميمون و خرس مسخ كرد و از خوردن مانند آنها\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنهى كرد تا مردم از آنها بهره نبرند و كيفر آنها را خوار شمرند .\r\nو اما مى را حرام كرد براى اثرش و تباهيش سپس فرمود دائم الخمر چون بت پرست است و دچار رعشه شود و بيمروت گردد و گستاخ بر محارم و خونريز و زنا كار تا آنجا كه چون مست شود بسا بر محارم خود بجهد و نفهمد ، و مى نيفزايد بر نوشنده‌اش جز بدى - در علل بسند ديگر و در اختصاص بسند خود مانندش آمده و عياشى هم در ج 1 ص 291 تفسيرش - مانندش آورده ، و در علل باز بسند ديگر مانندش آمده .\r\n3 - در عيون و در علل - 2 : 170 - به چند سند از محمّد بن سنان كه امام هشتم عليه السّلام به او نوشت ، خوگ حرام شده براى آنكه زشت است ، و خدا عزّ و جلّش پند مردم و عبرت و بيم و دليل آنها ساخته بر آنچه به صورت او مسخ شده ، و براى آنكه پليدترين خوراك را دارد و علتهاى فراوانى ، و همچنين ميمون را حرام كرده چون مانند خوگ مسخ شده است و پند و عبرت و دليل مردم است بر آنچه به صورت او مسخ شده ، و شباهتى از آدمى در آن نهاده تا دليل باشد كه از آفريده‌هاى خشم زده است و باز در پاسخ پرسشهايش به او نوشت : مردار حرام شده چون تن را تباه و آفت زده كند و چون كه خدا عزّ و جلّ خواست تسميه را سبب حلالى و جدائى ميان حلال و حرام سازد ، و چون آب زرد آورد و دهن را بدبو كند و بو را گند و كند و بد رفتارى و سخت دلى آورد و بيرحمى تا آنجا كه از كشتن فرزند و پدر و رفيق خود ايمن نباشد ، و سپرز را حرام كرد براى خونى كه در آنست و چون علت آن و علت خون و مردار يكى است و در تباهى مانند آنها است .\r\nبيان : در آن اشاره است به علت دينى كه ما آن را در خبر يكم ذكر كرديم .\r\n4 - در فقه الرضا : فرمود بدان خدات رحمت كناد - كه خداى تبارك و تعالى خوردن و نوشيدنى را مباح نكرده جز براى آنچه در آنست از سود و بهى و چيزى را حرام نكرده جز كه براى زيان و تلف و تباهى آنست ، هر چه سود بخش و نيرو ده جسم و تن است حلال است و هر زيان آور و نيرو بر و كشنده حرام است چون زهرها\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو مردار و خون و گوشت خوك و درنده‌هاى نيش‌دار و چنگال داران از پرنده‌ها و آنها كه چينه‌دان ندارند ، و چون تخمى كه دو سويش برابرند و ماهى بىفلس كه همه حرامند جز هنگام ضرورت ، و علت حرمت مارماهى و هر مسخ شده ديگر از خشكى و دريا زيان داشتن بتن است زيرا خدا - تقدست اسمائه - به صورت آنها مسخ‌شده‌ها آورده و خواسته كه سبك شمرده نشوند و مردار مايه بيمارى كلب و مرگ ناگهانى و خوره است ، و خون دل را سخت كند و درد دبيله ( دمل ) آرد و زهرها كشنده‌اند ، و مى سخت دلى آرد و دندان را سياه كند و دهان را بدبو سازد و از خدا دور كند و بخشم او نزديك سازد ، و آن نوشابه ابليس است و فرمود صلى اللَّه عليه و آله و سلم :\r\nميخوار ملعونست ، نوشنده مى چون بت پرست است و روز رستاخيز با فرعون و هامان محشور شود .\r\n5 - در علل - 2 : 279 - بسندش از محمّد بن سنان آورده كه امام هشتم عليه السّلام در ضمن نوشته‌هايش به او نوشت كه ما يافتيم آنچه خداى تبارك و تعالى حلال كرده صلاح بنده‌ها و وسيله زيست آنها است و بدان نيازمندند ، و يافتيم آنچه حرام كرده بدان نياز ندارند و تباه كن و مايه نيستى و هلاك است سپس ديديم خدا برخى حرامها را هنگام نياز بدان حلال كرده چون در آن هنگام صلاح دارند مانند اينكه مردار و خون و گوشت خوك را براى مضطر حلال كرده چون در حال اضطرار تن را نگهدارند و هر چه حرام كرده براى مفسده آنست .\r\nگويم : تمام خبر با آنچه مؤيد آنست از اخبار ديگر را در باب علل شرايع و احكام كتاب عدل آورديم .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nباب سوم در پرنده‌ها و جانوران حلال و غير حلال\r\n1 - در خصال - ج 1 ص 139 - بسندش از سلمه كنيز فروش كه مردى از ياران ما از من خواست كه در خرمنگاهش باشم و آن را نگهدارى كنم ، و در كنارم ديرى بود و نيم روز وضوء ميگرفتم و نماز ميخواندم ، آن ديرنشين روزى مرا فرياد كرد و گفت : اين نماز چيست كه تو ميخوانى ؟ من كسى نديدم آن را بخواند گفتم از زاده رسول خدا آن را فرا گرفتم ، گفت : او عالم است ؟ گفتم آرى ، گفت :\r\nسه چيز از او بپرس : كدام تخمها حرامند ، كدام ماهى حرامست ، چه پرنده‌اى حرام است ؟ گفت : همان سال به حج رفتم ، و نزد امام ششم درآمدم و گفتم : مردى از من خواسته كه سه مسأله از شما بپرسم گفت آنها چيستند ؟ و به او گزارش دادم ، فرمود : تخم حرام هر آن تخمى است كه سر و تهش را ندانى آن را مخور ، ماهى حرام آنچه فلس ندارد مخورش ، پرنده حرام آنچه چينه‌دان ندارد مخورش ، گفت ؟\r\nاز مكه برگشتم و عمدا نزد آن ديرنشين رفتم و به او گزارش دادم ، گفت به خدا او پيغمبر است يا وصى پيغمبر .\r\nصدوق - ره - گفته : از مرغابيها هر چه چينه‌دان يا سيخك پا دارند خوردنيند و از مرغان خشكى هر كدام پر زدنش در پرواز بيش از صاف پريدن باشد خوردنيست ، و اگر صاف پريدنش پيش از پر زدنش باشد خوردنى نيست .\r\nبيان : ميان فقهاء اصحاب معروف است كه تخم پرنده در حلال و حرامى تابع خود آنند و در صورت اشتباه هر كدام را دو طرف نابرابر است خوردنيست و اگر برابرند خوردنى نيست ، و اخبار بسيارى بر آن دلالت دارد و حكم ماهى به زودى بيايد ان شاء اللَّه .\r\nجوهرى گفته : قانصه پرنده بجاى شكمبه جانوران ديگر است و از حديث\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nسماعه برآيد كه بجاى معده است براى آدمى چون از امام رضا عليه السّلام روايت كرده كه بخور از پرنده‌هاى خشكى هر كدام حوصله دارند و از پرنده‌هاى آبى هر كدام چينه‌دان دارند مانند كبوتر نه چون معده آدمى .\r\nو شهيد ثانى - قد - گفته صيصيه بكسر اولش انگشت زائديست در پشت پاى پرنده بجاى انگشت بزرگ آدميزاده چون خارك پاى او است و بخار هم صيصيه گويند - پايان - سپس بدان ميان اصحاب معروف است كه هر پرنده در حال پرواز صاف پروازيش بيش از پر زدنش باشد حرام است و اگر برابرند يا پر زدنش بيش است حرام نيست و برابر در اخبار ذكرى ندارد و شايد براى كميابى يا دشوارى تشخيص آنست ولى عموم آيات و روايات دليل حلالى است . و اين عقيده آنها هم معروف است كه اگر نه چينه‌دان دارد و نه حوصله و نه سيخك پا حرام است و هر كدام يكى از اينها را دارند حلال است و در اين قاعده كلى و در قاعده گذشته فرقى ميان پرنده خشكى و آبى نيست .\r\nو شهيد ثانى - ره - آنجا كه محقق - ره - گفته : « هر كدام يكى از اينها را دارند حلالند تا نصى بر حرمت آن نباشد » گفته : به اين قيد اشاره كرده كه اين نشانه‌ها در پرنده‌ايست كه حالش معلوم نيست ، اما آنچه نص بر حرمت دارد وجود اين نشانه‌ها اثرى ندارد ، و ظاهر اينست كه در اين باره اختلافى نيست ، و پرندهء حرامى شناخته نيست كه يكى از اينها را داشته باشد و حلالى كه هيچ كدام را نداشته باشد ولى مصنف - ره - در اين باره پيروى از نص نموده كه امام رضا عليه السّلام فرموده : كه با چينه‌دان و حوصله پرنده ناشناس كه پروازش معلوم نيست آزموده شوند و هر پرنده ناشناسى .\r\nسپس گفته : دفّ پرنده جنباندن دو بال است در پرواز كه گويا با آنها به پهلوى خود مىزند ، وصف پرواز بىحركت بالها است چنانچه مرغان شكارى دارند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nو گفته : حوصله با لام مشدّده و بىتشديد آنجا است كه دانه در آن جمع كند بجاى معده است براى آدمى .\r\n2 - در خصال - 2 - 615 - جزء حديث اربعمائه - : بسندش تا امير المؤمنين عليه السّلام كه كناره كشيد از خوردن پرنده‌اى كه نه قانصه دارد و نه صيصيه و نه حوصله ، و بپرهيزيد از هر درنده نيشدار و پرنده چنگال‌دار .\r\nتوضيح : مقصود از نيشدار هر نيشدار است يا نيشدارى كه با آن ميدرد ، در مصباح گفته : دندان نيش آدمى آنست كه پهلوى رباعياتست ، ابن سينا گفته در جانور نيش و شاخ با هم نباشند .\r\nشهيد ثانى - ره - گفته : مقصود از نيشدار آنست كه با آن بر جانور ديگر تجاوز كند و برترى يابد و شامل ناتوان و توانا هر دو است و فراگيرد سگ ، شير ، پلنگ ، يوز ، خرس ، ميمون ، فيل ، گرگ ، روباه ، كفتار و ابن آوى را زيرا اينها همه با نيش حمله برند .\r\nو مالك مخالف حرمت همه است و درنده‌ها را مكروه داند نه حرام و ابو حنيفه در حرمت همه با ما موافق است ، و شافعيه نيشداران ناتوان را چون روباه و كفتار و ابن آوى از توانا جدا كردند و دومى را حرام دانند نه اولى را - پايان - در قاموس گفته : چنگال ناخن هر درنده است از راه رو و پرنده يا همان چنگال پرنده شكاريست - پايان - و محقّق - قد - از پرنده‌هاى حرام شمرده آن را كه چنگال توانا دارد مانند باز و صقر و عقاب و شاهين و واشه يا ناتوان چون كركس و رخمه و بغاث ، و در مسالك گفته : حرمت هر پرنده چنگال دار نزد ما مورد اتفاق است و مالك آن را طبق اصل حلال دانسته .\r\n3 - در علل - 167 : بسندش از محمّد بن سنان كه امام هشتم عليه السّلام به او نوشت پرنده‌ها و وحشيان درنده همه حرامند چون خورندهء مردار و گوشت آدمى و عذره و مانند آنند ، و خدا نشانه وحش و طير حلال و حرام را چنان قرار داده كه پدرم\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nگفت : هر پرنده نيشدار و پرنده چنگال‌دار حرام است ، و هر پرنده چينه‌دار حلال است .\r\nو ضابطه ديگرى در فرق ميانه پرنده حلال و حرام گفته او است « بخور هر چه در پرواز بال زند و مخور هر چه بال نزند » و خرگوش حرام است چون مانند گربه است و چنگالى چون او دارد و مانند وحشيان درنده است و چون آنها است در پليدى خود و براى آنكه چون زنان خون بيند چون مسخ شده .\r\nدر عيون بسندهاى پيش از ابن سنان مانندش را آورده .\r\nتوضيح : مقصود اينست كه چون علت حرمت آنها در بدن جانداران و خوردن گوشت آنها است خدا ميان آنها و جز آنها فرق نهاده بنشانه نيش و چنگال ، و همچنين چينه‌دان نشانه دانه خواريست نه گوشتخوارى زيرا هر چه گوشت مىخورد مانند آدمى معده دارد و اينكه فرمود : علت ديگر بسا كه بيان قاعده ديگريست كه در ضمن آن را بيان كرده و مقصود از واژه علت قاعده است يا مقصود اينست كه صاف پروازى هم از نشانه‌هاى درندگى است چنانچه ظاهر كلام است ، و بسا كه « و علت ديگر » از كلام ابن سنان باشد ولى بعيد است ، و اينكه فرمود : « و ما يكون منها » گويا بيان علت ديگريست براى حرمت و بسا كه موصول مبتداست و لانّها مسخ ، خبر و بازهم علت ديگرى است براى حرمت .\r\n4 - در قرب الاسناد - 117 - بسندى از على بن جعفر از برادرش عليه السّلام كه او را پرسيدم از گوشت خرهاى اهلى و خانگى كه خورده شوند ؟ فرمود : رسول خدا صلى اللَّه عليه و آله از آن نهى كرد و همانا غدقنش براى آن بود كه ابزار كار آنها بودند و نخواست آنها را نابود كنند ، در كتاب مسائل مانندش آمده .\r\nبيان : معروف ميان اصحاب تا بسا اجماع باشد اينست كه گوشت اسب و استر و خر خانگى همه حلالند و ابو صلاح استر را حرام دانسته و اشهر اقوى است براى عموم آيات و خصوص اخبار و پس از اتفاق بر كراهت همه ، در مكروهتر آنها اختلاف است گفتند ، استر است و گفتند كه خر است و گويا اقرب همان آخريست .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n5 - در علل - 2 : 146 - بسندش از على بن حسن عبدى كه از ابى سعيد خدرى پرسيدند چه گوئى در باره اين ماهى كه برادران كوفى ما آن را حرام دانند ، ابو سعيد گفت : از رسول خدا صلى اللَّه عليه و آله شنيدم ميفرمود : كوفه استخوان سر عربست و نيزه خدا تبارك و تعالى و گنجينه ايمان ، از آنها فراگير ، من از رسول خدا صلى اللَّه عليه و آله به تو گزارشى دهم يك روز در مكه ماند و يك شب در ذى طوى ، و بيرون شد و من بهمراهش بيرون شدم و گذر كرديم به رفيقانى كه نشسته و غذا ميخوردند ، گفتند : يا رسول اللَّه بفرمائيد سر غذا به آنها فرمود : براى پيغمبر خود جا باز كنيد و ميان دو مرد نشست و نشستم و گرده برگرفت و نيمى از آن شكست و بنانخورش آنها نگاه كرد و فرمود :\r\nنانخورشتان چيست ؟ گفتند : جرّى است يا رسول اللَّه پس تيكه نان را انداخت و برخاست .\r\nابو سعيد گفت : پس از آن حضرت من ماندم تا بدانم نظر مردم چيست و آنان ميان خود اختلاف كردند ، يك دسته گفتند رسول خدا صلى الله عليه و آله جرّى را بر ما حرام كرد ، و دسته‌اى گفتند ، حرام نكرد و از آن خوشش نيامد و اگر حرام كرده بود آن را بر ما غدقن كرده بود ، گويد گفتار مردم را به ياد سپردم و بدنبال رسول خدا صلى اللَّه عليه و آله آمدم تا به دو رسيدم و برفيقان ديگر درآمديم كه چاشت ميخوردند ، گفتند : يا رسول اللَّه بفرما بچاشت فرمود : بسيار خوب جا دهيد به پيغمبر خود ، و ميان دو مرد نشست و من هم نشستم و چون تيكه نانى از آنها برگرفت بنانخورش آنها نگريست و فرمود : نانخورش شماها چيست ؟ گفتند : يا رسول اللَّه سوسمار و تيكه نان را انداخت و برخاست ، ابو سعيد گفت : من بجا ماندم و باز مردم دو دسته شدند يك دسته گفتند :\r\nرسول خدا آن را بر ما حرام كرد و از اين رو نخورد و دسته ديگر گفتند همانا از آن خوشش نيامد و اگر حرام كرده بود ما را از آن نهى ميكرد گفت سپس دنبال رسول خدا صلى اللَّه عليه و آله آمدم تا به او رسيدم و بر پاسار كوه صفا گذر كرديم و در آن ديگها مى - جوشيد ، گفتند يا رسول اللَّه كاش بما لطف ميكردى و ميماندى تا ديگها بپزند ، فرمود : در ديگهاتان چيست ؟ گفتند : الاغها كه سوار ميشديم و بازماندند و سر آنها را بريديم رسول خدا صلى اللَّه عليه و آله و سلم نزديك ديگها رفت و با پاى خود آنها را وارو كرد\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nسپس تند برفت و من بجا ماندم برخى گفتند : رسول خدا صلى اللَّه عليه و آله و سلم گوشت خران را بر ما حرام كرد ، و برخى گفتند : نه هرگز همانا ديگهاى شما را ريخت تا بدان عادت نكنيد و پاكشان خود را بكشيد ، ابو سعيد گفت : بدنبال رسول خدا صلى اللَّه عليه و آله و سلم آمدم و فرمود : اى ابو سعيد بلال را بگو بيايد ، و چون نزد او آمد فرمودش اى بلال بالاى كوه ابو قبيس برو و جار بزن كه رسول خدا صلى اللَّه عليه و آله و سلم جرى و سوسمار و خران خانگى را حرام كرد هلا از خدا بترسيد و نخوريد از ماهى جز آنچه فلس دارد و پولك زيرا خداى تبارك و تعالى هفتصد امت را مسخ كرد كه وصيان پس از پيغمبران را نافرمانى كردند و چهار صد آنها به خشكى گرائيدند و سيصد آنها به دريا افتادند و آنگاه اين آيه را خواند : « و ساختيم آنها را مايه راستانگوئى و دريديم آنها را چه دريدن بدترى - 19 - النساء » .\r\nتوضيح : آن را تشبيه به نيزه كرده چون خدا بدان بلا را از عرب برگرداند در نهايه گفته : بسادات جماجم گويند و بدين معنى است حديث عمر « برو بكوفه كه جمجمهء عرب در آنست » يعنى سادات عرب چون جمجمه سر است و اشرف اعضاء است . . و گفته در حديث است كه سلطان ظل اللَّه است و نيزه خداست در اين كلمه دو نوع حق رعيت را بر والى گنجانيده ، يكى انتقام گرفتن براى مظلوم از ظالم و كمك بستمديده و ديگرى ترساندن دشمن تا از آهنگ رعيت بازماند و از آزار آنها بوجود سلطان در امان باشند از شرّ ، و عرب نيزه را كنايه از دفع و بازداشتن آورد ، در قاموس است كه ذو طوى جاييست نزديك مكه و در نهايه گفته : با ضمّ طاء و واو خفيفه جاييست بر در مكه كه خوبست هر كه در آن درآيد بدان جا غسل كند پايان . جرّى ماهى بىپولك است  « فَجَعَلْناهُمْ أَحادِيثَ  » آيه در داستان قوم سبا است يعنى طورى شدند كه مردم از آنها سخت در شگفت ماندند و ضرب المثل شدند كه « تفرّقوا ايدى سبا » «  وَ مَزَّقْناهُمْ كُلَّ مُمَزَّقٍ  » يعنى آنها را بنهايت پراكنديم تا غسّانشان بشام افتاد و انمار بيثرب و جذام بتهامه و ازدبعمان ، و شايد تحريم خران بمعنى كراهت شديده است يا حرام شدند و حكم نسخ شده .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n6 - در علل - 2 : 170 - : بسندش از مفضّل بن عمر كه به امام ششم عليه السّلام گفتم :\r\nبه من گزارش بده چرا خدا عزّ و جلّ گوشت خوك را حرام كرده ؟ فرمود : زيرا خدا تبارك و تعالى مردمى را بصورتهاى گوناگون مسخ كرد مانند خوك و ميمون و خرس وانگه از خوردن همانند آنها نهى كرده تا مردم بدانها بهره‌مند نشوند و كيفرش را سبك شمارند .\r\n7 - در علل - 2 : 247 - از محمّد بن سنان كه امام رضا عليه السّلام به او نوشت خدا عزّ و جلّ گاو و گوسفند و شتر را حلال كرد چون فراوانند و دسترس و حلال بودن گاو وحشى و جز آن از خوراكهاى وحوش حلال گوشت براى اينست كه خوراكشان نه زيانبار است و نه بد و نه حرام و نه بهم زيان رسانند و نه بآدمى و نه خلقت آنها زشت است .\r\n8 - در خصال - 2 - 3 - : بسندش از امام صادق عليه السّلام كه فرمود : هر نيشدارى از درنده‌ها و هر چنگالدارى از پرنده خوردنش حرام است .\r\n9 - در عيون ج 2 ص 162 - ( مضمود خبر 8 از امام رضا عليه السّلام آمده ) 10 - در علل - 2 - 149 - : بسندش از محمّد بن مسلم كه از امام پنجم عليه السّلام پرسيدم از خوردن گوشت خران خانگى ، فرمود : پيغمبر روز خيبر از خوردن آن نهى كرد و همانا براى آن نهى كرد كه باركش مردم بودند ، و جز اين نيست كه حرام همانست كه خدا عزّ و جلّ در قرآن حرام كرده .\r\nبيان : بسا كه حصر اضافى است يا مقصود از قرآن اعم است از آنچه ظاهر است در فهم ما و آنچه در باطن آنست و حجج بيان كنند .\r\n11 - در علل - 2 : 350 - : بسندش از ابى جعفر عليه السّلام كه رسول خدا صلى اللَّه عليه و آله نهى كرد از خوردن گوشت خران و همانا نهى از آن بخاطر پشت باركش آنها بود از بيم اينكه آنها را نيست كنند و خر حرام نيست ، سپس اين آيه را خواند « بگو نيابم در آنچه به من وحى شده حرامى بر خورنده - تا آخر آيه 145 - الانعام » .\r\nدر مقنع بىسند آن را نقل كرده .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n12 - در علل : بسندش از امام ششم عليه السّلام كه از پدرم پرسيدند از گوشت خران خانگى ، فرمود : رسول خدا صلى اللَّه عليه و آله از خوردن آن نهى كرد زيرا آن روز باركش مردم بودند و همانا حرام آنست كه خدا در قرآنش حرام كرده .\r\n13 - در عيون و علل : بسندش از محمّد بن سنان كه امام هشتم عليه السّلام به او نوشت :\r\nمكروه است خوردن گوشت استران و خران خانگى براى نياز مردم به پشت آنها و كار كرد آنها و نگرانى از نابود شدن آنها نه براى بدى خلقت و خوراك آنها .\r\n14 - در علل - 2 : 349 - : بسندش از امام ششم عليه السّلام كه مخور جرّيث و مار - ماهى و ماهى مرده روى آب و نه اربيان و نه سپرز كه خانه خونست و جويده شيطان .\r\nبيان : جريث يكنوع ماهى است و گفتند همان جرى است و اين هر دو با مار - ماهى يكنوع ماهى بىپولكند ، دميرى گفته جريث براء بىنقطه و ثاء سه نقطه يك نوع ماهى است شبيه مار و آن را جرى بكسر و تشديد هم گويند كه مانند مار است و به فارسى آن را مارماهى گويند و ظاهر خبر جدا بودن جريث و مارماهيج است كه معرب مارماهى است و بسا كه عطف تفسيرى باشد - پايان - و ظاهر برخى اصحاب هم جدا بودن آنها است از هم ، اربيان يك نوع ماهى است مانند كرم چنانچه فيروزآبادى گفته :\r\nو من گويم : مشهور آنست كه حلال است و فلس دارد و مردم بحرين آن را بخورند و برايش خواص بسيارى ذكر كنند ، دميرى گفته : اربيان ماهى بسيار خرد سرخى است و خواصى برايش آورده .\r\nو علامه - ره - در تحرير گفته : جايز است خوردن اربيان بكسر الف و آن مانند كرم سفيد است و چون ملخ . پايان - و بسا كه خبر حمل بر كراهت شود ، مضغه يك لقمه گوشت است ، و آن را بابليس نسبت داده چون ابراهيم عليه السّلام آن را بوى بخشيده چنانچه بيايد ان شاء اللَّه .\r\n15 - در عيون - ج 1 ص 243 - و در علل : بسندش در حديث پرسشهاى شامى از امير المؤمنين عليه السّلام كه فرمود : از خوردن جغد و پرستو نهى شده .\r\n16 - در محاسن - 473 - : بسندى تا امام پنجم عليه السّلام كه پرسش شد از گوشت\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاسبان و استران و خران فرمود : حلالند ولى شما آنها را خوش نداريد .\r\n17 - و از همان : بسندى از داود رقى كه نوشتم بابى الحسن عليه السّلام در باره گوشت و شير شتران بُختى نگاشت باكى ندارند .\r\nبيان : در قاموس گفته : بخت شتران خراسانى است . . و بسا از نفى بأس كراهت فهم شود ، ولى اشكال دارد آرى نفى بأس در زبان اخبار با كراهت منافات ندارد گرچه عموم نكره در سياق نفى كراهت را هم نفى كند چون آن هم خود باسى باشد .\r\nدر دروس گفته : ابن ادريس و فاضل گوره‌خر را مكروه دانستند و حلّى شتر و گاو ميش را مكروه دانسته و آنچه در مراسله ابى الحسن عليه السّلام است در باره گوره‌خر اينست كه تركش بهتر است ، در گوشت گاوميش روايت است كه باكى ندارد - پايان - و گويم : آنچه در كافى ابى الصلاح يافتم اينست كه مكروه است خوردن گوشت گاوميش و شتر بختى و گوره‌خر و خر خانگى - پايان - و اينكه شهيد كراهت گوشت هر گونه شتر را به او بسته اشتباه است ، و چگونه چنين است با اينكه گردش زندگى پيغمبر صلى اللَّه عليه و آله و ائمه عليهم السّلام به خوردن گوشت آنها و قربانى كردن آنها بوده ولى غالب در بلاد آنها شتران عربى بوده نه خراسانى و قول بكراهت گوشت شتر خراسانى وجهى دارد براى روايت كلينى بسندى ضعيف از سليمان جعفرى كه شنيدم از ابى الحسن عليه السّلام كه ميفرمود : من از گوشت شتران بختى نخورم و به كسى هم نگويم بخورد .\r\n18 - در فقه الرضا كه فرمود عليه السّلام خورده شوند از پرنده آنچه دو بالش را در پرواز بجنباند و خورده نشود آنچه دو بالش نجنباند ، و اگر چه پرنده بهر دو شكل بپرد آنچه بال زدنش بيش است خورده شود و اگر بال زدنش كمتر است خورده نشود .\r\n19 - عياشى - ج 1 ص 374 تفسير عياشى - از عبد اللَّه بن ابى يعفور كه شنيدم امام\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nششم عليه السّلام ميفرمود : هر كه در زمينى گندمى بكارد و زكات زراعتش را ندهد يا زراعتش بسيار جو آرد بواسطه ستمكارى در مالك شدن آن زمين يا ستم بكشت كار و كارگرانش همانست كه خدا ميفرمايد :\r\n« به ستم آنان كه يهودى بودند حرام كرديم بر آنها خوراكهاى پاكيزه كه براشان حلال بود ، 159 - النساء » يعنى گوشت شتر و گاو و گوسفند ، و فرمود :\r\nراستش اسرائيل چون گوشت گاو مىخورد درد پهلويش به جوش مىآمد و گوشت شتر را بر خود حرام كرد ، و آن پيش از نزول تورات بود ، و چون تورات نازل شد آن را حرام نكرد و او هم از آن نخورد .\r\nبيان : گواه آوردن به آيه براى اينست كه چون بنى اسرائيل گناه كار شدند خدا برخى از آنچه برشان حلال بود حرام كرد ، و چون در اين امت مسخ نيست چيزى بر آنها حرام نشد ولى از غذاهاى خوب محروم شدند و بركت از آنها رفت ، و بنا بر قول كسى كه گفته : خدا آنها را بر آنان حرام نكرد و خود بر خود حرام كردند ، مقصود اينست كه از آنها سلب توفيق شد تا آنها را بر خود حرام كردند و از طيبات محروم شدند ، و استشهاد به آيه روشنتر است .\r\n20 - عياشى بسندى تا على عليه السّلام كه پرسش شد از خوردن گوشت فيل و خرس و ميمون ، فرمود : اينها از چهارپايانى نيستند كه خوردنى باشند ( تفسير عياشى ج 1 ص 290 ) .\r\n21 - و از همان ( ص 380 ) : از ايوب بن نوح بن درّاج كه از امام دهم عليه السّلام پرسيدم از گاوميش و به او اعلام كردم كه اهل عراق گويند مسخ شده ، فرمود : آيا نشنيدى قول خدا را « و از شتر دو تا و از گاو دو تا » .\r\nو پس از آمدنم از خراسان نوشتم بابى الحسن عليه السّلام و از آنچه ايوب در باره گاوميش باز گفته بود پرسيدم ، در پاسخ نگاشت همانست كه به تو گفته .\r\nبيان : ظاهرش اينست كه دو تا از گاو مقصود گاوميش است و گاو معمولى و اين تفسير را در سخن مفسران نديدم و بسا مقصود اينست كه خدا گاو خانگى و وحشى يا\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nنر و ماده خانگى را حلال كرده و گاوميش هم رسته‌اى از گاو خانگى است چنانچه دميرى و جز او تصريح دارند . و اطلاق آيه شامل آن مىشود ، و « نوشتم » دوم از كلام راوى از ايوب است كه هر كه سند را انداخته آن را هم انداخته .\r\n22 - عياشى از حريز كه پرسش شد امام ششم عليه السّلام از پرنده‌ها و وحوش درنده تا نام خارپشت و وطواط و خران و استران و اسبان بميان آمد ، فرمود : حرام نباشد جز آنچه خدا در كتابش حرام كرده است .\r\nو فرمود : پيغمبر بازداشت آنها را از خوردن گوشت خرها تنها براى نياز ببار كشى آنها تا مبادا نيستشان كنند و خران حرام نيستند ، فرمود : اين آيه را بخوان « بگو نيابم در آنچه به من وحى شده حرامى بر خورنده آن جز اينكه مردار يا خون ريخته يا گوشت خوك باشد كه پليد است يا فسقى كه براى جز خدا قربانى شود ( ج 1 ص 383 ) .\r\nبيان : در مقنع بىسند مانندش آمده و شيخ در تهذيب با سند صحيحى آن را آورده ، در قاموس گفته وطواط يك نوع پرستوى كوهى است و خفاش است كه شب پره باشد ، دميرى گفته : وطواط همان شب پره است .\r\nو در تهذيب پس از ايراد اين روايت گفته « ليس الحرام » تا آخر يعنى حرام خاص سخت پر قدغن نباشد جز آنچه خدا تعالى در قرآنش ذكر كرده و گرچه جز آنها حرامهاى بسيار هم هست كه در حرمت كم‌پايه‌ترند پايان . و بسا حمل شده كه پاسخ مخصوص به همان اسبان و استران و خران است ، و آنچه در باره حلالى درنده رسيده حمل شده باينكه تذكيه پذيرند و به كار بردن پوستشان در جز نماز رواست بخلاف حرام قرآنى چون خوك ، و نهان نيست كه همه اينها دور از باورند و بسا حمل بر تقيه روشنتر باشد .\r\n23 - در عياشى ( ص 383 ) از امام ششم عليه السّلام كه فرمود : بر بنى اسرائيل حرام شده هر ناخن دار و هر پيه جز آنچه بر پشت حيوانها است يا درون شكم آنها يا به استخوان آميخته\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n24 - و از همان از زراره كه از يكى از دو امام عليهما السّلام پرسيدم از شاش اسبان و استران و خران فرمود : از آن بدمان آيد ، گفتم : مگر گوشتشان حلال نيست گفت : فرمود : مگر نيست كه خدا براتان بيان كرده كه « چهارپايان را آفريد براتان كه گرمى و سودها دارند و از آنها ميخوريد » و باز فرمود « اسبان و استران و خران براى اينكه سوار شويد و زيور باشند » و خوردن را از آن چهار پايان ساخت كه در قرآن بيان كرد ، و سوارى را براى اسبان و استران و خران ، گوشتشان حرام نيست ولى مردم آن را بد دارند ( تفسير عياشى - ج 2 ص 255 ) .\r\n25 - در مكارم - 84 - زراره گفت از امام پنجم عليه السّلام پرسيدم كدام پرنده خوردنيست ؟ فرمود : هر كدام در پرواز بال زند بخور و هر كدام بال زند مخور ، گويد گفتم : تخمها كه در نيزارهايند ؟ فرمود : هر كدام دو سويش برابرند مخور ، و آنچه نابرابرند بخور ، گفتم : پرنده آبى فرمود : هر كدام چينه‌دان دارند بخور و اگر ندارند مخور و در خبر ديگر است كه اگر پرنده در پرواز هم بال زند و هم نزند اگر بال زدنش بيشتر است بخور و اگر بال نزدنش بيشتر است مخور ، و از شكار دريا هر كدام چينه‌دان يا سيخك پا دارند خوردنيست و هر كدام هيچ يك از اين دو را ندارند خورده نشود .\r\n27 - در هدايه است كه بخور از پرنده آنچه در پرواز بال زند و مخور آنچه نزند ، و اگر پرنده بهر دو نحو پرواز كند و بال زدنش بيشتر است از بال نزدن بخور ، و اگر برعكس است مخور ، و پيغمبر صلى اللَّه عليه و آله فرمود : هر درنده نيشدار و هر پرنده با چنگال و خران خانگى حرامند و از پرنده‌هاى آبى هر چه چينه‌دان دارد خورده شود چه زنده گرفته شود يا شكار گردد و بدست آيد .\r\n28 - در مقنع است كه رسول خدا صلى اللَّه عليه و آله فرمود : هر درنده نيشدار و پرنده با چنگال و خران خانگى حرامند .\r\n29 - در محاسن - 474 - حديث را برآورده تا گفته : خوردن گوشت شتر شهوت گوشتخوارى را ببرد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n30 - و در حديثى روايت است كه از اسلام دوستى دوست داشتن گوشت شتر است .\r\n31 - در علل - 2 : 179 - بسندش از امام ششم عليه السّلام كه بد داشت گوشت كلاغ را براى اينكه فاسق است .\r\nتوضيح : شايد مقصود از فسقش اينست كه مردار و پليد خورد ، در نهايه گفته پنج جانورند كه فاسقند و در حلّ و حرم كشته شوند ، اصل فسق بيرون شدن از راستى و منحرف‌شدنست و براى همين گنهكار را فاسق گويند ، و اين جانوران را بروش استعاره فاسق گفتند چون پليدند ، و گفتند : چون از احترام در حلّ و حرم بدراند يعنى در هيچ حال احترام ندارند و از اين است حديث عائشه كه از خوردن گوشت كلاغ ازش پرسيدند گفت كى آن را بخورد پس از اينكه فرموده فاسق است ، خطابى گفته : مقصود از فاسق بودن آنها اينست كه گوشتشان حرام است .\r\n32 - در كتاب مسائل : بسندش تا على بن جعفر كه از برادرش موسى عليه السّلام پرسيد ، از كلاغ ابلق و سياه كه حلال است خوردن گوشت آنها ؟ فرمود : هيچ گونه كلاغى حلال نيست خوردنش زاغ باشد يا جز آن .\r\nبيانى است : بدان كه فقهاء اصحاب در باره حلال بودن انواع كلاغ اختلاف دارند كه ناشى از اختلاف رواياتست ، و شيخ در خلاف همه را حرام دانسته و اخبار و اجماع را حجت آورده و جمعى از او پيروى كردند چون علامه در مختلف و پسر او ، و شيخ در نهايه و دو كتاب حديث خود ( تهذيب و استبصار ) آن را مكروه دانسته مطلقا و هم قاضى و محقق در نافع ، و ديگران تفصيل دادند چون شيخ در ظاهر مبسوط و ابن ادريس و علامه در قول ديگرش و كلاغ سياه درشت و كلاغ ابلق را حرام دانستند و زاغ و غدّاف كه خاكى و خاكستريست حلال دانستند ، و دليل بر حلال بودن هر كلاغى روايت زراره است از يكى از دو امام عليهما السّلام كه خوردن گوشت كلاغ حرام نيست ، همانا حرام همانست كه خدا در كتابش حرام\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكرده ، ولى نفوس آدمى از بسيارى از اينها كناره كند و آن را پليد شمارد ، و دليل آنان كه مطلقا كلاغ را حرام دانند روايت صحيح على بن جعفر است كه گذشت و شيخ - ره - آن را تأويل كرده باينكه نفى حلال مطلق كرده نه حلال با كراهت و خواسته بدين تعبير ميان دو خبر جمع كند ، و بسا روايت زراره حمل شود بنفى تحريم در قرآن و منافات با تحريم در سنّت ندارد .\r\nولى آنها كه تفصيل قائل شدند روايت بخصوصى در باره آن ندارند گر - چه در مبسوط مدعى آنست و اين جمع ميان روايات هم نيست زيرا در هر دو دسته تصريح بعموم است ، و بسا دليل آورند كه دو تاى نخست ( سياه درشت و ابلق ) از خبائثند چون مردار خورند ، و دو تاى اخير از طيبات چون دانه خوارند ، و از عامه هم كه اين تفصيل را دارند به همين دليل تمسك كنند ، و ابن ادريس دليل حرمت دو تاى اولى را آورده كه از پرنده‌هاى درنده‌اند بخلاف دو تاى اخير كه دليلى بر حرمت ندارند چون او خبر واحد را حجت نداند ، و خلاصه حليت مطلق كلاغ اقوى است چون موافق عموم آيات و اخبار است و اخبار مخصوص در باره كلاغ معارضند و اصالة الحل حكمفرما است ولى اجتناب از همه كلاغها موافق احتياط است و مؤيد آنست اينكه جمله « هر چنگال دار از پرنده » شامل اكثر آنها بلكه همه آنها مىشود و احتمال تقيه در اخبار حليت ميرود و اگر چه عامه همه اختلاف دارند ولى قول بحليت ميان آنها مشهورتر است .\r\nشيخ در خلاف گفته : هر كلاغى حرام است به حكم ظاهر روايات و در برخى رخصت رسيده چون زاغ كه كلاغ زرع است و غداف كه از آن خردتر و خاكى رنگ است و خاكسترى ، و شافعى گفته سياه و ابلق حرامند و زاغ و غداف دو رو دارند يكى حرمت و ديگر حليت و ابو حنيفه همچنين گفته دليل ، اجماع فرقه شيعه و عموم اخبار در حرمت غداف است و طريقه احتياط مقتضى آنست پايان و بدان كه آنچه در كتب فقه معروف است حرمت شب‌پره و وطواط و طاوس و زنبورها و مگسها و پشه و خرگوش و سوسمار و همه حشرات است چون مار ، كژدم ، موش\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nصحرائى و چسنه و جغد و بنات وردان و ككها و شپش و يربوع و خارپشت و و بر و خز و فنك و سمور و سنجاب ، ولى اقامه دليل بحرمت بيشتر اينها خالى از اشكال نيست و معروف ميان آنها حلال بودن همه انواع كبوتر است از قمرى و دباسى و ورشان و حليت حجل و كبك و دراج و قطا و تيهو و مرغ خانگى و كروان و كركى و صعوه و مرغابى ، و البته عمومات وارده در حليت و حرمت گذشتند و خدا راهنما است به راه راست .\r\n33 - در دعائم الاسلام : از رسول خدا است صلى اللَّه عليه و آله كه هر نيشدارى از درنده‌ها و چنگال‌دارى از پرنده‌ها حرامند .\r\n34 - و از على عليه السّلام كه خورده نشود گرگ و نه پلنگ و نه يوز و نه شير و نه شغال و نه خرس و نه كفتار و نه هر چه چنگال دارد .\r\n35 - و از رسول خدا صلى اللَّه عليه و آله كه سوسمارى نزد او آوردند و از آن نخورد و آن را پليد شمرد .\r\n36 - و از على عليه السّلام كه غدقن كرد از خوردن سوسمار و خارپشت و جز آن از حشرات زمين مانند سوسمار و جز آن .\r\n37 - و از او است كه رسول خدا صلى اللَّه عليه و آله گذر كرد به مردى از انصار كه بالاى سر اسبش ايستاده بود و آن اسب با جان خود تلاش ميكرد ، رسول خدا صلى اللَّه عليه و آله و سلم فرمود :\r\nسرش را ببر تا مزدى يا بى ببريدن سرش و مزدى براحت كردنش ، گفت : يا رسول اللَّه چيزى از آن به من ميرسد ؟ فرمود : آرى از آن بخور و به من هم بخوران و يك رانش را برسول خدا صلى اللَّه عليه و آله هديه داد و از آن خورد و بما خورانيد .\r\n38 - و از امام ششم عليه السّلام روايت است كه او نهى كرد از سر بريدن اسبان .\r\nمؤلف گفته : به نظر ميرسد - و اللَّه اعلم - كه نهى از آن همانا براى از ميان نرفتن اسبهاى سالم و تندرست باشد كه خدا عزّ و جلّ فرمان داده آنها را آماده كنند و ببندند در راه خدا و آنچه از رسول خدا صلى اللَّه عليه و آله رسيده در باره اسبى است كه به مردن\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nكشيده ، و نگرانى از هلاكت او است و اللَّه اعلم .\r\n39 - و از رسول خدا صلى اللَّه عليه و آله و سلم است كه نهى كرد از خوردن گوشت خران خانگى در روز خيبر .\r\n40 - و از امام ششم عليه السّلام كه فرموده : خورده نشوند استران .\r\nتوضيح : در قاموس است كه « حرش الضب » يعنى او را شكار كرد به اين روش كه انگشت خود را بدر سوراخش ميجنباند تا سوسمار گمان برد مار است و دمش برآرد كه او را بزند و آن را بگيرد - پايان - در برخى نسخه‌ها « حشرات الارض » آمده و آن روشنتر است ، و ظاهر اينست كه واژه ضب در آغاز يا انجام خبر زياديست ، در نهايه گفته : كه او وارد شد بسعد « و سعد يكيد بنفسه » يعنى با جانش بازى ميكرد و ميخواست جان بدهد ، و از آنست حديث عمر « كه زن برود نزد پدر خود كه يكيد بنفسه يعنى هنگام جان دادن او - 4 : 44 - نهايه .\r\n« يكن لك اجر » شايد مقصود اينست كه خود بريدن سر ، ثواب دارد گرچه قصد قربت نكند و با قصد قربت دو ثواب دارد يا مقصود سر بريدن آنست به قصد صدقه دادن يا اطعام مؤمنين و دو ثواب دارى يكى براى آنكه او را از رنج راحت كردى براى رضاى خدا و يكى ديگر براى قصد كار خير ، يا مقصود اينست كه يك كار كه سر بريدن براى رضاى خداست دو ثواب دارد ، يا مقصود از احتساب صبر بر مردن اسب و تلف مال است يعنى اگر سرش را نبرى يك ثواب دارى بر مصيبت و با سر بريدن ثواب ديگرى يا بى .\r\nفاضل استرآبادى گفته : يعنى دو ثواب دارى براى آنكه او را از درد برهانى و براى تقسيم گوشتش برضاى خداى تعالى و انصارى مردد شد كه آيا بايد همه گوشتش را به راه خدا دهد يا برخى از آن را .\r\nو در تهذيب آن را بسندى تا على عليه السّلام آورده جز اينكه در آن گويد :\r\nرسول خدا فرمودش او را نحر كن تا دو مزد برى بواسطه نحرش الخ و آنچه در اينجا\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاست روشنتر است و بايد نحر را تفسير بسر بريدن كرد زيرا اجماعى است كه در اسب نحر درست نيست .\r\nخلاصه اينست : شك نيست در حلالى چهارپايان سه‌گانه و معروف ميان اصحاب تا بسا اتفاق باشد حلالى گوشت پاكشهاى سه‌گانه است ( اسب و استر و الاغ ) جز اينكه ابى الصلاح استران را حرام دانسته و آن ضعيف است ، و بد است چهار پائى را كه خود پروريده بدست خود سر برد ، و خورده شود گوشت گاو كوهى و قوچ كوهى و گوره‌خر و آهوها و يحمورها و فاضل گوشت خر وحشى را مكروه دانسته و در برخى رواياتست كه ترك آن بهتر است .\r\nو حرام است سگ و خوك بنص و اجماع ، و خلافى شناخته نشده ميان فقهاء در حرمت هر درنده چه نيشدار باشد يا ناخندار چون شير ، پلنگ ، يوز ، گرگ گربه ، روباه ، كفتار ، و شغال ، و اخبار بر آن دلالت دارند .\r\nو نيز ميان ما شيعه خلافى ندانم در حرمت مسوخات ، ولى اخبار بسيارى آمده در حلال بودن بسيارى از درنده‌ها و جز آن ، و اصحاب آنها را توجيه كردند و ببرخى از آن اشاره كرديم ، و معروف و مشهور در اكثر كتب فقه حرمت خرگوش و سوسمار است و همه حشرات چون مار ، كژدم ، موش ، موش صحرائى چسنه و صراصر و بنات وردان ككها و شپش و دندان شماره و خارپشت و و بر و خز و فنك و سمور و سنجاب و عظايه ولى اقامه دليل بر آنها مشكل است و مشهور مورد عمل است براى رعايت احتياط و دورى از مذهب مخالفان ، و نيز من خلافى ندانم ميان خودمان در حرمت هر پرنده چنگال‌دار خواه نيرومند باشد چون باز و صقر و عقاب و شاهين و واشه يا ناتوان چون كركس و رخمه و بغاث و آنچه بر آن دلالت دارد گذشت .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nباب چهارم ملخ و ماهى و جانوران آبى ديگر\r\n\r\nآيات قرآن مجيد\r\n1 - النحل آيه 14 - و او است كه مسخر كرد براى شما دريا را تا از آن گوشت تازه بخوريد .\r\n2 - فاطر آيه 13 - و از هر كدام ميخوريد گوشت تازه .\r\nتفسير : «  سَخَّرَ لَكُمُ الْبَحْرَ  » يعنى آن را طورى ساخته كه ميتوانيد از آن بكشتى سوارى و شكار و غوص بهره بريد و از آن گوشت تازه بخوريد چون در لغت گوشت بر ماهى صدق كند و در عرف بايد گوشت ماهى گفت كه در برابر مطلقش گويند : « خوردم گوشت را و ماهى را » و قيد تازه براى تخصيص نيست چون حلالى جز تازه اجماعى است و براى امتنان قيد تازه را آورده ، و گفتند اين قيد براى اينست كه زود فاسد مىشود و شك ندارد كه تازه‌ترين گوشت‌ها است و مالك و ثورى آن را دليل آوردند كه ماهى گوشت است و اگر قسم خورد گوشت نخورد و ماهى خورد قسم را شكسته ، و پاسخ داده‌اند كه ماهى گوشت است در لغت نه در عرف و قسم با عرف تفسير شود چون عرف بر آن طارى است و لغت را نسخ كرده و در اين پاسخ اشكال است « و از هر كدام » يعنى هر دو دريا « ميخوريد گوشت تازه » به شرحى كه گذشت .\r\nدميرى گفته : ماهى آفريده در آبست و انواع بسياريست و هر نوع را نام مخصوصى است ، پيغمبر صلى اللَّه عليه و آله فرمود : راستى خدا هزار امت آفريده 600 آنها در درياست و 400 در خشكى ، برخى ماهيانند كه ديده سر و دم آنها را در نيابد از بس بزرگند ، و هم آنچه بديد نيايد از بس خرد است ، همه در آب نشيمن دارند و از\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآن تنفس كنند چنانچه آدميزاده و جانوران خشكى از هوا جز اينكه جاندار خشكى هوا را با بينى دركشد و به نى شش او رسد ، و ماهى آب را با پرّه گوش دركشد و بجاى هوا برايش در دل روح حيوانى پديد سازد ، و همانا از هوا بىنياز است در زندگى خود و ما و هر جاندارى مانند ما از آب بىنياز نيستيم زيرا ماهى از آب و زمين است نه از هوا و ما مايه از آب و هوا و زمين داريم و اگر نسيم خشكى ساعتى بر ماهى وزد بميرد ، و همه ماهيها پرخورند چون معده آنها سرد است و نزديك به دهان آنها است ، و گردن ندارد و آواز ندارد زيرا هوا بدرونش راه ندارد ، از اين رو برخى گويند ماهى شش ندارد چنانچه اسب سپرز ندارد و شتر زهره ندارد و شترمرغ مغز سر ندارد .\r\nماهيان خرد از درشت پرهيز كنند و از اين رو بدنبال آب شط و آب كمند كه ماهى درشت را نپذيرد ، و ماهى سخت جنبد زيرا نيروى جنبش او در همه تن او است و بعضوى مخصوص نيست ، و مارها همچنين باشند ، برخى ماهيها از جفت‌گيرى پديد شوند و برخى بىآن از گل يا رمل برايند كه بيشتر انواع آنست و توليد آنها بيشتر از عفونت است ، تخم ماهى زرده و سفيده ندارد و همانا يك رنگ است و در دريا شگفتيها است كه شماره ندارند .\r\nقزوينى در عجائب المخلوقات آورده از قول عبد الرحمن بن هارون مغربى كه بدرياى مغرب سوار شدم و به جائى رسيدم كه آن را برطون نامند و بهمراه ما غلامى صقلبى بود كه ابزار شكار ماهى داشت و آن را به دريا افكند و يك ماهى به اندازه يك وجب با آن شكار كرد و بدان نگاه كرديم پشت گوش راستش نوشته بود « لا إله الا اللَّه » و در پشتش نوشته بود « محمّد » و در پشت گوش چپش : رسول اللَّه بود .\r\n\r\nاخبار باب\r\n1 - در دعائم الاسلام ، از رسول خدا صلى اللَّه عليه و آله كه پيوسته خوردن ماهى تازه تن را آب كند ، و چون ماهى مىخورد ميگفت : پروردگارا آن را بر ما مبارك كن و بهتر از\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nآن بما بده .\r\n2 - امام ششم عليه السّلام فرمود : خوردن خرما پس از ماهى آزارش را ببرد .\r\n3 - و از همان امام است عليه السّلام كه نهى كرد از خوردن ماهى و ملخى كه گبر بگيرد زيرا تنها از آنشان خورده شود كه زنده بدست آيند .\r\n4 - در هدايه است كه بخور هر ماهى پولك دار و مخور آنچه پولك ندارد ، و تذكيه ماهى و ملخ گرفتن آنها است و ملخ دبا كه خود پرنده نيست مخور ، و ماهى جريث و مارماهى مرده روى آب و زمير را مخور .\r\n5 - از امام ششم پرسش شد از ماهى ربيثا فرمود مخورش ما آن را در شمار ماهى نشناسيم ( 7 - هدايه ) .\r\nبيان : اين خبر بىسند است و شيخ آن را بسند موثقى از عمار ساباطى آورده و حمل بكراهت كرده ، و ظاهر اصحاب اينست كه ربيثا جزار بيانست و از خبرى كه آيد برآيد كه آنها يكى باشند ، و ربيثا در كتب لغتى كه داريم ذكر نشده و نه در كتب حيوان‌شناسى ولى در اخبار ما ذكر شده و هم در كتب اصحاب ما و در حلال بودنش اختلافى ندارند ، در سرائر گفته ( 358 باب ما يستباح اكله ) باكى نيست به خوردن كنعت كه آن را كنعد بدال بينقطه هم گويند و هم باكى نيست به خوردن ربيثا بفتح و كسر با كه نوعى ماهى دريا است سفيد است مانند كرم و ملخ - پايان - 6 در كتاب عاصم بن حميد است از محمّد بن مسلم كه پيروان مغيره به من مينوشتند از امام پنجم عليه السّلام بپرسم از جريث و مارماهى و زمّير ( بكسر راء و فتح و تشديد ميم نوعى ماهى كه شاخكى بر پشت دارد و بيشتر در آبهاى شيرين است ) و هر نوع ماهى كه پولك ندارد حرام است يا نه ؟ و از آن حضرت پرسيدمش و به من فرمود : اين آيه را بخوان كه در سوره الانعام است پس خواندمش تا پايان ، گفت به من فرمود : همانا حرام همانست كه خدا در كتابش حرام كرده ولى مردم برخى چيزها را بد دارند و ما هم بد داريم آن را .\r\nدر تهذيب باسناد خود مانندش آورده جز اينكه پس از قولش در الانعام افزوده\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ  » گفت : من آن را خواندم الخ .\r\nبيان : در قاموس گفته : زمير چون سكّيت نوعى ماهى است و اصحاب مازمار را هم گفته‌اند ، و بدان كه خلاف نيست ميان مسلمانان در حلال بودن ماهى كه پولك دارد ، و معروف از مذهب اصحاب ما حرمت هر ماهى نمائى است كه جانور دريا است و پولك ندارد ، و شهيد ثانى دعوى نفى خلاف بر حرمت آن نموده ، و برخى متأخرين در آن تأمل كرده چون اجماع بر آن ثابت نيست و عموم ادلّه حلّيت آن را شامل است چنانچه دانستى ، و شك ندارد عمل بدان چه اصحاب گفتند اولى و احوط است .\r\nو اختلاف دارند فقهاء مادر ماهى بىپولك و بيشتر كه شيخ در آنها است آن را مطلقاً حرام دانند و شيخ در دو كتاب اخبار خود قائل باباحه است جز در جرّى . و اخبار دال بر حرمت را بكراهت حمل كرده براى روايات صحيحه دال بر حليت كه يكى همين روايت است و قائلان بحرمت آن را حمل به تقيه كردند و آن احوط است .\r\n7 - در درّ منثور از عكرمه كه ابن عباس گفت بقلم سريانى بر ملخ نوشته است انى انا اللَّه لا إله الا انا وحدى لا شريك لى ، ملخ يكى از سپاهان من است و آن را مسلط كنم بر هر كدام از بنده‌هايم كه بخواهم .\r\n8 - و از ابى زهير گفت : ملخ را نكشيد كه از لشكرهاى بزرگتر خدا است .\r\n9 - و از حسين بن على عليه السّلام كه من و برادرم محمّد بن حنفيه و عم‌زاده‌هايم عبد اللَّه بن عباس و قثم و فضل بر خوانى نشسته بوديم و ملخى در افتاد و عبد اللَّه بن عباس آن را گرفت و بحسين عليه السّلام گفت : ميدانى چه بر بال ملخ نوشته است ؟ گفت : از پدرم پرسيدم و او گفت : از رسول خدا صلى اللَّه عليه و آله و سلم پرسيدم و پاسخم داد كه : نوشته است منم خدا نيست معبود شايسته جز من پروردگار ملخ و روزى ده او چون خواهم بفرستمش روز مردمى شود و اگر خواهم بر مردمى بلا گردد ، ابن عباس گفت : اين از مكنون علم است .\r\n10 - در حياة الحيوان باسناد طبرانى از حسن بن على عليه السّلام گفت : بر خوانى بوديم و مانند آن را آورده .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبيان بسا كه منظور از نوشتن كنايه از آفرينش خاص او باشد كه دلالت دارد بر وجود صانع و يگانگى او و اينكه او است پرورش ده ملخ و اينكه نعمت است و بلاء و آماده هر دو است و اللَّه يعلم .\r\n11 - در كتاب المسائل باسنادش از على بن جعفر از برادرش موسى كه پرسيدمش خوردن جرّى حلال است ؟ فرمود ما آن را در كتاب امير المؤمنين حرام يافتيم .\r\n12 - در كتاب صفات الشيعه بسندش از امام ششم عليه السّلام كه هر كه بهفت چيز اعتراف كند مؤمن است : بيزارى از جبت و طاغوت با اقرار بولايت ، ايمان برجعت حلال شمردن متعه ، حرمت جرّى و مسح بر خفّين .\r\n13 - در قرب الاسناد - 116 - : بسندش از على بن جعفر كه پرسيد از برادرش موسى عليه السّلام از ملخى كه مرده در بيابان يا در طعام است خورده شود ؟ فرمود مخورش گفت و پرسيدمش از ملخ كه شكار شود و پس از آن بميرد خورده شود ؟ فرمود :\r\nباكى ندارد ، و گفت : پرسيدمش از آنچه ملخ كه خوردنش حلال است ؟ فرمود :\r\nحلال نيست تا پرواز كند .\r\nبيان : دبا بفتح دال و تخفيف باء بىمدّ ملخى است كه هنوز نميپرد گرچه پر برآورده و مفردش دباة است بفتح دال نيز ، در نهايه گفته : گويند خود نوعى است جدا مانند ملخ و از اخباريكم برآيد ، و ظاهراً خلافى نيست كه تذكيه ملخ گرفتن آنست زنده بدست يا ابزار ، و مشهور است كه اسلام گيرنده شرط نيست چون مسلمانش مشاهده كند و ابن زهره مانع صيد غير مسلم است مطلقاً و شايد اشهر اقوى باشد ، و اگر پيش از گرفتنش در آب يا در بيابان بميرد حلال نيست ، و اگر در نيزار آتش افتد و ملخ در آن كباب شود حلال نيست گرچه آتش زننده قصد آن را كرده باشد و در اين اختلافى ميان فقهاء نيست و دليلش روايت عمّار است ، و خلافى نيست در حلال نبودن دبا ، و مشهور اينست كه جائز است آن را زنده خورد با هر چه دارد مانند ماهى و بعضى شرط كردند كه بيجان باشد و بيايد آنچه دليل بر عدم اشتراط است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n14 - در دعائم الاسلام از على عليه السّلام كه فرمود : ماهى تذكيه شده است و ملخ تذكيه شده و گرفتن زنده‌اش تذكيه آنست .\r\n15 - و از او است صلوات اللَّه عليه كه نهى كرد از طافى و آن ماهى است كه در شكارش پيش از گرفتنش مرده .\r\n16 - و از امام ششم عليه السّلام كه خورده نشود از جانوران دريا جز آنچه پولك دارد و بد داشت سنگ پشت و خرچنگ و جرّى و آنچه درون صدف باشد و آنچه هم جنس آنست .\r\n17 - در كتاب المسائل : بسندش از على بن جعفر از برادرش موسى عليه السّلام كه پرسيدش از ملخ و ماهى كه گبر شكار كند خوردنش حلال است يا نه ؟ فرمود : شكارش تذكيه او است باكى ندارد ، و پرسيدمش از گوشتى كه درون صدف دريائى است يا صدف فرات خورده شود ؟ فرمود : آن گوشت قورباغه‌ها است و خوردنش نشايد .\r\nدر قرب الاسناد - 118 - بسندش مانند پرسش دوم آمده جز اينكه در پاسخ آمده خوردنش حلال نيست چنانچه در كافى است .\r\nبيان : اين گوشت قورباغه‌ها است يعنى مانند آنها است و همان حكم را دارد ، و اشعار دارد كه آن هم جانور است .\r\nدميرى هم گفته : صدف از جانوران دريائى است ، و در حديث ابن عباس است كه چون آسمان ببارد صدف دهان گشايد و آن غلاف لؤلؤ است و مفردش صدفه است .\r\n18 - در قرب الاسناد : بسندش كه على بن جعفر از برادرش امام هفتم عليه السّلام پرسيد از خوردن سنگ پشت و خرچنگ و جرّى ، فرمود : حلال نيست خوردن سنگ - پشت و خرچنگ و جرّى .\r\nفائده‌ايست : دميرى گفته : نر سنگ پشت را غيلم گويند ، و آن جانورى است كه در خشكى تخم نهد و هر كدام به دريا فرو شوند لجأه نام گيرند و آنچه در خشكى بماند سلحفات باشد ، و هر دو دسته درشت شوند تا بار شترى گردند ، و چون نر هم\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nجفتى خواهد و ماده نپذيرد نر گياهى بدم گيرد كه خاصيت آن پذيرائى است و او را اطاعت كند و اين گياه را نشناسد جز اندكى از مردم ، و چون تخم نهد پيوسته بدان نگرد تا فرزند آرد چون نتواند آن را در زير خود گيرد و گرم كند براى آنكه زيرش سخت است و گرمى ندارد ، و بسا كه سنگ پشت دم مار را بدم گيرد و سر بدرون كشد ، و مار خود را به پشت او و بر زمين زند تا بميرد ، و نر آن را دو آلت است و ماده را دو فرج و نر در هم جفتى طول دهد ، و سنگ پشت به خوردن مارها حريص است و چون آن را بخورد بدنبالش گياه سعتر خورد و سپر پشتش نگهدار او است .\r\nو سنگ پشت آبى در خشكى هم زنده ماند و زبانى دارد در سينه‌اش كه بهر جانورى زند او را بكشد و نيرنگ عجيبى دارد در شكار پرنده و جز آن به اين روش كه در آب فرو شود وانگه به خاك غلطد و در كمين آهو ( پرنده خ ب ) ماند در آنجا كه بر سر آب آيد و رنگش نهان باشد و آن را بگيرد و به آب فرو برد تا بميرد ، ارسطو در كتاب نعوت گفته : آنچه از تخم لجاة رو به دريا برآيد به دريا رود و آنچه رو به خشكى درآيد به خشكى رود ، و همه به آب درآيند زيرا از آبند ، و همه مار خورند - حياة الحيوان 2 : 227 - و گفته : سرطان بفتح سين و راء بىنقطه و با نون آخر جانور معروفى است و آن را كژدم آب نامند و كنيه‌اش ابو بحر است ، و آفريده آبى است و در خشكى هم زنده ماند ، خوب راه رود و تند بدود ، دو آرواره دارد و چنگالهاى تيز و دندانهاى بسيار دارد و پشتش سخت است ، و هر كه‌اش بيند جانور بىسر و دمى ديده دو چشمش در شانه او است و دهانش در سينه او است و دو آرواره‌اش برابرند و شكافته از دو سو ، و هشت پا دارد و با يك سو راه ميرود ، و هوا و آب هر دو را بدم ميكشد ، و در يك سال شش بار پوست مينهد ، و براى سوراخش دو در ميسازد ، يكى بسوى آب و ديگر به خشكى و چون پوست مينهد آنكه بسوى آبست به روى خود ميبندد از ترس ماهيان درنده و آنكه به خشكى است وامينهد تا باد به دو رسد و ترى او را خشك كند و پوستش سخت شود ، و چون سخت شد آنكه بسوى آبست باز كند و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nجوياى خوراك شود ، ارسطو در كتاب نعوت گفته : پندارند چون خرچنگ مرده‌اى در گودالى به پشت افتاده در دهى يا در سرزمينى آن ناحيه از آفات سماويه آسوده باشد ، و چونش بر درختان آويزند ميوه فراوان آرند - حياة الحيوان 2 : 14 - 19 - در كافى : بسندى از على عليه السّلام كه : نفروشيد جرّى را و نه مار ماهى و نه ماهى مرده روى آب را .\r\n20 - در محاسن - 475 - بسندى از امام ششم عليه السّلام كه ماهى پاك است زنده باشد يا مرده و از همان بسندى از امام ششم مانندش آمده .\r\nبيان : دلالت دارد كه جائز است ماهى را زنده خورد چنانچه ميان اصحاب مشهور است ، و شيخ در مبسوط گفته : حلال بودنش مشروط است باينكه بيرون آب جان دهد بدليل اينكه تذكيه او زنده بر آوردن او است از آب و جان دادن او بيرون آب و پيش از جان دادن تذكيه نشده و از اين رو اگر به آب برگردد و در آن بميرد حرام است و اگر تذكيه شده بود پس از آن حرام نميشد ، و جواب گفته شده باينكه از كجا تذكيه او مشروط بهر دو باشد بلكه همان زنده بر آوردن از آبست به شرط اينكه به آب برنگردد و در آن بميرد با اينكه عمومات حليت شامل ماهى زنده ميشوند .\r\n21 - در فقه الرضا فرموده اگر ماهى يافتى و ندانى تذكيه شده يا نه و تذكيه‌اش اينست كه زنده از آب گرفته شود از آن برگير و به آب انداز اگر بر پشت روى آب ماند تذكيه نشده و اگر بر رو روى آب ماند تذكيه شده .\r\nبيان : خود اين عبارت را صدوق - ره - در فقيه و مقنع آورده ، و در دروس گفته : حرام است ماهى مرده روى آب اگر بدانند در آب مرده و اگر بدانند بيرون آب مرده حلال است و اگر مشتبه باشد اقرب حرمت است .\r\nو آنگه سخن مقنع را آورده و گفته : علامه آن را پذيرفته ، و يحيى بن سعيد در جامع گفته : چون تورى اندازد و ماهى در آن گرد آيد جائز است خوردنش و اگر بداند ماهى مرده در آب در ميان آنها است آن را در آب اندازد اگر بر پشت\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nروى آب ماند آن را بخورد و اگر بر رو خورده شود و همچنين است شكار در آبگيرها ، ابن حمزه در وسيله گفت : چون يك ماهى كنار آب ديدى و حال آن را ندانى در آبش افكنى : اگر بر پشت روى آب ماند مردار است و اگر بر رو تذكيه شده ، و سلّار هم در مراسم چنين گفته : و ابن براج در مهذب گفته در ماهيهاى حلال كه آنچه بر كنار دريا يافت شود و در آب اندازند و پائين آن در آب نشيند و روى آب نچرخد حلال است و گويا خبر را به اين معنى تفسير كرده ، و نهان نيست اعتراض آن و گويا سرّش اينست كه هر چه در آب ميرد شكمش باد كند غالباً و بر پشت روى آب ماند بخلاف آنچه بيرون آب جان دهد و ظاهر اينست ماهى تازه بيجان كم است كه برو روى آب ماند و ماهى كهنه در آب فرو رود چه بيرون آب جان دهد و چه در آب و از اين رو اكثر متأخرين از اين خبر روگردانند .\r\n21 - در مكارم از احمد بن اسحاق كه نوشتم به امام دهم و از او پرسيدم از اسقنقور كه در داروى باه درآيد و او چنگال و دم دارد رواست آن دارو نوشيده شود ؟\r\nفرمود : اگر پولك دارد باكى ندارد .\r\nتوضيح : در قاموس گفته : اسقنقور جانوريست در كناره درياى نيل و گوشتش قوّت باه آورد دميرى در باره اسقنقور گفته : بختيشوع گويد : نهنگ خشكى است گوشتش گرم است در درجه دوم و چون نمك زده شود و يك مثقالش نوش شود باه را افزايد و شهوت را جنباند و قلوه سرد را گرم كند .\r\nو زهيرى گفته : آن جانوريست بنمود قورباغه‌اى بزرگ ، و چون چشمش را بر كسى كه در شب بهراسد آويزند به شود اگر از ديوانگى نباشد ، ارسطو در كتاب كبير حيوان خود گفته : نوشيدن آن در باه افزايد و در نعوظ در همه بلاد جز در مصر ، و آن نفيستر هديه است براى پادشاهان هند زيرا آن را با كاردى از طلا سر برند و درونش را از نمك مصرى پر كنند و بسرزمين خود برند ، و چون\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nيك مثقالش را بر تخم مرغ يا گوشت نهند و خورند سود فراوانى برند .\r\nنهنگ در خشكى تخم نهد و هر كدام در آب افتند نهنگ شوند و هر كدام در خشكى مانند سقنقور باشند و گفته : سقنقور دو نوع است هندى و مصرى كه برخى از آن در قلزم و در بلاد حبشه پديد آيد و در آب ماهى خورد ، و در خشكى پرنده قطا بلعد مانند مارها ، ماده‌اش بيست تخم نهد كه در زير ريگشان نهان سازد و آن وسيله گرم شدن و بچه كردن آنها است ، و از شگفتى كارش اينست كه چون آدمى را گزد اگر آن گزيده زودتر به آب رسد و تن‌شوئى كند سقنقور گزنده بميرد اگر سقنقور زودتر به آب رسد گزيده شده بميرد ، و گزيده‌تر اندامش گوشت پهلوى دم او است كه سودمندتر است و اين جانور تا تازه است و تر گوشتش گرم و تر است در درجه دوم و نمك سود خشكش گرمتر و كم رطوبت‌تر است ، در مفردات گفته : سقنقور هندى به اندازه دو ذراع درازا دارد و نيم ذراع پهنا ، و چون دو دشمن گوشتش را خورند دوست شوند ، و خاصيت گوشت و پيه‌اش شهوت جماع و قوت نعوظ است و براى دردهاى سرد عصبى سودمند است ، ارسطو گفته : چون گوشت سقنقور هندى را با اسفلاج بپزند گوشت را باد كند و فربه سازد ، و گوشتش درد پشت و قلوه‌ها را ببرد و منى را ريزان سازد و مهره ميانه‌اش چون بر پشت آدمى آويزان شود احليل را برخيزاند و جماع را بيفزايد .\r\n22 - در جامع الشرائع يحيى بن سعيد از امام ششم عليه السّلام كه هر جانور دريائى كه همانندش در خشكى خوردنيست خوردنش جائز است و هر آنچه همانندش در خشكى حرام است خوردنش جائز نيست .\r\nبيان : قائل بمضمون اين خبر را نديدم جز اينكه فاضل نامبرده ، روايتش را نقل كرده و پيش از آن گفته : از شكار دريا جز ماهى حلال نيست ، و گفته شده بحليت آنچه مانندش در خشكى است و از ماهى حلال نيست جز پولك‌دار .\r\n23 - در قرب الاسناد - 10 - بسندش از امام پنجم عليه السّلام كه ماهيان و ملخ همه تذكيه شده‌اند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبيان : تذكيه بريدن چهار رگ است و گويا مقصود اينست كه نيازى به ذبح و نحر ندارند و گرفتن آنها بس است چنانچه بيايد ان شاء اللَّه .\r\n24 - در قرب الاسناد - 24 - بسندش از مسعدة بن صدقه كه پرسش شد امام ششم عليه السّلام از ملخ فرمود خوردنش باكى ندارد ، سپس فرمود : آن عطسه است از ماهى دريا ، باز فرمود : كه على عليه السّلام فرموده :\r\nملخ و ماهى چون زنده از آب درآيند تذكيه شدند و زمين شكارگاه ملخ است و از ماهى هم گاهى باشد .\r\nبيان : در نهايه گفته : در حديث ابن عباس است كه ملخ عطسه ماهى است و در حديث كعب هم آمده دميرى گفته : اختلاف است كه ملخ شكار دريا است يا خشكى ، گفتند دريائيست به حكم روايت ابن ماجه از انس كه پيغمبر نفرين كرد بر ملخ و گفت : بار خدايا درشتش را بكش و خردش را تباه كن و ريشه‌اش برانداز و دهانش را از خوردن روزى ما بربند و فرمود ملخ عطسه ماهى دريا است و منظور اينست كه ملخ شكار دريا است و براى محرم حلال است شكارش ، و موفق بن طاهر قول غريبى حكايت كرده كه آن شكار دريا است چون از سرگين ماهى آفريده شود و اين شاذّ است پايان .\r\nگويم : بسا كه برخى ملخها از عطسه ماهى پديد شوند يا از راه تشبيه است چون در خلقت مانند ماهى است پس گويا از عطسه او است ، و بسا كه ملخ هم از آب پديد شود و مؤيد آنست كه ملخ در كافى بدنبال سمك آمده و اينكه فرموده زمين شكارگاه ملخ است مبنى بر غالب است چنانچه گاهى ماهى هم از زمين شكار شود براى آنكه از آب جسته و بدست آدمى افتاده پيش از مردنش .\r\n25 - در قرب الاسناد - 16 - بسندش از مسعدة بن صدقه كه از امام ششم پرسش شد از ربيثا ، فرمود : خوردنش باكى ندارد و دوست داشتيم كه از آن نزد ما بود .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n26 - و از همان - 118 - بسندش از على بن جعفر كه گويد از برادرش موسى عليه السّلام پرسيدم از آن ماهى كه از نهر بجهد و به زمين افتد و بميرد شايد آن را خورد ؟ فرمود : اگرش پيش از مردن گرفتى بخور و اگر پيش از آن كه بگيريش مرد مخور ، و پرسيدمش از شكار دريا كه آب از آن بسته شده و مرده خوردنش حلال است ؟ فرمود : نه ، و پرسيدمش از ماهى كه شكار شود و بسته گردد و به آب برگردانده شود تا خريدارش آيد و برخى از آنها بميرند خوردنش رواست ؟ فرمود : نه چون در آبى كه زندگى او است مرده ، و پرسيدمش از شكارى كه حبس شده و مرده در دام حلال است خوردنش ؟ فرمود : چون بازداشت شده باشد بخور باكى ندارد ، در كتاب المسائل مانند همه آمده است - در بحار الانوار - 10 ص 381 - بيانيست : خلافى نيست ميان اصحاب در حرمت هر ماهى كه در جز دام و آب بند مرده باشد و مشهور است كه تذكيه ماهى زنده گرفتن آنست از آب يا بدست آوردن زنده آن بيرون آب ، و فرق ندارد كه بيرون آورش از آب مسلمان باشد يا كافر بنا بر مشهور ، آرى آنچه در دست كافر يافت شود حلال نيست تا بدانى پس از بيرون آوردنش از آب جان داده و ظاهر كلام شيخ مفيد حرمت هر آنچه است كه كافر از آب برآورد ، و ابن زهره گفته حرمت آن احتياط است ، و از شيخ در استبصار برآيد كه اگر مسلمان زنده او را از كافر بستاند حلال است و قول يكم اظهر است ، و گفته شده اعتبار به برون آمدن آنست از آب زنده خواه كسى آن را برون آرد يا نه ، و محقق - ره - در نكت آن را برگزيده و دليلش روايت زراره است گويد : گفتم : ماهى از آب جهد و كنار افتد و بچرخد تا بميرد فرمود :\r\nآن را بخور ، و در روايت ديگرى آغازش دلالت دارد كه اگر پيش از گرفتنش ميرد حلال نيست و آن احوط است گرچه مىشود حمل بر كراهت شود و در حلال بودن ماهى بسم اللَّه گفتن و جز آن كه در ذبح شرط است معتبر نيست و صاحب وسيله گفت بسم اللَّه در آن مستحب است ، و اگر گرفته شود و باز به آب برگردد و در آن بميرد حلال نباشد چنانچه اين روايت بر آن دلالت دارد ، و اگر آب از آن فرو گيرد و بميرد خلافى در حرمتش نيست .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو اگر در تور افتد و آب فرونشيند و برخى بميرند و زنده و مرده با هم مشتبه شوند . قولى است كه همه حلالند تا خصوص مرده را بدانى و شيخ در نهايه و قاضى آن را اختيار كرده و محقق آن را تحسين نموده چون اخبار صحيحه بر آن دلالت دارند ، و ابن عقيل گفته اگر مرده آن هم ممتاز باشد باز حلال است و ظاهر اخبار هم همانست كه همان قصد شكار در حلاليش شرط است و بس و آخر اين خبر هم بر آن دلالت دارد ، و ابن ادريس و علامه و بيشتر متاخرين همه را حرام دانند چون آنچه در آب مرده حرام است و مجموع اطراف علم اجمالى محكوم بحرامند و شبهه محصوره است و اگر مرده در آب مشتبه نباشد و معين باشد حرمتش اولى است ، و از اخبار جواب دادند باينكه صراحتى ندارند در اينكه در آب مرده باشد و شايد مورد آنها آن باشد كه برون آب مرده يا در مورد شك در مردن آن در آب باشند كه استصحاب بقاء زندگى جاريست و اصل اباحه در آن حاكم است .\r\nمن گويم : حرمت مشتبه به حرام ممنوع است ، و اخبار دالهء بر خلافش گذشت و احتياط راه نجاتست .\r\n27 - در خصال - 1 : 139 ط غفارى - : بسندى از امام ششم عليه السّلام كه اما ماهى بىپولك را مخور - الخبر - 28 - و از همان : بسندش از امام ششم عليه السّلام كه : ملخ پرنده خورده شود و تذكيه ماهى و ملخ گرفتن آنها است - 2 : 61 ط غفارى - و فرمود : جرّى ، مار ماهى ، ماهى مرده روى آب و زمّير حرامند و هر ماهى كه پولك ندارد حرام است - 2 : 609 ط غفارى .\r\n29 - در عيون - 2 : 126 ط قم - بسندش از امام هشتم در آنچه بمأمون نوشت : حرام است جرّى و ماهى مرده روى آب و مار ماهى و زمير و هر ماهى بىپولك 30 - در احتجاج - 190 ط مرتضوى - از هشام بن حكم كه امام ششم\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nعليه السّلام در پاسخ پرسش زنديق فرمود : تذكيه ماهى بر آوردن آنست زنده از آب و وانهندش تا خود جان دهد و اين براى آنست كه خون ندارد و همچنين است ملخ - الخبر - 31 - در عيون - 190 ط نجم الدوله - : بسندش از ابن بزيع كه نوشتم به امام هشتم عليه السّلام مردم نزد من در ربيثا اختلاف دارند به من چه فرمائى ؟ پاسخ نوشت باكى بدان نيست .\r\n32 - در علل - 2 : 249 ط قم - بسندش از امام ششم عليه السّلام كه مخور جريث و نه مار ماهى و نه اربيان و نه سپرز ، زيرا خانه خون و جويده شيطانست .\r\n33 - در تحف العقول - 337 - از امام ششم عليه السّلام فرمود : باكى ندارد خوردن انواع ملخ و آنچه رواست خوردنش از شكار دريا از انواع ماهى كه پولك دارند خوردنشان حلال است و هر آنچه پولك ندارند خوردنش حرام است .\r\n34 - در اكمال الدين - 269 ط 1 - : بسندش از حبابه والبيه كه امير المؤمنين عليه السّلام را در ميان شرطة الخميس ديدم بهمراهش شلاقى بود كه بدان ميزد فروشنده‌هاى جرى و مارماهى و زمير و ماهى مرده روى آب را و ميفرمود : بدانها اى فروشنده‌هاى مسخ‌شدگان بنى اسرائيل و جند بنى مروان ، و فرات بن احنف در بر او برخاست و گفت : جند بنى مروان چيستند فرمود : مردمى كه ريش بتراشند و سبيل تاب دهند .\r\n35 - از صحيفه رضا عليه السّلام ( مضمون حديث شماره 9 باب عينا نقل شده ) در دعوات راوندى هم مانندش آمده .\r\n36 - در محاسن - 454 - : بسندش از عبد اللّه بن سنان كه شنيدم امام ششم عليه السّلام ميفرمود : كامخهاى ساخته مجوس باكى ندارند و ماهى كه شكار كنند باكى ندارد .\r\nبيان : شيخ و جز او روايت را تفسير كردند باينكه مسلمان زنده‌اش را از دست\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nآنان بگيرد يا گواه باشد كه آن را از آب زنده درآورند ، و ظاهر اينست كه كامخ هم از ماهى ساخته باشند و اين تفسير پر بعيد است و مىشود حمل بر تقيه شود ، يا بر اين حمل شود كه مدعيند دست به آن نميزنند ، يا مقصود از كامخ ساخته از جز ماهى است .\r\n37 - در محاسن - 475 - : بسندش از ابراهيم بن عبد الحميد كه شنيدم ابو - الحسن عليه السّلام ميفرمود : دست از ماهى بر نداريد كه اگرش بىنان بخوريد بس شما است و اگرش با نان بخوريد گواراست .\r\n38 - در محاسن : بسندش از امام ششم عليه السّلام كه چون رسول خدا صلى اللَّه عليه و آله ماهى مىخورد ميفرمود : بار خدايا آن را بر ما مبارك كن و بهتر از آن را بما بده 39 - و از همان بسندش از امام ششم عليه السّلام كه ماهى تازه تن را آب مىكند 40 - و از همان : بسندى از أبو الحسن عليه السّلام مانندش آمده 41 - و از همان : بسندش از امام ششم عليه السّلام كه خوردن ماهيان تن را آب كند .\r\n42 - و از همان بسندش از امير المؤمنين عليه السّلام مانندش آمده .\r\n43 - و از همان : بسندش از امير المؤمنين عليه السّلام كه ماهى تازه تن را آب كند .\r\n44 - و از همان : بسندى مرفوع كه فرمود : ماهى پيه چشم را آب كند .\r\n45 - و در حديث ديگر از امام ششم عليه السلام كه ماهى مغز چشم را آب كند .\r\n46 - و در حديث ديگر تن را لاغر كند .\r\n47 - و از همان : بسندش از امام ششم عليه السّلام كه خوردن ماهيان درد سل آورد .\r\n48 - و از همان : بسندش از سعيد بن جناح مولاى امام ششم كه آن حضرت در شب خرما خواست و خورد و فرمود ميلش را نداشتم ولى ماهى خورده‌ام ، سپس\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nفرمود : هر كه شب روز كند و درونش ماهى باشد و دنبالش خرما نخورد يا عسل پيوسته رگ فالجش بزند تا صبح كند .\r\n49 - و از همان - 477 - : بسندش از سمرة بن سعيد كه امير المؤمنين عليه السّلام سوار استر رسول خدا صلى اللَّه عليه و آله بيرون شد و ما بهمراه او پياده رفتيم تا رسيديم بماهى فروشان و آنان را گرد آورد و فرمود : ميدانيد براى چه شما را گرد آوردم ؟\r\nگفتند : نه ، فرمود : جرّىّ و مارماهى و ماهى مرده روى آب را نخريد و نفروشيد .\r\n50 - و از همان : بسندى كه على عليه السّلام استر رسول خدا صلى اللَّه عليه و آله را سوار ميشد و ببازار ماهى فروشان ميرفت و ميفرمود : هلا نخوريد و نفروشيد آنچه پولك ندارد .\r\n51 - و از همان بسندش از امام پنجم كه شنيدم پدرم ميفرمود : چون تور اندازد هر چه در آن يابد از زنده و مرده حلال است جز آنچه پولك ندارد ، و ماهى مرده روى آب خورده نشود .\r\nبيان : شيخ گفته : در تهذيب كه تفسير خبر اينست كه زنده و مرده بر او حلال است با اشتباه و اما اگر مرده ممتاز باشد خوردنش روا نيست پايان و بسا كه تفسير شود بدان چه معلوم نباشد پيش از بيرون آمدن از آب مرده يا پس از آن .\r\nو شيخ بسند صحيح از محمّد بن مسلم روايت كرده از امام پنجم در باره مردى كه تورى در آب بسته و گذاشته بخانه‌اش آمده و چون برگشته ماهيانى در آن افتادند و مردند ، فرمود : آنچه با دست خود كرده باكى ندارد و آنچه در آن افتاده بخورد ، و شناختى فقهاء در باره آن چه گفتند .\r\nگويم : بسا كه اين تور در آنجا باشد كه آب بجزر و مد كم و بيش شود مانند بصره و ماهيان با مد در تور افتند و با جزر از آب بيرون افتند و در آب نمرده باشند و اينكه فرموده آنچه بدست خود كرده يعنى مردن آنها در تور در حكم گرفتن\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nآنها است با دست . و اين توجيه قريبى است .\r\n52 - در محاسن : بسندش از معتّب كه أبو الحسن عليه السّلام به من فرمود : اى معتب براى ما ماهيان تازه بجو من ميخواهم حجامت كنم جستم آوردم نزد او فرمود :\r\nاى معتب نيمش را شوربا كن و نيمش را بريان كن گفت : آن حضرت از آن چاشت و شام خورد .\r\n53 - در محاسن : بسندش از عمر بن حنظله كه در كيسه‌اى ربيثا را نزد امام ششم بردم و از آنش پرسيدم فرمود : بخورش و فرمود : پولك دارد .\r\n54 - و از همان : بسندش از يكى از اصحاب كه ابو الحسن عليه السّلام را ديدم با گروهى هم غذا بود و چند بشقاب آوردند و دست به بشقابى برد كه در آن ربيثا بود و از آن خورد ، يكيشان گفت قربانت ميخواستم در باره آن از شما بپرسم و ديدم از آن خوردى ، فرمود : خوردنش باكى ندارد .\r\nتوضيح : در نهايه است كه در حديث است « نميخورم در سكرجه » بسين و كاف مضموم و راء با تشديد ظرف كوچكى است كه نان خورش اندكى در آن نهند ( بشقاب ) و بيشتر نان خورش بريان در آن نهند .\r\n55 - در محاسن : بسندش از على بن حنظله كه از امام ششم از ربيثا پرسيدم فرمود چند تن آن را از من پرسيدند و در وصف آن اختلاف دارند گفت : برگشتم و فرمان دادم تا آن را در ظرفى نهادند وانگه آن را نزد آن حضرت بردم و همان جواب را به من داد ، گفتم منش نزد شما آوردم خنديد و آن را بوى نمودم ، فرمود : باكى ندارد .\r\n56 - و از همان : بسندى از مسعدة بن صدقه كه امام ششم عليه السّلام را از ربيثا پرسيدم فرمود : خوردنش باكى ندارد و دوست داشتم از آن نزد ما باشد .\r\nو از همان : بسندى كه مردى از اهل بصره اربيان نزد امام ششم عليه السّلام برد و گفت : از اين در بر ما خوراكى بنام ربيثا سازند كه خوشخوراك است و تر و خشك و پخته‌اش را خورند ، و اصحاب ما در باره آن اختلاف دارند برخى گويند حرام\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاست و برخى هم آن را خورند ، فرمود : بخورش كه يك نوع ماهى است آيا نبينى كه در پولك خود قل‌قل مىكند .\r\nبيان : يعنى چون آن را در كيسه و مانندش بكشند آواز ميدهد بسبب پولكى كه دارد و چون پولك دارد حلال است و در نهايه گويد در حديث است كه « نفس او در سينه‌اش قل‌قل مىكند » يعنى ميجنبد نه با آواز سختى و اصلش حركت و پريشانى است .\r\n59 - و از همان - 479 - : بسندى تا محمّد بن حنفيه كه من و عبد اللّه بن عباس در طائف خوراكى ميخورديم كه ملخى آمد و بر خوان افتاد و عبد اللّه بن عباس آن را گرفت و گفت : اى محمّد چه شنيدى كه پدرت در باره اين نوشته كه بر بال ملخ است گفته ؟ گفتم : راستى بر آن نوشته است (  إِنِّي أَنَا اللَّهُ   لا إِلهَ إِلَّا أَنَا  ) آفريدم ملخ را كه يكى از سپاهانم باشد و او را چيره كنم بر هر كه از خلقم كه بخواهم 60 - و از همان بسندى ( نزديك بمضمون حديث 59 را آورده و در آخرش از قول محمّد بن حنفيه گفته باز گفت به من پدرم از رسول خدا صلى اللَّه عليه و آله و سلم كه هيچ ملخى نيست جز كه زير بالش بسريانى نوشته  إِنِّي أَنَا اللَّهُ رَبُّ الْعالَمِينَ  قاصم الجبابره ، ملخ را يكى از لشكريانم آفريدم تا هلاك كنم بدان هر كه را از خلقم بخواهم راوى گفت ابن عباس لبخندى زد و گفت اى عموزاده اين به خدا از علوم مكنون ما است آن را محفوظ بدار .\r\n61 - و از همان : بسندش از امام ششم عليه السّلام كه ملخ تذكيه شده است زنده باشد يا مرده .\r\n62 - و از همان : بسندش تا على عليه السّلام كه ميفرمود : ملخ تذكيه شده است ، ماهيان تذكيه شده‌اند و آنچه در دريا ميرد مردار است .\r\n63 - و از همان : بسند ديگر ( همين مضمون آمده ) .\r\n64 - در فقه الرضا فرمود عليه السّلام : هر ماهى كه پولك دارد حلال است و تذكيه ماهى و ملخ گرفتن آنست و حرام است آنچه در آب بميرد از ماهى و ملخ و جز آن ،\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو چون ماهى شكار كنى كه در درونش ماهى ديگر است اگر پولك دارد آن را بخور و روايت است كه ماهى درون را مخور چون خوراك او شده و جرى و مارماهى و زمار و ماهى مرده روى آب حرامند .\r\nتفصيل و بيانيست : اينكه فرموده : چون ماهى شكار كردى ، بمضمون آن دو روايت ديگر است .\r\n1 - روايت شيخ بسندش از سكونى از امام ششم عليه السّلام كه پرسش شد على عليه السّلام از يك ماهى كه شكمش را شكافتند و درونش ماهى ديگرى بود فرمود ، هر دو را بخور .\r\n2 - آنچه بىسند نقل كرده و مىشود موثقش شمرد كه گفتم به امام ششم عليه السّلام مردى يك ماهى يافته و در درونش ماهى بوده فرمود : هر دو خورده شوند .\r\nو شيخ در نهايه و مفيد و گروهى بدان فتوى دادند و ابن ادريس از آن منع كرده مگر آنكه زنده از شكم ماهى بدر آيد زيرا شرط حلال بودن ماهى گرفتن زنده آنست از آب و اگر شرط ندانسته باشد مشروط هم معلوم نگردد ، و علامه در مختلف و تحرير و پسرش با او موافقت كردند و علامه در قواعد بمذهب شيخ برگشته و هم محقق در نافع و در شرايع بدان ميل نموده و عمل به دو روايت كه اين روايت مؤيد آنها است اقوى است ، و اينكه فرموده : در صورتى كه پولك داشته باشد ، يعنى از ماهيان پولك‌دار باشد و بسا مقصود اينست كه پولكش از هم نپاشيده باشد كه در اين صورت تغيير كرده و از خبائث شده چنانچه شيخ بسندى از ايوب بن اعين آورده كه به امام ششم عليه السّلام گفتم : قربانت چه گوئى در باره مارى كه يك ماهى بلعيده و آنگه آن را از دهن افكنده و ماهى زنده است و به خود ميچرخد آن را بخورم ؟\r\nفرمود : اگر پولكش جاكن شده مخورش و اگر بجا است بخورش .\r\nو شيخ در نهايه فتوى داده بحليت ماهى شكمى مطلقا مادامى كه از هم نپاشيده و شرط نكرده كه زنده در آيد ، و در مختلف بمقتضاى روايت فتوى داده ، و محقق و ابن ادريس و جمعى در حليت آن زنده برآمدن را معتبر دانستند و آن احوط است گرچه عمل بروايت نيك است ، و اعتبار از هم نپاشيدن در اينجا يا براى اينست كه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاز خبائث نشود يا براى اينكه زهر آگين نشده باشد و شايد اين روشنتر است و روايتى كه آورده در كتابها دسترس خود نيافتيم ، و شايد حمل بر همان از هم پاشيدن شود بقرينه اينكه علت آورده باينكه خوراك او شده و اين اشاره است به تعبير او .\r\n65 - در طب الائمه - 83 ط نجف - : بسندش از امام ششم عليه السّلام كه ماهى پيه چشم را آب مىكند .\r\n66 - و از همان : از پدرش عليه السّلام كه اين ماهى براى پرده چشم ناساز است ، و اين گوشت تازه گوشت بروياند .\r\n67 - از امام پنجم عليه السّلام كه : كم ماهى بخوريد زيرا گوشتش بدن را لاغر كند و بلغم را بيفزايد و نفس را سخت كند .\r\nبيان : گويا سختى نفس را كنايه از كندفهمى و بد ادراكى است يا از اندوه و حزن و بسا نفس با حركت خوانده شود يعنى نفس كشيدنرا كند كند .\r\n68 - عياشى - 1 : 372 : بسندش از امام پنجم كه پيرو پرسش محمّد بن مسلم كه ياران مغيره به من مينويسند از آن حضرت در باره جرّىّ و مارماهى و زمير و هر ماهى بىپولك پرسش كنم و پرسيدم و فرمود : اى محمّد اين آيه سوره الانعام را بخوان « بگو نيابم در آنچه به من وحى شده حرامى بر خورنده جز اينكه مردار باشد يا خون ريخته يا گوشت خوك » گفت : آن را تا پايان خواندم و فرمود : جز اين نيست كه حرام همانست كه خدا در كتابش حرام كرده ، ولى آنان چيزهائى را بد دارند و ما هم آنها را بد داريم .\r\n69 - و از همان از زراره كه از امام پنجم پرسيدم از جرّىّ فرمود : جرّىّ چيست ؟ برايش وصف كردم فرمود « بگو نيابم در آنچه به من وحى شده حرامى بر خورنده - تا آخر آيه » و آنگه فرمود : خدا هيچ جانورى را در قرآن حرام نكرد جز خود خوگ ، و بد است از جانوران دريا آنچه پولك ندارد ، گويد گفتم : پولك چيست ؟ فرمود : مانند برگ نقره و آن حرام نيست همانا مكروه است .\r\n70 - و از همان - 2 : 34 - از اصبغ از على عليه السّلام كه دو امت از بنى اسرائيل\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمسخ شدند و اما آنچه به دريا رفت جرى شد و آنچه در خشكى سوسمارانند .\r\n71 - و از همان از هارون بن عبد كه حديث را رسانده بيكى از آنان فرمود :\r\nگروهى در كوفه نزد امير المؤمنين عليه السّلام آمدند و به او گفتند ، يا امير المؤمنين اين جريّها در بازارهاى ما به فروش ميرسند آن حضرت لبخندى زد و آنگه فرمود : برخيزيد تا شگفتى بشما نمايم و در باره وصىّ خود جز خوبى نگوئيد و با او برخاستند و كنار فرات آمدند و آن حضرت در آن آب دهن انداخت و سخنانى گفت و ناگاه يك جرّىّ سر برآورد و دهن گشاده بود و امير المؤمنين به دو فرمود : تو كيستى ؟ واى بر تو و بر قومت . گفت : ما از اهل آن دهيم كه كنار دريا بود و خدا در باره‌اش فرمود :\r\n« چون كه مىآمدند ماهيانشان روز شنبه آنها در كناره دريا - تا آخر آيهء 163 - الاعراف » و خدا ولايت تو را بما پيشنهاد كرد و از آن وانشستيم و خدا ما را مسخ كرد ، برخى در خشكى و برخى در دريا اما آنان كه در دريايند ما جريّها هستيم و اما آنان كه در خشكى سوسمار و يربوعند گفت وانگه امير المؤمنين عليه السّلام بما روكرد و فرمود : آيا گفتارش را شنيديد ؟ گفتيم بار خدايا آرى ، فرمود سوگند بدان كه محمّد صلى اللَّه عليه و آله را فرستاده حيض بيند چنانچه زنان شما حيض بينند .\r\n72 - در مكارم از امام صادق عليه السّلام كه خوردن ماهيان سل آرد ( 83 ط تفرشى ) .\r\n73 - فرمود خوردن ماهى تازه تن را آب كند .\r\n74 - فرمود : چون رسول خدا صلى اللَّه عليه و آله و سلم ماهى مىخورد ميگفت : بار خدايا آن آن را بما مبارك كن و بجايش بهترى بما عطا كن .\r\n75 - از حميرى كه نوشتم بابى محمّد عليه السّلام و شكوه كردم كه دچار خون و صفراء شدم چون حجامت كنم صفراء به جوش آيد و چون حجامت را پس اندازم خونم زيان زند چه ميفرمائى در آن ؟ به من نگاشت : حجامت كن و بدنبالش ماهى تازه بخور ، و مسأله را باز به او نوشتم پاسخ نوشت : حجامت كن و بدنبالش ماهى تازه با آب و نمك بخور و به كار بستم و عافيت يافتم و آن خوراك من شد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n76 - و از همان : از ابى جعفر عليه السّلام كه على عليه السّلام ميفرمود : ملخ تذكيه شده و ماهيان تذكيه شدند و آنچه در دريا ميرد مردار است .\r\n77 - و از او نيز كه ماهيان و ملخ همه تذكيه شده‌اند .\r\n78 - و از ابى الحسن عليه السّلام كه فرمود پراكنده شويد و اللَّه اكبر گوئيد و انجام دادند و ملخها رفتند .\r\n79 - كشى - 244 ط 1 - : بسندش از حريز كه نزد ابى حنيفه رفتم و به من گفت از تو پرسشى كنم كه در باره آن خبرى نرسيده ، چه گوئى در باره شترى كه از دريا برآيد گفتم : خواه شتر باشد و خواه گاو اگر پولك دارد آن را بخوريم و اگر ندارد نه - در اختصاص - 206 - بسندش مانندش آمده .\r\n80 - در دلائل حميرى - 92 - بسندش از محمّد بن ثابت كه در مجلس آقاى خود امام چهارم نشسته بوديم كه عبد اللَّه بن عمر در آن برپا ايستاد و گفت : اى على بن الحسين به من رسيده كه تو دعوى كردى ولايت پدرت بيونس بن متى پيشنهاد شد و نپذيرفت و در شكم ماهى زندانى شد ؟ امام عليه السّلام فرمود : اى عبد اللَّه بن عمر براى چه آن را انكار كنى ؟ گفت من آن را نپذيرم ، فرمود : ميخواهى درستى آن را بدانى ؟ گفت : آرى ، به او فرمود : بنشين ، و غلامش را خواست و فرمود دو سر بند براى ما بياور ، و به من فرمود چشمان عبد اللَّه را با يكى از آنها ببند و چشمان خود را با ديگرى ، و چشمان خود را بستيم و او سخنى گفت : و سپس فرمود : چشم خود را باز كنيد باز كرديم و خود را روى بساطى ديديم و در كنار دريا بوديم ، و سخنى گفت و ماهيان دريا او را پاسخ دادند و در ميانشان ماهى بزرگى پديدار شد ، به او فرمود نامت چيست ؟ گفت : نامم نون است . فرمودش چرا يونس در شكمت زندانى شد ؟ گفت ولايت پدرت به دو پيشنهاد شد و نپذيرفت و در شكمم زندانى شد ، و چون بدان اعتراف كرد و پذيرا شد به من فرمودند او را بيرون انداختم ، و همچنان هر كه منكر ولايت شما خاندان شود در آتش دوزخ جاويد ماند فرمودش اى عبد اللَّه شنيدى و ديدى ؟ گفتمش آرى ، فرمود : چشمانتان را ببنديد ، و چشمهايمان را بستيم و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاو سخنى گفت و سپس فرمود بازشان كنيد و باز كرديم و ناگاه روى بساط در مجلس او بوديم و عبد اللَّه وداع كرد و رفت من گفتم : اى آقايم امروز من عجيبى ديدم و بدان گرويدم و به نظر شما عبد اللَّه بن عمر باور كند آنچه را من باور كردم ؟ به من فرمود : دوست دارى اين را بدانى ؟ گفتم آرى ، فرمود : برخيز و بدنبالش برو و با او همگام باش و بشنو چه ميگويد به تو ؟ و در راه دنبالش رفتم و با او همگام شدم و به من گفت : اگر تو جادوى فرزندان عبد المطلب را ميدانستى اين حادثه در دلت چيزى نبود ، اينان مردمىاند كه از يك ديگر جادو را به ارث مىبرند ، در اين هنگام دانستم كه امام جز حق چيزى نميگويد .\r\n\r\nباب پنجم انواع مسخ‌شده‌ها و احكامشان و علل مسخشان\r\n1 - در علل - 2 : 172 ط قم : بسندش تا امام هفتم عليه السّلام كه مسخ‌شده‌ها 13 نوعند : فيل ، خرس ، خرگوش ، كژدم ، سوسمار ، عنكبوت ، كرمك سياه آبگيرها ، جرّى ، شب پره ، ميمون ، خوك ، زهره و سهيل ، گفته شد يا ابن رسول اللَّه سبب مسخ اينان چه بوده ؟ فرمود : فيل مرد زورگوئى لوطى بود و تر و خشكى وانميگذاشت ، خرس مرد مابونى بود كه مردان را به خود ميخواند ، خرگوش زن پليدى بود كه از حيض غسل نميكرد و نه از جز آن كژدم مرد بدزبانى بود كه كسى از او سالم نميماند سوسمار مردى اعرابى بود كه با نوك عصايش از حجاج دزدى ميكرد ، عنكبوت زنى بود كه شوهرش را جادو كرد ، كرمك سياه مرد سخن چينى بود كه دوستان را از هم جدا ميكرد ، جرّى مرد ديوث بود كه مردان را بزن خود ميكشاند ، شب پره مرد دزدى بود كه خرما را از سر نخل ميدزديد ، ميمون يهودانى بودند كه در روز شنبه تجاوز كردند ، خوكها ترسايان بودند كه مائده آسمانى خواستند و پس از فرو آمدنش بسخت‌ترين وجهى تكذيب كردند ، سهيل مردى بود كه در يمن گمركچى بود ، زهره زنى بود بنام ناهيد و او همانست كه مردم گويند هاروت و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nماروت فريفته او شدند .\r\nبيان : تر و خشكى را وانميگذاشت يعنى بهر مردى دست مىيافت او را ميگائيد و اين همانست كه مردم گويند : دلالت دارد كه نزد عوام مردم مشهور است و اصلى ندارد و آنچه آيد حمل بر تقيه شود چنانچه گذشت .\r\n2 - در علل 2 - 171 ط قم : بسندش از محمّد بن حسن بن ذعلان كه پرسيدم ابو الحسن عليه السّلام را از مسوخ ، فرمود :\r\nدوازده دسته‌اند و علتها دارند ، فيل مسخ شد كه پادشاهى زناكار و لوطى بود خرس براى آنكه اعرابى جاكشى بود و خرگوش براى آنكه زنى بود به شوهرش خيانت ميكرد و از حيض و جنابت غسل نميكرد ، شب پره براى آنكه خرماهاى مردم را ميدزديد ، سهيل براى آنكه گمركچى بود در يمن ، زهره براى آنكه زنى بود كه هاروت و ماروت به دو فريفته شدند ميمون و خوك قومى از بنى اسرائيل بودند كه در شنبه خطا كردند ، جرّى و سوسمار گروهى از بنى اسرائيل بودند كه چون مائده بعيسى عليه السّلام فرود آمد ايمان نياوردند و گم شدند دسته‌اى در دريا افتادند و دسته‌اى در خشكى ، عقرب مرد سخن چين بود ، زنبور گوشت فروشى بود كه در ترازو دزدى ميكرد .\r\nبيان : مسخ اصحاب شنبه بخوك مخالف ظاهر آيه است و آنچه گذشت درست‌تر است و ممكن است جمع ميان دو خبر باينكه تعبير آيه از همه بميمون براى اينست كه بيشتر ميمون شدند و بسا در اصحاب مائده خوكان هم بودند كه در اين خبر ذكر نشدند و اختلافهاى ديگر اين اخبار بسا در برخى حمل بر تقيه شود و در برخى به تعدد و مسخ .\r\n3 - در علل - 2 : 172 - ط قم - بسندش از امام هشتم عليه السّلام كه شب پره زنى بود هوويش را جادو كرد و خدا او را به صورت شب پره نمود ، موش سبطى بودند از يهود كه خدا عزّ و جلّ بر آنان خشم كرد و آنها را موش كرد و پشه مردى بود كه به پيغمبران خدا استهزاء ميكرد و خدا عزّ و جلّش پشه كرد ، شپش از تن است و يكى از\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nپيغمبران بنى اسرائيل ايستاده بود به نماز كه يك بيخردى از بنى اسرائيل پيش او آمد و او را مسخره ميكرد و بچهره‌اش كجروئى نشان ميداد و از جايش نرفت تا خدا عزّ و جلّ او را شپشى كرد ، وزغ سبطى از اسباط بنى اسرائيل بودند كه پيغمبرزاده‌ها را دشنام ميدادند و دشمن ميداشتند و خدا وزغشان كرد ، عنقاء از خشم خدا عزّ و جلّ مسخ شد و نمونه گرديد ، به خدا پناه از خشم و كيفرش .\r\nبيان : از تن آدمى است يعنى از آن پديد گردد ولى شبيه آن از مسوخ بنى اسرائيل بود و در برخى نسخ حسد بحاء بىنقطه است يعنى سبب مسخش حسد بود .\r\n4 - در محاسن و در علل - 2 : 173 - بسندش تا امام چهارم كه مسخ‌شدگان آدميزاده 13 رسته‌اند چون ميمون ، خوك ، شب پره ، سوسمار ، خرس ، فيل ، دعموص ، جرى ، كژدم ، سهيل ، خارپشت ، زهره و عنكبوت ، ميمونها گروهى از بنى اسرائيل بودند كه كنار دريا منزل كردند و در شنبه تجاوز كردند و ماهيان را شكار كردند و خدا عزّ و جلّ ميمونشان كرد ، خفاش زنى بود كه هوو داشت و او را جادو كرد و خدا عزّ و جلّش شب پره نمود ، سوسمار عربى بيابانى بود كه از كشتن هر كس به دو برميخورد خوددارى نمىكرد و خدا عزّ و جلش سوسمار كرد ، فيل مردى بود كه بهائم را ميگائيد و خدا عزّ و جلش فيل كرد ، دعموص ( كرمك سياه ته آب ) مردى زناكار بود كه چيزى را وانميگذاشت و خدا عزّ و جلش دعموص كرد جرى مردى سخن چين بود و خدا عزّ و جلش جرى كرد ، كژدم مردى عيبجو و بدزبان بود و خدا عزّ و جلش كژدم كرد ، خرس مردى بود دزد حجاج و خدا عزّ و جلش خرس كرد ، سهيل مردى گمركچى و ستمكار بود و خدا عزّ و جلّش سهيل كرد ، زهره زنى بود كه هاروت و ماروت به دو فريفته شدند و خدا عزّ و جلّش زهره كرد ، عنكبوت زنى بدرفتار و نافرمان شوهر بود و روگردان از او و خدا عزّ و جلش عنكبوت كرد ، خارپشت مردى بدخلق بود و خدا عزّ و جلّش خارپشت كرد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n5 - در مجالس و در علل : بسندش تا على بن ابى طالب عليه السّلام كه رسول خدا صلى اللَّه عليه و آله را از مسوخ پرسيدند و فرمود 13 باشند ( و مضمون همان حديث شماره 1 را با اندك اختلافى آورده و بجاى ناهيد ناهيل گفته ) .\r\nصدوق - رضي الله عنه - گفته : مردم در باره زهره و سهيل اشتباه كردند كه ميگويند دو ستاره‌اند و چنان نيست كه ميگويند ، ولى دو جانور دريائيند كه نام دو ستاره را دارند مانند حمل ، ثور ، سرطان ، اسد ، عقرب و حوت و جدى كه بروج آسمانى و همنام جانورانند و همچنين باشند زهره و سهيل و براى آن مردم در باره آنها بغلط رفتند نه جز آنها چون ديدن آنها متعذر است زيرا از جانوران درياى گرد جهانند آنجا كه كشتى نرسد و دسترس نباشند ، و خدا عزّ و جلّ نافرمانها را انوار تابان نكند كه تا زمان و آسمان بجاست بمانند و مسوخ بيش از سه روز نمانند كه بميرند و اين جانوران را براى شباهت بمسوخ مسوخ گويند و مانند مسوخ باشند نه خود آنها و خدا گوشتشان را حرام كرده براى زيانها كه در آنها است و امام باقر عليه السّلام فرمود : خدا عزّ و جلّ از خوردن گوشت نمونه‌هاى مسوخ قدغن كرد تا مردم بدانها بهره‌مند نگردند و كيفرشان را سبك نشمارند .\r\n6 - در علل - 2 : 175 - : بسندش از محمّد بن جعفر اسدى كوفى كه ميگفت :\r\nسهيل و زهره دو جانورند از جانوران درياى گرد جهان آنجا كه نه كشتى رسد و نه چاره‌اى دارد و آنهايند دو مسخ شده كه در رسته مسوخات آمدند ، و غلط رفته كسى كه آنها را دو ستاره معروف دانسته بنام : سهيل و زهره ، و گفته هاروت و ماروت دو موجود روحانى بودند كه آماده و كانديد فرشته‌ها شدند و بدرجه فرشته نبودند و امتحان و آزمودن را برگزيدند و كارشان بدان جا كشيد و اگر فرشته بودند معصوم بودند و نافرمانى نميكردند ، و همانا خدا در قرآنش آنها را دو فرشته خوانده به اين معنى است كه آفريده شده بودند تا فرشته شوند چنانچه خدا عزّ و جلّ به پيغمبرش فرمود « البته تو مرده‌اى و آنها هم مرده‌اند 30 - الزمر » به اين معنى كه تو خواهى مرد و آنها هم خواهند مرد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n7 - در اختصاص - 301 و در بصائر - 103 - : بسندش از عبد اللَّه بن طلحه كه امام ششم را از وزغ پرسيدم فرمود : پليد است و مسخ شده چونش كشى غسل كن ، سپس فرمود : پدرم در حجره نشسته بود و با او مردى بود كه سخن ميگفت ، ناگاه وزغى زبان ميجنبانيد پدرم به آن مرد فرمود : ميدانى اين وزغ چه ميگويد ؟ آن مرد گفت : ندانم چه گويد ، فرمود : گويد : به خدا اگر بعثمان بدگوئى البته على را پيوسته دشنام دهم تا برخيزد از اينجا .\r\nدر دلائل طبرى بسندى مانندش آمده - 99 - و در كافى بسندى مانندش آمده و در آخرش افزوده پدرم فرمود : از بنى اميه كسى نميرد جز كه به شكل وزغ شود - يعنى دندان شماره .\r\n8 - در محاسن - 472 - بسندش از حسين بن خالد كه پرسيدم از امام هفتم عليه السّلام حلال است خوردن گوشت فيل ؟ فرمود : نه ، گفتم : چرا ؟ فرمود : چون نمونه است و خدا گوشت مسوخ و نمونه آنها را در شكل حرام كرده - در علل - 2 : 171 - بسندش مانندش آمده .\r\n9 - در اختصاص - 138 - : بسندش از حذيفة بن يمان كه همراه رسول خدا صلى اللَّه عليه و آله بوديم كه فرمود : راستى خداى تبارك و تعالى 12 تيكه از بنى اسرائيل را مسخ كرد و از آنها مسخ كرد بميمون و خوگها و سهيل و زهره و كژدم و فيل و جرّى كه ماهى حرام است و دعموص و خرس و سوسمار و عنكبوت و خارپشت حذيفه گفت پدر و مادرم قربانت اى رسول خدا صلى اللَّه عليه و آله براى ما شرح بده چگونه مسخ شدند ، فرمود : اما ميمونها مسخ شده‌اند چون ماهيان را در زمان داود پيغمبر عليه السّلام روز شنبه شكار كردند ، و اما خوگها براى آنكه كافر شدند بمائده‌اى كه خدا از آسمان بر عيسى بن مريم عليه السّلام فرود آورد ، و اما سهيل براى آنكه مردى بود گمركچى . و يك عابدى در آن زمان بر وى گذر كرد و آن گمركچى گفت : مرا رهنما بدان نام خدا كه با آن بر آب راه روند و بر آسمان برايند و او را بدان راه نمود . و آن گمركچى گفت سزا است كسى كه اين نام\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nرا بشناسد در زمين نباشد بلكه به آسمان برآيد و خدايش مسخ كرد و آيت جهانيان ساخت .\r\nو اما زهره مسخ شد چون زنى بود كه هاروت و ماروت دو فرشته را فريفت و اما كژدم براى اينكه مردى بود سخن چين و دشمنى افكن ميان مردم ، و اما فيل براى اينكه مردى بود زيبا و بهائم را چون گاو و گوسفند از روى شهوت ميگائيد نه زنها را ، و اما جرّى براى اينكه مرد بازرگانى بود و براى مردم كم پيمانه ميكرد و كم بترازو ميزد ، و اما دعموص ( كرمك سياه ته آب ) براى آنكه مردى بود كه چون با زنان مجامعت ميكرد غسل جنابت نميكرد و نماز را نميخواند و خدا جايگاهش را تا روز قيامت تك آب ساخت از بيتابى بر سرما .\r\nو اما خرس براى اينكه مردى بود راهزن ، رحم به غريب و درويش نميكرد جز اينكه او را لخت ميكرد ، و اما سوسمار براى اينكه مردى بود از اعراب و چادرى بر سر راه داشت و چون كاروانى به دو ميگذشت و به او ميگفت اى بنده خدا از كدام راه بفلان جا برويم اگر مشرق را ميخواستند آنها را به مغرب بازمىگردانيد و بر عكس و آنها را سرگردان ميكرد و به راه خير ره نمينمود ، و اما عنكبوت به شوهرش خيانت ميكرد و ديگرى را به خود راه ميداد ، و اما خارپشت مردى بود از بزرگان عرب و مسخ شد زيرا چون مهمان به دو ميرسيد در به روى خود ميبست و بكنيزش ميگفت برو نزد مهمان و بگو آقايم در خانه نيست و مهمان بر در خانه گرسنه شب را ميگذرانيد و اهل خانه سير و شاداب .\r\n10 - در بصائر - 102 - : بسندش از عبد اللَّه بن طلحه كه پرسيدم از امام ششم عليه السّلام از وزغ فرمود : پليد است و همه مسخ شده‌اند چونش كشتى غسل كن .\r\n11 - در كتاب محمّد بن مثنى : بسندى از عمار بن عاصم سيستانى كه بدر خانه امام ششم عليه السّلام آمدم و نزد آن حضرت درآمدم و گفتم : به من خبر ده از مار و كژدم و چسنه و مانند آن ، فرمود : قرآن نخواندى ؟ گفتم همهء قرآن را نميدانم فرمود نخواندى « آيا نديدند چه بسيار هلاك كرديم پيش از آنها از ملتها كه در خانهء آنان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nراه ميروند راستى در اين است نشانه البته آيا يادآور نشوند » گويد فرمود : آنان از خانه بدر آمدند و به آنها گفته شد : چيزى باشيد .\r\n12 - در كافى - 238 روضه - : بسندش از عبد الرحمن بن ابى عبد اللَّه كه شنيدم از امام ششم عليه السّلام ميفرمود : رسول خدا صلى اللَّه عليه و آله از حجره خود بدر آمد و مروان و پدرش گوش ايستاده كه سخن او را بشنوند و پيغمبر به او فرمود : وزغ بن وزغ ، امام فرمود از آن گويند كه وزغ بسخن گوش ميدهد .\r\nبيان : يعنى چون آن حضرت آنها را كه گوش ايستاده بودند براى گفتارش تشبيه بوزغ كرد وزغ هم اين كاره است .\r\n13 - در كافى - 6 : 247 فروع - : بسندش از امام هشتم عليه السّلام كه طاوس مسخ شده است مردى زيبا بود و بزنى كه شوهرش مؤمن بود عاشق بود و درگير شد و با او همبستر شد و پس از آن با او نامه نگارى كرد و خدا آنها را به دو طاوس ماده و نر مسخ كرد ، از گوشت و تخمش مخور .\r\n14 - و از همان ص 221 - فروع : بسندش از كلبى نسابه كه از امام ششم عليه السّلام پرسيدم از جرّى فرمود : خدا گروهى از بنى اسرائيل را مسخ كرد و آنچه از آنان به دريا رفتند جرّى شدند و زمير و مارماهى و جز آن و هر آنچه در خشكى ماندند ميمون و خوگ و جز آن شدند .\r\n15 - در دلائل طبرى - 144 - : بسندش از مفضل بن عمر كه در ركاب امام ششم عليه السّلام راه ميرفتم و بعبد اللَّه بن حسن كه سوار بود گذشتيم ، و چون چشمش بما افتاد شلاق كشيد كه بر آن امام عليه السّلام زند و وى به او اشاره كرد و دست راستش كه شلاق را داشت خشك شد و گفت : اى ابا عبد اللَّه تو را بخويشاوندى سوگند از من بگذر و آن حضرت بوى اشاره كرد و دستش به حال خود برگشت سپس به من رو كرد كه اى مفضل ( رو به يك وزغ بزرگ كه گذشت ) مردم در باره اين چه گويند ؟ گفتم :\r\nميگويند آنها آب بردند و آتش ابراهيم را خاموش كردند لبخندى زد و فرمود :\r\nاى مفضل ولى اين عبد اللَّه است و فرزندانش كه مردم بدانها مهر ورزند براى انتساب\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو خويشى .\r\nبيان : گويا مقصود اينست كه آنان پليدترين دشمنان خاندان پيغمبر عليهم السلامند مانند اين مسوخ و ضمير ( عليهم ) يا برگردد بعبد اللَّه و فرزندانش يا بمسوخ .\r\nدنباله‌ايست : بدان كه انواع مسخ‌شده‌ها در كلام بيشتر اصحاب مضبوط نيست بلكه آن را بدين اخبار حواله كردند و گرچه بيشتر آنها باصطلاح آنان ضعيف باشند و آنچه از همهء آنها برآيد 30 رسته است : 1 - فيل 2 - خرس 3 - خرگوش 4 - كژدم 5 - سوسمار 6 - دندان شماره 7 - وزغ بزرگ 8 - عنكبوت 9 - دعموص 10 - جرّى 11 - شب پره 12 - ميمون 13 - خوگ 14 - سگ 15 - زهره 16 - سهيل 17 - طاوس 18 - زنبور 19 - پشه 20 - خفاش 21 - موش 22 - شپش 23 - عنقاء 24 - خارپشت 25 - مار 26 - چسنه 27 - زمير 28 - مارماهى 29 - و بر 30 - ورل ، ولى برخى بهم برگردند و يك رسته باشند .\r\nدميري گفته : فيل معروف است و دو بخش است فيل و ژنده فيل و آنها چون شتر بختى و عرابند و برخى گفتند فيل نر باشد و ژنده فيل ماده ، و اين نوع جز در سرزمين پرورش خود و در مركزش آبستن نشود گرچه خانگى گردد ، و مانند شتر است كه چون بفحل آيد آب و علف را وانهد تا سرش باد كند و پرونده‌اش چاره‌اى ندارد جز گريز از او ، و نرش پس از پنجسالگى بماده جهد ، و زمان پرش او بهار است ، و ماده‌اش دو سال آبستن ماند ، و چون آبستن باشد نر به دو نزديك نشود و او را لمس نكند و به او نپرد پس از زائيدن جز بعد از سه سال ، عبد اللطيف بغدادى گفته هفت سال آبستن ميماند و نرش جز بر يك ماده فيل نپرد ، و او را بر ماده پرش سختى است ، و چون هنگام زائيدنش رسد و خواهد بزايد به نهرى درآيد تا بچه نهد چون ايستاده زايد ميان پاهاش فاصله نباشد ، و در هنگام زايش نر او را و بچه‌اش را از مارها نگهدارد ، و گفتند : فيل مانند شتر كينه ورزد و بسا كه پرورش دهنده خود\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nرا بكشد .\r\nهنديان بپندارند زبان فيل وارونه است و گر نه سخن ميگفت و دو نيشش بزرگ شوند و بسا يكى از آنها صد من گردد ، خرطومش از غضروف است و نرمه استخوان و هم بينى او است و هم دستش كه خوراك و نوشابه بدهانش رساند و با آن بجنگد و فرياد كشد نه به اندازه تنش بلكه چون كودكى ، و خرطومش چنان نيرومند است كه درختها را با آن از ريشه بكند ، و فهمى دارد كه پرورش‌پذير است و هر چه پرورنده‌اش به دو گويد از خاك بوسى پادشاهان و جز آن انجام دهد از خوب و بد در حال سازش و جنگ ، و از اخلاقش اينست كه با هم بجنگند و مقهور خاضع قاهر گردد ، هنديان او را بزرگ دارند چون خصال پسنديده دارد از بلندى اندام و تنومندى و منظره بديع و درازى خرطوم و پهنائى گوش و طول عمر و بار سنگين بردن و سبك گام برداشتن كه بسا بآدمى گذرد و ملتفت او نشود از خوش گامى و استقامت او .\r\nدر طول عمرش از ارسطو است كه روشن شد يك فيلى 400 سال زنده بوده و از داغ او كشف شده و ميان او و گربه منش دشمنى است تا جايى كه فيل از گربه گريزد چنانچه شير از خروس سفيد ، و چنانچه تا كژدم دندان شماره بيند بميرد .\r\nدر حليه در شرح حال ابى عبد اللَّه قلانسى گفته : در يك گردشى به دريا نشست و باد سخت بر آنها وزيد و كشتىنشينان بخداى تعالى زارى كردند و نذرها نمودند اگرشان نجات داد و بابى عبد اللَّه هم اصرار كردند كه نذرى كند و خدا به زبانش انداخت كه اگر خداى تعالى مرا رها كرد از آنچه گرفتارم گوشت فيل نخورم و كشتى شكست و خدا او را با گروهى رهائى داد و بكنار رسيدند و چند روز بىتوشه در آن ماندند و در اين ميان فيل كوچكى را يافتند و سر بريدند و همه خوردند جز ابى عبد اللَّه كه براى وفا بنذرش نخورد ، و چون همه خوابيدند و مادر بچه فيل آمد بدنبالش و آنها را بوئيد و از هر كه بويش را شنيد لگدمالش كرد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nتا او را كشت گفت : همه را كشت و نزد من آمد و از من بوى گوشت نيافت و به من اشاره كرد كه سوارش شوم و سوارش شدم و مرا تند برد تا پايان شب و صبح در زمين كشت و كارى رسيدم و به من اشاره كرد .\r\nفرود آمدم از دوشش و مردمى كه آنجا بودند مرا نزد پادشاه خود بردند و مترجمش از من باز پرسى كرد و داستان را به او گزارش دادم و به من گفت : اين فيل امشب تو را بمسافت هشت روز آورده گويد : نزد آنها ماندم تا وسيله يافتم و بخاندان خود برگشتم ، و چون آغاز محرم 882 تاريخ ذو القرنين شد و پيغمبر صلى اللَّه عليه و آله و سلم در شكم مادرش بود ابرهه پادشاه حبشه آمد تا خانه كعبه را خراب كند و همراهش لشكر بزرگى بود و فيلى بنام محمود نيرومند و بزرگ بود با دوازده فيل ديگر و گفتند : هشت فيل و حديث را چنانچه در كتاب احوال پيغمبر گذشت كشانده تا گفته : عبد المطلب به پا خواست و حلقه در خانه كعبه را گرفت دعا كرد بدرگاه خدا و گفت :\r\nبار خدايا مردينهء خود را نگهدارد تو خانه خود را نگهدار و يارى كن بر صليبيّان و پرستندهايش امروز وابستگان خود را مبادا صليب آنان چيره شود و نيروشان هرگز بر نيروى تو زور گردد سپس حلقه در را رها كرد و او با همه قريش بهمراهش بكوهها رفتند و ابرهه آماده در آمدن به خانه و ويران كردن آن شد و فيله محمود را جلو قشونش انداخت ، و چون فيل رو به مكه شد نفيل بن حبيب آمد و در گوشش گفت : اى محمود بخواب و براستى برگرد زيرا تو در بلد خدا باشى كه محترم است و گوشش را رها كرد و فيل خوابيد و او را با آهن زدند تا خونين كردند كه برخيزد و برنخاست و رويش را بسوى يمن كردند برخاست و ميدويد رو بشامش كردند و ميدويد ، و آن هنگام خدا پرنده‌هاى ابابيل را بر سر آنان فرستاد تا سنگ سجيل بر آنها پرتاب كردند . و آنها بهر سو در افتادند و بهر آبگاه نابود شدند ، و ابرهه دچار بيمارى گوشت ريز شد و انگشت انگشت گوشت از تنش فرو ريخت تا او را مانند\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nجوجه پرنده به صنعاء رساندند و در آنجا سينه‌اش از درونش شكافت ، و تنها وزير او از اين معركه گريخت و پرنده‌اى بالاى سرش ميچرخيد تا بنجاشى رسيد و داستان را به دو بازگفت و چون بپايان رسانيد سنگى هم بر او افتاد و بفرمان خدا مرد و نقش بر زمين شد در برابر پادشاه حبشه .\r\nسهيلى گفته : در « برك البعير » اعتراض است زيرا فيل مانند شتر زانو نميزند و بخوابد ، و بسا مقصود افتادن او باشد بر زمين چون فرمان خدا سبحانه رسيده ، و يا اينكه كار شتر زانو زده را كرد از اين نظر كه از جاى خود نجنبيد و از آن چنين تعبير كرده ، گفته از كسى شنيدم كه رسته‌اى از فيلها مانند شتر زانو زنند ، اگر درست باشد كه تفسير نميخواهد و گر نه تفسيرش همانست كه گفتيم ، و لاهمّ كه عبد المطلب گفته تا آخر بحذف الف و لام اللهم است كه رسم عرب است ، حلال اثاث خانه است و از آن ساكنان حرم را خواسته و محال بمعنى چاره‌جوئى و نيرو است حياة الحيوان 2 : 160 .\r\nو گفته : خرس از درنده‌ها است و تنهائى را دوست دارد ، و زمستان به لانه‌اى رود كه در غارها ساخته و بيرون نيايد تا هوا خوب شود ، و چون گرسنه شود دست و پاى خود را بليسد و گرسنگيش بدان برافتد و در بهار فربه‌تر بيرون آيد ، و چند منش دارد زيرا هر آنچه درنده‌ها خورند بخورد و هم آنچه بهائم چرند و هم آنچه آدمى خورد ، و در منش او هوش شگفتى است براى تأديب ولى از آموزگارش فرمان نبرد جز به سختى و زدن شديد « حياة الحيوان 1 . 226 » .\r\nو گفته : سوسمار جانور بيابانى شناخته‌ايست و مانند ورل است ، ابن خالويه گفته : سوسمار آب ننوشد و 700 سال و بيشتر زنده ماند ، گفته شده در هر 40 روز يك قطره بشاشد و دندان نياندازد و دندانش يك تيكه است و رخنه ندارند ، عبد اللطيف بغدادى گفته : ورل و سوسمار و حرباء و شحمة الارض و دندان شماره همه در خلقت تناسب دارند ، و سوسمار نر و ماده دارد و ماده‌اش دو فرج دارد ورل و جرذون ، و سوسمار با ديده كم بين از سوراخش برآيد و آن را با خيره شدن بخورشيد پرديد\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nكند خوراكش نسيم است و زندگيش بخنكى هوا است ، و اين در دوران پيرى و نابودى رطوبات تن و كاستى گرمى بدنست ، و ميان او و كژدم دوستى است ، و از اين رو او را در سوراخش آماده دارد تا دست يورشگر بوى را كه در سوراخش كند بگزد ، و سوراخ نسازد جز در كپه سنگ از ترس سيل و كوبش سم ، و از اين رو چنگالش كاسته و كند است بخاطر كندن جاهاى سخت ، و منش او فراموشى و راه نبردن است و او در سرگردانى ضرب المثل است ، و از اين رو سوراخ نكند جز در تلى يا كنار سنگى تا آن را گم نكند چون براى جستن خوراك بيرون شود ، و او را بنا - سپاسى وصف كنند چون فرزند خود را بخورد عمرش دراز است و از اين راه بمارها و افعيها ماند ، و كارش اينست كه زمستان از سوراخش بيرون نيايد و دارقطنى و ديگران از ابن عمر آوردند كه پيغمبر صلى اللَّه عليه و آله در انجمنى از صحابه بود كه يك اعرابى از بنى سليم با سوسمارى كه شكار كرده بود در رسيد ، و آن سوسمار را در آستين داشت تا به بنهء خود رساند گروهى را ديد و گفت سرور اين گروه كيست ؟\r\nگفتند اين گروه گرد آنند كه پندارد پيغمبر است ، گفت : اى محمّد زنان نزائيدند دروغگوتر از تو را ، و گر نبود كه عرب مرا شتابزده خوانند البته تو را ميكشتم و همه مردم را با كشتن تو شاد ميكردم ، عمر گفت يا رسول اللَّه بگذار تا او را بكشم فرمود :\r\nنه ، نميدانى كه بردبار بسا پيغمبر شود ، وانگه اعرابى رو به رسول خدا صلى اللَّه عليه و آله كرد و گفت :\r\nسوگند بلات و عزّى به تو ايمان نيارم تا اين سوسمار ايمان آرد ، و سوسمار را از آستين برآورد و جلو رسول خدا صلى اللَّه عليه و آله انداخت و گفت : اگر به تو ايمان آورد من هم به تو ايمان بياورم آن حضرت صلى اللَّه عليه و آله فرمود : اى سوسمار و او با زبان شيواى تازى روشن كه همه مردم فهميدند گفت : لبيك و سعديك يا رسول پروردگار جهانيان ، فرمودش كه را پرستى ؟ گفت آنكه در آسمانست عرشش و در زمين است پادشاهيش و در درياست راهش و در بهشت است رحمتش و در دوزخ است عذابش ، فرمود : من چه كسم اى سوسمار ؟ گفت : تو رسول خدائى و خاتم پيغمبران ، رستگار است كسى كه تو را باور دارد و زيانبار آنكه تو را دروغ شمارد ، اعرابى گفت : گواهم كه نيست شايان پرستشى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nجز خدا و اينكه تو رسول بر حق خدائى به خدا نزد تو آمدم و در روى زمين دشمن‌تر از تو نداشتم و به خدا اكنون تو دوسترى نزدم از خودم و فرزندم ، البته به تو ايمان دارد مويم و تنم و برونم و درونم و نهانم و آشكارم ، رسول خدا صلى اللَّه عليه و آله فرمود : سپاس از آن خداست كه تو را رهنمود بدينى كه فرزاد و فرازنده بر او نباشد ، و نپذيردش خدا مگر با نماز و نماز را نپذيرد جز با قرآن ، گفت به من بياموز و پيغمبرش سوره حمد و اخلاص را آموخت گفت يا رسول اللَّه در پهنا و گرد زمين نيكوتر از آن را نشنيدم فرمود : اين سخن پروردگار جهانيانست و شعر نيست ، چون   قُلْ هُوَ اللَّهُ أَحَدٌ   بخوانى گويا 1 سوم قرآن را خواندى و اگرش دو بار بخوانى گويا 2 سوم قرآن را خواندى و اگرش سه بار بخوانى گويا همه قرآن را خواندى ، اعرابى گفت : راستى خداى ما پذيرد اندك و بخشد بسيار ، سپس پيغمبرش فرمود مالى دارى ؟ گفت : در بنى سليم از من مستمندتر نيست ، باصحابش فرمود : به دو بخشش كنيد و به او بخشيدند تا گيج شد ، عبد الرحمن بن عوف گفت : يا رسول اللَّه منش ماده شترى ده ماهه دهم كه به همه برسد و به او نرسند و در روز تبوك به من هديه شده ، و اعرابى از نزد رسول خدا صلى اللَّه عليه و آله رفت و هزار اعرابى با هزار مركب و هزار شمشير به دو برخوردند به آنها گفت كجا ميرويد ؟ گفتند آهنگ آن كس داريم كه دروغگويد و پندارد پيغمبر است ، اعرابى گفت : اشهد ان لا إله الّا اللَّه و انّ محمّداً رسول اللَّه ، گفتند تو ديوانه شدى و حديث خود را بدانها باز گفت و همه گفتند  لا إِلهَ إِلَّا اللَّهُ   مُحَمَّدٌ رَسُولُ اللَّهِ  و نزد پيغمبر صلى اللَّه عليه و آله آمدند و گفتند : يا رسول اللَّه بما فرمانى بده فرمود : زير پرچم خالد بن وليد باشيد ، و ايمان نياورد در روزگار آن حضرت از عرب و جز آنها يك هزار جز آنان .\r\nدر حكم گفته : خوردن سوسمار باجماع حلال است و قاضى عياض از قومى حرمتش را نقل كرده ( حياة الحيوان 2 : 52 ) .\r\nو گفته : وزغه بفتح واو ، ز ، غ نقطه‌دار جانوركى است شناخته ( دندان شماره ) و آن با سام ابرص از يك جنسند و سام ابرص درشت آنست ، اتفاق دارند كه وزغ از حشرات آزار بخش است ، و بخارى و ديگران از ام شريك آوردند كه\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاز پيغمبر فرمان خواست براى كشتن وزغها و او را بدان فرمان داد .\r\nو در دو صحيح است كه پيغمبر صلى اللَّه عليه و آله و سلم فرمان داد بكشتن وزغ و آن را فويسق ناميد ، فرمود به آتش ابراهيم ميدميد ، احمد هم در مسند همچنان روايت كرده ، و حاكم در مستدرك از عبد الرحمن بن عوف آورده كه نوزادى براى احدى نيامدى جز كه بر پيغمبرش آوردى و برايش دعا ميكرد ، و مروان بن حكم را نزد آن حضرت آوردند و فرمود : او وزغ بن وزغ و ملعون بن ملعونست ، سپس گفته سندش درست است ، و باندك فاصله پس از آن از محمّد بن يزيد روايت كرده كه چون معاويه براى پسرش يزيد بيعت گرفت مروان گفت سنت ابى بكر و عمر است و عبد الرحمن بن ابى بكر گفت سنت هرقل و قيصر است مروانش گفت : توئى كه خدا در باره‌ات فرو آورد « و آنكه به پدر و مادرش اف گفت - 18 - الاحقاف » و اين سخن بعايشه رسيد و او گفت : به خدا دروغ گفته وى او نيست ولى رسول خدا صلى اللَّه عليه و آله و سلم پدر مروان و خود مروان را با نژادش لعن كرد سپس از عمرو بن مره جهنى كه صحبت پيغمبر را درك كرده آورده كه حكم بن ابى العاص اجازه ورود بر پيغمبر را خواست و پيغمبر صلى اللَّه عليه و آله آوازش را شناخت و فرمود : به او اجازه دهيد لعنت خدا بر او و بر هر كه از پشت او برآيد جز مؤمن آنان كه اندكند ، در دنيا اسراف كنند و آخرت را ضايع نهند نيرنگ و فريب دارند ، دنيا بدانها داده شود و در آخرت بهره‌اى ندارند .\r\nو اما ناميدن وزغ بفويسقه مانندش فواسق پنجگانه‌اند كه در حلّ و حرم كشته شوند ، و اصل معنى فسق خروج است و اين نامبرده‌ها از آفرينش معظم حشرات و مانندشان بفزونى زيان و آزار بيرونند .\r\nو اصحاب آثار گفتند وزغ كر است و سببش دميدن او به آتش ابراهيم است كه بدنبال آن كر و پيس شده و منش او است كه در هر خانه بوى زعفران آيد در نيايد ، و مارها با او همدم باشند چنانچه كژدمها با چسنه و او با دهن آبستن كند و مانند مارها تخم نهد و زمستان در لانه‌اش بماند و چيزى نخورد ( حياة الحيوان 2 : 288 ) .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nو گفته : عظايه به ظاء نقطه‌دار جانوركى است بزرگتر از وزغ ، و ازهرى گفته :\r\nجانوركى است نرم اندام پر برود و رفت و آمد كند و مانند سام ابرص است جز اينكه از او زيباتر و آزار نكند ، و انواع بسيارى دارد چون سفيد و سرخ و زرد و سبز ، و همه نقطه‌هاى سياه دارند ، و منش او دوستى خورشيد است تا در پرتو آن پوستش سخت شود ( حياة الحيوان 2 : 84 ) .\r\nو گفته : سامّ ابرص با تشديد ميم بگفته لغويان وزغ بزرگى است ( حياة الحيوان 2 : 8 ) و گفته : دعموص بدال با فتحه جانوركى است چون چسنه ( تصحيف شده و دعموقه درست است كه در مدرك است از پاورقى ص 238 ) و با دال ضمه‌دار جانوركى است كه زير آب است ، سهيلى گفته : دعموص ماهى خرديست چون مارآبى ، و در حديث است كه مردى زنا كرد و خدايش به صورت دعموص كرد .\r\nجاحظ گفته : ناموس كه بزرگ شود دعموص گردد ، و آن از آب ايستاده پديد شود ، و چون بزرگ شود پروانه شود ، و اينست سند كسى كه ملخ را دريائى دانسته دعموص از آفريده برّ است كه در آغاز خلقش جز در آب نزيد و آنگه پس از آن پشه و ناموس گردد ، و گفته وطواط شب پره است ( 2 : 29 حياة ) فيروزآبادى گفته : وطواط شب پره است و رسته‌اى از شب پره‌هاى كوهى ، دميرى گفته : ميمون جانوريست شناخته زشت ، نمكين با هوش تند فهم ، هنر آموزد . پادشاه نوبه براى متوكل ميمونى پيشكش كرد دوزنده و ديگرى زرگر ، يمنيها بميمون كار آموزى كنند تا كه بقال و گوشت فروش پاسبان دكانش كنند تا صاحبش برگردد و به او دزدى آموزند ، ميمون از يك شكم 10 - 12 زايد و نر سخت غيرت ماده را دارد و اين جانور در بيشتر حالاتش بآدمى ماند ، چون بخندد ، شاد شود ، چنده زند ، داستان گويد ، و با دستش چيز را بردارد ، انگشتانى جدا از هم دارد تا بندها و ناخن ، تلقين و آموزش پذير است ، با مردم همدم شود ، سر دو پا كمى راه رود ، و شيوه او راه رفتن با چهار دست و پا است ، پلك زيرين چشمانش مژگانها دارد كه جانور ديگر ندارد\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nو مانند آدمى كه شنا نداند در آب غرق شود ، خود را بزناشوئى وادارد و بر ماده‌اش غيرت ورزد كه دو خصلت از مفاخر آدمى باشند ، و چون شهوتش درگيرد با دهانش استمنا كند . و ماده چون مادرى زاده‌اش را بدوش بردارد ، و در ادب پذيرى و آموزش‌گيرى مقامى دارد ، براى يزيد ميمونى پرورش دادند كه سوار خر ميشد ، و با اسبان مسابقه ميداد ، و ابن عدىّ در كاملش از احمد بن طاهر آورده كه در رمله ميمونى ديدم زرگر و چون ميخواست به آتش دمد به مردى اشاره ميكرد برايش بدمد .\r\nبيهقى از رسول خدا صلى اللَّه عليه و آله آورده كه آب بشير نكنيد زيرا مردى پيش از شماها شير فروش بود و چنين كرد و ميمونى خريد و بكشتى نشست و چون بژرفنا رسيد خدا بدان ميمون الهام كرد ، و كيسه اشرفى او را برداشت و سرد گل كشتى برآمد و كيسه را پيش چشم صاحبش گشود و يك اشرفى به دريا انداخت و يك بكشتى تا آنها را دو بخش كرد و بهاى آب را به دريا ريخت و بهاى شير را در كشتى .\r\nحاكم در مستدرك از عكرمه آورده كه نزد ابن عباس رفتم و او پيش از كورى قرآن ميخواند و ميگريست گفتم چه‌ات گرياند قربانت ، گفت : اين آيه « و بپرسشان از دهى كه كنار دريا بود آنگاه كه در شنبه تجاوز ميكردند 163 - الاعراف » . گفت ايله را ميشناسى ؟ گفتم : ايله چيست ؟ گفت : آبادى كه مردمى يهودى در آن بودند و خدا شكار ماهى را روز شنبه بر آنها حرام كرد ، و ماهيان روز شنبه دسته دسته سفيد و فربه چون شتران آبستن بكنار دريا مىآمدند ، و در جز آن روز آنها را نيافتندى و بدست نياوردند جز به سختى و رنج و آنگه يكى از آنها روز شنبه يك ماهى گرفت و با سيخ بكناره بست و در آب نهاد تا فردايش گرفت و خورد ، و خانواده‌هائى از آنها چنين كردند و گرفتند و بريان كردند ، و همسايه‌هاشان بوى بريانى شنيدند و مانند آنها كردند ، در آنها بسيار شدند ، و به چند دسته شدند يك دسته خوردند و يك دسته نهى كردند و يك دسته گفتند : چرا مردمى را پند دهيد\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nكه خدا نابودشان كند يا شكنجه‌شان دهد 164 - الاعراف تا آخر آيه .\r\nو دسته‌اى كه نهى كردند گفتند : آنها را از خشم و كيفر خدا بترسانيم مبادا به زمين فرو روند يا سنگ بر آنها پرتاب كند يا عذاب ديگر دهد ، به خدا ما با شما در يك جا نمانيم و از بارو بدر شدند و فردا بامداد آمدند و در را زدند و كسى پاسخ نداد و يكى از آنها ببارو برآمد و گفت : به خدا ميمونهايند كه دم دارند و بنگ دهند ، سپس بدرون فرود شد و در را گشود و مردم در بر آنها رفتند ، و ميمونها خويشان آدمى خود را شناختند و آدميان خويشان ميمون خود را نشناختند .\r\nگويد : ميمون نزد خويشش و منسوبش آمد و خود را به دو سائيد و به دو چسبانيد و گفت به او تو فلانى ؟ و ميمون بسر اشاره ميكرد آرى ، و ميگريست ، و ميمون ماده نزد منسوب و خويشش مىآمد و او ميگفت تو فلانه‌اى ؟ بسر اشاره ميكرد آرى ، و ميگريست ابن عباس گفت خدا به گوش رسانده كه ميفرمايد : رها كرديم آنان كه باز ميداشتند از بدى و بر گرفتيم آنان كه ستم كردند بعذابى دردناك بسزاى آنچه از فسق ميكردند 165 - الاعراف » و ندانيم دسته سوم چه كردند .\r\nما چه اندازه زشتى ديديم و از آن بازنداشتيم ، عكرمه گفت : قربانت چه رأى دهى در باره آنان كه انكار كردند و بد داشتند گناه را كه گفتند : « چرا پند دهيد مردمى را كه خدا هلاكشان كند يا عذابشان دهد بعذابى سخت » و از اين گفته من خوشش آمد و دو برد كلفت برايم فرمان داد و آنها را در بر من كرد سپس گفته : اين حديث سندش درست است ، و ايله ميانه مدين و طور كنار درياست ، و زهرى گفته قريه طبريه شام است .\r\nو در مستدرك است از ابى هريره كه پيغمبر صلى اللَّه عليه و آله فرمود : در خواب ديدم زاده‌هاى حكم بن ابى العاص بر منبرم جهند چنانچه ميمونها برجهند ، و ديگر خندان ديده نشد تا درگذشت ، وانگه گفته سندش به شرط مسلم صحيح است و طبرانى در معجمش از ابى سعيد خدرى آورده كه رسول خدا صلى اللَّه عليه و آله فرمود : در آخر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nالزمان زن آيد و بيند شوهرش بميمون مسخ شده جز اينكه ايمان به قدر ندارد .\r\nو علماء اختلاف دارند كه مسوخ نژاد دارند يا نه ؟ بر دو قول زجاج و قاضى و ابى بكر مغربى مالكى گفتند : آرى ، و جمهور گفتند نژاد نيارند ، و ابن عباس گفته : مسخ‌شده‌ها هرگز بيش از سه روز نزيند و نخورند و ننوشند ( حياة الحيوان 2 : 172 ) .\r\nو گفته : خوك هم بهيمه است و هم درنده ، از درندگى نيش دارد و نجاست خورد و از بهيمه‌گى سم دارد و گياه و علف خورد .\r\nو گفتند : هيچ دم دارى نيروى نيش خوگ را ندارد تا آنجا كه شمشير دار و نيزه دار را به نيش زند و هر جاى تنش را بگيرد . از استخوان و پى ببرد ، و بسا دو نيشش دراز شوند تا بهم برخورند و اگر از گرسنگى بميرد چون ديگر نتواند چيزى بخورد ، و مارها را بيدريغ بخورد و زهرشان در او اثر ندارد ، و شگفت اينكه چون يك چشمش را بكنند بىدريغ بميرد .\r\nو مفسران گفتند : عيسى عليه السّلام با گروهى از يهود روبرو شد و چون او را ديدند گفتند جادوگر زادهء جادوگر آمد ، و او را و مادرش را بزنا متهم كردند و بدانها نفرين كرد و خوك شدند .\r\nو ابن ماجه از انس آورده كه پيغمبر صلى اللَّه عليه و آله فرمود : دانشجوئى فرض است بر هر مسلمان ، و آنكه دانش را بنا اهل دهد چون آويزندهء گوهر است و درّ و لؤلؤ بر خوك ، در احياء گفته : مردى نزد ابن سيرين آمد و گفت : خواب ديدم درّ به گردن خوكان ميبندم گفتش حكمت بنا اهل مىآموزى .\r\nگفته : شپش شناخته است و بگفته : جوهرى از عرق و چرك پديد شود كه برخت يا تن يا پر يا مو باشند تا جاى خود را گند زنند ، جاحظ گفته : بسا آدمى باشد كه شپشو است گرچه نظافت كند و عطر زند و جامه عوض كند ، گفت طبعش\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاينست كه در سر سرخ سرخ برآيد و در سياه سياه و در سفيد سفيد و چون رنگ مو بگردد رنگش برنگ آن گردد ، و آن از جانورانيست كه ماده‌اش از نر بزرگتر است و گفتند : نرش صيبانست و گفتند صيبان تخم او است ( حياة 2 : 183 ) .\r\nو گفته : عنقاء مغرب بگفته برخى پرنده‌ايست غريب و تخمى نهد چون كوه و دور پرواز است ، گفتند نامش براى اينست كه در گردنش سفيدى طوق ماننديست و گفتند : پرنده‌ايست در مغرب خورشيد ، قزوينى گفته : تنومندترين پرنده و بزرگترين آنها است فيل را بربايد چنانچه پرنده گوشتخوار موش را ، در زمان ديرين ميان مردم بوده و از آن آزار ديدند تا جايى كه روزى تازه عروسى را با زيورش ربوده و حنظله پيغمبر به او نفرين كرده و خدايش بيك جزيره بحر محيط پشت خط استواء انداخته كه مردم بدان نرسند كه در آن جانور بسيار است از فيل و كرگدن و گاوميش و ببر و درنده‌ها و پرنده‌هاى شكارى ، و چون عنقاء مغرب بپرد بالهايش بنگى چون غرش رعد تند و سيل دهند ، و دو هزار سال بماند و در پانصد سالگى جفت گيرد ، و چون تخمش گيرد درد سختى كشد ، و وصف درازى برايش آورده .\r\nارسطو در نعوت گفته : بسا عنقاء شكار شود و از نوكش كاسه‌هاى بزرگ نوشيدن سازند ، گفته : روش شكارش اينست كه دو نرّه گاو وادارند و ميان آنها يك گارى پر از سنگهاى بزرگ بدارند ، و جلو آن گارى نهانخانه‌اى براى مردى كه آتش در دست دارد بنهند و عنقاء آيد تا دو گاو را بربايد و چون چنگال در آنها فرو كند يا در يكى از آنها براى سنگينى گارى نتواند آنها را از جا بكند و نتواند چنگالش را رها كند ، و آن مرد با آتش بدرايد و بالهايش را بسوزاند ، گفته : عنقاء شكمى دارد چون نرّه گاو و استخوانى چون استخوان درنده‌ها و بزرگتر پرنده درنده است پايان .\r\nعكبرى در شرح مقامات گفته : در سرزمين اهل رسّ كوهى است بنام مخّ به اندازه يك ميل به آسمان برآمده و در آن پرنده‌هائى بسيارند و عنقاء با خود دارند\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكه بسيار تنومند است و چهره‌ئى چون آدمى دارد و از هر جانور مانندى در آنست و زيباتر پرنده است و در يك سال يك بار بدان كوه زند و پرنده‌هايش را برچيند ، يك سال گرسنه ماند و پرنده نيافت و به كودكى پريد و او را برد و آنگه دختركى را ربود و از او به پيغمبر خود حنظلة بن صفوان شكوه كرد و او نفرينش كرد و صاعقه‌اى او را سوزاند و حنظله در دوران فترت ميان عيسى و محمّد صلى اللَّه عليه و آله و سلم بود . در ربيع الابرار در باب پرنده‌ها از ابن عباس آورده كه خدا تعالى در زمان موسى عليه السّلام پرنده‌اى آفريد بنام عنقاء كه از هر سوء چهار بال داشت و چهره‌اى چون آدمى داشت و از هر چيزى بخشى به او داده بود و نرى مانندش آفريد و بموسى عليه السّلام وحى كرد من دو پرنده شگفت‌آور آفريدم و روزيشان را در وحوش گرد بيت المقدس نهادم و آنها را مزيد نعمتى كردم كه ببنى اسرائيل دادم و نژاد آوردند و بسيار شدند ، و چون موسى درگذشت بنجد و حجاز در افتادند و پيوسته وحوش آنجا را خوردند و بچه‌ها را بردند تا خالد بن سنان عبسى از بنى عبس به پيغمبرى رسيد پيش از پيغمبر اسلام صلى اللَّه عليه و آله و به دو از آنچه از عنقاء بدانها رسيد شكوه كردند و نزد خدا بدانها نفرين كرد و نژادشان برافتاد و امروزه يافت نشوند ( حياة الحيوان 2 : 112 ) .\r\nو گفته : خارپشت دو رسته است يكى در سرزمين مصر به اندازه موش و ديگرى در زمين شام و عراق به اندازه سگ قلطى و فرقشان چون فرق موش خانه و صحرا است و پديد نشود جز در شب و حرص دارد به خوردن افعيها و از آن آزار نبيند ، و چون مار گزدش سعتر دشتى خورد و به شود و در دهان پنج دندان دارد و بيابانيش ايستاده جفت‌گيرى كند و پشت نر به شكم ماده چسبيده باشد .\r\nو طبرانى و جز او از قتادة بن نعمان آورده كه شبى بسيار تاريك و بارانى بود و گفتم : امشب نماز عشاء را با رسول خدا صلى اللَّه عليه و آله غنيمت شمارم و انجام دادم و چون آن حضرت مرا ديد فرمود : قتاده گفتم : لبّيك يا رسول اللَّه و آنگه گفتم : دانستم امشب اندكى حاضر نماز شوند و خواستم حاضر آن باشم ، فرمود : چون تمام شد\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nنزد من آى و چون فارغ شدم از نماز نزدش رفتم و شاخه‌اى خرماى خشك كه در دست داشت به من داد و فرمود اين تا ده گام پيش رويت را تابان كند و تا ده گام پشت سرت را و فرمود : شيطان بجاى تو در خاندانت رفته با اين روشن باش تا بخانه‌ات رسى و او را در گوشه آن بينى و با اين شاخه خرمايش بزن ، گفت : از مسجد بدر آمدم و شاخه خرما چون شمع پرتو دارد و در روشنى آن بخاندانم آمدم و يافتم همه در خوابند و بگوشه نگاه كردم و در آن خارپشتى بود و پيوسته با آن شاخه‌اش زدم تا بدر شد ، احمد و بزّار هم آن را روايت كردند و رجال سند احمد صحيح باشند .\r\nو گفته : و بر بواو فتحه‌دار و باء ساكنه يك نقطه : جانوركى است خردتر از گربه خاكسترى رنگ بىدم خانگى و جوهرى كه گفته بىدم است يعنى دم دراز ندارد و گر نه دم كوتاه دارد ، و مردم آن را گوسفند بنى اسرائيل نامند و پندارند مسخ شده است چون دمش با كوچكى بدنبه بره ماند و اين قول شاذيست كه مورد توجه نيست « حياة الحيوان 2 : 281 » و گفته : ورل بواو و راء فتحه‌دار بىنقطه و لام آخر جانوريست چون سوسمار و از او بزرگتر .\r\nقزوينى گفته : از وزغ بزرگتر است و از سام ابرص ، دم بلندى دارد و روش تندى و سبك جنبد ، و عبد اللطيف گفته : ورل و ضبّ و حرباء و شحمة الارض و وزغ همه همشكلند و از ورل كه جرذونست در جانوران پرجماعتر نيست و ميان او و سوسمار دشمنى است و سوسمار چيره گردد و او را بكشد ولى نخورد چنانچه مار را چنين كند و او لانه براى خود نسازد و سوراخى نكند بلكه سوسمار را بخوارى از سوراخش براند و بجاى او بماند گرچه چنگالش از او نيرومندتر است ولى خوى ستم او را بيكار كرده و در ستم ضرب المثل است ، در ستم او همين بس كه خانه مار را به زور بستاند و خودش را ببلعد ، و بسا كشته شود و در شكمش مارى بزرگ باشد و او را نبلعد تا سرش را بكوبد ، و گفتند با سوسمار پيكار كند ، جاحظ گويد جرذون جز ورل است و او را تعريف كرده كه جانوريست در ناحيه مصر نمكين با خطوط رنگارنگ بسيار ، مشتى چون مشت آدمى دارد كه انگشتانش تا ناخن از هم جدايند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nباب ششم : موجبات حرمت حلال گوشت\r\n1 - در نوادر راوندى - 50 - بسندى كه پرسيده شد على عليه السّلام از بره‌اى كه با شير خوك تغذيه شده فرمود : او را ببنديد و خوراك پاك چون كنجاره و هسته خرما و نان به او بدهيد اگر از شير بىنياز است و گر نه از پستان گوسفند شيرش دهيد تا هفت روز .\r\n2 - در كافى 6 : 250 فروع : بسندى مانندش آمده .\r\nبيان : هفت روز گويا متعلق بهر دو شق است چنانچه از كلام فقهاء برآيد و به زودى آن را بدانى .\r\n3 - در قرب الاسناد - 48 - : بسندش از حنان بن سدير كه شنيدم مردى از امام ششم عليه السّلام ميپرسيد ، از بره‌اى كه شير خوك خورده و فحل رمه گوسفندى شده و از او نژادى درآمده در باره نژادش چه گوئى ؟ فرمود هر چه را بدانى كه از خود نژاد او است نزديكش مرو و آنچه ندانى از آنست مانند پنير است بخور و مپرس .\r\n4 - المقنع : 25 - پرسش شد امام ششم عليه السّلام از بزغاله‌اى كه از ماده خوكى شير خورده تا بزرگ شده و استخوانش سخت شده وانگاه مردى آن را فحل رمه گوسفندش كرده و از او نژادى برآمده ، فرمود : آنچه از خود نژادش را ميشناسى نزديكش مرو و آنچه نشناسى از آن مپرس كه چون پنير باشد .\r\nبيان : در فروع 6 - 249 - ( با اندك اختلافى ) مانندش آمده .\r\n5 - و نيز : بسندى تا ابى حمزه كه آن را بالا برده آورده كه فرمود : از گوشت برّه‌اى كه شير ماده خوك خورده مخور و بدان كه معروف ميان فقهاء است كه جاندارى كه شير خوك نوشيده اگر از آن گوشت نياورده و استخوان محكم نكرده و نيرو نيفزوده مكروه است و خوبست هفت روز او را استبراء كنند با خوراك پاك و اگر شيرخواره است با شير پاك و اگر از شير خوك استخوانش محكم شده گوشت\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nخودش و نژادش حرام است نر باشد يا ماده ، و گفتند اين بخش استبراء ندارد ، و شيخ با اين توجيه ميان اخبار جمع كرده و ديگران پيرو او شدند و ممكن است نهى را به پيش از استبراء تفسير كرد و استبراء را تعميم داد يا مخصوص بخش دوم دانست و با تعميم استبراء در صورت اول پيش از استبراء مكروه است و در صورت دوم حرام ، و خبر حنان دلالت دارد كه مشتبه بنسل او حرام نيست و ظاهر سخن فقهاء هم اينست ، و مقتضى قواعد آنها وجوب اجتناب از همه اطراف شبهه است براى مقدم بودن ترك حرام واقعى ولى دانستى كه ظاهر آيات و اخبار گذشته خلاف آنست و در روضه گفته اين حكم در جز خوك نباشد به حكم اصل گرچه مانند خوك نجس العين باشد چون سگ ولى محتمل است پايان . و بدان كه گروهى اصحاب حكم كردند بكراهت گوشت حيوانى كه از زنى شير خورده تا استخوانش محكم شده ، در تحرير گفته . و اگر شير خورد از زنى و محكم شد گوشتش مكروه است و حرام نيست پايان ، و دليلشان صحيحه احمد بن محمّد بن عيسى است كه : به دو نوشتم قربانت اين بد پيش آمده كه از زنى بزغاله‌اى شير داده تا از شير بريده شده و آبستن شده و زائيده رواست گوشت و شيرش را خورد ؟ نگارش فرمود : كار مكروهى است و گناه ندارد ، و در فقيه ( نزديك بدان را ) آورده .\r\nمن گويم : حديث احتمال دو معنا دارد 1 - شير دادن كاريست مكروه و خوردن گوشت باكى ندارد و عبارت فقيه به اين معنا مناسب‌تر است 2 - خوردن گوشت مكروه است و حرام نيست و عبارت تهذيب كه واو ندارد بدان مناسب‌تر است و در عبارت فقيه اگر پرسش از گوشت باشد مقصود حليت گوشت بزغاله است به معناى يكم و بعبارت تهذيب حليت شامل خود او و نژادش هم مىشود و مؤيد اينكه مقصود حليت گوشت آنست روايت تهذيب است نيز كه بىسند از امام ششم عليه السّلام آورده در بزغاله‌اى كه از زنى شير خورده تا استخوانش سخت شده و گوشت آورده فرمود :\r\nباكى بگوشتش نيست .\r\nمحقق اردبيلى - قد - پس از ذكر خبر نخست تهذيب گفته اعتراضش اينست\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nكه خود مكروه هم باكى ندارد و با نمو و شدت استخوان مكروه است و بىآنها بطريق اولى ، و محتمل است مطلقا مكروه باشد ، و ظاهر شمول حكم براى گوشت خود او و نژادش است فتامل « شرح ارشاد در كتاب اطعمه » .\r\n5 - در دعائم : از رسول خدا صلى اللَّه عليه و آله و سلم كه : غدقن كرد از گوشت حيوانات نجاست خوار و از خوردن تخم آنها تا استبراء شوند .\r\n6 از على عليه السّلام كه فرمود : شتر نجاستخوار را تا چهل روز باز دارند و گاو را بيست روز و گوسفند را هفت روز و مرغابى را پنج روز و مرغ خانگى را سه روز و پس از آن گوشتشان حلال و شير شيرده آنها و تخم تخم ده آنها حلال است .\r\n7 - در نوادر راوندى - 51 - : بسندى تا على عليه السّلام كه فرمود : بر پشت شتر نجاستخوار به حج نروند و شيرش را ننوشند و گوشتش را نخورند تا چهل روزش ببندند و گاو نجاستخوار را بيست روز و مرغابى نجاستخوار را پنج روز و مرغ را سه روز .\r\n8 - در مقنع است كه امام ششم عليه السّلام فرمود : شير شتر نجاستخوار را ننوشد و اگر از عرقش به تو رسيد آن را بشوى .\r\nتفضلى است : در نهايه 1 : 201 - گفته : در حديث است كه از خوردن جلّاله و سواريش نهى شده ، جلاله حيوان نجاستخوار است . . . خوردن جلاله تا گوشتش بوى گند ندهد حلال است و غدقن از سواريش شايد براى اينست كه چون پر عذره و پشكل و نجاست خورد ، تنش نجاست گيرد و هم دهنش و بتن سوار و جامه او بمالد و نجس شود ، و اللَّه اعلم پايان .\r\nو بدان كه مشهور ميان فقهاء اصحاب اينست كه نجاستخوارى موجب حرمت گوشت است و شيخ و ابن جنيد كراهت گفته‌اند ، و سخن شيخ در مبسوط مشعر است باتفاق بر آن و قولى است كه اگر خوراكش تنها عذره باشد گوشتش حرام است و اگر غالب خوراكش باشد مكروه است . و با اين خوردن عذره تنها احوط حرمت است گرچه اقامه دليل بر آن دشوار است و اما حج بر او و مطلق سواريش ظاهرا محمول\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبر كراهت باشد و بسا براى كراهت عرقش باشد .\r\nابن الجنيد - ره - گفته : جلال هر حيوانى خوردنش مكروه است و هم نوشيدن شير و سواريش - پايان - و در ميزان حصول جلل اختلاف است ، مشهور اينست كه تنها خوراك حيوان عذره باشد و أبو الصلاح نجاسات ديگر را هم بدان پيوسته و آن سست است ، و نصوص و فتاواى معتبره مدتى كه بدان جلل تحقق شود معين نكردند ، و برخى اندازه گرفته باينكه تنش بدان نمو كند و جزء او شود و بعضى مدت يك شبانه روز گفتند و يحيى بن سعيد خوردن عذره تنها را يك روز كامل بس دانسته ، و ديگران گفتند :\r\nبايد بوى گند عذره در گوشت و پوستش عيان شود . و شيخ در مبسوط و خلاف گفته جلل اينست كه بيشتر خوراكش عذره باشد و محض بودن آن را شرط نكرده ، و ميزان همانست كه عرف او را نجاستخوار شمارند و تشخيص آن هم مشكل است ، و اشهر اينست كه نجاست خوار پاك است و قائل بنجاستش معلوم نيست و برخى اخبار بر آن دلالت دارد و حمل بر كراهت شده و اقرب اينست كه قابل تذكيه است بعموم ادله ، و حرمت يا كراهت جلال ذاتى نيست بلكه بواسطه خوراك از عذره است و ثابت نيست بلكه تا بريدن اين غذا از او و خوراك پاك پايان يابد به شرط آنكه نجاستخوارى او از ميان برود ، نصوصى كه در اين باره رسيده سندهاى پاكى ندارد و فتواى فقهاء در برخى مسائل آن مورد اتفاق است و در برخى دچار اختلاف ، مورد اتفاق تحقق استبراء شتر است به چهل روز و رواياتى بر آن دلالت دارند ، و گاو مورد اختلاف است بقولى استبراء او هم چهل روز است مانند شتر دليلش زائد بر آنچه گذشت روايت مسمع است ( كه در فروع كافى 6 : 253 وارد است ) و قولى است كه بيست روز است و آن اشهر است بموجب روايت سكونى ( در فروع كافى 6 : 251 ) و مرفوعه يعقوب ( فروع كافى 6 ، 252 ) و روايت يونس ( در فروع كافى 6 : 252 ) و گوسفند هم مورد خلاف است قولى است كه استبرائش ده روز است به حكم روايت سكونى و مرفوعه يعقوب و روايت مسمع گذشته ، و قولى است كه هفت روز و قول ديگر پنج روز\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو در روايت يونس 14 روز و در روايت مسمع است مرغابى نجاستخوار گوشتش خورده نشود جز كه پنج روزش بربندند و در روايت سكونى كه مرغ نجاستخوار گوشتش خورده نشود جز كه سه روزش ببندند و مرغابى را پنج روز و صدوق در مقنع به سه روز براى مرغابى اكتفا كرده و در فقيه - 2 : 214 - آن را از محمّد بن قاسم جوهرى روايت كرده ، برخى اصحاب كه در مرغ پنج روز شرط كرده و بيشتر هم گفتند ، و مستند همه تهى از ضعف نيست و گفتند : مراعات عرف موجه است و احوط مراعات حدّ بيشتر از زوال جلل عرفى و اكثر اندازه‌ها است و در سخن اصحاب بستن و خوراك پاك آمده و در مدت مقدره و بسا مقصود پاك در اصل جنس است و در روايات بازداشت تنها آمده ، و ظاهر همان زوال جلل است و بستن و پاكى خوراك موضوعيت ندارند و ظاهر كفايت خوراك جز عذره است و احوط مراعات مشهور است ، و ماهى نجاست خوار حرام است تا يك شبانه روز استبراء شود بنا بگفته اكثر بدليل روايت يونس از امام رضا عليه السّلام و صدوق يك روز را تا شب كافى دانسته بدليل روايت جوهرى و ابو الصلاح در كافى در شمار محرمات گفته : و آنچه عادت بنوشيدن نجاست كرده تا آنكه ده روز بازداشته شود ، و خورنده عذره تا آنكه شتر و گاو چهل روز بازداشت شوند و گوسفند هفت روز و مرغابى و مرغ پنج روز و در خصوص مرغ 3 روز هم روايت است و خورنده نجاست جز عذره تا چهارپايان را هفت روز و پرنده را يك شبانه روز باز دارند .\r\nو علامه در مختلف پس از نقل قول او گفته : و آنچه در اين باره روايت است بوسيله موسى بن اكيل است بسندش از امام پنجم عليه السّلام در باره گوسفندى كه شاش نوشيده و ذبح شده فرمود : درونيهايش را بشويند و باكى ندارد و همچنين اگر عذره خورد و نجاستخوار نباشد كه خوراكش همان عذره شده باشد و گفته ابى الصلاح نزد من دليلى ندارد پايان ( 2 : 127 مختلف ) .\r\nو مشهور ميان فقها است كه اگر حيوان حلال گوشت مىنوشد شكمى او چون روده‌ها و دل و كبدش خورده نشوند و گوشتش را هم بشويند براى روايت زيد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nشحام از امام صادق عليه السّلام كه در باره گوسفندى كه مىنوشيده تا مست شده و بر آن ذبح شده فرمود : آنچه در درون دارد خورده نشود .\r\nو روايت با ضعفى كه دارد به چند وجه اخصّ از دعوى است ، و ابن ادريس اين حكم را منكر است و قائل بكراهت است و شايد اقرب باشد ، و مشهور است كه اگر شاش نوشيده آنچه در شكم دارد بشويند و بخورند به حكم روايت ابن اكيل متقدمه و گفتند اين در صورتيست كه پس از شرب فوراً ذبح شود نه اينكه بماند تا آنچه نوشيده هضم گردد و جزء بدنش شود و اين تفسير از ظاهر خبر دور نيست .\r\n9 - در نوادر راوندى : بسندى كه پرسش شد از على عليه السّلام از ديكى كه پخته شده و موش مرده از آن در آمده فرمود آب گوشت را بريزند و گوشتش را بشويند و پاك كنند و بخورند .\r\nبيان : روايت را شيخ ( در 9 : 86 تهذيب ) بسندش از سكونى از امام ششم عليه السّلام آورده و در آن كلمه « و ينقى » نيست و مورد عمل اصحابست و جاى اعتراض است كه با پخت و جوشيدن آب نجس در درون گوشت و دانه‌ها فرو رفته و چگونه بشستن تنها پاك شوند و ممكن است حمل شود باينكه در آب پاك فرو شوند تا آب بهمهء اجزاءش برسد و بسا كه كلمه « و پاك شود » اشاره بدان باشد ولى كلام اصحاب و روايت سكونى اين قيد را ندارند گرچه احوط است .\r\n10 - در تحف العقول : يحيى بن اكثم از موسى مبرقع پرسيد مردى برمه گوسفندى آمده و ديده كه چوپان بر گوسفندى افتاده و چون صاحبش را ديده آن را رها كرده و ميان رمه رفته چگونه ذبحش كنند و آيا خوردنش جائز است يا نه ؟\r\nو موسى آن را از برادرش امام دهم عليه السّلام پرسيد ، فرمود : اگرش شناسد سر برد و بسوزاند و اگرش نشناسد رمه را دو بخش كند و ميان آنها قرعه كشد و چون قرعه بر نيمى درآيد نيم ديگر رها شده باز آن نيم را دو نيم كند و قرعه زند تا بماند دو گوسفند و ميان آنها هم قرعه كشد و قرعه بنام هر كدام درآمد ذبح شود و سوخته شود و گوسفندان ديگر رها شوند .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبيان : شيخ روايت را باختصار بسندش از مردى روايت كرده و ظاهر اينست كه آن مرد همان أبو الحسن سوم و امام دهم عليه السّلام است .\r\nدر مسالك گفته : اصحاب بدين روايت فتوى دادند با اينكه دچار ضعف و ارسال است چون محمّد بن عيسى آن را از مردى روايت كرده و او مشترك است ميان اشعرى ثقه و يقطينى ضعيف و اگر مقصود از رجل امام كاظم باشد كه غالب است با ضعفش بواسطه اشتراك مرسل هم مىشود زيرا هيچ كدام از دو محمّد بن عيسى زمان آن حضرت را درك نكردند و اگر جز او باشد مبهم است و مقطوع .\r\nو گويم : بر او اعتراض شود كه يقطينى است بموجب امارات و شواهد رجاليه و ظاهر ثقه بودن او است و قدح او ثابت نيست و اكثر اصحاب حديثش را صحيح دانند و تعبير به « رجل » از امام كاظم عليه السّلام متعارف نيست بلكه او را الرّجل و الغريم و مانند آنها گويند در حال شدت تقيه و پس از دوران امام رضا عليه السّلام كما لا يخفى و اين مرد بقرينه راوى محتمل است امام جواد يا امام هادى يا امام عسكرى باشد و ظاهر همان امام هادى است بقرينه خبر نخست و روشن شد كه خبر صحيح است ، با اينكه هيچ كدام اصحاب آن را رد نكردند .\r\nدر مسالك گفته : اگر بدين روايت عمل نشود مقتضاى قواعد شرعيه اينست كه مشتبه اگر محصور باشد همه حرامند و اگر نامحصور رواست همه خورده شوند تا يكى بماند چنانچه حكم نظائر آنست - پايان - و من گويم : حرمت همه اطراف شبهه محصوره معلوم نيست چنانچه دانستى و عمل بقرعه در امور مشتبهه از قواعد شرعيه بدور نيست و در بسيارى از نظائرش وارد است .\r\nسپس اصحاب گفتند : چون آدمى حيوان حلال گوشتى را بگايد گوشت خودش و نژادش حرام گردد و اگر با ديگرى مشتبه شد دو بخش شود و قرعه كشند پى در هم تا يكى بماند ، در مسالك گفته : اطلاق آدمى صغير و كبير و انزال كن منى و جز او را فراگيرد و هر حيوان نر و ماده و چهار پا و جز او را مانند پرنده ، دريائى باشند يا در خشكى فرا گيرد ولى روايت در خصوص بهيمه است و آن در لغت نام چهارپايان\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاست از جانوران خشكى و دريا و سزاوار است عمل بدان در موردش و رجوع باصل اباحه در موارد ديگر كه مشكوك است و محتمل است حكم بعموم چون سبب تحريم عام است و خصوصيت مورد ملغى است و اطلاق كلام مصنف و جز او مشعر بدانست و در اين باره فرقى نيست ميان دانا به حكم و نادان ، و اگر موطوء خودش دانسته باشد از او اجتناب شود و از نژادش و اگر مشتبه گردد بقرعه معين شود به حكم روايت سپس گفته : بنا بر عمل بروايت بايد بخش به دو نيمه باشد چنانچه در روايت است گرچه تعبير فقهاء به فريقين اعم است و اگر شماره جفت باشد نيم حقيقى در يكفرد ممكن است و اگر طاق باشد زيادى يكى در يك نيم معفو است و چون به سه رسد چنين باشد ( ولى چون به سه رسد اگر قرعه ببخش دوتائى درآمده بايد باز ميان آنها قرعه كشيد و انتهاء قرعه در هر حال بدوتا ميسر است شرح مترجم ) .\r\n11 - در فقه الرضا فرمود : اگر ماهى را با جرّى در يك سيخ كردى و ماهى بالاى جرّيست آن را بخور و اگر زير آنست مخور و اگر گوشت را با سپرز بيك سيخ كشيدى گوشت كباب شده را با جوذابه‌اش بخور زيرا سپرز پرده دارد و چيزى از آن فرو نريزد جز اينكه سوراخ گردد و اگر سوراخ شد و از آن روان گرديد آنچه زير آنست از كباب و جز آن خورده نشود و بالايش خورده شود ، ( فقه الرضا - 40 - ) .\r\n12 - در مقنع - 25 - اگر گوشت با سپرز در سيخى باشند گوشت خورده شود اگر بالاى سپرز است و اگر زير آنست خورده نشود و جوذابه‌اش خورده شود زيرا سپرز در پرده است و از آن چيزى فرو نريزد جز اينكه سوراخ شود ، اگر سوراخ شد و از آن روان شد آنچه زير آنست از جوذابه خورده نشود و اگر ماهى حلال را با جرّى و مارماهى و هر چه حرام است در يك سيخ بريان كنند آنچه فلس دارد بخورند به شرط كه بالاى مارماهى و آنچه خوردنى نيست باشد و اگر زيرش باشد خورده نشود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nدر فقيه - 2 : 214 - امام صادق عليه السّلام فرمود : چون گوشت با سپرز باشد ( و مانند كلام مقنع را آورده ) .\r\nبيانيست : در قاموس گفته : جوذاب بضمّ خوراكى است از شكر و برنج و گوشت ( كوفته برنج شيرين ) و ظاهر اينست كه مقصود از آن در اينجا نانى است كه زير سپرز و گوشت سيخ كشيده نهند تا روغن آنها بدان ريزد و بيشتر اصحاب بروايت فقيه عمل كردند و اصلش نزد آنها روايت موثق شيخ است از عمّار ساباطى از امام ششم عليه السّلام كه پرسش شد از اينكه خوردن سپرز حلال است فرمود آن را مخور كه خونست ، گفتم : اگر آن خوراك سپرز در سيخى است با گوشت و زيرش نانست كه جوذاب باشد آيا آنچه زير آنست حلال است ؟ فرمود : آرى گوشت و جوذاب حلال است و سپرز بدور افكنده شود زيرا سپرز در پرده است و از آن چيزى روان نيست .\r\nو اگر سپرز تركيده يا سوراخ است از آنچه سپرز بر آن روانست مخور ، و از مارماهى كه بر سيخ است بهمراه ماهى ، فرمود : آنچه بالاى مار ماهى است خورده شود و آنچه مار ماهى بر آن روان شده دور افتد .\r\nو اين مطابق آنست كه در فقيه است ، و اما آنچه صدوق - ره - در دو كتاب گفته مخالف هر دو خبر است زيرا عبارتش دلالت دارد بر حرمت گوشت زير سپرز گرچه سوراخ نباشد ، و دو روايت دلالت دارند بر حليت مطلق در صورتى كه سپرز سوراخ نباشد ، در دروس گفته : چون سپرز را با گوشت بريان كنند اگر سپرز سوراخ نباشد يا گوشت بالايش باشد باكى ندارد و اگر سوراخ است و گوشت زير آنست آنچه از گوشت و جز آن كه زير است حرام است و صدوق - ره - گفته : چون سوراخ نباشد گوشت زيرش را نخورند و جوذاب را بخورند كه همان نانست .\r\nو نيز - قد - گفته : عمار از امام صادق عليه السّلام در باره مارماهى و ماهى كه در يك سيخ باشند فرمود : آنچه بالاى مارماهى است خورده شود و آنچه بر او روان شده دور افتد و دو پسر بابويه بر آنند و حكم در اجتماع حلال و حرام با هم جاريست ، و فاضل گفته : علماء ما اين را شرط نكردند با اينكه مارماهى پاك است و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nروايت ضعيف است - پايان - من گويم : پاك بودن جرّى با حكم مذكور منافات ندارد زيرا حرمت براى نجاست نيست بلكه براى اينست كه از سپرز و مارماهى و جز آنها براى حرارت خون و اجزاء مايعه روان شود و بدان چه زير آنست فرو رود ، و ضعف روايات در اين باب بشهرت حكم ميان اصحاب جبران مىشود و آنچه در آنها حكم بحليت شده باصل و عمومات تأييد مىشود .\r\n\r\nباب هفتم شكار و احكام و آدابش\r\n\r\nآيات قرآن مجيد\r\nمائده 1 - جز شكار حلال‌شماران با اينكه شما در حال احرام باشيد 4 - پرسندت كه چه براشان حلال شده بگو : حلال شده بر آنان پاكيزه‌ها و شكار جانوران شكارى كه سگدار باشيد بياموزيد بدانها از آنچه خدا بشما آموخته پس بخوريد از آنچه براى شما نگهدارند و ياد كنند نام خدا را بر آن و بترسيد از خدا كه خدا زود حسابرس است 96 - آيا آنان كه ايمان آورديد نكشيد شكار را در حال احرام .\r\nتفسير : برخى آيه‌ها در كتاب حج تفسير شد و برخى در بابهاى سابق گذشته « و آنچه آموزيد از شكاريان » يعنى شكار سگها بر شما حلال است و آنچه سگ آموخته ذبح كرده .\r\nو بيشتر مخالفان گفتند : مقصود از جوارح سگهاى شكارى و پرنده‌هاى شكارى و درنده‌هاى شكاريست و آوردن مكلبين نظر بغالب است كه شكارى سگ است يا اينكه هر درنده را سگ گويند كه پيغمبر در نفرين بر او فرمود : خدايا يكى از سگهاى خود را بر او چيره كن و شير را بر او چيره كرد ولى اين خلاف ظاهر است و اخبار بسيارى در اين باره بيايند ، در مجمع البيان - 2 : 161 - گفته بقول ابن - عباس و عمر و ضحاك و سدّى جوارح همان سگانند ، و از ائمه ما عليهم السّلام هم روايت است\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nكه مقصود خصوص سگ شكارى است كه اگر صاحبش رسيد و شكار را كشته حلال است چه كه فرموده از آنچه براى شما نگهدارند و سگ شكارى آموخته است بالهام خدائى و پرورش آدمى زيرا هر دانشى الهامى است يا دست آورد خردى كه خدايش داده ، و گفتند يعنى از آنچه خدا بشما شناسانده كه بدانها آموزيد از دنبال كردن شكار بفرمان صاحبش و برگشتن او به خواندنش . . . بيضاوى در - 1 : 324 تفسيرش گفته : « بخوريد از آنچه براى شما نگهدارند » يعنى از آن نخورند بدليل اينكه پيغمبر صلى اللَّه عليه و آله و سلم بعدى بن حاتم فرمود : و اگر از او خورده مخورش چون براى خودش آن را نگهداشته و شرط كرده در حلال بودن كه سگ از آن نخورد و اگر خورد حرام است ، سپس گفته : بيشتر فقهاء بر اين عقيده‌اند ، و برخى گفتند اين شرط در پرنده‌هاى شكارى نيست زيرا تأديبشان تا اين اندازه نشدنيست و برخى گفتند مطلقاً شرط نيست .\r\n«  وَ اذْكُرُوا اسْمَ اللَّهِ عَلَيْهِ  » يعنى چون براى شكارش فرستيد نام خدا را ببريد يا اگر شكار را زنده دريافتيد براى تذكيه‌اش بسم اللَّه گوئيد ، يا براى خوردنش بسم اللَّه گوئيد و معنى يكم اظهر و اشهر است چنانچه آيد  « وَ اتَّقُوا اللَّهَ »  از خدا بترسيد در فرمانها و غدقنهايش و به هيچ وجه نافرمانى نكنيد ، زيرا خدا زود به حساب رسد و به اندازه ذرّه‌اى از او نهان نماند در آسمانها و زمين ، اشاره چشم و نهان دلها را ميداند و فرمانش همين است كه گويد بهر چه باشد و مىباشد و بنده از هر خرد و كلان در مقام تقصير است ، و اين كمال آگهى است بر كمال غفلت و اهتمامى است بزود انجام دادن و عذر را تمام كرده - چنين گفتند :\r\nو بدان كه از اين آيات احكامى برآيد : 1 - بمفهوم و منطوق دلالت دارند بر مباح بودن شكار كردن و شكار و گفتند مورد اجماع امت است ، و روايات در باره آن از طريق خاصه و عامه فراوانند و شكار خشكى در حال احرام از آن استثناء شده به شرحى كه در كتاب حج گذشت ، و ظاهر فقهاء اينست كه شكار كردن بازيگرى و تفريح حرام است ولى شكارش حرام نيست چون حرمت كار دليل حرمت آن نيست\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو حرمت خود كار هم جاى اعتراضى دارد زيرا شكسته نبودن نماز و روزهء چنين شكار كنى حرمت را نبايد ، ولى ظاهر اينست كه خلافى در حرمت ندارند و برخى روايات مشعر برآنند .\r\n2 - ظاهر آيه اينست كه بايد شكارگير سگ باشد چنانچه دانستى ، و شهيد ثانى - ره - گفته : شكار كردن دو معنا دارد :\r\n1 - گرفتن شكار وحشى و بند كردن او بابزار شكار و اگر چه هنوز زنده باشد و بشود او را تذكيه كرد .\r\n2 - زخم زدن به او با ابزار شكار كه جانش برآيد بوجهى كه حلال باشد ، شكار بمعنى يكم باجماع جائز است بهر وسيله باشد از سگ و درنده و جز آنها و سخن در شرائط شكار بمعنى دوم است و جواز آن بوسيله سگ آموخته اجماعى است از ميان جانوران يعنى آنچه را بگيرد و زخم زند و بيجانش بدست صاحبش افتد در حال جاندادن باشد حلال است و فرستادن سگ و زخم زدن او بهر جاى شكار باشد بجاى تذكيه است و در شكار جز سگ از پرنده‌هاى شكارى و درنده‌ها خلاف است ، مشهور ميان فقهاء تا آنجا كه سيد مرتضى - ره - بر آن دعوى اجماع كرده عدم صحت آنست به حكم آيه كه گرچه لفظ جوارح عام است ولى آن را با كلمه مكلبين مخصوص بسگ كرده زيرا مطلب آموزگار سگان شكارى است ، و ابن عقيل گفته : شكار جانوران مانند سگ همچون يوز پلنگ و جز آن حلال است چون كلمه جوارح عام است و در اخبار صحيحه و جز آن آمده كه يوز مانند سگانست در اين حكم ، و تفسير شيخ از اين اخبار مختلف است در جايى آنها را در مورد خود حجت گرفته و شكار يوز را چون سگ حلال دانسته بدليل اينكه يوز هم سگ ناميده شود در لغت و يك جا آنها را حمل بر تقيه كرده و يك بار ديگر حمل بر حال ضرورت و اخبارى هم در حلال بودن شكار جز يوز رسيده كه آنها را حمل بر يكى از دو وجه اخير كرده .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n3 - ظاهر آيه هر سگى است سلوقى باشد يا نه ، سياه باشد يا نباشد و اين اصح دو قول است و ابن جنيد - ره - سگ سياه را استثناء كرده و گفته شكار با آن جائز نيست و اين عقيدهء احمد است و برخى شافعيها بدليل روايتى از امير المؤمنين عليه السّلام كه شكارش خورده نشود و فرمود : رسول خدا صلى اللَّه عليه و آله فرمان بكشتن آن داد .\r\n4 - از آيه كريمه استفاده شود كه حلال بودن شكار سگ به شرط آموزش او است زيرا معنى آيه اينست كه حلال است براى شما شكار آنچه آموزش داديد از سگها و آموزش ديدن را شرط حلالى ساخته و در آن سه چيز معتبر دانند :\r\n1 - بفرمان و اشاره صاحبش دنبال شكار رود .\r\n2 - تا او را فرا خواند برگردد ، و اين شرط را بيشتر فقهاء مطلق آوردند و در دروس آن را مقيد كرده بدان جا كه پس از فرستادن او براى شكار نباشد زيرا در اين صورت به آسانى باز نگردد ، و شهيد ثانى - ره - آن را نيكو شمرده و در تحريم هم نزديك به همين معنا را آورده و دور از باور نباشد .\r\n3 - شكار را نگهدارد و از آن نخورد كه به دو شرط برگردد يكى نگهداشتن و رها نكردن و ديگرى از آن نخوردن و جمعى فقهاء چون صدوق و پدرش و حسن گفتند : نخوردن شرط نيست و روايات بسيارى بر آن دلالت دارند و خالى از قوت نباشد و اخبار نخوردن حمل بر كراهت يا تقيه شوند و آن اظهر است براى صحيحه حكم بن حكيم ( كه در فروع كافى 6 : 203 بسندش از او آورده كه باكى به خوردن سگ از آن نيست ) .\r\nگويند : به امام ششم عليه السّلام گفتم : چه گوئى در سگ كه شكار گيرد و آن را بكشد ؟\r\nفرمود : باكى ندارد بخور . گفتم : ميگويند : چون از آن خورد براى خود نگهداشته و آن را مخور ، فرمود : بخور مگر اين نيست كه با شما هم قولند كه كشتن سگ تذكيه است ؟ گفتم : آرى ، فرمود : چه گوئيد در باره گوسفندى كه مردى سر بريده آيا تذكيه‌اش كرده ؟ گفتم : آرى ، فرمود : پس از آن سگى از آن خورده آيا بقيه آن\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nخورده شود ؟ گفتم : آرى ، فرمود : چون در اينجا پاسخ مثبت به تو دهند بدانها بگو چون سگ آن را تذكيه كند و از آن بخورد شما نخوريد و چون اين مرد آن را تذكيه كند و سگ از آن بخورد شما بخوريد ؟ و شيخ اين اخبار را حمل كرده باينكه خوردن سگ نادر باشد و آن بعيد است و ابن جنيد گفته : اگر پيش از بيجان شدن از آن بخورد حرام است و پس از آن باشد حلال و اين نيز راه جمعى است ميان اخبار و خبر ابن حكيم هم بدان اشاره دارد ، عامه هم اختلاف دارند در اين حكم براى اختلاف در اخبارى كه از پيغمبر صلى اللَّه عليه و آله رسيده و اشهر ميان آنها اشتراط نخوردنست ، و بسا كه دليل آوردند براى اين شرط از قول خدا تعالى  « وَ ما أَكَلَ السَّبُعُ إِلَّا ما ذَكَّيْتُمْ  » و ظاهر اينست كه «  وَ ما عَلَّمْتُمْ مِنَ الْجَوارِحِ مُكَلِّبِينَ  » آن را تخصيص داده بگواهى اخبار بسيار ، و بنا بر اشتراط نوشيدن خون زيانى ندارد .\r\nو شرائط تعليم بايد تكرار شوند تا ادب گرفتن سگ مطمئن باشد و شماره تكرار در سخن اكثر فقهاء نيست برخى دو بار را بس دانسته و برخى سه بار و اقوى در اين گونه امور رجوع بعرف است چون اندازه منصوص نيست ، و چون آموخته شد اگر يك بار تخلف كرد زيان ندارد و اگر دو بار شد بايد ديد دو بار براى آموخته شدن بس است يا نه اگر گفتيم بس است با دو بار تخلف زائل شده و اگر سه بار شرط كرديم با سه بار تخلف زائل شود و همچنين اگر عرف را معتبر دانستيم در زوال رجوع بعرف شود ، شهيد ثانى - قد - چنين گفته .\r\n5 - آيه اشاره دارد كه شكار كفار حلال نيست زيرا خطاب با مسلمانانست و حليت مقيد است باينكه براى مسلمان نگهدارند ، و خلافى در حرمت شكار جز اهل كتاب از كفار نيست و اما شكار اهل كتاب مورد خلافى است كه در ذبيحه آنها است چنانچه آيد .\r\n6 - مناط حلال بودن شكار بنا بر مشهور ميان فقهاء مسلمانى كسى است كه سگ را ميفرستد نه آموزنده آن و اگر مسلمان سگى كه گبر يا بت پرست آموزد بفرستد و شكار بكشد حلال است و بر عكس حرام و شيخ در خلاف آن را اجماعى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدانسته و دليلش صحيحه سليمان بن خالد است كه پرسيدم امام ششم را از سگ گبر كه مسلمانش بگيرد و چونش دنبال شكار فرستد بسم اللَّه گويد حلال است آنچه نگهدارد برايش ؟ فرمود : آرى ، زيرا با سگ شكار كرده و نام خدا هم برده .\r\nدر مبسوط گفته : شكار سگى كه گبر آموزشش داده حلال نيست و دليل آورده به «  تُعَلِّمُونَهُنَّ مِمَّا عَلَّمَكُمُ اللَّهُ  » كه آموزش را از مسلمان خواسته و آن را مسلمان نياموخته ، و هم بروايت عبد الرحمن بن سيابه كه پرسيدم امام ششم عليه السّلام را از اينكه سگ گبر را به عاريه گيرم و با آن شكار كنم ؟ فرمود : از شكارش مخور جز اينكه مسلمانش آموخته باشد ، و پاسخ داده شده باينكه آيه بيان غالب كرده نه بيان شرط و نهى خبر حمل بر كراهت شود براى جمع با اخبار ديگر با اينكه راوى آن مجهول است ، و شيخ در دو كتاب خبرش نخست را حمل كرده باينكه مسلمان گرفته و آموخته و دومى را باينكه مسلمانش نياموخته ، و گواه آن را از روايت سكونى آورده ( كه كافى در 6 : 208 بسندش روايت كرده ) از امام ششم عليه السّلام كه شكار سگ مجوسى را مخور جز اينكه مسلمانش بگيرد و بياموزد و بدنبال شكار فرستد و چنين است باز شكارى .\r\nو اين دليل است كه در دو كتاب اخبار هم همان قول مبسوط را دارد كه احوط است و اگر چه اظهر حمل اخبار نهى است بر تقيه كه مذهب حسن و ثورى و گروهى از عامّه است .\r\n7 - آيه دلالت دارد بوجوب گفتن بسم اللَّه براى حلال بودن شكار و تفسير آن به بسم اللَّه براى خوردنش البته كه بعيد است ، و خلافى نيست در وجوب و اشتراط آن براى حلال بودن آنچه سگ و تير بكشند نزد ما و هر كه بسم اللَّه را در ذبح لازم داند و دليل هر دو قول خدا تعالى است « نخوريد از آنچه نام خدا بر آن برده نشده » و حلال بودن مخصوص است بمورد آيه و خلافى نيست كه بسم اللَّه نزد فرستادن سگ كافى است چون همه ادله بر آن تطبيق شوند و در صحيحه ابى عبد اللَّه ( كه در 6 فروع كافى 203 ) بدان تصريح شده كه « چونش فرستد بسم اللَّه گويد » يعنى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبسم اللَّه شرط است ولى در كفايت بسم اللَّه پس از فرستادن و پيش از اينكه سگ شكار را بگيرد يا تير بدان بخورد مورد خلاف است و بيشتر متأخرين آن را كافى دانستند چون مصداق تسميه محقق است و مورد خلاف تأخير عمدى است و اگر فراموش كرده و در اين ميانه ياد آورده و نام خدا برده در كفايت آن شبهه‌اى نيست .\r\nچون اين مقرر شد اگر عمداً بسم اللَّه نگويد شكار حلال نيست چون از آن نهى شده و حرام است و اگر فراموش كند حلال است چنانچه در ذبح آيد ان شاء اللَّه .\r\nو اگر از نادانى به حكم بسم اللَّه نگفته مورد خلاف است برخى او را چون فراموشكار دانسته و برخى چون عامد بر ترك .\r\n8 - فقهاء گفتند حيوان حلال گوشتى كه مردارش حرام است يا مىشود ذبحش كرد يا نميشود براى اينكه رميده است و وحشى شده ، و اگر مىشود ذبحش كرد حلال نشود جز ببريدن گلوگاه او به شرحى كه بيايد ان شاء اللَّه و فرق ندارد كه در اصل خانگى باشد يا وحشى و رام شده و بدست آمده و آنچه وحشى است مانند شكار همه اندام تنش براى ذبح كافى است كه چون تير بدان خورد يا سگ هر جايش گيرد و بميرد حلال است ، و آن در شكار وحشى مورد اتفاق مسلمانها است و در خانگى كه وحشى شده چون شتر رمخورده مورد اتفاق فقهاء شيعه و بيشتر عامه است ، و مالك مخالف آنست و گفته : جز با بريدن گلو حلال نشود چنانچه شهيد ثانى - قد - نقل كرده .\r\nمن گويم : خانگى هم چون نشود سرش را بريد يا نحرش كرد شك نيست كه مانند جانور وحشى شكار و كشتنش با شمشير و نيزه و مانند آنها جائز است براى اخبار بسيارى كه بر آن دلالت دارند و گرچه بيش اخبار در باره شتر و گاو و كشتن آنها با شمشير و حربه واردند ولى حكم آنها جز شتر و گوسفند را هم فرا گيرد و هم ابزار تير را گرچه محقق اردبيلى در باره تير اشكال دارد ولى شكار آنها با سگ مشكل است زيرا در اخبار معتبره دليلى بر آن نديدم و دخولش در شكارى كه\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمدلول آيات است روشن نيست و ظاهر تذكيه محلله آنست كه بيواسطه باشد با اينكه اين مورد از «  ما أَكَلَ السَّبُعُ  » مىشود و استثناء از آن معلوم نيست ، روايت جابر كه پيغمبر صلى اللَّه عليه و آله فرمود « هر حيوان رام كه وحشى شد تذكيه‌اش مانند حيوان وحشى است » از عامّه است و دلالتش بر حكم مورد اعتراض است ، آرى در خبرى كه در باب تذكيه آيد دلالتى بر آن هست و ما در آنجا در اين باره سخن گوئيم ان شاء اللَّه ، بلكه در كلام قدماء و فقهاء دلالتى بر آن نديدم و بس همين را گفتند كه زخم زدن با ابزار كافى است ، شيخ در خلاف گفته : هر حيوانى كه ميتوان تذكيه‌اش كرد اگر تذكيه‌اش مقدور نباشد چنانچه مانند شكار گريزان گردد يا در چاه پرت شود و نتوان سرش را بريد همان زخم كردنش تذكيه‌اش باشد در هر جا واقع شود و از صحابه على عليه السّلام و ابن مسعود و ابن عمر و ابن عباس بدان معتقدند و از تابعين عطا و طاوس و حسن و از فقهاء ثورى و ابو حنيفه و اصحابش و هم شافعى و گروهى گفتند تذكيه او فقط ببريدن گلوگاه است مانند حال قدرت و اگر بزخمى در جز آن كشته شود حلال نيست .\r\nسعيد بن مسيّب و ربيعه و مالك و ليث بن سعد بدان رفته‌اند و دليل ما اجماع شيعه و اخبارشانست وانگه از طريق عامه اخبارى داله بر جواز كشتن با تير و نيزه زدن بران جانور و مانند آنها آورده .\r\nصاحب جامع گفته : اگر نرّه گاو گريزان شد و شتر مست شد يا در چاه افتاد بيشتر گفتند با تيغ يا تيرش زنند و مانند آنها چون شكار بيابان .\r\n9 - شيخ در مبسوط و خلاف گفته جاى گزش سگ از شكار پاك است چون خدا فرموده : « بخوريد از آنچه براتان نگهداشتند » و فرمان شستن نداده و اين عقيده برخى عامه است و مشهور ميان فقهاء ما نجاست آنست چون با رطوبت با سگ نجس ملاقات كرده و از دليل شيخ پاسخ دادند كه اجازه در خوردن به نظر ذات شكار است و منافات با منع از آن بمانع ديگر ندارد كه نجاست باشد چنانچه قول خدا « بخوريد از آنچه غنيمت گرفتيد » و « بخوريد و بياشاميد » و مانند آنها منافات\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nندارند با منع از خوردن مورد اجازه براى عارضه نجاست و جز آن .\r\nمن گويم : اگر استدلال بدينست كه فاء دليل فوريت است و بيدرنگ بايد خورد در اينجا فاء براى تفريع است و اگر هم بدان معنا باشد منظور تعقيب عرفى است كه منافى فاصله شستن نيست چنانچه منافى فاصله پوست كردن و تيكه كردن و پختن نيست .\r\n( مترجم گويد : استدلال باطلاق كلام است كه اشتراط حكم را به وجوب غسل منتفى ميسازد و درست است ) .\r\n10 - چون سگ آموخته را فرستاد يا تير و شمشير را و جز آن به شكار در انداخت و بدان رسيد بايد به زودى دنبالش رود و اگرش زنده نيابد حلال است و اگرش زنده يابد و در حال جاندادنست كه گلويش را بريده يا مريش را قطع كرده يا شكمش را دريده و روده‌هايش را پاره كرده وانهدش تا جان دهد و حلال است و اگر زندگى پايدار دارد بايد زودتر سرش را ببرد و حلال است و اگر بىتقصير نتواند سرش را ببرد و بماند تا بميرد بنا بر مشهور حكم آن را دارد كه زنده‌اش نيافته و حلال است و شيخ در خلاف و هم ابن ادريس و علامه آن را حرام دانستند و نخست اقوى است و اگر عمداً او را وانهد تا بميرد بقول اكثر حرام است .\r\nدر مسالك گفته فرق ميان حياة مستقره و عدم آن ميان فقهاء ما مشهور است و در اخبار نيست بلكه برخى اخبار بطور مطلق گويد اگر بتذكيه‌اش رسيد او را تذكيه كند و برخى اكتفاء به همان زنده بودنش دارد و سخنى از استقرار حياة ندارند و برخى هم براى وجوب تذكيه اكتفاء كرده باينكه دريابد شكار پا مىزند يا چشمش ميگردد يا دمش را ميجنباند . شيخ يحيى بن سعيد گفته : شرط حياة مستقره از مذهب نيست و بايد عمل بر همين باشد .\r\nو با دريافت آن زنده و امكان تذكيه حلال نباشد تا تذكيه شود و نبودن ابزار تذكيه عذر نميشود ولى شيخ در نهايه گفته : خود سگ را وانهد تا او را بكشد و حلال است و جمعى چون صدوق و ابن جنيد و علامه در مختلف آن را پذيرفتند\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبدليل عموم قول خدا تعالى « بخوريد از آنچه براتان نگهدارند » و خصوص صحيحه جميل ( كه در فروع كافى 6 : 204 بسندش آورده كه ) گفت از امام صادق عليه السّلام پرسيدم از مرديكه سگى دنبال شكار فرستد و آن را بگيرد و كارد ندارد سر شكار را ببرّد آيا سگ را وانهد تا آن را بكشد و حلال است ؟ فرمود : باكى ندارد خدا فرموده : « بخوريد از آنچه براتان نگهدارند » .\r\nو پاسخ دادند كه آيه عموم ندارد و گر نه با وجود ابزار هم بايد جائز باشد و از روايت باينكه ضمير « ياخذه » بسگ برگردد نه بشكارچى و معنا اينست كه سگ شكار را گرفته و اين دليل نيست كه شكار از كار افتاده و نميتواند بگريزد و سگ از اين رو او را نگه مىدارد تا بكشد و حلال است و در اين اعتراض اشكال است زيرا اجماع مخصّص آيه است در صورت وجود ابزار ذبح و نسبت بمورد بحث دليل تخصيص وجود ندارد و عام مخصّص در ما بقى حجت است و با تخصيص مورد اتفاق منافات ندارد ، و روايت ظهور دارد كه شكار از كار افتاده است به چند راه .\r\n1 - اينكه گفته : « كارد ندارد » كه مىرساند مانع تذكيه نبودن كارد است نه گريز شكار و گر نه اين عبارت معنا نداشت .\r\n2 - اينكه گفته : تا او را سر ببرد بدان ، كه مىرساند اگر كارد بود سرش را ميبريد و گريزى نميتوانست .\r\n3 - اينكه گفته : « آيا سگ را وانهد تا او را بكشد » مىرساند كه ميتواند سگ را از او باز دارد و تنها براى نبودن كارد سگ را وامينهد تا آن را بكشد .\r\n\r\nاخبار باب\r\n1 - در قرب الاسناد - 51 - : بسندش تا على عليه السّلام كه آنچه باز صقر بگيرد و بكشد از آن مخور جز اينكه زنده‌اش يا بى و سرش را ببرى ، و فرمود : چون تير به شكار زدى و از تو نهان شد و تيرت را در مقتل آن يافتى بخور و آن را كه سنگ يا گلوله گل و تير بىپيكان كشد مخور جز آنكه زنده باشد و سرش را ببرى .\r\nبيان : حياة الحيوان بنقل از عجائب المخلوقات گفته : باز جز ماده نباشد و نرش از نوع ديگر است چون حدأه و شاهين و از اين رو اشكال گوناگون دارد ،\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو سيبويه گفته : صقر يكى از چهار پرنده شكاريست كه صقر و شاهين و عقاب و باز باشند ، و عرب هر پرنده شكارى را صقر خواند جز كركس و عقاب را و بدان اكدل و اجدل گويد و در ميان پرنده‌هاى شكارى چون استر باشد در ميان چهارپايان چون شكيبا است بر رنج و بيشتر تحمل خوراك سفت كند و الفت‌دارتر و يورش برتر است بر همه پرنده‌ها چون كركى و جز آن ، و چون مزاجش سرد است اگر همه روزگار بماند آب نياشامد پايان - حياة الحيوان 2 : 44 - .\r\nو بدان كه ابزار شكار حلال دو بخشند : جانور و جماد ، و سخن در بخش يكم گذشت و اكنون در باره دوّم است كه يا داراى تيغه آهنى است چون شمشير و نيزه و تير يا بىآنست ولى تيز است و شكافنده يا با سنگينى كشد چون سنگ و گلوله گلى و چوب و بىتيزى و كشته بخش يكم حلال است چه زخم زند يا نه چنانچه به پهنا به شكار خورد و ميان فقهاء ما خلاف صريحى در آن نيست و اخبار بسيارى بر آن دلالت دارند .\r\nسلّار در مراسم العليه گفته : بدان كه شكار بر دو دسته است :\r\n1 - با سگ آموخته يا يوز و صقر و باز يا تير و نيزه و شمشير يا تيرگزى و دام باشد .\r\n2 - با گلوله گلى و سگ و چوب و يكم همه‌اش با رسيدن ببريدن سرش حلال است جز كه سگ آموخته آن را بكشد كه باز حلال است گرچه بندرت سگ از آن بخورد و اگرش عادت بدان باشد حلال نيست جز كه زنده باشد و تذكيه شود ، و دومى حلال نباشد جز بدان رسند و تذكيه كنند و با اين حال مكروه است . و روايتى است در حرمت شكار با كمان گلوله‌اى و روايتى است بجواز خوردن آنچه با تير يا شمشير يا نيزه كشته شود به شرط اينكه كشنده بسم اللَّه گفته باشد پايان ( 38 - مراسم العليه ) .\r\nو ظاهرش ترديد در حلالى شكاريست كه تير يا شمشير و نيزه كشد و آن ضعيف است .\r\nو دومى كشته‌اش حلال است به شرط اينكه به درد و درون تن شكار رود و گرچه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاندكى باشد و بسبب آن جان دهد و اگر ندرد حلال نيست .\r\nو سومى كشته‌اش حلال نباشد مطلقا چه زخم آرد و چه نيارد و گرچه گلوله سرش يا عضو ديگرش را بپراند چنانچه اين خبر بر آن دلالت دارد و از پيغمبر صلى اللَّه عليه و آله روايت است كه بعدى بن حاتم فرمود : مخور از شكار با گلوله جز آنچه سرش را ببرى ، و در حديث ديگر است كه فرمود صلى اللَّه عليه و آله و سلم گلوله شكار نكشد و دشمن را نكاهد ولى دندان را شكند و ديده را برآورد .\r\nدر مصباح گفته : معراض تير بىپيكانست و در قاموس گفته دو سويش ناز كند و ميانش كلفت و بپهنا بهدف رسد .\r\nو من گويم : در اينجا مقصود اينست كه به پهنا به شكار خورد و پيكان ندارد براى روايت ابو عبيده ( 212 : 6 فروع كافى ) بسند صحيح از امام ششم عليه السّلام كه چون با معراض تير زدى و دريد از آن بخور و اگر ندريد و بپهنا به شكار خورد مخور .\r\nو در روايت است از عدى بن حاتم كه پرسيدم پيغمبر صلى اللَّه عليه و آله را از شكار معراض فرمود : اگر با تيزيش كشد بخور و اگر با سنگينىاش كشد مخور .\r\nو حلبى بسند صحيح ( 2 : 348 ط 1 تهذيب ) از امام ششم عليه السّلام كه پرسيدمش از شكارى كه مردى به تير زده و تير بپهنا بدان رسد و آن را كشد و هنگام تير انداختن بسم اللَّه هم گفته و پيكان آهن به شكار نخورده ، فرمود : اگر به رسيدن تير كشته شده و بخواهد بخورد حلال است .\r\nمن گويم : در شكار با ابزار تازه درآمد بنام تفنك اين زمانه اشكال است ولى حلال بودنش دور نيست بويژه اگر بجاى گلوله سرب ساچمه آهنى در آن نهند چون دليل حليت عام است و بدليل اينكه ابى جعفر ( در وسائل 16 - 288 ) فرمود :\r\nهر كه شكارى با اسلحه كشت « و اخبار گلوله منصرفند بدان چه در آن زمان معروف بوده و مؤيد آنست آنچه گذشت كه شكار نكند الخ » و احوط اجتنابست و اصحاب شرط كردند در حلال بودن شكار با سگ و تير كه مرگش بسبب زخم وارد از آنها باشد و اگر پس از شكار شدن بصدمه يا دريدن درنده يا كمك آنها جان دهد\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nحلال نباشد ، و بر آن متفرع گردد كه اگر شكار با حياة مستقره نهان گردد و آن را بيجان يابند حلال نباشد زيرا احتمال دارد بسبب ديگر مرده باشد و آلودگى سگ به خون آن اثرى ندارد چه بسا سگش زخم كرده و آفت ديگرى هم بدان رسيده ، و اگر زخم آن را به حال مذبوح در آورده حلال است و گرچه نهان گردد و جان دهد و اگر فرض شود كه بداند از زخمش مرده چون اين فرض دور از باور است حرمت را مطلق گفتند و علم در اينجا بمعنى ظن غالب است نه قطع يقينى چنانچه يابد ضربت در قتلگاه او هست و سبب مرگ ديگرى هم در ميان نيست چنانچه اين خبر بر آن دلالت دارد ، و از عدىّ بن حاتم روايت كردند كه گفتم : يا رسول اللَّه ما اهل شكاريم و يكى از ما تير به شكار زند و دو تا سه شب از او نهان گردد وانگه او را بيجان دريابد ؟ فرمودش : اگر اثر تيرت را در آن ديدى و اثر درنده در آن نيست و دانى كه تيرت آن را كشته بخور .\r\n2 - در قرب الاسناد - 117 - : بسندش از على بن جعفر كه از برادرم امام هفتم عليه السّلام پرسيدم از آهو يا گورخر يا پرنده كه مردى بخاكش افكند وانگهش ديگرى با تير زند فرمود اگر نهان نشده و بسم اللَّه گفته و تير انداخته حلال است .\r\nبيان : چون بسم اللَّه گويد ، يعنى دومى كه تير زده و احتمال هر دو را هم دارد و تخصيص به نخست كه آن را به خاك افكنده بعيد است و خبر دلالت بر احكامى دارد ( ) 1 - حلال بودن گوره‌خر 2 - نهان نشدن شرط حليت تير خورده است و گويا مقصود آنجا است كه نداند به تير او جان داده چنانچه گذشت 3 - اينكه اگر كسى بخاكش افكند و ديگرى تيرش زند حرام نيست و اعتراض مىشود باينكه اگر يكمى با به خاك افكندن آن را كشته شرط بسم اللَّه براى دومى سودى ندهد و با ترك آن حرام نشود چنانچه مشهور است جز اينكه بسم اللَّه را ويژه يكمى بدانيم و اگر چنين نشده ولى از كار افتاده جاندار زنده‌ايست گرفته شده و بايد سرش را بريد و بتير كشتنش سبب حرمتش شود و بايد تيرزن ضامن آن باشد براى يكمى جز اينكه تفسير شود كه پس از به خاك افتادن از كار نيفتاده و ميتواند بگريزد و تيرزدنش\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nجائز است ولى اين بعيد است .\r\nدر تحرير گفته : اگر يكمى آن را تير زند و بر جا دارد و دومى هم به آن تير زند پس اگر تير يكمى كارگر شده باينكه بگلو يا دل آن خورده دومى ضمانتى ندارد برايش مگر آنكه با تيرش نقصانى به دو رساند و ضامن آن نقصان گردد و اگر تير يكم كارى نباشد و دومى او را از كار انداخت حرام است مگر سرش را ببرد و اگرش از كار نينداخت اگر تذكيه شود پس از آن حلال است و اگر بتذكيه‌اش نرسد اگر يكمى نتواندش تمام ارزش آن به عهده دومى است با مراعات كسر عيبى كه يكمى بدان رسانده زيرا زخم دومى آن را حرام كرده و غرامت دارد و اگر يكمى تواند تذكيه‌اش كند و اهمال كند تا بهر دو زخم بميرد نيم ارزش آن با مراعات عيب به عهده دومى است پايان .\r\n3 - عياشى در 1 : 293 تفسيرش : بسندش از امام ششم عليه السّلام كه پرسش شد سگ گبر را مسلمانى آموزد و بسم اللَّه گويد و براى شكار رها كند ؟ فرمود : آرى او سگبانست چون نام خدا بر آن برد باكى ندارد 4 - عياشى - 294 تفسيرش - : بسندش تا على عليه السّلام كه يوز شكارى و سگان كردى كه آموزش گيرند چون سگ سلوقى باشند .\r\nبيان : در قاموس است كه سلوق چون صبور قريه‌ايست در يمن و زره و سگ را بدان نسبت دهند يا نام شهريست در كنار ارمنيّه يا نسبت به سلقيه است با حركت لام نام شهرى در روم كه در تلفظ نسبت تغيير كرده پايان و ظاهر خبر دلالت دارد بحلالى شكار يوز و حمل بر تقيه شده كه دانستى و عامى بودن روايت مؤيد آنست .\r\nو در كافى 6 : 205 فروع - بسندش آن را از سكونى آورده كه فرمود سگان كردى الخ و يوز در آن ذكر نشده و ممكن است عبارت نخست جمله مستقلى باشد و مقصود اين باشد كه يوز هم از جانوران شكاريست ولى مكلّب نيست كه شكارش حلال باشد و گرچه بعيد است ، در مسالك گفته : باجماع فرقى ميان سگ\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nسلوقى و جز آن نيست .\r\n5 - در كتاب مسائل على بن جعفر است از برادرش موسى عليه السّلام كه پرسيدمش مردى را شايد كبوتر حرم را در حل شكار كند و سرش را ببرد و آن را بحرم برد و بخورد ؟ فرمود : خوردن كبوتر حرم در هيچ حال شايسته نيست - 10 : 251 - بحار الانوار - بيان : حكمش در كتاب حجّ آيد ان شاء اللَّه .\r\n6 - در دعائم : بسندش از امام پنجم عليه السّلام از پدرانش كه پرنده در آشيانه‌اش در امان خداست چون پريد آن را شكار كنيد اگر خواهيد .\r\n7 - و از امام ششم عليه السّلام كه جاندارى شكار نشود جز كه تسبيح را ضايع گزارد .\r\n8 - و از على عليه السّلام كه چون پرنده ملك شد وانگه پرواز گرفت و گرفته شد حلال است براى گيرنده‌اش امام ششم عليه السّلام فرمود : مقصود بازها و مانند آنها است كه در اصل مباحند و غدقن شد از شكار كبوتر ميان شهرها و اجازه هست در شكارشان ميان دهها .\r\n9 - و از على عليه السّلام كه : شكار از آن آنست كه زودترش گرفت .\r\nبيان : اگر شكار را رها كرد بىقصد رفع يد از ملكش خلافى نيست كه در ملك او ميماند و اگر به قصد اخراج از ملك باشد در خروجش از ملكش خلاف است به دو قول 1 - كه اشهر است عدم خروج است 2 - خروج از ملك او است كه شيخ در مبسوط آن را برگزيده و دليل آورده كه اصل در شكار ملك نبودنست و ملك او به وضع يد است و سببش از ميان رفته و سستى اين دليل نهان نيست و نتيجه سلب ملك از او ملك شدن براى كسى است كه آن را دوباره شكار كند و نخست نتواند آن را از او بگيرد ، و بنا بر عدم خروج از ملك با قصد رفع ملك يا تصريح باباحه است آن آيا براى ديگرى مباح است يا نه دو وجه دارد و درست‌تر اباحه بر ديگرانست به اين معنى كه هر كسش خورد غرامتى ندارد ولى تا عين او موجود است مالك تواند بدان برگردد و آن را بستاند مانند نثار عروسى و خبر اگر صحيح\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nباشد مؤيد آنست كه مختار مبسوط است و گويا نهى از شكار كبوتر شهر براى اينست كه غالباً ملك ديگريست و ممكن است حمل شود بر كبوترى كه نشانه ملك دارد يا بر كراهت و در يك نسخه بجاى قرى عراء آمده يعنى فضاى بىساتر و آزاد و بدون مدّ بمعنى ناحيه و جانب است و مقصود از آن بيابانها است .\r\n10 - در دعائم : بسندش تا على بن ابى طالب عليه السّلام كه پرسش شد از قول خدا عزّ و جلّ «  وَ ما عَلَّمْتُمْ مِنَ الْجَوارِحِ مُكَلِّبِينَ  » فرمود : مقصود سگانند و جارح كاسب است كه خدا عزّ و جلّ فرمايد :  وَ يَعْلَمُ ما جَرَحْتُمْ بِالنَّهارِ  - 60 - الانعام يعنى آنچه كسب كنيد در روز .\r\n11 - و از آن حضرت عليه السّلام است كه آنچه را از سگهاى آموخته نگهدارند خورده شود و اگر چه آن را كشته باشند و آنچه را سگان نياموخته كشته‌اند خورده نشود يعنى با بسم اللَّه گفتن هنگام فرستادن آنها و باكى نيست بخوردنش اگر بسم اللَّه فراموش شده .\r\n12 - و از امام پنجم و ششم عليهما السّلام است كه رخصت دادند در خوردن آنچه سگان آموخته نگهدارند گرچه آن را بكشند و از آن بخورند و رخصت ندارند در آنچه پرنده شكارى از آن خورده .\r\n13 - و از امام پنجم عليه السّلام است كه صقرها و بازها از جوارحند .\r\n14 - و از امام ششم عليه السّلام است كه يوز آموخته چون سگ است و حلال است آنچه نگهدارد .\r\n15 - و از رسول خدا صلى اللَّه عليه و آله و سلم است كه نهى كرد از شكار سگ سياه و فرمان داد بكشتنش بويژه اگر سياه يك رنگ باشد .\r\n16 - و از امام ششم است كه سگها همه جورند و چون سگ كردى آموخته شود مانند سلوقى است .\r\n17 - و از آن حضرتست عليه السّلام كه هر كه سگ را بىبسم اللَّه فرستد شكارش خورده نشود يعنى آنچه كشته باشد بىبسم اللَّه از روى عمد و اگر فراموش كند آن را\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nيا نداند پس بخورد .\r\n18 - و از آن حضرت عليه السّلام كه شكارى را كه سگ گيرد و شكارچى آن را زنده دريابد وانگه جان دهد در آنجا كه سگ كار كرده فرمود : بخور خدا عزّ و جلّ فرمايد « پس بخوريد از آنچه براتان نگهداشتند » و اما اگر شكارچى آن را زنده دريابد و در سر بريدنش مسامحه كند يا آن را بمنزلش برد و جان دهد يا سگى كه گرفته‌اش آموخته نباشد حرام است .\r\n19 - از على عليه السّلام كه شكار سگ گبر خورده نشود جز مسلمانش گيرد و گردن بند نهد و بياموزد و بفرستد فرمود : و اگرش مسلم دنبال شكار فرستد جائز است خوردن آنچه نگهدارد و گرچه او را نياموخته .\r\n20 - و از جعفر بن محمّد عليه السّلام كه چون مردى شكارى با شمشير زند يا با نيزه يا با تيرش بكشد و نام خدا را در آن كار برده باشد حلال است و در باره مرديكه تير به شكار زده و از او كوتاه آمده و مردمى پيش افتادند و شكار را با شمشير زدند پيش از گرفتنش فرمود حلال است خوردنش .\r\n21 - و پرسش شد عليه السّلام از نرّه گاو وحشى كه مردم با شمشيرش زدند و بسم اللَّه گفتند و آن را ميان خود تيكه كردند ، فرمود تذكيه شده و حلال است .\r\n22 - و از او عليه السّلام در باره مرديكه تير به شكار زده و شكار تحمل كرده و با تير رفته يا نيزه به او زده و تحمل كرده و با آن رفته و از او نهان شده و فردايش آن را بيجان يافته و تيرش در پيكر اوست يا به او تيرى زده كه بجانگاهش خورده و دانسته كه از كار او بيجان شده نه از جز او فرمود : خوردنش حلال است چون البته از رسول خدا صلى اللَّه عليه و آله و سلم روايت شديم كه فرمود : هر شكارى زدى و جابجا جانداد بخور و هر چه نهان شد وانگه مرد مخور و اين گفتار مبهمى است كه نهى براى تأديب و كراهت است يا در صورت شك در اينكه بيجان‌شدنش از كار او بوده يا نه و آنچه از جعفر بن محمّد عليه السّلام آورديم تفسير آنست و ترديد ندارد كه اگر بداند اويش كشته حلال است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n23 - و از على عليه السّلام و هم از امام ششم كه فرمودند در باره شكارى كه شكارچى زند و تحمل كند و در آب يا آتش افتد يا از بلندى پرت شود و بميرد فرمود : خورده نشود جز كه زنده‌اش دريافت شود و سرش را ببرند .\r\n24 - و از امام پنجم عليه السّلام كه هر چه با سنگ و گلوله و مانندشان كشته شود حرام است جز آنكه زنده بدست آيد و تذكيه شود .\r\n25 - از جعفر بن محمّد عليه السّلام كه بد داشت شكار با تير بىپيكان را مگر جز آن تيرى نداشته باشد .\r\n26 - و از رسول خدا صلى اللَّه عليه و آله و سلم كه نهى كرد از شكار گبر و از ذبيحه آنان و مقصود شكاريست كه كشتند پيش از آنكه زنده باشد و تذكيه شود يا سگى كه فرستادند آن را كشته .\r\n27 - و از على عليه السّلام كه آنچه در دام افتد و در آن جان دهد مردار است و آنچه زنده يابند تذكيه شود و حلال است .\r\nبيان : اينكه گفته : و الجارح ، گويا از كلام مؤلف است و همچنين « يعنى في المواضع » « و هذا خصوص » و اينكه سگ بهيم يعنى سياه يك رنگ را استثناء كرده از روايت كلينى و شيخ گرفته كه در ( 6 : 206 فروع كافى ، و در تهذيب 9 : 80 ) بسندشان از سكونى از امام ششم آوردند كه امير المؤمنين عليه السّلام فرمود : سگ سياه يك رنگ شكارش حرام است چون رسول خدا صلى اللَّه عليه و آله و سلم فرمان كشتن آن را داده .\r\nگفته او : و ان ارسله ظاهراً مضمون حديث ديگريست كه گذشت و تذكيه و حيّه يعنى شتابانه و در بيشتر نسخه‌هاى تهذيب بجاى وحيه وجيئه آمده بجيم و همزه يعنى زده شده و گويا تصحيف است .\r\nقوله « الا ان لا يكون » ظاهرش جواز شكار با تير بىپيكانست در حال اضطرار و نبودن ابزار ديگر و كلينى ( 6 : 212 فروع ) و شيخ ( 9 : 35 تهذيب ) بسند خوبى از حلبى آوردند كه پرسش شد امام ششم عليه السّلام از آنچه معراض از شكار به زمين افكند فرمود : اگر جز معراض تيرى ندارد و نام خدا برد بر آن حلال است\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nآنچه كشد و اگر جز او تيرى دارد پس نه .\r\nو در روايت ديگر از ابى جعفر عليه السّلام آوردند كه باكى ندارد اگر همان تير را دارى و براى همينش ساختى و به اين تفصيل كسى قائل نشده زيرا اگر پيكان دارد گفتند مطلقا شكارش حلال است و اگر ندارد مطلقا حرام است چنانچه دانستى ، و ممكن است حمل آنها بر استحباب و بر اينكه آهن دارد يا آهن پوش باشد و احوط اكتفاء نكردن به معراض است در صورتى كه ندرد شكار را و ضرورت نباشد و شيخ در صحيح از امام ششم عليه السّلام آورده كه چون با معراض تير انداختى و دريد بخور و اگر ندريد و بپهنا به شكار خورد و او را كشت مخور .\r\nمن گويم : در روايات ما و در كتب فقهاى ما با خ نقطه‌دار و راء بىنقطه است و در روايات عامه با زاء در نهايه است كه در حديث عدى است ، كه گفتيم : يا رسول اللَّه ما با معراض تير زنيم فرمود : « كل ما خزق و ما اصاب بعرضه فلا تأكل » بخور آنچه تير در آن فرو رفته و آنچه بپهنا به شكار خورده مخور - پايان - .\r\nو خلافى نيست كه هر چه را دام و شبكه كشد يا از شكار ببرند حرام است .\r\n28 - در خلاف شيخ - 3 : 202 - عدى بن حاتم روايت كرده كه پيغمبر صلى اللَّه عليه و آله و سلم فرمود : سگى را كه آموختى و رها كردى و بسم اللَّه گفتى بر آن هر چه را برايت نگهداشت بخور ، گفتم : و گرچه بكشد ؟ فرمود : چون آن را بكشد و از آن نخورد برايت نگهداشته ، گفتم : يا رسول اللَّه من سگم را رها كردم و دنبال شكار فرمود : چون سگت را فرستادى و بسم اللَّه گفتى بخور و گر نه مخور ، گفتم : من سگم را فرستادم و بر شكار سگ ديگر يافتم ؟ فرمود : مخور تو براى سگ خود بسم اللَّه گفتى ، گفت : گفتم : يا رسول اللَّه ما شكار كنيم و يكى از ما تير به شكار زند و شكار دو شب تا سه شب از او نهان گردد و آن را بيجان يابد و تيرش در تن او است ؟\r\nفرمود : چون اثر تيرت را در آن يافتى و اثر درنده ندارد و دانى تيرت آن را كشته بخور ، گفت : از رسول خدا شكار را پرسيدم فرمود : چون به شكار تير انداختى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو نام خدا بردى و آن را كشت بخور و اگر در آب افتاد و جان داد مخور چون ندانى آبش كشته يا تيرت گويم : اين روايت آوردم با آنكه سندش عامى است براى آنكه عدى از خواص اصحاب امير المؤمنين عليه السّلام بود و در غزواتش همراه او بود ، فضل بن شاذان گفته : او از پيشتازانى است كه با امير المؤمنين رجوع كردند ، و چون در منطوق و مفهوم احكام بسيارى دارد و فقهاء به بيشتر آنها فتوى دادند و اخبار بسيارى از طرق ما مؤيد آنست و در گذشته آنها را بيان كرديم .\r\n29 - در شهاب : رسول خدا صلى اللَّه عليه و آله و سلم فرمود : هر كه دنبال شكار رود غفلت گيرد .\r\nدر ضوء : يعنى و اللَّه اعلم پيروى شكار و دل دادن به دو از عبادات واجبه باز ميدارد ، و شك ندارد كه شكار شيفتگى و حرص و شهوت دارد و او را از همه مهمات وااندازد و از عبادات بگرداند ، و رواست شكار كنايه از دنياپرستى باشد كه مى فرمايد هر كه بدنبال شكار كردن دنيا است غفلت دارد و خود را وقف كالاى دنيا كرده و آن را كار مهم خود ساخته و گويد بدنبال شكار ميدود .\r\nدر صحيفه رضا بسندش از جعفر عليه السّلام كه به يك شكارچى گذر كرد و فرمود :\r\nاى شكارچى بيشتر شكار تو چيست كه در دامت افتد ؟ گفت : پرنده جوجه‌دار و گذشت كه ميفرمود : عيال‌دار هلاك است .\r\n31 - در قرب الاسناد - 39 - : بسندش از مسعدة بن زياد كه پرسش شد امام ششم عليه السّلام از شكار سگان و بازها و تير فرمود : آنچه سگ آموخته شكار كند و بسم اللَّه گفته شده از آن بخور و گرچه آن را كشته و از آن خورده فرمود :\r\nآنچه بشمشير و سگ و نشّاب و معراض زده شود مخور جز آنچه تذكيه شود و چنين است شكار باز و صقر و جز آنها از پرنده‌ها مخور مگر آنچه از آن تذكيه شده بيان : قوله « و الرمي » در بيشتر نسخه‌ها چنين است و گويا تصحيف است و بر فرض صحتش امام پاسخ آن را نداد و ممكن است رمى خوانده شود بر وزن غنى و آن ابريست كه بارانش درشت است و مقصود چيزيست كه بصاعقه درافتد و بفتح\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبمعنى گلوگاه سنگ پرانيست ، در قاموس گفته : نشاب با ضمه بمعنى چوبه تير است و سخن در باره آن گذشت .\r\n32 - در قرب الاسناد - 51 - : بسندش تا على عليه السّلام كه : چون سگ آموخته شكار گرفت حلال است از آن خورده باشد يا نخورده باشد ، كشته باشد يا نكشته باشد .\r\n33 - در خصال : بسندش تا رسول خدا صلى اللَّه عليه و آله و سلم كه اى على سه تا دل را سخت كنند : گوش گرفتن لهو ، شكار كردن و بدر خانه شاه رفتن الخبر .\r\n34 - و از همان : بسندش تا رسول خدا صلى اللَّه عليه و آله و سلم كه چهار تا دل را تباه كنند و در آن نفاق رويند چنانچه آب درخت رويد گوش دادن به لهو و سخنان بيشرمانه ، و رفتن بدر خانه شاه و دنبال رفتن شكار .\r\n35 - در مجالس ابن الشيخ - 270 ط نجف - : بسندش تا پيغمبر صلى اللَّه عليه و آله و سلم كه هر كه بيابان گرد باشد جفا كند و هر كه دنبال شكار رود غافل گردد ، و هر كه ملازم سلطان شود فريب خورد ، و به دو نزديك نشود جز كه به همان اندازه از خدا دور گردد در فائق گفته : دنبال رو شكار غافل گردد يعنى دل بدان بندد تا غفلت گيرد و مقصود پندار مردم نادان نيست كه وحوش از آن پريانند و هر كه بدانها آويزد او را ديوانه و غافل سازد .\r\nطيبى گفته : هر كه لهو و خوشى را شيوه خود كند غفلت گيردش چون هر دو از دل مرده برآيند و شكار براى خوراك رواست - پايان - .\r\nمن گويم : بسا مقصود اينست كه براى حرص بگرفتن شكار غافل شود از مهلكه‌هاى راهها و خود را بخطر اندازد .\r\n36 - در علل - 2 : 280 ط قم - : بسندش تا على عليه السّلام كه رسول خدا صلى اللَّه عليه و آله و سلم فرمود : دنبال شكار نرويد كه فريب‌گير شويد الخبر .\r\nبيان : گويا مقصود بدنبال شكار رفتن است تا مسافتهاى دور و خطرناك كه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمعرض هلاك است و در نسخه « على غيره » است و تصحيف است .\r\n37 - در معانى الاخبار - 214 ط غفارى - روايت است كه عادى دزد است و باغى كسى كه جوياى شكار است و جائز نيست براشان تقصير در نماز در سفر و نه خوردن مردار در حال اضطرار .\r\n38 - در قرب الاسناد - 17 - بسندش از على بن جعفر كه از برادرش امام هفتم پرسيد از مردى كه بخرى يا آهوئى برخورده و او را بشمشير زده و دو نيم كرده آيا خوردنش حلال است ؟ فرمود : آرى به شرط كه بسم اللَّه گفته باشد ، و پرسيدش از مردى كه بگوره‌خر يا آهو رسد و با شمشيرش زند و بخاكش افكند حلال است ؟\r\nفرمود : اگر بزنده‌اش رسد سرش را ببرد و اگر پيش از رسيدن جان داد آن را بخورد .\r\nتبيان : در مسالك گفته : چون شكار را با ابزارى زند مانند شمشير و عضوى از آن را ببرد اگر آنچه بازمانده نيرومند است و زندگى پايدار دارد اشكالى نيست در حرمت تيكه بريده زيرا جدا شده از زنده است و پيش از تذكيه و اگر حيات مستقره در آن نمانده مقتضاى قواعد شكار حلال بودن همه است زيرا به شكار كشته شده و همه‌اش حلال است و اگر آن را دو نيم كرد گرچه كم و بيشند اگر هر دو نجنبند حلالند يا هر دو جنبش مذبوحانه كنند خواه خون معتدل از هر دو برآيد يا از يكى يا نه ، و همچنان اگر تنها يكيشان جنبش مذبوحانه كند چه نيم سردار باشد يا نيم ديگر و اگر يكى جنبش زندگى بر جا دارد و بايد همان باشد كه سر دارد اگر با همان زخم نخست از پايش درآورده و دسترس شده بايد سرش را ببرد و زخم ديگرى مجزى نباشد و با تذكيه حلال گردد و تيكه ديگر حرام باشد و اگر از پا در نيامده و نرسيده او را تذكيه كند و زخم كارى ديگرى به او زد آنچه شكار شده حلال است و آن تيكه جدا شده نخست حرام ، و اگر بهر دو زخم جا نداد حلال بودنش دو وجه دارد و بهترشان عدم است و اگر به همان زخم نخست پس از گذشت زمانى جان داد و نتوانست سرش را ببرد باقى تنش حلال است و در تيكه پيش دو وجه است و بهتر\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nحلال است اگر در صورت سابقه گوئيم حلال است ولى اصحّ حرمت آنست ، اين مقتضاى احكام صيد است با چشم پوشى از روايات شاذّه ، و در مسأله اقوال پراكنده ايست مستند به اعتبارات يا روايات شاذه كه دچار ضعف و قطع و ارسالند .\r\n1 - اگر تنها نيمى بجنبد هم آن حلال است نه ديگرى و شرط حلالى هر دو جنبش هر دو است يا عدم آن با بيرون آمدن خون از آنها و اين قول شيخ است در نهايه .\r\n2 - حلال بودن هر دو مشروط است كه برابر باشند و با نابرابرى آن تيكه كه سر دارد اگر بزرگتر است حلال است و حركت و خونريزى شرط نيست و اين هم قول شيخ است در دو كتاب فقه او .\r\n3 - شرط حلال بودن حركت خونريزيست در هر دو تيكه و هر كدام اين هر دو را ندارند حرامند و اين قول قاضى است .\r\n4 - اگر هر دو برابرند خونريزى شرط حلال بودنست و اگر خونريزى نيمى كه سردار بيشتر است حلال است نه ديگرى و اگر يكى از آنها حركت كند همان حلال است و اين قول ابن حمزه است و محقق و جمعى گفتند هر دو نيمه مطلقاً حلالند به شرط كه در آنكه حركت دارد حياة مستقره نباشد و اين اقوى است - پايان - و خلاصه مسأله در نهايت اشكال است و صحيحه حلبى دلالت بر حليت دارد مطلقاً و همچنين اين خبر ، و نتيجه جمع ميان اخبار اينست كه چون نيم برابر شوند و عرفاً تفاوت بسيارى نداشته باشند هر دو حلالند مگر آنكه تنها يكى حركت كند نه ديگرى كه همان حركت دار حلال است ، و اگر ميان آنها تفاوت بسيار باشد نيمه بزرگتر كه سر دارد حلال است نه خردتر و اگر برعكس است هر دو حلالند با اين وجه جمع ميان اخبار مىشود و اللَّه يعلم ، و حديث دلالت دارد بر جواز شكار كردن با شمشير و حلال بودن گوره‌خر .\r\n39 - در تفسير على بن ابراهيم - 151 ط تفرشى - : « پرسندت چه حلال است براشان بگو حلال است بر آنان چيزهاى پاكيزه و آنچه بياموزيد از شكاريهائى كه سگبان باشيد بياموزيدشان از آنچه خدا بشما آموخته » و مقصود شكار سگهاى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآموخته است بخصوص كه خدا آن را حلال كرده چون آن را دريابى و سگش كشته باشد « پس بخوريد از آنچه براتان نگهداشتند » بسندى از ابى بكر حضرمى روايت دارم كه پرسيد امام ششم عليه السّلام را از شكار بازها و صقرها و يوزها و سگها فرمود : نخوريد جز آن چه را سر بريد جز از سگها را گفتم : پس اگرش كشته باشند فرمود : بخور كه خدا ميفرمايد «  وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ  » وانگه فرمود : همه درنده‌ها شكار را براى خود بگيرند جز سگهاى آموخته كه براى صاحب خود بگيرند و نگذارند ، فرمود : چون سگ آموخته را فرستادى خدا را بر او نام بر كه همان تذكيه آنست .\r\n40 - در قصص : امام ششم عليه السّلام فرمود : ورشانى بر درختى تخم مينهاد و مردى مىآمد جوجه‌هايش كه درشت شده بودند ميگرفت و آن ورشان به خدا تعالى ناليد و خدا فرمود : منش از تو كفايت كنم ، فرمود : ورشان تخم نهاد و آن مرد با دو گرده نان آمد و بدرخت بالا رفت و گدائى به دو رخ داد و يكى از آن دو گرده را به او داد و بالا رفت و جوجه‌ها را گرفت و فروشد خدا براى صدقه‌اى كه داد او را بسلامت داشت .\r\nبيان : اشاره‌اى دارد كه گرفتن جوجه‌ها از آشيانه‌شان بد است چنانچه اصحاب گفتند و در روايات آمده . در دروس گفته : بد است شكار كردن پرنده و وحشى در شب و گرفتن جوجه‌ها از آشيانه‌شان .\r\n41 - در محاسن - 628 - : بسندش كه ابن زاذان فرّوخ به امام نهم عليه السّلام نوشت و از مردى پرسيدش كه دنبال شكار تازد ، و آهنگ شكار ندارد و قصدش ورزش است ؟ فرمود : باكى ندارد جز شكار لهو .\r\nبيان : اينكه فرمود : آهنگ شكار ندارد دو احتمال دارد : 1 - نميخواهد شكار كند ولى دنبالش ميتازد .\r\n2 - مقصودش از شكار كردن بازيگرى و لهو نيست و خود شكار هم نيست و\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nهمانا غرضش تندرستى و ورزش است و هضم خوراك و دفع فضولات تن ، و اين دومى از نظر معنا روشن‌تر است و نخست از نظر لفظ حديث و جواز اين گونه شكار از محتوى سخنان اصحاب بدور نيست زيرا حكم كردند بحرمت شكار براى بازى و خوش‌گذرانى و حلالى آن براى قوت و بازرگانى و دليلشان بر حرمت اوّل و جواز دوّم مقتضى است اين گونه شكار و مانندش روا باشد ، در تذكره گفته : بازيگير در سفر شود چون كسى كه به شكار كردن بازى كند و خوش‌گذرانى نزد علماى ما نمازش شكسته نباشد زيرا لهو حرام است و سفر براى آن گناه است و اگر شكار براى خوراك خود و عيالش باشد قصر نماز واجب است زيرا كار او مباح است و اگر براى تجارت باشد موجه شكستن نماز و افطار روزه است زيرا آن هم مباح است پايان .\r\nو روشن است كه قصد ورزش هم مباح است .\r\n42 - در فقه الرضا فرمود : عليه السّلام بدان - خدايت رحمت كناد - كه چون پرنده بپرواز آيد از آن كسى باشد كه آن را بگيرد جز كه صاحب معلومى داشته باشد كه به دو برگرداندش ، و نشايد جوجه را از لانه‌اش در كوه ، يا چاه يا نيزار گرفت تا پرنده شود ، چون خواهى سگ را دنبال شكار فرستى بسم اللَّه بگو ، و اگر شكار را زنده دريافتى سرش را ببر و اگر سگ آن را كشته از آن بخور گرچه از آن خورده باشد براى قول خدا «  فَكُلُوا مِمَّا أَمْسَكْنَ عَلَيْكُمْ  » و اگر كارد ندارى تا سر شكار را ببرى سگ را باسم اللَّه بر شكار روانه كن تا او را بكشد و از آن بخور ، و اگر سگت را دنبال شكار فرستادى و سگ ديگر در گرفتن شكار با او شركت كرد از آن مخور جز اينكه آن را زنده دريابى و سرش را ببرى ، و اگر تيرش زدى و بسم اللَّه گفته‌اى و جان داده حلال است به شرط اينكه تير پيكان آهنى داشته باشد ، اگر فرداى آن روزش يافتى تيرت در تن آنست و ميدانى تيرت آن را كشته حلال است ، اگرش بر سر كوه تير زدى و تيرت به دو خورد و در آب افتاد حلال است به شرط اينكه سرش از آب بيرون ماند و اگر سرش زير آب رفته حرام است ، و مخور از آنچه با باز يا صقر يا يوز يا عقاب و جز آن شكار كنى مگر زنده‌اش يا بى و سرش را ببرى جز سگ آموخته كه\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nخوردن آنچه كشته و در آن بسم اللَّه گفتى باكى ندارد .\r\nبيانيست : بيشتر اين فصل را شيخ صدوق در فقيه - 3 : 350 - آورده .\r\nاينكه فرمود : چون پرنده شود براى كراهت شكار پيش از آنست و آن بعيد است يا مقصود اينست كه پر بريده نباشد كه نشانه مملوك بودن آنست و گيرنده مالكش نشود مگر پس از تعريف لقطه و همچنين اگر زخمى دارد و ظاهرش اينست كه اصل در پرنده اباحه است پس از پرواز كردن گرچه بداند كه مالكى داشته مگر او را بشناسد كه بايد به دو برگرداند ، ولى من قائل بدان را نديدم ، و گفتند : مقصود از پرنده بودن جدا شدن او است از لانه و غرض اين است كه پيش از آن شكارش با تير زدن و مانند آن جائز نيست زيرا نيروى گريز ندارد و بعد از اين احتمال نهان نيست ، « سگ ديگرى با آن شركت كرد » كه آن ديگرى آموخته نيست يا براى رها كردنش بسم اللَّه گفته نشده و دانسته شود كه هر دو جان شكار را گرفتند يا دانسته نشود كدامش بيجان كرده و اگر بداند همان سگ آموخته با بسم اللَّه بيجانش كرده زيانى ندارد و مؤيد آنست روايت كلينى .\r\n- در 6 : 203 فروع - بسندش از امام ششم عليه السّلام كه فرموده : اگر با آن سگ نياموخته يافت از آن نخورد .\r\nو در - 6 : 206 فروع - از ابى بصير كه پرسيدم او را عليه السّلام از مردمى كه سگ‌هاى همه آموخته خود را رها كردند براى شكار و بسم اللَّه هم گفتند ، و چون سگها رفتند سگ بيگانه‌اى در آنها درآمد كه صاحبش را نشناسند و همه در شكار كردن شريك شدند فرمود : از آن نخوريد چون ندانى آموخته آن را گرفته يا نه .\r\nاينكه فرمود : « به شرط اينكه در تير پيكان آهنى باشد » در صورتيست كه بىپيكان با تيزى خود ندرد چنانچه گذشت . قوله : « و إن رميت » در فقيه است كه اگرش بر كوه تير زدى و افتاد و جانداد مخورش و اگرش تيرت به دو خورد و در آب افتاد و جانداد به شرط كه سرش بيرون آب باشد بخورش و اگر در آب باشد مخورش و مشهور است ميان اصحاب كه اگر از كوه پرت شود يا در آب افتد و\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nجان دهد حلال نيست آرى اگر بر سر جان باشد و حيات مستقره ندارد حلال است .\r\nو در صحيحه حلبى است در - 6 : 215 فروع - بسندش از امام ششم عليه السّلام كه پرسش شد از مرديكه شكارى زده و آن بر كوهى يا بر ديواريست و تير او را ميدرد و جان ميدهد فرمود : از آن بخور و اگر در آب افتد پيرو تيرت و بميرد از آن مخور .\r\nو مانندش بسند موثقى از سماعه روايت است - 6 : 215 و از عبد الرحمن حجاج 6 : 215 فروع از ابى الحسن عليه السّلام فرمود : از شكارى كه در آب افتد و جان دهد مخور .\r\nدر مسالك گفته : حلال نبودن آن گاهيست كه بدانى مرگ شكار مستند بهر دو يا مستند بجز تير است يا شك داشته باشى ، و اگر بدانى بيجان شدن آن تنها بر اثر تير است حلال است چون مقتضى موجود و مانع مفقود است و گر چه افتادن در آب و پرت شدن زودترش بيجان سازد و شيخ صدوق و پدرش حلال بودن آن را مشروط دانستند باينكه سرش از آب بيرون باشد و جان دهد و عيبى ندارد زيرا اين نشانه است كه با تير كشته شده اگر خلافش معلوم نباشد .\r\n43 - در سرائر بنقل از كتاب موسى بن بكر از امام ششم عليه السّلام روايت كرده كه چون تير به شكار زدى و آن را يافتى و جز اثر تيرت سبب مردنى ندارد و ديدى جز تيرت آن را نكشته از آن بخور نهان شده باشد از تو يا نه - 464 - السرائر - .\r\n44 - عياشى از ابي بكر حضرمى كه امام ششم عليه السّلام را پرسيدم از شكار بازها و صقرها و يوزها و سگها فرمود : از شكار هيچ كدام مخور جز سگها ، گفتم او را كشته ، فرمود : حلال است زيرا خدا ميفرمايد : « و آنچه از شكاريها را آموختيد كه سگبانيد ، از آنچه خدا يادتان داده به آنها آموختيد بخوريد از آنچه براتان نگهدارند و خدا را بر آن نام بريد - 1 : 294 تفسير عياشى .\r\n45 - از عبيده از امام ششم عليه السّلام از مردى كه سگ آموخته را سر دهد و بسم اللَّه گويد ؟ فرمود : حلال است و اگر چه بدان رسد و آن را كشد و اگر با آن سگ ناآموخته باشد از آن مخور ، گفتم : صقر و عقاب و باز چطور ؟ فرمود :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاگرش زنده يا بى و سر برى بخور و اگر بتذكيه‌اش نرسى مخور از آن ، گفتم :\r\nيوز چون سگ نباشد فرمود : نه مكلب جز با سگ نباشد .\r\n46 - و از همان از سماعه از امام ششم عليه السّلام فرمود : پدرم فتوى ميداد و من هم فتوى مىدهم و در شكار باز و صقر نگران بوديم ولى اكنون نگران نباشيم شكارشان حلال نيست جز اينكه زنده دريافت شوند و تذكيه شوند ، و راستى در كتاب على عليه السّلام است كه خدا تعالى فرمود : «  ما عَلَّمْتُمْ مِنَ الْجَوارِحِ مُكَلِّبِينَ  » و آنها سگانند .\r\nبيان : يعنى جوارح نامبرده در آيه همان سگانند كه فرمود « مكلبين » محدث استرآبادى - ره - گفته : يعنى مقصود از واژه مكلبين سگانند ، و در تفسير على بن ابراهيم روايت ديگرى است كه مؤيد آنست و از اينجا دانسته شود كه قرائت على عليه السّلام بفتح لام است و قرائت معروفه بكسر لام است پايان .\r\nگويم : نيازى بدين تكلف و تغيير قرائت نيست .\r\n47 - عياشى - 1 : 245 تفسيرش - از زراره از امام ششم عليه السّلام كه جز سگان از آنچه يوزها و صقرها و مانندشان شكار كنند البته از شكارشان مخور جز آنچه را دريابى و تذكيه كنى زيرا خدا فرموده است : « مكلبين » و هر چه جز سگ شكارش حرام است جز اينكه آن را دريابى و تذكيه كنى .\r\n48 - و از همان بسندى كه در كتاب على است كه خدا فرمود :  « وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ  » و آنها همان سگانند .\r\n49 - و از همان از امام ششم عليه السّلام پرسش شد از شكارى كه سگش ميگيرد و شكارچى وامينهدش تا جان دهد ، فرمود : آرى بخور زيرا خدا ميفرمايد «  فَكُلُوا مِمَّا أَمْسَكْنَ عَلَيْكُمْ  » - تفسير عياشى 1 : 295 - .\r\nبيان : اين مختصريست از صحيحه جميل گذشته در حكم نهم كه سخن در باره آن گذشت .\r\n50 - عياشى : بسندى از او عليه السّلام از شكار كه سگش گيرد و مرد رسد و آن را بستاند و در دست او جان دهد آيا حلال است ؟ فرمود : آرى خدا فرمايد :  « فَكُلُوا مِمَّا أَمْسَكْنَ عَلَيْكُمْ  » .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبيان : گويا منظور اينست كه حيات مستقره ندارد يا فرصت سر بريدنش نباشد يا ابزار ذبح نباشد بنا بر قولى يا اينكه سگ او را كشته باشد كه بعيد است بنا بر قولى .\r\n51 - عياشى از امام ششم عليه السّلام در تفسير آيه  « وَ ما عَلَّمْتُمْ مِنَ الْجَوارِحِ  » الخ » فرمود : باكى نيست به خوردن شكارى كه سگ گرفته و از آن نخورده ، و اگر پيش از آنكه دريا بيش سگ از آن خورده حلال نيست .\r\n52 - و از همان - 295 - امام ششم عليه السّلام فرمود : يوز از آنست كه خدا فرموده « مكلّبين » .\r\n53 - و از همان : از ابان بن تغلب كه شنيدم امام ششم عليه السّلام ميفرمود : بخور از آنچه سگ برايت نگهداشته و گرچه يك سوم آن بجا مانده .\r\n54 - در هدايه است كه بخور هر آنچه سگ آموخته شكار كرده گرچه آن را كشته و از آن خورده و جز يك تيكه از آن نمانده و مخور از شكار باز و صقر و يوز و عقاب جز آنچه برسى و سرش را ببرى ، و هر كه سگ دنبال شكار فرستد و عمداً بسم اللَّه نگويد و او شكار گيرد خوردنش حلال نباشد زيرا خدا عز و جل ميفرمايد :\r\n« و نخوريد از آنچه نام خدا بر آن برده نشده » و اگر فراموش كرده بسم اللَّه را هنگام خوردن بسم اللَّه گويد و چنين است ذبيحه و باكى نيست به خوردن گوشت گوره‌خرها ، و باكى نيست به خوردن شكارى كه در شب شكار شود ، و روا نيست شكار كبوتر در شهرها ، و روا نيست گرفتن جوجه از آشيانه‌هاى كوه و چاه و نيزار تا پرنده شوند .\r\nبيان : هنگام خوردن بسم اللَّه گويد محمول بر استحبابست ، در باره گوره‌خر فرمود : باكى نيست به خوردن نيست يعنى كار حرامى نيست يا مقصود اينست كه كراهت عمل به خوردن گوشت سرايت نكند ، « لا يجوز » ظاهر در حرمت است و نديدم جز او كسى گفته باشد ، و در مقنع همچنين گفته : و حملش به شكار آن با سنگ و تير و مانندشان بعيد است ، آرى ممكن است منظور از آن كراهت شديده باشد ، در مختلف\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nگفته : بد است گرفتن جوجه از لانه‌هاشان و صدوق و پدرش گفتند : جائز نيست گرفتن جوجه‌ها از آشيانه‌هاشان در كوه و چاه و نيزار تا پرنده شوند و اگر منظور حرمت باشد مسأله خلافى شود و اصل عدم حرمت است .\r\n55 - در سرائر : و بسندى از امام ششم عليه السّلام در باره مردى كه كبوتر اهلى شكار كرده فرمود : اگر پرنده باشد از آن كسى است كه آن را گرفته .\r\n56 - و از همان : بسندى از اسحاق بن عمار كه به امام ششم عليه السّلام گفتم :\r\nپرنده‌اى در خانه افتد و ما آن را بگيريم و در اطراف ما كبوتردار است ؟ فرمود :\r\nاگر پرنده است از آن كسى است كه آن را گرفته ، گفتم - نزد ما افتد و آن را بگيريم و بدانيم از كيست ؟ فرمود : اگر او را ميشناسى برش گردان به صاحبش .\r\nبيان : در روضه گفته : شكار پر بريده يا هر چه اثر مملوكى دارد ملك گيرنده نشود چون نشانه دارد كه مالك ديگر داشته و اصل بقاء ملك او است ، و اعتراض شده كه اثر دلالت بر مؤثر دارد نه بر مالك زيرا بسا بىملكيت اثر گذارد يا اثر كسى باشد كه شايسته ملكيت نباشد ، يا مال او محترم نباشد و چگونه به مجرد اثر حكم شود كه مالك محرمى داشته با اينكه اثر عام است و عام دليل بر خاص نشود و بنا بمشهور با وجود اثر لقطه باشد و بىاثر از شكارچى است و گر چه خانگى باشد چون كبوتر جز اينكه مالكش را بشناسد كه بايد بوى رساند .\r\n57 - در مختلف : بسندى از امام صادق عليه السّلام كه باكى نيست بفضله پرستو چون حلال گوشت است ولى خوردن گوشتش مكروه است چون به تو پناه آورد و در خانه‌ات منزل گرفته ، هر پرنده به تو پناهنده شد پناهش ده .\r\nبيان : دلالت دارد بر كراهت شكار هر چه در خانه آدمى آشيانه كند يا از درنده و جز او به دو پناهد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nباب هشتم تذكيه و انواع و احكامش\r\n\r\nآيات قرآن مجيد\r\n1 - البقره - « راستى خدا بشما فرمايد سر بريده ماده گاوى - تا - فرمايد : سر بريدند و نزديك بود كه نكنند 67 - 71 .\r\n2 - المائدة : حرام شده بر شما مردار و خون و گوشت خنزير و آنچه قربانى شود بنام جز خدا و خفه شده و كوفته شده و پرت شده و شاخ خورده و آنچه درنده خورده جز آنچه را تذكيه كنيد و آنچه بر تخته سنگ بتها سربريده شود - 3 - 3 - الانعام : پس بخوريد از آنچه نام خدا بر آن برده شده اگر به آيات خدا مؤمنيد 118 و شما را نباشد كه نخوريد از آنچه نام خدا بر آن برده شود با اينكه بيان شده براى شما آنچه بر شما حرام است جز آنچه بدان بيچاره شديد 119 و نخوريد از آنچه نام خدا بر آن برده نشود و راستش كه آن فسق است و راستى شيطانها البته بدل دوستانشان اندازند تا با شما ستيزند و اگر فرمانشان بريد البته كه مشركانيد 131 و چهارپايانى كه نام خدا بر آنها نبرند بدروغ بستن بر خدا البته سزاشان دهد بدان چه بدروغ بندند 138 يا فسقى كه قربانى شده بنام جز خدا - 145 .\r\n4 - الحجّ : نام برند خدا را بدان چه روزيشان كرده از چهارپايان بيزبان 34 - و شتران قربانى را از شعائر خدا براى شما ساختيم از آن شما است در آنها خوبى ، ياد كنيد نام خدا را بر آنها در رسته‌ها و چون پهلوشان به زمين چسبيد از آنها بخوريد 36 - .\r\n5 - الكوثر : نماز كن براى پروردگارت و نحر كن .\r\nتفسير : «  أَنْ تَذْبَحُوا بَقَرَةً  » ظاهر است در اينكه گاو را سر برند نه نحر كنند ، طبرسى - ره - در 1 : 132 مجمع - گفته ذبح بريدن رگهاى گردن است\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nو در گاو و گوسفند است و نحر در شتر است و روا نيست در آنها نزد ما جز همين ، و فقهاى ديگر را در باره آن اختلاف است ، به امام صادق عليه السّلام گفتند : مردم مكه گاو را از گودى گلو ذبح كنند چه فرمائى در خوردن گوشتش ؟ اندكى خاموش شد و فرمود : خدا فرموده : او را ذبح كردند و نزديك بود نكشند ، مخور جز آنچه از مذبحش ذبح شود .\r\nگويم : تفسير آيه مائده گذشت ، و دلالت دارد بوجوب تذكيه و حرمت آنچه بجز بر نام خدا تذكيه شود و بنام بت و مانند آن ذبح شود و به زودى اخبار در تفسير آن آيند .\r\n« فكلوا » طبرسى - ره - گفته : راستى چون بت پرستان بمسلمانها گفتند :\r\nآنچه را خود كشيد بخوريد و آنچه پروردگارتان كشد نخوريد گويا خداى سبحان بدانها فرمود : از نادانى خود بگذريد و بخوريد يعنى براتان مباح است گرچه امر دارد «  مِمَّا ذُكِرَ اسْمُ اللَّهِ عَلَيْهِ  » يعنى در نحرش بسم اللَّه آمده و نه مردار است و نه بنام بت ذبح شده و گفتند ذكر هر نام يا وصف خاص خدا كافى است چون بسم الرحمن يا بسم القديم ، بسم القادر بنفسه يا بسم العالم بنفسه و آنچه اين معنا را دارد و كفايت بسم اللَّه اجماعى است و ظاهر كفايت جز آنست كه خدا فرمايد « بگو اللَّه را بخوانيد يا رحمان را هر كدام را بخوانيد از آن او است نامهاى بهتر » «  إِنْ كُنْتُمْ بِآياتِهِ مُؤْمِنِينَ  » يعنى ميدانيد خدا و رسولش و درستى آنچه از نزد خدا آورده براتان پس بخوريد آنچه را حلال كرده نه آنچه را حرام كرده ، اين آيه دلالت دارد بر وجوب بسم اللَّه در ذبيحه و بر اينكه ذبيحه كفار حرام است و چون بسم اللَّه بر آن نگويند و هر كدام هم گويند آن را واجب ندانند و يا آنكه مقصودشان از خدا آنست كه شرع موسى يا عيسى را جاويدان كرده و نام خدا را بحقيقت نبرند .\r\n«  وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ  » يعنى چه داريد در اينكه نخوريد از آنچه نام خدا بر آن برند و معنى استفهام دارد نزد زجّاج و بصريان ديگر يعنى چه مانعى است كه از آن نميخوريد ؟ و گفتند : يعنى نيست براى شما\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنخوردن از آن ( و ما نافيه است ) با اينكه حرام براى شما بيان شده كه گفتند همانست كه در سوره مائده آمده كه «  حُرِّمَتْ عَلَيْكُمُ الْمَيْتَةُ  تا آخر آيه » و اعتراض شده كه مائده مدتى پس از سوره انعام نازل شده مگر اينكه مقصود بيان آن به زبان پيغمبر صلى اللَّه عليه و آله و سلم باشد و پس از آن در قرآن نازل شده باشد ، و گفتند : مقصود تفصيل حرام وارد در همين سوره است كه فرموده :  « قُلْ لا أَجِدُ فِي ما أُوحِيَ إِلَيَّ مُحَرَّماً  تا آخر آيه » ( در اينجا اختلاف قرائت را بيان كرده ) .\r\n« و نخوريد از آنچه نام خدا بر آن برده نشده » يعنى هنگام ذبحش بسم اللَّه نگفتند ، و اين صريح است در وجوب تسميه بر ذبيحه زيرا اگر واجب نبود تركش را حرام نميكرد  « وَ إِنَّهُ لَفِسْقٌ »  يعنى خوردن از آنچه نام خدا بر ذبحش نبردند فسق است ، و راستش شياطين كه علماء كفار و سروران متمرد آنها هستند ، در اندازند بدل دوستانشان كه پيروان كافر آنهايند تا با شما بستيزند در حلال بودن مردار ، حسن گفته : بت پرستان عرب با مسلمانان ستيزه داشتند و به آنها ميگفتند :\r\nچگونه آنچه خود كشيد خوريد و از آنچه خدا كشد نخوريد و كشته خدا خوردنىتر است از كشتهء شماها ، ستيزه‌شان اين بود ، عكرمه گفته : گروهى از گبران فارس كه دوستان بت پرستان بودند بدانها نوشتند در زمان جاهليت كه محمّد و يارانش پندارند پيرو فرمان خدايند وانگه پندارند آنچه كشند حلال است و آنچه خدا كشد حرام . و اين دلپسند آنان گرديد ، اينست معنى وحى آنان باينان ، ابن عباس گفته : يعنى شياطين جن كه ابليس و لشكرش باشند بدل دوستان آدمى خود اندازند و آنها مشركان را وسوسه كنند و سپس خدا فرمود : اگر شما مؤمنان پيروى آنها كنيد در گفتارشان كه مردار و جز آن حلال است شما هم مشرك باشيد زيرا هر كه مردار را حلال داند و بخورد باجماع كافر است و هر كدام كه حرام داند و بخورد فاسق است ، اين گفته حسن و جمعى از مفسرانست عطا گفته مخصوص قربانى است كه عرب براى بتان ميكردند - مجمع البيان - 4 : 356 - 358 - ) .\r\n « لا يَذْكُرُونَ اسْمَ اللَّهِ عَلَيْهَا  » بيضاوى گفته : يعنى در ذبحش نام خدا نبردند و نام\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبت بردند ، و گفتند : يعنى بر پشت آنها حج نميكردند ، از روى دروغ بستن بر خدا و سزا دهد آنها را بر دروغ بستن خود .\r\n«  لِيَذْكُرُوا اسْمَ اللَّهِ  » يعنى قربانى پذيرفته شود براى آنكه بر آن نام خدا برند نه جز او و آن را ويژه چهارپايان نمود براى اشاره باينكه قربانى حج جز از آنها نشود ، و دلالت دارد كه قربانى و بردن نام خدا بر آن در همه شرايع بوده چون فرموده « براى هر امتى رسم قربانى مقرر كرديم تا نام خدا بر آن برند » الخ .\r\n«  فَاذْكُرُوا اسْمَ اللَّهِ عَلَيْها  » طبرسى - ره - گفته : يعنى در حال نحرش بسم اللَّه گويند و ابن عباس گفته : بگويند اللَّه اكبر لا إله الّا اللَّه و اللَّه اكبر اللهمّ منك و لك - صوافّ - يعنى ايستاده باشند و بسته بروش محمّد صلى اللَّه عليه و آله و سلم از ابن عباس است ، و گفتند : يعنى يك دستش را بندند و بر سر سه ديگر ايستند ، چنين نحر شوند و استخوانهاى ساقشان برابر هم باشند تا بر هم مقدم نگردند از مجاهد است ، و گفتند مقصود اينست كه نحر شوند و در صف باشند و ايستاده و يك دستشان از استخوان مچ و سمّ تا زانو بسته باشد ، از امام ششم است ، اين در باره شتر است ، ولى براى ذبح گاو دو دست و دو پايش را بندند و دمش را آزاد نهند ، و در گوسفند سه را بندند و يك پا را رها كنند ، و چون پهلو نهاد و به زمين افتاد و جانداد از آن بخوريد ، اين اذنست و فرمان نيست چون كه مردم دوران جاهليت آن را بر خود حرام ميدانستند ، و گفتند :\r\nخوردن از آن در صورتى كه تطوع باشد واجب است پايان ( مجمع البيان : 7 : 86 - ) .\r\n « فَصَلِّ لِرَبِّكَ وَ انْحَرْ »  ( در مجمع البيان 10 : 559 ) گفته : يعنى نماز عيد را بخوان و قربانى را بكش ، و گفتند : يعنى نماز بامداد را بخوان در جمع و قربانى را در منى بكش و جمع همان مشعر است ، محمّد بن كعب گفته : مردمى بجز خدا نياز بردند و براى جز او قربانى ميكردند ، و خدا تعالى پيغمبرش را فرمود : كه نماز و قربانيش براى تقرب به خدا و ويژه او باشد پايان .\r\nگويم : اين تفسيرها دلالت دارند كه نحر براى شتر مشروع است بلكه جز آن در آن جائز نيست .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nو بايد برگرديم بشرح احكامى كه از اين آيات استنباط شوند .\r\n1 - دلالت دارند بر اينكه بر هر چه بسم اللَّه گفته شود حلال است جز آنچه بدليل خارج شده و سخن در اين باره گذشت .\r\n2 - بدانها استدلال شده كه بسم اللَّه هنگام ذبح واجب است بلكه هنگام شكار مطلقا جز آنچه بدليل خارج شده چون ماهى و ملخ ، و بسا مقصودشان از وجوب وجوب شرطى است يعنى شرط حلال شدن ذبيحه است ، و از اين رو بيشتر فقهاء آن را شرط تعبير كردند ، اما وجوب تكليفى اثباتش مشكل است جز اينكه گفته شود ترك بسم اللَّه مايه حرمت و اسراف و اتلاف مال است بيراه شرعى و اما در شرط بودنش خلافى ميان اصحاب نيست ، و اگر عمداً بدان اخلال كند بطور قطع حلال نباشد و ظاهر آيه حلال نبودن بىتسميه است از روى فراموشى هم ، ولى اصحاب به حكم اخبار بسيارى كه دلالت بر حلالى در صورت فراموشى دارند آن را مخصوص حال عمد دانستند ، و در برخى آنها است كه : اگر فراموش كرد چون يادش آمد بسم اللَّه گويد و بگويد « بسم اللَّه على اوّله و آخره » و حمل بر استحباب شده چون كسى آن را واجب ندانسته ، و در ترك از روى نادانى دو وجه است و ظاهر اصحاب حرمت است و بسا كه اقرب است به حكم عموم آيه ، و اقوى كفايت بسم اللَّه است گرچه گوينده معتقد بوجوبش نباشد براى عموم آيه و بر خلاف علّامه - ره - در مختلف .\r\nدر دروس گفته : اگر عمداً آن را ترك كند با اعتقاد بوجوب ذبيحه مردار است و بىاعتقاد بوجوب مورد نظر است و ظاهر اصحاب حرمت است ، و مورد اعتراض است باينكه ذبيحه مسلم مخالف را مطلقا حرام دانند مادامى كه ناصبى نباشد ، و شك نيست كه برى از آنها آن را واجب ندانند ، و ذبيحه را با ترك عمدى آن حلال دانند پايان .\r\nدر روضه گفته : ممكن است جواب داد كه حكم آنها اينست كه ذبيحهء مخالف حلال است و اين منافات ندارد با اينكه از جهت اخلال به شرط ديگرى حرام باشد ، آرى حكم بحليت در صورت شبهه در تسميه او ممكن است بدليل اصل صحت و اطلاق ادله ديگر ، و براى عمل به ظاهر كه گفتن آن با عدم اعتقاد بوجوب و اشتراط\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرجحان دارد بر ترك ، و همان بسم اللَّه گفتن كافى است گرچه آن را واجب نداند ، و حكم بحرمت در آنجا است كه بداند بسم اللَّه نگفته ، و اين نظر خوبيست ، و سخن در باره رو به قبله كشتن ذبيحه هم مانند آنست .\r\n3 - آيه دلالت دارد كه مطلق گفتن نام خدا تعالى بر ذبح كردن يا نحر يا رها كردن سگ و تير و مانندش بس است و چنانچه بيشتر فقهاء بدان تصريح دارند گفتن اللَّه اكبر ، سبحان اللَّه ، الحمد للَّه لا إله الا اللَّه و مانندش هم كافى باشند ، و اگر تنها اللَّه بگويد كفايت آن دو قول دارد از اين راه كه ياد نام خدا بر آن صدق دارد ، و از راه ديگر مفهوم عرفى ذكر نام خدا پيوست با وصف كمال و ستايش است و همين خلاف است در « اللهم ارحمنى و اغفر لى » گفتند : اگر گويد : « بسم اللَّه و محمّد » بجرّ محمّد كافى نيست چون شرك است و همچنين اگر گويد : و محمّد رسول اللَّه ، و اگر در هر دو محمّد را برفع خواند ضرر ندارد و چون تسميه با جمله نخست تمام شده ، و پيوست شهادت برسالت فزودن خوبيست و منافى نيست بخلاف قصد شرك بهر دو نام ، و اگر گويد « اللهم صل على محمّد و آله » اقوى كفايت است ، آيا شرط است كه نام خدا را به زبان عربى گويد ظاهر احتمال دارد چون اسم اللَّه آمده و احتمال عدم دارد نيز ، زيرا مقصود از اللَّه ذات خداست و گفتن هر نامى سزاست بهر زبانى باشد ، و متفرع بر آنست گفتن بسم الرحمن و جز آن از نام‌هاى مخصوص يا غالب الاستعمال بر خدا جز واژه اللَّه .\r\n4 - فقهاء گفتند در ذبح گوسفند خوبست دو دست و يك پايش را بندند و ديگرى را رها دارند ، و پشم و موهاى او را نگهدارند تا سرد شود ، و در گاو دو دست و دو پايش را بندند و دمش را رها كنند ، و در شتر دو سمش را از دست به دو زير شانه‌اش بندند و دو پايش را رها كنند و ايستاده او را نحر كنند يا دست چپش را از سم تا زانو بندند و بر دست راستش وادارند ، و مىشود از آيه كريمه فهميد كه خوب است شتر در حال نحرش ايستاده باشد كه فرموده « صوافّ » بيضاوى گفته : يعنى ايستاده باشند و دستها و پاهاشان در صف شوند و خوانده شده « صوافن » بمعنى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nايستاده‌ها بر سه ركن و بر كناره سم چهارمى زيرا شتر قربانى بيكدستش زانوبند زنند و بر سه ديگر ايستد - انوار التنزيل 2 : 103 - و طبرسى - ره - گفته در مجمع البيان 7 : 85 - ابن مسعود و ابن عباس و ابن عمر و ابو جعفر باقر عليه السّلام و قتاده و عطا و ضحّاك خواندند « صوافن » با نون ، و حسن و شقيق و ابو موسى اشعرى و سليمان تيمى « صوافى » و صوافن چون صافنات اسبان خوبند جز اينكه اينجا بمعنى شتر آمده و صافن آنست كه يك پا را بردارد و بر سم‌هاى خود تكيه كند ، صوافى خالص لوجه اللَّه باشند .\r\nگويم : بقرائتى كه از امام باقر عليه السّلام روايت است و جز او دلالتى است بر استحباب اينكه ايستاده باشد و بيكدستش زانوبند زنند بلكه بر هر دو قرائت نحرش ايستاده دشوار است جدّاً .\r\nو اما اخبارى كه در اين باب رسيدند يكى بسندى است از امام ششم عليه السّلام كه حمران از آن حضرت پرسيده از ذبح فرموده : چون ذبح كنى رها كن و كتفش ببند و كارد را گرد گردنش مگردان تا از زير گلو درون برى و تا بالا ببرى ، رها كردن در پرنده است تنها و اگر در چاه يا درّه ژرف زمين پرت شود از آن مخور و مخوران زيرا ندانى پرت شدن او را كشته يا ذبح ، و اگر ذبيحه گوسفند است پشم يا مويش را بچسب و دست و پا را مگير و اگر گاو است ببندش و دمش را آزاد رها كن و اما شتر را سمش به زير كتفش ببند و پاهايش را رها كن و اگر پرنده‌اى كه خواهى سر برى از دستت رها شد و گريخت يا بدر رفت تيرش بزن و چون افتاد سرش را ببر بمانند شكار .\r\nدر مسالك گفته : مقصود از بستن سمها به زير كتف اينست كه دو دستش را جمع كند و ببندد از سم تا زانو و در روايت ابى الصباح بدان تصريح دارد ، و در روايت ابى خديجه است كه تنها دست چپش را ببندد و مقصود از روايت نخست هم اين نيست كه دو سم دستش را تا زير كتف باهم بندد زيرا ديگر نميتواند بايستد با اينكه در شتر مستحب است ايستاده باشد ، و اينكه در گوسفند فرمود : دست و پايش\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nرا مگير يعنى دو دست را با يك پا ببند و آنها را بدست مگير پايان .\r\nو من گويم : در اخبار نديدم كه دو پاى گوسفند و يك دستش را بندند ولى اصحاب آن را ذكر كردند و اگر مستندى دارد چنانچه ظاهر است مىشود اين خبر را حمل كرد بر اينكه پس از ذبح دست و پا را نگيرند و همان پشم يا مو را بگيرند كه در چاه و مانندش پرت نشود .\r\nكلينى در 4 : 498 - فروع - بسندش از امام ششم عليه السّلام در تفسير قول خدا «  وَ اذْكُرُوا اسْمَ اللَّهِ عَلَيْهِ »  فرمود : اين هنگامى است كه براى نحر زده شوند كه دو دستش را ميان سم تا زانو بندند و چون درافتادند پهلوشان به زمين چسبد و از ابى صباح كنانى كه پرسيدم از امام ششم عليه السّلام چگونه شتر قربانى نحر شود ؟\r\nفرمود : نحر شود و بسوى راست ايستاده باشد - 4 : 497 فروع - .\r\nو از ابى خديجه است كه گفت : امام ششم را ديدم كه شتر نحر ميكرد شتر قربانيش از دست چپ زانوبند داشت و بر جانب دست راستش ايستاده بود و ميفرمود : بسم اللَّه و اللَّه اكبر اللهم هذا منك و لك اللهم تقبّله منى ، آنگه در گودى گلويش كارد فرو كرد ، و كارد را با دست خود برآورد و چون به زمين افتاد جاى ذبحش را با دست خود بريد - 4 : 498 فروع - .\r\n5 - ظاهر قول خدا تعالى «  فَإِذا وَجَبَتْ جُنُوبُها فَكُلُوا مِنْها  » اينست كه چون به زمين افتد حلال است و نبايد صبر كرد تا سرد شود يا به كلى جانش درآيد و گرچه اصحاب آن را بجا ندادن تفسير كردند ، و نديدم كسى آن را دليل بر اين آورده باشد و تفسيرى كه كردند بايد دليل داشته باشد .\r\nدر مسالك گفته : پوست كندن ذبيحه پيش از اينكه سرد شود يا بريدن تيكه‌اى از آن دو قول دارد 1 - حرمت كه شيخ در نهايه گفته بلكه خوردن را هم حرام شمرده و ابن براج و ابن حمزه از او پيروى كردند بدليل روايت محمّد بن يحيى تا امام رضا عليه السّلام كه چون سر گوسفند را برند و پيش از جاندادنش\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nپوستش كنند يا چيزى از آن را پوست كنند خوردنش حلال نباشد - 6 : 23 فروع كافى - .\r\nو اقوى كراهت است كه قول بيشتر فقهاء است به حكم اصل و ضعف روايت كه بىسند است و نميشود دليل حرمت گردد بلكه دليل كراهت است كه مسامحه پذير است ، شهيد - ره - گفته كار پوست كردن حرام است نه خود ذبيحه نخست براى نهى از شكنجه جاندار و دوّم براى عموم قول خدا تعالى (  فَكُلُوا مِمَّا ذُكِرَ اسْمُ اللَّهِ عَلَيْهِ  ) پايان .\r\nدر مختلف گفته : أبو الصلاح گويد تيكه‌اى كه از حيوان زنده و يا ذبح شده پيش از آنكه به خاك افتد و با جاندادن سرد شود ببرند از محرماتست و مردار است ، و گفته‌اش در تيكه جدا شده از زنده خوبست ولى در باره تيكه پس از سر بريدن جاى انكار دارد ، براى اينكه دستور تذكيه انجام شده و دليل او مفهوم «  فَإِذا وَجَبَتْ جُنُوبُها  » است و جوابش اينست كه اين تعبير از نظر غالب است و مفهومش حجت نيست پايان .\r\nو من گويم : شرط سرد شدن در نهايت غرابت است زيرا آنچه در حلال بودن معتبر است جاندادنست و گرمى پس از آن تا مدتى بجا است ، و از اين رو در مس ميت كه گرم است غسل واجب ندانستند و سردشدن را شرط كردند ، و شرط بودن او در حكم مخصوصى لازم ندارد كه در همه احكام شرط باشد .\r\n6 - اينكه خدا فرمود :  « إِلَّا ما ذَكَّيْتُمْ »  دليل است كه اگر درنده خورده يا با همهء آنچه پيش از آن آمده را زنده دريابى و سرش را ببرى حلال است ، و در وقت كافى براى تذكيه ميان فقهاء اختلاف است .\r\nدر مسالك گفته : اصحاب اختلاف دارند كه درك تذكيه به حركت پس از سر بريدنست يا جهش خون پس از آن و پس از نحر ؟ مفيد و ابن جنيد هر دو را شرط دانستند و بيشتر فقهاء چون شيخ و ابن ادريس و محقق و اكثر متاخرين يكى از اين دو را كافى دانستند و برخى همان حركت را شرط دانستند و منشأ\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاختلاف اينست كه در خبرى حركت را كافى دانسته و در خبرى جهش خون را پايان .\r\nمن گويم : گويا كفايت يكى از آنها روشنتر است و اگر چه خبر كفايت حركت سند قويتر دارد ، و آنگه ظاهر كلمات اصحاب اينست كه شرط حركت پس از سر بريدنست و بيشتر اخبار از اين نظر ابهام دارند ، و صريح برخى كفايت حركت پيش از سر بريدنست و گويا احوط اعتبار حركت پس از آنست .\r\nمحقق اردبيلى - ره - گفته : اين دو يا هر يك در صورت شك نشانه حلال بودنند زيرا اگر پيش از ذبح بداند زنده است و سرش را ببرد و هيچ كدام نباشند ظاهراً حلال باشد زيرا دانسته زنده است و آن را بوجه مقرّر شرعى ذبح كرده و جانش را برآورده و حلال شده فتامل زيرا برخى اخبار صحيحه دلالت دارند بر اينكه خونريزى پس از سر بريدن شرط است گرچه شبهه هم نباشد ، و شايد اين هم نظر باشتباه دارد در اينكه جاندادن ببريدن چهار رگ بوده يا جز آن و از صورت اشتباه بيرون نباشد پايان - .\r\nو اما استقرار زنده بودن كه جمعى اصحاب شرط دانند و در پيش بدان اشاره كرديم در اخبار وجود ندارد .\r\nدر دروس گفته : جاندار دم جان مانند شاخ خورده و پرت شده و درنده گرفته و آنچه از پشت سرش را بريدند شرط حلال‌شدنش بتذكيه استقرار حياة است .\r\nو اگر بداند فورا خواهد مرد نزد جماعت شيعه حرام است و اگر بداند زندگى بر جا دارد حلال است و اگر شك دارد به حركت و خونريزى معلوم شود ، گفته : ظاهر اخبار و گفته فقهاء قديم اينست كه خونريزى و حركت يا يكى از آنها كافى است گرچه حياة مستقره نباشد و در آيه هم بدان اشاره‌ايست كه خدا فرمايد «  حُرِّمَتْ عَلَيْكُمُ الْمَيْتَةُ  - تا فرمايد -  إِلَّا ما ذَكَّيْتُمْ »  و از شيخ يحيى نقل كرده كه استقرار حياة از مذهب شيعه نباشد و چه خوب گفته پايان .\r\nو گويم : هر دو خوب گفتند - رضي الله عنه - زيرا ظاهر اينست كه آن از مخالفان گرفته شده و در اخبار از آن عين و اثرى نيست ، و شرح گفتارش اينست كه استقرار حياة\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمذهب شيعه است و علامه و ابن ادريس هم از او پيروند ، و يكى آن را تفسير كرده كه در وضعى باشد كه يك روز يا چند روز زنده ماند و گفتند نيم روز ، و اين دليلى ندارد و ميان فقهاء قديم معروف نباشد ، و اگر بداند اكنون مرده است و حركتش مذبوحانه است چون حركت گوسفندى كه هر چه توى شكمش هست بيرون شده در وقوع تذكيه بر آن اشكال است و گرچه ظاهر ادله وقوع آنست ، محقق اردبيلى پس از نقل گفته دروس گويد : و ابهام و پيچيدگى اين مسأله نهان نيست ، و آنچه معلوم است حيوانى كه دم جان است و سرش برند و حركتش مذبوحانه باشد چون حركت گوسفندى كه آنچه درون دارد درآمده يا پرنده‌اى چنين مردار باشد و تذكيه نشود ، و اگر دم مرگ بطور قطع زنده است و تذكيه پذير بوسيله تذكيه پاك شود و احكام ذبيحه دارد گرچه بداند هم اكنون يا ساعت ديگر خواهد مرد چون ادله ذبح جاندار آن را فراگيرد و ذبح شرعى شود ، و اينكه اگر ذبح نشود زود بميرد يا ساعت ديگر بميرد اثرى ندارد ، پس آنچه در دروس گفته كه اگر بداند مرگ او را الخ محلّ تامل است زيرا از آن فهميده شود كه مدار بر كمى زمان ماندن و بسيارى آنست فتامّل و خلاصه بايد مدار زنده بودن هنگام ذبح و زنده نبودن باشد نه درازى زمان آن و كوتاهيش براى آنچه گذشت فافهم ، و اما اگر حالش مشتبه باشد و ندانى هنگام ذبح مرده بوده يا زنده و حركتش مذبوحانه است يا از زندگى است ممكن است حلال باشد به حكم استصحاب حياة و يا به حكم استصحاب قاعده گذشته حرام باشد ، و آنگه در مورد اشتباه حركت يا خونريزى را شرط دانسته چنانچه گفتيم .\r\nو گويم اگر مقصودش - قد - از حركت مذبوحانه درزيدن گوشت پوست كنده است و مانندش شكى ندارد كه اعتبارى بدان نيست چون جان ندارد و تذكيه پذير نيست ، و اگر منظور حركت پس از بريدن رگها است كه در عرف آن را حركت مذبوحانه خوانند تذكيه ناپذيريش مورد بحث است زيرا بىترديد هنوز جان در تن دارد چون كسى كه در حال مرگ جان به گلويش رسيده او را در آن حال مرده نگويند گرچه يك ساعت و يكدهم ساعت ديگر هم زنده نماند ، و از اين رو اختلاف\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدارند در شترى كه سربرند وانگهش نحر كنند يا گوسفند و گاوى كه نحر كنند و وانگه سر برند كه آيا حلال باشند يا حرام و شيخ در نهايه و جمعى ديگر گفتند :\r\nحلال است چون هنوز جان داشته و تذكيه شده و عموم  « إِلَّا ما ذَكَّيْتُمْ »  شامل آن شود و هم عمومات ديگر ، و كسى كه استقرار حيات را شرط داند حكم بحرمت نمايد ، و ظاهر اينست كه مقصودش دومى است كه حرمت است چون در دنبال اين مسأله پس از نقل وجوه حليت گفته فتامّل زيرا حكم بحلالى پس از قطع اعضاء مهلك مشكل است زيرا ديگر بيجان شده و اثر بخشى اين حركت و خونريزى مشكل است چون اينها ديگر نشانه زندگى كه وسيله حلالى ذبيحه است نباشند و نبايد آنها را دليل آن دانست و تحقيق همانست كه ما بدان اشاره كرديم - پايان - ( در شرح ارشاد كتاب صيد و ذباحه ) .\r\n( ميزان صحت تذكيه اينست كه جان در همه اعضاء تن ذبيحه باشد و ظاهرا مقصود فقهاء از حيات مستقره هم اينست و در صورتى كه محرز باشد زنده بودن همه اعضاء تن ذبيحه و ذبح شود يا نحر شود حلال مىشود گر چه بواسطه صدمه يا پيشامد ديگر تا لحظه‌اى پس از آن بميرد و اگر در وجود حيات در همه اعضاء شبهه شود نشانه‌اش حركت دست و پا است و يا گردش عادى چشم كه با آن ثابت مىشود ولى مجرد جريان خون به تنهائى دليل آن نميشود ، شرح مترجم ) .\r\n7 - مشهور ميان اصحاب اينست كه در ذبح شرط است بريدن چهار عضو با هم :\r\n1 - گلوگاه كه نفس از آن برآيد و درآيد . 2 - مرى كه روده سرخه باشد و خوراك از آن بمعده فرو شود 3 و 4 - دو رگ زننده در دو طرف ناى و زير گردن ، و ابن جنيد همان بريدن گلو را كافى دانسته به حكم صحيحه زيد شحّام كه پرسيدم امام ششم عليه السّلام را از مردى كه كارد حاضر ندارد با تيكه نى ذبح تواند ؟\r\nفرمود : با سنگ و استخوان و نى و چوب ذبح كن وقتى دسترسى بآهن ندارى چون گلو بريده شود و خون بدرآيد باكى ندارد ( كلينى آن را در - 6 : 338 فروع ) بسند خود آورده ) و بر اين قول مشهور دليل آورده بصحيحه عبد الرحمن بن حجّاج\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكه پرسيدم امام هفتم را كه با سنگ تيز و نى و چوب ذبح شود در صورتى كه كارد نباشد ؟ فرمود : اگر رگها را برند باكى نيست .\r\nو مىشود بدين دليل اعتراض كرد از چند راه .\r\n1 - لفظ اوداج گر چه جمع است و بپذيريم كه معنى آن سه است و بالاتر بازهم اطلاقش بر دو تا مجاز شايعى است تا آنجا كه برخى كمتر معنى حقيقى جمع را دو تا دانستند و اگر اين مجاز اولى نباشد از اطلاق ودج بمعنى رگ بر ناى و روده‌سرخه پست‌تر از آن نيست زيرا ترديد نيست لفظ ودج در آنها مجاز است .\r\nدر قاموس گفته : ودج با حركت دال رگى است در گردن و در صحاح هم آن را گفته و افزوده كه دو رگ گردن را ودجان گويند ، و در مصباح گفته : ودج بفتح دال و يا كسر آن در لغتى رگ اخدع است كه ذبح‌كننده آن را ميبرد و ديگر زندگى نميماند ، و گفتند : در تن يك رگ است كه چون بريده شود كشنده باشد ، در گردن آن را ودج و وريد گويند و در پشت نياط كه از بالا به پائين كشيده است و ابهر كه درون استخوان پشت است و پيوسته به دل ، و وتين است در شكم ، و نساء نام دارد در ران ، و ايجل در پا ، و اكحل در دست و صافن در ساق پا .\r\nو نيز در المجرد - گفته - وريد رگى درشتى است كه در تن چرخيده و برخى از سخن پيش را با اختلافى نقل كرده وانگه گفته : ودجان دو رگ كلفت دو سوى گودى گلويند در نهايه در بيان حديث شهداء « و اوداجهم تشخب دماً » گفته : اوداج رگ‌رگهاى گردنند كه ذبح كن آنها را ميبرد ، و گفتند . ودجان دو رگ كلفت دو سوى گودى گلويند و از اين معنا است حديثى كه « كلّ ما افرى الاوداج » پايان .\r\nو مىشود ميان دو صحيح جمع كرد و تخيير ميان دو روش قائل شد اگر قول تازه‌اى را بپذيرى كه گوينده ندارد يا هر دو روش لازم باشد اگر تخيير را نپذيريم زيرا از مختلف برآيد كه علامه بدان مائل است .\r\nدوّم : اينكه دلالت خبر دوّم بر عدم اكتفاء به مجرد بريدن گلو بمفهوم است و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nدلالت خبر اول بر اكتفاء بدان بمنطوق كه مقدم بر مفهوم است .\r\nسوّم : مفهوم خبر دوّم اينست كه با نبريدن اوداج باسى هست و آن اعم از حرمت است و مىشود حمل بر كراهت شود .\r\n4 - فرى اوداج بريدن كلى آنها نيست كه مشهور معتبر دانند چون فرى بمعنى شكافتن است نه بريدن ، هروى در شرح حديث ابن عباس كه « كلّ ما افرى الاوداج » گفته يعنى هر چه اوداج را بشكافد و خونشان را برآورد در مسالك پس از ذكر اين وجه و وجه دوّم گفته : البته روشن شد كه شرط بودن بريدن چهار رگ دليلى ندارد جز شهرت ، و اگر به اين دو روايت عمل شود تنها بريدن ناى بس است يا بريدن رگها باندازه‌اى كه خونريزند گر چه تمام بريده نشوند ، جز اينكه اين دوّمى قائلى از اصحاب ندارد ، آرى مذهب برخى عامه است ، در مختلف پس از نقل دو خبر گفته : اين اصحّ آنچه است كه در اين باره بما رسيده و دلالت ندارد بر لزوم بريدن بيش از حلقوم و رگها و مقصودش اينست كه بريدن روده سرخه دليل ندارد ، زيرا اگر كلمه اوداج شامل آن هم باشد ديگر چيزى نميماند و از آن قول ديگر برآيد كه بريدن ناى و دو رگ باشد ولى شناختى كه روايت دلالت بر بريدن كلى رگها ندارد ، و كلمه اوداج بلفظ جمع بر هر چهار اطلاق شود و تفسيرش به دو رگ و ناى خوش نيست ، و بهتر تقرير پابندى بقول مشهور احوط باشد - پايان - .\r\nو گويم : اطلاق اوداج بر هر چهار مجاز است در تعبير فقهاء و مجاز منعى ندارد و بسا به سه اطلاق شده باشد بلكه آن به معنى حقيقى نزديكتر است .\r\nو اين قول و قول ابن جنيد و قول به تخيير كه پيش گفتيم همه موافق ترند با عموم آيات از قول مشهور چون عموم  « فَكُلُوا مِمَّا ذُكِرَ اسْمُ اللَّهِ عَلَيْهِ  » همه را فرا دارد و هم آيه  « إِلَّا ما ذَكَّيْتُمْ »  بعلاوه تذكيه جز ذبح يا نحر نباشد ، و ثابت نشده كه در معنى مشهور حقيقت شرعيه باشد .\r\nراغب در مفردات گفته : حقيقت تذكيه برآوردن حرارت غريزيه است\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nولى در شرع خاص بمعنى جان ستاندنست بوجه مخصوصى و دليل بر اين بازگيرى اينست كه به مرده خامد و هامد گويند و به آتش خاموش مرده گويند و گفته : ذبح شكافتن حلقوم جاندارانست و در صحاح گفته : تذكيه ذبح است و ذبح شكافتن است ، و ظاهر اينست كه تذكيه و ذبح در لغت و عرف به همان بريدن ناى يا دو رگ محقق شوند .\r\n8 - از آيات استفاده شود كه تذكيه با هر ابزار برنده تحقق پذير است جز آنكه گويند از مطلق فرد شايع و غالب فهم شود كه همان سر بريدن با ابزار آهنى است ولى اصحاب اتفاق دارند كه تذكيه شرعيه تنها بابزار آهنى صحيح است در صورتى كه بدان دسترسى باشد و جز آن كافى نيست گرچه از اجناس معدنى طبيعى باشد مانند مس ، قلع ، نقره و طلا و جز آنها ولى در صورت اضطرار و نبودن ابزار آهنى تذكيه با هر ابزار برنده سر ذبيحه را تجويز كردند گرچه چوب يا نى يا سنگ باشد جز دندان و ناخن و بر آن دعوى اجماع كردند ، اخبار بسيارى هم دلالت دارند بر اينكه تذكيه در حال اختيار با جز آهن نشود و در حال اضطرار با جز دندان و ناخن صحيح است ، و صحت تذكيه با اين دو در حال اضطرار دو قول دارد يكى عدم صحت كه شيخ در مبسوط و خلاف گفته و دعوى اجماع ما را بر آن نموده و روايت رافع بن خديج را دليل آن آورده كه پيغمبر صلى اللَّه عليه و آله و سلم فرمود : هر چه خون را به خوبى روان سازد و نام خدا بر آن برده شود بخوريد جز آنچه با دندان يا ناخن باشد و البته داستان اين دو را براى شما بگويم اما دندان استخوان آدمى است و اما ناخن كارد مردم حبشه است . دوّم جواز است كه ابن ادريس و بيشتر متاخرين بدان رفتند به حكم اصل و عدم ثبوت مانع زيرا خبرش از عامّه است و بىاعتبار است با اينكه جواز ذبح به استخوان صريح صحيحه شحام است كه گذشت و در اين روايت علت عدم جواز ذبح با سن را به استخوان بودنش دانسته و با آن خبر معارض است و آن خبر صحيح بر آن مقدم شود يا خبر منع حمل بر كراهت گردد ، در مسالك چنين گفته و افزوده\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكه بسا فرق باشد ميان دندان و ناخن پيوسته به بدن و جدا از آن از اين رو كه در صورت جدائى مانند ابزار برش ديگرند بخلاف پيوسته به بدن كه بريدن با آنها نام ذبح به خود نگيرد و به خوردن جاندار زنده ماند و تيكه كردن آن ، و مايه تذكيه ذبح است و نهى در خبر را بر آن حمل بايد كرد براى جمع ميان اخبار ، و شهيد در شرح منع از تذكيه با دندان و ناخن را مطلقا اقرب دانسته به حكم حديث گذشته و آن را با استخوان و جز دندان و ناخن جائز شمرده براى جمع ميان دو خبر ولى اعتراض باينكه در خبر منع علت عدم جواز ذبح با دندان را استخوان بودنش آورده بجا ميماند .\r\nدر روضه گفته : بر فرض جواز ذبح با دندان و ناخن آيا با برنده‌هاى ديگر جز آهن در يك درجه‌اند يا درجه آنها پس از برنده‌هاى ديگر است مطلقاً كه ضرورت در ضرورت باشد ، مقتضاى استدلال به دو حديث همان احتمال نخست است كه با برنده‌هاى ديگر همدرجه‌اند ، ولى در دروس جواز را مطلقا اقرب دانسته با نبودن برنده ديگر ، و ظاهر وابستن جواز آنها را بر ضرورت در اينجا هم همين است ، زيرا با وجود برنده ديگر ضرورتى در ميان نيست و اين اولى است ، پايان .\r\nگويم : فرق ميان دندان و ناخن پيوسته و جدا گويا از عامه گرفته شده و در كلام فقهاء شيعه نديدم گرچه راهى دارد .\r\n\r\nاخبار باب\r\n1 - در قرب الاسناد - 51 - بسندش تا على عليه السّلام كه هر جاندار خانگى كه در چاه پرت شود و دسترسى بجاى نحرش نباشد آن را از هر جاى تنش توانند نحر كنند و بر آن نام خدا برند حلال است فرمود : از على عليه السّلام پرسيدند از آنچه بر روى جاى نحرش پرت شد و بريده شود با گفتن نام خدا فرمود : باكى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nندارد و فرمان خوردنش را داد .\r\nبيان : مقصود از خانگى خصوص شتر است يا هر حيوان حلال گوشت و در اين صورت مقصود از نحر اعم از ذبح است به حكم غلبه ، « على منحره » در نسخه‌اى با خاء نقطه دارد و در ديگرى با حاء بىنقطه است و هر كدام راه درستى دارند و بيك معنا برگردند ، و خلافى نيست كه هر حيوانى كه ذبحش يا نحرش نشدنيست و براى اينكه رمخورده است يا در جايى افتاده كه دسترسى ببريدن گلو يا نحرش نيست و در معرض تلف است جائز است با شمشير و جز آن بر آن زخم زنند و حلال است گرچه جاى ذبح آن نباشد ، و چنانچه شرط جاى ذبح و نحر ساقط مىشود ، رو به قبله بودن هم با تعذرش ساقط است و اگر يكى متعذر باشد همان ساقط است و آنكه ممكن است رعايتش واجب است .\r\nو گفتند : چنانچه ترس از تلف مجوز آنست اضطرار به خوردن هم مانند آنست و گفته شده مقصود از ضرورت در اينجا هر نيازيست .\r\n2 - در قرب الاسناد : بسند پيش تا على عليه السّلام كه ميفرمود باكى نيست بذبيحه زن .\r\nبيان : خلافى ميان فقهاء نيست در حلال بودن ذبيحه زن و نديدم كسى آن را مكروه هم دانسته باشد ولى در برخى اخبار است كه زن سر نبرد مگر هنگام ضرورت و در روايتى است كه : هر گاه زنانى باشند و مردى همراه آنها نباشد خردمندترين آنان ذبح كند ، و در خبريست كه : چون جز زن نباشد او ذبح كند و در برخى است كه : باكى بذبيحه پسر بچه و خايه كشيده و زن نيست چون بدان مضطر شوند وسائل الشيعه 16 : 276 - .\r\n3 - در قرب الاسناد - 68 - : بسندى تا على عليه السّلام كه : چون ذبيحه نافرمان شما شد او را پى كنيد و اگر پى نكرديدش آنچه وحشى را حلال كند آن را هم حلال كند ( يعنى شكارش كنيد شرح مترجم ) .\r\nبيان : آن را پى كنيد ، يعنى براى اينكه بتوانيد سرش را ببريد ، شكارش آن را\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nحلال كند ، ظاهرش حلال شدن بوسيله شكار با سگ شكاريست ولى سند روايت ضعيف است و راوى از عامّه است .\r\n4 - در خصال - 2 : 511 ط غفارى - : بسندش تا پيغمبر صلى اللَّه عليه و آله و سلم كه زن سر نبرد مگر در ضرورت در تحف و مكارم بىسند مانندش آمده ( 243 - مكارم و حديث در تحف يافت نشد - از پاورقى ص 311 ) .\r\n5 - در عيون - 276 ط تفرشى - : بسندش تا فضل بن شاذان كه امام رضا عليه السّلام در آنچه بمأمون نوشت فرمود : صلوات بر پيغمبر صلى اللَّه عليه و آله و سلم واجب است در هر مورد و در هنگام عطسه و ذبائح و جز آن .\r\nبيان : مانند آن در خصال از اعمش از امام صادق عليه السّلام روايت است و در آن بجاى « الذبائح » الرّياح ، آمده و لفظ عيون روشنتر است ، و گويا مقصود تاكيد استحبابست ، شيخ در خلاف گفته است : مستحب است صلوات بر پيغمبر هنگام ذبح و بگويد « اللّهم تقبّل منى » و شافعى هم بدان گويا است ، و مالك آن را و هم دعا را مكروه دانسته ، دليل ما اجماع فرقه شيعه و اخبار آنها است ، و هم عموم قول خدا تعالى « آيا كسانى كه گرويديد بر او صلوات فرستيد ، 56 - الاحزاب » و در تفسير قول خدا تعالى «  وَ رَفَعْنا لَكَ ذِكْرَكَ  » ، 4 - الانشراح آمده كه من ياد نشوم جز كه تو با من ياد شوى و در ياد خدا اتفاق داريم و بايد نام رسول خدا صلى اللَّه عليه و آله و سلم هم برده شود ( خلاف 2 : 7 ط 1 ) .\r\nگويم : سپس - ره - دلائل ديگر آورده كه بىسستى نيستند ، و گويا اين خبر حسن براى اثبات استحباب كه در هر وقت ثابت است بس باشد ، و اما جمله « تقبّل منى » در باب اضحيّه اخبارى آيد كه آن را فرا دارند ، و شيخ در خلاف آورده كه پيغمبر صلى اللَّه عليه و آله و سلم قوچى را گرفت و خواباند و ذبح كرد و گفت : « اللهمّ تقبّل من محمّد و آل محمّد و من امّة محمّد » .\r\n6 - در كتاب المسائل : بسندش از على بن جعفر از برادرش موسى كه پرسيدمش از مرديكه ذبح كند نه رو به قبله ؟ فرمود : باكى ندارد اگر تعمد نباشد ، و اگر ذبح\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكند و نام خدا نبرد باكى نيست كه چون آيد بيادش بگويد بسم اللَّه من اوّله الى آخره ، و بخورد .\r\nبيان : فقهاء اتفاق دارند كه رو به قبله ذبح كردن و نحر كردن واجب است و اگر عمدا نكند حرام باشد و اگر از فراموشى است حرام نباشد و نادان هم حكم فراموش كرده دارد ، و بر همه اينها اخبار معتبره دلالت دارند چون روايت كلينى در سند حسن صحيح مانند - 6 : 232 فروع كافى - از محمّد بن مسلم كه پرسيدم امام پنجم عليه السّلام را از مرديكه ذبيحهء سر بريده و ندانسته بايد رو به قبله كندش ، فرمود از آن بخور ، گفتمش راستش رو بقبله‌اش نكرده ؟ فرمود : از آن مخور ، فرمود :\r\nچون خواهى ذبح كنى ذبيحه‌ات را رو به قبله كن ( يعنى در صورت علم و عمد ) ، و نيز مانندش را بسند ديگر نزديك به همين معنا آورده .\r\nدر مسالك گفته : كسى كه رو به قبله را واجب نداند در حكم نادانست و ذبيحه‌اش حرام نيست ، و اعتبار برو به قبله بودن جاى ذبح و اندام پيشين ذبيحه است ، و رو به قبله بودن خود ذابح شرط نيست گرچه از ظاهر عبارت برآيد زيرا رو به قبله داشتن ذبيحه ظهور دارد در رو به قبله بودن خود او هم چنانچه گوئى زيد را بردم و او را كشاندم كه معنايش رفتن و كشاندن هر دو است با هم و دليل عدم اعتبار رو به قبله بودن ذابح اينست كه تعديه فعل به باء معنى تعديه آن را دهد بهمزه باب افعال چنانچه در قول خدا تعالى «  ذَهَبَ اللَّهُ بِنُورِهِمْ  17 - البقره آمده بمعنى خدا نور آنها را برد ، و در خبر دوم اشاره‌ايست باكتفاء رو به قبله بودن خود ذبيحه .\r\nو بسا گفته شده واجب همان رو به قبله بودن جاى نحر و ذبح است بخصوص و دور نباشد و رو به قبله بودن خود ذابح مستحب است و اين همه با دانستن سوى قبله است و اگر نداند ساقط شود چون نشدنيست مانند سقوط آن در جاندار فرارى براى همين - پايان - .\r\nو گويم : ظاهر كفايت رو به قبله بودن آنست بهر روش باشد خواه آن را به پهلوى راست خواباند يا چپ كه متعارف است يا وادارد رو به قبله و سرش را برّد مانند\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nپرنده چون رو به قبله بودن بر همه اين صور صدق كند ، و رو به قبله بودن مرده گور به خواباندن او بر پهلوى راست لازم ندارد كه در همه جا چنان باشد با اينكه ذبح بدين روش بىاندازه دشوار است مگر براى چپ كار كه با دست چپش كار كند و ميان مردم كمياب باشد ، بلكه ممكن است گفت مطلق بفرد شايع تعبير شود و آن خواباندن به پهلوى چپ است ، و مشكل است كه گفت احتياط در خواباندن بر پهلوى راست است فتامل .\r\n7 - در كتاب المسائل : بسندش از على بن جعفر كه پرسيد از برادرش موسى عليه السّلام از ذبيحه كنيزك كه شايسته است ، فرمود : اگر مخ حرام را نبرد و گردن آن را نشكند باكى ندارد و فرمود : خاندان على بن الحسين عليه السّلام كنيزكى داشتند كه براشان ذبح ميكرد .\r\nبيان : مشهور ميان اصحاب كراهت كارد رساندن به مخ حرام ذبيحه است كه آن را تا نمرده ببرد و برخى گفتند حرام است چون در خبر صحيح از آن نهى شده و آن احوط است و اگر هم حرام باشد خود ذبيحه حرام نگردد و بسا كه گفته شده آن هم حرام گردد ، و حرمت آن با تعمّد است و اگر دست پيشى كرد و آن را بريد باكى نيست و مكروهات ديگر هم در باره ذبح در بيان اصحاب ميباشند .\r\n1 - گردانيدن كارد ، يعنى آن را زير ناى فرو كند و ناى را با اندام ديگر بسوى بيرون گلو ببرد و شيخ در تهذيبش حرام دانسته و قاضى از او پيروى كرده و در روايت حمران هم از آن نهى شده .\r\n2 - بد است جاندارى را برابر چشم جاندار ديگر كه بدان مينگرد ذبح كند براى روايت غياث بن ابراهيم - در وسائل 16 : 258 - و شيخ در نهايه‌اش حرام دانسته و آن ضعيف است .\r\n3 - ذبح در شب مكروه است جز كه خوف تلف باشد براى روايت ابان بن تغلب از امام صادق عليه السّلام .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n4 - ذبح در بامداد جمعه تا زوال ظهر مگر هنگام ضرورت براى روايت حلبى از امام صادق عليه السّلام - وسائل 16 : 274 - و ظاهر كراهت خود ذبح است در اين موارد نه خوردن مذبوح چنانچه از سخن برخى فقهاء برآيد زيرا ملازمه ميان اين دو نيست .\r\nدر مسالك گفته : وظائف منصوصه‌اى براى ذبح بجا مانده كه سزد بدان چه گفته شد پيوندند و آنها تيز كردن كارد ، زود بريدن ، نشان ندادن كارد است به حيوان و رو به قبله بودن خود ذابح است ، حركت ندادن مذبوح و نكشيدن آن از جاى ذبح بجاى ديگر بلكه آن را وانهد تا جانش برآيد ، و او را بنرمش بجايگاه ذبح برند و بنرمش بخوابانند و پيش از بريدن سرش آبش دهند و كارد را به قوت بنايش كشند و شتابانه ببرند تا آرامتر و آسانتر انجام شود .\r\nو شدّاد بن اوس روايت كرده كه پيغمبر صلى اللَّه عليه و آله و سلم فرمود : راستى خداوند نيكو كارى بر شما نوشته در هر چيزى چون بكشيد خوب بكشيد و چون سر بريد خوب سر بريد و بايد هر كدام كارد خود را خوب تيز كند و ذبيحه خود را راحت بخشد ، و در حديث ديگر است كه فرمود : كارد را تيز كند و از حيوانش نهان دارد ، و فرمود : چون كسى از شما سر برد كار حيوان را بپايان رساند - پايان - .\r\nو گويم : اين اخبار از عامه است ولى موافق عقل و عمومات باشند و آن اخبارى كه به زودى آيند .\r\n8 - در دعائم : هر كه سر را فروتر از غلصمة ( زبان كوچكه در پايان دهن ) ببرد موافق سنت نيست و درست نيست ، بايد ببرى حلقوم و روده سرخه و دو رگ خونريز را و بايد خون را بريزد و از كارش حيوان جان دهد و اينست كه تذكيه شده باتفاق فقهاء تا آنجا كه ما دانستيم .\r\nو از على و ابى جعفر عليهم السّلام است كه هر تيكه از جاندار برند و از آن جدا شود پيش از آنكه تذكيه گردد مردار است و خورده نشود ، و خود حيوان را سر\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبرند و باقيمانده را بخورند اگر فرصت تذكيه بجا است .\r\n9 - و از على عليه السّلام است كه فرمود : نشانه تذكيه اينست كه چشم گردش كند يا پا بكوبد يا دم جنباند يا گوش ، و اگر هيچ كدام اينها نباشند و چون ذبح شود خون بريزد و نجنبد خورده نشود .\r\n10 - و از ابى جعفر عليه السّلام كه با ذبيحه نرمش شود و سختى نشود نه پيش از ذبح و نه پس از آن ، و بد داشت كه كارد به پى گوسفند زنند .\r\n11 - و از آن حضرت عليه السّلام كه پرسش شد ذبيحه پس از سر بريدنش از جاى بلندى پرت شود يا در آب و آتش افتد ؟ فرمود : اگر خوب ذبح كردى و كار لازمش را نمودى بخور .\r\n12 - و از او عليه السّلام كه از ذبيحه مرتدّ غدقن كرد .\r\n13 - و از جعفر بن محمّد عليه السّلام كه پرسش شد از گوسفندى كه ايستاده ذبح شود ، فرمود : اين سزاوار نيست سنت اينست كه رو به قبله بپهلو خوابانند .\r\n14 - و از او عليه السّلام كه پرسش شد از شتر آيا ذبح شود يا نحر شود ، فرمود :\r\nسنت اينست كه نحر شود گفتند : چگونه نحر شود ؟ فرمود : او را برابر قبله وادارند و يك دستش را زانوبند زنند و آنكه نحرش مىكند برابر قبله ايستد و كارد را بگودى گلويش فرو كند تا ببرد و پاره كند .\r\n15 - و از او عليه السّلام پرسش شد با گاو چه كنند ؟ نحر شود يا ذبح ؟ فرمود :\r\nسنت اينست كه ذبح شود و او را براى ذبح بخوابانند ، و اگر نحرش كنى باكى نيست .\r\n16 - و از او عليه السّلام پرسش شد از ذبيحه‌اى كه از قفا سرش را بريدند ، فرمود :\r\nاگر تعمد نباشد باكى ندارد ، و اگر عمدا كرده باشد و سنت پيغمبر صلى اللَّه عليه و آله و سلم را ميدانسته حرام است و بايد خوب ادب شود .\r\n17 - و از على عليه السّلام پرسيدند از دو گوسفند كه يكى تذكيه شده و ديگرى نشده و با هم مشتبه شدند ، فرمود : هر دو را بدور اندازند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبيان : اينكه فرمود : اگر گاو را نحر كنى باكى ندارد ، حمل بر تقيه شود ، و مشهور اينست كه سر بريدن از قفا مكروه است و علامه و جز او گفتند اگر گردن ذبيحه از قفا بريده شود و اعضاء ذبح بجا ماند اگر زنده باشد ذبح شود و حلال است و اگر حياة مستقره ندارد حلال نيست .\r\nمن گويم : دانستى كه دليل نيست بر اينكه استقرار حياة شرط است ، و تو هم اينكه در اينجا ذبح شرعى و جز او در گرفتن جان ذبيحه شريك شدند وجهى ندارد با اينكه زنده است و ذبح شده اين توهم اعتبارى ندارد مانند درنده زده و جز آن .\r\n18 - در قرب الاسناد - 21 - : بسندش كه محمّد بن عبد السّلام نزد امام ششم عليه السّلام آمد و به او گفت : مردى تبرى بگاوى زده و آن را كوبيده و پس از آن سرش را بريده و آن حضرت جوابى به او نفرستاد و سعيده را خواست و فرمود : اين مرد نزد من آمد و گفت تو او را فرستادى در باره گاو دارى كه آن را با تبر زده ، اگر خون معتدل بر آمده بخوريد و بخورانيد و اگر به آرامى و سنگينى بر آمده نزديكش مرويد ، گويد سعيده غلام را گرفت و خواست او را بزند و امام پيغام فرستاد كه به او قاووت بنوشانيد كه گوشت بروياند و استخوان را سخت كند .\r\nتبيان : كلينى در - 6 : 232 فروع كافى - آن را بسندى از حسن بن مسلم روايت كرده ، گفت من نزد امام ششم عليه السّلام بودم كه محمّد بن عبد السّلام آمد و به آن حضرت گفت : قربانت جدم ميگويد : مردى گاوى را با تبر زده و افتاده و آنگه ذبحش كرده ، و جوابى با او نفرستاد ، و سعيده آزاد كرده امّ فروه را خواست و به او فرمود : محمّد پيغامى از تو آورد نخواستم جوابى با او فرستم ، اگر مردى كه سر گاو را بريده هنگام ذبح خونش جهيده بخوريد و بخورانيد و اگر خون بسنگينى بيرون آمده نزديكش مشويد و در تهذيب هم : بسندش از احمد بن محمّد - 9 : 56 - روايت شده و ظاهر اينست كه سعيده او را نزد جدّ محمّد فرستاد و تقدير اينست كه بسعيده فرمود : به او بگو محمّد آمده ، و بسا كه در اصل « جدّة » بوده و خود سعيده بوده چنانچه ظاهر قرب الاسناد است . . . و عتيّا در لفظ خبر قرب الاسناد تصحيف است و\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nظاهر اينست كه متثاقلا باشد چنانچه در كافى و تهذيب است و بر فرض صحت كنايه از همان تثاقل است ، در نسخه‌اى « عننا » به دو نون ثبت شده و بمعنى ضعف و سستى است ، و اينكه فرمود : غلام را گرفت ، يعنى سعيده يا جده اگر جز او باشد محمّد را كه پرسنده بود گرفت و خواست بزند به گمان اينكه در رساندن پيغام كوتاه آمده يا بىفرمان او پرسيده و اينكه فرمود : قاووتش بدهيد براى جبران ضعف ناشى از هراس او بوده ، و اين خبر صحيح دلالت دارد كه خروج خون معتدل در ادراك تذكيه كافى است .\r\n19 - در خصال - 2 : 451 - بسندش تا امام پنجم عليه السّلام كه در تفسير قول خدا عزّ و جلّ « حرام است بر شما مردار و خون و گوشت خوك تا آخر آيه 4 - المائده » فرمود : مردار و خون و گوشت و خوك شناخته شدند «  وَ ما أُهِلَّ لِغَيْرِ اللَّهِ بِهِ  » قربانى بتها است ، و اما منخنقه اينست كه گبرها ذبيحه نميخوردند و مردار ميخوردند و گاو و گوسفند را خفه ميكردند و چون خفه ميشد و ميمرد ميخوردندش « متردّيه » چشم آنها را مىبستند و از بام پرت ميكردند و چون ميمرد ميخوردند « نطيحه » قوچها را با هم بشاخ زدن واميداشتند و چون يكيشان ميمرد ميخوردند «  وَ ما أَكَلَ السَّبُعُ إِلَّا ما ذَكَّيْتُمْ  » هر چه را گرگ و شير ميكشتند آنها ميخوردند و خدا آن را حرام كرد «  ما ذُبِحَ عَلَى النُّصُبِ  » قربانيها كه براى آتشكده‌ها ميگذرانيدند و قريش هم درخت و سنگ پرستش ميكردند و براى آنها قربانى ميكردند .\r\n«  وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ  » فرمود : شترى مىآوردند و ده بخش ميكردند و گردش فراهم ميشدند و چوبه‌هاى تير را بشريكان قمار ميدادند كه ده تا بود و هفت آنها بهره داشت و سه تا بىبهره بودند آنها كه بهره داشتند بنام فذّ ، توأم ، مسبل ، نافس ، حلس ، رقيب و معلّى بودند . فذّ ، يك سهم داشت ، توأم دو سهم ، مسبل سه سهم نافس و چهار سهم ، حلس و پنج سهم رقيب شش سهم و معلى هفت سهم ، و بىبهره‌ها بنام سفيح ، منيح و وغد بودند ، و بهاى شتر به عهده آنها بود كه تيرى كه\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبدانها اصابت ميكرد بىبهره بود و آن قمار است كه خدا عزّ و جلّ حرامش كرده .\r\nدر تفسير على بن ابراهيم - 149 - بىسند مانندش را آورده جز اينكه پيش از مترديه گفته : موقوذه ، اين بود كه پاهاش را مىبستند و او را ميزدند تا ميمرد وانگهش ميخوردند ، و مترديه را چشمها مىبستند الخ .\r\nو گويا اين عبارت از نسخه نويسان يا راويان ساقط شده باشد .\r\nو گويم : اين خبر در نامهاى هفت تير بهره‌دار با مشهور مخالف است مگر در نخست و دوّم و هفتم چنانچه دانستى .\r\n20 - در قرب الاسناد - 24 ط 1 - بسندش كه پرسش شد امام ششم از ذبيحه ختنه نكرده ، فرمود : على عليه السّلام در آن باكى نميديد .\r\nبيان : ظاهرا ميان اصحاب در آن خلافى نيست ، در دروس گفته : حلال است ذبيحه كودك مميز ، زن ، خايه كشيده ، خنثى ، جنب ، حائض ، ختنه نشده ، كور كه درست سر برد بروايت از دو امام عليهما السّلام و هم زنازاده بر قول اقرب .\r\n21 - در قرب الاسناد - 51 - بسندش تا على عليه السّلام كه ميفرمود : ذبيحه با سنگ تير و چوب و مانندشان باكى ندارد جز با دندان و ناخن .\r\n22 - به همان سند از على عليه السّلام كه چون كارد شتاب كرد بر ذبيحه و سرش را جدا كرد باكى بخوردنش نيست .\r\nبيان : خبر يكم دلالت دارد بر جواز ذبح با سنگ تيز و چوب و مانندشان و حمل بر ضرورت شده و دوم بمنطوقش دلالت دارد بر اينكه جدا كردن سر بىتعمد باكى ندارد و مفهومش اينست كه عمدى باشد خوردنش خوب نيست و در آن دو قول است يكى حرمت كه شيخ در نهايه گفته و هم ابن جنيد و گروهى براى صحيحه محمّد بن مسلم از امام باقر عليه السّلام كه مخ حرام را مبر و گردن را پس از ذبح جدا مكن .\r\nگفتند : اين نهى است و اصل در آن حرمت است .\r\nدوم كراهت كه شيخ در خلاف گفته و هم ابن ادريس و محقّق و علامه در\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nخبر مختلف و بنا بر حرمت آيا ذبيحه هم حرام است يا نه دو قول دارد يكم حرمت كه شيخ در نهايه گفته و هم ابن زهره و قول بعدم حرمت براى صحيحه محمّد بن مسلم از امام صادق عليه السّلام كه پرسش شد از كسى كه پرنده را سر برد و سرش را جدا كند آيا حلال است ؟ فرمود : آرى ولى تعمد نكند ( اين را از محمّد بن مسلم نيافتيم ولى مانندش را صدوق در فقيه روايت كرده - 16 : 259 وسائل را مراجعه كن از پاورقى ص 321 ) و اگر سر را بىتعمد جدا كرد اشكالى در حرام نبودن نيست براى همين خبر و اخبار ديگر .\r\n23 - در كتاب المسائل - 10 : 278 بحارط آخوندى : بسندش از على بن جعفر از برادرش موسى عليه السّلام كه پرسيدمش از مردى كه ذبح كرده و سر را جدا كرده پيش از سرد شدن ذبيحه ، از روى خطا ، يا سبقت كارد آيا حلال است ؟ فرمود : آرى ولى باز نگردد بدان .\r\n24 - در خصال 2 : 141 ط 1 - : بسندش تا امام پنجم عليه السّلام كه زن ذبح نكند جز در حال ضرورت .\r\n25 - در مجالس ابن الشيخ : بسندش تا امام ششم كه ميفرمود از گبرها يارى مجو گرچه براى گرفتن دست و پاى گوسفندت كه ميخواهى ذبحش كنى .\r\nبيان : حمل بر كراهت شود و دلالت دارد بر جواز گرفتن دست و پاى گوسفندى كه ذبح شود از طرف جز ذبح‌كننده .\r\n26 - در معانى الاخبار - 208 ط غفارى - : بسندش از امام ششم عليه السّلام در تفسير قول خدا عزّ و جلّ «  فَإِذا وَجَبَتْ جُنُوبُها  » فرمود : يعنى چون به زمين افتاد ، « از آن بخوريد و بقانع و گرسنه بخورانيد » - الخبر - 27 - در عيون - 244 ط تفرشى - و در علل : بسندهاى پيش گفته در باب علل تحريم محرّمات از محمّد بن سنان كه امام هشتم به دو نوشته : حرامست قربانى بت و معبود جز خدا چون كه واجب است بر خلقش اعتراف به دو و بردن نام او بر ذبيحه‌هاى حلال گوشت و براى آنكه برابر نباشد آنچه براى تقرب به حضرت او است\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبا آنچه پرستش ديوان و بتانست ، زيرا در نام بردن خدا عزّ و جلّ بر ذبيحه اعتراف به پروردگارى و يگانگى او است و در قربانى براى جز او شرك است و تقرب به ديگران و براى اينكه در ذكر خدا بر ذبيحه فرقى باشد ميان آنچه حلال كرده و آنچه حرام كرده .\r\nتوضيح : گويا اينكه فرموده « حرّم  ما أُهِلَّ بِهِ »  تا كلمه « محللة » علت وجوب نامبردن خداى سبحانست بر ذبائح و مقصود اينست كه چون بزرگترين اصول دين اعتراف به خدا است و تكرار نامش مايه پابرجائى اين عقيده است و اعلام آن پايه مسلمانيست و ذبح مورد نياز مردم است و مكرّر مىشود از اين رو خدا بر بنده‌ها واجب كرده كه نزد آن اعتراف بوى نمايند ، و دنباله سخن بيان علت حرمت نامبردن جز خدا است بر ذبيحه چون كه خلاف اين مقصد را در بر دارد و اعلام بت‌پرستى است و ذبيحه با آن حرام شده تا مردم از آن منزجر شوند ، و « ليكون ذكر اللَّه » نتيجه مقدمات گذشته است ، و اللَّه يعلم .\r\n27 - عياشى - 1 : 47 تفسير - از يونس بن يعقوب كه به امام ششم عليه السّلام گفتم :\r\nاهل مكه گاوى را از گودى گلو ذبح كنند چه فرمائى در خوردن گوشتشان گويد اندكى خاموش ماند وانگه فرمود خدا فرموده «  فَذَبَحُوها وَ ما كادُوا يَفْعَلُونَ  » مخور مگر آنچه از محلّ ذبحش ذبح شود .\r\n28 - و از همان : بسندش از امام پنجم عليه السّلام كه بخور هر چه از جاندارانست جز خوك و شاخ زده و كوبيده شده و پرت شده و درنده خورده و آنست مقصود از فرموده خدا  « إِلَّا ما ذَكَّيْتُمْ »  و اگر يكى از اينها را دريافتى كه چشمش ميگردد يا ايستاده ميدود يا دمش را به خود ميگيرد و سرش را بريدى بتذكيه آن رسيدى بخورش كه حلال است ، و اگر حيوانى را خوب ذبح كردى و پس از آن در آتش يا آب افتاد يا از پشت بام يا سر كوه پرت شد و خوب ذبحش كردى بخور حلال است .\r\nبيان : اگر « النطيحه » عطف به خنزير باشد مقصود از آن و ما بعدش صورت عدم رسيدن بتذكيه آنها است كه مردارند و حرام و اگر عطف به حيوان يا « كل\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nشىء » باشد ، مقصود صورتيست كه تذكيه شدند و اين دومى اظهر و انسب است بدنباله حديث و بهر تقدير عموم حديث تخصيص خورده به سگ و مسوخ و حيوانات حرام گوشت ديگر ، و مقصود از ذبح خوب بريدن همه رگهاى لازم است كه اعضاء ذبحند و دلالت دارد كه هر گاه پس از ذبح كامل و پيش از جاندادن آفت مهلكى دچار ذبيحه شود باعث حرمتش نميشود .\r\nدر تحرير گفته : هر گاه اعضاء ذبح را بريده و پس از آن مذبوح پيش از جاندادن در آب افتد يا لگد كشنده‌اى به دو رسد حرام نگردد .\r\n29 - عياشى - 393 تفسيرش - از حسن بن على وشّاء از امام هشتم عليه السّلام كه شنيدمش ميفرمود : پرت شده ، شاخ خورده و درنده خورده را اگر تذكيه‌اش را دريافتى از آن بخور .\r\n30 - و از همان بسندش از امام ششم عليه السّلام در تفسير قول خدا « و المنخنقة » فرمود : آنكه در بند خود خفه شده « و الموقوذة » آنكه بيمار است و درد ذبح نيابد و پريشان نگردد و خونش بيرون نيايد « و المتردّية » آنكه از پشت بام يا مانندش پرت شود « و النطيحة » آنكه يارش آن را شاخ زند .\r\n31 - عياشى - 375 تفسيرش - از محمّد بن مسلم كه پرسيدمش از مرديكه سر برد و لا إله الا اللَّه يا سبحان اللَّه يا الحمد اللَّه يا اللَّه اكبر گويد ، فرمود : اينها همه از نامبردن خدا است .\r\n32 - عياشى - 375 - از ابن سنان كه پرسيدم از امام ششم از ذبيحه زن و پسر بچه كه حلالند ، فرمود : آرى چون زن مسلمان باشد و نام خدا بر ذبيحه‌اش حلال است ، و چون پسر بچه بر ذبح توانا باشد و نام خدا برد ذبيحه‌اش حلال است و اگر مرد مسلمان باشد و يادش رود كه نام خدا برد باكى ندارد چون متهمش ندانى .\r\nبيان : خلافى نيست در حلال نبودن ذبيحه ديوانه و بچه بىتميز و نه در حلال بودن ذبيحه بچه پسر با تميز كه خوب سر برد و نام خدا برد ، و در برخى اخبار است كه چون متحرك باشد و قدّش پنج وجب باشد و تواند كارد بكشد و گويا اين اوصاف\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبراى بيان توانائى و تميز است ، در برخى اخبار مقيد شده بنگرانى از تلف ذبيحه و نبودن جز پسر بچه ، و در برخى بضرورت ذبح او ، و گويا حمل شوند بر كراهت در صورت عدم ضرورت و اصحاب اين را نگفتند و احوط عمل بدانها است ، اينكه فرمود : « چون متهمش ندانى » يعنى مخالف و بىعقيده بوجوب تسميه نباشد تا او را متهم به ترك عمدى دانى .\r\n33 - در تفسير امام - 245 تفسير عسكرى - خدا فرموده « همانا حرام است بر شما مردار » كه خود بىذبح شرعى جانداده « و خون و گوشت خوك » كه آن را بخوريد « و آنچه كشته‌شدهء بنام جز خدا » از قربانى كافران كه بنام بتان خود كشند كه در برابر خدا آنها را پرستند .\r\n34 - نجاشى : بسندى كه شنيدم جارود ، باز ميگفت : مردى از بنى رباح بنام سحيم بن اثيل با غالب پدر فرزدق مسابقه داد در پشت كوفه كه صد شتر خود را كه بر سر آب آيند پى كنند ، و چون بر سر آب آمدند و شمشير ميان شترها نهادند و آنها را پى كردند و مردم با الاغ و استر بيرون شدند براى گوشت آنها گفت :\r\nعلى عليه السّلام در كوفه بود و سوار بر استر رسول خدا صلى اللَّه عليه و آله و سلم نزد ما آمد و فرياد ميزد :\r\nايها الناس از گوشت اينها مخوريد همانا بنام جز خدا كشته شدند .\r\nتوضيح : منافرت بمعنى مسابقه و مفاخره در خانواده يا كرم و سخاوت بوده . . .\r\nو در نهايه است كه در حديث ابى ذر آمده برادرم انيس با فلان شاعر مسابقه داد چون مسابقه دو مرد كه با هم تفاخر كنند و يكى را ميان خود حكم سازند ، مقصودش اينست تفاخر كردند در اينكه كدام بهتر شعر ميسرايند . . .\r\nو روشنتر اينست كه با هم تفاخر كردند و گرو بستند هر كه محكوم شد صد شتر خود را پى كند «  أُهِلَّ بِهِ لِغَيْرِ اللَّهِ  » شايد مقصود اينست كه اين شتران بمراهنه دريافت شدند و مانند قمار حلال نيستند ، و حمل شود بر اينكه پس از پى شدن آنها را نحر كردند ، يا آن حضرت يك سبب حرمت را بيان كرده و مقصود اينست كه اين شترها رمخورده بودند و نام خدا بر آنها برده نشده از اين رو علت را بسم اللَّه نگفتن آورده و گويا معنى نخست روشنتر است .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n35 - در كتاب غارات ابراهيم بن محمّد ثقفى : بسندى تا امير المؤمنين عليه السّلام كه وارد بازار شد و فرمود : اى گروه گوشت فروشان هر كدام شما در گوشت باد دمد از ما نباشد .\r\nبيان : دميدن در گوشت دو وجه دارد يكم آنچه معروف است كه در ميان پوست ميدمند تا پوست كندن آسان باشد دوّم تدليس كه پاره‌اى مردم زير پوسته نازك گوشت باد ميدمند تا فربه نمايد و اين معنا روشنتر است .\r\n36 - در مجازات النبويه : پيغمبر صلى اللَّه عليه و آله و سلم در حديثى طولانى نهى كرد از ذبح با دندان و ناخن كه دندان استخوانست و ناخن كارد حبشه است .\r\nسيّد رضي الله عنه - گفته : اين يك استعاره است چون مدى بمعنى كاردها است و گويا فرموده : ناخنها كاردهاى حبشه است چون با تيزى آنها سر برند و بجاى كارد در ذبح آنها را به كار برند . .\r\n37 - در محاسن بسندش تا امام ششم عليه السّلام كه سر جاى تذكيه است ، الحديث .\r\n38 - در قرب الاسناد - 104 - : بسندش از على بن جعفر از برادرش موسى عليه السّلام كه پرسيدمش از شتر قربانى كه چگونه نحرش كنند ، ايستاده يا زانو زده ؟\r\nفرمود : زانوبندش زند و اگر خواهد ايستاده باشد و اگر خواهد زانو زده باشد .\r\n39 - در دعائم : بسندى تا رسول خدا صلى اللَّه عليه و آله و سلم كه هر كه ذبيحه‌اى كشد بايد كاردش را تيز كند و بايد ذبيحه‌اش را راحت نمايد .\r\n40 - و از ابى جعفر عليه السّلام كه فرمود : چون خواهى حيوانى را سر برى آن را شكنجه مده كارد را تيز كن و رو بقبله‌اش دار و مخ حرامش را مبر تا جان دهد .\r\n41 - و از ابى جعفر و امام ششم عليه السّلام كه فرمودند در باره كسى كه ذبح كند بسوئى و جز قبله اگر بخطاء يا فراموشى يا نادانى باشد چيزى بر او نباشد و ذبيحه‌اش حلال است ، و اگر تعمد باشد بد كرده ، و نبايد ذبيحه‌اش را خورد اين در صورت تعمد مخالف سنت است .\r\n42 - و از على عليه السّلام كه چون كسى از شما سر برد بايد بگويد : بسم اللَّه و اللَّه اكبر .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n43 - ابو جعفر عليه السّلام فرمود : بس است او را كه نام خدا برد و هر نام خدا عزّ و جلّ كافى است و اگر تسميه را عمدا وانهد ذبيحه‌اش حرامست و اگر از نادانى و فراموشى باشد هر گاه يادش آيد بسم اللَّه گويد .\r\n44 - و از رسول خدا صلى اللَّه عليه و آله و سلم است كه از بريدن گوش و بينى جاندار نهى كرد و از زندان كردن آن تا بميرد چنانچه مرغ يا جانور ديگر را ببندند و در جايى افكنند تا بميرد .\r\n45 - و از ابى جعفر عليه السّلام كه هر كه بيهوده گنجشكى را بكشد آن گنجشك روز قيامت شيون كنان آيد و ميگويد : پروردگارا از اين بپرس براى چه مرا كشت و سر مرا نبريده ، بايد از مثله دورى كنيد هر كدام شما و كاردش را تيز كند و جاندار را شكنجه ندهد .\r\n46 - و از رسول خدا است صلى اللَّه عليه و آله و سلم كه نهى كرد از پوست كندن و جدا كردن سر ذبيحه پيش از جاندادنش .\r\n47 - و از ابى جعفر عليه السّلام كه از جاى ذبح سر ببر فروتر از زبان كوچكه و سر حيوان را جدا مكن و گردن او را مشكن پيش از مردنش .\r\n48 - و از امام ششم عليه السّلام پرسش شد از كسى كه سر ذبيحه را پيش از مرگش جدا كند يعنى گردنش را بشكند فرمود : بد كارى كرده و باكى بخوردنش نيست 49 - و از رسول خدا صلى اللَّه عليه و آله و سلم كه نهى كرد از جدا كردن سر ذبيحه هنگام ذبح .\r\n50 - و از على عليه السّلام كه به رفاعه نوشت تا بقصابها بگويد سر ذبيحه را خوب ببرند و هر كه نشنود او را كيفر دهد و ذبيحه او را نزد سگان افكنند .\r\n51 - و از ابى جعفر عليه السّلام كه ، سر بر عمداً سر را جدا نكند كه اين نادانيست .\r\n52 - و از آن حضرت از امام ششم عليه السّلام كه فرمودند هر كس عمداً سر ذبيحه را جدا نكند وقت ذبح ولى كاردش از دست پيش افتد و سر را جدا كند حلال است چون تعمد نكرده .\r\n53 - و از رسول خدا صلى اللَّه عليه و آله و سلم است كه نهى كرد از ذبح جز زير گلو يعنى در\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nصورت امكان .\r\n54 - از ابو جعفر عليه السّلام كه خورده نشود ذبيحه‌اى كه از جاى ذبحش ذبح نشده .\r\n55 - و امام ششم عليه السّلام فرمود : چون نرّه گاوى يا شترى در چاه يا گودال افتند و يار مخورند و نتواند آنها را از محل نحر نحر كند و از زير گلو سر برد نام خدا برد و بهر جا تواند ضربت كشنده زند و حلال است .\r\n56 - و از رسول خدا صلى اللَّه عليه و آله و سلم است كه نهى كرد از ذبح با جز آهن .\r\n57 - و از على و ابى جعفر و امام ششم عليهم السّلام كه تذكيه جز با آهن نشود .\r\n58 - و از رسول خدا صلى اللَّه عليه و آله كه بد داشت ذبح حيوان آبستن و شيرده را بىسبب .\r\n59 - و از ابى جعفر و امام ششم عليه السّلام كه رخصت دادند در سر بريدن پسر بچه‌اى كه تواند و ذبح كند چنانچه شايد و هم كور چون درست سر برد و هم زن كه خوب سر برد .\r\n60 - و از على عليه السّلام پرسش شد از ذبح بىطهارت و رخصت داد .\r\n61 - و از ابى جعفر عليه السّلام كه رخصت داد در ذبح لال چون تسميه را بفهمد و بدان اشاره كند .\r\nتوضيح : در نهايه گفته : در حديث است كه نهى شده از مثله و آن بريدن اندام حيوانست و به اين معنا است حديث كه « نهى ان يمثّل بالدوابّ » يعنى آنها را تير باران كنند يا زنده باشند و اعضاء آنها را ببرند ، و بحديث افزوده « و از اينكه مثله شده را بخورند » يعنى گوشتش حرامست ( 4 : 83 ) و گفته : در حديث نهى شده از كشتن جانداران بروش صبر ، و آن اينست كه جاندارى را نگهدارند كه زنده است و به دو چيزى بيندازند تا بميرد ، و بدين معنا است « نهى عن المصبورة » « و نهى عن صبر ذى الروح » پايان ( 2 : 272 ) و برخى اصحاب ما ذبح صبر را معنا كرده به ذبح حيوان در حالى كه حيوان ديگر به دو نگرد ، و اين معنا را در لغت نيافتم ، جوهرى گفته : غلصمه : سرناى است و آنجا است كه در حلق برآمده است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n( فمن صمم ) در نسخه‌ها چنين است و آن يا با تخفيف است و فك ادغام چون علم يعنى نشنود و نگويد يا با تشديد است از باب تفعيل يعنى عزم برخاسته خود كند و دست برندارد . در مسالك گفته : لال اگر اشاره فهماننده بسم اللَّه دارد ذبيحه او حلال است و گر نه مانند بىقصد باشد .\r\n62 - در تهذيب ، بسندش از ابى مخلد سرّاج كه نزد امام ششم بودم و معتب وارد شد و گفت : بر در خانه دو مردند ، فرمود : آنها را درون آر ، بدرون آمدند و يكيشان گفت : من مرد زين سازى هستم و پوستهاى پلنگ ميفروشم ، فرمود دباغى شدند ؟ گفت : آرى ، فرمود : باكى ندارد - تهذيب 6 : 374 - .\r\n63 - و از همان - 371 - : بسندش از ابى القاسم صيقل كه نوشتم بسوى او دستگيره شمشيرها كه سفن نام دارند از پوست ماهى ميسازم اين كار جائز است با اينكه گوشت آن ماهى را نميخوريم ، در پاسخ نگاشت باكى ندارد .\r\nبيان : بدان كه برخى حيوانها باتفاق علماء تذكيه پذيرند ، و آن حيوانات حلال گوشتند و برخى باتفاق تذكيه ناپذيرند مانند آدمى بطور مطلق و نجس العين چون سگ و خوك به اين معنى كه مردار آدمى بوسيله ذبح پاك نشود گرچه ذبحش جائز شود مانند كافر ، و نجس العين هم بتذكيه پاك نشود بلكه به همان نجاست خود بماند و در تذكيه پذيرى برخى حيوانها خلاف است مانند مسوخ كه هر كس چون شيخ مفيد و شيخ طوسى و سلّار آنها را نجس داند آنها را تذكيه پذير نداند مانند سگ و خوك و اين قول سست است و كسانى كه آنها را پاك دانند اختلاف دارند و سيد مرتضى و جمعى آنها را تذكيه پذير دانستند و جمعى تذكيه ناپذير مانند حشرات چون موش ، ابن عرس ، سوسمار ، و خلاف در آن چون خلاف پيش است .\r\nسوّم جانوران درنده مورد خلافند چون شير ، پلنگ ، يوز و روباه و مشهور ميان اصحاب اينست كه تذكيه پذيرند و با تذكيه آنها بهره‌گيرى از پوست آنها رواست چون پاك هستند . و شهيد - ره - گفته : قائل بتذكيه ناپذيرى آنها دانسته نشده با اينكه اخبار بتذكيه پذيرى آنها دلالت دارند گرچه در سند بيشتر آنها\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nانتقاد شده و چون درنده‌ها يا جز آنها را تذكيه پذير دانيم از حيوانات حرام گوشت اشهر ميان متأخرين اينست كه پاكى پوستشان وابسته به دباغى آن نيست و شيخ مفيد و شيخ طوسى و سيد مرتضى و قاضى و ابن ادريس گويند نياز بدباغى دارد باستناد برخى اخبار كه توان حمل بر استحباب كرد .\r\n\r\nباب نهم ذبيحه كفار اهل كتاب و ديگران و ناصبيها و مخالفان\r\n\r\nآيات قرآن مجيد\r\n1 - المائده - 5 - امروزه حلال است براتان هر خوراك پاك و طعام آنان كه كتاب داده شدند حلال است براى شما و خوراك شما حلال است براى آنها .\r\nتفسير : مقصود از امروزه اكنونست و طيبات هر خوراك خوبست چنانچه مفسران فهميدند يا هر چه در واقع نيكو است و طعام اهل كتاب ذبيحه آنها است و جز آن و گفتند : همان ذبيحه است و از امام صادق عليه السّلام است كه مقصود دانه‌هاى خوردنى و هر چه است كه نياز بتذكيه ندارد و فرمود خوراك شما بر آنها حلال است يعنى گناه ندارد كه به آنها بخورانيد ، شيخ بهائى ما در رساله ذبيحه اهل كتاب خود گفته : ميان علماى اسلام خلافى نيست در حرمت ذبيحه جز يهود و نصارى و گبرها از هر صنف كافر و تنها خلاف در ذبيحه اين سه فرقه است ، جمهور اماميه چون شيخ مفيد ، شيخ طوسى ، سيد مرتضى ، ابى الصلاح ، ابن حمزه ، ابن ادريس علّامه ، محقق ، شهيد اول و متأخرين از فقهاء ديگر عطر اللَّه مضاجعهم ، گفتند :\r\nذبيحه آنان حرام است و به هيچ حال نشايد از آن خورد خواه نام خدا بر آن برند يا نه و حنابله هم موافقند ولى حنيفه و شافعيه و مالكيه ذبيحه اهل كتاب را مباح دانند گرچه نام خدا هم بر آن نبرند و كميابى از علماى اماميه چون ابن ابى عقيل با آنها موافقند شيخ صدوق طاب ثراه گفته : اگر بشنويم يهود و نصارى و گبرها بر ذبيحه خود نام خدا برند بر ما حلال است و گر نه حلال نيست و پيوست گبرها به يهود و نصارى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبراى اينست كه شبههء داشتن كتاب را دارند ، و آنگه فقهاء در ذبيحه مسلمانى كه بسم اللَّه نگفتند اختلاف دارند ، و حنابله و داود اصفهانى آن را حرام شمارند خواه ترك آن بعمد باشد يا سهو و صاحب كشاف هم كه حنفى است موافق آنها است آنجا كه گفته سزاست ديندار بينا از هر ذبيحه كه نام خدا بر آن نبرند نخورد بهر وجه باشد چه بينى كه در آيه در باره آن سخت گرفته اينست سخنش ، و شافعيه و مالكيه مطلقا آن را حلال دانند و جمهور اماميه فرق گذاشتند ميان اينكه ترك بسم اللَّه عمدى باشد يا سهوى و در صورت سهو حلال است و حنفيه همچنين گويند اينست اقوال مشهوره سپس گفته : جمهور اماميه دليل آوردند بحرمت ذبيحه اهل كتاب از عموم قول خدا تعالى « و نخوريد از آنچه نام خدا بر آن برده نشود و راستى كه آن فسق است ، 121 - الانعام » و اهل كتاب بر ذبيحه خود نام خدا نبرند و بنصّ قرآن حرامست و اگر هم نصرانى نام خدا برد در ذبح خدائى را ياد كرده كه پدر مسيحش داند و يهودى خدائى را نام برد كه پدر عزيزش خواند و نام خدا را بحقيقت نبرده و تفسير آيه به همان مردار بعيد است و اينكه دنبالش فرموده «  وَ إِنَّ الشَّياطِينَ لَيُوحُونَ إِلى  - تا گفته -  إِنَّكُمْ لَمُشْرِكُونَ »  دليل آن نشود چنانچه بگوئيم و دور تر از آن تفسير آيه است بدان چه نام جز خدا بر آن برند ، و تفسير قول خدا «  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ  ، 44 - المائده » بدين معنا براى اينست كه جز آن تفسير درستى ندارد بخلاف اين آيه مورد بحث ، و اين تفسير هم ثمرى ندارد چون نقل است كه نصارى بر ذبيحه خود نام مسيح را برند نه نام خدا را و اماميه بر حرمت آن به چند حديث از ائمه عليهم السّلام استدلال كردند چون روايت محمّد بن مسلم از امام باقر عليه السّلام كه پرسيدمش از اينكه ذبيحه نصارى خوردنيست ، فرمود : على عليه السّلام از ذبيحه آنها غدقن ميكرد و هم از شكارشان و از زناشوئيشان و چون روايت اسماعيل بن جابر از امام صادق عليه السّلام كه نخوريد از ذبيحه اهل كتاب ، و چون روايت سماعة بن مهران كه پرسيدم از امام هفتم عليه السّلام از ذبيحه يهود و نصرانى فرمود بدان نزديك مشو ، و چون روايت زكريا بن آدم از امام هشتم عليه السّلام كه فرمودش منت نهى كنم\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاز خوردن ذبيحه هر كه بر خلاف دينى است كه تو و يارانت داريد مگر در حال ضرورت و در روايات بسيارى در اين باره از آنها رسيده كه در كتاب تهذيب و كافى و جز آنها است و روايت مخالف آنها تاب معارضه آنها را ندارند چون بشهرت نزديك باجماع مؤيدند .\r\nسپس گفته : حنفيه و شافعيه و مالكيه براى حلال بودن ذبيحه اهل كتاب چند دليل آوردند .\r\n1 - اصل در هر چيز حلالى است تا حرمت ثابت شود كه نشده .\r\n2 - قول خدا تعالى « خوراك آنان كه كتاب دارند براتان حلال است و خوراكتان براشان حلال است » و خوراك گوشت و جز آن را فراگيرد و آيه بجواز خوردن ذبيحه‌شان گويا است و منافاتش را با آيه « و نخوريد از آنچه نام خدا بر آن برده نشود » ميتوان به دو وجه رفع كرد : يكم مقصود از آيه دوم همان مردار است چنانچه از ابن عباس روايت شده و اينكه دنبالش فرموده «  وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ  » دليل آنست چون در تفسيرش روايت شده كه كافران ، به مسلمانان ميگفتند : شما پنداريد خدا را ميپرستيد و آنچه را خدا بكشد سزاوارتر است بخوريد از آنچه خود بكشيد چون كه مقصودشان از كشته خدا همان مردار بوده و شايسته است كه «  مِمَّا لَمْ يُذْكَرِ اسْمُ اللَّهِ عَلَيْهِ  » بدان تفسير شود كه در آغاز آيه است تا اجزاء گفتار با هم مناسب شوند و منافات از ميان برود دوّم مقصود از «  مِمَّا لَمْ يُذْكَرِ اسْمُ اللَّهِ عَلَيْهِ  » ذبيحه‌اى باشد كه بنام جز خدا كشند چون خدا فرموده : « بگو نيابم در آنچه به من وحى شده حرامى بر خورنده‌اش جز كه مردار باشد يا خون ريخته يا گوشت خوك كه پليد است يا فسقى كه بنام جز خدا كشته شده تا آخر آيه 145 - الانعام » كه خود قرينه است بر اينكه مقصود در آن آيه همين است كه آن را در اين آيه فسق خوانده .\r\n3 - روايت است كه پيغمبر صلى اللَّه عليه و آله و سلم از پاچه پخته‌اى كه زن يهوديه به دو هديه كرد و زهرناك بود خورد و زهرش در او اثر كرد و گاهى او را دچار بيمارى ميكرد\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nتا از اثر آن درگذشت و خوردنش از آن دليل حلالى ذبيحه يهود است و حنابله دليل آوردند بر حرمت ذبيحه مسلمانى كه بسم اللَّه نگفته عمداً يا سهوا به ظاهر آيه  « وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  » و مالكيه و شافعيه دليل حليت آن را مطلقا قول پيغمبر صلى اللَّه عليه و آله و سلم دانند كه : ذبيحه مسلمان حلال است گرچه نام خدا نبرد ، اين حديث نزد اماميه ثابت نيست و حنفيه آن را حمل بر فراموشى كردند نه عمد و شافعيه بدانها اعتراض كردند كه در اين صورت حال مسلمان بدتر از يهود و نصارى است زيرا ذبيحه او را با ترك عمدى تسميه حرام است و ذبيحه آنها حلال ، و اين اعتراض وارد نيست زيرا مورد تعبديه را مجال بحث و اعتراض نيست .\r\nسپس - ره - گفته : جواب استدلال به آيه 5 سوره المائده اينست كه بىشك ظاهرش با ظاهر آيه  « وَ لا تَأْكُلُوا مِمَّا لَمْ يُذْكَرِ اسْمُ اللَّهِ  » منافى است و رفع تنافى منحصر بدان نيست كه شما گفتيد بلكه بهتر تخصيص طعام حلال در آيه نخست است به همان گندم و خرما كه تعبير از آنها بطعام شايع است و در حديث ائمه ما عليهم السّلام بيان شده و در حديث ابى سعيد خدرى هم آمده كه ما زكات فطره را در عهد رسول خدا صلى اللَّه عليه و آله و سلم صاعى از طعام يا صاعى جو ميپرداختيم و معلوم است كه مقصود از طعام همان گندم و خرما است كه ما گفتيم و صاع گوشت و زكات فطره كسى نگفته و از ائمه اهل بيت عليهم السّلام روايت است كه مقصود از طعام در اين آيه حبوب و مانند آنها است و روايت ابن حاتم در نزد محدثين بسيار از خود شما ثابت نشده چه رسد نزد علماء ما و قول خدا تعالى «  إِنَّ الشَّياطِينَ لَيُوحُونَ  الخ » دلالت ندارد كه مقصود از  « مِمَّا لَمْ يُذْكَرِ اسْمُ اللَّهِ  » تنها مردار است بلكه فرا دارد مردار و هر آنچه بىنام خدا كشته شده بدست مسلمان و جز آن و جدال كفار را در بخش يكم كه باطل را به صورت حق درآوردند تحقق دارد و خدايش يادآورى كرده مايه بىارتباطى گفتار نباشد چنانچه نهان نيست ، و تعبير قرآن از خوردن  مِمَّا لَمْ يُذْكَرِ اسْمُ اللَّهِ عَلَيْهِ  به فسق دلالت ندارد بر اختصاص مورد بمردار زيرا فسق در اين آيه بمعنى حقيقى خود نيست كه مصدر است ( در اينجا تحقيق ادبى مفصلى آورده كه ترجمه آن براى پارسى زبانان\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nسودى ندارد و آنگه گفته ) و جواب از روايت خوردن پيغمبر صلى اللَّه عليه و آله و سلم از گوشتى كه زن يهوديه بهديه آورد اينست كه نزد ما درستيش ثابت نيست و بر فرض درست باشد مىشود پيغمبر صلى اللَّه عليه و آله و سلم دانسته است كه زن يهوديه آن را از دست مسلمانى خريده است بگزارش مسلمانى يا بالهامى و مانند آن و با اين احتمال استدلال تمام نيست .\r\nو اما ابن بابويه كه ذبيحه يهود و ترسا و گبر را با بسم اللَّه گفتن آنها مباح شمرده و دليلش رواياتى آورده و آيه «  فَكُلُوا مِمَّا ذُكِرَ اسْمُ اللَّهِ عَلَيْهِ  » و اين ذبيحه ايست كه نام خدا بر آن برده شده و در آيه قيد نشده كه بايد نام برنده مسلمان باشد و اطلاق آيه هر سه دسته را فراگيرد و كفار ديگر از آن ، باجماع مسلمانان بر حرمت ذبيحه آنها بيرون شده ، و اگر گفته او مخالف اخبار بسيار شيعه و گفتار جمهور فقهاء شيعه نبود عمل بدان دور از صواب نميبود در صورتى كه گبر را اهل كتاب به حساب آريم پايان كلام شيخ بهائى . و شيخ مفيد - ره - گفته است در رساله ذبائح : نمازخوانان در ذبيحه اهل كتاب اختلاف دارند ، جمهور عامه آن را مباح دانسته و تنى چند از متقدمين آنان غدقن كردند ، جمهور شيعه منع كردند و چند تن آنان بمذهب عامه گرويدند كه مباح است . دليل جمهور شيعه قول خداست عزّ و جلّ كه «  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  - تا آخر آيه » گفتند : خدا در اين آيه از هر ذبيحه كه نام خدا بر آن برده نشده غدقن كرده جز آنچه را رد كرده است باجماع فقهاء و سنجيديم كه مقصود از نام بردن خدا چيست ؟ آيا تنها تلفظ بنام خدا است يا چيزى ديگرى هم بايد با آن باشد كه از عموم ذكر خدا ممتاز گردد و صيغه خاص باشد و بطلان اكتفاء به مجرد ذكر خدا باتفاق فقهاء ثابت است چون همه اتفاق دارند بر حرمت ذبيحه افرادى كه نام خدا هم برند مانند مرتد ملحد كه بنادانى نام خدا را بر ذبيحه برد يا مرتد از يك اصلى از اصول دين با اعتراف به تسميه و ذكر آن بر ذبيحه يا معتقدان به تشبيه خدا با خالقش از نظر لفظ و يا معنى گرچه معتقد بوجوب تسميه بر ذبيحه هم باشد و مانند ثنويه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو ديصانيه و صابئه و مجوس كه بيك اعتبار خدا را قبول دارند و مقصود از ذكر خدا بر ذبيحه قسم دوم است كه بر وجهى باشد ممتاز از تسميه اينان كه برشمرديم و مانند آنان در گمراهى و آن را سنجيديم و نتيجه اين بود كه مقصود از تسميهء شرط در حليت ذبيحه اينست كه بدان معتقد باشد طبق شرع اسلام و خداشناس هم باشد و به قصد مباح شدن ذبيحه نام خدا برد نه در غير اين صورت بدليل اينكه حرمت محقق است با تسميه منكر وجوب آن و گرچه براى غرض ديگر آن را در حال ذبح بگويد نه اينكه معتقد بوجوب و شرطيت آن باشد چون كافرى كه منكر يكى از اصول دين است از روى اشتباه گرچه نام خدا برد و آن را هم واجب داند چنانچه بيان كرديم و مانند حرمت ذبيحه مشبّهه و گرچه باصول ديگر معتقد است چنانچه گفتيم و چون ثابت شد كه مقصود از تسميه مؤثر در تذكيه ذكر نام خدا است با اعتقاد بوجوب آن به شرط مليت اسلام و خداشناسى درست ، ثابت شود كه ذبيحه اهل كتاب حرام است زيرا فاقد وصفى است كه بيان كرديم و در حقيقت پيوستند بهم گنان خود در كفر از گبر و صابئه و اصناف ديگر مشركان و كافران و با آنان برابرند .\r\nاگر كسى گويد يهود خدا شناسند و او را يگانه دانند و نام او را بر ذبيحه برند و بايد ذبيحه آنها حلال باشد جواب اينست كه چنين نيست يهود خدا عزّ و جل را نشناسند و بيگانگى او معتقد نيستند گرچه آن را به زبان آرند براى آنكه بدان خدا كه محمّد صلى اللَّه عليه و آله و سلم را فرستاده اعتراف ندارند و او را منكرند چون محمّد را دروغگو دانند و نبوّتش را باطل شمارند و اقرار زبانى به خدا با انكار آن حضرت در حكم خدا نشناسى است كه خدا فرموده است .\r\n« نيابى مردمى را مؤمن به خدا و روز جزا دوستدار كسانى كه بجنگند با خدا و رسولش » . 22 - « المجادله » .\r\nو فرموده « و اگر بودند مؤمن به خدا و رسولش و آنچه به دو فرو شده نميگرفتند آنها را دوستان خود . 81 - « المائده » و فرموده « نه نه ، بپروردگارت سوگند مؤمن نباشند تا تو را\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nحاكم سازند در آنچه ميان آنها كشمكش باشد وانگه در دل خود از حكم تو نگرانى نداشته باشند و به خوبى پذيراى آن گردند ، 64 - النساء » و اگر يهود خداشناس و يگانه پرست بودند البته به پيغمبر اسلام ايمان مىآوردند و اينكه قرآن از آنها ايمان را نفى كرده دليلى است بر بطلان آنچه طرف پنداشته كه يهود بخداى واحد معترفند و بسا كه كسى مى را حلال داند بواسطه شبهه‌اى كه دارد و باز هم به نبوت محمّد صلى اللَّه عليه و آله و تدين بدان چه آورده معترف است با اينكه علماء امت اجماع دارند كه ذبيحه او حرام است و از عموم  « وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ »  بيرونست و يهود سزاوارتراند از او كه ذبيحه‌شان حرام باشد چون كفر و گمراهى آنها دو چندان او است با اينكه هر گونه شبهه براى يهود و نصارى در پذيرش اسلام فرض شود به خداشناسى برگردد و تصور نشود كه خداشناس باشند و خداى فرستنده محمّد را نپذيرند و بدان كافر باشند با اينكه اگر اين شبهه عذر باشد و آنها را خداشناس بدانيم بايد كسى هم كه معترف بخداست و او را به صورت آدمى داند و اوصاف ديگر خدائى را برايش واخواند ذبيحه‌اش حلال باشد با اينكه هيچ مسلمانى بدان معتقد نباشد ، با اينكه هيچ كدام از اهل كتاب تسميه را بر ذبيحه واجب ندانند و اگر يكى از آنها نام خدا را بر آن برد از عادت آميزش با مسلمانانست ، با اينكه مخالفين ما ذبيحه يهود را از ترسا جدا ندارند و ترسايان خداشناس نباشند زيرا باقانيم سه‌گانه معتقدند و در اينكه به جوهر و اب و ابن و روح و اتحاد آنها با هم قائل‌اند شك و ترديدى نباشد و اگر ذبيحه ترسايان براى عقيده به تثليث حرام باشد ذبيحه يهود هم حرام است باجماع مركب چون قائل به تفصيل وجود ندارد و دليل ديگر اينست كه اگر ما يهود و ترسا را خداشناس دانيم بايد گبر را هم خداشناس دانيم و هم مشركان قريش را و هر كه با آنها هم آواز است در اقرار به خدا و اعتقاد به پرستش بت به حساب تقرب به خدا و اگر كفر يهود و ترسا مانع از حرمت ذبيحه آنها نيست چون في الجمله به خدا اعتراف دارند بايد كفر اينان هم كه شمرديم مانع نباشد و اين خلاف اجماع مسلمانانست و ميان آن و گفتار خصم جدائى نيست از نظر علتى كه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمورد اعتماد ما مىباشد .\r\nو دليل ديگر بر حرمت ذبيحه يهود و اهل كتاب و همه كفار اينست كه خدا جلَّ اسمه تسميه را شرط مباح شدن ذبيحه ساخته و با شك در آن ذبيحه را غدقن كرده و بايد منحصر باشد ذبيحه حلال بذبيحه كسى كه معترف بوجوب آنست نه آنكه آن را دروغ ميشمارد و منكر وجوب آنست زيرا امين بر ترك آن از روى تعمد هم نيست چون كافر است و پاى بند آن نيست و اين در باره حرمت ذبيحه كسانى كه از دين اسلام روگردانند روشن است ، و سنجش ديگر هم در اينجا هست و آن اينست كه بايد بعقيده خصم ما ذبيحه اهل كتاب حرام باشد زيرا حرمت ذبيحه كفار عرب اجماعى است و علت آن كفر آنها است و گرچه به خدا عزّ و جلّ معترفند و بايد ذبيحه اهل كتاب از يهود و ترسا هم حرام باشد چون در كفر با آنان شريكند گر چه زبانى به خدا معترفند چنانچه بيان كرديم ، و مؤيد ديگر اينكه مخالفين ، ذبيحه كسى كه تسميه را فراموش كند مباح دانند چون معتقد به آنست و در دل آن را واجب داند و بايد بر عكس ذبيحه كسى كه تسميه را واجب نداند حرام باشد گرچه آن را به زبان آرد ، اين چاره ندارد .\r\nاگر گويند : چه گوئى در باره عموم آيه گفته خدا عزّ و جلّ  الْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ  كه صريح است در حليت ذبيحه اهل كتاب .\r\nجوابش اينست كه جمعى از اصحاب آن را باهل كتابى تفسير كردند كه مسلمان شده و ايمان آورده نه آنان كه بر كفر و گمراهى مانده‌اند چون مسلمانان از ذبيحه آنان پس از مسلمانى هم دورى ميكردند مانند پيش از آن و خدا خبر داد كه پس از مسلمانى حلال است چون حال آنها دگرگون شده . گفتند و دور نباشد كه پس از مسلمانى آنها را اهل كتاب تعبير كند چنانچه نو مسلمانان ديگر را تعبير كرده و فرموده « راستى از اهل كتاب كسانيند كه ايمان دارند به خدا و آنچه بشما\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nفرود آمده و آنچه بدانها فرود آمده با ترس آنها از خدا كه آيات خدا را ببهاى اندك نفروشند آنانند كه مزدشان با خداست راستى خدا زود به حساب رسد ، 199 - آل عمران » و خدا اينان را بكتاب وابست گرچه بكيش اسلام شدند و همچنان نو مسلمانان اهل كتاب را از نظر ذبيحه‌شان اهل كتاب خوانده و گرچه مؤمن و مسلمانند و ديگران از اصحاب ما گويند مقصود از طعام در اين آيه همان دانه‌هاى خوردنى و شير و مانند آنها است نه ذبيحه آنها بواسطه دلائلى كه گفتيم و برهانى كه آورديم چون تضاد ميان كلام حجج خدا و قرآن محال است و بايد بدلائل عبرت پذير آيه را تخصيص داد ، و اين براى كسى كه انديشد بس است .\r\nپرسشى است : اگر كسى گويد حرمت ذبيحه اهل كتاب از ائمه آل محمّد عليهم السّلام بشما رسيده يا بدليلى كه گفتيد پذيرفتيد ؟\r\nجواب : عمده دليل ، گفتار ائمه راستگوى ما است از خاندان محمّد صلى اللَّه عليه و آله و سلم و حكم آنها است بحرمت كه نزد ما به صحت پيوسته و گرچه برهانى كه آورديم براى خردمندان و دينداران دليلى است قاطع ولى ما به همان اكتفاء نكرديم بىآنكه روايت موافق آن باشد .\r\nاگر گويد چنين رواياتى به من نرسيده در اين باره از ائمه آل محمّد پس مقدارى از آنها را بگوئيد تا بمفاد دليل قرآنى افزوده شود به او گفته شود اكنون كه چنين اظهار شد ، روايات باب را برايت ثابت كنيم و خدا توفيق درستى دهاد .\r\nو بسند خود تا زيد شحّام آورده كه پرسش شد امام صادق عليه السّلام از ذبيحه ذمّى فرمود : از آن مخور بسم اللَّه گويد يا نگويد .\r\nو بسندش از امام صادق عليه السّلام كه مردى به او گفت ، اصلحك اللَّه ، ما را همسايه قصابى است و يهودى مىآورد برايش سر ميبرد تا يهود از او گوشت بخرند ، فرمود :\r\nتو از ذبيحه او مخور و از او گوشت مخر .\r\nگويم : وانگه - قد - جمله‌اى اخبار از كافى و جز آن آورده كه برخى از آنها بيايند سپس گفته : اينست اندازه‌اى از آنچه از ائمه آل محمّد صلوات اللَّه عليهم در حرمت\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nذبيحه اهل كتاب رسيده با طرقى روشن و اسنادى مشهور كه اهل ستر و ثقه و حفظ و امانت از هم نقل كردند و عمل بدانها واجب است چون خبرش متواتر است و واجب العمل نزد اهل تامّل و نظر و حكم ما در حرمت ذبيحه اهل كتاب ثابت شد و الحمد للَّه .\r\nو كميابى از فقهاء شيعه بر خلاف مذهب ما ذبيحه اهل كتاب را حلال دانستند بدليل روايت ابى بصير و زراره كه از امام ششم عليه السّلام پرسش شد از ذبيحه اهل كتاب و آن را آزاد دانست ، و تفسير اين روايت دو راه دارد 1 - تقيه از سلطان و ترس بر شيعيان از ستم اهل ظلم و عدوان زيرا قول بحرمتش خلاف عقيده جمعى از ناصبيان بوده و ضدّ فتواى سلطان زمان و قاضيان و حكام او .\r\n2 - تفسير بروايت منقوله از وهب كه پرسيدم امام ششم عليه السّلام را از ذبائح اهل كتاب و فرمود باكى ندارد چون نام خدا بر آن برند و مقصودش كسانى از آنان بود كه بر روش موسى و عيسى عليهما السّلام باشند و شرط كرد بر آنها كه نام خدا برند تا درست باشد ، و ما البته بيان كرديم كه تسميه از كافرى كه خدا نشناسد نميشود زيرا قصد او جز خداى يگانه است و باز هم شرط كرد كه بايد پيرو موسى و عيسى باشد و اين شرط نباشد جز در كسى كه بمحمّد صلى اللَّه عليه و آله ايمان آورده و در پذيرش او پيرو موسى و عيسى عليهما السّلام شده و عقيده به نبوت او دارد و اين ضد مذهب اين ناتوان كمياب است و اللَّه الموفق للصواب - پايان .\r\nو من گويم : خلاصه گفتار در اين باره اينست كه فقهاء شيعه بلكه همه مسلمانان اتفاق دارند بر حرمت ذبيحه جز اهل كتاب از كفار چه بت پرست باشد و چه آتش پرست و چه مرتد و چه منتحل اسلام مانند غلات و جز آنان و در باره ذبيحه اهل كتاب اصحاب خلاف دارند و بيشتر حرمت آن را گفتند .\r\nو جمعى چون ابن عقيل و ابن جنيد و شيخ صدوق - ره - حلال دانند ولى صدوق شرط كرده كه بايد بسم اللَّه گفتن آنان را بشنود و آنها را با گبر يكى دانسته و ابن عقيل تصريح دارد بحرمت ذبيحه گبر و حليت را مخصوص يهود و نصارى دانسته و مقيد هم نكرده كه اهل ذمه باشند و همچنين دو تاى ديگر و منشأ اين خلاف\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاختلاف روايات اين مسأله است كه از دو طرف بسيارند و قائلين بحرمت اخبار حلال بودن را حمل بر تقيه كردند كه مشهور ميان مخالفين است و در هر عصر و بلد بدان فتوى دادند .\r\nو بر آنان اعتراض شده كه هيچ مخالفى شنيدن بسم اللَّه را از آنها شرط حلالى ذبيحه آنان ندانسته ، و اخبارى كه با اين شرط دلالت بر حلال بودن ذبيحه آنان دارند نميشود حمل بر تقيه كرد .\r\nمن گويم : بسا كه اين اندازه براى سازش با آنها باشد و تقيه به همين اندازه انجام شود ، و آنان كه حلال دانند اخبار منع را تفسير بكراهت كنند و صدوق حمل بر صورت نشنيدن تسميه آنان كرده ، شهيد ثانى - ره - گفته : اين هم برگردد بحلالى ذبيحه آنها زيرا سخن در اينست كه اگر ذابح كتابى باشد حلال است يا حرام نه در اينكه تسميه گفته شده يا نه زيرا مسلمان هم اگر تسميه نگويد حرام باشد جز اينكه فرق ميان آنها اين باشد كه در كتابى شنيدن تسميه او شرط است ولى در مسلمان همان ندانستن ترك تسميه او عمدا كافى است .\r\nو باز جاى اعتراض در اين فرق هست زيرا در صحيحه جميل تصريح شده كه تا ترك تسميه آنها را ندانى ذبيحه‌شان حلال است مانند مسلمان - پايان - .\r\nو باز اختلاف دارند در اينكه ايمان ذابح علاوه از اسلام شرط است يا نه ؟\r\nو اكثر فقهاء آن را شرط ندانستند و همان اظهار شهادتين را بس دانستند بطورى كه مسلمانى محقق شود به شرط اينكه عقيده منافى اسلام نداشته باشد مانند ناصبى و قاضى مبالغه كرده در منع از ذبيحه غير اهل حق ، و ابن ادريس منع كرده از ذبيحه مؤمن و مستضعفى كه نه از ما باشد و نه از مخالفان ، و أبو الصلاح ذبيحه مخالف منكر نصّ خلافت را منع كرده و علامه ذبيحه مخالف غير ناصبى را حلال دانسته مطلقا به شرط اينكه تسميه را واجب داند .\r\nو برخى متاخران در حكم ناصب اعتراض كرده براى اختلاف روايات و ظاهر حمل اخبار جواز است بر تقيه يا بر مخالف جز ناصب و مستضعف زيرا\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدر عرف اخبار اطلاق ناصب بر غير مستضعف شايع است .\r\nبلكه از بسيارى روايات برآيد كه مخالفان در حكم مشركين و كفارند در همه احكام ولى خدا در دوران صلح حكم مسلمانان را بر آنها جارى كرده در اين جهان براى رحمت بر شيعيان چون تسلط مخالفان و نياز شيعه را بآميزش و مناكحه و همخورى آنان ميدانسته ، و چون امام موعود ظهور كند حكم مشركين و كفار را در همه موارد به آنها جارى سازد و به اين روش جمع شود ميان اخبار متعارضه اين باب و پس از بررسى كامل نظر ما بر خردمندان نهان نماند .\r\nگويم : شيخ مفيد - ره - در رساله نامبرده و سيد مرتضى در جواب مسائل طرابلس با سند از شعيب عقرقوفى آوردند كه من نزد امام ششم عليه السّلام بودم و مردمى از كوهستان او را از ذبيحه اهل كتاب ميپرسيدند و در پاسخشان فرمود : شما آنچه را خدا عزّ و جلّ فرموده شنيديد ، گفتند ميخواهيم از زبان شما بشنويم فرمود از آنها مخوريد و چون از نزد آن حضرت بيرون شديم ابو بصير به من گفت از آن بخور كه البته من از او و از پدرش هر دو شنيدم كه فرمان خوردن آن را دادند و آن به گردن من باشد .\r\nسپس گفت بار دوم از او بپرس و پرسيدم و همان گفتار نخست را فرمود كه آن را مخور ، ابو بصير گفت بار سوم از او بپرس گفتم پس از دو بارش نپرسم و نزد آن حضرت برگشتم و ابو بصير گفت از او بپرس و گفتم قربانت چه فرمائى در ذبائح اهل كتاب فرمود آيا امروز نزد ما نبودى كه آنچه گفتم شنيدى گفتم آرى فرمود مخور و ابو بصير گفت : آن را بخور .\r\nبيان : اين روايت را در تهذيب به همين سند از حسين بن سعيد آورده و اينكه فرمود : البته شنيديد آنچه خدا فرموده : بسا اشاره باشد به آيه  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  و بسا اشاره باشد به آيه  وَ طَعامُ الَّذِينَ أُوتُوا الْكِتابَ  از راه تقيه براى اصرار سائل و رعايت حال او و در رساله نامبرده و طرابلسيات بسند پيش از حسين بن منذر آمده كه به امام ششم عليه السّلام گفتم : راستى ما مردمى باشيم\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nكه بكوهستان رفت و آمد كنيم و راه دور است و فرسنگها است و رمه‌ها بخريم يكى دو تا ، سه تا كه هر رمه 1500 ، 1600 ، 1700 - گوسفند است ، و يك گوسفند ، دو تا يا سه تا واماند و از شبانانى كه آنها را بياورند پرسش كنيم و گويند ترسائيم شما چه فرمائيد در باره ذبائح يهود و ترسايان .\r\nفرمود : اى حسين اين موضوع ذبيحه است و نميشود اطمينان كرد بر آن جز كه كشنده يگانه پرست باشد سپس حنان امام ششم عليه السّلام را ملاقات كرد و گفت حسين بن منذر از شما روايت كرده كه فرموديد بر ذبيحه اطمينان نيست جز اينكه كشنده يگانه پرست باشد و نام خدا برد ، فرمود : راستش ترسايان بدعتى در باره آن نهادند گويد : از يك ترسا پرسيدم شما در ذبح چه ميگوئيد ؟ گفت : گوئيم بنام مسيح .\r\nتبيان : در كافى مانندش آمده ( ج 6 ص 239 ) تا فرموده ، اى حسين ذبيحه به تسميه باشد و اعتماد بر آن نيست جز از يگانه پرستان ، و از همان كافى است از حنان كه به امام ششم عليه السّلام گفت حسين بن منذر - تا فرموده : راستى كه آنها در آن بدعتى نهادند كه نخواهمش ، و در برخى نسخه‌ها است كه : نامش را نبرم تا آخر خبر .\r\nسپس در رساله نامبرده گفته : بسند ديگر مانند حديث نخست را روايت دارم و در طرابلسيات بسندش از حسين بن عبد اللّه كه : معلى بن خنيس و عبد اللَّه بن يعفور با هم يار شدند و يكيشان از ذبيحه يهود و نصارى خورد و ديگرى نخورد و چون نزد امام ششم با هم شدند به آن حضرت گزارش دادند و فرمود : كدام شما نخورده ؟ معلّى گفت : من فرمود . احسنت .\r\nو از همان رساله و طرابلسيات : بسندى از امام ششم عليه السّلام كه : دو مرد كه بگمانم اهل جبل بودند نزد من آمدند و يكيشان از من در باره ذبيحه اهل كتاب پرسيد و در دل خود گفتم به گردن نگيرم كه براى شما دل خنكى فراهم كنم مخور ، محمّد بن يحيى گفت من از امام ششم عليه السّلام ذبيحه يهود و ترسا را پرسيدم فرمود : مخور .\r\nتبيان : اين خبر در تهذيب به همين سند از حسين بن سعيد روايت شده\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو جمله « يعنى اهل الذمه » در آن نيست و همان مقصود است و گويا اين جمله از كلام سيد و مفيد است و در آنست كه « لا يرد لكما على ظهرى » و در نسخه‌ايست « عن ظهرى » و اين از مشكلات اخبار است و چند توجيه دارد :\r\n1 - كه روشنتر است اينست كه يعنى گناه شما را به گردن نگيرم بجوابى موافق آنچه از فقهاء عامه شنيديد ، چون تقيه در اينكه بيكيشان فرمود : مخور ضرورت نداشت و آن بود كه پرسيد و بنا بنسخه تهذيب هم درست است به اين معنى كه من از شما تقيه به گردن ندارم تا موافق رأى شما جواب دهم و به همين معنا آمده در روايتى كه در آغاز روضه كافى است ( 8 - 72 ) كه امير المؤمنين بيكى از يارانش كه نزد معاويه رفت نوشت تو يكى از دو مرد را در بردارى يا مرديكه مطيع خداست و خوشبخت است بدان چه تو بدبختى و يا مرد نافرمان خدا كه تو بدبختى بدان چه برايش گرد آورى و هيچ كدام را نبايد بر خود مقدم دارى و گناه او را به گردن بگيرى .\r\n2 - يعنى براى شما حقى به گردن من نيايد كه بگويم مخور و مقصود اينست كه چون مقام تقيه است جواب شما بر من لازم نيست و مخور خطاب به محمّد است يا يكى از آن دو بر وجه تبرّع بنا بر اينكه امامان در برخى مواد مىتوانند بيان حكم كنند يا خموشى گيرند چنانچه اخبار بسيارى بدين معنى در تفسير قول خدا  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  ص - 360 گذشت و پرسش دوم محمّد براى توضيح بيشتر بوده با آنكه بنا بر نسخه تهذيب بسا كه پرسش يكم از ذبيحه ناصبيان و مخالفان باشد و توجيه نسخه مفيد نياز بتكلف دارد چنانچه نهان نيست .\r\n3 - آنچه يكى از افاضل گفته كه مقصود اينست كه تقيه را بردارم و حقيقت را بشما بگويم كه گواراست و در حديث است كه : روزه غنيمت خنكى است يعنى رنج و سختى ندارد و هر محبوبى نزد عرب خنك تعبير شود .\r\n4 - بنا بر نسخه تهذيب لا نفى جنس باشد و برد بضم باء جامه مخصوص يعنى بردى نيست از شما بر دوش من تا بايدم بدل خواه شما سخن گويم و اين يك سخن معمولى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاست ميان مردم ، و مقصود اينست كه من از علماء جيره خوار مردم نيستم تا بدلخواه آنها فتوى بدهم .\r\n5 - لا يردّ با ياء دو نقطه و تشديد دال باشد چنانچه محدّث استرآبادى نسخه ( عن ) را بدان خوانده و گفته : گويا مقصود اينست كه من گفته مخور را براى شما از دوش خود برندارم و بىضرورت تقيه خلاف حق نگويم ، و مىشود توجيه‌هاى ديگر نمود كه دور باورترند از آنچه گفته شد و بيان آنها فائده‌اى ندارد و خدا مراد آنها را داند .\r\n\r\nاخبار باب\r\n1 - در طرابلسياتست كه ابو بصير و زراره روايت كردند كه پرسش شد امام ششم عليه السّلام از ذبيحه اهل كتاب و آنها را آزاد دانست .\r\n2 - در هدايه : ذبيحه يهودى و نصرانى خورده نشود جز شنوند كه نام خدا بر آن برند ( 79 ) .\r\nبيانيست : شيخ در تهذيب ( ج 9 / 70 - 71 ) پس از ذكر برخى اخبار كه دلالت بر حلالى ذبايح اهل كتاب دارند گفته : نخست اعتراض به اين اخبار اينست كه برابر آن همه اخبار حرمت نيستند چون آنها بيشند و بايد براى بيش دست از كم كشيد چنانچه در جاى خودش بيان شد .\r\n2 - هر كس اين اخبار را آورده اخبار حرمت را هم آورده كه پيش گفتيم .\r\n3 - اگر همه آنها را بپذيريم دو توجيه دارند اول اينكه مقصود از آنها حال ضرورت است نه اختيار و در حال ضرورت مردار هم حلال است تا چه رسد به ذبيحه نامسلمان .\r\nو دليلش روايت مسند از زكريا بن آدم است كه از امام رضا عليه السّلام كه فرمودش :\r\nمنت نهى كنم از خوردن ذبيحه هر كه بر خلاف آنست كه تو و يارانت عقيده داريد مگر بهنگام ضرورت بدان . . دوم : اينكه اين اخبار از راه تقيه باشند چون موافق عقيدهء مخالفان است كه ذبيحه را حلال دانند و دليلش روايت مسند از ابن ابى غيلان\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nشيبانيست كه گويد : پرسيدم امام ششم عليه السّلام را از ذبائح يهود و نصارى و ناصبيان گويد دهان كج كرد و فرمود : آن را بخور تا يك روزى - پايان - .\r\nگويم : گويا مقصودش از ضرورت تقيه است و سازش با دشمن و هر دو وجه با هم نزديكند و مؤيد آنست كه در پيش تحقيق كرديم و خبر اخير گويا صريح در آنست .\r\n3 - تفسير على بن ابراهيم : قول خدا « و طعام آنان كه كتاب دارند حلال است براتان » امام صادق عليه السّلام فرمود : مقصود از طعام در اينجا حبوب و ميوه‌ها است نه ذبائحى كه كشند زيرا آنها با خلوص نام خدا را بر ذبيحه نبرند .\r\n4 - قرب الاسناد : بسندش از امام پنجم عليه السّلام كه هميشه ميفرمود خوراك گبرها را بخوريد جز ذبائحشان كه حلال نيستند گرچه نام خدا را بر آن برند .\r\n5 - و از همان است : كه على عليه السّلام بجارچى خود ميفرمود : در كوفه روز عيد قربان جار زند كه نكشند قربانيهاى شما را يهود و نه ترسايان و سر نبرند آنها را جز مسلمانان .\r\n6 - در قرب الاسناد : بسندى از على بن جعفر كه از برادرم موسى عليه السّلام پرسيدم ذبيحه يهود و نصارى حلال است ؟ فرمود : بخور هر چه نام خدا برده شود .\r\nو او را از ذبائح مسيحيان عرب پرسيدم فرمود : آنها اهل كتاب نباشند و ذبيحه‌شان حلال نيست .\r\nبيان : شيخ در تهذيب ( ج 9 / 65 ) از امام ششم روايت كرد كه ذبيحه ترسايان تغلب را مخور كه مشركان عربند و روايت صحيح آورده ( 9 / 64 ) از حلبى كه پرسيدم امام ششم عليه السلام را از ذبيحه ترسايان عرب كه حلال است ؟ فرمود : على عليه السّلام آنان را از ذبيحه و شكارشان باز ميداشت ، و اختصاص حكم بترسايان عرب يا براى اينست كه صائبه بودند و آنها ملحدان نصارايند ، و بيضاوى در تفسير قول خدا تعالى  وَ طَعامُ الَّذِينَ أُوتُوا الْكِتابَ  تا آخر آيه گفته يهودند و نصارى و على عليه السّلام ترسايان بنى تغلب را از آنها جدا كرده و فرموده كيش ترسا ندارند و جز ميخوارى از آن بدست نياورند پايان - .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nو يا براى اينست كه بشرائط ذمه عمل نميكردند چنانچه روايت است كه عمر عشر بدهى آنها را دو برابر كرد و جزيه را از آنها برداشت يا براى اينست كه از مسلمانى ترسا شدند و در حكم مرتدند چنانچه شهيد ثانى گفته ، و شيخ در خلاف گفته :\r\nچون گوئيم ذبائح اهل كتاب و مخالفان اسلام حرام است ذبائح ترسايان تغلب را هم فراگيرد كه شافعى در باره آنها با ما موافق است و ابو حنيفه ذبائح آنها را حلال داند ، و دليل ما همان دليلها است كه پيش گفتيم .\r\nو بعلاوه على عليه السّلام و عمر هم ذبيحه آنها را حرام كردند و مخالفى ندارند و از ابن عباس دو روايت است - پايان - .\r\nو آنچه از كلام شافعيه در اين باره برآيد اينست كه گفتند زن كتابيه‌اى كه مسلمان به پندار آنان مىتواند بزنى گيرد يا از نژاد اسرائيل است يا نه اگر نباشد و از آنها باشد كه دانى پيش از تحريف و نسخ دين پيرو آن شده جواز نكاحش نزد آنها دو قول دارد و بيشتر جواز گويند .\r\nو اگر از آنها است كه پس از تحريف و پيش از نسخ بدان گرائيده اگر حقش را گيرند و از تحريف شده دست برگيرند حكم پيش از تحريف دارند و اگر بتحريف شده گرايند در جواز دو قول است اشهر منع است ولى جزيه آنها پذيرفته است و اگر از آنهايند كه پس از تحريف و نسخ هر دو بدان دين در آمدند نكاح نشوند و آنان كه پس از بعثت عيسى عليه السّلام يهودى شدند بنا بر مشهور نزد آنها عدم جواز نكاح است و ناپذيرى جزيه هم .\r\nو اگر حال آنها معلوم نيست نكاح آنها مورد احتياط است ولى جزيه آنها پذيرفته است به حكم احتياط در خون ، گفتند : صحابه در باره ترسايان عرب چنين قضاوت كردند كه قبيله بهراء و تنوخ و تغلب بودند و اگر كتابيه از نژاد اسرائيل باشد نكاحش را مطلقاً جائز دانند بىتوجه باينكه پدرانش پيش از تحريف بدان دين شدند يا پس از آن و اما اگر پس از نسخ و بعثت پيغمبر صلى اللَّه عليه و آله و سلم بدين يهود يا ترسا گرائيدند فرقى ميان نژاد اسرائيل و جز آن نيست اين گفته شافعيه است و براى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nآتش در اينجا آوردم كه شرح سخن شيخ مفيد باشد و توضيح اخبار در باره ترسايان عرب و تغلب و براى اينكه بر تو روشن شود كه حكم خاصّ آنها است و بيان وجوهى است كه ذكر كردند و بيان تقيه در اين باره فتدبر .\r\n7 - در محاسن : ( 454 ) بسندش از ابى جارود كه پرسيدم امام پنجم را از قول خدا عزّ و جلّ «  وَ طَعامُ الَّذِينَ أُوتُوا الْكِتابَ حِلٌّ لَكُمْ  » فرمود : دانه‌ها و سبزىها است .\r\n8 - و از همان : بسندى از سماعه كه پرسيد از امام ششم عليه السّلام از طعام حلال اهل كتاب فرمود : دانه‌ها است ، و از همان بسند ديگر مانندش آمده .\r\nبيان : ذكر دانه‌ها از باب نمونه است و مقصود هر آنچه است كه تذكيه شرط حلال بودنش نيست .\r\n9 - در محاسن : بسندى از امام ششم عليه السّلام كه از ذبيحه يهودى مخور و در ظرف آنها غذا مخور .\r\n10 - از عياشى : ( 1 / 295 ) بسندى حسين بن منذر از امام ششم عليه السّلام پرسيد كسى مرد امينى از يهود يا ترسايان را با گوسفندانش ميفرستد و پيشامدى مىشود و گوسفند را ميكشد و ميفروشد ؟ فرمود نه بخور و نه داخل مال خود كن همانا شرط نام بردن خدا است و امين بر آن نيست جز مسلمان و مردى به آن حضرت گفت و من مىشنيدم پس قول خدا كجا است كه «  طَعامُ الَّذِينَ أُوتُوا الْكِتابَ حِلٌّ لَكُمْ  » امام فرمود : پدرم ميگفت : مقصود از اين طعام حبوب است و مانند آنها .\r\n11 - و از همان ، بسندى ( مانند اين تفسير را آورده ) .\r\n12 - از همان : از عمر بن حنظله در قول خدا تعالى «  فَكُلُوا مِمَّا ذُكِرَ اسْمُ اللَّهِ عَلَيْهِ  » كه اما گبرها نه ، چون اهل كتاب نيستند و اما يهود و نصارى باكى نيست چون بسم اللَّه گويند ( 1 / 374 ) .\r\n13 - و از همان : از ابن سنان كه از امام ششم عليه السّلام پرسيدم كه ذبيحه زن و پسر بچه حلال است ؟ فرمود : آرى هر گاه زن مسلمانست و نام خدا برد ذبيحه‌اش\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nحلال است و چون پسر بچه نيروى ذبح دارد و نام خدا برد ذبيحه او حلال است و اگر مسلمان تسميه فراموش كرد باكى بذبيحه او نيست اگر متهمش ندانى ( 1 / 375 ) .\r\nبيان : يعنى متهم به ترك عمدى آن نباشد براى اينكه آن را واجب نميداند و از روى مصلحت دعوى فراموشى كند و دليل است بر عدم اعتماد بر ذبح كسى كه بسم اللَّه را واجب نداند و گويا حمل بر استحباب شود و صدوق در فقيه ( 3 / 211 ) بسندش از امام ششم عليه السّلام آورده كه پرسش شد از مردى كه سر بريده و بسم اللَّه را فراموش كرده ، ذبيحه او حلال است ؟ فرمود : آرى اگر متهم نباشد و خوب سر برد پيش از آن ، و من در كلام اصحاب قيد عدم تهمت را نديدم و احوط رعايت آن است .\r\n14 - عياشى : از عمران كه شنيدم امام ششم عليه السّلام در باره ذبيحه ناصبى و يهودى ميفرمود : مخور تا بشنوى كه نام خدا برد آيا نشنيدى قول خدا را  « وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  » ( 1 / 375 ) .\r\n15 - در سرائر : بسندش از محمّد بن مسلم كه شنيدم امام پنجم عليه السّلام ميفرمود هر كه را شنيدى بسم اللَّه گويد ذبيحه او را بخور ( مستطرفات ، 490 ) .\r\n16 - در كشى : بسندى تا ابن ابى عمير كه ابن ابى يعفور و معلّى بن خنيس در نيل بودند به زمان امام ششم عليه السّلام و اختلاف كردند در ذبائح يهود و معلّى خورد و ابن ابى يعفور نخورد و چون نزد امام عليه السّلام آمدند به او گزارش دادند و كار ابن ابى يعفور را پسنديد و معلّى را خطاكار شمرد در خوردن آن ( 248 رجال كشى ) ، بيان : اين برعكس روايت مفيد و سيد است در باره معلّى و يكى از آن دو از اشتباه راويان است و در روايت كافى و تهذيب كه گذشت نامى از معلّى در آخر خبر نيست بلكه همين است كه كدام شما نخورده و او گفت : من و امام فرمود :\r\nاحسنت و منافات با اين روايت ندارد .\r\n17 - در كفايه : بسندى از يونس بن ظبيان كه امام صادق عليه السّلام به او فرمود :\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاى يونس هر كه پندارد خدا را چهره‌ايست مانند چهره‌ها البته مشرك است و هر كه پندارد خدا را اندامى است چون اندام آفريده‌ها كافر است به خدا ، گواهيش را نپذيريد و ذبيحه‌اش را مخوريد ( 34 كفاية الاثر ) .\r\n18 - الخرائج : از احمد بن ابى روح كه گفت : ببغداد رفتم تا مالى از ابى الحسن جعفر بن محمّد را برسانم و فرمانم داده بود آن را بابى جعفر محمّد بن عثمان عمرى بدهم و او نگرفت مال را و گفت نزد ابى جعفر محمّد بن احمد برو به او فرموده آن را بگير و من نزد او رفتم و به او رساندم و او رقعه برآورد كه در آن نگاشته بود بسم اللَّه الرحمن الرحيم - و نامه را كشانده تا فرموده پوستين پوست گوسفند بهره‌ايست به شرط كه در ارمنيه ذبح نشود كه ترسايان آن را بنام صليب كشند و جائز است آن را بپوشى به شرط كه همكيش تو آن را ذبح كند يا مخالفى كه به او وثوق دارى .\r\nبيان : يعنى وثوق دارى كه بسم اللَّه ميگويد چون آن را واجب ميداند ، و اين مؤيد مذهب علامه است ، در كتاب دروس گفته اگر عمدا تسميه را ترك كند مردار باشد در صورتى كه عقيده بوجوبش دارد و اگر عقيده بدان ندارد مورد اشكال است و ظاهر كلام فقهاء ما حرمت است و آن مشكل است چون ذبيحه مخالف را مطلقا حلال دانند به شرط كه ناصبى نباشد ، و شك نيست كه برخى از آنها تسميه را واجب ندانند و ذبيحه را حلال دانند و گرچه عمدا ترك آن كنند ، و اگر نامعتقد بوجوب تسميه گويد ظاهر حلال بودنست و بسا كه حرام باشد چون مانند غير قاصد تسميه است .\r\n19 - در بصائر : بسندش از عامر بن على جامعى كه به امام ششم عليه السّلام گفتم :\r\nقربانت ما ذبائح اهل كتاب را ميخوريم و ندانيم بر آن نام خدا برند يا نه ؟ فرمود چون بشنويد نام خدا برند بخوريد ، فرمود : ميدانيد بر ذبيحه خود چه گويند ؟ گفتم :\r\nنه ، و چيزى خواند مانند لفظ يهودى كه تند خواند وانگه فرمود : بدين فرمان\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدارند ، گفتم : قربانت من ميخواهم آن را بنويسم فرمود : بنويس نوح ايوا داينوار يلهين مالحوا اشرسوا اورضوا بنواموا شتودعال اسحطوا ( 333 ) .\r\nبيان : يعنى از خدا فرماندارند كه چنين گويند و من گويم اين عبارت بلفظ عبرى است و آن را در نسخه‌هاى بصائر چنين يافتم و از راويان تصحيف فراوان دارد چون اين زبان را نميدانستند و آنچه از شناساى به زبان آنها شنيدم كه از علماى خودشان بود اينست كه دعاء يهود بر ذبيحه چنين است :\r\nآن را با شرحش آوردم : باروخ مباركى آتا : تو . ادوناى خدا الوهنونا معبودا ملخ عولام پروردگار جهانيان اشير : آنكه قدوسنو تقديس كرديم بمصيوتا و بفرمانهايش ومنواتو ، و فرمانداد ما را على هشحيطا . بر ذبح .\r\n20 - دعائم : از ابى جعفر بن محمّد عليهما السّلام كه رخصت داد در خوردن خوراك اهل كتاب و فرقه‌هاى ديگر به شرط كه در خوراك ذبيحه نباشد ( 1 ر 126 ) .\r\n21 - و از ابى جعفر محمّد بن على عليه السّلام كه چون دانسته شود در آن ذبيحه است مخور .\r\nبيان : اين اشاره است باينكه ذبيحه در آنست و نخست بر اينكه ملاقات آنها با آن خوراك به رطوبت معلوم نيست .\r\n22 - در دعائم : از ابى جعفر عليه السّلام كه پرسش شد از ذبيحه يهودى و ترسا و گبر و ذبيحه‌هاى مخالفان و خواند قول خدا عزّ و جلّ را «  فَكُلُوا مِمَّا ذُكِرَ اسْمُ اللَّهِ عَلَيْهِ  » و فرمود : چون شنيديد نام خدا را برند بخوريد و آنچه بىنام خدا باشد مخوريد ، و هر كه متهم است به ترك تسميه و آن را واجب نداند نبايد ذبيحه‌اش را خورد جز كه در هنگام ذبح او را ببيند و بر سنت ذبح كند و نام خدا برد بر آن و اگر نديده ذبح كند خورده نشود ( 2 ر 177 ) .\r\n23 - و روايت داريم از ابى جعفر عليه السّلام كه ذبيحه يهودى و ترسا و گبر و ذبائح مخالفان حرام هستند ، و روايت نخست شاذّ است و بدان عمل نشود .\r\n24 - و از جعفر بن محمّد عليه السّلام كه پرسش شد از گوشتى كه در بازارها فروشند\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nو ندانند قصابها چونش سر بريدند و بدان باكى ندانست با عدم اطلاع بر ذبح آن بر خلاف سنت .\r\n25 - و از او عليه السّلام كه ذبائح ترسايان عرب را بد ميداشت .\r\n26 - و از على عليه السّلام كه قربانى مسلمان را جز مسلمان نكشد و هنگام كشتنش گويد : بسم اللَّه و اللَّه اكبر  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  مسلما  وَ ما أَنَا مِنَ الْمُشْرِكِينَ  ،   إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ ، لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ   ( 2 ص 183 ) .\r\n\r\nباب دهم : در حكم بچه شكمى\r\n1 - قرب الاسناد : ( 51 ط نجف ) بسندش از امام پنجم عليه السّلام كه در بچه شكمى فرمود : اگر مو برآورده بخور و گر نه مخور .\r\n2 - و از همان : بسندش از على بن جعفر از برادرش موسى عليه السّلام كه پرسيدمش از گوسفندى كه بچه‌اى پس از مرگش از شكمش برآيد شايد كه آن بچه را خورد ؟\r\nفرمود : باكى ندارد ( 116 ط نجف ) .\r\n3 - در عيون : بسند پيش كه در آنچه امام رضا عليه السّلام بمأمون نوشت بود :\r\nكه تذكيه بچه شكمى همان تذكيه مادرش است هر گاه مو و كرك برآورده باشد ( 2 ص 124 ) .\r\n4 - در تفسير : على بن ابراهيم در تفسير قول خدا تعالى « حلال است بر شما بهيمه انعام الخ » بچه شكمى كه كرك و مو برآورده تذكيه‌اش تذكيه مادرش است اينست كه خدا قصد كرده ( 148 ) .\r\n5 - عياشى : ( از يكى از دو امام همين تفسير را براى آيه آورده ) ( 1 ص 289 ) .\r\n6 - ( و از امام پنجم عليه السّلام هم اين تفسير را نقل كرده و افزوده كه امير المؤمنين عليه السّلام فرمان ميداد به فروش بچه‌هاى شكمى .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n7 - و از همان : ( از امام ششم عليه السّلام همين تفسير را براى آيه روايت كرده ) .\r\n8 - در المقنع : چون ذبيحه را سر بريدى و در شكمش بچه تمامى است آن را بخور كه تذكيه‌اش تذكيه مادرش است و اگر تمام نيست مخور و روايتست كه چون مو و كرك برآورد تذكيه‌اش تذكيه مادرش است ( 193 ) .\r\nتبيانيست : در پيش دانستنى مشهور ميان مفسّران اينست كه معنى بهيمة الانعام جاندار بىزبانست و اضافه بيانيه است و اضافه صفت است بموصوف و بنا بر اين اخبار بمعنى بچه شكمى جاندارانست و اضافه بتقدير من يا لام است ، و ممكن است تفسير اخبار باينكه بچه شكمى هم جزء انعام است و حلال است تا با مشهور موافق باشند و منظور بيان فرد نهانيست يا منظور اينست كه آغاز نام بهيمه جاندار از بچه شكمى تمام است و باز هم با تفسير مشهور مخالف نيستند .\r\nو طبرسى تفسير بهيمة الانعام را به بچه‌هاى شكمى به امام پنجم و ششم وابسته و بيضاوى گفته معنايش اينست كه بيزبان از چهارپايان كه هشت جفت معروف باشند و آهو و گاو كوهى را هم بدانها پيوسته و گفته شده مقصود از بهيمه هم در آن دوتايند و مانندشان از هر جاندارى كه چون چهارپايان شكمبه دارد و نيش ندارد ، و اضافه آن بانعام براى شباهت است - پايان - من گويم : اضافه طبق تفسير خبرها روشنتر است از آنچه در آخر كلامش بلكه اول آن ذكر كرده .\r\nو بدان كه در كلام اصحاب قطعى است كه تذكيه مادر تذكيه جنين را بس است و حلال مىشود گاهى كك آفرينشش تمام باشد و مو و كرك داشته باشد ، و اخبار مختلفند در برخى حلالى منوط است به تمامت خلقت و در برخى بمو و كرك هر دو در برخى به همان مو و در برخى بتمامى خلقت و مو و گويا اينها باهمند و همه اخبار يك مفهوم دارند چنانچه در دروس گفته : تمامى خلقت بروئيدن مو و كرك است پايان .\r\nو مشهور ميان متاخرين است كه فرقى ندارد جان يافته باشد يا نه چون\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nروايات اطلاق دارند ، و در روايات عامه است كه پرسش شد از پيغمبر صلّى اللَّه عليه و آله و سلم ما شتر و گاو و گوسفند سر بريم و در شكمش بچه باشد بدور اندازيم يا بخوريم ؟ فرمود اگر خواهيد بخوريد زيرا تذكيه بچه شكمى تذكيه مادرش است .\r\nو جمعى چون شيخ و پيروانش و ابن ادريس شرط كردند كه با تمامى خلقت جان نداشته باشد و گر نه بتذكيه مادر تذكيه نشود و حلال نيست و اطلاق اخبار دليل رد آنها است با اينكه فرض بيجانى با تمام خلقت بعيد است زيرا در غالب جان داشتن از تمامى خلقت جدا نيست و حمل اخبار بر اين فرض نادر بلكه ناموجود بعيد است بنهايت ، و دليلى بر اين شرط ندارند جز اينكه تذكيه شرط حلالى حيوان زنده است مطلقا و اين كليت ممنوع است .\r\nآرى اگر از شكم مادر زنده بيرون آيد و جان ثابت دارد بايد خودش را سر بريده چنانچه اصحاب گفتند و اگر جان ثابت ندارد احوط ذبح آنست اگر زنده باشد زيرا شناختى كه دليلى بر شرط استقرار حيات در صحت ذبح نيست ، اين در آنجا است كه فرصت تذكيه‌اش باشد .\r\nو اما اگر فرصت نباشد در حلالى آن دو وجه است از اينكه اصحاب مطلقا گفتند تذكيه مستقر الحيات و يا حيوان زنده لازم است كه دليل حرمت مىشود و از اينكه اين ديگر حكم زنده ندارد چون زمان زندگيش كوتاه و ناپايدار است و عموم اخبار « تذكيه مادر او را حلال كند » فرا گيردش و گرچه مطلق حىّ را فرا نگيرند و گويا اين حلالى اقوى است .\r\nو اقرب اينست كه براى زنده در آوردن جنين لازم نيست در شكافتن شكم ذبيحه بيش از معتاد شتابكرد و اگر خلقت بچه شكمى تمام نباشد بدون خلاف حرامست و خلافى هم نيست كه اگر بچه شكمى از شكم حيوان مردار مرده درآيد حرام باشد ، و آنچه در حديث على بن جعفر است كه باكى ندارد تفسيرش اينست كه زنده برآيد و تذكيه شود يا مقصود اينست كه مادرش بتذكيه بيجان شده .\r\nو اين جمله « ذكاة الجنين ذكاة امه » را خاصه و عامه از پيغمبر صلّى اللَّه عليه و آله و سلم روايت\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nكردند و لفظش مورد اتفاق فريقين است و اختلاف در تفسير و معناش است در نهايه پس از نقل حديث گفته : تذكيه ذبح است و نحر و اين روايت برفع ذكاة دوم و نصبش مأثور است و بنا بروايت رفع معنايش اينست كه تذكيه مادر همان تذكيه جنين است و جنين نياز بتذكيه جداگانه ندارد و بنا بر نصب معنايش اينست كه جنين را هم مانند مادرش بايد سر بريد و در اين صورت اگر جنين زنده برآيد بايد سرش را بريد و برخى هر دو ذكاة را منصوب روايت كردند يعنى حساب كن تذكيه جنين مادر را تذكيه مادرش - پايان - .\r\nدر شرح جامع الاصول گفته : از هيچ كدام صحابه و آنها كه بعدشان بودند روايت نشده كه جنين نياز بتذكيه جداگانه دارد جز از ابى حنيفه ، شهيد ثانى در روضه گفته : و آنچه در روايت و هم فتوى درست است اينست كه ذكاة دوم برفع است تا خبر اولى باشد و معنايش اينست كه تذكيه جنين منحصر است به همان تذكيه مادرش و منظور از تذكيه در اينجا سبب حلالى حيوانست مانند تذكيه كه در ماهى و ملخ تعبير شده ، و امتناع تذكيه جنين اگر درست باشد حمل شود به معنى ظاهر آن كه بريدن اعضاء مخصوصه است يا گفته شود اضافه مصدر از نسبت فعل جداست چنانچه حج البيت و صوم شهر رمضان بطور اضافه درست است و نسبت حج به بيت يا صوم برمضان بعنوان فاعل درست نيست .\r\nو بسا برخى ذكاة دوم را به نصب خواندند به اين معنى كه ذكاة بچه شكمى هم مانند ذكاة مادر او است و بايد او را سر بريد چون مادرش و اين تعسف است و مخالف روايت رفع است و ممكن است حرف محذوف را در روايت نصب « من » تقدير كرد يعنى ذكاة بچه شكمى از ذكاة مادرش باشد و در آن داخل است و در معنا يكى ميشوند با اينكه رفع ذكاة دوم موافق روايت اهل بيت است كه داناترند بدان چه در بيت است .\r\n9 - در دعائم : از امام ششم عليه السّلام پرسش شد از قول خدا تعالى «   أُحِلَّتْ لَكُمْ بَهِيمَةُ »  \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n  الْأَنْعامِ   ، فرمود : بچه شكمى است هر گاه مو و كرك برآورده كه تذكيه آن همان تذكيه مادر است و اگر مو و كرك نياورده حرام است .\r\n\r\nباب يازدهم آنچه از ذبيحه حرام يا مكروه است\r\n1 - در خصال : بسندش تا پيغمبر صلى اللَّه عليه و آله و سلم كه فرمود : اى على از گوسفند هفت چيز حرام شده خون ، آلات نرى ، مثانه ، مخ حرامه ، غدّه‌ها ، سپرز و زهره ( 2 ر 341 ) .\r\nبيان : آلات نرى شامل دو خايه هم مىشود .\r\n2 - در خصال : كه امير المؤمنين قصابها را از فروش هفت چيز گوسفند منع كرد : خون ، غدّه‌ها ، گوشه‌هاى دل ، سپرز ، مخ حرام خايه‌ها ، قضيب و يك قصّابى گفت : يا امير المؤمنين جگر سياه و سپرز برابرند ، فرمود : اى ناجنس دو كاسه آب براى من بياور تا جدائى ميان آنها را به تو روشن كنم و جگر سياه و يك سپرز و دو كاسه آب آورد و فرمودش : هر كدام را در كاسه آبى مالش بده جداگانه و هر دو را برابر فرمان مالش داد و جگر سياه بهم رفت و چيزى از آن برنيامد و سپرز بهم شد و هر چه درونش بود برآمد همه خون بود و پوست رگهايش بجا ماند فرمود : اينست تفاوت ميان آنها اين خونست و اين گوشت است .\r\n3 - در خصال : بسندش تا على عليه السّلام كه رسول خدا صلى اللَّه عليه و آله و سلم بد داشت خوردن پنج چيز را : سپرز ، و قضيب و دو خايه و فرج و گوشه‌هاى دل ( 1 ر 283 ) .\r\n4 - و از همان : بسندش از امام ششم عليه السّلام كه ده چيز گوسفند خورده نشوند ، شاخ ، خون ، سپرز ، مخ حرام ، غده‌ها ، قضيب ، دو خايه ، زهدان ، فرج و رگهاى خونين ( 2 / 433 ) .\r\nبيان : فرج از آن ماده است و بسا شامل گردى دبر نر و ماده هم باشد چنانچه ابو زيد گفته حياء نام دبر هر چه هست از حيوان سم‌دار و جز آن .\r\n5 - در خصال : بسندش از امام ششم عليه السّلام كه سپرز حرام است چون خونست\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n( 2 ر 609 ) .\r\n6 و از همان : بسندش تا امير المؤمنين عليه السّلام كه فرمود : سپرز را نخوريد كه خانه خون فاسد است و از غدّه‌هاى گوشت بپرهيزيد كه رگ خوره را بجنبش آرند ( 2 ر 615 ) .\r\n7 - در عيون : ( 2 ر 126 ) بسندش تا امام رضا عليه السّلام كه در كتابش بمأمون بود كه حرام است چون سپرز چون خونست .\r\n8 - و از همان : ( 2 ر 40 ) بسندش تا على عليه السّلام كه پيغمبر صلى اللَّه عليه و آله و سلم قلوه‌ها را نميخورد بىاينكه حرامشان داند چون بشاش نزديكند در صحيفه امام رضا عليه السّلام مانندش آمده در علل هم بسندش مانندش آمده ( 25 ) .\r\n9 - در عيون و علل : بسندهاى پيش از امام رضا عليه السّلام كه سپرز حرام شد براى خونى كه دارد ( در عيون ، 2 ر 94 ) .\r\n10 - در علل - بسندش از امام ششم عليه السّلام كه امير المؤمنين عليه السّلام فرمود : چون يكى از شماها گوشت بخرد بايد غدّه‌هايش را برآورد زيرا رگ خوره را بجنبانند ( 2 ر 248 ) .\r\n11 - و از همان : بسندش تا ابان بن عثمان كه به امام ششم عليه السّلام گفتم : چرا سپرز حرام شده با اينكه از ذبيحه است فرمود : راستش بابراهيم عليه السّلام قوچى فرو شد از ثبير كه كوهى است در مكّه و ناگاه شيطان در نزد او آمد و گفت : بهره مرا از اين قوچ بده فرمودش تو را چه بهره‌اى در آنست با اينكه قربانى پروردگار من است و فداى پسرم ، خدايش وحى كرد كه او بهره‌اى دارد كه سپرز است و مجمع خونست ، و دو خايه حرام شدند كه جايگاه هم جفتى و راه نطفه‌اند و ابراهيم سپرز و دو خايه را به او داد ، گويد : گفتم : چگونه مخ حرام حرام شده ؟ فرمود براى آنكه جاى آبيست كه ميجهد از هر نر و ماده و آن مخى است دراز كه ميان مهره‌هاى پشت است .\r\nابان گويد : سپس امام ششم فرمود : بد است از ذبيحه ده چيز چون سپرز و\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدو خايه و مخ حرام و خون و پوست و استخوان و شاخ و سم و غدّه‌ها و آلات نرى و از مردار ده چيز حلالند و آزاد پشم ، پر ، تخم ، نيش ، شاخ ، سم ، شيردان و پوست و شير كه در پستان مردار موجود است .\r\nبيان : گويم : ذكر پوست و شاخ و سم در هر دو جا براى بيان اينست كه اينها حرام نيستند بلكه مكروهند و ديگرها حرامند زيرا كراهت در زبان حديث اعم است از حرمت و كراهت اصطلاحى يا مقصود در نخست كراهت خوردن است و در دوم جواز به كار بردن و بهر تقدير پوست حمل بر تقيه شود زيرا بيشتر عامه آن را بدباغى پاك دانند و به كار بردنش را روا دارند گرچه از مردار باشد و بسا حمل بر پوست شيردان شود كه به زودى بدانى 12 - در علل - : بسندش تا امام ششم كه به او گفتم چرا رسول خدا صلى اللَّه عليه و آله و سلم ذراع را بيش از اعضاء ديگر گوسفند دوست ميداشت ؟ در پاسخ فرمود : چون آدم براى پيغمبران از نژادش يك قربانى كشت و براى هر پيغمبرى عضوى را نام برد و براى رسول خدا صلى اللَّه عليه و آله و سلم ذراع نام برد از اينجا است كه ذراع را دوست داشت و دل خواهش بود و ميخواست و بر ديگر اندام برترى ميداد ، و در حديث ديگر است كه رسول خدا ذراع را دوست ميداشت براى اينكه بچراگاه نزديكتر و از بولگاه دور تر است ( 1 / 128 ) .\r\n13 - در بصائر : بسندش تا امام ششم عليه السّلام كه رسول خدا صلى اللَّه عليه و آله ذراع و شانه را دوست داشت و از كفل بدش مىآمد كه نزديك بولگاه است ( 148 چاپ سنگى ) .\r\n14 - در محاسن : بسندى تا امام ششم عليه السّلام كه بپرهيزيد از غده‌هاى گوشت چه بسا رگ خورده را بجنبانند .\r\n15 - و از همان : بسندى از ابى الحسن عليه السّلام كه از گوسفند هفت چيز حرام است و از مردار دوازده چيز حلال ، اما آنچه از گوسفند حرام است خون ، سرگين غده‌ها ، سپرز ، آلت نرى ، دو خايه و زهدان و اما آنچه از مردار حلال است :\r\nمو ، پشم ، كرك ، نيش ، شاخ ، دندان ، سم ، تخم ، شيردان ، ناخن ، چنگال و\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nپر ( 481 ) .\r\nبيان : چنگال از درنده‌ها است چه رونده چه پرنده يا از جانوران شكارگير و ناخن از آنها كه شكار نگيرند .\r\n16 - در طب الائمه : بسندى تا رسول خدا صلى اللَّه عليه و آله و سلم كه مبادا غده‌ها را بخوريد كه خوره بجنبانند فرمود تندرستى يهود براى نخوردن غده‌ها است ( 105 ) .\r\n17 - در هدايه : از گوسفند ده چيز خورده نشود : سرگين ، خون ، سپرز نخاع ، غده‌ها ، ابزار نرى ، دو خايه ، زهدان ، فرج ، رگهاى خونين و رگهاى پر ( 79 ) .\r\n18 - در دعائم : از امام ششم عليه السّلام كه بد داشت خوردن غده‌ها و مخ پشت و سپرز و ابزار نرى و قضيب و فرج و درون قلوه‌ها را ( 125 ) .\r\nگشايش و روشنگرى : علامه در مختلف گفته و شيخ در نهايه كه : حرام است از شتر و گاو و گوسفند و جز آنها از آنچه حلال گوشت است گرچه تذكيه شوند خون و سرگين و زهره و مشيمه و فرج از برون و درون و قضيب و دو خايه و نخاع و علباء و غده‌ها و بند انگشتان و حدقه چشم و تيكه سنگى كه در مغز سر است و ابن ادريس همچنين گفته و بر آنها افزوده مثانه را كه جاى نگهدارى شاش است .\r\nو استاد ما شيخ مفيد - ره - گفته : از چهار پايان و وحوش نبايد خورد سپرز را زيرا آمادگاه خون تباه است و نه قضيب و دو خايه را و نام ديگرها را نبرده و صدوق گفته : بدان كه در گوسفند ده چيز نخوردنى است : سرگين ، خون ، مخ پشت سپرز ، غدّه‌ها ، آلت نرى ، دو خايه ، زهدان ، فرج ، و رگهاى خونين و رگهاى پر و در حديث ديگر بجاى فرج پوست است .\r\nسلّار گفته : خورده نشود سپرز و نه قضيب و نه دو خايه و نام ديگران را مانند استادش مفيد نبرده .\r\nسيد مرتضى - ره - گفته : از تك‌روى اماميه است قول بحرمت سپرز ، قضيب و دو خايه و زهدان و مثانه ، و ابن برّاج پيروى از استاد ما شيخ طوسى كرده جز\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nكه خون را از كلام انداخته چون روشن است حرمتش و از نصّ قرآن دانسته شود ، ابن جنيد گفته بد است از گوسفند خوردن سپرز و مثانه و غده‌ها و مخ پشت و زهدان و مثانه و دو خايه و تصريح بحرمت نكرده و گرچه لفظ كراهت گاهى در حرمت به كار رود و ابن حمزه پيروى از نهايه شيخ كرده .\r\nو شيخ در خلاف گفته : سپرز و قضيب و دو خايه و زهدان و مثانه و غده‌ها و علباء و خرزه مغز سر نزد ما حرامند و نام ديگرها را نبرده و أبو الصلاح مغز پشت و عروق و زهره و تخم چشم و خرزهء مغز سر را مكروه دانسته و مشهور همانست كه شيخ در نهايه گفته چون اينها خبيثه‌اند پس حرامند .\r\nسپس برخى روايات را در اين باره آورده و آنگه گفته صحت رجال اين روايات نزد من ثابت نيست و اقوى انحصار حرام است بر سپرز - خون ، قضيب ، سرگين ، دو خايه ، فرج ، مثانه ، زهره و مشيمه و ديگرها مكروهند به حكم اصل اباحه و بعمومات «  قُلْ لا أَجِدُ  » و «   أُحِلَّتْ لَكُمْ بَهِيمَةُ الْأَنْعامِ   »  « فَكُلُوا مِمَّا ذُكِرَ اسْمُ اللَّهِ عَلَيْهِ  » - پايان - .\r\nشهيد - ره - در لمعه و روضه گفته : پانزده چيز از ذبيحه حرامند ، خون ، سپرز ، قضيب كه آلت مردى است ، دو خايه ، سرگين كه در درونش باشد ، مثانه جايگاه شاش ، زهره كه صفراء گرد آورد و بجگر سياه آويخته بمانند كيسه مشيمه پوسته‌اى كه نوزاد در شكم ميان آنست ، فرج از برون و درون ، علباء با عين بىنقطه مكسوره و لام ساكنه و باء يك نقطه به زير دو كيسه پهن پشت از گردن تا سر دمبليچه ، و نخاع ، مخ رشته مانند پشت ميان مهره‌هاى پشت و همان است و تين كه جاندار بىآن زنده نماند ، غدّه‌هاى ميان گوشت كه در پيه بيشترند ، و بندهاى انگشتان كه با پى به ظاهر مشت پيوندند ، خرزه مغز و آن كرمكى است به اندازه نخود تقريباً ميان مغز كه رنگش تيره است و مخالف رنگ مغز است و حبه حدقه كه سياهى چشم است نه همهء چشم .\r\nسپس شهيد ثانى گفته : حرمت همهء اين چيزها را شيخ گفته بجز مثانه كه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nابن ادريس بدانها افزوده و جمعى كه مصنف از آنها است از او پيروى كردند و دليل اين همه روشن نيست زيرا همه از رواياتى كه بهم پيوست شوند بدست آيند و رجال برخى از آنها ضعيف و برخى مجهول باشند و متيقن از آنها حرمت آنچه است كه دليلى ديگر دارد مانند خون و سپرز هم در حكم آنست و حرمت هر دو ظاهر آيهء قرآن است و مانند آنچه كه از اينها خبيثه باشند چون سرگين و فرج و قضيب و دو خايه و مثانه و زهره و مشيمه ، و حرمت ديگرها نياز بدليل دارند و اصل عدم حرمت است ، و روايات دليل بر كراهت باشند كه كارش آسان است جز اينكه گفته شود همه از خبائثند .\r\nو اينكه قيد ذبيحه آورده براى بركنارى چون ماهى و ملخ كه هيچ يك از اينها در آنها حرام نباشند به حكم اصل اباحه و حيوان شامل بزرگ چون كشته شتر باشد و هم خرد چون گنجشك ولى حكم بحرمت همهء اينها در مانند گنجشك مورد اشكال است ، چون در آن ممتاز نباشند و بايد همهء آن را حرام دانست يا بيشترش را براى اشتباه حرام و حلال و علم بوجود حرام و بهتر اينست كه حكم حرمت مخصوص چهارپايان باشد و مانند آنها از وحوش نه مانند گنجشك و مانندش ، هر دو گويند مكروه است خوردن قلوه‌ها و دو گوشهء دل و شاخها - پايان .\r\nشهيد - ره - در شرح ارشاد گفته : خلافى نيست در حرمت خون ، سپرز ، قضيب ، خايه‌ها و پس از آوردن مذهب صدوق گفته : اهل لغت ، حياء - را با مدّ زهدان ماده شتر دانند و بسا كه مقصود صدوق از آن برون فرج باشد و از رحم درونش .\r\nو گفتند مقصود از رحم در روايات مشيمه است و بعيد نيست وانگه خبيثه بودن اكثر آنچه ذكر شد كه دعوى كردند پذيرفته نباشد و نفرت طبع از بيشتر آنها نتيجه حكم فقهاء بحرمت است با اينكه دانستى در پيش ما در باره خبيثه چه گفته‌ايم كه حكم و موضوعش بغرنج است ، و مذهب مفيد خالى از قوت نيست با پيوست خون ريخته و سرگين بدان و گويا آنها را نام نبرده براى ظهور حرمتشان يا براى اينكه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاجزاء ذبيحه نباشند زيرا خون پس از جدا شدن از آن حرام است و پيش از جان دادنش و احوط اجتناب از همه است بويژه زهره و فرج و مشيمه و غدّه‌ها و مخ پشت ، و اما عروق گويا مقصود از آنها رگهاى خوندار است چنانچه در برخى اخبار بدان تعبير شده يا رگهاى درشت و مختارند و گر نه حكم باحتراز از آنها مشكل است مگر اينكه گوشت را رشته رشته برند چون يهود ، و اما پوست كه در برخى اخبار آمده و برخى از محدثان معاصر بحرمتش گرائيدند ضعيف است و گفته صدوق در حديث ديگر است كه خبرى است بىسند و مىشود تفسير شود به پوست فرج يا پوست مردار يا بر كراهت .\r\n19 - در علل : بسندش از صفوان بن يحيى ازرق كه بسند امام هفتم عليه السّلام گفتم مردى قربانيش را به ديگرى ميدهد كه پوست كند در برابر پوستش فرمود :\r\nباكى ندارد همانا خدا عزّ و جلّ فرمايد « از آن پس بخوريد و بخورانيد » پوست نه خورده شود و نه خورانده شود ( 21 / 124 ) .\r\nبيان : بسا اين حديث را دليل آرند بر حرمت پوست و در آن دلالتى نيست زيرا بسا مقصود اينست كه خوردن پوست معمول نيست نه اينكه حرام است و نيز پوستى كه بقصاب دهند جز پوست سر است و آنكه خورده شود پوست سر است و خلاصه اين خبر مجمل است و نمىشود مخصوص آيات و اخبار بسيارى باشد كه دليل بر حلاليند ، و بدان كه در نسخه‌ها ، صفوان بن يحيى ثبت است ولى ظاهر اين است كه ( عن صفوان عن يحيى ) بوده يا ( عن صفوان بن يحيى عن يحيى ) زيرا براى يحيى و پدرش وصف ازرق ذكر نشده .\r\nبلكه صفوان روايت از يحيى بن عبد الرحمن ازرق آورد كه او هم ثقه است و اين گونه روايت بارها در تهذيب آمده ، و از فقيه برآيد كه صفوان از يحيى بن حسان ازرق روايت آورد و اگر چه او موثق نباشد ولى صدوق - ره - بكتابش اعتماد كرده و طريق خود را به او ذكر كرده .\r\n20 - در كتاب غيبت : بسندى از حمزة بن نصير خادم امام عسكرى عليه السّلام\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاست كه چون آقا يعنى مهدى عليه السّلام زاده شد خانه امام بدان خرسند شد و فرمان به من داد كه هر روز با گوشت يك قلم با مغز بخرم و گفتند : اين از آن آقا كوچولو است ( 158 چاپ سنگى ) .\r\n\r\nباب دوازدهم در حكم هر گونه تخم و خواص آن\r\n1 - در قرب الاسناد - 34 - بسندش از امام ششم عليه السّلام كه پرسش شد از تخم پرنده آبى ، فرمود هر كدام مانند تخم مرغ خانگى يك سرش پهن است بخور و گر نه مخور .\r\nبيان : ميان فقهاء ما خلافى نيست كه تخم تابع خود حيوان است در حلالى و حرامى و اگر اشتباه شود آن تخم كه دو سويش برابر نيست حلال است نه آنچه برابر است و اخبار بسيار هم بر آن دلالت دارند ، و مشهور است كه تخم ماهى حلال حلال است و از حرام حرام ، و اگر اشتباه شود آن تخم ماهى كه زبر است حلال است و آنكه نرم است حرام .\r\nو بسيارى از اصحاب اين تفصيل را مقيد به حال اشتباه نكردند و مطلق آوردند و ابن ادريس منكر آن است ، در سرائر گفته : اصحاب ما رفتند باينكه هر چه از تخم ماهى زبر است خورده شود و هر چه نرم و شل است خورده نشود و دليلى از كتاب و سنت و اجماع بر اين گفته نيست و خلافى نيست كه هر آنچه در شكم ماهى است پاك است و اگر اين درست بود ماهى خرد نمك سود حلال نبود - پايان .\r\nگويم : روايتى نديدم كه اين تفصيل را داشته باشد و ظاهر اينست كه اتفاق بيشتر فقهاء بر آن مستند بروايت است و اعتماد بر اين ظاهر هم مشكل است و هر تخمى كه از ماهى حلال گرفته شود حلال است و اگر از حرام باشد ظاهراً حرام است و اگر مشتبه باشد حكمش را دانستى كه ظاهر عموم آيات و اخبار حلال بودنست\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبويژه اگر زبر باشد و احوط اجتناب از آنست مطلقا ، در مختلف از قول شيخ مفيد - ره - آورده كه تخم زبر ماهى حلال است و از نرم و شل بايد كناره كرد .\r\nو سلّار گفته : تخم ماهى دو بخش است زبر و نرم و نخست حلال است و دوّم حرام ، و ابن حمزه همچنين گفته وانگه كلام ابن ادريس را آورده و گفته مورد اعتماد اباحه است براى عموم قول خدا تعالى « حلال شده بر شما شكار دريا و خوراكش ، 96 - المائده » و بما احاديث معتبرى منافى آن نرسيده و بايد آن را پيروى كرد . پايان .\r\nگويم : ظاهر اينست كه حكم فاضلين به اباحه در باره تخم ماهى حلال است نه مطلقا .\r\n2 - در قرب الاسناد : ( 118 ) بسندش از على بن جعفر از برادرش موسى عليه السّلام كه پرسيدمش از تخمى كه كسى از نيزار به دستش رسيده و نداند تخم چيست شايد خوردنش ؟ فرمود : اگر دو سويش نابرابرند باكى ندارد و اگر برابرند حرام است .\r\n3 - در خصال ( 1 / 140 ) بسندش از سلمه كنيز فروش كه از امام ششم عليه السّلام پرسيدم كدام تخم حرام است ؟ فرمود : هر كدام سرش را از كونش نشناسى مخورش .\r\n4 - و از همان ( 610 ) : از امام ششم كه سه چيز لاغر كنند : پيوسته تخم خوردن ، ماهى خوردن و گل خرما خوردن .\r\n5 - در تحف العقول : ( 248 ) از امام صادق عليه السّلام كه تخم حلال آنست كه دو سويش نابرابرند و اگر برابرند خوردنش حرام است .\r\n6 - در بصائر و دلائل طبرى : ( 148 ) بسندى از مردى از اهل يك چاه آب كه من نزد امام ششم عليه السّلام بودم و با او وداع كردم و بيرون شدم تا به اعوص ( مكانى است ) رسيدم و نيازى يادم آمد و برگشتم نزد او و خانه پر شده بود ميخواستم در باره تخم خروس آبى از او بپرسم ( سخنى فرمود ) كه يعنى تخم خروس آبى را مخور .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبيان : دلالت دارد بر حرمت خروسهاى آبى و تخم آنها ، و گويا نشانه‌هاى حلالى ندارند و حمل بر كراهت شود .\r\n7 - در محاسن : ( 481 ) بسندش تا على عليه السّلام كه پيغمبرى به خدا از كمى نژاد امتش شكوه كرد و به او فرمود : بدانها فرمايد تخم بخوريد و خوردند و نژادشان فزود .\r\n8 - و از همان ( 481 ) بسندى از امام ششم عليه السّلام كه پيغمبرى به خدا از كمى فرزند شكوه كرد و او را فرمود تخم بخورد .\r\n9 - از همان ( 481 ) بسندش ( همين مضمون را آورده ) .\r\n10 - و از همان بسندش از عمر بن ابى حسنه جمّال كه بابى الحسن عليه السّلام از كمى فرزند شكوه كردم فرمود آمرزشخواه و تخم مرغ را با پياز بخور .\r\n11 - و از همان بسندش از موسى بن بكر كه شنيدم أبو الحسن عليه السّلام ميفرمود :\r\nبسيار تخم بخوريد كه فرزند را فزايد .\r\n12 - و از همان بسندش از امام ششم عليه السّلام كه هر كه فرزند ندارد بسيار تخم خورد .\r\n13 - و از همان بسندش از مرازم كه نزد امام ششم عليه السّلام تخم را نام بردند و فرمود : هلا آن سبك است و شهوت گوشت را ببرد .\r\n14 - و از همان بسندش از مرازم همين را آورده و افزوده كه در تخم شرّ و فسادى نيست .\r\n15 - در محاسن بسندش از امام ششم عليه السّلام كه زرده تخم سبك است و سفيده‌اش سنگين .\r\n16 - در محاسن بسندش از حمران بن اعين كه به امام ششم عليه السّلام گفتم : مردمى پندارند زرده تخم سبك‌تر است از سفيده‌اش فرمود : از چه راه گويند ؟ گفتم : پندارند كه پر از سفيده است و استخوان و پى از زرده است امام فرمود : پس پر سبكتر از آنها است .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبيان : مىشود منظور اين خبر بيان نادانى آنها باشد به علت و اگر چه اصل قضاوت درست است ، يا خير نخست از تقيه باشد و خلاصه سخنش اين است كه علت آنها نقيض مدعا شدنست زيرا پر سبكتر اجزاء پرنده است و سبك است كه سبك آورد پس سفيده سبكتر است .\r\n17 - در فقه الرضا فرمود عليه السّلام تخمى حلال است كه دو سويش نابرابرند .\r\n18 - در خرائج : روايت است از اسماعيل بن مهران كه نزد امام ششم عليه السّلام بودم براى وداع چون آن سال حاجى بودم و بيرون شدم و چند چيز به ياد آوردم كه ميخواستم از او بپرسم و برگشتم و خانه‌اش پر بود از مردم و مسأله‌ام از تخم پرنده‌هاى آبى بود و نپرسيده به من گفت : تخم پرنده آبى را مخور .\r\n19 - در مناقب ( 4 / 240 ) پرسش شد از امام باقر عليه السّلام كه در جزيره‌اى تخم فراوانى يافت شده فرموده بخور هر چه دو سويش نابرابرند و مخور آنچه دو سويش برابرند .\r\n20 - در مكارم ( 184 ) از على بن احمد اشيم كه شكوه كردم به امام رضا عليه السّلام كه خوراك كم به من گوارا است ، فرمود : زرده تخم مرغ بخور و خوردم و سود برايم داشت .\r\n21 - از امام ششم عليه السّلام كه هر كه فرزند ندارد بايد بسيار تخم مرغ بخورد .\r\n22 - از على عليه السّلام كه پيغمبرى به خدا از كمى نژاد امتش شكوه كرد و خدا عزّ و جلّ به او فرمود به آنها فرمايد كه نان با تخم بخورند .\r\n23 - از زراره كه از امام پنجم عليه السّلام پرسيدم از تخمها كه در نيزارها است فرمود : هر چه دو سويش برابرند مخور و هر چه نابرابرند بخور .\r\n24 - در هدايه : بخور هر تخمى كه دو سويش نابرابرند و مخور آنچه برابرند ( 79 ) .\r\n25 - در دعائم : ( 2 / 123 ) از جعفر بن محمّد عليه السّلام كه هر تخمى دو سويش نابرابرند خوردنش حلال است و اگر نابرابرند تخم جانور حرامند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nباب سيزدهم حكم اعضاء بىجان مردار و حيوان غير مأكول اللحم\r\n1 - در خصال ( 2 / 524 ) بسندش از امام ششم عليه السّلام كه ده چيز از مردار پاكند : استخوان ، مو ، پشم ، پر ، شاخ ، سم ، تخم ، شيردان ، شير و دندان .\r\n2 - در قرب الاسناد : بسندش تا جابر بن عبد اللَّه انصارى كه دبّاغى پشم و مو شستن آنها است با آب و چه چيز پاك‌كن‌تر است از آب .\r\nبيان : تفسير شده به ملاقات آنها با مردار به رطوبت يا بر استحباب .\r\n3 - در قرب الاسناد : بسندش تا اينكه پرسش شد از على عليه السّلام از گوسفندى كه مرده و از آن شيرى دوخته شده ، فرمود راستى اين حرام محض است .\r\n4 - و از همان بسندش از امام پنجم عليه السّلام كه باكى نيست بدان چه از پرنده و مرغ بكنند و براى خمير از آن سود برند و هم دم‌هاى طاوسان و يال و دم اسبان .\r\n5 - و از همان بسندش تا على عليه السّلام كه شستن پشم مردار تذكيه آنست .\r\n6 - در محاسن بسندش تا امام ششم عليه السّلام كه 12 چيز مردار حلالند : مو ، پشم ، كرك ، نيش ، شاخ ، دندان ، سم ، تخم ، شيردان ، ناخن ، چنگال و پر .\r\nبيان : ذكر دندان پس از نيش ذكر عام است پس از خاص و ظلف سم شكافته گوسفند و گاو و مانند آنها است و شايد در اينجا شامل سم نشكافته هم بشود و نامبردن خصوص آن براى اينست كه نظر به حيوان مأكول اللحم است كه سم نشكافته ندارد و نام نبردن استخوان براى اينست كه آلوده است باجزاء مردار و چربى آن و مخ كه دارد و پس از تهىشدنش از آنها پاك باشد .\r\n7 - در محاسن بسندش از حلبى از دندان پيش كه مىافتد شايد بجايش دندان گوسفند نهند ، فرمود : اگر خواهد بجايش دندان گوسفند نهد پس از آنكه تذكيه شده .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nتوضيح : گويا شرط تذكيه استحبابى است و يا مقصود پاكى آنست باعتبار اينكه دندان در سخن امام اعم از دندان گوسفند باشد .\r\n8 - عياشى بسندى كه ابن كواء از على عليه السّلام كه پرهيز بود پرسيد من يك مرغ خانگى مرده را لگد كردم و از او تخمى برآمد آن را بخورم ؟ فرمود : نه ، گفت آن را زير مرغ نهادم و از آن جوجه‌اى برآمد آن را بخورم ؟ فرمود : آرى گفت : چطور فرمود : جوجه زنده‌ايست كه از مرده برآمده و آن تخم مرده‌اى كه از مرده برآمده در مشارق الانوار مانندش از ابن كواء آمده .\r\nبيان : زيرا زنده‌اى باشد يعنى استحاله شده و پاك شده و مىشود اين را حمل بر كراهت يا تقيه نمود .\r\n9 - در مكارم : از عبد اللَّه بن سليمان كه از ابى جعفر عليه السّلام پرسيدم از استخوان فيل فرمود : باكى ندارد و منهم از آن شانه‌اى دارم .\r\n10 - از قاسم بن وليد كه پرسيدم امام ششم عليه السّلام را از استخوان فيل كه روغندانى يا شانه باشد فرمود : باكى ندارد .\r\n11 - در طب الائمه از امام يازدهم روايت است كه شانه زدن با شانه عاج موى را بروياند در سر ، الخبر .\r\nبيان : عاج بقول جوهرى و فيروزآبادى استخوان فيل است ، در نهايه است كه آن حضرت صلى اللَّه عليه و آله را شانه‌اى از عاج بود ، عاج ذبل است و گفتند از استخوان سنگ پشت دريا است و اما عاج استخوان فيل نزد شافعى نجس است و نزد ابى حنيفه پاك - پايان - در صحاح گفته : ذبل مانند عاج است كه از استخوان سنگ پشت دريا است و از آن دست بند سازند - پايان .\r\nو من گويم : ظاهراً مقصود از عاج استخوان فيل است كه دندان آن را هم گويند و كسى كه از عامه آن را نجس داند حديث را به استخوان سنگ پشت تفسير كرده و اطلاق اخبار دلالت بر جواز استعمالش دارد خواه از مذكى باشد يا جز آن و هم دليل پاكى فيل است بنا بر قول كسى كه اجزاء بيجان نجس العين را هم نجس ميداند در مصباح گفته : عاج نيش فيل است و ليث گفته : جز نيش را عاج نگويند ، و عاج\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nپشت سنگ پشت دريا است و بر آن حمل شود اين حديث كه فاطمه عليها السّلام دست بندى از عاج داشت و نميشود آن را به نيش فيل تفسير كرد چون نيش فيل نجس است بخلاف سنگ پشت و حديث خود دليل قائل به طهارت است .\r\n12 - در مكارم ( 109 ) : از عبد اللَّه بن سنان كه پرسيدم امام ششم عليه السّلام را از مرديكه دندانش ميگسلد شايدش كه با طلا آن را بندد ؟ و اگر بيفتد شايد بجايش دندان گوسفند نهد ؟ فرمود : آرى اگر خواهد آن را بندد به شرط كه تذكيه شده باشد و از حلبى مانندش آمده .\r\n13 - و از زراره كه پدرم در حضور من از امام ششم عليه السّلام پرسيد مردى دندانش مىافتد و از دندان مرده گيرند و بجايش نهند فرمود : باكى ندارد .\r\n14 - و از قتيبة بن محمّد كه به امام ششم عليه السّلام گفتم : ما از اين خزّ بپوشيم و تارش ابريشم است ؟ فرمود : ابريشم باكى ندارد كه با جز او باشد حسين عليه السّلام كشته شد و بر تن جبه خزى داشت كه تارش ابريشم بود ، گفتم : من اين رو لباسى بربرى را پوشم و پشمش از مردار است فرمود : پشم جان ندارد نبينى از زنده چيده شود و فروش شود .\r\n14 - در هدايه 79 : ده چيز از مردار پاكند : استخوان ، مو ، پشم ، پر ، شاخ سم ، تخم ، شيردان ، شير ، دندان .\r\n15 - در نوادر راوندى بسندى تا على عليه السّلام كه هر چه خون جهنده ندارد چون در نانخورش بميرد خوردنش باكى ندارد ، و پرسش شد از روغن زيت كه جانور خون دار در آن افتد و ميرد ، فرمود : بفروشش به كسى كه صابونش سازد .\r\nبيان : دلالت دارد بر جواز به كار بردن متنجس در آنچه پاكى شرطش نيست و بر پاكى آنچه خون جهنده ندارد .\r\n16 - در دعائم : از على عليه السّلام كه در خوراكى كه حشره‌هاى زمين و مگس و آنچه خون جهنده ندارد در آن بميرد رخصت داد و فرمود : آنها چيزى را نجس نكنند و حرام نكنند ، و اگر خون‌دار در آن ميرد و مايع باشد اطراف خود را فاسد سازد و بقيه آن خورده شود ( 2 ر 126 ) .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nدنباله‌ايست و تفصيلى : در روضه گفته : مردار را خوردن و به كار بردن حرام است باجماع و ده چيزش حلال است باتفاق و يازدهم مورد خلاف است و آن ده :\r\nپشم ، مو ، كرك ، پر ، كه اگر چيده شوند پاكند و اگر كنده شوند ريشه آنها كه بمردار پيوست است شسته شود چون رطوبت دارد ، شاخ ، سم ، دندان و استخوان ، اينها از مردار جدايند و از نظر به كار بردن و اما از نظر خوردن ظاهر جواز آنست كه زيانى ندارد به حكم اصل و تخم چون پوسته سفته رويش محكم باشد و گر نه در حكم مردار است و شيردان كه از شكم بزغاله شيرى درآرند و در آن مايع زرديست و آن را بگذارند تا مانند پنير بسته شود و چون بزغاله چيز خور شود شكمبه گردد و ظاهر تفسير نخست اينست كه انفحه شيريست كه در شكم بره و بزغاله حالى بحالى شده و از جمله آنها است كه جان ندارد .\r\nدر صحاح گفته : انفحه شكمبه برّه و بزغاله است تا غذا نخورد و چون خورد شكمبه باشد و نزديك بدانست تفسير جمهره ، و بنا بر اين از اعضاء جاندار جدا شده و بنا بر اول پاك است و اگر چه به پوست مردار چسبيده به حكم نصّ و بر تفسير دوّم آنچه درون آنست قطعا پاك است و همچنان بيرونش به حكم اصل و آيا ببر خورد مردار بالعرض نجس است ؟ وجهى دارد ، در ذكرى گفته : بهتر آنست كه برونش تطهير شود و اطلاق نصّ دلالت دارد بر پاكى آن مطلقا آرى اين اشكال بماند كه انفحه جدا شده از اعضاء مردار همان شير حالى بحالى شده است يا خود شكمبه براى اختلاف اهل لغت و يقينى آن همانست كه در درون آنست زيرا مورد اتفاق است .\r\nو شير در پستان مردار هم بقول مشهور استثناء شده و دليلش رواياتيست چون صحيحه زراره و در خبر ديگر نجس شمرده شد ولى سندش ضعيف است جز اينكه موافق قاعده تنجس مايع بملاقات نجس است و قاعده هر نجس حرام است مىباشد ، در دروس روايت تحريم را ضعيف دانسته و قائل آن را نادر و آن را حمل بر تقيه نموده - پايان - .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمن گويم : بناچار بايد به چند فائده آگهى داد .\r\n1 - شيخ در نهايه به استثناء پشم ، مو و كرك را در صورت چيدن دانسته و سخنش توجيه شده باينكه ريشه آنها به گوشت پيوند است و جزء آنست و در صورت نبودن آن جزء بيجانها باشد ، و اين سخن ضعيف است زيرا اطلاق اخبار كندن آنها را هم فراگيرد ، و فرمان شستن در برخى روايات قرينه همان كندنست ، و نام نداشتن ريشه بدانها ممنوع است .\r\n2 - ظاهر اينست كه آنچه نام برده شده پاكند و جز در شيردان مورد اتفاق است در صورتى كه از حيوان نجس العين نباشند جز در باره تخم كه علامه تفصيل داده ميان اينكه از مأكول اللحم باشد يا جز آن و نخست را پاك دانسته و دوّم را نجس ، و شهيد تصريح كرده كه فرقى ندارند و اين اقوى است .\r\n3 - بيشتر اصحاب در باره تخم شرط دانستند كه پوسته رو بسته شده باشد براى روايت غياث بن ابراهيم و از صدوق در مقنع نقل شده كه اين شرط را نياورده و سخن فقهاء ما در تعبير از اين شرط مختلف است برخى متقدمين همان تعبير روايت را آورده و گفته : اگر پوسته كلفت بر آن پوشيده است .\r\nشيخ در نهايه گفته : اگر پوسته بالا را بر خود گرفته ، و جمعى چون محقق پوسته اعلى گفتند ، و در كلام علامه در جمله‌اى از كتابهاش پوسته سخت آمده و سختى را بر قيد وارد در روايت افزوده ، و علامه از يكى از عامه روايت كرده قول به طهارت را و اگر چه پوسته بالا هم به خود نگرفته به اين دليل كه همان پوسته نازك آن را از نجاست حفظ مىكند ، سپس گفته بعقيده من اگر پوست بالا را دارد پاك است و اگر چه سخت نشده باشد چون ملاقات نجس ندارد و گر نه پاك نيست و اين خوبست .\r\n4 - در تذكره گفته نافه مشك پاك است خواه از زنده گرفته شود و خواه از مردار ، در ذكرى گفته : مشك پاك است با پوسته آن باتفاق فقهاء و اگر چه از تذكيه نشده باشد ، و در منتهى گفته اگر پس از مردن جدا شده اقرب اينست كه نجس است\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو قول نخست اقرب است براى روايت صحيحه از على بن جعفر كه از برادرش موسى عليه السّلام پرسيده كه نافه مشك با مرد است و او نماز ميخواند و در جيب و جامه او است بهمراهش فرمود : باكى بدان نيست .\r\nولى در صحيح از عبد اللَّه بن جعفر است كه نوشتم به دو يعنى ابى محمّد عليه السّلام كه رواست نماز گذارد و با او نافه مشك است فرمود : باكى ندارد اگر تذكيه شده و پاسخ داده شده كه تذكيه نداشتن مستلزم نجاست نيست و نه منع از همراه بودنش در نماز با اينكه بسا مقصود از مذكى در روايت پاك باشد يعنى نجاستى از خارج به آن نرسيده باشد و احوط اينست كه در نماز با خود ندارد جز كه از مذكى باشد و خريدش از مسلمان بس است در حكم تذكيه .\r\n5 - مشهور ميان اصحاب نجاست اجزاء بيجان نجس العين است چون سگ و خوك و كافر و سيد مرتضى - ره - مخالف آنست و حكم به پاكى آن نموده و اشهر اقوى است و گرچه ظاهر برخى اخبار گواه مذهب او است و البته سخن در باره بيشتر اين احكام در كتاب طهارت و نماز بيايد ان شاء اللَّه تعالى .\r\n\r\nباب چهاردهم در فضل گوشت و پيه و نكوهش كسى كه 40 روز گوشت نخورد و بيان انواع گوشت\r\n1 - در قرب الاسناد ( 69 ط نجف ) بسندش تا على عليه السّلام كه گوشت را باشيد زيرا گوشت از گوشت است ، و گوشت گوشت روياند ، هر كه 40 روز گوشت نخورد بدرفتار شود ، مبادا ماهى بخوريد كه تن را آب كند .\r\n2 - به همان سند كه رسول خدا صلى اللَّه عليه و آله و سلم فرمود : سر خوراك دنيا و ديگر سرا گوشت است ، و سره نوشابه دنيا و ديگر سرا آب ( 72 ) .\r\n3 - و به همان سند كه على عليه السّلام درآمد مالى كه در ينبع داشت مىآورد و برايش از آن خوراك ميساختند و نان تريد ميكردند با زيت و خرماى عجوه ، و\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nتريدى از آن فراهم ميكردند كه خود مىخورد و بمردم ميخورانيد از نان و گوشت و بسا كه خودش هم گوشت مىخورد .\r\n4 - در خصال ( 2 / 618 ) بسندش تا امير المؤمنين عليه السّلام كه چون مسلمانى ناتوان شد بايد گوشت و شير بخورد زيرا خدا عزّ و جلّ نيرو را در آنها نهاده ، و فرمود :\r\nگوشت گاوها و شيرشان درمانست و روغنشان شفاء ، فرمود : كم ماهى بخوريد كه تن را آب كنند و بلغم را افزايند و نفس را سخت كنند .\r\n5 - در عيون ( 1 / 314 ) بسندش تا امام ششم عليه السّلام كه خدا تبارك و تعالى بد دارد خانه گوشت را و گوشت فربه را و يكى از يارانش به او گفت : يا ابن رسول اللَّه ما البته گوشت را دوست داريم و خانه ما بىگوشت نيست اين چگونه شود ؟ فرمود چنين نيست كه تو فهميدى همانا خانه گوشت خانه‌اى است كه در آن ببدگوئى گوشت مردم خورده شود و گوشت فربه ، زورگوى بزرگى فروش است كه در رفتن به خود ببالد .\r\nتوضيح : در نهايه است كه خدا بد دارد خانه گوشتين را و در روايتى « خانه گوشت را و اهلش را » گفتند مقصود آنانند كه بسيار گوشت مردم را با غيبت بخورند ، و گفتند : آنانند كه بسيار گوشت بخورند و آن را پيوسته دارند و اين معنى مناسبتر است و از اينست گفته عمر كه بپرهيزيد از اين گوشت‌فروشيها كه سركشى دارند مانند سركشى مَى ، گويند مرديست لحم و لاحم و ملحم و لحيم ، لحم آنكه بسيار گوشت خورد ملحم آنكه بسيار گوشت دارد يا آن را ميخوراند ، لاحم آنكه نزد او گوشت است لحيم آنكه گوشتين است پايان .\r\nگويم : از آنچه گفتيم برآيد كه احاديث نكوهش گوشت از راه تقيه‌اند ، و تعبير از متكبر بر خود بالنده به گوشت فربه استعاره است زيرا او به خود باد مىكند و به بينى خود و گويا فربه باشد .\r\n6 - در عيون ( 2 / 35 ) بسندى تا رسول خدا صلى اللَّه عليه و آله و سلم كه سره خوراكها در دنيا و ديگر سرا گوشت است و سره نوشابه‌ها در دنيا و ديگر سرا آبست و من سرور\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nفرزندان آدمم و افتخارى نيست .\r\n7 - در صحيفه رضا ( 10 ) بسندى مانندش آمده .\r\n8 - در عيون ( 2 / 35 ) با سند از امير المؤمنين عليه السّلام كه گوشت را باشيد زيرا گوشت روياند و هر كه 40 روز گوشت نخورد بدرفتار شود ، در صحيفه از آن حضرت مانندش آمده .\r\n9 - در عيون ( 2 / 41 ) باسنادى از على عليه السّلام كه گوشت و پيه نزد پيغمبر صلى اللَّه عليه و آله ياد شدند و فرمود : تيكه از آنها در شكم نيفتد جز كه بجايش شفا باشد و از جايش دردى بدرآيد ، در صحيفه مانندش آمده .\r\n10 - در خصال ( 1 / 155 ) بسندش از امام ششم عليه السّلام كه سه چيز فربه كنند و سه چيز لاغر اما آنها كه فربه كنند پيوسته حمام گرفتن و بوى خوش و پوشيدن جامه نرم و اما آنچه لاغر كنند ادامه خوردن تخم و ماهى و طلع خرما ( و آن غلاف گل خرما است ) .\r\nدر محاسن ( 400 ) بسندش از ابى جارود كه از امام ششم عليه السّلام پرسيدم گوشت و روغن آميخته شوند ، فرمود بخور و به من بخوران .\r\n12 - و از همان ( 459 ) بسندش از بشير بن غالب كه با حسين بن على عليه السّلام بمدينه ميرفتيم و بهمراهش گوسفند پخته‌اى بود و بهر جمعى عضوى از آن ميداد .\r\n13 - و از همان بسندش از عبد اللَّه بن بكير كه امام ششم فرمود : تا گوشتى برايش خنك كردند و نزدش آوردند و فرمود : سپاس خدا را كه آن را دلخواه من ساخت و آنگه فرمود : نعمت در حال عافيت به است از نعمت بر توانائى .\r\n14 - و از همان بسندش تا رسول خدا صلى اللَّه عليه و آله كه گوشت سر خوراكها است در دنيا و ديگر سرا .\r\n15 - و از همان بسندش تا رسول خدا صلى اللَّه عليه و آله كه سره نانخورش بهشت گوشت است .\r\n16 - و از همان بسندش از امام ششم عليه السّلام كه شيوه رسول خدا بود كه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nگوشت مىخورد .\r\n17 - و از همان از يقطينى از ابى عبد اللَّه محمّد انصارى و مرد نيكى بود از عبد اللَّه بن سنان كه گفت پرسيدم امام ششم عليه السّلام را از سره خوراكها در دنيا و ديگر سرا فرمود : گوشت ، آيا نشنيدى خدا تبارك و تعالى فرمايد « و گوشت پرنده از آنچه ميخواهند 21 - الواقعه » ( 460 المحاسن ) .\r\nتوضيح : گواه آوردن از آيه باينست كه خدا از همه نانخورشها گوشت را نام برده پس سره نانخورش ديگر سراست و اما ذكر فاكهه خلاف آن نيست چون ميوه در عرف نانخورش نيست يا غرض اينست كه سره است بر جز فاكهه و نخست روشنتر است .\r\n18 - در محاسن از ابى جعفر عليه السّلام كه سيد خوراكها گوشت است .\r\n19 - و از همان ( . . ) بسندش از حماد بن عثمان كه به امام ششم عليه السّلام گفتم :\r\nخانه گوشتين بد است فرمود : چرا گفتم : از شما بما رسيده ، فرمود : باكى ندارد .\r\n20 - و از همان ( . . ) بسندش از حمّاد گوشت فروش كه از امام ششم عليه السّلام پرسيدم خانه گوشتين را بد داريد ؟ فرمود : براى چه ؟ گفتم : از شما بما رسيده و من بهمراه مردمى و برادرانى در خانه هستم و همكاريم فرمود : باكى ندارد ادامه دادن آن .\r\n21 - و از همان ( . . ) بسندش از امام ششم عليه السّلام كه گفتمش كسانى كه در بر مايند روايت كنند كه خدا خانه گوشتين را بد دارد فرمود : راست گفتند و بدان معنا نيست كه رفتند ، راستش خدا بد دارد خانه‌اى كه گوشت مردم در آن خورده شود .\r\n22 - و از همان ( 461 ) بسندش از اديم هروى فروش كه به امام ششم عليه السّلام گفتم : بما رسيده رسول خدا صلى اللَّه عليه و آله ميفرمود : راستش خدا دشمن دارد خانه گوشتين را فرمود همانا آن خانه‌ايست كه درش گوشت مردم خورده شود ، البته رسول خدا خودش گوشتين بود و گوشت دوست بود و زنى آمد نزد رسول خدا صلى اللَّه عليه و آله و چيزى از او پرسيد و عايشه در بر او بود ، و چون برگشت و قامت كوتاهى داشت عايشه\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبا دستش به دو اشارت كرد و آن را حكايت كرد كه كوتاه قد است ، رسول خدا صلى اللَّه عليه و آله به دو فرمود : خلال كن ، گفت : يا رسول اللَّه چيزى خوردم كه خلال كنم ؟ و تيكه گوشتى از دهانش بدر افتاد .\r\nبيان : گويا بمعجزه آن حضرت صلى اللَّه عليه و آله تيكه گوشتى ميان دندانهايش پيدا شد تا بداند كه غيبت بمنزله خوردن گوشت مردم است و زمخشرى در فائق از سفيان ثورى روايت كرده كه در باره گوشتين‌ها از او پرسيدند ، گفت : آنانند كه پر گوشت مردم را خورند ، در قاموس گفته : لحم بر وزن كتف كسى كه تنش پر گوشت است و بسيار گوشت خورد و بدان شيفته است و هم خانه‌اى كه در آن بسيار غيبت مردم شود و حديث « ان اللَّه يبغض البيت اللحم » بدان تفسير شده و باز لاحم يعنى پر گوشت خورد و آن را دوست دارد .\r\n23 - در محاسن ( . . ) بسندش از عبد الأعلى مولى آل سام كه به امام ششم عليه السّلام گفتم : ما پيش خودمان از رسول خدا صلى اللَّه عليه و آله و سلم روايت كنيم كه خدا بد دارد خانه گوشتين را فرمود : دروغ گفتند همانا رسول خدا صلى اللَّه عليه و آله خانه‌اى را فرموده كه در آن بدگوئى مردم شود و گوشت مردم را خورند ، و پدرم گوشت دوست بود و روزى كه درگذشت در آستين ام ولدش سى درهم براى خريد گوشت بود .\r\n24 - در محاسن ( . . ) بسندى از امام ششم عليه السّلام كه رسول خدا صلى اللَّه عليه و إله گوشتين بود و گوشت را دوست ميداشت 25 - و از همان ( . . ) بسندى تا اينكه رسول خدا صلى اللَّه عليه و آله و سلم فرمود : ما قريش مردمى گوشت دوستيم .\r\n26 - و از همان ( . . ) بسندى تا رسول خدا صلى اللَّه عليه و آله كه گوشت ترشى عرب است .\r\nتبيان : يعنى چون از خوردن غذاهاى شيرين مانند خرما خسته شوند گوشت خواهند و بدان گرايند ، در قاموس گفته حمض گياه شور مزه و تلخ است كه مانند ميوه است براى شتر و خلّه گياه شيرينست و نان او است ، تحميض كم‌گذارى از هر چيز است ، در نهايه است كه در حديث ابن عباس آمده كه چون\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nكسانى كه نزد او بودند پر ميگفتند در گفتگو پس از قرآن و تفسير به آنها ميگفت « أحمضوا » يعنى در گفتگوها و گزارشهاى انس آور وارد شدند و اصل آن از حمض در وصف گياه است كه چون ميوه شتر است ، و چون از خستگى آنها نگران ميشد و ميخواست آسايش كنند ميفرمود تا بسخنهاى خوشمزه و داستانها پردازند .\r\nو از اين معنى است حديث زهرى كه گوش خسته مىشود و دل كامجو است يعنى خواهشها دارد مانند شتر كه حمض ميخواهد و آن هر گياه ترش مزه است گويند « احمضت الرجل عن الامر » يعنى مرد را از وضع خود برگردانيد و آن از باب « احمضت الابل » است كه چون شتر از چريدن خلّه كه گياه شيرين است خسته شود ميل بگياه ترشين كند و بدان گرايد .\r\n27 - المحاسن ( 462 ) بسندى از امام ششم عليه السّلام كه پيغمبر صلى اللَّه عليه و آله نگاه كرد به گوشتى كه بريره آورده بود و فرمود : چه شما را بازداشت از پخت آن و البته رسول خدا صلى اللَّه عليه و آله گوشت دوست بود .\r\n28 - و از همان ( . . ) بسندى از امام ششم عليه السّلام كه پدرم جز 70 درهم بجا نگذاشت كه براى خريد گوشت پس انداز داشت و از گوشت خوردن شكيبائى نداشت .\r\n( بسند ديگر همين مضمون را آورده و پول را 30 درهم گفته ) .\r\n29 - و از همان ( 463 ) بسندش از زراره كه با امام پنجم عليه السّلام 15 روز چاشت خوردم با خوراك گوشت و در همان بسند ديگر مانندش آمده .\r\n30 - و از همان ( . . ) بسندش از زراره كه در ماه شعبان 15 روز با امام پنجم عليه السلام هر روز با خوراك گوشت چاشت خوردم و نديدم يك روزش روزه دارد .\r\nبيان : افطار آن حضرت در شعبان براى عذرى بوده يا براى بيان جواز آن بوده .\r\n31 - در محاسن ( . . ) بسندى تا امير المؤمنين عليه السّلام كه گوشتهاى گاو درد باشند .\r\nو از همان : بسندى مانندش آمده .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n32 - و از همان بسندش از لفّافى كه أبو الحسن عليه السّلام در مكه نزد او ميفرستاد تا برايش گوشت گاو بخرد و آن را خشك ميكرد و قديد مينمود .\r\nبيان : قديد گوشت تيكه يا تيكه دراز است و بمعنى گوشت خشكيده از قاموس است ، و گويا براى درمان بوده و يا نياز ديگر يا نوعى از قديد كه مكروه نيست يا كراهت مخصوص قديد نپخته است و كلينى بسندى تا امام ششم عليه السّلام آورده كه گفتم : گوشت را تيكه كنند و بر آن نمك زنند و در سايه خشكانند ، فرمود :\r\nخوردنش باكى ندارد چون نمك آن را دگرگون كرده .\r\n33 - در محاسن ( 63 ) بسندش از عطيه كه بابى جعفر عليه السّلام گفتم : اصحاب مغيره مرا از خوردن گوشت قديد نپخته باز ميدارند ، فرمود : خوردنش باكى ندارد .\r\n34 - و از همان از يكى از اصحاب ما كه آن را بالا برده تا امام ششم عليه السّلام كه دو چيز خوبند هرگز بدرونى فاسد در نيايند جز كه بهش سازند و دو چيز تباهند كه هرگز بدرون بهى درنيايند جز كه تباهش كنند آن دو چيز خوب انار است و آب گرم ولرم و آن دو تباه پنير است و گوشت خشك شب مانده و بو گرفته .\r\n35 - در محاسن ( . . ) از امام ششم عليه السّلام روايت است كه سه چيز تن را ويران كنند و بسا بكشند خوردن قديد و شكم پر حمام رفتن و همخوابى پيره زنها و ابو اسحاق نهاوندى بدانها افزوده و همخوابى زنان با شكم پر از خوراك .\r\nدر مكارم مانندش آمده ( 184 ) .\r\n36 - در محاسن ( 63 ) بسندش كه امام ششم عليه السّلام فرمود : سه چيز ناخورده فربه سازند و سه خورده شوند و لاغر كنند ، دو چيز همه سودى دارند و زيانى ندارند و دو چيز همه زيانى دارند و هيچ سودى ندارند آنها كه ناخورده فربه كنند پوشيدن جامه كتان است و بوى خوش و نوره كشيدن و آنها كه خورده شوند و لاغر كنند گوشت خشكيده و پنير و طلع هستند ، و در حديث ديگر گرد و آمده\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nو در حديث ديگر ته‌مانده روغن آب شده آمده گويد : گفتم : آن دو كه همه سودى دارند و زيانى ندارند چه باشند ؟ فرمود : شكر و انار و آن دو كه همه زيانى دارند و سودى ندارند گوشت خشكيده و پنير ، گفتم : قربانت فرمودى لاغر كنند و اينجا فرمائى زيان آرند ؟ فرمود : ندانى كه لاغرى خود زيانست .\r\nبيان : حديث را در كافى بسندى از برقى آورده و در مكارم بىسند آورده در قاموس گفته : شعار زير پوش است ، در بيشتر نسخه‌هاى كافى گردو آمده و در حديث ديگر گردو و ته‌مانده روغن كه آب كنند و در حديثى جزر است كه آن گوشت پشت شتر است و آنچه در اينجا است روشنتر است .\r\nو در كافى است كه آن دو كه همه سودى دارند و زيانى ندارند آب نيم گرم است و انار ، اينكه فرمود : ندانى كه لاغرى خود زيانست يعنى زيان اعم از لاغريست و آن را ويژه يكم ساخته چون مايه زيانى مخصوصى است بخلاف دوم كه عام است .\r\n37 - در مجالس ابن الشيح ( 1 / 379 ) بسندش تا امام چهارم عليه السّلام كه دو چيز بدرونى در نيايند جز تباهش كنند و دو تا بدرونى در نيايند جز بهش سازند اما آن دو كه مصلح درون آدميزاده‌اند انار است و آب نيم گرم و اما آن دو كه تباه سازنده‌اند پنير است و قديد .\r\n38 - در محاسن ( 464 ) بسندش تا رسول خدا صلى اللَّه عليه و آله كه هر كه 40 روز بر او گذرد و گوشت نخورده بر عهدهء خدا وام ستاند و آن را بخورد ، در مكارم ( 183 ) مانندش آمده .\r\n39 - در محاسن ( . . ) بسندش از امام ششم عليه السّلام كه گوشت از گوشت است و هر كه 40 روزش نخورد بد خلق شود بخوريدش كه در شنوائى و بينائى بيفزايد .\r\n40 - و از همان ( . . ) بسندش از موسى بن بكير كه شنيدم أبو الحسن عليه السّلام ميفرمود : گوشت گوشت روياند و هر كه يك لقمه پيه بدرونش درآرد مانندش درد برآرد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n41 - ( و بسند ديگر همين مضمون را از امام ششم عليه السّلام آورده ) .\r\n42 - ( 465 ) بسندى از زراره كه به امام ششم عليه السّلام گفتم : قربانت آن پيه كه مانند خود را ز درد ببرد كدام پيه است ؟ فرمود : پيه گاو و اى زراره كسى پيش از تو مرا از آن نپرسيده ، و از امام ششم عليه السّلام در شرح حديث پيغمبر صلى اللَّه عليه و آله كه : « هر كه يك لقمه پيه خورد مانند آن از درد را فرو آرد » فرمود : آن پيه گاو است .\r\nدر مكارم مانندش آمده .\r\nبيان : ميان اين دو خبر تنافى است و مىشود باختلاف مزاجها و اشخاص ميان آنها جمع كرد و بسا خبر يكم پيه جز گاو باشد . « 1 » 43 - در محاسن ( . . ) بسندى از امام ششم عليه السّلام كه گوشت گوشت روياند و هر كه چهل روزش نخورد بدرفتار گردد و هر كه بدرفتار شد در گوشش اذان گوئيد .\r\n44 - در محاسن ( بسندش مضمون خبر پيش را آورده و در آخرش فرموده ) هر كه بد خلق شد گوشتش خورانيد و هر كه پيه خورد فرود آرد مانندش را از درد .\r\n45 - و از همان ( . . ) بسندش از امام ششم عليه السّلام كه هر چه دلخواهى دارد و دلخواه مرد گوشت است و هر كه 40 روزش نخورد در گوش راستش اذان گوئيد .\r\n46 - و از همان بسندش تا على عليه السّلام كه گوشت بخوريد زيرا گوشت از گوشت است و گوشت گوشت روياند و چون كسى 40 روز گوشت نخورد بد خلق شود و چون آدمى از شماها يا دابه بدخلق شود همه اذان را در گوش راستش بگوئيد و برخى روايت كردند كه هر خاندانى 40 شب گوشت نخورند بد خلق شوند .\r\n47 - و از همان بسندش از حسين بن خالد كه بابى الحسن عليه السّلام گفتم : مردم\r\n\r\n\r\n","description":"","footnote":"\r\n( 1 ) تعبير به « انزلت مثلها من الداء » معنى نميدهد كه درد آورد و ظاهرش اينست كه درد را از تن فرو آورد و با حديث يكم بيك معنا است و منافاتى در ميان نيست . ( شرح مترجم )\r\n","page_name":" 246 ","page_number":246},
  {"content":"\r\n\r\nگويند هر كه سه روز گوشت نخورد بد رفتار شود ، فرمود : دروغ گويند ، ولى هر كه چهل روز گوشت نخورد خلقش بگردد و تنش هم ، براى اينكه انتقال نطفه از حالى بحالى در 40 روز است .\r\nبيان : اين دليل 40 روز است زيرا نقل نطفه بعلقه در 40 روز است و هم مراتب پس از آن پس انتقال آدمى هم از حالى بحالى در 40 روز است چنانچه رسيده است ميخورنده نماز و توبه‌اش تا 40 روز پذيرفته نشود .\r\nدر محاسن ( 466 ) بسندش از امام ششم عليه السّلام كه گوشت با شير آبگوشت پيمبرانست .\r\n49 - و از همان ( 467 ) بسندش تا رسول خدا صلى اللَّه عليه و آله و سلم كه يك پيغمبرى به خدا از ناتوانى و سستى تن شكوه كرد و خدا به او وحى كرد گوشت را با شير بپز و بخور كه بركت و نيرو را در آنها نهادم .\r\n50 - و از همان بسندش ( همين مضمون را آورده ) و از همان بسندى مانندش را آورده 51 - و از همان ( . . ) بسندش از امام ششم عليه السّلام ( همين مضمون آمده با اين توضيح ) كه گوشت را با شير تازه بپزند نه با شير ترش كرده كه آن را دوق‌با گويند .\r\n52 - در محاسن ( . . ) بسندش از على عليه السّلام كه پيغمبرى به خدا از سستى امتش شكوه كرد و آنها را فرمود : گوشت را با شير بخورند و خوردند و نيرو گرفتند در مكارم مانند آن از امير المؤمنين عليه السّلام آمده ( 182 ) .\r\n53 - در محاسن ( . . ) بسندش كه مردى به او نوشت و از سستى خود شكوه كرد ، پاسخ نوشت گوشت را با شير بخور .\r\n54 - و از همان ( . . ) بسندش تا امير المؤمنين عليه السّلام كه چون مسلمان سست شد بايد گوشت را با شير بخورد .\r\n55 - و از همان و مكارم از سعد بن سعد اشعرى كه به امام رضا عليه السّلام گفتم\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nما از خاندانى باشيم كه گوشت ميش نخورند فرمود : چرا گفتم : ميگويند صفراء و دردسر و دردهاى ديگر مىآورد ، فرمود : اى سعد اگر خدا چيزى ارجمندتر از ميش ميدانست قربانى اسماعيل ميكرد .\r\n56 - در محاسن ( . . ) بسندش از امام ششم عليه السّلام هر كه دلش يا تنش سستى دارد گوشت ميش را با شير بخورد .\r\n57 - در محاسن بسندش ( مضمون شماره 48 را آورده ) .\r\n58 - و از همان ( . . ) بسندش ( بتعبير ديگر آمده ) .\r\n59 - و از همان ( 469 ) بسندش تا على عليه السّلام كه پيوسته گوشت خوردن را بد داشت و ميفرمود چون مَى اعتياد آورد .\r\nبيان : از عمر است كه گوشت اعتياد آور است چون اعتياد مى يعنى تقاضا آور است مانند مى ازهرى گفته : اراده كرده كه تقاضا آور است براى خورنده مانند مى براى نوشنده آن ، هر كه بميخوارى عادت كند هزينه فراوان براى آن نهد و آن را واننهد و كسى هم كه اعتياد به خوردن گوشت يابد از آن شكيبا نشود و در هزينه از حد گذرد .\r\nپايان ، - تا گويد - من گويم : اين اخبار حمل بر تقيه شود زيرا موافق اخبار مخالفان و روش صوفيان آنها است ، شهيد - قد - گفته : روايت است كه ادامه خوردن گوشت بد است و مانند مى اعتياد آور است و نخوردنش هم تا 40 روز بد است و در هر سه روز مستحبّ است و اگر دو هفته براى علتى آن را ادامه دهد در حال روزه گرفتن باكى ندارد و در يك روز دو بار گوشت خوردن بد است .\r\n60 - در محاسن 470 بسندش از عمار ساباطى كه پرسيدم از امام ششم عليه السّلام از خريدن گوشت فرمود : در سه روز يك بار ، گفتم : مهمانان داريم و مردمى بر ما وارد شوند و چيزى چون گوشت دلنشين آنها نيست ، فرمود : سه روز يك بار گفتم : چيزى از آن مناسبتر نيابيم و هر نانخورش ديگر را به چيزى نشمارند ، فرمود : هر سه روز يك بار .\r\n61 - و از همان ( . . ) بسندش از ادريس بن عبد اللَّه كه نزد امام ششم عليه السّلام\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبودم و نام گوشت برده شد فرمود : يك روز گوشت بخور ، يك روز شير ، يك روز چيز ديگر .\r\n62 - و از همان ( . . ) بسندش از امام پنجم عليه السّلام كه پيغمبر از ذراع خوشش مىآمد .\r\n63 - و از همان ( . . ) بسندش از امام ششم عليه السّلام كه زن يهوديه پيغمبر صلى اللَّه عليه و آله را با ذراع زهر داد پيغمبر صلى اللَّه عليه و آله ذراع و شانه را دوست ميداشت و ران را بد ميداشت كه نزديك شاشدان است .\r\n64 - و از همان ( . . ) بسندى مرفوع كه گفته شد به امام ششم عليه السّلام چرا رسول خدا صلى اللَّه عليه و آله ذراع را بيش از اعضاء ديگر دوست ميداشت فرمود : راستش آدم عليه السّلام يك قربانى براى پيغمبران از نژادش كشت ، و هر عضوى را بنام پيغمبرى كرد و ذراع را بنام رسول خدا صلى اللَّه عليه و آله و سلم نمود از اين رو آن را دوست ميداشت و ميخواست و برترى ميداد .\r\n65 - و از همان ( . . ) بسندش از هشام بن سالم كه پرسيدم امام ششم عليه السّلام را از خوردن گوشت خام فرمود : اين خوراك درنده‌ها است .\r\n66 - در محاسن ( . . ) بسندش از امام پنجم عليه السّلام كه رسول خدا صلى اللَّه عليه و آله و سلم نهى كرد از خوردن گوشت خام و فرمود : درنده‌ها آن را ميخورند ، حريز گفت : تا آفتاب يا آتش آن را پخته كنند .\r\n67 - در محاسن ( 471 ) بسندش تا رسول خدا صلى اللَّه عليه و آله و سلم كه نهى كرد از تيكه كردن گوشت با كارد بر سر خوان .\r\n68 - و از همان ( 472 ) بسندش از محمّد بن هيثم كه پدرش گفت : ابو حمزه خوراكى براى ما كه گروهى بوديم ساخت و چون بر سر خوراك نشستند مردى را ديد كه استخوان را ميكاهد به او گفت : مكن كه شنيدم امام چهارم عليه السّلام ميفرمود :\r\nاستخوان را نكاهيد كه پرى در آن بهره دارد و اگر بكنيد از خانه برد آنچه بهتر از آنست .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n69 - در همان ( 472 ) بسندش از محمّد بن مسلم كه از امام پنجم عليه السّلام پرسيدم استخوان را بكاهند ؟ فرمود : آرى .\r\nبيان : اين براى بيان جواز است و منافات با كراهت ندارد ، در دروس گفته كاهيدن استخوان تا هر چه بر آنست خورده شود مكروه است چون پرى در آن بهره دارد و اگر انجام شود از خانه بهتر از آن برود .\r\n70 - در طبّ الائمه ( 129 ) بسندش از اسماعيل بن مسلم سكونى كه مردى به امام صادق عليه السّلام گفت : يا ابن رسول اللَّه راستش گروهى از علماء عامّه از پيغمبر صلى اللَّه عليه و آله و سلم روايت كنند كه خداوند لحّامان را دشمن دارند و بد دارد خاندانى را كه هر روز در خانه‌شان گوشت خورده شود ، فرمود اشتباه روشنى كردند ، همانا پيغمبر صلى اللَّه عليه و آله و سلم فرموده خدا دشمن دارد خاندانى را كه در خانه‌شان گوشت مردم خورده شود و از آنها بد گويند آنها را چه مىشود ( خدا رحمتشان مكناد ) عمداً حلال خدا را حرام كردند بروايات بسيار خود .\r\nو از امام ششم عليه السّلام كه فرمود : گوشت بروياند گوشت را و فزايد خرد را هر كه روزهائى آن را نخورد خردش تباه گردد .\r\nدر روايت ديگر از آن حضرت كه هر كه تا 40 صباح گوشت نخورد رفتارش بد شود و خردش تباه گردد و هر كه بد رفتار شد در گوشش اذان گوئيد با تكرار فصول آن .\r\n71 - در مكارم ( 30 - 31 ) كه پيغمبر صلى اللَّه عليه و آله گوشت آب‌پز را با نان مىخورد كباب را با نان مىخورد و گوشت آفتاب خشك را تنها مىخورد و گاهى با نان و دوستترين خوراكش گوشت بود و ميفرمود در شنوائى و بينائى فزايد ، و ميفرمود :\r\nگوشت شتر خوراك دنيا و ديگر سراست ، و اگر از پروردگارم بخواهم هر روزش به من روزى كند البته بكند ، و تريد را با كدو مىخورد و گوشت و كدو را دوست ميداشت و ميفرمود : درخت برادرم يونس است ، و كدوى پخته را دوست ميداشت و از بشقاب پاكش ميكرد و گوشت مرغ و گوشت شكار و گوشت پرنده شكار شده\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nرا دوست ميداشت و آن را نميخريد و خود شكار نميكرد و دوست داشت برايش شكار كنند و آماده كنند و بياورند و او را مىخورد و يا آماده نكرده بياورند و برايش بسازند و بخورد و شيوه داشت كه چون غذا مىخورد سر به زير داشت و گوشت را به دهان بر مىآورد و آن را بدندان ميگرفت ، و از اعضاء گوسفند دست و شانه را دوست داشت .\r\nاز كتاب طب الائمه از على عليه السّلام كه گوشت سره خوراك دنيا و ديگر سراست .\r\nاز زراره كه 14 روز بهمراه امام پنجم در ماه شعبان با خوراك گوشت چاشت خوردم ، و از امام صادق عليه السّلام بسندى كه پيغمبر صلى اللَّه عليه و آله فرمود : ما گروه پيغمبران گوشت دوستيم ، و از اديم كه به امام صادق عليه السّلام گفتم : راستى خدا عزّ و جلّ دشمن دارد خانه‌اى كه گوشتين است ؟ فرمود : آن خانه ايست كه در آن گوشت مردم را خورند و البته كه رسول خدا صلى اللَّه عليه و آله گوشتين بود و گوشت دوست و هر كه 40 روز گوشت نخورد بد رفتار شود و هر كه بد رفتار شد گوشت به او بخورانيد ، و هر كه يك لقمه پيه خورد مانندش را از درد ببرد ، فرمود خوبتر گوشت از پشت است ، و از أبو الحسن عليه السّلام است كه گوشت گوشت روياند و هر كه يك لقمه پيه بدرونش درآورد مانندش را از درد برآورد ، فرمود يك يهوديه پيغمبر صلى اللَّه عليه و آله و سلم را با ذراعى زهر داد و آن حضرت ذراع را دوست ميداشت و ران را بد ميداشت و از امام صادق عليه السّلام كه مردم ميگويند هر كه سه روز گوشت نخورد بد خلق شود فرمود : دروغ گويند هر كه 40 روز نخورد بد خلق شود ، فرمود : گوشت گاو درد است و روغنش درمان و شيرش دارو و از اوست كه آبگوشت گاو پيسى را ببرد ، نام گاو برده شد فرمود : شيرشان دارو است ، پيه‌شان درمان و گوشتهاشان درد ، و از امام پنجم كه بنى اسرائيل از پيسى بموسى عليه السّلام شكايت كردند و او به خدا شكوه كرد و خدا به او وحى كرد بدانها فرمان ده تا گوشت گاو و چغندر بخورند ، از فردوس است از قول معاذ از رسول خدا صلى اللَّه عليه و آله كه : گوشتهاى شتر را باشيد كه آنها را نخورد جز هر مؤمن مخالف يهود دشمنان خدا ، از ابراهيم روغن فروش كه از كمال مسلمانى دوستى گوشت شتر است ، از جابر بن عبد اللَّه كه رسول خدا صلى اللَّه عليه و آله اغنياء را بگوسفند دارى واداشت و درويشان را\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبمرغدارى ، از ابى الحسن اول عليه السّلام كه به تبدار گوشت كبك بدهيد كه دو ساق را نيرو دهد و تب را خوب براند ، از على بن مهزيار كه با ابى جعفر عليه السّلام چاشت خوردم و گوشت كبك را براش آوردند و فرمود : مبارك است و از آن خوشش مىآمد ، فرمود :\r\nبه يرقانزده كبابش را بدهيد ، از ابى الحسن كه فرمود : به خوردن گوشت حبارى باكى ندانم زيرا براى بواسير خوبست و درد پشت ، و كمك بر جماع است رسول خدا صلى اللَّه عليه و آله فرمود : هر كه از دل نالد و اندوه او بيش است بايد گوشت كبك بخورد ، امام ششم عليه السّلام فرمود : هر كدام شما اندوه و گرفتگى بىسبب يافت گوشت كبك بخورد كه آرام شود ان شاء اللَّه تعالى ، از پيغمبر است صلى اللَّه عليه و آله كه هر كه شاده باشد كه غمش كم باشد بايد گوشت كبك بخورد .\r\nبيان : در قاموس گفته : سلق بكسر تره‌بار معروفى است چشم را روشن كند و محلّل است و ملين و شادى بخش و براى نقرس و درد مفاصل خوب است و شيره ريشه‌اش كه سعوط كنند ترياق درد دندان و گوش و شقيقه است ، در بحر الجواهر گفته : سلق بمعنى چغندر است ، جزور با ضمهء ج و ز ، شتر كشته است .\r\nدميرى گفته : حبارى پرنده گردن بزرگى است خاكسترى رنگ و تا اندازه‌اى نوكش دراز است و گوشتش ميانه گوشت مرغ و مرغابى است و سبكتر از گوشت مرغابى و كبك است و ذكرش گذشت .\r\n72 - در دعوات راوندى : امام رضا عليه السّلام فرمود : از گوشت اعضاء پيشين براى ما بخر نه اعضاء پسين ، زير اعضاء پيشين به چراگاه نزديكترند و از فضولات دورترند ، امام صادق عليه السّلام فرمود : چون گوشت به خانه رسول خدا صلى اللَّه عليه و آله مىآوردند ، ميفرمود تيكه‌ها را خرد بگيريد و آبش را بيش و بهمسايه‌ها بخورانيد كه آن زودترش بپزد و بركت‌دارترش كند ، امير المؤمنين عليه السّلام فرمود خوبتر گوشت از آن جوجه است .\r\nگفت : نزد پيغمبر گوشت و پيه را نام بردند فرمود : همانا از هر كدام تيكه‌اى در شكم افتد جايش شفا رويد و درد از آن برود ، رسول خدا صلى اللَّه عليه و آله\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمرد فربهى ديد و به او فرمود : چه ميخورى ؟ گفت در سرزمين من حبوب نيست و من همانا گوشت و شير ميخورم ، فرمود : ميان دو گوشت را فراهم كردى .\r\n77 - در نوادر راوندى بسندش تا رسول خدا صلى اللَّه عليه و آله كه گوشت را باشيد زيرا هر كه 40 روز گوشت نخورد بد خلق گردد و هر كه بد خلق شد خود را شكنجه داده و هر كه خود را شكنجه داد در گوشش اذان گوئيد .\r\n78 - در الشهاب : سرور نانخورش شما گوشت است .\r\n79 - در دعائم : از رسول خداست كه سرور خوراكتان در دنيا و ديگر سرا گوشت است و سرور نوشابه شما در دنيا و ديگر سرا آب ، گوشت را باشيد كه گوشت روياند و هر كه 40 روزش نخورد بد خلق گردد ، و ابو جعفر عليه السّلام فرمود : خوردن گوشت شنوائى ، بينائى و نيرو را فزايد ، امام صادق عليه السّلام فرمود : يك پيغمبرى بپروردگارش از سستى شكوه كرد و خدايش وحى كرد گوشت را با شير بپز و بخور كه من بركت را در آنها نهادم و انجام داد و خدا نيرويش را به دو باز گرداند .\r\nو از رسول خداست صلى اللَّه عليه و آله كه گوشت را دوست ميداشت و ميفرمود ما قرشيان گوشت دوستيم ، و از گوشت ذراع خوشش مىآمد ، برايش هديه آوردند و بدان شيفته شد و او فريادش زد كه من زهرناكم .\r\nفرمود : گوشت شتر را نخورد جز مؤمن ، از جعفر بن محمّد عليه السّلام است كه گوشت و شير گوشت رويند و استخوان سخت كنند و گوشت در شنوائى و بينائى افزايد ، و گوشت با تخم باه را فزايند و پرسش شد از آنچه از رسول خدا صلى اللَّه عليه و آله روايت كنند كه خدا دشمن دارد اهل خانه پر گوشت را ، امام صادق عليه السّلام فرمود : مقصود خوردن گوشت مباح نيست كه پندارند و رسول خدا آن را مىخورد و دوست داشت همانا آن گوشتى است كه خدا عزّ و جلّ فرموده « آيا دوست دارد يكى از شما گوشت مردار برادر خود را بخورد » يعنى غيبت و بدگوئى در خانه ( 12 - الحجرات ) و از رسول خدا صلى اللَّه عليه و آله كه هر كه لقمه‌اى فربه خورد مانندش از درد تن او برود ، گوشت گاو درد است ، روغنش درمان و شيرش دارو است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nباب پانزدهم كباب و بريان و كله‌ها\r\n\r\nآيات قرآن مجيد\r\n: هود - 69 « درنگى نكرد كه يك گوساله بريان آورد » .\r\nتفسير : راغب گفته : حنيذ بريانى ميان دو سنگ است ، و اين كار براى آنست كه چسبندگى آن برود در قاموس گفته : ( حنذ الشاة ) يعنى آن را بريان كرد و سنگ تافته‌اى روى آن نهاد تا آن را بپزد و حنيذ بريانيست كه آبش پس از بريان شدن ميچكد پايان و اين اشاره دارد ببرترى بريان بويژه چنين .\r\n\r\nاخبار باب\r\n1 - در محاسن ( 468 ) بسندش از موسى بن بكير كه امام هفتم عليه السّلام به من فرمود : چه شده كه تو را زرد رنگ ميبينم ؟ گفتم بر اثر تبى است كه دچارم ، فرمود : گوشت بخور و خوردم و جمعه ديگر مرا ديد كه رنگم زرد بود فرمود : فرمانت دهم به خوردن گوشت ، گفتم آن را خوردم ، فرمود : چگونه ؟\r\nگفتم : پخته ، فرمود : نه ، كباب بخور و خوردم و جمعه ديگر فرستاد و مرا خواست و خون بچهره‌ام بازگشته بود و فرمود : بسيار خوب .\r\nكشّى : بسندش مانند آن را آورده ( 437 رجال كشّى ) 2 - در محاسن ( . . ) بسندش ( قريب به همين مضمون را با بيانى كوتاه‌تر آورده ) 3 - در همان ( . . ) بسندش از امام ششم عليه السّلام كه كباب تب را ببرد 4 - از همان ( . . ) بسندش از اصبغ بن نباته كه نزد امير المؤمنين عليه السّلام رفتم و در بر او بريانى بود فرمود : نزديك آى و بخور ، گفتم يا امير المؤمنين اين برايم زيانبار است ، فرمود : نزديك آى تا كلماتى به تو آموزم كه بخوانى و هيچ چيز\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبا آنها زيانت نرساند ، از آنچه نگرانى بگو : « بسم اللَّه خير الاسماء ملء الارض و السماء الرّحمن الرّحيم لا يضرّ مع اسمه داء » اكنون با ما چاشت بخور .\r\n5 - در محاسن ( 469 ) بسندش از درست كه نزد امام ششم عليه السّلام كله‌ها و كلهء گوسفند را نام برديم ، فرمود : كله جاى تذكيه است ، بچراگاه نزديكتر و از فضولات دور تر است .\r\n6 - در مكارم ( 177 ) از على بن سليمان كه نزد امام رضا عليه السّلام گوشت كلّه خورديم پس قاووت خواست ، گفتم شكم من كه پر شده فرمود : اندكى سويق كله‌ها را هضم كند و داروى آنها است .\r\n\r\nباب شانزدهم : تريد ، آب گوشت ، شوربا ، و هر رنگ خوراك\r\n1 - در عيون ( 2 / 34 ) به چند سند تا رسول خدا صلى اللَّه عليه و آله كه چون تريد خوريد از كناره‌هاش خوريد كه بركت در قلّه آنست در صحيفه رضا عليه السّلام مانندش آمده ( 9 ) .\r\n2 - در عيون ( 2 / 73 ) بسندى تا پيغمبر صلى اللَّه عليه و آله كه فرمود : اى على چون پختنى خواهى آبش را بيفزا كه خود يكى از دو گوشت است و براى همسايه‌ها رساتر است تا اگر از گوشت بدانها نرسد از آبگوشت برسد .\r\n3 - در محاسن ( 402 ) بسندش از امام ششم عليه السّلام از پدرانش كه نخست كسى كه تريد كرد ابراهيم عليه السّلام بود و نخست كسى كه تريد را خورد كرد هاشم .\r\n4 - در كافى ( 6 / 317 ) بسندش تا رسول خدا صلى اللَّه عليه و آله كه نخست كسى كه خوراك رنگارنگ بر سفره آورد ابراهيم بود الخ .\r\nدر صحاح گفته : هشم شكستن نان خشك است و از اين رو هاشم ناميده شد ، در فائق گفته : او عمرو بن عبد مناف است ، و اين لقب از آنجا است كه تيره‌اش دچار قحط شدند و او كاروانى بشام فرستاد و گرده آوردند و شترى كشت و پخت و بمردم\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nتريد خوراند - پايان ، در مدح هاشم گفتند :\r\nعمرو و الا براى تيره‌اش تريد را شكست و مردان مكه قحط زده و لاغر بودند .\r\n5 - در محاسن ( 402 ) بروايتى تا پيغمبر صلى اللَّه عليه و آله كه تريد بركت دارد .\r\n6 - و در همان ( . . ) بسندى تا پيغمبر صلى اللَّه عليه و آله كه مبارك شده براى امّتم ثرد و ثريد ، جعفر گفته : ثرد تيكه خرد است و ثريد درشت .\r\nبيان : اين فرق را در سخن لغويان نديدم در مصباح گفته ثريد چون فعيل بمعنى مفعول است و آن را ثرود هم گويند و گويند ثردت الخبز از باب قتل و آن خرد كردن نان و خيس كردن در آبگوشت است و اسم مصدرش ثرده است .\r\nدر محاسن ( . . ) بسندش تا امام ششم مانندش آمده و ابن فضّال بسندى تا عمر بن يزيد بر آن افزوده كه : عقار شكم را گنده كند و رانها را شل كند .\r\nبيان : در نسخه‌ها كه نزد ما است عقارجات آمده و در كتاب لغت آن را نيافتم و گويا تصحيف واژه فشفارجات است ، در نهايه گفته ، در حديث على عليه السّلام است كه بيشارجات شكم را گنده كنند .\r\nگفتند : مقصود هر آنچه است كه پيش از غذا براى مهمان آرند ، و اين واژه معربست و گفته شده اصلش فيشفارجاتست با دو فاء ، پايان - و گويا مناسب مقام خوراكهاى با ادويه گوناگونست .\r\n7 - در محاسن ( 403 ) بسندش تا امام ششم عليه السّلام كه تريد را باش زيرا من نيرو آورتر از آن براى خود نديدم .\r\n8 - و از همان ( . . ) بسندش از ابى اسامه كه نزد امام ششم عليه السّلام رفتم و او خوراك گوشت و سركه مىخورد .\r\n9 - در محاسن ( . . ) بسندش از اسماعيل بن جابر كه نزد امام ششم عليه السّلام بودم و خوان خواست و تريد و گوشت آوردند و روغن زيت خواست و بر گوشت ريخت و با او خوردم .\r\n10 - و از همان ( . ) بسندش از فضل بن عمر كه نزد امام ششم عليه السّلام بودم يك\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nرنگ خوراك برايش آوردند و به من فرمود : از اين بخور كه من چيزى را از ثريد دوست‌تر ندارم و دوست داشتم عقارجات حرام باشند .\r\nبيان : در كافى است ( 6 / 317 ) كه « بلون من الوان الطعام » كه داراى ادويه گوناگون بود چنانچه گذشت و در كافى بجاى ، عقارجات ، در يك نسخه فاشفارجات است ، و در نسخه‌اى ، فشفارجات ، و معنى آن را دانستى ، و در نسخه‌اى اسفاناجاتست ، گفتند اسفاناج آبگوشت سفيد ساده است كه ترشى ندارد .\r\n11 - در محاسن ( . . ) بسندش تا على عليه السّلام كه از كله تريد نخوريد و از اطرافش بخوريد زيرا بركت در كلّه آنست و از همان بسند ديگر مانندش آمده .\r\n12 - و از همان ( . ) بسندش از عبد الأعلى كه با امام ششم در خوراك شدم و خوراك خواست و يك مرغ بريان كه شكمش پر از خبيص بود آوردند ، فرمود :\r\nاين را براى فاطمه هديه كردند وانگه فرمود : اى كنيز خوراك معمولى خودمان را بياور و تريد سركه و زيت آورد .\r\nبيان : گويا فاطمه همسر آن حضرت بوده كه دختر حسين بن على بن الحسين عليه السّلام است و نام يك دخترش هم فاطمه است .\r\n13 - در محاسن ( 400 ) بسندش تا على عليه السّلام كه از سر ثريد نخوريد كه بركت در سر آنست .\r\n14 - در مكارم ( 188 ) امام صادق عليه السّلام فرمود : تريد را باشيد كه چيزى سازگارتر از آن نيافتم .\r\n15 - در دعوات راوندى كه : پيغمبر صلى اللَّه عليه و آله فرمود : بار خدايا مبارك كن براى امتم ثرد و ثريد را ، و امام صادق عليه السّلام فرمود : تريد خوراك عربست و فرمود :\r\nآتش كينه‌ها را با گوشت و تريد خاموش كنيد .\r\nتوضيح : يعنى آتش دل خود را بدان خاموش كنيد يا دل همگنان خود را كه بدانهاشان بخورانيد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n16 - در دعائم : از رسول خدا صلى اللَّه عليه و آله كه : تريد خوراك عربست و نخست كسى كه تريد ساخت ابراهيم بود و نخست كس از عرب كه آن را خرد كرد هاشم بود ( 2 / 10 ) .\r\nو از جعفر عليه السّلام كه تريد بركت دارد و يك خوراكش دو كس را بس است ، يعنى آنها را نيرو دهد نه اينكه سير كند .\r\n17 - در دعوات راوندى كه امام صادق عليه السّلام فرمود : دوستترين خوراك رسول خدا صلى اللَّه عليه و آله نارباجه بود .\r\nبيان : نارباجه معربست بمعنى آبگوشت انار در بحر الجواهر گفته : نارباجه خوراكى است از دانه انار و مويز .\r\n18 - در محاسن ( 404 ) بسندش از وليد بن صبيح كه امام ششم عليه السّلام به من فرمود : به عيال خود چه خورانى در زمستان‌ها گفتم : اگر گوشت نباشد روغن و زيت فرمود تو را چه باز دارد از كركور كه آن براى تن از همه چيز نگهدارتر است .\r\nكركور بتفسير يكى از اصحاب ، دانگو است از دانه‌ها يك پيمانه برنج و يك پيمانه نخود و يك پيمانه گندم يا باقلا يا دانه خوردنى ديگر را بگيرند و همه بكوبند و بپزند .\r\n19 - در مكارم ( 187 ) پيغمبر صلى اللَّه عليه و آله فرمود : اگر چيزى جلو مردن را ميگرفت همان مثلثه بود ، گفته شد : يا رسول اللَّه مثلثه چيست ؟ فرمود : آبگوشت با شير ( بجاى مثلثه تلبينيه درست است چنانچه در شماره 7 باب شير آيد « 1 » .\r\n\r\n\r\n","description":"","footnote":"\r\n( 1 ) در اينجا چند حديث و باب روغن با نسخه چاپ جديد تقديم و تاخير دارد ولى افتاده ندارد از مترجم .\r\n","page_name":" 258 ","page_number":258},
  {"content":"\r\n\r\n\r\nباب هفدهم : روغن و انواعش\r\n1 - در محاسن ( 498 ) بسندش از امام ششم عليه السّلام كه چه خوب نانخورشى است روغن .\r\n2 - و از همان ( . . ) بسندش از امام ششم عليه السّلام كه مانند روغن چيزى درون شكم در نيايد و منش براى پير بد دارم .\r\n3 - و از همان ( . . ) بسندش از حماد بن عثمان كه نزد امام ششم عليه السّلام بودم و پيرى از اهل عراق با آن حضرت سخن ميگفت ، به او فرمود : چرا سخنت دگرگون شده ؟ فرمود : دندانهاى پيشين دهنم افتادند و سخنم كاسته آن حضرت فرمود : برخى دندانهاى من هم افتادند تا آنجا كه شيطانم وسوسه كند و گويد : اگر بقيه هم بروند با چه غذا ميخورى ؟ و من گويم : لا حول و لا قوّة الّا باللَّه ، به او فرمود : تريد را باش كه سازگار است و از روغن بپرهيز كه براى پير سازگار نيست .\r\n4 - و از همان ( . . ) بسندش از امام پنجم عليه السّلام كه روغنهاى گاو درمانند .\r\nو از همان بسند ديگر مانندش آمده .\r\n5 - و از همان ( . . ) بسندش تا على عليه السّلام كه روغن گاو دارو است .\r\n6 در دعوات راوندى از ريّان كه به امام ششم عليه السّلام گفتم : برايت حلوا بسازيم ؟ فرمود : هر چه ميسازيد از آن با روغن بسازيد ، فرمود : چه خوب نانخورشى است روغن و البته من آن را براى پير بد دارم ، فرمود : روغن در تابستان بهتر است از آن در زمستان .\r\n7 - در دعائم از رسول خدا صلى اللَّه عليه و آله كه گوشت گاو درد است و روغنش دارو و مانند روغن در شكم در نيايد ( 2 / 112 ) .\r\n8 - در مكارم از امام ششم عليه السّلام كه گوشت گاو درد است و روغنهاشان درمان و شيرهاشان دارو ( 183 ) .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nباب هجدهم : شير و آغاز آفرينشش فوائد و انواع و احكامش\r\n\r\nآيات قرآن مجيد\r\n: 1 - النّحل - 66 - راستى براتان در چهارپايان هر آينه عبرتيست بنوشانيم شما را از آنچه در درون آنها است از ميان سرگين و خون شير پاك گوارا براى نوشنده‌ها .\r\n2 - المؤمنون 21 - و راستى براتان در چهارپايان عبرتيست بنوشانيم بشما از آنچه در درون آنها است .\r\nتفسير : رازى گفته فرث سرگين شكمبه است ، كلبى از ابن عباس آورده كه چون علف در شكمبه جا گيرد فرودش سرگين شود و بالايش خون و ميانه‌اش شير ، خون در رگها رود و شير در پستان و سرگين بماند و اينست معنى قول خدا تعالى « از ميان سرگين و خون شير پاك گوارا كه نه خون دارد و نه سرگين » و كسى تواند گفت : خون و شير البته كه در شكمبه پديد نشوند و دليلش حسّ است كه حيوان را پيوسته سر برند و كسى در شكمبه او نه خون ديده و نه شير و اگر آنها در شكمبه پديد ميشدند بايستى گاهى ديده شود و چيزى كه خلاف حسّ است نميتوان بدان گرائيد و درست اينست كه چون حيوان غذا خورد علف بمعده و يا شكمبه او رسد اگر از چهارپايانست و جز آن و چون پخته شد و بهضم نخست درآيد آنچه پاك است بكبد كشيده شود و آنچه كثيف است بروده‌ها و سپس آنچه در كبد است باز پخته شود در آن و خون گردد و اين هضم دوم است و اين خون آميخته است بصفرا و سوداء و آب فزون و صفراء بزهره رود و سوداء به سپرز و آبش به قلوه كشد و از آنجا بمثانه آيد و اما خونش در رگها درآيد كه از كبد روئيدند و در آنجا بار سوّم هضم\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nشود و ميان كبد و پستان رگهاى بسيارند و خون در آن رگها ريزد و پستان گوشتى است غده‌دار و نرم و سفيد و در آن خدا خون را شير سفيد نمايد اينست گفتار درست در پيدايش شير ، اگر گوئيد اين وسائل درونى در حيوان نرم هم هست و چرا از او شير بدست نيايد گوئيم حكمت الهيه هر چيزى را روى صلاح و شايستگى خواسته و مزاج نر هر حيوانى اينست كه گرم و خشك باشد و مزاج ماده بايد سرد و تر باشد و حكمتش اينست كه بچه درون ماده است و بايد رطوبت بيش از داشته باشد به دو وجه .\r\n1 - فرزند از رطوبتها پديد شود و بايد در تن ماده رطوبت فراوان باشد تا مايه پيدايش بچه شود 2 - جنين چون بزرگ شود شكم مادر بايد جادار و با كشش باشد تا بتواند فرزند را جا بدهد و چون رطوبت بر تن ماده چيره شود پيكرش پذيراى كشش گردد و بچه پذير شود و بدان چه گفتيم ثابت شد كه خدا تعالى تن هر جانور ماده را خاص رطوبتهاى فزون كرده به همين حكمت ، و اين رطوبتها كه مايه فزونى تن بچه شكمى است هنگام جدا شدن بچه از مادر به پستان ريزد و مايه خوراك آن كودك نوزاد گردد چون اين را دانستى گوئيم اين علت كه براى آن شير از خون برآيد در باره نر برنيايد و جدائى ميان آنها روشن شد ، چون اين را دانستى گوئيم مفسران گفتند مقصود از قول خدا «  مِنْ بَيْنِ فَرْثٍ وَ دَمٍ  » اين سه در بكجا پديد شوند سرگين در فرود شكمبه است و خون در بالا و شير در ميانه ، و ما دليل آورديم كه اين گفته خلاف حسّ و آزمايش است و ما گوئيم مقصود آيه اينست كه شير از برخى اجزاء خون برآيد و خون از اجزاء لطيف سرگين درآيد كه همان خورده شده در شكمبه‌اند پس اين خون پديده اجزائيست كه ميان سرگين است از آغاز و سپس در بار دوّم ميان خونست و خدايش از اين اجزاء كثيف پاك كرده و در آن اوصافى آورده كه شير شده و سازگار تن نوزاد گرديده اينست آنچه در اينجا بدست آورديم .\r\nو بدان كه پديد شدن شير در پستان و موصوف شدن آن بدان چه سازگار خوراك نوزاد است حكمت شگفتى دارد و كاريست بديع كه خرد بروشنى گواه است بر اينكه جز بتدبير فاعلى حكيم و مدبرى مهربان نميباشد و بيانش از چند راه است .\r\nيكم : خدا در فرود معده سوراخى ، آفريده كه ته‌نشين خوراك از آن\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nبدرآيد ، و چون آدمى خوراكى خورد يا نوشابه‌اى نوشد آن سوراخ يك جا بهم آيد كه چيزى از خورده و نوشيده از آن بدر نشود تا مايه غذائى آن از معده بكبد كشد و دردش در آنجا ماند وانگه آن سوراخ گشايد و از آن بدر آيد ، و اين يك شگفتى است كه جز بتدبير فاعل حكيم نشايد چون آن سوراخ در هنگام نياز گشوده شود بمعده و باز بهم آيد و بار ديگر براى نياز بگشايد و اين جز بتدبير حكيم نيايد .\r\n2 - خدا تعالى بكبد نيروى كشاندن اجزاء لطيفه خوراك را داده و اجزاء كثيف را نكشد و بروده‌ها نيروئى داده كه ته‌نشين معده را بكشند و اجزاء لطيف غذا را نكشند و اگر برعكس بود نظام تن فراهم نبود .\r\n3 - خدا در كبد نيروى هضم و پختن نهاده كه اين اجزاء لطيفه در آن پخته شوند و خون گردند وانگه در زهره نيروى كشش صفراء نهاده و بسپرز نيروى كشيدن سوداء داده و بقلوه نيروى كشيدن فزونى آب تا خون پاك سازگار تغذيه تن بجا ماند ، و اختصاص هر يك از اين اعضاء و بدن نيروى خاص جز بتدبير حكيم دانا نباشد .\r\n4 - آنگاه كه جنين در شكم مادر است بهره فراوانى از آن بوى رسد تا مايه پيشرفت او و فزونى او گردد و چون نوزاد از زهدان جدا گردد آن بهره به پستان رو كند تا شير گردد و خوراكش باشد و چون بچه بزرگ شد آن بهره نه بزهدان ريزد و نه به پستان بلكه به همه تن مادر پخش شود و ريزش اين خون در هر گاهى بيك اندامى سازگار با مصلحت و حكمت نميشود مگر بتدبير فاعل مختار حكيم .\r\n5 - چون شير در پستان پديد شود خدا سوراخهاى ريزى بپستان برآرد و بگشايد چونان كه هر گاه مكيده شود اين شير از آن سوراخها درآيد و چون اين سوراخها بسيار تنگ باشند شير بسيار پاك و لطيف از آنها برآيد و اجزاء كثيفه را در آمدن نشايد و بدرون بمانند و حكمت اين سوراخهاى تنگ سر\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nپستان نباشد جز اينكه پستان چون صاف كن باشد و لطيف درآيد و كثيف در آن بماند و از اين راه آن شير پاك سازگار نوزاد و گوارا براى نوشنده باشد .\r\n6 - خدا بنوزاد مكيدن را الهام كند زيرا چون مادر پستان به دهان او نهد نوزاد بيدرنگ آن را بمكد و اگر فاعل مختار حكيم به دو الهام نكند تا آن را بمكد سودى براى اين شير پستان نباشد .\r\n7 - گفتيم خدا شير را از فضله خون آفريند و خون را از خوراك جانور آفريند و چون گوسفند گياه و آب خورد خدا از اجزاء لطيفش خون آفريند وانگه از پاره‌اى اجزاء آن خون شير و در شير سه جزء مخالف طبع هم پديد گردند ، روغنش گرم و تر است و آبش سرد و تر و آنچه ماده پنيرى دارد سرد و خشك و اين طبايع در گياهى كه گوسفند خورده نيستند و از اينجا برآيد كه اين اجسام پيوسته از وصفى بوصفى و از حالى بحالى دگرگون شوند كه باهم مانندى و نزديكى ندارند و همانا اين گردش بتدبير فاعل حكمتدار و مهربانست كه احوال اين جهان را چنانچه شايد ميسازد ، پاك است آنكه همه ذرات جهان بالا و پائين گواه كمال قدرت و نهايت حكمت و رحمت اويند آفرينش و فرمان از آن اوست  تَبارَكَ اللَّهُ رَبُّ الْعالَمِينَ  .\r\nو اما معنى اينكه فرمود  « سائِغاً لِلشَّارِبِينَ »  اينست كه در گلوشان روانست و خوشمزه و گوارا و از اين معنا است قول خدا  « لا يَكادُ يُسِيغُهُ »  و محققان گفتند :\r\nچنانچه پديد شدن شير عبرتيست بر وجود صانع مختار دليلى است بر شدن حشر و نشر براى اينكه گياهى را كه جانور خورد از آب و زمين برآمده و آفريننده جهان تدبيرى كرده كه از خون آن شير آورده و تدبير ديگرى كه از شير روغن و پنير برآمدند و اين بررسى دليل است كه خدا تعالى توانا است برگرداندن اجسام از وضعى بوضعى و از حالى بحالى و چون چنين است مانعى نيست نيز كه اجزاء تن مرده‌ها را وصف زندگى و خرد بخشد چنانچه در پيش بودند ، و اين عبرت‌گيرى از اين راه رهنما است كه بعثت و قيامت شدنيست و نشدنى نيست .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبيضاوى گفته : «  وَ إِنَّ لَكُمْ فِي الْأَنْعامِ لَعِبْرَةً  » دليلى است رهنما از نادانى بدانش «  نُسْقِيكُمْ مِمَّا فِي بُطُونِهِ  » سر سخنى است براى بيان عبرت و باعتبار لفظ در اينجا ضمير را مذكر آورده و باعتبار معنى در سوره المؤمنون مؤنث آورده است چون انعام اسم جمع است و از اين رو سيبويه آن را در شمار مفردات بر وزن افعال آورده چون اخلاق و اكياس و كسى كه آن را جمع نعم داند مرجع ضمير را بعض گيرد چون شير تيكه‌اى از انعام است نه همه آنها يا به واحد برگرداند بتاويل معنى چون مقصود از آن جنس است ، و نافع و ابن عامر و ابو بكر و يعقوب « نسقيكم » را در اينجا و در سورهء المؤمنون ، بفتح نون خواندند «  مِنْ بَيْنِ فَرْثٍ وَ دَمٍ لَبَناً  » چون خلقت شير از برخى از اجزاء خونست كه از اجزاء لطيفه در سرگين پديد گردد كه خوراك هضم شده‌اند در شكمبه و حديث ابن عباس اگر درست باشد مقصودش اينست كه ميانه مادّه شير است و فراز مايه خون كه غذاى تن است زيرا آنها در شكمبه پديد نشوند ، وانگه مختصرى از سخن رازى را آورده و گفته : خالص يعنى پاك بىرنگ خون و بوى سرگين يا پاكيزه از اجزاء كثيفه براى تنگى سوراخ برآمد  « سائِغاً لِلشَّارِبِينَ »  يعنى آسان در گلوشان گذرد .\r\nطبرسى - ره - گفته : ، كلينى از ابن عباس روايت كرده كه چون علف در شكمبه جا گيرد فرودش سرگين گردد و فرازش خون و ميانه‌اش شير و خون در رگها رود و شير در پستان و سرگين بماند و اينست معنى قول خدا «  مِنْ بَيْنِ فَرْثٍ وَ دَمٍ لَبَناً خالِصاً  » نيالوده به خون و سرگين ، و كبد مسلط است بر همه اينها و آنها را پخش كند چنانچه حكمت و تدبير الهى خواهد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nاخبار باب\r\n1 - در خصال ( 2 / 615 ) بسندش از امير المؤمنين عليه السّلام كه نوش كردن شير خرده خرده درمان هر درد است جز مرگ و فرمود : گوشتهاى گاو دردند و شيرشان دارو و روغنشان درمان .\r\n2 - در طب الائمه ( 63 ) بسندش از ابن ابى يعفور كه پرسيدم از امام صادق عليه السّلام كه مردى شير ماده الاغ را براى دارو مينوشد ، فرمود : باكى ندارد .\r\nبيان : در دروس گفته : شير ماده الاغ تازه باشد يا بسته مكروه است پايان ، و گويا حكم بكراهت آن براى كراهت گوشت ماده الاغ است و در آن اعتراض است و من نيافتم در اخبار دليلى بر كراهت گرچه در برخى مقيد است بدارو بودن كه بيشتر اين قيد در كلام پرسنده آمده و خلاصه حكم بكراهت مشكل است .\r\n3 - در طبّ - 102 - بسندى از موسى بن عبد اللَّه الحسن كه از اساتيدمان شنيدم شير شتران درمان هر دردند و ناسازى در تن ، و از امام ششم عليه السّلام كه مانند آن را فرمود جز كه بر آن افزود كه آن بدن را نگهدارد و چركش را بيرون كند و خوب آن را بشويد .\r\n4 - در محاسن - 494 - بسندش از يحيى بن عبد اللَّه كه نزد امام ششم عليه السّلام بوديم و چند پياله براى ما آوردند و حضرت بيكى از آنها اشاره كرد و فرمود :\r\nماست آب گرفته ماده الاغ است كه براى بيمار خود آماده كرديم هر كه خواهد بخورد و هر كه خواهد وانهد ، در مكارم مانندش آمده - 222 - .\r\n5 - در مكارم - 183 - از امام ششم عليه السّلام كه گوشت گاو نام برده شد و فرمود :\r\nشيرهاشان دارو است و پيه‌هاشان درمان و گوشتهاشان درد .\r\n6 - در محاسن - 405 - بسندش از امام ششم عليه السّلام كه گوشت دل اندوه دل مرا برد چنانچه انگشتها عرق پيشانى را برند .\r\n7 - و از همان ( . . ) بسندى تا رسول خدا صلى اللَّه عليه و آله كه اگر چيزى جلو مرگ را ميگرفت لبنيه بود ، گفته شد : يا رسول اللَّه لبنيه چيست ؟ فرمود : جرعه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nجرعه شير نوشيدن .\r\nتوضيح : در كافى 6 / 320 آن را بىسند آورده ، قولش « الحسو باللبن » و حسو بلبن را سه بار مكرر كند و در كافى بجاى لبنيه در هر دو جا تلبينه آمده و آن روشن‌تر است ، در نهايه گفته : در حديث است كه تلبينه روشنى دل بيمار است ، تلبينه و تلبين شربتى و خوراكى است كه از آرد يا نخاله ( بلغور ) سازند و بسا كه در آن عسل ريزند و آن را به اين نام گويند براى اينكه مانند شير سفيد است و نرم ( و از قاموس هم اين تفسير را براى اين لغت نقل كرده ) .\r\n8 - در طب الائمه - 64 - بسندى تا رسول خدا صلى اللَّه عليه و آله كه فرمود : نوح بپروردگارش شكايت كرد از سستى تنش خدايش وحى كرد گوشت را با شير بپز و بخور كه من قوة و بركت را در آنها نهادم 9 - در مكارم - 183 - كه امام ششم عليه السّلام فرمود : آبگوشت گوشت گاو پيسى را ببرد ، و از امام پنجم عليه السّلام كه بنى اسرائيل از پيسى بموسى شكوه كردند ، و او به خدا عزّ و جلّ شكوه كرد و خدايش وحى كرد بدانها بفرما گوشت گاو را با برگ چغندر بخورند ( در اينجا با نسخه چاپ تازه تقديم و تأخيريست ولى افتاده ندارد مترجم ) .\r\n10 - در محاسن - 401 - بسندى از على عليه السّلام كه خوراكهاى درهم و گوناگون شكم را گنده و رانها را شل كند .\r\nبيان : بسا كنايه از كسالت و تنبلى باشد .\r\n11 - در محاسن ( . . ) بسندش از امام ششم عليه السّلام كه بما دادند از اين خوراكها يا از اين رنگهاى خوراك آنچه برسول خدا صلى اللَّه عليه و آله داده نشده بود .\r\n12 - و از همان : از يونس بن يعقوب كه ديگى از نارباجه نزد امام ششم عليه السّلام فرستاديم ، و آن حضرت از آن خورد ، و فرمود آنچه‌اش بجا مانده براى من نگهداريد ، و دو بار يا سه بار برايش آوردند ، وانگه غلام در آن آبى ريخت و نزد آن حضرت آورد و به دو فرمود : واى بر تو آن را بر من تباه كردى .\r\n13 - و از همان ( . . ) بسندش از يوسف بن يعقوب كه دوست‌تر خوراك\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nنزد پيغمبر صلى اللَّه عليه و آله نارباجه بود .\r\n14 - و از همان ( . . ) بسندى از ابى بصير كه امام ششم عليه السّلام زبيبه را خوش داشت .\r\n15 - و از دعائم : از جعفر بن محمّد عليه السّلام كه رسول خدا صلى اللَّه عليه و آله عسل و زبيبه را خوش داشت ( 2 / 110 ) و از او است عليه السّلام كه همه رنگ خوراك نارباجه و زبيبيه را خوش داشت و ميفرمود : بما از اين خوراكها و رنگها داده شده آنچه برسول خدا صلى اللَّه عليه و آله داده نشده .\r\nبيان : زبيبيه گويا شوربائى است كه كشمش كوبيده در آن ريزند و دلالت دارد بر اينكه ذهاب ثلثين در عصير كشمش لازم نيست و بسا مخصوص خوراكى باشد كه كشمش دارد و دليل جواز خوراك كشمش‌دار است .\r\n\r\nباب نوزدهم حليم رانگو و مانند آنها\r\n1 - در محاسن - 403 - بسندش تا امام ششم عليه السّلام كه يك پيغمبرى به خدا از سستى و كمى جماع شكوه كرد و خدا فرمودش حليم بخورد ، گويد : و از حديث ديگر است از امام ششم عليه السّلام كه رسول خدا صلى اللَّه عليه و آله بپروردگارش از درد پشت شكوه كرد و فرمودش گوشت دانه‌دار بخورد يعنى حليم .\r\n2 - و از همان به همين سند تا امام ششم عليه السّلام كه پروردگارم مرا به خوردن حليم فرمان داد تا پشتم نيرومند شود و به پرستش پروردگارم توانا باشم ( 404 ) .\r\n3 - و از همان ( . . ) بسندى تا امير المؤمنين عليه السّلام كه حليم را باشيد زيرا تا 40 روز نشاط عبادت آورد و آن خوراكى است آسمانى كه برسول خدا صلى اللَّه عليه و آله فرود آمد .\r\n4 - و از همان ( . . ) بسندش تا امام ششم عليه السّلام كه خدا تبارك و تعالى يك حليم از بهشت بفرستاده خود هديه كرد كه دانه‌اش در بستانهاى بهشت كشته شده بود و\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nحور العين آن را مالش داده بودند ، و رسول خدا صلى اللَّه عليه و آله آن را خورد ، و نيروى چهل و چند مرد به دو فزود ، و اين چيزى بود كه خدا خواست مايه شادى پيغمبرش باشد .\r\n5 - در محاسن ( 403 ) بسندش تا ابى جعفر عليه السّلام كه عمر نزد حفصه رفت و گفت مردى رسول خدا چگونه است ؟ پاسخداد مانند مردان ديگر است و خدا آن را براى پيغمبرش نپسنديد و يك قدح حليم از گلهاى بهشتى برايش فرستاد و آن را خورد مردى چهل و چند مرد به دو فزود .\r\n6 - در عيون - 2 ر 36 - بسندش تا امام رضا عليه السّلام كه رسول خدا صلى اللَّه عليه و آله از نماز و جماع سست شد ، و ديگى از آسمان بر او فرو آمد و از آن خورد و نيروى چهل مرد در مشت زدن و جماع بر او فزود و آن خوراك حليم بود .\r\n7 - در مكارم : كه رسول خدا صلى اللَّه عليه و آله آش بلغور جو را با چربى پيه هميشه مىخورد و حليم را مىخورد بيش از هر چيز و در سحرها حليم مىخورد جبرئيل براى سحرى او از بهشت آن را مىآورد ( 30 ) .\r\n8 - در محاسن ( 491 ) بسندش از ابى بصير كه با امام ششم هم خوراك شديم گوشت شتر براى ما آورد و پنداشتيم از شتر قربانى اوست و خورديم وانگه قدحى بزرگ شير آوردند و از آن نوشيد و فرمود : اى ابا محمّد بنوش من چشيدم از آن و گفتم : از چى است قربانت ؟ فرمود : براى ما آوردند وانگه براى ما خرما آوردند و خورديم من گويم : مسلم در صحيح خود روايت كرده كه در شب معراج در ايليا براى پيغمبر صلى اللَّه عليه و آله دو قدح آوردند يكى مى و يكى شير و بدانها نگريست و قدح شير را برداشت و جبرئيل گفت سپاس خدا را كه بفطرتت راهنمود اگر مى را برميگرفتى امتت گمراه ميشدند ، يكى از شارحانش گفته : ايلياء با مد كه گاهى بىمد آيد همان بيت المقدس است ، و از روايت تيكه‌اى افتاده تقدير اينست كه دو قدحش آوردند و گفتند هر كدام را خواهى برگزين ، و خدا به دو الهام كرد كه شير را برگرفت چون خدا توفيق اين امت را ميخواست . در قول جبرئيل « بفطرت در رسيدى » چند معنا گفته‌اند و بهترشان اينست كه خدا تعالى بجبرئيل\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nآموخت كه اگر شير را برگزيند چنان و چنين شود ، و اگر مى را برگزيند چنين شود ، و منظور از فطرت در اينجا همان اسلام است و درستى و معنايش با اينكه خدا داناتر است اينست كه برگزيدى نشانه مسلمانى و درستى را و شير را نشانه آن ساخته چون روان و پاك است و گوارا براى هر كه نوشد و خوش انجام ولى در مى همه بديها است و كشاننده هر نوع شر در حال و آينده - پايان .\r\nطيبى گفته يك معنا از فطرتى كه مردم بدان آفريده شدند روگردانى از مايه بدى و فساد است مانند مى كه خرد را خلل رساند كه آن بهر خوبى كشاند و از هر بدى رهاند و رغبت بدان چه سود بىزيان دارد چون شير - پايان .\r\nگويم : بنا بر اين وجوه مقصود اينست كه شير چيز مباركى است كه پيغمبرش نشانه فطرت ساخته و اشاره است بدان داستان كه راويش ميدانسته و گويم اين خبر را چند تفسير ديگر است .\r\n1 - شير نخست خوراك آدمى است پس از زايش كه بر آن بزرگ شود و گويا فطرت او است كه بر آن آفريده شده .\r\n2 - مقصود اينست كه خوبست روزه‌دار با آن افطار كند چون اخبارى رسيده كه افطار روزه با آن مستحب است .\r\n3 - منظور ستودن آن شير مخصوص باشد كه تازه دوش است ، فيروزآبادى گفته : فطر بيك ضمه و دو ضمه فزونى شيريست كه هم اكنون دوشند ، و گفته : پرسش شد از مذى و فرمود : آن فطر است ، گفتند مذى را به فطر مانند كرده چون كم است و با ضمه روايت شده و معنى اصلى آن شيريست كه بر سر پستان نمودار شود پايان - و گفته شده : فطرت بمعنى تازه و نزديك به كار گويم معنى يكم روشنتر است وانگه به ترتيب باشند در نزديكى و دورى .\r\n9 - در عيون ( 2 ر 39 ) بسندش تا امام چهارم عليه السّلام كه چون پيغمبر صلى اللَّه عليه و آله چيزى خوردى ميگفت : بار خدايا بركت ده در آن بر ما و بهترش را روزى ما نما و چون\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nشير مىخورد يا مينوشيد ميگفت : بار خدايا بركت ده در آن بر ما و از آن روزى كن ما را .\r\nدر صحيفه رضا عليه السّلام مانندش آمده ، بيان . يا مينوشيد گويا ترديد از راويست يا خوردن در شير بسته است و نوشيدن در جز آنست .\r\n10 - در قرب الاسناد ( 8 ط نجف ) بسندش تا جابر بن عبد اللَّه كه گفته شد :\r\nيا رسول اللَّه آيا دارو بخوريم ؟ فرمود : دارو بخوريد چون خدا تبارك و تعالى هيچ دردى نداده جز كه با آن داروئى داده ، شيرهاى گاو را باشيد كه از درخت مىآيند .\r\nتوضيح : در حديث زراره بيايد كه « فإنها تخلط من كلّ الشّجر » يعنى هر گياه و برگى مىخورد و سود همه در شير او فراهم است 11 - در قرب الاسناد ( 155 ) بسندش تا على بن جعفر از برادرش عليه السّلام كه پرسيدمش شير ماده الاغ را براى دارو بخورند ؟ يا در دارو نهند ؟ فرمود : باكى ندارد ، در كتاب مسائل على بن جعفر مانندش آمده .\r\n12 - در محاسن ( 491 ) بسندش تا امام ششم عليه السّلام كه پيغمبر صلى اللَّه عليه و آله از نوشابه‌ها شير را دوست ميداشت .\r\n13 - و از همان ( . . ) : بسندش تا امام پنجم عليه السّلام ( مضمون شماره 9 را آورده ) 14 - و از همان ( . . ) بسندش از ابى الحسن عليه السّلام كه چون پيغمبر صلى اللَّه عليه و آله شير مينوشيد ميگفت : بار خدايا آن را بر ما بركت بده و بيفزاى براى ما .\r\n15 - و از طب ( 64 ) بسندش تا امام صادق عليه السّلام كه هر كه در دل يا تنش سستى يابد بايد گوشت ميش را با شير بخورد كه هر درد و آفت را از بندهاى او برآورد و تنش را نيرو دهد و پشتش را محكم سازد .\r\n16 - و از همان محاسن بسندش ( مضمون شماره 14 آمده ) 491 .\r\n17 - ( . . ) بسندش تا امام ششم عليه السّلام كه شير از خوراك مرسلين است .\r\nو از همان : بسندى مانندش آمده .\r\n18 - و از همان ( . . ) بسندش كه على عليه السّلام دوست داشت افطار با شير را .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n19 - و از همان ( . . ) بسندش ( مضمون شماره 18 آمده ) .\r\n20 - و از همان ( . . ) بسندش كه رسول خدا صلى اللَّه عليه و آله فرمود : كسى از شير گلوگير نشود زيرا خدا تبارك و تعالى ميفرمايد : و شير كه گواراست براى نوشنده‌ها ( 493 ) .\r\n21 - در محاسن ( 492 ) بسندش تا ابى الحسن اصفهانى كه من نزد امام ششم عليه السّلام بودم و مردى به آن حضرت گفت و من ميشنيدم ، قربانت من در تنم سستى يابم ، فرمودش شير را باش كه گوشت روياند و استخوان سخت كند .\r\n22 - و از همان ( . . ) بسندش از ابى الحسن عليه السّلام كه هر كه منى او دگرگون شد شير تازه و عسل سودش دهند .\r\n23 - و از همان ( . . ) بسندش از امام ششم عليه السّلام كه شير تازه براى كسى است كه منى او كم شود .\r\nبيان : دگرگونى منى كنايه است از اينكه فرزند از او نشود .\r\n24 - در محاسن ( 393 ) بسندش تا امام ششم عليه السّلام كه مردى به او گفت : من شير خوردم و زيانم داشت فرمود : نه به خدا زيان ندارد هرگز ولى تو آن را با چيز ديگر خوردى و جز آنت زيان زده كه با او خوردى و تو آن را از شير پنداشتى .\r\n25 - و در همان ( . . ) بسندش از امام هفتم عليه السّلام كه هر كه شير خورد و گويد بار خدايا منش ميخورم براى اينكه دلخواه رسول خدا صلى اللَّه عليه و آله بود به او زيانى نزند .\r\n26 - و از همان : بسندش از موسى بن عبد اللَّه بن حسن كه از اساتيد خود شنيدم ميگفتند شير شتران داروى هر درد و آفتند .\r\n27 - و از همان : بسندش از زراره از يكى از دو امام عليهما السّلام كه رسول خدا صلى اللَّه عليه و آله فرمود شيرهاى گاو را باشيد چون از همه درختها هستند .\r\n28 - و از همان ( 494 ) بسندش از على عليه السّلام كه شير گاو درمانست .\r\n29 - و از همان : بسندش كه مردى به ابى جعفر عليه السّلام از فساد معده شكوه كرد .\r\nفرمودش چه بازت دارد از نوشيدن شير گاو ؟ فرمود : هرگز آن را نوشيدى ؟ گفت : بارها فرمود : چگونه‌اش يافتى ؟ گفت : معده را شستشو كند و قلوه‌ها را نيرو دهد و پيه پوشاند\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو اشتهاى خوراك آورد و فرمود : اگر روزش بود بهمراه تو به ينبع ميرفتيم تا شير بنوشى .\r\nبيان : ينبع بر وزن ينصر دژيست كه چشمه‌ها دارد و نخل و زراعت و در راه حاجيان مصر است بنقل فيروزآبادى .\r\n30 - در محاسن بسندش از عيص بن قاسم كه از امام ششم از نوشيدن شير ماده الاغ پرسيدم ، فرمود : آن را بنوش ( 492 ) .\r\nو از همان ( همين مضمون را از ابى جعفر عليه السّلام آورده ) .\r\n31 - ( . . ) بسندش از عيص كه بهمراه امام ششم عليه السّلام چاشت خوردم و فرمود :\r\nاين ماست آب گرفته ماده الاغ است براى بيمارى ساختيم اگر دوست دارى از آن بخور .\r\n32 - در مكارم كه رسول خدا صلى اللَّه عليه و آله فرمود : اينان دو پاكيزه‌ترند خرما و شير ، چون رسول خدا صلى اللَّه عليه و آله شير مىخورد دهن را با آب ميشست و ميفرمود : چربى دارد ، در خبر است كه چون شير نوشيديد دهان را بشوئيد كه چربى دارد ، از امير المؤمنين عليه السّلام كه شيرهاى گاو درمانند ، از جعفرى كه شنيدم أبو الحسن عليه السّلام ميفرمود :\r\nشاشهاى شتران به از شيرشانست با اينكه خدا درمان در شيرهاشان نهاده .\r\n\r\nباب بيستم : پنير\r\n1 - در مجالس ابن الشيخ ( 1 ر 376 ) بسندش تا امام چهارم كه دو چيزند و هرگز بدرونى در نشوند جز تباهش سازند پنير و گوشت خشكيدهء انبار شده .\r\nدر محاسن از امام ششم مانندش آمده .\r\n2 - و از همان : تا امام ششم عليه السّلام كه سه چيز خورده شوند و لاغر كنند :\r\nگوشت خشكيده ، پنير و گل خرما و در حديث ديگر ، گردو ، و در حديث ديگر ته‌نشين روغن كه از كره گيرند ( بنتو ) تا آخر آنچه در باب گوشت گذشت .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n4 - در محاسن ( 462 ) بسندش از عبد اللَّه بن سليمان كه از ابى جعفر عليه السّلام پرسيدم از پنير ، فرمود : از خوراكى پرسيدى كه مرا خوش آيد وانگه چند درهم به غلامى داد و فرمود : با آن براى ما پنير بخر و من با آن حضرت چاشت خوردم و غلام پنير آورد و فرمود : بخور ، چون از چاشت فارغ شدم گفتم : در باره پنير چه فرمائى ؟ فرمود : نديدى منش خوردم ؟ گفتم : چرا ولى دوست دارم از زبانت بشنوم فرمود : در باره پنير و جز آن به تو خبر دهم ، هر چه حلال و حرام دارد برايت حلال است تا خود حرامش را بشناسى و آن را وانهى .\r\n5 - و از همان ( 495 ) بسندش از ابى الجارود كه از ابى جعفر عليه السّلام پرسيدم از پنير و گفتم كسى كه ديده به من گزارش داده كه مردار در آن نهند ، فرمود براى اينكه در يك جا مردار در آن نهند هر آنچه پنير در روى زمين است حرام شود ؟\r\nچون دانستى كه مردار دارد مخور و اگر ندانى بخر و بخور به خدا كه خود من ببازار روم ، گوشت و روغن و پنير بخرم و به خدا ندانم همه در ذبيحه بسم اللَّه گويند ، اينان بربريند و اينان هم سودانى .\r\n6 - و از همان ( 006 ) بسندش كه پرسش شد امام ششم عليه السّلام از پنير كه در آن مايه پنير از مردار نهند فرمود : نشايد ، سپس درهمى فرستاد كه پنير بخر از مردى مسلمان و پرسش از چيزى مكن .\r\n7 - و از همان : از عمرو بن ابى شبل كه از امام ششم پنير را پرسيدم فرمود :\r\nبراى پدرم چيزى در باره‌اش گفتند كه آن را بد داشت وانگهش خورد ، چونش خريدى دنبال مكن و نام خدا بر آن بر و بخورش .\r\n8 - و از همان ( . . ) كه مردى از امام ششم عليه السّلام در باره پنير پرسيد ، فرمود :\r\nاز خوردنش خوشم آيد و آن را خواست و خورد .\r\n9 - و از همان : بسندش كه يكى از ياران ، از ابى جعفر عليه السّلام پرسيد ، پنير فرمود : خوراكى است كه منش خوشدارم و به تو خبر دهم از پنير و جز آن ، هر چه حلال و حرام دارد برايت حلال است تا خود حرام را بدانى و آن را بخصوص وانهى .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n10 - و از همان : كه سند را كشانده تا گفته : پنير خوراك پيش از خود را هضم كند و خواهش پس از خود را برآورد .\r\n11 - در دعوات راوندى كه امام صادق عليه السّلام فرمود : كه چه خوب لقمه‌ايست پنير دهن را خوشبو كند و خوراك پيش از خود را هضم كند و پس از خود را گوارا سازد .\r\n12 - در دروع الواقيه : بسندش تا سماعه كه شنيدم امام ششم عليه السّلام ميفرمود :\r\nچه خوب لقمه‌ايست پنير دهان را باز كند و بوى دهان را خوش كند و خوراك پيش از خود را هضم كند و خواهش خوردن آورد و هر كه روز اول هر ماه آن را بخورد بسا كه حاجتى از او رد نشود .\r\n13 - در كافى ( 6 ر 340 ) بسندش كه مردى از امام ششم عليه السّلام از پنير پرسيد ، فرمود : درديست بيدرمان و در هنگام شام آن مرد نزد آن حضرت آمد و ديد سر سفره او پنير است گفت : قربانت از پنيرت پرسيدم در چاشت فرمودى درد بيدرمانست و اكنون آن را در سفره بينم ، گويد : فرمود : آن در چاشت زيان دارد و در شام سودمند است و در منى افزايد ، و روايت است كه زيان پنير در پوسته آنست .\r\n14 - در محاسن ( 497 ) بسندش از امام ششم عليه السّلام كه پنير و گردو هر دو درمان باشند و جدا از هم درد باشند در مكارم مانندش آمده - 216 - 15 - در كافى ( 6 ر 34 ) بسندش ( همين مضمون را آورده ) .\r\nبيان : بسا گويند گردو آن را به كند اگر شور نباشد چون در اين حال سرد و تر است و در درجه سوّم ولى پنير شور و گرم و خشك است در درجه سوّم و گردو هم گرم است در درجه دوّم يا سوّم و خشك است در درجه يكم و آفت او را برد .\r\n16 - در مكارم از امام صادق عليه السّلام كه پنير پيش از خود را هضم كند و خواهش خوراك بدنبال خود درآورد - 216 - .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nباب بيست و يكم : ماست و شير ترشيده\r\n1 - در كافى ( 6 ر 328 ) بسندش تا ابى الحسن عليه السّلام كه هر كه خواهد ماست زيانش نكند هاضوم در آن ريزد گفتم : هاضوم چيست ؟ فرمود : نانخواه .\r\n2 - و از همان ( 6 ر 348 ) بسندى از ابى سليمان حمّار كه نزد امام صادق عليه السّلام بوديم و مضيره آوردند و بدنبالش خوراك آوردند و آنگه ظرفى خرما تازه كه چند رنگ با آن بود . در محاسن مانندش آمده .\r\nبيان : در بحر الجواهر گفته : مضير سخت ترش است و مضيره پخته ايست با شير ترشيده كه در فارسى آن را دوغبا گويند ( شايد منظورش كاله جوش كشك است ) .\r\n3 - در ارشاد القلوب : از سويد بن غفله كه نزد على بن ابى طالب عليه السّلام رفتم و ديدم نشسته و در پيش او ظرفى شير است كه من بوى ترشيدگى آن را دريافتم و در دستش گرده ايست كه پوسته جوش را مىديدم بر روى آن و آن حضرت آن را با دست خود خرد ميكرد و در آن شير ميريخت - 2 ر 8 - .\r\n\r\nابواب گياهها\r\n\r\nباب يكم : كليات احوال آنها و نوادرشان و احوال درختان و آنچه بدانها وابسته است\r\n\r\nآيات قرآن مجيد\r\n: 1 - الاعراف - 57 - سرزمين خوب بفرمان پروردگارش گياه برآرد و آنچه بد باشد نروياند جز كاسته چنين بگردانيم نشانه‌ها را براى مردمى كه شكر گزارند .\r\n2 - النحل - 10 - از آن شما است از آن نوشابه و از آنست درخت كه در آن\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nميچرانيد 11 - ميروياند براتان بدان زراعت - تا قول خدا تعالى - و فراهم كرد براتان شب و روز - تا فرموده - و آنچه آفريد براتان در زمين رنگارنگ .\r\n3 - طه - 53 - پس برآورديم بدان جفتها از گياهانى چند 54 بخوريد و بچرانيد چهارپاهاتان را .\r\n4 - التنزيل سجده - 27 - آيا نبينند كه ما روانه كنيم آب را به زمين لخت و برآوريم بدان زراعتى كه بخوردش چهارپاهاشان و خودشان آيا بينا نشوند ؟ 5 - يس - 22 - و نشانه است براشان زمين مرده كه زنده‌اش كنيم و برآوريم از آن دانه پس از آن ميخورند - تا فرمايد - منزه است آنكه آفريد همه جفتها را از آنچه روياند زمين و از خودشان و از آنچه ندانند .\r\n6 الرحمن - 6 - و نجم و شجر سجده كنند .\r\n7 - عبس - 25 - بايد بنگر آدمى بخوراكش 26 راستى ما آب را ريختيم ريختنى 27 - وانگه شكافتيم زمين را شكافتنى 28 - و رويانديم در آن دانه و انگور و شاخه ، و زيتون و نخل ، و باغهاى درهم ، و ميوه و چراگاه براى بهره‌مندى شما و چهارپايان شما .\r\n8 - الاعلى - 5 وانگه برآورد چراگاه - و ساختش خشك و سياه .\r\nتفسير : و سرزمين خوب يعنى زمين زراعت ده كه گياهش بفرمان پروردگارش برآيد و اين كنايه از پر گياهى و خوش گياهى و پر سوديست زيرا آن را در برابر زمين شوره نهاده كه جز كاست نروياند و سودى ندهد و اين آيه مثل است براى كسى كه در آيات انديشد و از آنها عبرت گيرد و كسى كه بدانها سر برنياورد و بدانها گوش ندهد و در گمراهى بماند ، على بن ابراهيم گفته : مثل است براى ائمه عليهم السّلام كه دانش خود را بفرمان پروردگارشان اظهار دارند و براى دشمنانشان كه دانش آنها كاست و تباه است ، و ابن شهرآشوب در مناقب آورده كه عمرو بن عاص بحسين عليه السّلام گفت : چرا ريشهاى شما انبوهتر از ريشهاى ما است ؟ و آن حضرت عليه السّلام اين آيه را در پاسخش خواند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nو فرو فرستاد از آسمان آبى كه از آن نوشابه است و درخت يعنى درختى كه بهائم از آن ميچرند ، و گفتند هر چه بر زمين رويد شجر است كه در آن چرا مىشود ( بروياند براتان بدان زراعت ) و زيتون و نخل و انگورها و از هر ميوه ، يعنى برخى ميوه‌ها چون هر ميوه كه شود در زمين نباشد و گفته شده تقديم چراگاه حيوان بر خوراك آدمى براى اينست كه گوشت حيوان خوراك آدمى مىشود كه بهتر خوراك است و تقديم زراعت هم باجناس سه‌گانه از اين باب است ، در اينها نشانه‌ايست براى مردمى كه انديشند در وجود صانع و حكمتش زيرا كسى كه در اين انديشه كه دانه در زمين افتد و ترى بدان رسد و فرازش شكافد و از آن جوانه درخت برآيد و فرودش شكافد و از آن ريشه درآيد و بزرگ شود و برگ و گل دهد و غنچه و ميوه و هر كدام از اينها جسمى گوناگون با طبع ديگر دارند با اينكه مادّه همه يكى است و طبع و تأثير افلاك همه يكسانست بفهمد كه اين جز از عمل فاعل مختار نيست كه از تنازع اضداد و انداد بر كنار است ، و ما ذرأ الخ عطف است بر « ليل » يعنى فراهم كرد براتان هر آنچه در زمين است از جانور و گياه گوناگون و بهر رنگ كه رنگ رشته‌هايشان در غالب با هم تفاوت دارند البته در آن نشانه‌ايست براى مردمى كه انديشند در اينكه اختلاف در طبع و شكل و منظر نيست جز كار سازنده حكيم ، و فرمود : «  وَ أَنْزَلَ مِنَ السَّماءِ ماءً فَأَخْرَجَ بِهِ  » گفتند : عدول از لفظ غايب به صيغه متكلم در حكايت سخن خدا آگهى است بر تأثير رهنمائى آن بر كمال قدرت و حكمت و اعلامى است بر اينكه خدا مطاع است و همه چيزهاى گوناگون فرمانبر خواست اويند ازواج يعنى اضافى از گياهان پراكنده در صورت و عرض و منافع كه برخى آدمى را شايند و برخى بهائم را و از اين رو فرمود : خود بخوريد و بچهارپاهاتان در چرا بدهيد كه در آن نشانه‌ها است براى خرد داران كه بدنبال بيهوده نروند و به كارهاى زشت دست نزنند .\r\nگويم : اين دلالت دارد بر اينكه هر چيز مباح است جز آنچه دليل حرمت دارد چنانچه گذشت « و النجم » يعنى گياهى كه از زمين رويد و بر آن پهن شود\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو ساقه ندارد و شجر آنچه ساقه دارد كه هر دو منقاد خواست خدايند مانند آدميانى كه مكلف به سجده بر اويند آنگه چراگاه برآرد يعنى گياهى كه بهائم در آن بچرند و پس از سبزى آن را خشك و سياه كنند و گفتند يعنى چراگاه را از كثرت سبزى بسياهى كشد ، گويم : تفسير آيات ديگر در كليات حلال از حيوانات گذشت .\r\n\r\nاخبار باب\r\n1 - در عيون و در علل ( 2 / 278 ) بسندش تا اينكه شامى از امير المؤمنين عليه السّلام پرسيد از نخست درخت كه در زمين كاشته شده فرمود : درخت عوسجه است كه عصاى موسى عليه السّلام از آن بود ، پرسيدش از نخست درخت كه بر زمين روئيد ، فرمود :\r\nكدو بود .\r\nبيان : منافاتى ميان يكم و دوم نيست زيرا يكم در آنجا است كه كشتكارى دارد و دومى در خودرو است ، و آنچه آيد كه نخست درخت كشت شده نخل است بسا كه اوّل بودن در يكى حقيقى است و در يكى نسبى يا مقصود اينست كه نخست درخت ميوه ده نخل بوده يا يكى نخست درختى بوده كه با هسته كشت شده و ديگرى با شاخه در مصباح گفته : عوسج از درختهاى خاردار است و ميوه گردى دارد .\r\n2 - در علل ( 1 / 5 ) بسندش از ابى جعفر عليه السّلام كه همانا درخت عود را خلاف نامند براى آنكه شيطان بر آن صورت بت سواع را بر خلاف صورت بت ودّ ساخت و عود خلاف ناميده شد - تا آخر خبر .\r\nبيان : يعنى بت سواع از آن تراشيده شده بود ، فيروزآبادى گفته : خلاف بر وزن كتاب يك رسته از صفحات است و از زيبائى بر خلاف رسته‌هاى ديگر است و از اين رو آن را خلاف ناميدند ، چون سيل جوانه آن را آورد و آن يك درخت مخالف آن رويد ، در مصباح گفته : دينورى گويد پندارند كه چون از ريشه كه آورند خلاف آن رويد آن را خلاف گويند و حكايت است كه يك شاهى بباغى رسيد و درخت خلاف را ديد و بوزيرش گفت : اين درخت چيست ؟ و وزير نخواست\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nلفظ خلاف كه نفرت آور است به زبان آرد گفت : درخت وفاق است و پادشاه از هوش او وى را بزرگداشت .\r\n3 - در علل ( 3 / 26 ) بسندش از امام ششم عليه السّلام كه خدا درختى نيافريد جز كه ميوه خوردنى داشت و چون مردم گفتند : خدا فرزند گرفته نيمى از درختها بىميوه شدند و چون بهمراه خدا بت پرستيدند درخت خار برآورد .\r\n4 - و از همان ( . . ) بسندش تا اينكه پرسش شد از پيغمبر صلى اللَّه عليه و آله و سلم چگونه برخى درختها بار دارند ؟ فرمود : هر چه آدم تسبيح خدا گفت درختى در جهان شد بار ده و هر چه حواء تسبيح گفت درختى شد بىبار .\r\n5 - در مجالس ابن الشيخ ( 1 / 219 ) بسندش از ابى جعفر عليه السّلام كه نخست درخت كه بر زمين روئيده نخل خرماست .\r\n6 - در تفسير على بن ابراهيم ( 76 ) بسندش تا امير المؤمنين عليه السّلام كه هر درختى پيوسته بار چيدنى داشت تا براى خدا فرزند ادّعا شد ، بركنارست خدا از اينكه فرزند داشته باشد ، از اين گفته نزديك است آسمانها از هم بپاشند و زمين بشكافد و كوهها بپاشند ، در اينجا درخت لرزيد و خار برآورد از ترس اينكه عذاب بر او نازل شود - الخبر - 7 - عياشى ( 2 / 86 ) بسندش از امام ششم عليه السّلام كه هرگز خدا خشم نكند به چيزى چون خشم بر درخت طلح و سدر ، طلح ميوه‌اى داشت چون پرتقال و سدر ميوه‌اى چون خربزه و چون يهود گفتند دست خدا بسته است ميوه‌هاشان خرد شد و هسته‌دار شد و هسته‌شان سخت شد و چون نصارى گفتند مسيح پسر خدا است لرزيدند و خار برآوردند و ميوه‌شان كاسته شد و به صورت كنونى درآمد و طلح به كلى بىميوه شد و ميوه نياورد تا قائم ما ظهور كند و هنگامه برپا شود ، فرمود : هر كه يك درخت طلح يا سدر را آب دهد چنانست كه مؤمنى را آب داده .\r\nبيان : در قاموس گفته : طلح درخت بزرگى است و نام درخت طلح و موز است و گفته نام ميوه درخت سدر نبق است و نبق بكسر و چون كتف و مفردش نبقه است و بيضاوى در تفسير قول خدا تعالى  ( وَ طَلْحٍ مَنْضُودٍ )  گفته : درخت موز و درخت\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nامّ غيلانست كه گل فراوان و خوشبو دارد و با عين هم خوانده شده ، منضود يعنى از فرود تا فرازش ميوه كنار هم چيده شده - پايان - اينكه فرمود : ميوه طلح رفت يعنى ميوه نخست آن يا هر ميوه آن اگرش تفسير كنيم بر درخت بىميوه و اينكه در بهشت ميوه كنار هم چيده دارد منافات ندارد كه در دنيا بىميوه باشد ، ابن اثير در نهايه گفته : در حديث است كه هر كه درخت سدرى را ببرّد خدا او را وارونه در دوزخ افكند ، از ابو داود سيستانى معنى اين حديث پرسش شد ، گفت : حديث مختصريست و معناش اينست كه هر كه درخت سدر بيابان را كه سايه سر رهگذرانست بيهوده ببرد و بنا حق از ميان ببرد خدا سرش را در دوزخ وارونه سازد .\r\nگويم : برخى حديث در مجلد دهم گذشت در اينكه يك درخت نزد قبر حسين عليه السّلام بود و نشانه قبر آن حضرت بود و يكى از خلفاء آن را بريد تا نشانه قبر او را از ميان ببرد و ملعون اين حديث همان برنده درخت سدر قبر آن حضرتست و اين خود از معجزات او به حساب است .\r\n\r\nباب دوّم كليات احول ميوه‌ها و شماره هر رنگ از آنها و آداب خوردن آنها\r\n\r\nآيات قرآن مجيد :\r\n1 - الانعام - 99 - و او است كه فرو آورده از آسمان آب و برآورديم بدان رويش هر چيز را پس برآورديم بدان سبزه كه برآوريم از آن دانه برهم چيده و از نخل برآوريم خوشه‌هاى خرماى بهم نزديك و دسترس و بستانها از انگورها و زيتون و انار و مانند و نامانند ، بخوريد از ميوه‌هاش كه برآورد و از رسيده آنها راستى در آن نشانه‌ها است براى مردمى كه ميگروند ، 141 - و او است كه برآورد\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبستانهاى ديواره‌دار و بىديواره و هم نخل و زراعت با خوردنيهاى گوناگون و زيتون و انار ، مانند و نامانند بخوريد از برش كه برآورد .\r\n2 - الرعد - 4 - و در زمين تيكه‌هاى پهلوى هم است بستانها از انگورها و زراعت و نخل كه يك ريشه‌اند و چند ريشه : يك آب خورند و برترى و هم خوردنيهاشان را بهمدگر راستى در اين نشانه‌هاست براى مردمى كه خردمندى كنند .\r\n3 - النحل - 10 - او است كه فرو فرستاده از آسمان آب كه از آن شما است از آن نوشابه و از آنست درختى كه شما در آن ميچرانيد 11 - روياند از آن براتان زراعت و زيتون و نخل و انگورها و از هر ميوه راستى در اين نشانه‌ها است براى مردمى كه انديشند 12 - و فراهم كرده براتان شب و روز را - تا فرمايد - و آنچه آفريده براتان در زمين ، رنگارنگ .\r\n4 - المؤمنون - 19 - پس بر آوريم بدان براتان بستانها از نخل و انگورها كه از آن شما است در آنها ميوه‌هاى بسيار و از آنها ميخوريد 20 - و درختى كه برآيد از طور سيناء بروياند روغن و رنگارنگ براى خورنده‌ها .\r\n5 - فاطر - 33 - نبينى كه خدا فرو آرد از آسمان آب و برآوريم بدان از هر ميوه رنگارنگ .\r\n6 - يس - 24 - و ساختيم در آن بهشتها از نخل و انگورها و گشوديم در آن چشمها تا از ميوه آن خورند و از آنچه كنند .\r\n7 - الرحمن - 11 در آنست ميوه‌ها و نخل غنچه‌دار 12 - و دانه برگ خشكيده و گل .\r\n8 - عبس - 25 - بايد بنگرد آدمى بخوراكش كه ما بريزيم آب را ريختنى وانگه شكافتيم زمين را به خوبى ، تا فرمايد بهره شما و چهارپاهاتان باشند .\r\n9 - التين - 1 - سوگند به تين و زيتون .\r\nتفسير : «  وَ أَنْزَلَ مِنَ السَّماءِ ماءً  » گفتند : يعنى از ابر يا از سوى آسمان كه\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nبدان برآورديم رويش هر دسته گياه را و منظور ، اظهار نيرو است بر روياندن گياهان گوناگون از يك آب ، و برآورديم از آن گياه يا از آن آب جوانه سبزى كه از درون دانه برآيد و از آن سبزه خوشه‌اى كه دانه‌هاى روى هم دارد و بر آورديم از نخل گلى پرده‌دار و داراى رشته‌ها دسترس و بهم پيوست و به ذكر آن پرداخت كه بر ديگران رهنمونست و نعمت در آن فزونست ، برآورديم بستانها از انگورها براى شما و هم زيتون و انار مانند و نامانند در اندازه و رنگ و مزه ، به ميوه آن بنگريد چون بار آورد كه بسيار خرد و زبون و بىسود است و و به رسيدن ميوه‌اش بنگريد كه پخته شود و درشت و سودمند گردد و كام ده راستى در اين نشانه‌ها است براى مردمى كه باور دارند بدين نشانه‌ها كه خداى توانا و حكيمى و يگانه‌اى هست چون كه پذيرش اجناس گوناگون و انواع چندان و ذيفنون از يك مايه و چرخش آنها از حالى بحالى نشود جز باثر بخشى توانا كه شرح آنها را داند و بحكمت خود ترجيح حالى بحالى بر حسب مقتضى تواند و همتا و ضدى نباشدش كه با او در آويزد و جلو كارش بگيرد .\r\n«  وَ فِي الْأَرْضِ قِطَعٌ مُتَجاوِراتٌ  » در زمين تيكه‌ها است كنار هم برخى خوب و برخى شوره‌زار ، برخى نرم و برخى سخت ، برخى زراعت ده و ناساز براى درخت و برخى بر عكس و اگر توانائى نباشد كه كار چنين كند اختلافى نيايد زيرا همه در طبع زمينى شريكند و در لوازم آن بر اثر اوضاع آسمانى با همند چون نسبت و وضع آنها يكى است «  وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ  » يعنى بستانها كه انواعى از نخل و زراعت دارند و اين نخلها از يك ريشه جداگانه دارند ، و ميوه آنها در شكل و اندازه و بو و مزه تفاوت دارند كه اين هم خود دليل بر وجود صانع حكيم است ، زيرا اختلاف آنها با اينكه مايه و اسباب آنها يكى است نشود جز بتأييد تواناى مختار از نظر انديشمند . . .\r\nو التين و زيتون گفتند از ميان همه ميوه‌ها به اين دو سوگند ياد شده چون انجير ميوه خوبيست و همه‌اش خوردنيست و خوراكى است لطيف و زود هضم و\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nپر سود طبع را نرم كند ، بلغم را فرو نشاند قلوه‌ها را نيرو دهد ، ورم مثانه را ببرد و سدّه كبد و سپرز را بگشايد و فربه سازد ، و زيتون ميوه است و نانخورش و دارو و روغن لطيفى دارد كه پر سود است و تأويل آنها به پيغمبر صلى الله عليه و آله و سلم و امير المؤمنين عليه السلام و حسنين عليهم السّلام گذشت .\r\n\r\nاخبار باب\r\n1 - در خصال ( 601 ) بسندش از امام ششم عليه السّلام كه چون خدا عزّ و جلّ آدم را از بهشت فرو آورد بهمراه او 120 شاخه فرود آورد كه چهل آنها از درون و برون خوردنى بودند ، چهل آنها درونش خوردنى بود و برونش را دور انداختند ، و چهل آنها برونش خوردنى بود نه درونش و با او يك جوال فروشد كه در آن تخم هر چيزى بود .\r\n2 - در علل ( 2 ر 260 ) بسندش تا على بن جعفر كه از برادرم موسى عليه السّلام پرسيدم از همراه خوردن انجير و خرما و ميوه‌هاى ديگر ، فرمود : رسول خدا صلى الله عليه و آله و سلم از قرآن نهى كرد ، اگر تنهائى هرطور خواهى بخور و اگر در ميان جمعى مسلمانى همراه هم مخور ( يعنى دو تا را در يك لقمه قرار مده ) .\r\nدر محاسن بسندى مانندش آمده ( 442 ) .\r\n4 - و از همان : ( 442 ) بسندش كه چون همخوراك ديگرى باشى و خواهى دو دو بخورى به او اعلام كن .\r\n5 - و از همان : ( 441 ) بسندش از نادر خادم كه غلامان ميوه خوردند و ته‌مانده‌اش را بدور ريختند ابو الحسن عليه السّلام فرمود : سبحان اللَّه اگر شما از آن بىنياز بوديد مردم بدان نياز داشتند به كسى كه نيازمند آنست بخورانيد .\r\n6 - و از همان ، ( 527 ) بسندش از منصور بن يوسف كه شنيدم أبو الحسن عليه السّلام ميفرمود : انگور رازقى ، نيشكر و سيب زيانى ندارند .\r\n7 - و از همان : ( 556 ) بسندش از امام پنجم عليه السّلام كه پوست كندن خرما\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nرا بد ميداشت .\r\n8 - و از همان ( . . ) تا فرات بن احنف كه هر ميوه زهرى دارد و چونش آورديد آن را بشوئيد و آب بدان برسانيد .\r\n9 - المحاسن ( . . ) بسندش از امام ششم عليه السّلام كه دو چيز را با دست خورند انگور و انار .\r\n10 - و از همان ( يافت نشد ) بسندش كه ابو عكاشه بن محصن اسدى نزد امام پنجم عليه السّلام رفت و امام ششم عليه السّلام در بر او ايستاده بود و انگورى آورد و آن حضرت فرمود : پيره مرد و كودك خردسال آن را دانه دانه خورند و كسى كه پندارد سير نشود سه تا و چهارتا و تواش دو دو ، بخور كه مستحب است و روايت است كه در ميوه رسيده شفاء است كه خدا جلّ و عزّ فرموده « بخوريد از ميوه‌اش چون ميوه دهد » 11 - در مكارم ( 29 ) كه پيغمبر صلى اللَّه عليه و آله شيوه داشت انگور را دانه دانه مىخورد و بسا خوشه آن را به دهان ميگرفت و ميكشيد تا لعابش را ميديديم كه بر ريش او مانند دانه لؤلؤ سرازير ميشد و آن لعاب آب زير پوست است ، و خيار را با رطب مىخورد يا با نمك ، ميوه را تازه مىخورد و خوشتر همه نزد او خربزه بود و انگور و خربزه را با نان مىخورد و گاهى هم با شكر ، و بسا كه خربزه را با رطب مىخورد ، با هر دو دست ، خرما مىخورد و رويش آب مينوشيد ، و خرما و آب بيشتر خوراكش بودند ، و پيوسته شير و خرما را با هم مىخورد و آنها را دو پاكيزه‌تر ميناميد ، و از امام صادق عليه السّلام است كه چون ميوه تازه و نوبار براى پيغمبر صلى اللَّه عليه و آله آوردند آن را ميبوسيد و بر چشم مينهاد ، و ميفرمود : بار خدايا بما نمودى آغازش را پس بنما بما پايانش را ، و در روايت ابن بابويه است كه بما نمودى آغازش را با عافيت بنما پايانش را هم با عافيت . و از ابن عباس است كه رسول خدا صلى اللَّه عليه و آله فرمود : هر كه ميوه خورد بنام خدا زيانش نزند ، فرمود : چون خدا آدم عليه السّلام را از بهشت بدر كرد از ميوه‌هاى بهشتش توشه داد و وصف هر چيز را به دو آموخت ، ميوه‌هاى شما از بهشت است جز اينكه اينها دگرگونى دارند و ميوه بهشت ديگرگونى ندارد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n12 - در منثور ( 1 ر 56 ) از ابن عباس كه آدم 30 صنف ميوه از بهشت فرو آورد برخى از درون و برون خوردنى باشند ، برخى درونش را خورند و برونش را بدور اندازند و برخى برعكس .\r\n13 - در دعائم : از رسول خدا است كه نهى كرد دو تا خرما با هم خورند جز كه از يارش اجازه گيرد ، و روايت شده كه با هم خوردن رواست و نخست درست‌تر است و از آن نهى شده چون دليل بر حرص و شكمباره‌ايست و مايه زبونى است و غبن همخوراك ، و گفتند همانا غدقن آن براى سختى و كمى خوراك بوده كه در خوراك كم با هم مواساة ميكردند و چون گرد هم ميشدند برخى ديگران را بر خود مقدم ميداشتند و بسا ميان آنها گرسنه‌ترى بوده كه دو تا خرما با هم ميخورده يا لقمه را بزرگ برميداشته و به آنها اجازه داده تا ديگران خوشدل باشند ، و از اين بابست حديث جبله كه ما در مدينه بوديم در شمار فرستاده‌هاى عراق و ابن زبير خرمائى بما داده بود و ابن عمر ميگذشت و ميگفت دو تا با هم مخوريد جز كه يكى از يارش اجازه گيرد چون مايه زيان ديگران بوده و همه در آن شريك بودند ، و مانند آن از ابى هريره در باره اصحاب صفّه روايت شده پايان .\r\nكرمانى گفته : نهى براى حرمت بوده يا كراهت بحسب احوال و گاهى هم اذن صادر ميشده ، طيبى گفته : اذن از ديگران با وسعت خوراك نيازى ندارد و همچنين در فراوانى خوراك كه همه سير ميشوند ولى ادب نيك است در همه حال ، و در اكمال الكمال گفته : در باره روايت مسلم از ابن عمر كه دو تا را با هم نخوريد زيرا رسول خدا صلى اللَّه عليه و آله از آن نهى كرد و جز كه كسى از يارش اجازه گيرد ، گفته :\r\nاين نهى مورد اتفاق است تا از ديگران اجازه گيرد و اگر اجازه دادند باكى ندارد و اختلاف دارند كه نهى تحريم است يا كراهت و ادب ، قاضى عياض از اهل ظاهر آورده كه نهى تحريم است و از ديگران كه نهى كراهت است و ادب و درست تفصيل است كه اگر خوراك شريكى همه باشد قرآن حرام است جز به رضايت آنان كه شريكند و رضايت بلفظ صريح باشد يا آنچه جاى آن را گيرد از قرينه حال\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nيا محبوب بودن نزد آنها تا جايى كه يقين يا اطمينان دارد كه راضيند و اگر شك دارد حرام است و اگر خوراك از ديگريست يا از يكى از آنها رضاى او شرط است به تنهائى و اگر بىرضاى او دو تا با هم خورد حرام است و اجازه گرفتن از همخوراكها مستحب است و لازم نيست و اگر از خود او باشد كه مهمانشان كرده با هم خوردن بر او حرام نيست وانگه اگر خوراك كم است بهتر است كه با هم نخورند بملاحظه آنها و اگر فراوانست و فزونى دارد با هم خوردن باكى ندارد ولى ادب در خوراك بهر حال بهتر است و نبايد پرخورى كرد جز اينكه براى كارى شتابزده باشد .\r\nخطابى گفته : اين سخنها در زمان آنها بوده كه خوراك تنگ بوده و امّا امروزه نيازى به اجازه نيست و چنان نيست كه گفته بلكه حق همان است كه ما شرح كرديم زيرا ميزان عموم لفظ خبر است نه خصوصيت سبب با اينكه اين سبب ثابت نيست . . .\r\n14 - در محاسن ( 527 ) بسندش از امام ششم عليه السّلام كه پنج تا از ميوه بهشتند در اين جهان انار ملس ، سيب اصفهان ، به ، انگور ، و رطب مشان .\r\n15 - در مجالس ابن الشيخ ( 1 ر 379 ) بسندش تا امير المؤمنين عليه السّلام كه چهار تا از بهشت فرود آمده : انگور رازقى ، رطب مشان ، انگور ملس ، سيب شعشعانى يعنى شامى و در خبر ديگر ، به .\r\nتوضيح : كلينى روايت يكم را از عدّه از برقى آورده و در يك نسخه بجاى ملاسى امليسى است و آن روشنتر است ، در قاموس گفته : امليس و امليسه دشت بىگياه است و گويا انار املسى بدان منسوبست پايان - و نزد ما ملس معروف است و آن انار بىدانه است و املسى بدان تفسير شده ، و در بحر الجواهر و در يك نسخه بجاى اصفهانى « شفان » آمده و معنى مناسبى برايش نيافتم ، در قاموس گفته : غداة ذات شفان يعنى بامداد سرد و باددار ، در بسيارى نسخ كافى شيسقان آمده كه معنائى برايش نيافتم در لغت ، و در يك نسخه شيسقانست و در قاموس آن را دو كوه يا جايى نزديك مدينه تفسير كرده و گويم\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاگر باضافه باشد يك معنا دارد ، و شعشعانى بمعنى دراز است و گويا درست‌تر نسخه‌ها باشد و اينكه شيخ آن را به شامى تفسير كرده براى اينست كه سيب آنها از اين نوع بوده ، و در اصفهان سيب خرد درازيست كه بهتر و سودمندتر اين نوع است و در كافى انگور رازقى است و در قاموس گفته : رازقى يعنى ضعيف و انگور ملاحى را گويند ، و ملاحى چون غرابى انگور سفيد درازيست ، و گفته ، مشان چون غراب و كتاب بهترين خرما است .\r\n16 - در فردوس از على عليه السّلام از رسول خدا صلى اللَّه عليه و آله كه انگور را دانه دانه بخوريد كه خوشتر و گواراتر است ، و از ابن عباس است كه هر كه ميوه‌ها را بشمار طاق بخورد زيانش نزنند .\r\n\r\nباب سوم خرما و برترى آن و انواع آن\r\n\r\nآيات قرآن مجيد\r\n: 1 - مريم - و بلرزان براى خود تنه درخت خرما را تا رطب تازه برايت افتد - 24 .\r\n2 - التكاثر - وانگه البته پرسش شويد آن روز از نعمتها - 8 .\r\nتفسير : طبرسى - ره - گفته : امام باقر عليه السّلام فرمود : زنان درمانى چون خرماى تازه ندارند زيرا خدايش در زائيدن بمريم خورانيد و در باره تفسير آيه دوم گفته :\r\nيك صحابى پيغمبر صلى اللَّه عليه و آله را با گروهى يارانش مهمان كرد و خرما و آب سرد براشان آورد ، خوردند و چون بيرون شدند فرمود : اين از آن نعمتها است كه از آنها پرسش شوند .\r\nگويم : اخبار بسيارى گذشت كه نعيم همان ولايت است .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nاخبار باب\r\n1 - در خصال ( 249 ) بسندش از امام ششم عليه السّلام كه چهار چيز طبعها را معتدل سازند ، انار سودانى : غوره پخته خرما و بنفشه و كاسنى .\r\n2 - و از همان ( 416 ) بسندش تا امير المؤمنين عليه السّلام كه ما در بر رسول خدا صلى اللَّه عليه و آله بوديم ناگاه وفد عبد القيس وارد شدند و سلام دادند و يك جلد خرما نزد آن حضرت نهادند و رسول خدا صلى اللَّه عليه و آله فرمود : صدقه است يا هديه ؟ گفتند :\r\nيا رسول اللَّه بلكه هديه است ، فرمود : اين از كدام نوع خرماهاى شما است ؟ گفتند :\r\nبرنى است ، فرمود : در اين خرماى شما نه خصلت است كه جبرئيل آنها را به من گزارش داده : بوى دهان را خوش كند ، معده را پاك كند ، خوراك را هضم كند ، نيروى شنيدن و ديدن را بيفزايد ، پشت را محكم كند . شيطان را گيج سازد ، به خدا عزّ و جلّ نزديك كند و از شيطان دور كند .\r\nبيان : شيطان را دچار خبل كند ، در قاموس گفته : خبل فساد اندامها است و فلج است كه با فتح خاء و باء تلفظ شود ، و بريدن دستها و پاها و زندان كردن و بازداشتن را گويند ، و با حركت شيتى و ديوانگى است و چون سحاب كاستى است و هلاك و رنج و خبله بمعنى اندوه است پايان .\r\nمن گويم : بيشتر اين معانى در باره خبل شيطان مناسب است ، زمخشرى در فائق گفته : وفد عبد القيس نزد پيغمبر صلى اللَّه عليه و آله آمدند و نام خرماهاى سرزمين آنها را بر شمرد و بيكى از مردان آنها فرمود : آنچه از سهم تو مانده كه بيشتر آويختى بما بخوران و برنى براشان آورد و پيغمبر صلى اللَّه عليه و آله فرمود : راستش درمانيست كه درد ندارد ، و قوس ته‌مانده خيك يا جله خرما است كه بقوس شتر مانند شده كه پهلوى او است .\r\n3 - در خصال : روايت است كه رسول خدا صلى اللَّه عليه و آله خربزه را با خرما مىخورد امام صادق عليه السّلام فرمود : خوردن خرماى برنى در ناشتا فلج آورد ( 443 ) .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n4 - در عيون ( 2 ر 38 ) بسندش تا على بن ابى طالب عليه السّلام در تفسير قول خدا عزّ و جلّ « وانگه پرسش شويد البته در آن روز از نعيم » فرمود : خرماى تازه و آب خنك ، فرمود : چون پيغمبر صلى اللَّه عليه و آله خرما مىخورد هسته‌اش را پشت دستش ميافكند و آن را پرت ميكرد ، فرمود : جبرئيل نزد پيغمبر صلى اللَّه عليه و آله آمد و گفت : برنى را باشيد كه بهتر خرماى شما است به خدا عزّ و جلّ نزديك سازد و از آتش دور كند ، فرمود :\r\nبراى پيغمبر صلى اللَّه عليه و آله خربزه و خرماى تازه آوردند از هر دو خورد و فرمود : اينان دو پاكيزه‌ترند ، و پيغمبر صلى اللَّه عليه و آله فرمود : خرما را ناشتا بخوريد كه البته كرمها را بكشد در شكم .\r\nدر صحيفه رضا عليه السّلام از پدرانش مانند حديث دوم و آخرى آمده و صدوق - ره - گفته مقصود از آخرى همه خرماها است جز برنى كه خوردنش در ناشتا باعث فلج شود - 10 - .\r\n5 - در عيون ( 2 / 72 ) بسندى تا اينكه پيغمبر صلى اللَّه عليه و آله طلع و جمّار را با خرما مىخورد و ميفرمود خشم ابليس سخت شود و ميگويد آدميزاده ماند تا كهنه را با نو خورد .\r\nبيان : در قاموس است كه طلع نخل خرما چيزيست كه مانند دو نعل روى هم از آن برآيد و بن خوشه خرما ميان آن درآيد و نوكش تيز است و آنچه كه ميوه نورس آن پديد شود و پيوسته‌اش را كفرّى گويند و درونش را اغريض چون سفيد است ، و جمّار چون رمان پيه نخل خرما است كه گفتند سرد و خشك است در درجه يكم طبع را بندد و بكندى از معده فرود آيد ، در نهايه است كه جمّاره دل و پيه نخله است ، در مصباح گفته : طلع بفتح گل نخله است كه اگر ماده باشد خرما شود و اگر نر باشد خرما نشود و خودش را بخورند و چند روز بر نخله‌اش وانهند تا گرد سفيدى چون آرد در آن پديد گردد و بوى خوبى دارد و آن گرد را به گل درخت خرماى ماده ريزند تا تلقيح شود ، گفته : جمّار نخله دل او است و خرما و سعف از آن برآيند و اگرش ببرند نخله بميرد .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n6 - در عيون ( 2 / 75 ) بسند پيش كه پيغمبر فرمود : كما از منّ است كه خدا به بنى اسرائيل نازل كرد و درمان چشم است و خرماى عجوه از بهشت است و از جنس برنى است كه از بهشت است و درمان زهر است .\r\nبيان : در قاموس گفته : عجوه در حجاز خرماى پست است و خرمائى است در مدينه در بحر الجواهر گفته : عجوه بفتح نوعى است از خرماى مدينه درشت‌تر از صيحانى كه بسياهى زند ، و گفته : برنى بهترين خرما است . . .\r\n8 - در مجالس ابن الشيخ : بسندى تا رسول خدا صلى اللَّه عليه و آله كه هر كس با چند خرماى عجوه ناشتا بشكند در آن روز از زهر و جادو زيان نبيند ( 2 / 9 ) .\r\n9 - در علل ( 2 / 262 ) بسندش تا امام ششم عليه السّلام كه چون خدا عزّ و جلّ آدم را از گل آفريد از آن گل فزون آمد و از آن فزونى نخله را آفريد و از اين رو چون سرش را برند نرويد و نياز بآبستنى دارد .\r\n10 - و از همان ( . . ) بسندش تا رسول خدا صلى اللَّه عليه و آله كه هر نخله‌اى در آبگير برويد جز نخله عجوه چون كه نرش از بهشت است .\r\nبيان : مقصود اينست كه عجوه از هسته نرويد و چون از هسته‌اش نخله رويد عجوه نباشد ، و تنها شاخه‌اى كه از ريشه آن رويد عجوه باشد .\r\n11 - در خصال ( 2 / 637 ) بسندش تا امير المؤمنين عليه السّلام كه زن آبستن چيزى نخورد و با آن درمان نكند كه بهتر از رطب باشد ، خدا عزّ و جلّ بمريم عليها السّلام فرموده : « و بلرزان براى خود تنه درخت خرما را تا خرماى تازه برات افتد پس بخور و بنوش و چشمت روشن » ساك فرزندان خود را با خرما برداريد كه رسول خدا صلى اللَّه عليه و آله با حسن و حسين چنين كرد .\r\n12 - در محاسن 534 ( مضمون خبر شماره 2 را آورده است ) و با اندك اختلافى در مكارم مانندش آمده .\r\n13 - در محاسن ( 528 ) بسندش از امام ششم عليه السّلام كه پرسش گرديد از آغاز آفرينش نخل خرما ، فرمود : چون خدا تبارك و تعالى آدم را از گلى كه برايش\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nآماده كرده بود آفريد تيكه‌اى فزون آمد و از آن دو نخله آفريد نر و ماده ، و از اين رو كه از فزونى گل آدم شده ماده‌اش نياز بگرد نر دارد مانند نياز زن بنطفه مرد در آبستنى ، و از اين رو خرما خوب و بد ، و نازك و كلفت ، نر و ماده ، بارده و بىبار دارد ، سپس فرمود : آن همان عجوه بود و خدا آدم را فرمود چون فرود آمد كه آن را در مكه بكارد و هر آنچه از نژاد آنست عجوه است و هر چه از هسته آنست نخلهاى ديگر است در خاور و باختر زمين .\r\n14 - در محاسن ( . . ) بسندش از امام ششم عليه السّلام كه در باره عمه خود نخله سفارش به خوبى كنيد ، زيرا آن از گل آدم آفريده شده آيا نبينيد هيچ درختى جز آن گرد نر نميخواهد .\r\n15 - در محاسن ( . . ) بسندش از علاء بن رزين كه امام ششم عليه السّلامش فرمود : اى علاء ميدانى نخست درختى را كه بر زمين روئيده ؟ گويد : گفتم : خدا و رسولش و زاده رسولش داناترند ، فرمود : راستش آن عجوه است كه هر كدام پاك باشند عجوه‌اند و جز آن مانند آنند از چيزهاى ديگر .\r\nبيان : پاك باشد يعنى از شاخه آن بواسطه يا بيواسطه روئيده شود ، و از چيزهاى ديگر يعنى خرماهاى ديگر و در كافى « الاشباه » آمده يعنى مانند آنست و خودش نيست . . .\r\n16 - در محاسن ( 529 ) بسندش از امام ششم عليه السّلام كه همه خرماها در آبگير رويند جز عجوه كه نرش از بهشت است .\r\n17 - و از همان ( . . ) بسندش از امام ششم عليه السّلام كه عجوه مادر همه خرماها است و همانست كه آدمش از بهشت آورده . در مكارم مانندش آمده ، در كافى هم ( با اختلاف در تعبير آمده ) .\r\n18 - در محاسن ( 530 ) بسندش ( همين مضمون را از امام ششم عليه السّلام آورده و دنبالش افزوده كه ) و آنست معنى قول خدا تبارك و تعالى « هر چه را از درختهاى خرما ببريد يا برپا داريد ، 5 - الحشر » كه مقصود همان عجوه است ، و در حديث\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nديگر است كه ريشه همه خرماها عجوه است .\r\nبيان : در صحاح گفته : عجوه بهتر نوع خرماى مدينه است و نخله‌اش را لينه نامند ، و بيضاوى در تفسير  « ما قَطَعْتُمْ مِنْ لِينَةٍ »  گفته : هر نخله را ببريد بهر رنگ باشد و بمعنى نخل خوبست .\r\n19 - در محاسن ( . . ) بسندش از امام رضا عليه السّلام كه نخل خرماى مريم عجوه بود كه در ماه كانون فرود آمد و بهمراه آدم خرماى عتيق و عجوه از بهشت فرو شدند و انواع ديگر خرما از آنها است .\r\nبيان : كانون يكم و دوم دو ماه رومى باشند در دل زمستان و گويا مقصود اينجا كانون يكم است .\r\n20 - در محاسن ( 531 ) بسندش از محمّد بن سوقه كه نزد امام پنجم عليه السّلام رفتيم براى وداع و ياران مرا پيش ميداشتند و آن حضرت فرمود : اى پسر سوقه اصل خرماها از عجوه است و هر چه از آن نيست خرما نيست .\r\n21 - در محاسن ( . . ) بسندش تا امام پنجم يا ششم عليهما السّلام در تفسير قول خدا تعالى « بايد بنگرد كدام خوراك پاكتر است ، 19 - الكهف » فرمود خوراك پاكتر همان خرما است .\r\nبيان : مشهور ميان مفسران اينست كه مقصود از پاكتر اطهر و ذبيحه حلالتر است زيرا عموم آنها گبر بودند و ميان آنها گروهى مؤمن بودند كه ايمان خود را نهان ميداشتند ، و گفتند : يعنى خوشتر خوراك ، و گفتند : خوراك بيشتر ، و گفتند : برخى خوراكهاى آن شهر را اصحاب كهف حلال ندانستندى .\r\nگويم : مىشود جمع كرد ميان برخى اين گفته‌ها با آنچه در اين روايت است باينكه خوراك پاكتر نزد آنها همان خرما بوده كه تذكيه لازم ندارد .\r\n22 - در محاسن ( . . ) بسندش از امام ششم عليه السّلام كه خوراكى براى رسول خدا صلى اللَّه عليه و آله نياوردند و در آن خرما بود جز اينكه آغاز به خوردن خرما ميفرمود .\r\n23 - و از همان بسندى از امام ششم عليه السّلام كه حلواى پيغمبر صلى اللَّه عليه و آله خرما بود .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n24 - و از همان بسندى از امام ششم عليه السّلام كه رسول خدا صلى اللَّه عليه و آله در فصل رطب با رطب افطار ميكرد و در فصل خرما با خرما .\r\n25 - و از همان : بسندش از امام ششم عليه السّلام ( همين مضمون را آورده ) .\r\n26 - و از همان : بسندش كه رسول خدا صلى اللَّه عليه و آله دوست داشت كه كسى خرما دوست داشته باشد .\r\n27 - و از همان : بسندش از عقبة بن بشير كه نزد ابى جعفر عليه السّلام بود براى ما خرما خواست ما خورديم و بيشتر خواستيم وانگه فرمود : رسول خدا صلى اللَّه عليه و آله فرموده :\r\nمن دوست دارم كسى كه خرما دوست باشد ، در مكارم بىسند مانندش آمده .\r\n28 - در محاسن ( 532 ) بسندش تا اينكه رسول خدا صلى اللَّه عليه و آله فرمود : اى على من خوش دارم مرد خرما دوست باشد ، و از همان : بسند ديگر مانندش آمده 29 - و از همان : بسندش از امام ششم عليه السّلام كه خرماى عجوه از بهشت است و در آن درمان زهر است . در مكارم مانندش آمده ( 192 ) .\r\nدر كتاب الامامة و التبصرة : بسندى : همين مضمون را آورده جز كه در آن آمده در آن درمانست يا اينكه فرموده : خوش دارم مردى خرما دوست باشد ( و همين معنا را بسند ديگر روايت كرده ) .\r\n31 - در محاسن ( 533 ) : بسندش از امام ششم عليه السّلام كه هر كه هنگام خوابيدن هفت خرماى عجوه خورد كرمها را در شكمش بكشند .\r\n32 - در همان ( . . ) بسندش تا امير المؤمنين عليه السّلام كه مخالف ميخواران باشيد و خرما بخوريد كه درمان دردها است .\r\n33 - و از همان : از حسن بن شمّون كه نوشتم بابى الحسن عليه السّلام يكى از ياران ما از ناتوانى شكوه دارد ، پاسخ نوشت ناشتا خرماى برنى بخور ، و ديگرى نوشت از خشكى مزاج شكوه كرد به او نوشت خرماى برنى را ناشتا بخور و روى آن آب بنوش و چنين كرد و فربه شد و رطوبت بر او چيره شد و از آن شكوه كرد و در پاسخ او نوشت خرماى برنى را ناشتا بخور و آب روى آن منوش ، و مزاجش معتدل شد ( . . ) .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n34 - و از همان : بسندش از امام ششم عليه السّلام كه بهتر خرماتان برنى است درد را برد و دردى نيارد و سير كند و بلغم را ببرد و با هر خرما حسنه‌ايست ، و در حديث ديگر خوشخور است و گوارا خستگى را برد و سيرى آورد .\r\n35 - و از همان : بسندش ( همين اثرها براى خرماى برنى از زبان جبرئيل به پيغمبر صلى اللَّه عليه و آله بيان شده ) .\r\n36 - و از همان : بسندش تا رسول خدا صلى اللَّه عليه و آله كه بهتر خرماتان برنى است درد برد و درد در آن نيست و ديگرى در آن افزوده هر كه شب گذراند و يك دانه خرماى برنى در شكمش باشد هفت بار تسبيح گويد ( 533 ) .\r\n37 - و از همان : بسندش از امام ششم عليه السّلام كه بهتر خرماتان برنى است و آن داروئى است كه درد ندارد .\r\n38 - و از همان : بسندش كه هديه شد به پيغمبر صلى اللَّه عليه و آله تمر برنى يمامه و فرمود : اى عمير از اين خرما ميان مردم بسيار پخش كن . و جبرئيل فرو شد و گفت : اين چيست ؟ فرمود : خرماى برنى كه مردم از يمامه پيش كش آوردند ، جبرئيل به پيغمبر صلى اللَّه عليه و آله گفت : خرماى برنى سير كند ، خوشخوراك و گوارا است ، و داروئى است بيدرد ، با هر دانه‌اش حسنه‌ايست ، پروردگار را خشنود سازد ، شيطان را بخشم آرد و منى را فزايد .\r\n39 - و از همان : بسندش از امام ششم عليه السّلام كه خرماى برنى را بزنهاى زائوتان بخورانيد تا فرزندهاتان بردبار شوند ، و در حديث ديگر تا امير المؤمنين عليه السّلام كه بهتر خرماتان برنى است آن را بزنهاى زائوتان بخورانيد تا فرزندهاتان بردبار شوند ( 534 ) .\r\nبيان : گويا مقصود از زائو زن نزديك زائيدنست يا زن شيرده كودك و معنى دوّم مناسبتر است بداستان مريم .\r\n40 - در محاسن : بسندش از امام ششم عليه السّلام كه اگر خوراكى خوشتر از خرما بود خدايش بمريم ميخوراند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n41 - و از همان : بسندش از امام ششم عليه السّلام كه زنها بمانند خرماى تازه درمانى نجستند ، زيرا خدا آن را بمريم زائو تازه چيده خورانيد ( 535 ) .\r\n42 - و از همان ( . . ) بسندش تا رسول خدا صلى اللَّه عليه و آله كه بايد نخست خوراك زائو خرماى تازه باشد زيرا خدا عزّ و جلّ بمريم دختر عمران فرمود : « بلرزان تنه درخت خرما را تا خرما تازه برات افتد » گفتند : يا رسول اللَّه اگر دوران رطب نيست ، فرمود : هفت دانه خرماى مدينه باشد ، و اگر نباشد هفت دانه از هر خرما باشد زيرا خدا تبارك و تعالى فرموده : بعزتم و جلالم و عظمتم و والامقاميم سوگند كه زائو در روزى كه زايد خرما نخورد جز اينكه اگر نوزادش پسر است بردبار باشد و اگر دختر است جز بردبار نباشد .\r\n43 - در محاسن بسندش از امام ششم عليه السّلام كه سر خرماهاتان خرماى صرفانست ( . . ) 44 - و از همان بسندش از حرب كنيز فروش كه چون امام ششم عليه السّلام آمد و عبد اللَّه بن حسن با او بود هذيل بن صدقه مرا فرستاد و يك زنبيل رطب صرفان از بستان اسماعيل خريدم و چون آوردمش فرمود : اين چيست ؟ گفتم : رطبى كه هذيل بن صدقه براتان فرستاده فرمود : بيارش نزديك ، نزديكش بردم و با انگشتش آن را زير و رو كرد و فرمود : چه خوب خرمائى است اين عجوه كه درد و آفتى ندارد .\r\n45 - و از همان : بسندى تا گفته : چون امام ششم عليه السّلام به حيره آمد مركبش را سوار شد و بخورنق رفت و در آنجا فرود شد و در سايه مركبش آرميد و غلام سياهى با او بود و آنجا مردى از اهل كوفه بود كه نخلستانى خريده بود و به آن غلام گفت :\r\nاين آقا كيست ؟ پاسخ داد جعفر بن محمّد است و آن مرد رفت يك طبق بزرگ خرما آورد و برابر آن حضرت نهاد و آن حضرت بخرما برنى اشاره كرد كه اين چيست ؟\r\nپاسخ داد سابريست ، فرمود آن در نزد ما خرماى بيض است ، وانگه بمشان اشاره كرد كه اين چيست ؟ گفت : مشان ، فرمود ما آن را ام جرذان دانيم و بصرفان نگريست و فرمود : اين چيست ؟ گفت : صرفان امام فرمود : ما آن را عجوه ناميم و در آن درمانست .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nبيان : فيروزآبادى گفته خورنق كاخ نعمان اكبر است و معرب خورنگاه است يعنى جاى خوراك و نام نهريست در كوفه ، سابرى خرماى خوبى است ، بيض يك نوع خرما است ( و از جوهرى آورده ) كه بهتر خرماى كوفه نرسان و سابريست ، و گفته : مشان يك نوع خرما است و ضرب المثل است كه ( بعلة الورشان تا كل رطب المشان ) .\r\nدر قاموس گفته : موشان و بر وزن غراب و كتاب از رطبهاى خوشخوراكتر است ، گفته : ورشان با حركت را ، پرنده‌ايست كه ساق حر باشد و گوشتش از گوشت كبوتر سبكتر است ، و در تفسير ضرب المثل گفته : براى كسى مثل آرند كه بر خلاف مقصود خود تظاهر كند ، در نهايه گفته : ام جرذان يك نوع خرما است و گفتند زير درختش موشها لانه كنند و در كوفه آن را موشان گويند يعنى مجمع موشها و جرذان جمع جرذ است كه موش نر بزرگ است .\r\n46 - در محاسن بسندش از امام ششم عليه السّلام آورده كه صرفان عجوه است و درمان از درد است . . ( . . ) .\r\n47 - و از همان : ( مضمون شماره 45 را باختصار آورده ) و در ضمن گفته اين را عذق ابن زيد ناميم .\r\nبيان : عذق ابن زيد را در لغت نيافتيم ولى در قاموس گفته : عذق نخل باردار است تا گويد : و نام قلعه‌ايست در مدينه از آن بنى امية بن زيد .\r\n48 - در محاسن حديث را برآورد تا امام ششم عليه السّلام كه امير المؤمنين عليه السّلام فرمود : مانندترين خرماهاى شما بخوراك صرفانست ( 537 ) .\r\n49 - و از همان : بسندش از سليمان جعفرى كه امام رضا عليه السّلام به من فرمود :\r\nميدانى مريم از چه آبستن شد ؟ گفتم : نه ، جز اينكه شما به من خبر دهيد .\r\nفرمود : از خرماى صرفان كه جبرئيل فرو آورد و به او خوراند و آبستن شد .\r\n50 - و از همان : بسندش تا امام ششم عليه السّلام كه چه خوب خرمائيست صرفان نه دردى دارد و نه آسيبى رساند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n51 - و از همان : بسندش از ابى سليمان حمّار كه نزد امام ششم عليه السّلام بوديم و چند سينى رطب براى ما آوردند كه چند نوع خرما در آنها بودند ، و يكى را پس از ديگرى برميداشت و ميفرمود : اين را چه ميناميد و اين را چه ميناميد تا دست بر يكى از آنها نهاد و گفتيم آن را مشان ناميم ، فرمود : ولى ما آن را امّ جرذان ناميم كه چيزى از آن را براى رسول خدا صلى اللَّه عليه و آله آوردند و برايش دعا كرد و در نخلهاى ما زيباتر از آن نيست .\r\nتوضيح : ( از كافى 6 ر 348 ) مضمون اين روايت را بسندش آورده و در آغازش اين جمله است « كه براى ما مضيره و خوراك آوردند وانگه زنبيلهاى خرما » در قاموس گفته ، مضيره آبگوشتى است كه با شير ترش كرده پزند و بسا با شير تازه آميزند ، 52 - در محاسن بسندش تا كسى كه ديده امير المؤمنين عليه السّلام نان را با خرما مىخورد ( 538 ) 53 - در روايت ديگر كه امير المؤمنين عليه السّلام خرما را روى لقمه مينهاد و ميفرمود : اين خرما نانخورش اينست .\r\n54 - از همان بسندش از سدير كه امام پنجم در مدينه نزدم آمد و خرماى نرسيان برايش آوردم با كره و خورد و فرمود : چه خوشمزه است نزد شما چه نام دارد ؟ گفتم : نرسيان ، فرمود : از هسته‌اش به من بدهيد تا آن را در زمين خودم بكارم .\r\nبيان : نرسيان با كسر نون و سكون راء و كسر سين و پس از آن ياء و در نسخه‌اى با باء يك نقطه است بىياء و آن تصحيف است و در قاموس گفته : نرسيان با كسره از خرماهاى خوبست .\r\n55 - در محاسن : از هشام بن حكم كه نام خرما را نزد امام ششم عليه السّلام بردند و آن حضرت فرمود : يك نوع خرما شما در عراق داريد كه بهتر از يك نوع خرماى ما است در مدينه ولى روى هم رفته خرماى مدينه بهتر است .\r\n56 - در محاسن : بسندش از عمّار ساباطى كه بهمراه امام ششم عليه السّلام بودم\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nو رطب آوردند و آن حضرت مىخورد و رويش آب مينوشيد و آبخورى را به من ميداد و من بد داشتم آن را برگردانم و من هم مينوشيدم تا چند بار چنين كرد ، پس گفتم من دچار بلغم بودم و با اهرن پزشك حجاز شكوه كردم ، به من گفت باغ دارى ؟ گفتم :\r\nآرى ، گفت : نخل خرما دارد ؟ گفتم : آرى ، گفت نام آنها را برشمار و من برشمردم تا به هيرون رسيدم به من گفت : هنگام خوابيدن هفت دانه از آن بخور و بر آن آب منوش و خوردم و دهانم خشك شد تا آنكه نميتوانستم تف كنم و به او گزارش دادم و گفت : بر آن خرما كمى آب بخور و خوددار باش تا معتدل شود ، طبع تو و من عمل كردم ، امام ششم عليه السّلام فرمود اما من اگر آب در خانه نباشد آن را نمىچشم ( 539 ) .\r\n57 - و از همان : بسندى كه بالا برده تا گفته : هر كه خرما را براى اينكه دلخواه رسول خدا است بخورد زيانش ندارد ( . . ) و در مكارم مانندش آمده ( 192 ) .\r\n58 - در محاسن : بسندش از جعفرى كه يكى از خاندان على عليه السّلام ما را دعوت كرد و امام رضا عليه السّلام هم آمد و بهمراه آن حضرت شديم و خورديم و خود را از بسيارى مهمانان در رنج افكند و خود را بر امام افكند و مردم بر او درمىآمدند و او خوان براشان ميگسترد و بالاى سرشان بود و آنها گفتگو ميكردند ناگاه چشمش به من افتاد و سر بگوشم نهاد و فرمود : يك تيكه خرما برايم بياور و يك تيكه خرما كه در نيمه مشكى بود براش آوردم ، و آن را تناول ميكرد ، من ايستاده بودم و او بپهلو خوابيده و چند دانه خرماى آن را كه در دست من بود برگرفت وانگه سوار شديم و فرمود : در خوراك آنها چيزى نزد من خوشتر از همان چند دانه خرما نبود كه خوردم .\r\nبيان : بر امام افكند ، براى احترام او خود را بدست و پايش انداخت . . .\r\n59 - در مكارم ( 192 ) : از امير المؤمنين عليه السّلام كه خرما بخوريد زيرا درمان دردها است ، و از پيغمبر صلى اللَّه عليه و آله كه هر كه ناشتا ده دانه خرما عجوه بخورد در آن روز\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nزيانى به دو نرسد و جادو در او نگيرد ، فرمود صلى اللَّه عليه و آله : خانه‌اى كه خرما ندارد اهلش گرسنه باشند ، از ابن عباس است كه خرما را ناشتا بخوريد زيرا كرم را ميكشد ، گفت : خرماى برنى را جبرئيل از بهشت آورد و گفت : بزنهاى خود دهيد خرما در ماهى كه ميزايند تا فرزندشان بردبار و پاك باشد ، فرمود : عليه السّلام برنى را باشيد كه خستگى را برد و گرمى بتن آورد در برابر سرما و از گرسنگى سير كند ، و 72 نوع درمان دارد و از امام ششم عليه السّلام كه فرمود ، بزنهاتان در زايش خرما برنى بدهيد تا فرزندانتان را زيبا كنيد در روايتى پيغمبر صلى اللَّه عليه و آله با خرما افطار ميكرد .\r\n60 - در دعوات راوندى : كه رسول خدا صلى اللَّه عليه و آله رطب را با دست راستش مىخورد و هسته‌اش را بدست چپ ميگرفت و آن را به زمين نميانداخت تا بگوسفندى رسيد و هسته‌ها را به دو نشان داد و آن هم آمد و هسته‌ها را از ميان كف چپش مىخورد و آن حضرت با دست راست مىخورد تا پايان داد .\r\n61 - كتاب غارات ابراهيم بن محمّد ثقفى : بسندش تا ابن نباته كه از امير المؤمنين عليه السّلام پرسيد از نخست چيزى كه بر روى زمين لرزش نمود ؟ فرمود : نخل خرما است كه چون آدميزاده است هر گاه سرش بريده شود بميرد و چون سر نخل را برند تنه در افتاده شود .\r\n62 - در شهاب : رسول خدا صلى اللَّه عليه و آله فرمود : بهتر مال سكّه مابوره و اسب مأموره است ، و فرمود : چه خوب مالى است نخلهاى پايدار در لجن و خوراك بخش در قحطى .\r\nبيان : شرح اين چند فقره در ابواب پيش گذشت و در ضوء الشهاب در شرح چند فقره اخير گفته : مقام نخل خرما و خرما را بزرگداشته تا به صاحبان فقير آنهاشان محبوب سازد كه نعمت عجمها را در خوردن و نوشيدن و جامه پوشيدن ميشنيدند و پيغمبر صلى اللَّه عليه و آله فرموده : نخله خرما خوبست كه از تو علوفه و جامه و هزينه نخواهد در لجن كه آب و گل است برجا است و در قحطى قوت و غذا است ، در حديث ديگر فرموده كه « گرامى داريد عمه خود نخل خرما را و تشبيه آن بعمه از دو راه است :\r\n1 - با آدم عليه السّلام از بهشت فرود آمده و وى بينهايت دوستش ميداشت تا فرمود :\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nدر به خاك سپردنش تيكه از آن را با وى در گور نهند و جريدتين همراهش نمودند .\r\n2 - در برخى حالات مانند آدميزاده است : تا گردش نريزند بار ندهد و اگر سرش را برند خشك شود و سود حديث بزرگداشت نخل خرما است ، راوى حديث موسى بن جعفر كاظم است از پدرانش تا رسول خدا صلى اللَّه عليه و آله .\r\n63 - در محاسن : بسندش تا امام پنجم عليه السّلام كه خدا عجوه و عتيق را از آسمان فرود آورد ، گفتم : عتيق چيست ؟ فرمود : نحل ( 539 ) .\r\nبيانيست : گفتند چنين نمايد كه لفظ فنيق با فاء و نونست ، در نهايه گفته : در حديث عمير بن افصى لفظ فنيق آمده و آن فحل ارجمند شتر است كه براى ارجمندى نه سوارش شوند و نه خوارش دارند ، جوهرى گفته : فنيق فحل ارجمند است و ابو زيد آن را نام دانسته پايان ( زا قاموس هم اين را آورده و گفته ) در قاموس گفته : عتيق درخت خرماى نر است كه آب و سايه آن كاسته نشوند و بمعنى مى و خوب هر چيز را هم گويند ، و در صحاح است كه عتيق ارجمند هر چيز است و خوب هر چيز از خرما و آب و باز و پيه پايان .\r\nگويم : در نسخه‌هاى كافى و محاسن و جز آنها عتيق به عين بىنقطه و تاء است و آن روشنتر از فنيق است و مقصود حديث اينست كه براى پيدايش خرما در زمين عتيق بجاى فحل فرود آمد و عجوه بجاى ماده چون نياز بهر دو دارد چنانچه دانستى و گذشت و آيد آنچه تأييد آن را فزايد .\r\n64 - در محاسن : ( همين مضمون را بسندى از امام ششم عليه السّلام آورده ) ( 530 ) .\r\n65 - و از همان : كه شنيد از امام ششم عليه السّلام آنچه در كشتى نوح عليه السّلام بار شد از نخل عجوه بود و نخل باردار .\r\n66 - و از همان : بسندش از ابى خديجه كه از مدينه هسته عجوه گرفتيم و يار ما آن را در بستانش كاشت و از آن سكر ، هيرون ، شهريز ، صرفان ، و هر نوع درآمد .\r\nتوضيح : در قاموس گفته : سكّر با ضمه و تشديد كاف شكر است و نام\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nخرماى خوبى و انگورى كه پوسته نازك است و ميتركد و بهتر انگور است ، و گفته :\r\nهيرون بر وزن زيتون يكنوع خرما است و در بحر الجواهر است كه هيرون بكسر يكنوع خرماى خوبست . . . در صحاح است كه خرماى شهريز ، شهرير ، سهرير و سهرير با شين و سين هر دو يكنوع خرما است . . . و گفته صرفان يك نوع خرما است ، در قاموس گفته : صرفان با حركت راء خرماى سخت پرگوشتى است كه خوراك عيال و مزدور و بنده‌ها است چون كفايت غذائى دارد و آن را صيحانى گويند و يك مثل عربى است كه ( صرفانة ربعيه تصرم بالصيف و تؤكل بالشتيّة ) .\r\n67 - در محاسن : از يكى از يارانش كه آن را برآورده تا گفته : هر كه از خرماى ميان دو تپه شهر مدينه هفت دانه بخورد آن شب و روزش زهر و جز آن زيانش نكند ( 533 ) .\r\n28 - از همان : از امام ششم عليه السّلام كه هر كه روزى هفت دانهء خرماى عجوه باغستان عاليه را ناشتا بخورد زهر و ديوش زيان نكند در مكارم مانندش آمده ( 192 ) .\r\nتوضيح : در كافى آن را بسندى چنين آورده كه هر كه روزى هفت خرماى عجوه بخورد ، و مسلم در صحيح خود از پيغمبر صلى اللَّه عليه و آله آورده كه هر كه هفت دانه خرماى مدينه خورد در صبح زهرش زيان نكند تا شب و در روايتى ديگر است كه جادو هم در او اثر نكند ، و در روايت ديگر است كه خرماى عجوه عاليه درمانست يا اينكه در بامداد خوردن ترياق است و گفته : عاليه نخلستانها و دهها و ساختمانهاى بالاى مدينه است تا نجد و پائين آن از سوى ديگر تا تهامه ، قاضى گفته :\r\nنزديك‌تر مرز عاليه تا 3 ميل است و دورترش تا هشت ميل از مدينه و عجوه يك نوع خرماى خوب است و اين احاديث در فضيلت خرماى مدينه و خصوص عجوه آنست و ناشتا كردن با خرما بهفت دانه و بويژه از عجوه مدينه ، و شماره هفت تعبد از شارع است و حكمتش را ندانيم و بايد آن را باور داريم و معتقد بفضل و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nحكمتش شويم مانند شماره ركعات نماز و نصابهاى زكات و جز آن .\r\n68 - در فردوس : از پيغمبر صلى اللَّه عليه و آله كه خرماى غوره را با خرما بخوريد كه چون آدميزاده آن را بخورد شيطان بخشم آيد و گويد آدميزاده زنده ماند تا تازه را با كهنه خورد .\r\n69 - در فردوس : خرما را ناشتا بخوريد كه كرم را ميكشد .\r\n70 - در كتاب تاريخ مدينه تأليف سمهودى شافعى كه انواع خرماى مدينه را تا 130 و چند برشمرده از صيحانى .\r\n71 - در كتاب فضل اهل بيت ابن مؤيد حموى از جابر است كه روزى با پيغمبر در يكى از نخلستانهاى مدينه بودم و دست على عليه السّلام را بدست داشت و بيك نخل خرما گذر كرديم كه فرياد برآورد ( اين محمّد سرور پيغمبرانست و اين على سرور اوصياء و اولياء و پدر ائمه طاهرين ) وانگه به نخلستان گذر كرديم و فرياد زد « اينست محمّد رسول خدا ، اينست على سيف اللَّه » و پيغمبر صلى اللَّه عليه و آله رو به على كرد و فرمود ، نام اين نخله را صيحانى بگذار و از آن روز صيحانى نام گرفت و سبب نامگذارى اين نوع خرما اين بود يا منظور نامگذارى جاى آن نخله بوده و آن نخلستان ، و امروزه در مدينه جايى است كه آن را صيحانى خوانند .\r\n71 - در دعائم : از رسول خدا صلى اللَّه عليه و آله است كه خرما را دوست داشت و ميفرمود :\r\nعجوه از بهشت است ، و خرما را بر لقمه‌اش مينهاد و ميفرمود : اين نانخورش اينست و على بن الحسين عليه السّلام بسيار ميفرمود : من مرد خرما دوست را دوست دارم چون رسول خدايش دوست ميداشت و چون خوراك برايش مىآوردند و در آن خرما بود آغاز به خوردن خرما ميفرمود ، در زمان خرما با خرما افطار ميكرد و در زمان رطب با رطب و از جعفر بن محمّد عليه السّلام كه يكى از اصحابش نزد او خوراكى خورد و چون سفره را برداشتند فرمود : اى كنيزك هر چه دارى براى ما بياور ، و خرما آورد ، آن مرد گفت : قربانت ، اين زمان ميوه است و انگور چون تابستان بود فرمود : بخور اين شيوه رسول خدا صلى اللَّه عليه و آله است كه فرمود : عجوه نه درد دارد و نه زيانى آرد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nفهرست جلد نهم كتاب آسما و جهان\r\nابواب صيد و ذبائح و كدام حيوان حلال است و كدام حرام\r\nباب يكم كليات حلال و حرام از خوردنى و نوشيدنى ، حكم مشتبه به حرام و اضطرار بدان 2\r\nباب دوم : براى چه برخى خوردنيها و نوشيدنيها حرامند ؟ 61\r\nباب سوم در پرنده‌ها و جانوران حلال و غير حلال 65\r\nباب چهارم ملخ و ماهى و جانوران آبى ديگر 82\r\nباب پنجم انواع مسخ‌شده‌ها و احكامشان و علل مسخشان 104\r\nباب ششم : موجبات حرمت حلال گوشت 125\r\nباب هفتم شكار و احكام و آدابش 134\r\nباب هشتم تذكيه و انواع و احكامش 164\r\nباب نهم ذبيحه كفار اهل كتاب و ديگران و ناصبيها و مخالفان 197\r\nباب دهم : در حكم بچه شكمى 218\r\nباب يازدهم آنچه از ذبيحه حرام يا مكروه است 222\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nباب دوازدهم در حكم هر گونه تخم و خواص آن 229\r\nباب سيزدهم حكم اعضاء بىجان مردار و حيوان غير مأكول اللحم 233\r\nباب چهاردهم در فضل گوشت و پيه و نكوهش كسى كه چهل روز گوشت نخورد و بيان انواع گوشت 238\r\nباب پانزدهم كباب و بريان و كله‌ها 254\r\nباب شانزدهم : تريد ، آب گوشت ، شوربا ، و هر رنگ خوراك 255\r\nباب هفدهم : روغن و انواعش 259\r\nباب هجدهم : شير و آغاز آفرينشش فوائد و انواع و احكامش 260\r\nباب نوزدهم حليم رانگو و مانند آنها 267\r\nباب بيستم : پنير 272\r\nباب بيست و يكم : ماست و شير ترشيده 275\r\nابواب گياهها\r\nباب يكم : كليات احوال آنها و نوادرشان و احوال درختان و آنچه وابسته است 275\r\nباب دوّم كليات احول ميوه‌ها و شماره هر رنگ از آنها و آداب خوردن آنها 280\r\nباب سوم خرما و برترى آن و انواع آن 287\r\n\r\n\r\n","description":"","footnote":"","page_name":" 304 ","page_number":304}
  ]