[
  {"content":"\r\n\r\n\r\nجلد پنجم\r\nهو 121 ترجمه فارسى سوره انعام و اعراف\r\n\r\nسورة الانعام\r\nغير از شش آيه بقيّه مكّى است ، سه آيهء آن از  وَ ما قَدَرُوا اللَّهَ حَقَّ قَدْرِهِ  شروع مىشود « 1 » تا آخر سه آيه ، و سه آيهء ديگر از  قُلْ تَعالَوْا  آغاز مىشود « 2 » تا آخر سه آيه . يا اينكه غير از سه‌تاى اخير همه مكّى است .\r\nترجمه و تفسير آيات 5 - 1\r\n\r\n[ سوره الأنعام ( 6 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ ( 1 ) هُوَ الَّذِي خَلَقَكُمْ مِنْ طِينٍ ثُمَّ قَضى أَجَلاً وَ أَجَلٌ مُسَمًّى عِنْدَهُ ثُمَّ أَنْتُمْ تَمْتَرُونَ ( 2 ) وَ هُوَ اللَّهُ فِي السَّماواتِ وَ فِي الْأَرْضِ يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ ( 3 ) وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلاَّ كانُوا عَنْها مُعْرِضِينَ ( 4 )\r\nفَقَدْ كَذَّبُوا بِالْحَقِّ لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ ( 5 )\r\n\r\nترجمه :\r\n( 6 / 5 - 1 )\r\nستايش خداى راست كه آسمان و زمين را آفريد و روشنى و تاريكى را مقرّر داشت ( با آنكه نظم آسمان و زمين دليل يكتايى آفريننده است ) باز كافران به خداى خود\r\n\r\n\r\n","description":"","footnote":"\r\n( 1 ) انعام : 93 - 91\r\n( 2 ) انعام : 153 - 151\r\n","page_name":" 1 ","page_number":1},
  {"content":"\r\n\r\nشرك مىآورند .\r\nاوست خدايى كه شما را از خاك بيافريد . پس فرمان اجل و مرگ را بر همه كس مسلّط كرد . اجلى كه ( به قلم ازلى ) نزد او معيّن و معلوم است . پس آيا باز شكّ در آيات خدا خواهيد كرد ؟\r\nاوست خدا در همهء آسمانها و زمين كه از نهان و آشكار شما آگاه است و از آنچه مىكنيد با خبر مىباشد .\r\nو هيچ آيتى از آيات الهى بر اينان نيامد جز آنكه از جهل و عناد از آن روى گردانيدند\r\nحقّ را كه بر آنها آمد جدّا تكذيب كردند سپس به زودى خبر آنان كه حقّ را به فسوس و سخريّه گرفتند به شما خواهد رسيد ( كه چه روزگار سختى خواهند داشت ) .\r\n\r\nتفسير\r\n  الْحَمْدُ لِلَّهِ   تفسير آن گذشت .\r\n  الَّذِي خَلَقَ السَّماواتِ وَ الْأَرْضَ   خلق گاهى بر مطلق ايجاد اطلاق مىشود ، اعمّ از اينكه مسبوق به مدّت و مادّه باشد كه آن خلق به معنى اخصّ است مانند مواليد ، يا مسبوق به مادّه باشد نه مدّت و آن اختراع است مانند خلق افلاك و عناصرى كه در جوف آنهاست ، يا اينكه مسبوق به هيچ يك از آنها نباشد ولى وابستگى به مادّه داشته باشد و آن انشاء است مانند نفوس ، و يا وابستگى و تعلّق به مادّه هم نداشته باشد ، و آن ابداع است مانند عقول .\r\n  وَ جَعَلَ   كه متعدّى به يك مفعول باشد به معنى خلق است ، ولى اغلب در چيزى كه متعلّق به محلّ يا متعلّق به چيز ديگرى باشد ، چه عرض چه جوهر استعمال مىشود ، مانند قول خدا :\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n « هُوَ الَّذِي أَنْشَأَكُمْ وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ »  « 1 » كه در آيهء فوق   جَعَلَ   به معنى گردانيدن است و براى نور و ظلمت كه عرضى و متعلّق به محلّ هستند آورد و « خلق » را به معنى اعمّ در ايجاد سماوات و ارض ذكر كرد .\r\nامّا « سماء » ( آسمان ) اسم چيزى است كه داراى ارتفاع و بلندى بوده و در پائين‌تر از خودش تأثير داشته باشد . و افلاك طبيعى يكى از مصاديق « سماء » است زيرا كه عقول طولى يعنى ملائكهء مقرّبين كه به عبادت ايستاده‌اند و به هيچ طرف نگاه نمىكنند .\r\nو عقول عرضى يعنى ملائكه‌هائى كه صف‌آرائى كرده‌اند و نفوس كلّى كه تدبير امر مىكنند ، و نفوس جزئى كه ركوع‌كنندگان و سجده‌كنندگانند ، و اشباح مثالى كه صاحبان بالها هستند همهء اين‌ها سماوات مىباشند .\r\nو « ارض » اسم چيزى است كه در آن ، پائين بودن و قبول از غير است پس زمين خاكى و عالم طبع با آسمان و زمينش ، و اشباح ظلمانى يعنى عالم جنّ و شياطين ، بلكه اشباح نورى همهء اين‌ها نسبت به عالم ارواح زمين هستند .\r\nزيرا اين‌ها پائين‌تر از عالم ارواح و متأثّر از آنها مىباشند .\r\nو مادّهء اوّل كه هيولى نام دارد ، و مادّهء دوّم كه جسم است و مادّهء سوّم كه عنصر نام دارد و چهارم جماد و پنجم نبات و ششم\r\n\r\n\r\n","description":"","footnote":"\r\n( 1 ) سورهء الملك آيهء بيست و سوّم\r\n","page_name":" 3 ","page_number":3},
  {"content":"\r\n\r\nحيوان و هفتم بشر .\r\nهمه اين‌ها نسبت به صور و نفوس ، اراضى ( زمينها ) هستند ، و همهء آنها طبقات متراكم و فشرده و دركات پيوند خورده در وجود انسان هستند ، و زمين خاكى نسبت به افلاك و دركات عالم ظلمانى سفلى كه در آن جنّ و شياطين است و دركات جهنّم و دار معذّبين ، نسبت به عالم مثال ، ارض ( زمين ) محسوب مىشود و  مِنَ الْأَرْضِ مِثْلَهُنَّ  اشاره به مراتب عالم سفلى يا مراتب موادّى است كه ذكر شد .\r\nو در اخبار سماء و ارض بر غير آنچه كه از صفات و اخلاق ذكر شد اطلاق شده است ، و طبقات آسمان به اعتبار و محاط بودن آن است ، و همهء اين معانى به آن مفهومى كه براى آسمان و زمين ذكر شد برمىگردد ، و به فارسى گفته شده است :\r\n آسمانهاست در ولايت جان * كارفرماى آسمان جهان \r\nو اخبار دلالت بر تعدّد آسمانها در عالم ارواح مىكند ، و چون سماوات از جهت شرف و وجود و رتبه و علّيّت بر زمين تقدّم دارد ، لذا خداوند آن را بر زمين مقدّم داشت ، و جمع « سماوات » و مفرد بودن « ارض » ، در اينجا و در بيشتر آيات براى اشاره به كثرت آسمانها و قلّت زمين است ، و زمين با تعدّد و كثرتى كه دارد چون محاط است يك امر حساب مىشود ، طبقات زمين متراكم و فشرده است ، به نحوى كه مرتبهء پايين در مرتبهء عالى فانى و متّحد با آن است . ولى سماوات چنين نيست .\r\nزيرا كثير و محيط و مستقل است و تراكم و فشردگى در\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nآن نيست ، و بين هر آسمان و آسمان ديگر مسافت زيادى وجود دارد .\r\nو « نور » اسم چيزى است كه به ذات خودش ظاهر بوده و نسبت به غير خودش مظهر و روشن‌كننده است ، و اين معنى در حقيقت ، حقّ حقيقت وجود است كه آن حقيقت حقّ اوّل تعالى شأنه است ، كه او در ذات خود بدون علّت و فاعلى كه آن را ظاهر و روشن سازد ظاهر است و روشن‌كننده غير خودش از انوار حقيقى و عرضى است و ظلمات و تاريكىهاى ماهيّت‌ها و حدود و نقايص عدم‌ها و طلسم‌هاى عالم طبع و عالم جنّ و شياطين است ، پس حقّ اوّل تعالى ، يكى از مصاديق نور است ، و مقصود در اينجا غير خداى تعالى است چون جعل به آن تعلّق گرفته است و خداى تعالى مجعول نيست .\r\nو آنچه كه بعد از حقّ اوّل سزاوار نورانى بودن است حقّ مضاف است كه آن فعل اوّل تعالى و كلمهء او ، و اضافهء اشراقى او ، و حقيقت محمّديّه ، و مشيّت است كه اشياء به وسيلهء آن خلق شده است ، و آن نيز به سبب وحدت حقّ اوّل يك حقيقت است ، و آن ظهور خداى تعالى و تجلّى فعلى او ، و اسم اعظم اوست ، و آن تجلّى خداى تعالى بر اشياء است . و چون حقّ مضاف لا به شرط است ، و لا به شرط با هزار شرط جمع مىشود ، لذا با اشياء متّحد گشت ، با اشيائى كه آن حقّ مضاف در آنها ظاهر بوده است و مقدّم و مؤيّد آنهاست و اشياء بدون آن نيست و حق اوّل از حيث فاعليّتش در واقع حقّ مضاف است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nزيرا كه فاعليّت ، همان خود فعل است ، و اگر فعل نبود فاعليّت نبود ، و فعل به تنهايى عين منفعلات است از جهت اينكه فاعليّت عين منفعلات است .\r\nبنابراين صحيح است آنچه گفته شده است كه بسيط الحقيقة كلّ اشياء است ، يعنى از جهت فعليّت ( حقيقت ) آن ، و صحيح است آنچه كه به فتوحات « 1 » نسبت داده شده كه گفته است :\r\nمنزّه است خدايى كه اشياء را ظاهر كرده است ، درحالىكه از جهت فعليّت ، خود عين اشياء است . و آن مثال نفس است كه با وحدتى كه دارد شامل همهء قوّه‌هاست ، زيرا كه نفس در ديدن عين چشم است و در شنيدن عين گوش است ، و همچنين است در غير چشم و گوش .\r\nو در عين حال وحدت آن شكسته نمىشود و از مرتبهء عالى غيبى تنزّل پيدا نمىكند ، و اگر اين اتّحاد و عينيّت نبود ، نسبت فعل قوا به آن حقايق صحيح نمىبود ، چنان كه اگر عينيّت حقّ اوّل با اشياء نبود نسبت افعال اشياء به آن ، حقيقتا صحيح نمىشد ، در آن صورت قول قدريّه صحيح مىگشت و قول ثنويّه حقّ مىشد .\r\nاين نور حقيقت واحد ظلّى است كه سطوح ماهيّت‌ها و حدود را روشن مىسازد ، و كثرتى كه به نظر مىآيد به سبب عارض شدن ماهيّات است ، و با اين كار وحدت ذاتى او را\r\n\r\n\r\n","description":"","footnote":"\r\n( 1 ) فتوحات مكّيه يكى از كتابهاى ابن عربى عارف معروف قرن هفتم است .\r\n","page_name":" 6 ","page_number":6},
  {"content":"\r\n\r\nنمىشكند ، چنان كه نور عرضى آفتاب يك حقيقت است ، و تكثّر آن به سبب تكثّر سطوح است و به وحدت آن ضررى نمىرسد .\r\nو ظلمت عبارت از عدم نور است پس ظلمت خودش ذاتا مخفى است ، و غيرش را نيز مخفى مىكند ، و اين شأن ماهيّت‌ها و حدود و عدمهاست كه از تنزّل وجود و ضعف آن ناشى شده است ، و هر اندازه كه تنزّل و ضعف زياد شود حدود و ماهيّت‌ها و خفا و اخفا زياد مىشود تا به عالم طبع مىرسد كه صفات وجود در آن مخفى است .\r\nدانستى كه كثرت ذاتا متعلّق به حدود است ، و به سبب حدود وجود متميّز مىشود چنان كه به وسيلهء سطوح نور عرضى تميز داده مىشود ، و اگر سطوح نبود نور ظاهر نمىشد ، و لذا ظلمات را به صورت جمع ، مقدّم و نور را به صورت مفرد ، مؤخّر آورد تا عكس حالت اوّل باشد ، پس فرمود :\r\n  الظُّلُماتِ وَ النُّورَ   و چون دهرى و طبيعى و قائلين به بخت و اتّفاق و قائلين به اجزاى لا يتجزّى و غير آنها از فرقه‌هاى ملحد به قديم بودن عالم با صورت و مادّه يا به مادّه فقط قائل بوده‌اند و لذا فقرهء اوّل از آيه به منع ادّعاى آنها برمىگردد .\r\nو چون بيشتر ثنوىها قائل به قديم بودن نور و ظلمت هستند و اينكه آن دو مبدأ عالمند و وجه مغالطهء آنان در اوّل « سورهء نساء » در قول خدا :\r\n إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ  گذشت . و لذا فقرهء دوّم آيه منع ادّعاى آنان است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n  ثُمَّ الَّذِينَ كَفَرُوا بِرَبِّهِمْ يَعْدِلُونَ   در آن معنى تعجّب است ، در وسط قرار گرفتن « ثمّ » براى اشارهء به استبعاد تسويه است با اينكه خداوند خالق آسمانها و زمين و ظلمات و نور است ، و چون به سبب ايمان در قلب باز مىشود ، و با باز شدن در قلب ، يقين به خدا و صفات و ملائكه و كتب و رسولان او پيدا مىشود ، و بدون اين گشايش ايمان به خدا ممكن نيست ، و لذا ايمان مخصوص كسى است كه با على عليه السّلام و خلفاى او بيعت كند ، و بيعت در قلب او داخل شود ، چيزى كه به سبب آن در قلب به ملكوت باز مىشود .\r\nلذا كفر پوششى و سترى براى در قلبى است كه با بيعت باز نشود ، پس كافر كسى است كه با على عليه السّلام به بيعت خاصّ و لوى بيعت نكند . و لذا كفر در بيشتر آيات به كفر به ولايت و كفر به على عليه السّلام و نيز كفر به ربّ مضاف تفسير شده است .\r\nچنان كه در تفسير  وَ كانَ الْكافِرُ عَلى رَبِّهِ ظَهِيراً  از ائمّه عليهم السّلام وارد شده است ، كه آن ربّ در ولايت است ، و ربّ مطلق ربّ الارباب است .\r\nو وجه مطلب اين است كه ولايت اضافهء اشراقى خدا به خلق است ، پس معنى آيه بر حسب مقصود چنين مىشود :\r\nپس كسانى كه به سبب حجاب و پوشش وجه قلب به على عليه السّلام كافر شدند ، به علّت اينكه بيعت با على عليه السّلام را ترك كردند ، و ايمان به على عليه السّلام در قلوب آنان داخل نشد ساير افراد بشر را مساوى مىدانند ، و ممكن است « بربّهم » متعلّق به\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n« كفروا » باشد ، و « يعدلون » به معنى « مساوى مىكنند » يا به معنى « از حقّ خارج مىشوند » باشد .\r\nو بر حسب تنزيل ، معنى آيه اين است : سپس كسانى كه به علّت اينكه بيعت محمّد صلّى اللّه عليه و آله را ترك كردند و اسلام را قبول نكردند به خدا كافر شدند ، يا كسانى كه به خدا كافر شدند به علّت اينكه اقرار به خدا يا وحدانيّت او را كه ربّ الارباب است ترك كردند ، بت‌ها را با خدا مساوى مىدانند .\r\nو اين فقره به حسب ظاهر ردّ بر مشركين عرب و غير آنها از عبادت‌كنندگان بت و گوساله و غير آن دو است ، و بر حسب تأويل ، ردّ بر كسى است كه از ولايت منحرف شده است .\r\n هُوَ الَّذِي خَلَقَكُمْ مِنْ طِينٍ  او خدايى است كه شما را از گل آفريد ، اين مطلب به اعتبار مادّهء اوّل خلقت بشريّت و ردّ كسى است كه براى خود يا غيرش از افراد بشر ادّعاى الهيّت مىكند .\r\n ثُمَّ قَضى أَجَلًا  سپس اجل حتمى مقرّر كرد كه هيچ تخلّفى از آن نيست .\r\n وَ أَجَلٌ مُسَمًّى عِنْدَهُ  و هيچ يك از ملائكه و رسولانش اطّلاعى از آن ندارند .\r\nعلم اجل و مرگ علمى است كه خداوند براى خودش اختيار كرده است ، و آنچه را مىخواهد جلو مىاندازد يا با تأخير مىآورد ، و امّا علمى كه ملائكه و رسولانش از آن مطّلع مىشوند علم حتمى است كه ملائكه و رسولانش را تكذيب نمىكند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو بداء و محو و اثبات در آن اجلى است كه علمش نزد خودش است . و تحقيق مسئله بداء و محو و اثبات و حكمتى كه در آن نهاده شده است از ترغيب در صلهء رحم‌ها و دعاها و تضرّع‌ها و صدقه‌ها و ساير عبادات ، و سرّ استجابت دعاها با عدم تأثيرپذيرى عالى از دانى موكول به محلّ ديگرى از اين كتاب است .\r\n ثُمَّ أَنْتُمْ تَمْتَرُونَ  و باز شما در آن آيات شك مىكنيد كه در آن معنى تعجّب و استبعاد شكّ نسبت به خالق است .\r\n وَ هُوَ اللَّهُ فِي السَّماواتِ وَ فِي الْأَرْضِ  بدان كه در  اللَّهُ  نه تنها معنى الوهيّت و تصرّف وجود دارد ، بلكه جميع اضافه‌هائى كه از خالق نسبت به مخلوق ممكن است در آن موجود مىباشد .\r\nزيرا كه آن اسم جامع همه اسماء است ، پس معنى وصف در آن معتبر و به همين جهت تعلّق ظرف به آن جائز شده است .\r\nبيان اعراب آيه اين است كه لفظ « هو » مبتداست و « اللّه » بدل آن يا خبر آن است ، و « فى السّماوات » ظرف لغو است و متعلّق به « اللّه » يا به « يعلم » يا ظرف مستقرّ و خبر است ، يا خبر بعد از خبر ، يا حال است ، و لفظ « يعلم » كه بعدا مىآيد خبر يا خبر بعد از خبر ، يا حال يا مستأنف است . و جملهء « هو اللّه » عطف بر جملهء  « هُوَ الَّذِي خَلَقَكُمْ »  و يا حال مىباشد .\r\nو بعد از آنكه معنى معيّت و همراهى و قيّوميّت و احاطه خدا بر اشياء معلوم شد معنى إله بودن در آسمان و زمين نيز معلوم مىشود . و اين ردّ بر كسى است كه با خدا ، غير خدا را\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشريك مىداند ، مانند ثنويّون كه اهريمن يا ظلمت را مخلوق خدا مىدانند ولى مىگويند در ايجاد با خدا شريك است و همهء شرور را منسوب به آن مىدانند ، و مانند عموم هندىها كه معتقدند به اينكه همه امور موكول به ملائكه است ، و آنها را ( اسماء ) مىنامند و مانند بعضى صابئين كه مىگويند ستاره‌ها مخلوق خدا هستند ، ولى آنها مدبّر عالمند نه خدا ، و مانند بعضى مشركين كه مىگويند : گوساله و بت و غير آن دو ، شفيع‌هايى نزد خدا هستند و تدبير و تصرّف براى آنهاست .\r\n يَعْلَمُ سِرَّكُمْ وَ جَهْرَكُمْ  همهء خوىها و عادت‌ها و نيّت‌ها و عقايد شما را و همهء چيزهاى نهان را كه هنوز در وجود شما ظاهر نشده است و آن را احساس نمىكنيد آگاهى دارد .\r\n وَ جَهْرَكُمْ  و از اقوال و احوال و رنگها و شكل‌ها و نسبت‌ها و اموال .\r\n وَ يَعْلَمُ ما تَكْسِبُونَ  و مىداند آنچه را كه براى نفسهايتان كسب مىكنيد از نتايج و تبعات اعمال شما كه با اعضا و جوارحتان عمل مىكنيد ، تقرير الهيّت خداست و وعده و وعيد براى مردم نيكوكار و بدكار است .\r\n وَ ما تَأْتِيهِمْ مِنْ آيَةٍ مِنْ آياتِ رَبِّهِمْ  عطف است بر « يعلم سرّكم » بنابراين كه مستأنف باشد يا حال ، يا اينكه آن « ابتداء » حال است ، گويا كه گفته شده : چگونه است حال او با مردم ؟ و چگونه است حال مردم با او ؟\r\nيا عطف است بر « انتم تمترون » و به هر تقدير در آن التفات از خطاب\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبه غيبت ( سوّم شخص ) است و اعظم آيات امير المؤمنين عليه السّلام است و مقصود از آيات در اينجا اعمّ از آيات تكوينى و تدوينى و آفاقى و انفسى است .\r\n  إِلَّا كانُوا عَنْها مُعْرِضِينَ فَقَدْ كَذَّبُوا بِالْحَقِّ   چيزى كه آن از بزرگترين آيات خداست ، و آن ولايت است چنان كه گذشت ، و تكذيب حقّ از جانب آنان براى اين است كه عادت بر تكذيب آيات به طور مطلق دارند .\r\n لَمَّا جاءَهُمْ فَسَوْفَ يَأْتِيهِمْ أَنْباءُ ما كانُوا بِهِ يَسْتَهْزِؤُنَ  يعنى خبر مربوط به ولايت به آنان خواهد رسيد ( همان خبرى كه با استهزا ، با آن روبرو مىشوند و آن را به بازيچه مىگيرند . )\r\nترجمه و تفسير آيات 11 - 6\r\n\r\n[ سوره الأنعام ( 6 ) : آيات 6 تا 11 
  ]\r\nأَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ وَ أَرْسَلْنَا السَّماءَ عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ ( 6 ) وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلاَّ سِحْرٌ مُبِينٌ ( 7 ) وَ قالُوا لَوْ لا أُنْزِلَ عَلَيْهِ مَلَكٌ وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ ( 8 ) وَ لَوْ جَعَلْناهُ مَلَكاً لَجَعَلْناهُ رَجُلاً وَ لَلَبَسْنا عَلَيْهِمْ ما يَلْبِسُونَ ( 9 ) وَ لَقَدِ اسْتُهْزِئَ بِرُسُلٍ مِنْ قَبْلِكَ فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ ( 10 )\r\nقُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ ( 11 )\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nترجمه :\r\n( 6 / 11 - 6 )\r\nآيا نديدى كه پيش از آنان چه بسيار گروهى را هلاك ساختيم و حال آنكه در زمين به آنها قدرت و تمكّن داده بوديم كه شما را نداده‌ايم و از آسمان بر آنها باران رحمت پيوسته فرستاديم و نهرها در زمين بر آنان جارى كرديم پس چون نافرمانى كردند آنها را هلاك ساختيم و گروه ديگرى را بعد از آنها برانگيختيم .\r\nو اگر ما كتابى بر تو فرستيم در كاغذى كه آن را به دست خود لمس كنند باز كافران گويند كه اين نيست مگر سحرى آشكار .\r\nو گفتند اگر محمّد صلّى اللّه عليه و آله رسول است چرا بر او فرشته نازل نمىشود ؟ چنانچه فرشته بفرستيم ، كار تمام شود و ديگر لحظه‌اى آنها مهلت نخواهند يافت .\r\nچنانچه فرشته‌اى نيز به رسالت فرستيم هم او را به صورت بشرى در آوريم و بر آنان همان لباسى كه مردمان بپوشند مىپوشانيم .\r\nاى پيامبر پيش از تو هم ، امم گذشته ، پيامبران خود را سخت فسوس و استهزا مىكردند ، سپس آنان را و بال و كيفر اين عمل دامنگير شد .\r\nبگو اى پيغمبر در روى زمين بگرديد تا عاقبت سخت آنها كه تكذيب ( آيات خدا و رسولان او ) كردند مشاهده كنيد .\r\n\r\nتفسير\r\n أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ  پس اعتماد و اتّكال بر زندگانى چركين فانى كردند ، و در آراء فاسدشان ، مستبدّ گشتند و از آيات ما اعراض كردند . و قرن برهه زيادى از زمان است ، يا مدّت ده يا بيست يا سى يا چهل ، يا پنجاه ، يا شصت ، يا هفتاد ، يا\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nهشتاد سال ، يا صد ، يا صد و بيست سال است ، يا اهل يك زمان است ، يا يك امّت و نسل است بعد از يك امّت ديگر ، و يا هر امّتى است كه هلاك شود و از آنها كسى باقى نماند .\r\n مَكَّنَّاهُمْ فِي الْأَرْضِ ما لَمْ نُمَكِّنْ لَكُمْ  بر اينكه صحّت و قوّت در جسم‌ها و توسعه در اموال و اولاد آنها داديم ( كه به شما نداده‌ايم . )  وَ أَرْسَلْنَا السَّماءَ  يعنى باران و ابر را از آسمان فروفرستاديم .\r\n عَلَيْهِمْ مِدْراراً وَ جَعَلْنَا الْأَنْهارَ تَجْرِي مِنْ تَحْتِهِمْ  براى آنها علاوه بر قدرت و تمكّن در زمين اسباب رفاه و وسعت و تفريح آماده كرديم .\r\n فَأَهْلَكْناهُمْ بِذُنُوبِهِمْ  قدرت و تمكّن آنان نتوانست آنها را از عذاب ما نگهدارد و نه امداد و نه ترقّى و مرتبه دادن ما به آنها فايده كرد و آنان را به علّت گناهانشان نابود كرديم .\r\n وَ أَنْشَأْنا مِنْ بَعْدِهِمْ قَرْناً آخَرِينَ  و گروهى ديگر بعد از آنها به وجود آورديم ، اين مطلب تهديد رسايى براى آنهاست .\r\n وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ  يعنى آنها را با دست لمس مىكردند به جاى آنكه با چشم ببينند تا نگويند چشمهاى ما را بستى .\r\n لَقالَ الَّذِينَ كَفَرُوا  يعنى به خدايا به تو كافر شدند .\r\n إِنْ هذا إِلَّا سِحْرٌ مُبِينٌ  از جهت نهايت سركشى و نافرمانى و عادت بر انكار كه داشتند آن را سحر پنداشتند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n وَ قالُوا  از باب عناد و لجاج گفتند .\r\n لَوْ لا أُنْزِلَ عَلَيْهِ مَلَكٌ  يعنى اگر محمّد صلّى اللّه عليه و آله رسول است پس چرا ملائكه بر او نازل نمىشود ؟\r\n وَ لَوْ أَنْزَلْنا مَلَكاً لَقُضِيَ الْأَمْرُ  اگر ملك بر آنها نازل كنيم امر زندگانى تمام مىشود ، يا امر به قبض ارواح آنها مىشود ، يعنى آنها ديدشان ضعيف است و قدرت جمع بين دو طرف را ندارند ، چه ملائكه را فقط بصيرت باطنى اخروى مىتواند درك كند نه چشم ظاهرى دنيوى ، پس اگر ملائكه مىفرستاديم كه آنها بتوانند آن را ببينند از ظواهر بشرى منسلخ مىشدند و دنيا به آخرت منقلب مىشد ، و زندگانى مرگ مىشد ، پس به جهت قصور و ضعف آنها ملائكه نفرستاديم تا آنها بتوانند ببينند .\r\nو اين منافاتى با نزول ملائكه بر رسولان ندارد ، چون آنها بين دنيا و آخرت را جمع كرده‌اند ، چنان كه تحقيق آن و كيفيّت مشاهدهء ملائكه در خواب و بيدارى براى رسولان و شنيدن قول ملائكه بر اين انبيا و محدّثين در قول خدا كه فرمود :\r\n وَ إِثْمُهُما أَكْبَرُ مِنْ نَفْعِهِما  در سورهء بقره گفته شد .\r\n  ثُمَّ لا يُنْظَرُونَ وَ لَوْ جَعَلْناهُ مَلَكاً لَجَعَلْناهُ رَجُلًا   اين قسمت آيه جواب دوّم است يا جواب پيشنهاد دوّم آنهاست ، چون آنها يك‌بار گفتند : چرا بر پيامبر ملائكه نازل نمىشود ؟\r\nو بار ديگر گفتند : اگر خدا مىخواست براى ما رسولى بفرستد ، ملائكه مىفرستاد ( كه در جواب آمده است ، اگر هم\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمىفرستاديم به صورت بشر بود ) .\r\n وَ لَلَبَسْنا عَلَيْهِمْ ما يَلْبِسُونَ  يعنى اگر ما ملائكه مىفرستاديم يا آن را به صورت ملائكه قرار مىداديم ، قدرت بر ادراك آن نداشتند ، يا اينكه اگر او را به صورت مردمى قرار مىداديم ، در اين صورت نيز در اشتباه و شكّ مىافتادند تا جائى كه در حقّ او همان را مىگفتند كه در حقّ رسول بشرى گفتند .\r\nپس آيه اشاره به يك قياسى استثنايى منفصل « 1 » است كه هر دو شقّ تالى مرفوع است در صورتى كه هر دو شقّ آن جواب يك سؤال باشد ، يا اشاره به دو قياس استثنايى است اگر دو جواب براى سؤال آنها باشد .\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ  دلدارى پيامبر صلّى اللّه عليه و آله است كه پيش از او هم استهزاء بر پيامبران بوده است .\r\n فَحاقَ بِالَّذِينَ سَخِرُوا مِنْهُمْ ما كانُوا بِهِ يَسْتَهْزِؤُنَ  به مسخره‌كنندگان به علّت ريشخندشان عذابى سخت احاطه كرده است يا و بال و گرفتارى كه به سبب آن استهزاء ، عايدشان مىشود .\r\n قُلْ سِيرُوا فِي الْأَرْضِ  يعنى در زمين ظاهرى با قدمهايتان سير كنيد و در زمين قرآن و تواريخ امّت‌هاى پيشين ، با چشمهايتان ( و ادراكتان ) ، و در زمين عالم صغير با چشم‌هاى بصيرتتان به سير و سياحت پردازيد .\r\n\r\n\r\n","description":"","footnote":"\r\n( 1 ) قياس استثنايى منفصل و متّصل در جلد اوّل توضيح داده شده است .\r\n","page_name":" 16 ","page_number":16},
  {"content":"\r\n\r\n ثُمَّ انْظُرُوا  يعنى تفكّر و انديشه كنيد ، و آمدن « ثمّ » از آن جهت است كه تفكّر عبارت از ترتيب مقدّمات و انتقال از آنها به نتايج است و با سير كردن در مقدّمات و بعد از حصول مقدّمات تفكّر ممكن مىشود .\r\n كَيْفَ كانَ عاقِبَةُ الْمُكَذِّبِينَ  عاقبت تكذيب‌كنندگان رسولان ، در شأن خود رسولان يا در شأن اوصياى آنان ، يا عاقبت كسانى كه اوصياى پيامبران را تكذيب كردند چگونه است ؟\r\nترجمه و تفسير آيات 17 - 12\r\n\r\n[ سوره الأنعام ( 6 ) : آيات 12 تا 17 
  ]\r\nقُلْ لِمَنْ ما فِي السَّماواتِ وَ الْأَرْضِ قُلْ لِلَّهِ كَتَبَ عَلى نَفْسِهِ الرَّحْمَةَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 12 ) وَ لَهُ ما سَكَنَ فِي اللَّيْلِ وَ النَّهارِ وَ هُوَ السَّمِيعُ الْعَلِيمُ ( 13 ) قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ ( 14 ) قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 ) مَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ ( 16 )\r\nوَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ ( 17 )\r\n\r\nترجمه :\r\n( 6 / 17 - 12 )\r\nاى پيامبر از اين مشركان بپرس كه هر چه در آسمانها و زمين است ملك كيست ؟ بگو ملك خداست كه بر خويش\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nرحمت را فرض كرده و البتّه شما را در روز قيامت كه بدون شك خواهد آمد جمع مىگرداند ولى كسانى كه خود را به فريب دنيا و زيان افكندند به آن روز ايمان نمىآورند .\r\nهر چه در شب و روز آرامش يافته است همه ملك خداست و او شنوا و داناى همهء امور است ،\r\nبگو اى پيامبر آيا غير از خدا را به يارى و دوستى برگزينم ؟ در صورتى كه آفريننده آسمانها و زمين خداست . او به خلق طعام و روزى مىخوراند و خود از طعام بىنياز است .\r\nبگو اى رسول من مأمورم اوّل كسى كه تسليم حكم خداست باشم و البتّه از گروهى كه به خدا شرك مىآورند نباشم .\r\nبگو من اگر نافرمانى خدا كنم از عذاب آن روز بزرگ سخت مىترسم\r\nهر كس در آن روز از عذاب خدا برهد همانا به رحمت خدا نائل گردد و اين پيروزى و سعادت آشكار است ،\r\nو اگر از خدا به تو ضررى رسد كسى جز خدا ترا از آن ضرر نرهاند و اگر از او چيزى به تو رسد او به همه چيز تواناست .\r\n\r\nتفسير\r\n قُلْ  به تكذيب‌كنندگان و پيشنهاد دهندگان بگو .\r\n لِمَنْ ما فِي السَّماواتِ وَ الْأَرْضِ  تا آنها را ملزم به اقرار كنى تا متنبّه شوند كه آنها حقّ پيشنهاد بر مالك را ندارند و او هر چه بخواهد مىكند و هر كس را كه بخواهد مىفرستد .\r\n قُلْ لِلَّهِ  به آنها بگو كه آنچه در آسمانها و زمين است ، ملك خداست ، و منتظر جواب آنها نباش كه جوابى جز آن ندارند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n كَتَبَ عَلى نَفْسِهِ الرَّحْمَةَ  پس به سبب رحمتش شما را مهمل نمىگذارد و به سوى شما رسولانى مىفرستد ، و شما را به طاعتش ترغيب و از مخالفتش بر حذر مىدارد و در معصيت و نافرمانىاش مهلت مىدهد .\r\n لَيَجْمَعَنَّكُمْ  يعنى قرنى پس از قرن شما را براى روز قيامت جمع مىكند .\r\nجملهء اوّل و اين جمله يا جزء مقول قول است ، يا استيناف از جانب خداست ، و محتمل است كه اين جمله مستأنف باشد و جملهء اوّل مقول قول ، و محتمل است كه اين جمله بدل از « الرّحمة » باشد ، چون جائز است كه « كتب » متعلّق به جمله باشد .\r\n إِلى يَوْمِ الْقِيامَةِ لا رَيْبَ فِيهِ  تفسير نظير اين جمله پيش از اين بيان شد .\r\n الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ  مستأنف است جهت استدراك اين توهّم كه بعد از روشن شدن مطلب شايسته نيست كسى بر كفر باقى بماند ، گويا كه خداوند فرموده است و لكن آنان كه خود را به زيان افكندند ايمان نمىآورند .\r\nو دخول « فاء » به خبر و آوردن ضمير در وسط جهت دلالت بر سببيت و حصر و تأكيد است . و بعضى گفته‌اند : محل « الّذين » منصوب است بنا بر ذمّ يا مرفوع است بنا بر خبر بودن يعنى شما هستيد كه خودتان را به زيان انداخته‌ايد .\r\n وَ لَهُ ما سَكَنَ فِي اللَّيْلِ وَ النَّهارِ  اين جمله نيز محتمل است كه مقول قول باشد و مستأنف ، يعنى به اين‌ها بگو ، بعد از آنكه گفتى آنچه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكه در مكانها و آنچه كه در زمانهاست براى او ساكن است ( « سكن » از سكنى به معنى ساكن شدن ، يا از سكون به معنى آرامش است . ) و چون تجدّد و انطباق بر زمان از خواص طبيعيات است كه محتاج مكان است ، لذا وقتى گفته مىشود آنچه كه در شب و روز ساكن است ، به اين معنى است كه : آنچه تحت زمان داخل است عين همان چيزى است كه در آسمانها و زمين ساكن است .\r\nيعنى آنچه كه بر مكان منطبق است .\r\nاگر آسمانها و زمين را به مطلق ارواح و اشباح تعميم دهيم به شب و روز نيز تعميم داده مىشود .\r\nو چون مملوكيّت اشياء براى خدا مورد اهتمام است اوّلى ( آيه 12 - آنچه در آسمانها و زمين است ) با دوّمى ( آنچه در شب و روز ساكن است ، يعنى زمان ) با تغيير در عبارت مؤكّد شد تا اينكه در نفوس آنان جايگزين شود .\r\n وَ هُوَ السَّمِيعُ الْعَلِيمُ  يعنى هيچ شنوائى نيست مگر با شنوايى او ، و هيچ علمى نيست مگر با علم او .\r\n قُلْ أَ غَيْرَ اللَّهِ أَتَّخِذُ وَلِيًّا  بگو با وجود آنكه او مالك همه است ، غير از خدا را ولى خويش گيرم ؟ !  فاطِرِ السَّماواتِ وَ الْأَرْضِ  در صورتى كه او آفريننده آسمانها و زمين است ، توصيف به آن صفت براى اشعار به علّت حكم است .\r\n وَ هُوَ يُطْعِمُ وَ لا يُطْعَمُ  در حالى كه او مىخوراند و\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nخود بىنياز از طعام است . اين عبارت نيز علّت ديگر حكم است .\r\n قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ  يعنى كسى در ظاهر اسلام و در باطنش ، بر من سبقت نمىگيرد ، زيرا من از ناحيه تكليف و تكوين مأمور شدم كه خاتم رسولان باشم و از همه جلوتر باشم .\r\n وَ  به من گفته شده است كه :\r\n لا تَكُونَنَّ مِنَ الْمُشْرِكِينَ  از مشركين نباشم ( اين جمله ، عطف بر « قل » است . )  قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  كنايه از آنان ( مشركان ) است . چون اين نوع سخن گفتن در انصاف رساتر است ، و مقصود اين است كه طمع مشركان را از گمراه كردن پيامبر قطع نمايد . از امام صادق عليه السّلام « 1 » است كه رسول خدا صلّى اللّه عليه و آله  إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  را ترك نكرد تا اينكه سوره فتح نازل شد . از آن پس ديگر به آن كلام برنگشت .\r\n مَنْ يُصْرَفْ عَنْهُ يَوْمَئِذٍ فَقَدْ رَحِمَهُ  از نبى صلّى اللّه عليه و آله « 2 » است :\r\nقسم به كسى كه جانم در دست اوست هيچ كس از مردم به سبب عملش داخل بهشت نمىشود ، گفتند : حتى تو هم يا رسول اللّه ؟\r\nفرمود : حتّى من ، مگر رحمت و فضل خدا شامل من بشود .\r\n وَ ذلِكَ الْفَوْزُ الْمُبِينُ  مقول قول است يا مستأنف است از\r\n\r\n\r\n","description":"","footnote":"\r\n( 1 ) تفسير الصّافى 2 : ص 111 تفسير نور الثّقلين 1 : ص 705 / ج 25\r\n( 2 ) تفسير الصّافى 2 : ص 111 تفسير البيان 2 : ص 280\r\n","page_name":" 21 ","page_number":21},
  {"content":"\r\n\r\nجانب خدا . اگر رحمت خدا شامل حال كسى شود ، آن پيروزى آشكار است .\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ  عطف است بر قول خدا « من يصرف تا آخر آيه » گويا كه گفته است : اگر خدا عذاب را در آن روز از تو برگرداند به تو رحم كرده است .\r\n وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ  از قبيل جانشين شدن سبب به جاى جزاست ، و مانعى ندارد . ( يعنى اگر خير برايت پيش آورد باز هم خواست و رحمت اوست ، كه او بر هر چيز تواناست ) .\r\nترجمه و تفسير آيات 25 - 18\r\n\r\n[ سوره الأنعام ( 6 ) : آيات 18 تا 25 
  ]\r\nوَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ ( 18 ) قُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى قُلْ لا أَشْهَدُ قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ ( 19 ) الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ ( 20 ) وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الظَّالِمُونَ ( 21 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ ( 22 )\r\nثُمَّ لَمْ تَكُنْ فِتْنَتُهُمْ إِلاَّ أَنْ قالُوا وَ اللَّهِ رَبِّنا ما كُنَّا مُشْرِكِينَ ( 23 ) انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ ( 24 ) وَ مِنْهُمْ مَنْ يَسْتَمِعُ\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nإِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلاَّ أَساطِيرُ الْأَوَّلِينَ ( 25 )\r\n\r\nترجمه :\r\n( 6 / 25 - 18 )\r\nو خدا كمال توانايى و اقتدار را بر بندگان دارد و هميشه او درستكار و بر همهء امور آگاه است .\r\nبگو اى پيامبر ، چه گواهى بزرگتر از گواهى خداست ، بگو خدا ميان من و شما گواه است بر من آيات اين قرآن را وحى مىكند تا بوسيلهء آن ، شما و هر كس از افراد بشر را كه خبر اين قرآن به او رسد پند دهم و بترسانم . آيا شما گواهى مىدهيد كه با خداى يكتا خدايان ديگرى وجود دارند ؟ بگو من به اين موضوع گواهى ندهم . بگو محقّقا جز خداى يكتا خدايى نيست و من از آنچه كه شما شريك خدا قرار مىدهيد بيزارم .\r\nآنان كه كتاب تورات و انجيل را بر آنها فرستاديم با آنكه محمّد صلّى اللّه عليه و آله را به مانند فرزندان خود مىشناسند ، هم آنها هستند كه خود را به زيان انداخته‌اند ( و از روى حسد به محمّد صلّى اللّه عليه و آله گفتند ايمان نمىآورند )\r\nكيست ستمكارتر از آن كس كه بر خدا دروغ بندد يا آيات خدا را تكذيب كند ؟ هرگز ستمكاران را در دو عالم رستگارى نخواهد بود .\r\nو روزى كه همهء آنها را گرد آورديم پس به آنها كه به خدا شرك آوردند گوئيم كجا شدند ، آنها كه به گمان شما شريك خدا بودند ؟\r\nپس از آنكه فريفتگى به بتان را در پيشگاه خدا عذرى نيابند جز آنكه به دروغ گويند كه ما هرگز به خدا شرك نياورديم\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبنگر كه چگونه خود را تكذيب كردند و آنچه به خدا دروغ بسته شريك حقّ قرار دادند همه محو و نابود شدند .\r\nو برخى از آنان ( كافران و مشركان ) به سخن تو گوش فرا دارند ولى پرده بر دلهايشان نهاده‌ايم كه فهم آن نتوانند كرد و گوشهايشان از شنيدن حقّ سنگين است كه اگر همهء آيات خدا را مشاهده كنند باز بدان ايمان نمىآورند تا آنجا كه چون نزد تو آيند در مقام مجادله برآمده گويند اين آيات جز افسانه‌هاى پيشينيان نيست .\r\n\r\nتفسير\r\n وَ هُوَ الْقاهِرُ فَوْقَ عِبادِهِ  كيفيّت قهر خدا با بندگان به سبب فناى همه تحت سطوت و قدرت او ، از آنچه كه گذشت استفاده مىشود .\r\n وَ هُوَ الْحَكِيمُ  در كارش حكيم است ، و آنچه را كه بجاى مىآورد ، جز با حكمت و مصلحت نيست .\r\n الْخَبِيرُ  به آنچه كه اختلاف تدبير و انواع تصرّف در بندگان اقتضا مىكند ، آگاه است .\r\n قُلْ أَيُّ شَيْءٍ أَكْبَرُ شَهادَةً  مقدّمهء شهادت دادن خداست ، يعنى اقرار مىكند كه خدا بزرگتر و راستگوتر از هر شهادت‌دهنده‌اى است ، پس خدا آنها را بر اين مطلب خبر مىدهد ، سپس فرمود :\r\n قُلِ اللَّهُ شَهِيدٌ بَيْنِي وَ بَيْنَكُمْ وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  محتمل است كه « اللّه » مبتدا باشد كه خبرش محذوف است تا جواب از جانب آنان باشد ، و « شهيدا » خبر است كه مبتداى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآن محذوف است ، و جمله مستأنف است براى بيان مقصود .\r\nيعنى : بگو كه خدا ميان من و شما گواه است ، كه به من آيات قرآن را وحى مىكند تا شما و هر يك از افراد بشر را كه خبر اين قرآن به او مىرسد در هر مكانى و در هر زمانى كه باشد تا روز قيامت آگاه سازم . يعنى تا من شما را و كسى را كه قرآن به او رسيده ، يا كسى كه به حدّ بلوغ ( مانند مردان ) رسيده است ، بيم دهم و از تمرّد از امر خدا باز دارم .\r\n« من بلغ » معطوف است بر ضمير مستتر « هو » در « انذركم » اما ضمير منفصل را از جهت فاصله قرار گرفتن به عنوان تأييد نياورده است و معنى آن اين است : انذار مىكنم من و هر كس از آل محمّد صلّى اللّه عليه و آله كه به حد امامت رسيده باشد ، و اين سخن مانند قول خداى تعالى است كه مىفرمايد :\r\n قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي  « 1 » ( و بگو كه اين راه من است ، كه مىخوانى به سوى خدا با داشتن بصيرت به من و كسى كه از من پيروى كند ) « 2 »  أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى قُلْ لا أَشْهَدُ  آنها را بر شهادتشان بر اينكه با خداى به حق ، خدايان ديگرى هست ، توبيخ كرده است .\r\n\r\n\r\n","description":"","footnote":"\r\n( 1 ) سورهء يوسف آيه 108\r\n( 2 ) به نقل از علّامه حلّى در نهج الحقّ بر طبق روايت اصول كافى از حضرت باقر عليه السّلام و حضرت جواد عليه السّلام مصداق « من اتّبعنى » امير مؤمنان على عليه السّلام است .\r\n","page_name":" 25 ","page_number":25},
  {"content":"\r\n\r\n قُلْ إِنَّما هُوَ إِلهٌ واحِدٌ وَ إِنَّنِي بَرِيءٌ مِمَّا تُشْرِكُونَ  ( در حالى او خداى يكتاست و من از آنچه شرك مىآوريد بيزارم ) .\r\n الَّذِينَ آتَيْناهُمُ الْكِتابَ  يهود و نصارى كه به آنها كتاب داديم .\r\n يَعْرِفُونَهُ  رسول خدا را مىشناسند به سبب آنچه كه در كتابهايشان از اوصاف محمّد صلّى اللّه عليه و آله ذكر شده است ، يا اينكه كسانى از امّت محمّد صلّى اللّه عليه و آله كه كتاب به آنها داديم ، محمّد صلّى اللّه عليه و آله را به راستگويى در امر ولايت مىشناسند ، يا على عليه السّلام را مىشناسند به آنچه كه از فضل و علم و صدق و امانت او مشاهده كرده‌اند .\r\n كَما يَعْرِفُونَ أَبْناءَهُمُ  مانند اينكه فرزندان خود را مىشناسند ، و آن مبالغه در اثبات شناختن آنهاست .\r\n الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ  استيناف است ، جواب سؤال مقدّر يا استدراك توهّم متصوّر است ، گويا كه گفته شده است :\r\nآيا به آن رسول ايمان آوردند ؟ ( زيرا آنان كه به خود زيان رسانيدند ايمان نمىآورند . ) يا توهّم شده است كه از آنها كافرى باقى نمانده است ، و تكرار موصول براى اين است كه هر يك از آن دو جواب است يا استدراك چيزى است با دو منشأ متفاوت . و محتمل است كه دوّمى بدل باشد يا مفعول براى فعل محذوف يا خبر براى مبتداى محذوف .\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً  و ستمكارتر از آن كسى كه بر خدا دروغ بندد كيست ؟\r\nيعنى چه كسى به خود حقّ مىدهد كه به دروغ جانشينى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nخدا را ادّعا كند ، يا به اينكه قياس‌هايى را كه به رأى خودش انجام داده است به خدا نسبت دهد . يا چنين توهّم كند كه رسوم و عادت‌ها از خداست ، يا نيابت از امام را بدون اذن و اجازه ادّعا كند ، غافل از اين كه نيابت از امام ، شفاعت نزد خدا براى خلق است و اين بدون اجازه خدا نمىشود ، يا اينكه كتاب نبوّت و يا صورت قرآن را با دست خودشان مىنوشتند و آن را به خدا نسبت مىدادند .\r\n أَوْ كَذَّبَ بِآياتِهِ  يا آيات تكوينى و تدوينى ، آفاقى و انفسى را ، و بزرگتر از همه ، بلكه اصل همه ، حقيقت انسان كامل يعنى على عليه السّلام امير المؤمنين را تكذيب كند ، و لفظ « او » در اينجا براى منع خلوّ « 1 » است ، زيرا كه بيشتر آنان جامع هر دو وصفند ( هم خدا را و هم آيات خدا يعنى على عليه السّلام را تكذيب مىكنند ) ، با اينكه اگر جز يكى از آن دو وصف نبود ، كفايت مىكرد كه مشمول اين امر باشد .\r\n إِنَّهُ لا يُفْلِحُ الظَّالِمُونَ  كه خداوند ستمكاران را رستگار نمىكند ، گويا كه گفته شده است : پس حال ظالم چگونه است ؟\r\nتا اينكه كسى كه ظالم‌تر است ، حالش شديدتر باشد ؟ پس جواب فرمود كه ظالمين رستگار نمىشوند ، و لذا از باب\r\n\r\n\r\n","description":"","footnote":"\r\n( 1 ) خلوّ يا مانعة الخلوّ دو قضيّه است كه رفع هر دو ( كنار نهادن هر دو ) نشايد چنان كه در همين آيه شهادت دادن و تكذيب كردن آمده است كه نمىشود گفت نه شهادت مىدهند و نه تكذيب مىكنند زيرا لازمهء شهادت عدم تكذيب است .\r\n","page_name":" 27 ","page_number":27},
  {"content":"\r\n\r\nاستحسان آن را تأكيد كرد . ( پس ظالم‌تر حالش بسيار وخيم‌تر از ظالم است كه رستگار نمىشود ) .\r\n وَ يَوْمَ نَحْشُرُهُمْ جَمِيعاً  به ياد آور يا يادآورى آنها بكن ، روزى را كه همهء آنها را گرد مىآوريم .\r\n ثُمَّ نَقُولُ لِلَّذِينَ أَشْرَكُوا  سپس به كسانى كه شرك ورزيدند يعنى به آنان كه در تعدّد خدايان به خدا شرك آوردند .\r\nيا اينكه در ولايت ، غير على عليه السّلام را شريك ولايت على عليه السّلام قرار دادند مىگوييم ، و از ائمّهء عليه السّلام در اينجا و در بيشتر مواردى كه از كفر و شرك ذكرى به عمل آمده ، شرك به ولايت على عليه السّلام است و سرّ مطلب چنان كه بارها گذشت اين است كه معرفت خدا و صفات او و ايمان به او چون موقوف بر فتح باب قلب است ، و فتح باب قلب موقوف بر ولايت و بيعت ولوى است كه همان ايمان مىباشد و به وسيلهء ولايت ايمان داخل در قلب مىشود و باب قلب باز مىشود .\r\nلذا از ائمه عليه السّلام وارد شده است كه به سبب ما خدا شناخته مىشود ، و معرفت خدا به اين است كه امام زمانت را بشناسى به طريق حصر ( يعنى حصر شناخت خدا به وسيلهء امام عليه السّلام ) .\r\nو لذا كفر و شرك عبارت است از عدم فتح باب قلب ، يا عدم معرفت امام ، يا كفر و شرك آوردن به امام ، و كفر به رسالت كه كفر اندر كفر مىشود .\r\n أَيْنَ شُرَكاؤُكُمُ  بت‌هاى شما و غير بتها كه آنها را با قرارداد خودتان شريك‌هايى براى خدا قرار داديد كجا هستند ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو اين از باب استهزاى آنان گفته مىشود .\r\n الَّذِينَ كُنْتُمْ تَزْعُمُونَ  گمان مىكرديد كه آنها شريك‌هايى براى خدا يا شريكانى براى على عليه السّلام هستند .\r\n ثُمَّ لَمْ تَكُنْ فِتْنَتُهُمْ  يعنى آنها براى خلاصى و رهايى عذرى ندارند چنانچه در خبر است وقتى كه طلا را خالص كرده ، از غير طلا رها كرده باشند مىگويند : « فتنت الذّهب » .\r\n إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ  آنها بر دروغشان كه به خدا بسته‌اند ، سوگند ياد مىكنند . چنان كه در دنيا براى مردم سوگند ياد مىكردند .\r\n انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ  بنگر كه چگونه خود را تكذيب كردند و خدايانشان يا شركايشان در ولايت از آنها كه به دروغ شريك حقّ قرار داده بودند ، محو و نابود شدند .\r\nماضى آوردن هر دو فعل ( كذبوا و ضل ) به جهت اين است كه وقوع آن دو محقّق است ، گويا كه هر دو واقع شده است ، أعمّ از اينكه خطاب عامّ باشد يا خاصّ ، يا اينكه ماضى آوردن ، نسبت به مخاطب خاصّ يعنى محمّد صلّى اللّه عليه و آله باشد از جهت اينكه او نظر مىكند و آنچه را كه هنوز در سلسلهء زمان نيامده است ، مىبيند .\r\n وَ مِنْهُمْ مَنْ يَسْتَمِعُ إِلَيْكَ  يعنى وقتى كه بر آنان آيات قرآن يا مناقب وصىّ خود را مىخوانى .\r\n وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ  « اكنّة » جمع كنان\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاست و آن چيزى است كه چيز ديگر را مىپوشاند ، از جهت اينكه « ان يفقهوه » بفهمند اكراه دارند يا براى اينكه نفهمند .\r\n وَ فِي آذانِهِمْ وَقْراً  يعنى در گوشهاى دلشان سنگينى است كه دوست ندارند بشنوند ، پس اگر تو تمام آيه‌هاى رسالتت يا خلافت جانشينت را براى آنها بخوانى نمىشنوند .\r\n وَ إِنْ يَرَوْا كُلَّ آيَةٍ  يعنى هر آيه‌اى از آيات بزرگ ما و معجزه‌هاى تو را كه ببينند .\r\n لا يُؤْمِنُوا بِها  به سبب فزونى قساوت و عنادشان به آن ايمان نمىآورند پس چگونه به تو يا به وصىّ تو ايمان بياورند در حالى كه قساوت آنان زياد شده است .\r\n حَتَّى إِذا جاؤُكَ يُجادِلُونَكَ  لذا وقتى كه پيش تو آيند در نبوّت تو يا خلافت وصىّ تو با تو مجادله مىكنند .\r\n يَقُولُ الَّذِينَ كَفَرُوا  آنها كه به تو يا به وصىّ تو كافر شدند مىگويند :\r\n إِنْ هذا  اين گفتار كه آن را قول خدا مىنامى ، يا اين حرفهائى كه دربارهء پسر عمويت مىگوئى .\r\n إِلَّا أَساطِيرُ الْأَوَّلِينَ  جز افسانه‌هاى پيشين نيست ، اساطير جمع « اسطار » يا جمع سطر ، يا جمع اسطوره است كنايه از افسانه و خرافات آنهاست .\r\nترجمه و تفسير آيات 34 - 26\r\n\r\n[ سوره الأنعام ( 6 ) : آيات 26 تا 34 
  ]\r\nوَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلاَّ أَنْفُسَهُمْ وَ ما يَشْعُرُونَ ( 26 ) وَ لَوْ تَرى إِذْ وُقِفُوا عَلَى النَّارِ فَقالُوا\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nيا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ ( 27 ) بَلْ بَدا لَهُمْ ما كانُوا يُخْفُونَ مِنْ قَبْلُ وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ ( 28 ) وَ قالُوا إِنْ هِيَ إِلاَّ حَياتُنَا الدُّنْيا وَ ما نَحْنُ بِمَبْعُوثِينَ ( 29 ) وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ ( 30 )\r\nقَدْ خَسِرَ الَّذِينَ كَذَّبُوا بِلِقاءِ اللَّهِ حَتَّى إِذا جاءَتْهُمُ السَّاعَةُ بَغْتَةً قالُوا يا حَسْرَتَنا عَلى ما فَرَّطْنا فِيها وَ هُمْ يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ ( 31 ) وَ مَا الْحَياةُ الدُّنْيا إِلاَّ لَعِبٌ وَ لَهْوٌ وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 32 ) قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ ( 33 ) وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا وَ لا مُبَدِّلَ لِكَلِماتِ اللَّهِ وَ لَقَدْ جاءَكَ مِنْ نَبَإِ الْمُرْسَلِينَ ( 34 )\r\n\r\nترجمه :\r\n( 6 / 34 - 26 )\r\nو اينهايند كه هم مردم را از فيض ( آيات خدا ) باز مىدارند و هم خود را از آن محروم مىكنند . و غافل از آنند كه تنها خود را به هلاكت مىافكنند .\r\nو اگر حال آنها را هنگامى كه بر آتش دوزخشان بازدارند مشاهده مىكنى كه در آن حال با نهايت حسرت گويند اى كاش ما را به دنيا باز مىگردانيدند تا ديگر آيات خداى خود را تكذيب نمىكرديم و بدان ايمان مىآورديم .\r\nبلكه نفاق آنها كه پيش از اين پنهان مىكردند آشكار\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nشد اگر بار ديگر به دنيا برگردند باز به همان اعمال زشتى كه از آن نهى شدند باز خواهند گشت زيرا آنها دروغ مىگويند .\r\nو مىگفتند جز زندگى دنيا وجود ندارد و ما برانگيخته نمىشويم .\r\nو اگر سختى حال آنها را آنگاه كه در پيشگاه عدل خدا باز داشته شوند مشاهده كنى كه خدا به آنها خطاب كند كه آيا عذاب قيامت حق نبود ؟ گويند پروردگارا قسم به ذات تو ، همه حقّ بود پس خدا عتاب كند كه اينك عذاب كيفر كفر را بچشيد .\r\nآنان كه لقاى خدا را تكذيب كردند البتّه زيانكار شدند ، پس آنگاه كه ساعت قيامت ناگهان فرارسد گويند واى بر ما كه سعادت اين روز خود را از دست داديم پس بار گناهان خود را بر پشت گيرند ، آرى بد بار گرانى به دوش گيرند ،\r\nدنيا بجز بازيچهء كودكانه و هوسرانى بىخردان هيچ نيست ، و همانا سراى ديگر پرهيزگاران را نيكوتر است . آيا تعقّل و انديشه در اين گفتار به كار نمىبنديد .\r\nما مىدانيم كه كافران در تكذيب تو سخنانى مىگويند كه ترا افسرده و غمگين مىسازد ، ( دل شاد دار ) كه آن ستمكاران نه تنها ترا بلكه همهء آيات و رسولان خدا را انكار مىكنند ،\r\nچقدر پيامبران پيش از ترا هم تكذيب كردند كه آنها با همهء اذيّتهاى منكران صبر و تحمّل كردند تا آنگاه كه عنايت و يارى ما شامل حال آنها شد . ( دل قوى دار ) كسى كلمات خدا را تغيير نتواند داد و اخبار پيامبران پيشين ( كه امّت با آنها چه كردند ) به تو رسيد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nتفسير\r\n وَ هُمْ يَنْهَوْنَ عَنْهُ  اينان مردم را از خدا يا از تو يا از على عليه السّلام از طريق توجّه دادن آنان به اسطوره‌هاى تورات باز مىدارند .\r\n وَ يَنْأَوْنَ عَنْهُ  يعنى مردم را از آن منع مىكنند و از آن حقيقت دور و محروم مىشوند .\r\n وَ إِنْ يُهْلِكُونَ إِلَّا أَنْفُسَهُمْ  در حالى كه جز خود را هلاك نمىكنند و آن به سبب دورى از آيات الهى است .\r\n  وَ ما يَشْعُرُونَ وَ لَوْ تَرى إِذْ وُقِفُوا عَلَى النَّارِ   « وقفوا » به صورت مجهول و معلوم خوانده شده است و از « وقف » است به معنى ايستاد يا ايستادند يا مطّلع شد ، يعنى اگر ببينى وقتى كه ايستاده شوند يا مطّلع بر آتش شوند آن‌وقت مصيبت عجيبى را در مورد آنان خواهى ديد ، كه جواب شرط حذف شده است .\r\n فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا  چون مقام تو و مقام اوصياء تو را مىبينند ، مىگويند اى كاش برگردانده مىشديم و آيات پروردگارمان را تكذيب نمىكرديم .\r\n وَ نَكُونَ مِنَ الْمُؤْمِنِينَ  و به محمّد صلّى اللّه عليه و آله و امير المؤمنين عليه السّلام ايمان مىآورديم ، و اين سخن و آرزو از آنان براى وحشت از ترس است ، نه از كشش شوق ، و گرنه رهايى مىيافتند و جواب به « كلّا » به معنى نفى ابد ، داده نمىشد يا اينكه اين سخنى است كه آنها و امثال آنها فقط به زبان مىآورند چنان كه خداى تعالى مىفرمايد : هرگاه مىخواستند از آن آتش\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاز جهت غم و اندوه بيرون بيايند دوباره به همان وضع برگردانده مىشدند يعنى اگر مىخواستند از جهت شوق از آن بيرون بيايند برگردانده نمىشدند .\r\n بَلْ بَدا لَهُمْ ما كانُوا يُخْفُونَ مِنْ قَبْلُ  بلكه نفاق آنها كه پيش از اين پنهان مىكردند آشكار شد و اين قسمت از آيه دليل بر مطلب مذكور در آيه قبل است ، زيرا معنى آن اين است كه براى آنان حبّ و شوق على عليه السّلام حاصل نشد ، زيرا فطرت آنها فطرت بغض على عليه السّلام است بلكه بر آنها و بال نفاقشان ظاهر شد ، پس در نهايت ترس به هراس افتادند ، در حالى كه آرزوى رهايى از ترس را مىكردند نه آرزوى وصال برخاسته از شوق را .\r\n وَ لَوْ رُدُّوا لَعادُوا لِما نُهُوا عَنْهُ  كه اگر باز گردانيده شوند باز به همان كارهائى كه نهى شده‌اند بر مىگردند ، زيرا عمل زشت ، ذاتى آنهاست و ذاتى تخلّف‌پذير نيست ، بلكه گاهى به سبب يك امر عرضى كه به آن عارض مىشود مخفى مىگردد و هر وقت عارض و مانع زائل شود ، آن هم ظاهر مىشود .\r\n وَ إِنَّهُمْ لَكاذِبُونَ  يعنى در آنچه كه مىگويند كه اگر به دنيا باز گردانيده شوند تكذيب نمىكنند و ايمان مىآورند ، دروغ مىگويند .\r\nچنان كه دانستى اين آرزو از شوق ذاتى ناشى نشده بلكه از امر عرضى ناشى شده است كه با زوال آن عرض ، آن آرزو هم از بين مىرود .\r\n وَ قالُوا إِنْ هِيَ إِلَّا حَياتُنَا الدُّنْيا وَ ما نَحْنُ بِمَبْعُوثِينَ  و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nگفتند كه چيزى جز زندگى وجود ندارد ، و برانگيخته نمىشويم . « قالوا » ، عطف است بر « عادوا » يا عطف است بر  يَقُولُ الَّذِينَ كَفَرُوا  و اختلاف به ماضى و مضارع براى اشاره به اين است كه اين سخن گفته قديم و جديد آنهاست ، يا استيناف ( تجديد ) ذمّ ديگر و بيان عقوبت ديگرى براى آنهاست .\r\nو آن با ما بعدش كه مىگويد :  وَ لَوْ تَرى إِذْ وُقِفُوا  مناسب‌تر است ، يعنى تكذيب آنها از رستاخيز مقتضى احضار آنها نزد خدا با بدترين و رسواترين حال مىباشد ، و تكذيب آنها به آيات مقتضى دخولشان در آتش با شديدترين عذاب است .\r\n وَ لَوْ تَرى إِذْ وُقِفُوا عَلى رَبِّهِمْ  چون آنان را بينى كه بر درگاه پروردگارشان آن‌چنان‌كه عبد جنايتكار پيش مولايش براى مؤاخذه مىايستد ، مىايستند . و ربّ مضاف عبارت از ربّ آنها در ولايت است و آن امير المؤمنين عليه السّلام است ، و او در بعضى كلماتش فرموده است : بازگشت مردم به سوى من و حساب آنان با من است ، و در اثناى كلمات سابق بيان اين مطلب گذشت كه ولايت عبارت از عدم تجاوز خلق است از مشيّت و اينكه آن ولايت ، مبدأ همه و منتهاى همه است .\r\n قالَ أَ لَيْسَ هذا بِالْحَقِّ  از باب سرزنش آنها بر تكذيب بعث ( برانگيخته شدن ) خداوند مىفرمايد : آيا اين حق نيست ؟\r\n قالُوا بَلى وَ رَبِّنا  مىگويند قسم به ذات تو همه حقّ است . از جهت وضوح و ظهور مطلب ، جواب را با قسم تأكيد\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nكردند تا لازمهء حكم كه عبارت از علم آنها به حكم است تأكيد شود .\r\n قالَ فَذُوقُوا الْعَذابَ بِما كُنْتُمْ تَكْفُرُونَ  و فرمود پس عذاب را بچشيد ازاين‌رو كه به پروردگارتان كفر ورزيديد و از على عليه السّلام پيروى نكرديد .\r\n قَدْ خَسِرَ الَّذِينَ كَذَّبُوا بِلِقاءِ اللَّهِ  يعنى لقاى خدا را در مظاهر ولوى آن تكذيب كردند زيرا كه لقاى خداى تعالى اضافه و نسبتى است بين او و عبدش و حقيقت اضافات خداى تعالى عبارت از اضافهء اشراقى خدا است كه آن ولايت مطلقه است و آن على عليه السّلام با علويّتش مىباشد .\r\n حَتَّى إِذا جاءَتْهُمُ السَّاعَةُ  يعنى ساعت مرگ يا ساعت قيامت ، يا ظهور قائم عليه السّلام يعنى ظهور امام ، موقع رسيدن ساعت مرگ ، و در اخبار به همهء اين معانى تفسير شده است ، و همهء آنها به يك معنى بر مىگردد ، و تفاوت بين آنها اعتبارى است .\r\n بَغْتَةً  ناگهان خدا را ملاقات مىكنند با ظهور على عليه السّلام يا با ظهور قائم عليه السّلام .\r\n قالُوا يا حَسْرَتَنا  مىگويند اى حسرت و اندوه بيا كه اين اوّل حضور توست .\r\n عَلى ما فَرَّطْنا  بر آنچه كه كوتاهى كرديم .\r\n فِيها  يعنى در قيامت و لقاى پروردگار در آن وقت .\r\n وَ هُمْ  و آنان در آن هنگام .\r\n يَحْمِلُونَ أَوْزارَهُمْ عَلى ظُهُورِهِمْ  بارهاى سنگين گناه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخود را كه در دنيا كسب كردند ، بر پشت خود مىكشند ، چون در آن روز بار گناه كسى را بر كسى ديگر حمل نمىكنند .\r\n أَلا ساءَ ما يَزِرُونَ  چه بد بارى را حمل مىكنند !  وَ مَا الْحَياةُ الدُّنْيا إِلَّا لَعِبٌ وَ لَهْوٌ  چون مناسب حكيم نيست كه مثل زندگانى دنيا را غايت فعلش قرار دهد ، مىفرمايد :\r\nزندگى دنيا جز لهو و لعب نيست . « لعب » چيزى است كه داراى يك غايت خيالى باشد ، و « لهو » چيزى است كه اصلا غايت نداشته باشد .\r\nو آن عطف است بر  وَ قالُوا إِنْ هِيَ إِلَّا حَياتُنَا الدُّنْيا  يا بر  أَ لَيْسَ هذا بِالْحَقِّ  يا بر  بَلى وَ رَبِّنا  يا بر  فَذُوقُوا الْعَذابَ  يا بر  قَدْ خَسِرَ الَّذِينَ كَذَّبُوا  يا بر  يا حَسْرَتَنا  يا بر  هُمْ يَحْمِلُونَ أَوْزارَهُمْ  يا حال است متعلّق به يكى از جمله‌هاى سابق .\r\n وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ  سراى باز پسين براى تقواپيشگان بهترين است امّا كسانى كه از خدا نترسند پس شديدترين خانه از حيث عذاب براى آنهاست .\r\n أَ فَلا تَعْقِلُونَ  آيا تعقّل نمىكنيد ؟ كه مناسب حكيم نيست كه دنيا را غايت قرار دهد بلكه لايق او اين است كه آخرت را غايت قرار دهد ، پس آخرت را طلب كنيد .\r\n قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ  در حقّ تو مىگويند كه او ساحر يا مجنون يا غير اينهاست ، يا در حقّ خليفه‌ات مىگويند كه امر خلافت را به او بر نگردانند ، و آن ياد آورى و دلدارى رسول صلّى اللّه عليه و آله است و شايسته نيست كه تو اندوهناك شوى .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n فَإِنَّهُمْ لا يُكَذِّبُونَكَ  يعنى تو را نمىتوانند تكذيب كنند از آن جهت كه تو نيز بشرى مانند آنها هستى ، در بين آنها زندگى كردى و درباره تو جز خير و خوبى چيزى نگفتند ، و تو در بين آنها معروف به صدق و امانت بودى تا آنجا كه ملقّب به محمّد صلّى اللّه عليه و آله امين شدى .\r\n وَ لكِنَّ الظَّالِمِينَ  ولى آنها به خودشان ظلم كردند از آن جهت كه آخرت و لقاى پروردگار را تكذيب نمودند .\r\n بِآياتِ اللَّهِ يَجْحَدُونَ  پس از آنكه براى ما ، رسول و آيت شدى از همين جهت و حيثيّت تو را تكذيب كردند ، و تكذيب آنها از اين جهت به تكذيب خدا بر مىگردد نه به تكذيب تو ، يا اينكه آنها تو را تكذيب نمىكنند از آن جهت كه تو رسولى از جانب خدا هستى و لكن آنان على عليه السّلام را تكذيب مىكنند ، و تكذيب كردن تو درباره آنچه كه در حقّ على عليه السّلام گفتى به تكذيب على عليه السّلام بر مىگردد .\r\n« اكذّبه » يعنى او را كاذب يافت يا كذب را به او نسبت داد ، يا او را كاذب گردانيد ، و معنى آيه اين است كه تو را كاذب و دروغگو نمىيابند .\r\nيا اينكه نمىتوانند چيزى بياورند كه صدق تو را كذب نمايد و اين چنين مضمونى از ائمّه عليه السّلام روايت شده است .\r\n وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا  اى پيامبر هرآينه پيغمبران قبل از تو را نيز تكذيب كردند و آنان نسبت به تكذيب و آزار آنها صبر و\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشكيبايى ورزيدند تا اينكه يارى ما به آنان رسيد پس تو هم صبر كن و اندوهناك مباش .\r\n وَ لا مُبَدِّلَ لِكَلِماتِ اللَّهِ  و كسى كلمات خدا را نتواند تغيير داد ، اين عبارت عطف به اعتبار معنى است ، يا جمله حاليّه است گويا كه گفته شده است : مانعى از يارى خدا نيست ، و كلمات خدا يعنى مواعيد و آيات بزرگ خدا از قبيل رسولان و اوصياى آنها عليه السّلام يا آيات قهر او از مظاهر شرور را تبديل كننده‌اى نيست و هيچ كس قدرت ندارد كه آنها را از آنچه كه هستند به چيز ديگرى مبدّل كند .\r\n وَ لَقَدْ جاءَكَ مِنْ نَبَإِ الْمُرْسَلِينَ  يعنى خبر پيامبران پيشين و ملّت‌هايشان به تو رسيده است و اينكه بالاخره پيامبران بر اقوامشان غالب شدند ، نه اينكه ملّت‌هايشان بر آنها غلبه كنند .\r\nترجمه و تفسير آيات 41 - 35\r\n\r\n[ سوره الأنعام ( 6 ) : آيات 35 تا 41 
  ]\r\nوَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ ( 35 ) إِنَّما يَسْتَجِيبُ الَّذِينَ يَسْمَعُونَ وَ الْمَوْتى يَبْعَثُهُمُ اللَّهُ ثُمَّ إِلَيْهِ يُرْجَعُونَ ( 36 ) وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ ( 37 ) وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلاَّ أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ ( 38 ) وَ الَّذِينَ كَذَّبُوا\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ ( 39 )\r\nقُلْ أَ رَأَيْتَكُمْ إِنْ أَتاكُمْ عَذابُ اللَّهِ أَوْ أَتَتْكُمُ السَّاعَةُ أَ غَيْرَ اللَّهِ تَدْعُونَ إِنْ كُنْتُمْ صادِقِينَ ( 40 ) بَلْ إِيَّاهُ تَدْعُونَ فَيَكْشِفُ ما تَدْعُونَ إِلَيْهِ إِنْ شاءَ وَ تَنْسَوْنَ ما تُشْرِكُونَ ( 41 )\r\n\r\nترجمه :\r\n( 6 / 41 - 35 )\r\n( اى پيامبر ) چنانچه اعتراض آنها ترا سخت مىآيد اگر توانى نقبى در زمين بساز يا نردبانى بر آسمان افراز تا آيتى بر آنها آورى . اگر خدا مىخواست همه را مجتمع بر هدايت مىكرد پس تو البتّه از آن جاهلان مباش ( كه راضى به مشيّت حقّ نيستند ) ،\r\nاى رسول دعوت ترا تنها زنده دلان عالم اجابت مىكنند كه خدا مردگان را برانگيزد تا بسوى او بازگردند ( و جزاى عملشان را ببينند ) .\r\nو كافران گفتند چرا بر او معجزه و حجّتى از خدا فرود نيامد ؟ بگو اى پيغمبر خدا بر اينكه آيتى فرستد قادر است و ليكن اكثر مردم از قدرت خدا بىخبرند . /\r\nو محقّقا بدانيد كه هر جنبنده‌اى در زمين و هر پرنده‌اى كه به دو بال در هوا پرواز مىكند همگى طايفه‌اى مانند شما ، نوع بشر ، هستند . ما در كتاب آفرينش بيان هيچ چيز را فروگذار نكرديم آنگاه همه بسوى خداى خود محشور مىشوند .\r\nو آنان كه آيات خدا را تكذيب كردند كر و گنگ در تاريكى نادانى به سر مىبرند مشيّت خدا هر كه را خواهد گمراه مىسازد و هر كه را خواهد به راه راست هدايت كند .\r\nبگو اى پيامبر اگر عذاب خدا يا\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nساعت مرگ شما فرارسد چه خواهيد كرد ؟ اگر راست مىگوييد آيا در آن ساعت سخت ، غير خدا را مىخوانيد ؟\r\nبلكه در آن هنگام تنها خدا را مىخوانيد تا اگر مشيّت او قرار گرفت شما را از سختى برهاند و آنچه را به خدا شريك مىدانيد به كلّى فراموش مىكنيد .\r\n\r\nتفسير\r\n وَ إِنْ كانَ كَبُرَ عَلَيْكَ إِعْراضُهُمْ  گرچه اعراض آنها از تو يا از على عليه السّلام ، براى تو سخت باشد .\r\n فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ  اگر توانى سوراخى يا منفذى در زمين ايجاد كن يعنى آيتى از زير زمين براى آنها بياور .\r\n أَوْ سُلَّماً فِي السَّماءِ فَتَأْتِيَهُمْ بِآيَةٍ  يا از آسمان آيتى بياور و جواب آن محذوف است ، يعنى اين كار را انجام بده و مقصود كنايه از منافقين امّت پيامبر و عتاب و سرزنش به آنهاست ، و اظهار اين است كه او صلّى اللّه عليه و آله از رو گردانيدن قوم از او و از على عليه السّلام اندوهناك نباشد .\r\nيا كنايه از آن دسته موافقين امّت محمّد صلّى اللّه عليه و آله است كه بر آوردن معجزه براى پيشنهادكنندگان حريصند .\r\n وَ لَوْ شاءَ اللَّهُ لَجَمَعَهُمْ عَلَى   الْهُدى  يعنى اينكه هدايت و ضلالت آنها به مشيّت خداى تعالى است و راضى بودن از آنچه كه به سبب مشيّت خداست بهتر از اندوهناك شدن بر آن است .\r\n فَلا تَكُونَنَّ مِنَ الْجاهِلِينَ  پس از جاهلان مباش زيرا\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nهمه چيز با مشيّت خداست و چون از اين كلام اين توهّم پيش مىآيد كه مردم در افعالشان مجبور هستند ، و در گمراهى و هدايت هيچ دخالتى ندارند اين توهّم را بدين گونه بر طرف كرد كه استعداد و استحقاق آنان مقتضى آن مشيّت است ، پس فرمود :\r\n إِنَّما يَسْتَجِيبُ الَّذِينَ يَسْمَعُونَ  كسانى كه مستعدّ قبول هستند ، دعوت ترا مىشنوند پس خودشان به مقدار قابليّت در عمل علّت گمراهى و هدايت خويشند ، و چون از اين گفتار كه هر كس كه آمادگى و استعداد دارد ، اجابت مىكند و آنكه مستعد نيست اجابت نمىكند اين توهّم پيش مىآيد كه غير مستعد ، شايسته نيست كه مورد دعوت و امر و نهى قرار گيرد . و ذمّ و ملامتى متوجّه او نيست ، پس خداوند آن را جواب داد و فرمود :\r\n وَ الْمَوْتى  يعنى مردگانى كه اصلا داراى استعداد نبوده و در مراقد و آرامگاه‌هاى طبعشان متوقّف هستند ،  يَبْعَثُهُمُ اللَّهُ  خداوند آنها را از آرامگاه طبعشان بر مىانگيزد .\r\n يَبْعَثُهُمُ اللَّهُ ثُمَّ إِلَيْهِ يُرْجَعُونَ  پس بعد از توجّه به خدا مىشنوند و بعد از شنيدن اجابت مىكنند ، پس مرگ براى مردگان ، و زنده بودن هم براى زندگان حتمى نيست .\r\n وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ  آنان گفتند : چرا از سوى خدا بر بشر معجزه‌اى فرود نمىآيد ؟ در واقع ايشان معجزه‌ها را حس نمىكنند ، خداوند برتر از آن است كه بر او چيزى پيشنهاد شود ، و ندانستن و حس نكردن آنها از اين جهت است كه آنان\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمردگانند .\r\n وَ ما مِنْ دَابَّةٍ فِي الْأَرْضِ  توصيف « دابّة » وصف جنس و همچنين در ما بعدش براى اشاره به اراده جنس است ( يعنى هر جنسى از جنبندگان زمين ) .\r\n وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ  و هر پرنده‌اى كه با دو بال پرواز مىكند نيز آفريده ، روزى خوار و پروريده هستند . و چون قائلين به تناسخ در رواج مذهبشان به امثال اين آيه متوسّل مىشوند ، ناآگاهى آنان را اين گونه يادآور مىشود كه حيوانات بىزبان از هر جهت مانند شما هستند و تنها تفاوت شما با آنها در علم و شدّت آن است ، وقتى شما نمىدانيد ديگر تمايز و تفاوتى بين شما و حيوانات باقى نمىماند .\r\n ما فَرَّطْنا فِي الْكِتابِ مِنْ شَيْءٍ  يعنى در لوح محفوظ كه اين قرآن صورت تام و كامل آن است ، از هيچ چيز فروگذار نشده است ، و ساير كتابها صورت ناقص لوح محفوظ است . لذا قرآن فراگير و مسلّط بر كلّ و ناسخ آنهاست .\r\nو « فرّطنا » از فرّط الشيء است به معنى ضايع و اهمال كرد آن را ، نه از « فرّط فى الشيء » به همان معنى به نحوى كه « فى الكتاب » مفعولش باشد و « من شيء » مفعول مطلق ، بلكه « فى الكتاب » ظرف است ، و « من شيء » مفعول به ، زيرا مقصود اهمال نكردن و فروگذار نكردن چيزى در كتاب است به اينكه ثبت آن چيز در كتاب نباشد ، و اين به صورت صريح استفاده مىشود اگر « من شيء » مفعول به باشد ، و امّا اگر مفعول مطلق قرار داده شود ديگر آن مطلب استفاده نمىشود مگر با دلالت التزام .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو مقصود اين است همان‌طور كه در كتاب شما روزىها و اجل‌هاى شما را شماره كرديم . همين‌طور آنها را نيز شماره كرديم ، و فرقى بين شما و آن موجودات نيست مگر به سبب علم و عدم علم .\r\n ثُمَّ إِلى رَبِّهِمْ يُحْشَرُونَ  چنانچه شما محشور مىشويد آنها نيز محشور مىشوند .\r\n وَ الَّذِينَ كَذَّبُوا بِآياتِنا  عطف بر محذوف است ، يعنى كسانى كه به آيات ما ايمان آوردند و آن را تصديق كردند ، از گنگى و كرى حيوانيّت و ظلمات آن خارج شدند . و آن از جهت امتيازى است كه به سبب علم كسب كردند ، و كسانى كه آيات تدوينى و تكوينى آفاقى ما را كه بزرگترين آنها على عليه السّلام است و نيز آيات انفسى را كه عقل بزرگترين آنها و على عليه السّلام مظهر آن است ، تكذيب كردند .\r\n صُمٌّ وَ بُكْمٌ  گنگ و كر ، مانند ساير جنبنده‌ها هستند ، و فرقى بين آنها نيست مگر به ايمان و علم .\r\n فِي الظُّلُماتِ  يعنى آنها علاوه بر ساير جنبنده‌ها در تاريكى نادانى نيز هستند ، زيرا جنبنده‌ها از انوار نفوس ضعيف خود اصلا خارج نشده‌اند به خلاف كافر به ولايت ، كه او از نور قوى كه همان نور نفس انسانيّت كه به جهت علم و ايمان است خارج مىشود و به سوى تاريكىهاى ساده گام برداشته به ظلمات جهل مركّب و بعد به ظلمات هواهاى فاسد مىرسند و سپس در ظلمات طبع گرفتار مىشوند ، امّا براى رفع اين توهّم\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nكه چگونه در ملك خدا چيزى هست كه منطبق با مشيّت او نباشد ، فرمود :\r\n مَنْ يَشَأِ اللَّهُ يُضْلِلْهُ  خدا هر كه را بخواهد گمراه مىكند و او را كر و لال نموده در ظلمات قرار مىدهد .\r\n وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ  و هر كه را بخواهد به راه راست مىدارد . صراط ( راه راست ) چنان كه در سابق گذشت طريق ولايت و طريق قلب به سوى خداست و آن ولايت تكوينى است ، و صاحب ولايت نيز با مراتبى كه دارد كه آن به خدا منتهى مىشود ، خود « طريق » است . و اصل در صاحبان ولايت على عليه السّلام است ، و طريق قلب و طريق ولايت و صاحب ولايت متّحد است ، و تغاير ( اختلاف ) اعتبارى است ، پس تفسير طريق مستقيم به ولايت و به على عليه السّلام درست است و هرجا كه واقع شود به همين معنى است . چنان كه خود آن بزرگواران براى ما اين گونه تفسير كرده‌اند ، پس معنى آيه اين است كه هر كس را خدا بخواهد از ولايت گمراهش مىكند ، و هر كس را بخواهد او را بر ولايت على عليه السّلام قرار مىدهد .\r\n قُلْ أَ رَأَيْتَكُمْ  بگو آيا مىبينيد ؟ اين لفظ از جهت كثرت استعمالش مانند مثل شده است كه ضمير مرفوع بر حسب حال مخاطب تغيير پيدا نمىكند ، گاهى صورت ضمير منصوب به آن ملحق مىشود و گاهى نمىشود ، و هرگاه كه ملحق شود بيشتر حال مخاطب ملاحظه مىشود ، و آن حرف خطاب است يا ضمير نصب كه تأكيد ضمير مرفوع است يا مفعول اوّل « رأيت » ، و هرگاه حرف خطاب يا تأكيد ضمير مرفوع باشد پس دو مفعول\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n« رأيت » محذوف مىباشند ، يا اينكه جمله شرط و جزاء جانشين دو مفعول شده است ، و « رأيت » از عمل در آن جمله ، معلّق شده است ، يا جمله  غَيْرَ اللَّهِ تَدْعُونَ  كه عامل از آن معلق شده ، و اگر اين جمله مفعول اوّل باشد پس مفعول دوّم محذوف است ، يا اينكه مفعول دوّم ، جمله شرط و جزاست ، يا جمله  غَيْرَ اللَّهِ تَدْعُونَ  است كه عامل از عمل در آن ، معلّق شده است .\r\nو چون استفهام ، استخبار ( طلب خبر ) است و اين كلمه بر صورت و معناى اصلىاش باقى نمانده است . مقصود طلب خبر از مضمون ما بعد اين جمله است بدون اينكه مضمون خودش منظور باشد ، پس گويا كه گفته است : مرا خبر بدهيد .\r\n إِنْ أَتاكُمْ عَذابُ اللَّهِ  اگر عذاب خدا در دنيا و آخرت شما را در گرفت يا فقط عذاب دنيا ( چون عذاب آخرت را لفظ  السَّاعَةُ  مىفهماند ) برايتان پيش آمد .\r\n أَوْ أَتَتْكُمُ السَّاعَةُ  يا ساعت فرا رسيد ، كه به ساعت مرگ ، ساعت ظهور قائم ( عج ) و ساعت قيامت تفسير شده است ، و همه صحيح است ، چون مقصود ، آوردن حالتى است كه در آن حالت خيال ثابت نباشد ، و هوس و آرزوها فرار كنند و اين حالت در هر كس محقّق مىشود .\r\n أَ غَيْرَ اللَّهِ تَدْعُونَ  آيا در اين حال جز خداى متعال كسى را مىخوانيد ؟ زيرا در آن لحظه هر چيزى غير او از چيزهايى كه به خيال تمسّك كرده و به هوا و آرزوها اعتماد كند ، فراموش مىشود ، و در آن حالت جز فطرت انسانى كه بر خواندن خدا بنا شده است باقى نمىماند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nضمنا جواب شرط محذوف است ، يا جمله  أَ غَيْرَ اللَّهِ  جواب شرط است كه « فاء » آن حذف شده است .\r\n إِنْ كُنْتُمْ صادِقِينَ  اگر در شريك قرار دادن بت‌ها يا ستاره‌ها در خدا بودن ، راستگو هستيد ؟\r\nاين عبارت و جمله معترضه و جواب شرط محذوف است و تقدير آن اين است : اگر شما راستگو هستيد در آن حال غير خدا را بخوانيد .\r\n بَلْ إِيَّاهُ تَدْعُونَ  بلكه در آن هنگام تنها خدا را مىخوانيد اين سخن تصريح به مفهوم مخالف  أَ غَيْرَ اللَّهِ تَدْعُونَ  است ( كه پيش از آن است ) .\r\n فَيَكْشِفُ ما تَدْعُونَ إِلَيْهِ  پس اگر مشيّت خدا تعلّق مىگرفت شما را از سختى مىرهاند يعنى اجابت خدا مر خواندن شما را حتمى نيست .\r\n إِنْ شاءَ وَ تَنْسَوْنَ ما تُشْرِكُونَ  در حالى كه شرك خود را فراموش مىكنيد چنين گمان مىرفت كه مناسب اين بود كه نسيان را مقدّم بدارد و لكن نسيان را مؤخّر انداخت .\r\nو مفعول « تدعون » را حذف كرد ، جهت اشعار به اين مطلب است كه در آن مرتبه خدا شرك ورزى آنان را در نظر نياورده است .\r\nانگار كه نسيان آنها در ياد متكلّم نيست ، و تمام اهتمام آنها خلاصى از سختى است به نحوى كه در نظر آنها جز خدايى كه به سوى او فرا مىخوانند چيزى باقى نمىماند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nترجمه و تفسير آيات 50 - 42\r\n\r\n[ سوره الأنعام ( 6 ) : آيات 42 تا 50 
  ]\r\nوَ لَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ ( 42 ) فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ ( 43 ) فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ ( 44 ) فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ ( 45 ) قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ مَنْ إِلهٌ غَيْرُ اللَّهِ يَأْتِيكُمْ بِهِ انْظُرْ كَيْفَ نُصَرِّفُ الْآياتِ ثُمَّ هُمْ يَصْدِفُونَ ( 46 )\r\nقُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً أَوْ جَهْرَةً هَلْ يُهْلَكُ إِلاَّ الْقَوْمُ الظَّالِمُونَ ( 47 ) وَ ما نُرْسِلُ الْمُرْسَلِينَ إِلاَّ مُبَشِّرِينَ وَ مُنْذِرِينَ فَمَنْ آمَنَ وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 48 ) وَ الَّذِينَ كَذَّبُوا بِآياتِنا يَمَسُّهُمُ الْعَذابُ بِما كانُوا يَفْسُقُونَ ( 49 ) قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلاَّ ما يُوحى إِلَيَّ قُلْ هَلْ يَسْتَوِي الْأَعْمى وَ الْبَصِيرُ أَ فَلا تَتَفَكَّرُونَ ( 50 )\r\n\r\nترجمه :\r\n( 6 / 50 - 42 ) :\r\nهمانا پيامبرانى به سوى امّت‌هاى پيش از تو فرستاده‌ايم ( چون اطاعت نكردند ) به بلا و مصيبت گرفتارشان ساختيم ، تا شايد به درگاه خدا توبه و زارى كنند ( و لايق عفو و رحمت شوند ) .\r\nپس چرا وقتى كه بلا به آنها رسيد ، توبه و زارى نكردند ؟\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nزيرا كه دلهايشان را قساوت فرا گرفته و شيطان كار زشت آنان را در نظرشان آراسته بود .\r\nپس چون آنچه از نعمت‌هاى الهى كه به آنها داده شد فراموش كردند ، ما درهاى هر نعمت را به روى آنها گشوديم و به اين‌گونه نعمت‌ها شاد شدند ، پس ناگاه آنها را به كيفر اعمالشان گرفتار كرديم كه خوار و نااميد شدند .\r\nپس به كيفر ستمگرى ، ريشهء گروه ظالمان كنده شد ، و ستايش مخصوص خداست كه پروردگار جهانيان است .\r\nبگو اى پيغمبر اگر خدا گوش و چشمهاى شما را گرفت و مهر بر دلهاى شما نهاد آيا غير خدا خدايى هست كه اين نعمت‌ها را به شما باز دهد ؟ بنگر چگونه آيات را ( به انواع بيان ) روشن گردانيم و باز آنها چگونه اعراض مىكنند ،\r\nبگو اى پيغمبر چه خواهيد كرد اگر عذاب خدا ، شما را به ناگاه پنهان يا آشكارا دررسد ، آيا كسى به جز گروه ستمكار هلاك خواهد شد ؟\r\nو پيامبران را جز براى آنكه ( خوبان را ) مژده دهند و ( بدان را ) بترسانند نفرستاديم . پس هر كس ايمان آورد و كار شايسته كرد ، هرگز بر او بيمى نيست ، و ابدا اندوهگين نخواهد بود\r\nو آنان كه آيات ما را تكذيب كردند ، به آنها در اثر فسق و زشتكارى عذاب خواهد رسيد .\r\nبگو اى پيامبر من به شما نمىگويم كه گنجهاى خدا نزد من است و نه آنكه از غيب الهى آگاهم ، و نمىگويم كه من فرشته‌ام ، ( دعوى من با شما تنها اينست كه ) من پيروى نمىكنم جز آنچه را كه به من وحى مىرسد ، بگو آيا كور و بينا برابرند ؟ آيا انديشه نمىكنند ( كه عالم و جاهل يكسان نيستند ) ؟\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nتفسير\r\n وَ لَقَدْ أَرْسَلْنا إِلى أُمَمٍ مِنْ قَبْلِكَ  به امّتهاى پيش از تو بلا فرستاديم . بيان اين سخن جهت دلدارى رسول اللّه صلّى اللّه عليه و آله و تهديد امّت است .\r\n فَأَخَذْناهُمْ بِالْبَأْساءِ  بأساء بلاست خواه در جنگ باشد يا در غير جنگ .\r\n وَ الضَّرَّاءِ  نقص در جانها و مالهاست ، يعنى به آنها در ابتداى ارسال رسولان بلا و سختى داديم تا اينكه شدّت خيالشان و قوّهء هواهايشان شكسته شود تا به آسانى انبيا را قبول كنند ، يا بعد از تكذيب رسولان و شدّت عنادشان به بلا و سختى مبتلايشان ساختيم تا برگردند و توبه كنند .\r\n لَعَلَّهُمْ يَتَضَرَّعُونَ  تا شايد آنها تضرّع نموده و به رسولان پناه ببرند .\r\nبدان كه انسان در هنگام امنيّت و صحّت و وسعت عيش و زندگى به خصوص در وقت جوانى و شادابى قواى حيوانى ، خودش را از عزيزترين مردم به حساب مىآورد ، و غير خودش را چيزى به حساب نمىآورد ، و گمان دارد كه او از جهت انديشه بهترين خلق است و روان خودش را بر آرزوها و هواهاى گوناگون پخش مىكند و پراكنده مىسازد .\r\nو آنگاه كه در اهل يا جان يا مال به بلايى مبتلا شد ، شدّت انانيّتش شكسته مىشود ، و به سوى پروردگار تضرّع مىنمايد ، و پناه به كسى مىبرد كه گمان مىكند او از ناحيه پروردگار\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاست ، و به همين جهت بود كه خداوند هرگاه رسولى مىفرستاد مردم را به بلايى گرفتار مىكرد تا به رسولان پناه برند و از آنها سخن حقّ را بپذيرند .\r\n فَلَوْ لا إِذْ جاءَهُمْ بَأْسُنا تَضَرَّعُوا  پس چرا وقتى كه بلا و عذاب ما به آنها مىرسد گريه و زارى نمىكنند .\r\n وَ لكِنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ  اين قسمت آيه به اعتبار معنى استدراك است يعنى ديگر براى آنها عذرى در ترك تضرّع نيست و لكن دلهايشان را قساوت گرفته است .\r\n فَلَمَّا نَسُوا ما ذُكِّرُوا بِهِ  پس چون بلا و سختى را فراموش كردند و از آن پند نگرفتند .\r\n فَتَحْنا عَلَيْهِمْ أَبْوابَ كُلِّ شَيْءٍ  درهاى هر چيز را برايشان گشوديم ، يعنى درهاى آرزوها و هواها را بر آنها گشوديم تا به آنها مهلتى داده باشيم .\r\n حَتَّى إِذا فَرِحُوا بِما أُوتُوا  تا اينكه از چيزهايى كه آن را نعمت مىبينند ، شاد شوند .\r\n أَخَذْناهُمْ بَغْتَةً فَإِذا هُمْ مُبْلِسُونَ  مبلسون از ابلاس به معنى نااميدى و تحيّر است ، و برخى هم گفته‌اند : ( ابليس ) از آن مشتق است ، و بعضى گفته‌اند كه اين لفظ عربى نيست . يعنى :\r\nناگاه آنها را به كيفر اعمالشان گرفتار كرديم تا خوار و نااميد شوند .\r\n فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ \r\n\r\n","description":"","footnote":"","page_name":" 51 ","page_number":51},
  {"content":"\r\n\r\nپس به كيفر ستمگرى ريشه ستمكاران كنده شد . در خبر چنين تفسير شده است كه اين قوم كسانى هستند كه ولايت امير المؤمنين عليه السّلام را فراموش كرده‌اند گرچه در مورد اولاد عباس نيز اين خبر آمده است .\r\nگذاشتن اسم ظاهر « القوم » بجاى ضمير اشعار به علّت آن است ،  وَ الْحَمْدُ لِلَّهِ  جمله‌اى است براى انشاى حمد و شكر ، يا عطف است بر « دابر القوم » يا بر « قطع » به معنى سپاس خداى را كه ربوبيّت الهى باقى ماند .\r\n قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ  يعنى اگر خداوند قوّهء تميز و عقل شما را بگيرد آن‌وقت مانند ديوانه‌ها مىشويد .\r\n مَنْ إِلهٌ غَيْرُ اللَّهِ يَأْتِيكُمْ بِهِ انْظُرْ كَيْفَ نُصَرِّفُ الْآياتِ  پس چه كسى غير خدا به شما مىدهد پس آيات قدرت و شواهد ما بنگر كه چگونه روشن بيان مىكنيم .\r\n ثُمَّ هُمْ يَصْدِفُونَ  با وجود اين اعراض مىكنند و در آن تأمّل نمىكنند .\r\n قُلْ أَ رَأَيْتَكُمْ إِنْ أَتاكُمْ عَذابُ اللَّهِ بَغْتَةً  بگو هرگاه بدون اينكه علامتى بر عذاب خدا مقدّم شود ، آن عذاب دررسد چه مىكنيد ؟\r\n أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ  يا با تقديم علامت بر عذاب ، چه مىكنيد ؟ آيا جز گروه ستمكاران كسى هلاك خواهد شد ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n وَ ما نُرْسِلُ الْمُرْسَلِينَ إِلَّا مُبَشِّرِينَ  و ما فرستاده‌اى نفرستاديم مگر با شأن و لوى آنان كه بشارت داده شده است .\r\n وَ مُنْذِرِينَ  و با شأن نبوى آنان كه انذار است .\r\n فَمَنْ آمَنَ وَ أَصْلَحَ  پس هر كه به ايمان عام ، يا به ايمان خاص ايمان آورد ، يا كسى كه با بيعت به دست على عليه السّلام ، ايمان آورد ، و باوفا كردن به شرايطى كه بر بيعت با على عليه السّلام گرفته شده است خودش را اصلاح كند ، ( چنان كه گفته شد ، اصلاح ممكن نيست جز به سبب دخول ايمان به قلب كه ايمان خاص است ) .\r\n فَلا خَوْفٌ عَلَيْهِمْ وَ لا هُمْ يَحْزَنُونَ  چنان كه گذشت ، خوف و اندوه از صفات نفس است ، و مؤمن مصلح از حدود نفس سفر نموده و به حدود قلب داخل شده است كه هر كس داخل آن شود ايمن مىشود ، و خوفش به خشيّت و حزن و اندوهش به اشتياق تبديل مىگردد ، كه در فارسى از آن به « درد » تعبير مىشود ، چنانچه گفته شده است :\r\n قدسيان را عشق هست و درد نيست * درد را جز آدمى در خورد نيست \r\nو خداوند اسلوب را تغيير داد ، زيرا منشأ خوف امر خارجى است كه گويا آن از عوارض نفس است ، و منشأ حزن قلب است كه آن از صفات نفس است از طرفى توافق رئوس آيه‌ها ملاحظه شده است ، و تحقيق و تفصيل اين آيه در اوّل سورهء بقره گذشت .\r\n وَ الَّذِينَ كَذَّبُوا بِآياتِنا  آنها كه با زبان حال يا قال آيات ما\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nرا تكذيب كردند و بزرگترين آن آيات ، ولايت است ، و از تكذيب ولايت است كه به تكذيب آيات ديگر منجر مىشود .\r\n يَمَسُّهُمُ الْعَذابُ بِما كانُوا يَفْسُقُونَ  به آنها در اثر فسق و زشتكارى عذاب خواهد رسيد . زيرا از حكم عقل و مظهر آن كه نبى صلّى اللّه عليه و آله يا وصىّ است خارج مىشوند .\r\n قُلْ لا أَقُولُ لَكُمْ عِنْدِي خَزائِنُ اللَّهِ  يعنى تنزّل به مقام بشريّت كن ، و با آنها بر حسب بشريّت مدارا نما ، و آنچه كه لازمهء بشريّت است ظاهر كن ، تا اينكه تو را مثل خودشان ببينند ، و از تو نفرت نكنند ، پس بگو : خزائن خدا نزد من نيست تا از من مال فراوان طلب كنيد .\r\n وَ لا أَعْلَمُ الْغَيْبَ  و غيب نمىدانم كه مطالبهء اخبار غيبى بكنيد .\r\n وَ لا أَقُولُ لَكُمْ إِنِّي مَلَكٌ  و من نمىگويم كه ملائكه هستم تا چيزى طلب كنيد كه ملائكه بر آن قدرت دارد ، از قبيل صعود به آسمان و آوردن كتابى از آنجا و امثال آن .\r\n إِنْ أَتَّبِعُ إِلَّا ما يُوحى إِلَيَّ  من پيروى نمىكنم جز آنكه به من وحى مىرسد ، يعنى در هر بابى از احكام و آياتى كه خداوند آنها را بر من ظاهر مىسازد ، و همچنين اخبار غيبى كه خدا آنها را بر من آشكار مىكند مطّلع مىشوم ، پيروى مىكنم .\r\n قُلْ هَلْ يَسْتَوِي الْأَعْمى وَ الْبَصِيرُ  يعنى آيا كسى كه از نبوّت‌ها و كيفيّت آنها كور است ، با كسى كه نسبت به آن امور بيناست يكسان است ؟ و اينكه جائز نيست كه پيامبر ، كسى غير\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاز بشر باشد ، و هر چيزى كه بر ساير افراد بشر جارى مىشود بر پيامبر هم جارى مىشود جز اينكه علم او به سبب تعليم خداست كه غير او نمىداند و به او وحى مىشود در صورتى كه به غير او وحى نمىشود .\r\n أَ فَلا تَتَفَكَّرُونَ  آيا انديشه نمىكنيد كه كور و بينا يكسان نيستند ؟ تا از ظلمت و تاريكى كورى به نور بينائى و بصيرت برسيد ؟\r\nترجمه و تفسير آيات 59 - 51\r\n\r\n[ سوره الأنعام ( 6 ) : آيات 51 تا 59 
  ]\r\nوَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ ( 51 ) وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ ( 52 ) وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ ( 53 ) وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ ( 54 ) وَ كَذلِكَ نُفَصِّلُ الْآياتِ وَ لِتَسْتَبِينَ سَبِيلُ الْمُجْرِمِينَ ( 55 )\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ قُلْ لا أَتَّبِعُ أَهْواءَكُمْ قَدْ ضَلَلْتُ إِذاً وَ ما أَنَا مِنَ الْمُهْتَدِينَ ( 56 ) قُلْ إِنِّي عَلى بَيِّنَةٍ مِنْ رَبِّي وَ كَذَّبْتُمْ بِهِ ما عِنْدِي ما تَسْتَعْجِلُونَ بِهِ إِنِ الْحُكْمُ إِلاَّ لِلَّهِ يَقُصُّ الْحَقَّ وَ هُوَ خَيْرُ\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nالْفاصِلِينَ ( 57 ) قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ وَ اللَّهُ أَعْلَمُ بِالظَّالِمِينَ ( 58 ) وَ عِنْدَهُ مَفاتِحُ الْغَيْبِ لا يَعْلَمُها إِلاَّ هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلاَّ يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلاَّ فِي كِتابٍ مُبِينٍ ( 59 )\r\n\r\nترجمه :\r\n( 6 / 59 - 51 )\r\nو آنان را كه از حضور در پيشگاه عدل خدا هراسانند به آيات قرآن متنبّه ساز و بترسان ، كه جز خدا آنها را ياور و شفيعى نيست ، باشد كه پرهيزكار شوند .\r\nزنهار آنان را كه صبح و شام خدا را مىخوانند و مراد و مقصد ايشان فقط خداست از خود ، مران كه نه چيزى از حساب ( اعمال ) آنان بر تو و نه چيزى از حساب تو بر آنهاست پس اگر آنها را از خود برانى از ستمكاران خواهى بود .\r\nو همچنين ما برخى را به برخى ديگر ( فقرا را به اغنيا ) بيازموديم تا آنكه ( به طعن و انكار ) گويند اين فقيران را خدا در ميان ما ( به نعمت اسلام ) برترى داد . آيا خدا به احوال سپاسگزاران داناتر نيست ؟\r\nو هرگاه آنان كه به آيات ما مىگروند نزد تو آيند بگو سلام بر شما باد خدا بر خود رحمت و مهربانى را فرض كرد كه هر كس از شما كار زشتى به نادانى انجام دهد و بعد از آن توبه كند و اصلاح نمايد البتّه خداوند بخشنده و مهربان است .\r\nو اين چنين آيات را به تفصيل بيان مىكنيم ، تا راه و رسم مجرمان آشكار گردد .\r\nبگو اى پيغمبر كه خدا مرا از پرستش آن خدايان باطل كه شما مىپرستيد باز داشته است بگو\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمن از هوسهاى شما پيروى نكنم تا مبادا گمراه شده راه هدايت نيابم ،\r\nبگو من هر چه از خدا مىگويم با بيّنه و برهان است و شما از جهالت تكذيب آن مىكنيد عذابى كه شما بدان تعجيل داريد به دست من نيست فرمان جز خدا را نخواهد بود ( او براى آسايش خلق ) به حقّ دستور دهد و او بهترين حكمفرمايان است .\r\nبگو اگر به آنچه ( عذابى ) را كه به شتاب مىخواهيد اگر نزد من بود ، همانا كار پيش من و شما مىگذشت و خدا به ستمكاران داناتر است زيرا اگر عذابى كه به آن شتاب مىكنيد نزد من بود ، براى رفع نزاع بين من و شما به اينكه شما را هلاك كنم اين كار را مىكردم ، در اين عبارت معنى استدراك مفهوم مىشود يعنى و لكن امر موكول به خدا است و او به ظالمين داناتر است ، از ائمّهء عليه السّلام روايت شده كه نزول آيات در مورد ولايت است .\r\nو كليد خزائن غيب در دست خداست . كسى جز خدا بر آن آگاه نيست ، و نيز آنچه كه در خشكى و درياست همه را مىداند . برگى از درخت نمىافتد و دانه‌اى در زير تاريكيهاى زمين قرار نمىگيرد ، مگر آنكه خدا آن را مىداند . و هيچ خشك و ترى نيست جز آنكه در كتاب مبين ( قرآن ) مسطور است .\r\n\r\nتفسير\r\n وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ  منظور از رب ، ربّ مضاف است كه ربّ آنان در ولايت مىباشد .\r\n لَيْسَ لَهُمْ مِنْ دُونِهِ وَلِيٌّ وَ لا شَفِيعٌ  ولىّ عبارت از شيخ\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدر ولايت است و شفيع مانند نصير ، شيخ در دلالت و راهنمايى است ، و به عبارت ديگر ولىّ معلّم احكام قلب است و شفيع معلّم احكام قالب ، اوّلى داراى شأن ولايت است و دوّمى شأن نبوّت ، و چون نبوّت صورت ولايت است و هر نبى لا محاله داراى ولايت است و همچنين هر ولىّ داراى مقام جانشينى نبوّت است پس هر يك از نبىّ و ولىّ داراى مقام جانشينى نبوّت است پس هر يك از نبىّ و ولىّ صحيح است كه هم ولىّ باشد و هم شفيع ، و ضمير در  مِنْ دُونِهِ  به  رَبِّهِمْ  بر مىگردد .\r\n لَعَلَّهُمْ يَتَّقُونَ  يعنى بپرهيزند از چيزى كه آنها را از پروردگارشان منصرف مىكند .\r\nبدان كه انسان فطرتا داراى تعلّق و وابستگى است ، و هر اندازه از تعلّق به دنيا و اهلش خوددارى مىكند و طلب وابستگى به كسى كند كه دلش به او آرام شود و از جهت آخرت تسليم او گردد بيشتر مىشود .\r\nو هر اندازه كه اين گونه تعلق و اراده و تقليد را طلب كند ، شياطين جن و انس تهييج و تحريك مىشوند ، تا او را از اين امر بترسانند و بازدارند ، پس هر وقت كه شوق عزم او را براى طلب تهييج مىكند ، شياطين جلو او را مىگيرند و او را مىترسانند .\r\nدر اين مورد به فارسى گفته شده است :\r\n تو چون عزم دين كنى با اجتهاد * ديو بانگت برزند اندر نهاد \r\n كه مرو زين سو بينديش اى غوى * كه اسير رنج و درويشى شوى \r\n\r\n","description":"","footnote":"","page_name":" 58 ","page_number":58},
  {"content":"\r\n\r\n سالها او را به بانگى بنده‌اى * كار او اين است تا تو زنده‌اى \r\nپس معنى آيه اين است كه به وسيلهء قرآن بترسان و انذار كن ، كه آن صورت ولايت است و اصل آن و كسى كه با او ولايت محقّق مىشود امير المؤمنين عليه السّلام است و كسانى را انذار كن كه حضور نزد پروردگارشان را كه على عليه السّلام يا خليفهء اوست طلب مىكنند و مىخواهند تعلّق به او داشته باشند و از او تقليد بكنند بدين نحو كه شيخ دليل كه مانند نبىّ است به سبب آدابى كه سنّت شده است او را به سوى ولىّ برگرداند ، و آنها با تخويفات شياطين انس و جنّ از حضور نزد ولىّ و تعلّق به او مىترسند .\r\nزيرا آنها با كيد و حيلهء شيطان مىنشينند ، و به محض انذار تو مكر و حيله شيطان مرتفع مىشود ، زيرا كيد شيطان ضعيف است .\r\nو آنها را انذار كن كه جز خدا وليّى ندارند كه متصدّى امور آنها باشد ، و شفيعى ندارند كه نزد خدا از گناهان آنها شفاعت كند ، يعنى آنها را انذار كن كه پروردگارشان در ولايت داراى شأن نبوّت و شفاعت و شأن ولايت و تربيت است .\r\nپس او سزاوار اين هست كه از پشت كردن به او بترسند و از توجّه به او نترسند كه شايد آنها از ترساندن شياطين بر حذر باشند و از تهديدات آنها باكى نداشته باشند و زنجيرهاى تهديدات آنها را ببرند ، و مانند عاشقى كه اصلا از آنچه كه دربارهء او گفته مىشود يا بر او عارض مىشود با كسى ندارد ، نزد\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nپروردگارشان حاضر شوند .\r\n وَ لا تَطْرُدِ الَّذِينَ يَدْعُونَ رَبَّهُمْ  آنهايى را كه پروردگار خود را در ولايت مىخوانند و طالب دين هستند ، يعنى آنان را كه ولايت على عليه السّلام و بيعت و لوى را قبول كرده‌اند ، از خود طرد نكن ، چون تو براى دعوت خلق نه براى راندن آنها از على عليه السّلام مبعوث شدى يا كسانى را كه پروردگار در ولايتشان را مىخوانند ، از خود دور مكن .\r\n بِالْغَداةِ وَ الْعَشِيِّ  يعنى كسانى كه شب و روز ذات او را مىخوانند ، و مىخواهند بعد از آنكه به ملك خداوند رسيدند ، به ملكوت او متّصل شوند ، دعا گاهى جهت خواندن چيزى براى امرى ديگر از قبيل يارى و كمك و غير اين‌ها به كار مىرود و گاهى در دعا ذات چيزى ، بدون ارادهء امرى ديگر مورد نظر و طلب است ، و معنى دعا در صورتى كه به طور مطلق استعمال شود همين است ، و در اينجا نيز همان معنى مراد است ، چون اوّلا مطلق استعمال شده است ، ثانيا خداوند در بيان اين مقصود مىفرمايد :\r\n يُرِيدُونَ وَجْهَهُ  يعنى از خواندن ربّ چيزى جز وجه ربّ نمىخواهند ، و وجه هر چيزى آن است كه به سبب آن به چيزى ديگرى توجّه كنند ، چون به حسب تكوين همه چيز به سوى خدا متوجّه است پس آنچه كه سبب آن توجّه به خدا مىشود ملكوت مثالى آنها يا ما فوق آن است بر حسب مرتبهء داعى ( دعاكننده ) و اين امر در مورد تربيت شونده است . و امّا\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nربّ پس چون او جهت تكميل متوجّه به خلق است وجه ربّ به سوى خلق آن چيزى مىشود كه به سبب آن توجّه به سوى خلق حاصل شود ، و آن نيز عبارت از ملكوت ربّ است .\r\nو اين معنى دليل چيز است كه عرفاى عظام گفته‌اند كه سالك شايسته است دائم الذّكر باشد .\r\nزيرا مراد از ( غدوة و العشى ) استغراق همهء زمانهاست ، و لذا خداوند در ذكر به اطلاق اكتفا نكرد ، بلكه در بيشتر جاها كه ذكر آمده آن را مقيّد به كثرت كرده است .\r\nو شايسته است كه سالك دائم الفكر و دائم الحضور باشد ، چون فكر و حضور در زبان آنها تفكّر در ملكوت ربّ و حضور نزد اوست ، و غايت شيخ از تلقين ذكر براى مريد با ذكر مأخوذ عبارت از حصول وجه ربّ براى مريد است .\r\nو آيه به همين معنى اشاره كرده است ، پس متذكّر باش .\r\nو از امام صادق عليه السّلام نقل شده است كه هنگام تكبيرة الاحرام رسول خدا صلّى اللّه عليه و آله را به ياد بياور و يكى از ائمه عليهم السّلام را نصب العين خود قرار بده ، و آنان بر مرام خود شواهد زياد عقلى و نقلى دارند ، و قصد ما بيان مقصد آنها نبود .\r\n ما عَلَيْكَ مِنْ حِسابِهِمْ مِنْ شَيْءٍ  يعنى از جهت نبوّت تو ، چيزى از حساب آنها بر تو نيست بلكه حساب آنها بر پروردگارشان است .\r\n وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ  و نه چيزى از حساب تو بر آنهاست ، پس اگر آنها را\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاز خود برانى از ستمكاران خواهى بود . اين عبارت عطف بر  فَتَطْرُدَهُمْ  يا جواب نهى است .\r\nچنان كه  فَتَطْرُدَهُمْ  جواب نفى است ، يعنى اينكه حساب كسى كه داخل در ولايت شده است و طرد و ابقاى آنها مربوط به شأن و لوى توست ، نه شأن نبوى ، پس با شأن نبوى آنان را از خود طرد نكن كه شأن نبوى كثرت را مراعات مىكند ، و هر يك را در مرتبهء خودش تربيت مىكند ، و براى هر صاحب شأنى ، شأنش را حفظ مىنمايد و آن را از ارادهء شهود ربّ و اتّصال به وجه او نگه مىدارد .\r\nو نيز آنها را بر حسب صورت ، يا شأنى كه صورت را حفظ مىكنى از خود طرد مكن ، به علّت اينكه مردم طرد آنها را خواستارند و شأن نبوى تو اقتضا مىكند فقرائى را كه در نزد اهل دنيا شأنى ندارند به خودت نزديك نگردانى ، آنها را در مجلس عام نبوى حاضر سازى . در شأن نزول آيه ذكر شده است كه آن آيه دربارهء قومى از مسلمانان ، مانند صهيب ، و خبّاب ، و بلال ، و عمّار ، و غير آنها نازل شده است كه نزد رسول خدا بودند ، جماعتى از قريش از آنجا گذشتند و گفتند : يا محمّد صلّى اللّه عليه و آله از بين مردم خود ، تنها از اين اشخاص راضى شده‌اى ؟ ! آيا ما تابع و پيرو آنها باشيم ؟\r\nآيا اين‌ها هستند كه خداوند بر آنها منّت گذارده است ؟ ! اينان را از خودت بران و طرد كن كه در اين صورت شايد ما پيرو تو گرديم .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو بعضى گفته‌اند : رسول خدا صلّى اللّه عليه و آله قبول كرد كه در حين آمدن هيئت‌ها و دسته‌هائى از قوم آنها را طرد كند ، و خواست در اين مورد نوشته‌اى هم بنويسد و به آن عهد ببندد ، پس آيه نازل شد و نوشته را دور انداخت ، و در كتابهاى مفصّل غير از اين نيز ذكر شده است .\r\n وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا  و اين چنين اغنياى قومت را در رابطه با فقراى آنان آزمايش مىكنيم تا به زبان حال و قال اين‌گونه سخن گويند .\r\nيعنى كسانى كه استحقاق دين براى آنها نيست و ما خواستيم آنان را از تو يا از ولايت برگردانيم ، مىگويند :\r\n أَ هؤُلاءِ مَنَّ اللَّهُ عَلَيْهِمْ مِنْ بَيْنِنا  آيا اين‌ها بين ما برترى يافتند ؟ ! اين سخنان را از باب استهزا به آنان و تنفّر از آنان مىگويند تا اينكه در اسلام يا در ولايت رغبت نكنند ، و صاحب دين را با مزاحمت ناشى از اغراض دنيوى اذيّت كنند .\r\nپس « لام » در  لِيَقُولُوا  براى غايت است ، نه براى عاقبت .\r\n أَ لَيْسَ اللَّهُ بِأَعْلَمَ بِالشَّاكِرِينَ  آيا خدا به احوال سپاسگزاران داناتر نيست ؟\r\nپس چرا آنها را طرد مىكنى و چرا آنها استهزا مىكنند و درخواست طرد آنها را مىنمايند ، و خداى تعالى مقام شكر را براى آنها ذكر مىكند كه آن به سبب طلب وجه پروردگارشان است ، سپس بعد از نهى از طرد آنها امر به نزديكى و اظهار لطف\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبه آنها مىنمايد بدين گونه كه به آنها تحيّت گفته و غفران و رحمت خدا را نسبت به آنها بشارت دهد .\r\n وَ إِذا جاءَكَ الَّذِينَ يُؤْمِنُونَ بِآياتِنا  چه هرگاه آنانى كه به آيات ما ايمان دارند نزد تو آيند ، يعنى بخواهند با ايمان خاصّ و لوى ايمان بياورند پذيرا شو ، زيرا كسى كه با على عليه السّلام به بيعت و لوى بيعت كرده است به همه آيات ايمان دارد و آنان كسانى هستند كه پروردگارشان را در جميع اوقات مىخوانند ، و آنان بر نمازشان ادامه‌دهنده‌اند و آنان كسانى هستند كه در دعايشان جز اتّصال به ملكوت پروردگارشان و حضور در نزد او و لقاى وجه او چيز ديگرى را نمىجويند .\r\n فَقُلْ سَلامٌ عَلَيْكُمْ  از باب تحيّت و لطف به آنها سلام كن و به آنان بگو :\r\n كَتَبَ رَبُّكُمْ عَلى نَفْسِهِ الرَّحْمَةَ  خدا رحمت بر شما را بر خود فرض نموده ، اين سخن از جهت بشارت به آنها و طيب نفس و ايجاد انس گرفتن با پروردگارشان ، بيان شده است .\r\n أَنَّهُ مَنْ عَمِلَ مِنْكُمْ سُوءاً بِجَهالَةٍ  بيان منشأ كار زشت است ، نه اينكه تقيّد آن باشد ، يعنى كسى از شما كه عمل زشت انجام دهد بدين گونه كه از دار علم به دار جهل تنزّل كند و حكومت جهل را قبول نمايد ( واقع مطلب هم جز اين نيست ) .\r\n ثُمَّ تابَ مِنْ بَعْدِهِ  سپس از دار جهل برگردد .\r\n وَ أَصْلَحَ  و خود را با دخول در دار علم اصلاح كند .\r\n فَأَنَّهُ غَفُورٌ رَحِيمٌ  خدا تو را مىبخشايد و به او رحم\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمىكند . زيرا او بخشنده و مهربان است ، و اين از قبيل جانشين شدن سبب به جاى جزاست .\r\n وَ كَذلِكَ نُفَصِّلُ الْآياتِ  يعنى آيات كتاب تدوينى در بيان احوال خلق و اصناف آنها ، و آيات كتاب تكوينى از اوليا و اشقيا و پيروان آنها را به سبب آيات كتاب تدوينى گسترديم تا اينكه راه اطاعت‌كنندگان واضح و روشن شود .\r\nحذف اين جمله به جهت ادّعاى ظهور آن است كه گويا احتياج به بيان ندارد ، چون مقصود از همه احكام همين است .\r\n وَ لِتَسْتَبِينَ سَبِيلُ الْمُجْرِمِينَ  تا راه مجرمين روشن و واضح شود .\r\n قُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ قُلْ لا أَتَّبِعُ أَهْواءَكُمْ  اين آيه آگاهاندن بر اين مطلب است كه منشأ عبادت آنها هواهايشان و تأكيد گمراهى آنهاست تا طمع‌هاى آنها قطع شود .\r\n قَدْ ضَلَلْتُ إِذاً وَ ما أَنَا مِنَ الْمُهْتَدِينَ  اگر من از هواهاى شما پيروى كنم و آنچه را كه شما مىپرستيد بپرستم گمراه خواهم شد و از هدايت‌يافتگان نخواهم بود .\r\n قُلْ إِنِّي عَلى بَيِّنَةٍ مِنْ رَبِّي  بگو من بر دليل آشكار پروردگارم عمل مىكنم ، اين سخن جهت نشان دادن سفاهت رأى آنهاست ، و كنايه از اينست كه آنها بر هواها و تقليدشان ثابت هستند و داراى هيچ بيّنه و دليل نيستند ، و شايسته است كه عاقل در طريق و دين و همهء كارهايش داراى بيّنه و دليل باشد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n وَ كَذَّبْتُمْ بِهِ  يعنى قرآن ، يا على عليه السّلام را تكذيب كردند .\r\n ما عِنْدِي ما تَسْتَعْجِلُونَ بِهِ  عذابى كه به آن تعجيل داريد نزد من نيست ، برخى گفته‌اند اشاره به آن گفتار كسانى است كه در وقت نصب على عليه السّلام به خلافت مىگفتند : بر ما بارانى از سنگ بفرست يا به ما عذاب دردناكى بده .\r\n إِنِ الْحُكْمُ إِلَّا لِلَّهِ  من حكم و فرمانى در آنچه كه به آن عجله مىكنيد ندارم ، زيرا تنها حكم از اوست .\r\n يَقُصُّ الْحَقَّ  او ولايت را آن‌طور كه حكمت و حكم اقتضا مىكند تفصيل مىدهد ، زيرا چنان كه گذشت آنچه كه در حقيقت حقّ است ولايت است و حقّ بودن ساير چيزها به سبب حقّ بودن ولايت است .\r\n وَ هُوَ خَيْرُ الْفاصِلِينَ  و او بهترين جداكنندهء بين حقّ و كسى كه متّصل به حقّ است و بين باطل و كسى كه متّصل به باطل است ، مىباشد .\r\n قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ وَ اللَّهُ أَعْلَمُ بِالظَّالِمِينَ  بگو اگر به آنچه ( عذابى ) را كه به شتاب مىخواهيد اگر نزد من بود ، همانا كار پيش من و شما مىگذشت و خدا به ستمكاران داناتر است زيرا اگر عذابى كه به آن شتاب مىكنيد نزد من بود ، براى رفع نزاع بين من و شما به اينكه شما را هلاك كنم اين كار را مىكردم ، در اين عبارت معنى استدراك مفهوم مىشود يعنى و لكن امر موكول به خدا است و او به ظالمين داناتر است ، از ائمّه عليهم السّلام روايت شده كه نزول آيات\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدر مورد ولايت است .\r\n وَ عِنْدَهُ مَفاتِحُ الْغَيْبِ  « و عنده » ، كليدها و وسيلهء گشايش امور غيبى فقط نزد خداست .\r\nابتداى كلام از خداست ، يا جزء مفعول قول است چه حال باشد يا عطف .\r\n مَفاتِحُ  جمع ( مفتح ) با فتح است به معنى مخزن يا ( مفتح ) با كسر است ، به معنى كليد ، وقتى كه ( پيغمبر ) از خودش علم غيب و قدرت بر عذابى كه به آن عجله كردند نفى نمود مخازن غيب يا اسباب علم به آن و تصرّف در آن را براى خداى تعالى به طريق حصر بيان كرد .\r\nو بنا بر وجه اوّل ( مفتح به معناى مخزن ) است و  لا يَعْلَمُها إِلَّا هُوَ  تأسيس ( جملهء آغازين ) و بنا بر وجه دوّم ( مفتح به معناى كليد ) تأكيد مىشود .\r\nوقتى كه علم غيب را حصر كرد ، خداى تعالى علمش را به همهء محسوسات كه از حد شمارش بيرون است تعميم داد ، پس فرمود :\r\n وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها  آنچه در خشكى و دريا و از برگهاى درخت جسم ، يا از برگهاى درخت علم ، يا از برگهاى درخت ولايت ، يا از برگهاى درخت انسانيّت از نطفه‌هائى كه در رحم واقع مىشود ، سپس قبل از اينكه به كمال برسد ساقط مىگردد ، همه را مىداند .\r\n وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي \r\n\r\n","description":"","footnote":"","page_name":" 67 ","page_number":67},
  {"content":"\r\n\r\n كِتابٍ مُبِينٍ  در مورد هيچ دانه‌اى در زير تاريكيهاى زمين و هيچ خشك و ترى نيست مگر اينكه در كتاب مبين ( قرآن ) مسطور است .\r\n حَبَّةٍ  در خبر تعميم داده شده است ، و تعميم آن بر تو آسان است . ( حبّه مادّى يا روحانى و امر ولايت و غيره ) در عبارت پيش معلوم بودن « يعلم » - نه ثابت بودن - را براى برگ كه افتادن لازمهء آن است بيان داشت .\r\nدر اينجا مىخواهد آنچه را كه ثابت است بيان دارد و نسبت ثبوت در كتاب براى اشياى ثابت ، جهت اشعار به اين مطلب است كه آنچه كه ساقط است از كتاب ساقط است و آنچه كه ثابت است در كتاب ثابت است ( خلاصه اينكه خدا به غير ثابتها و ثابتها كه در كتاب مبين موجود است آگاهى دارد ) . و كتاب مبين عبارت از لوح محفوظ است و صورت آن نبوّت است ، و صورت نبوّت قرآن است كه خداوند آن را به محمّد صلّى اللّه عليه و آله داده است . و همهء اين‌ها صورت ولايت است كه اصل و صاحب آن امير المؤمنين عليه السّلام است ، پس علم كتابى كه هيچ خشك و ترى نيست مگر اينكه در آن ثابت باشد ، نزد على عليه السّلام است .\r\nترجمه و تفسير آيات 70 - 60\r\n\r\n[ سوره الأنعام ( 6 ) : آيات 60 تا 70 
  ]\r\nوَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيهِ لِيُقْضى أَجَلٌ مُسَمًّى ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ ( 60 ) وَ هُوَ الْقاهِرُ فَوْقَ عِبادِهِ وَ يُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nلا يُفَرِّطُونَ ( 61 ) ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ ( 62 ) قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ تَضَرُّعاً وَ خُفْيَةً لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ ( 63 ) قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ ( 64 )\r\nقُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ ( 65 ) وَ كَذَّبَ بِهِ قَوْمُكَ وَ هُوَ الْحَقُّ قُلْ لَسْتُ عَلَيْكُمْ بِوَكِيلٍ ( 66 ) لِكُلِّ نَبَإٍ مُسْتَقَرٌّ وَ سَوْفَ تَعْلَمُونَ ( 67 ) وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ( 68 ) وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ ( 69 )\r\nوَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ وَ إِنْ تَعْدِلْ كُلَّ عَدْلٍ لا يُؤْخَذْ مِنْها أُولئِكَ الَّذِينَ أُبْسِلُوا بِما كَسَبُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 70 )\r\n\r\nترجمه :\r\n( 6 / 70 - 60 )\r\nو اوست خدايى كه چون شب به خواب مىرويد جان شما را نزد خود برده و شما را مىميراند ، و كردار شما را در روز مىداند . پس از آن مرگ موقّت خواب ، شما را بر مىانگيزاند تا\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبه اجلى كه در قضا و قدر معيّن است برسيد سپس هنگام مرگ به سوى او باز مىگرديد تا به نتيجهء آنچه كرده‌ايد آگاهتان سازد ،\r\nو اوست خدايى كه قهر و اقتدارش ما فوق بندگان است و براى نگهبانى شما فرشتگان را مىفرستد تا آنگاه كه مرگ يكى از شما فرارسد فرستادگان ما بىهيچ كوتاهى و گذشتى جان او را بگيرند .\r\nسپس به سوى خداى عالم كه به حق مولاى بندگان است باز مىگردند . آگاه باشيد كه حكم خلق با خداست و او را زودتر از هر محاسبى به حساب خلق رسيدگى تواند كرد .\r\nبگو اى پيامبر آن كيست كه شما را از تاريكيها و سختيهاى بيابان و دريا نجات مىدهد كه او را به زارى و از باطن قلب مىخوانيد كه اگر ما را از اين مهلكه نجات داد پيوسته شكرگزار او هستيم ،\r\nبگو خداست كه شما را از آن سختيها مىرهاند و از اندوه نجات مىدهد باز هم به او شرك مىآوريد ،\r\nبگو او تواناست كه بر شما بلايى و عذابى از آسمان يا زمين فرستد يا شما را به اختلافات كلمه و پراكندگى و مخالفت در افكند و بعضى را به عذاب بعضى ديگر گرفتار سازد ، بنگر چگونه آيات خود را به راههاى گوناگون بيان مىكنيم باشد كه مردم چيزى بفهمند .\r\nقوم تو آن آيات خدا و قرآن را تكذيب كردند در صورتى كه آنها تماما حق و حقيقت است . بگو اى پيامبر من نگهبان شما نيستم ( كه شما را به جبر ، از كفر و انكار باز دارم )\r\nهر خبرى را كه پيامبران به شما دادند وقت معيّنى است و به زودى بر صدق آن آگاه شويد .\r\nچون گروهى را ديدى براى خرده گيرى و طعن زدن در آيات ما گفتگو مىكنند ، از آنها دورى گزين تا در سختى ديگر وارد\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشوند ، و چنان كه شيطان البتّه فراموشت ساخت بعد از آنكه متذكّر كلام خدا شدى ديگر با گروه ستمگر ، مجالست مكن .\r\nبر كسانى كه پرهيزكارند ، عقوبت حساب بدكاران نخواهد بود .\r\nليكن فقط بر آنهاست كه بدان را پند داده متذكّر سازند شايد از كار خود پرهيز كنند .\r\nاى رسول آنان را كه دين خود را به بازيچه و هوسرانى گرفتند و زندگانى دنيا آنها را فريب داد ، به حال خود واگذار همين قدر به آنها تذكّر ده كه سر انجام ، هر كس به عمل خود گرفتار مىشود و كسى را جز خدا ( در دو عالم ) دادرس و شفيعى نخواهد بود و هر چه بر اين آسايش خود از عذاب قيامت فديه دهد از او نپذيرند ( اگر باز پند نگرفتند غم مدار كه ) آنها همان كسانى هستند كه عاقبت به هلاكت مىرسند و به كيفر كفرشان به شرابى از حميم ( گداخته‌هاى ) جهنّم و عذابى دردناك گرفتار مىشوند .\r\n\r\nتفسير\r\n وَ هُوَ الَّذِي يَتَوَفَّاكُمْ بِاللَّيْلِ  توفّى عبارت از گرفتن چيزى است با تمام اجزائش و مقصود در اينجا مطلق گرفتن است . و پس از آنكه احاطهء عملش را ذكر كرد خواست احاطهء ربوبيّت و الهيّتش را ذكر كند ، فرمود :\r\n وَ يَعْلَمُ ما جَرَحْتُمْ بِالنَّهارِ  خدا مىداند آنچه را كه در روز كسب كرديد .\r\n ثُمَّ يَبْعَثُكُمْ فِيهِ  سپس از خوابتان در آن روز بر مىانگيزد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n لِيُقْضى أَجَلٌ مُسَمًّى  يعنى تا مدّت عمر شما بگذرد ، يا تا عمر شما به خاتمه برسد .\r\n  ثُمَّ إِلَيْهِ مَرْجِعُكُمْ ثُمَّ يُنَبِّئُكُمْ بِما كُنْتُمْ تَعْمَلُونَ وَ هُوَ الْقاهِرُ فَوْقَ عِبادِهِ   در بين آنها به آنچه بخواهد بدون مانع حكم مىكند . و به قهر و تسلّط و احاطه‌اش اكتفا نمىكند .\r\n وَ يُرْسِلُ عَلَيْكُمْ حَفَظَةً  بر شما نگهبانانى مىفرستد كه شما را از شرّ شياطين سركش و شيران زمين و ساير آفات محفوظ دارند و نيز اعمال شما را با نوشتن و ثبت كردن حفظ نمايند .\r\n حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا  و بيان توفّى و ميراندن خدا و رسولان و ملائكه و ملك‌الموت در سورهء « نساء » گذشت .\r\n وَ هُمْ لا يُفَرِّطُونَ  يعنى چيزى از قوا و جنود متوفّى از آنها غايب و كم نمىشود و اين جمله تأكيد مفهوم « توفّته » به حسب معنى است .\r\n ثُمَّ رُدُّوا إِلَى اللَّهِ مَوْلاهُمُ الْحَقِّ  همان‌طور كه از طرف او آمدند در آن روز يا مطلقا به سوى او كه به حقّ مولاى بندگان است ، باز مىگردند .\r\n أَلا لَهُ الْحُكْمُ وَ هُوَ أَسْرَعُ الْحاسِبِينَ  آگاه باشيد كه حكم خلق با خداست و او زودتر از هر محاسبى به حساب خلق رسيدگى تواند كرد .\r\n قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ تَدْعُونَهُ \r\n\r\n","description":"","footnote":"","page_name":" 72 ","page_number":72},
  {"content":"\r\n\r\n تَضَرُّعاً وَ خُفْيَةً  بگو اى پيامبر آن كيست كه شما را از تاريكيها و سختيهاى بيابان و دريا نجات مىدهد كه او را با زارى و در نهان مىخوانيد . يعنى بدين‌وسيله از آنها اقرار بگيرد كه خداى شما همان است كه او را به زارى و از باطن مىخوانيد ، در حالى كه مىگوئيد :\r\n لَئِنْ أَنْجانا مِنْ هذِهِ لَنَكُونَنَّ مِنَ الشَّاكِرِينَ  كه اگر ما را از اين مهلكه نجات دهد از شكرگزاران خواهيم بود .\r\n قُلِ اللَّهُ يُنَجِّيكُمْ مِنْها وَ مِنْ كُلِّ كَرْبٍ ثُمَّ أَنْتُمْ تُشْرِكُونَ  بگو خداست كه شما را از آن سختيها مىرهاند و از اندوه نجات مىدهد ولى شما باز هم به او شرك مىورزيد . اين سخن از باب تهديد است .\r\n قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ  او قادر است كه عذابى از بالاى سرتان فرستد چنان كه بر قوم لوط بارانى از سنگ فرستاد .\r\n أَوْ مِنْ تَحْتِ أَرْجُلِكُمْ  يا از زير پايتان مانند غرق فرعون و قومش و فرو بردن قارون به زير زمين .\r\n أَوْ يَلْبِسَكُمْ شِيَعاً  يعنى افكار فرقه‌هايى يا مسلك‌هايى كه هواها و خواستهايشان مختلف است ، با انديشه‌هاى شما درآميزد زيرا هر گروهى پيرو پيشواى خود است .\r\n وَ يُذِيقَ بَعْضَكُمْ بَأْسَ بَعْضٍ  و با قتال و راندن و دفع همديگر و سرقت و راهزنى ، سختى و بدبختى از جانب برخى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبر برخى ديگر مىچشاند .\r\n انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ  بنگر كه چگونه در آيات تصرّف مىكنيم ، شايد آيات قدرت ما را بفهمند ، زيرا قدرت بر تفضّل كردن بر مؤمنين و انتقام گرفتن از كافرين را داريم .\r\nاز امام صادق عليه السّلام است كسانى كه فوق شما هستند پادشاهان ظالمند ، و كسانى كه زير پاى شما هستند بندگان و كسانى هستند كه خيرى در آنان نيست ، و معنى  يَلْبِسَكُمْ شِيَعاً  اين است كه بعضى از شما را بعضى ديگر مىآميزد به نحوى كه بين شما دشمنى و عصبيّت القا شود ، و به بعضى از شما ، عذاب بعضى ديگر را مىچشاند و آن بدى همسايگى است و امثال اين خبر به تو نشان مىدهد كه چگونه خداوند ، آيات و الفاظ را به مقدار ممكن و وسعت لفظ تعميم مىدهد .\r\n وَ كَذَّبَ بِهِ قَوْمُكَ  يعنى قادر بودن خدا ، يا على عليه السّلام را يا عذاب ، يا قرآن را كه در آن ذكر عذاب است ، تكذيب كردند .\r\n وَ هُوَ الْحَقُّ  در حالى كه آن حق است ، حقّى كه محقّق و ثابت شده است .\r\n قُلْ لَسْتُ عَلَيْكُمْ بِوَكِيلٍ  بگو من وكيل آنها نيستم تا شما را از تكذيب منع كنم ، بلكه بر عهدهء من فقط تبليغ است .\r\n لِكُلِّ نَبَإٍ مُسْتَقَرٌّ  يعنى براى هر خبر ، وقت خاصّى است . و آن در بين عرب مانند يك مثل است .\r\n وَ سَوْفَ تَعْلَمُونَ  وقت وقوع آن را به زودى خواهيد دانست .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n وَ إِذا رَأَيْتَ الَّذِينَ يَخُوضُونَ  ( خوض ) دقّت در سير است ، در خشكى باشد يا دريا ، و بيشتر در آب استعمال مىشود ، و مقصود در اينجا دقّت در سير نظر و فكر است .\r\n فِي آياتِنا  آيات تدوينى و تكوينى ، كه بزرگترين آنها ولايت است ، و امام باقر عليه السّلام درباره اين آيه فرمود : كلام دربارهء خدا ، و بحث و جدال دربارهء قرآن ، مانند سخن قصه‌گويان در بين مردم است .\r\n فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ  پس از آنها دورى كن تا در سخنى ديگر وارد شوند اين قسمت اوّليّه نهى از نشستن با آنهاست .\r\n وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ  چنانچه شيطان فراموشت ساخت بعد از آنكه خدا را به ياد آورى ديگر با آن گروه ستمگر مجالست مكن اشاره به اين است كه هر كس در آيات فرورود و خوض كند از خودش بازداشته مىشود و هر كس از خودش باز داشته نشود ، او ظالم است .\r\nاز سوى ديگر انتقاد و جدل كردن در آيات ، دليل عدم فرمان‌بردارى اوست و آن خود ظلم ديگرى است .\r\n وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ  چيزى از حساب ستمكاران بر عهدهء پرهيزكاران نيست و از جدل كردن از جدل در آيات مىپرهيزند اگر چه اتّفاق بيفتد كه فراموش كنند و با آنان بنشينند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n وَ لكِنْ ذِكْرى  و لكن بر آنهاست كه قبح بحث و انتقاد در آيات را به آنان يادآور بحث و جدل و تا حدّ امكان آنها را به قبايح اعمالشان متوجّه سازند .\r\n لَعَلَّهُمْ يَتَّقُونَ  يعنى شايد كه از بحث و جدل در آيات بپرهيزند ، و آيات را به نحوى ذكر نكنند كه در آن استهزاء باشد ، و در گمراهى و عقوبتش واقع نشوند .\r\nاز امام باقر عليه السّلام است كه فرمود : وقتى آيه نازل شد كه :\r\nديگر پس از ذكر و ياد من ، با قوم ستمكاران ننشين ، مسلمانان گفتند : چه كار بكنيم ؟\r\nهرگاه مشركين استهزا بكنند بلند شويم و آنها را رها كنيم و برويم ، ديگر نبايد داخل مسجد الحرام بشويم ، و ديگر نبايد به بيت الحرام طواف بكنيم ، پس خداى تعالى اين آيه را نازل فرمود :  وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ  كه به يادآورى و آگاهى و بينائى در حدّ امكان فرمان داد .\r\n وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً  لعب چيزى است كه داراى غايت عقلى نباشد ولى غايت خيالى داشته باشد ، مانند بازى كردن اطفال ، و لهو آن است كه نه غايت عقلى دارد و نه غايت خيالى اگر چه يك غايت مخفى داشته باشد مانند گذراندن يك عادت ، و مقصود عدم تعرّض به كسى است كه دينش را به سبب خيالش اخذ كرده است ، و غايتى جز غايت‌هاى خيال دنيوى براى آن تصوّر نكرده است از قبيل جاه و مناصب و يا صحّت و توسعه يا توافق با دوستان ، يا برترى بر امثال خودش ،\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nيا تنعّم در آخرت و نجات از عقوبت در آن ، يا نزديكى با ائمّه و انبيا عليهم السّلام در بهشت ، يا نزديكى به خدا و مخصوص بودن به اين نزديكى از بين دوستانش ، و اين بدان جهت است كه صورت دين را براى دنيا گرفته‌اند و دين را ابزارى براى دنياى خود قرار داده‌اند ( دين را به خاطر دنيا آلت شرك قرار داده‌اند ) و اينكه خداى تعالى مىفرمايد :\r\n وَ غَرَّتْهُمُ الْحَياةُ الدُّنْيا  ( و زندگى دنيا آنان را فريفت ) اشاره به همين است .\r\n وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ  و آنها را به وسيلهء قرآن ، به ولايت ياد آورى كن ، يا به دوستى على عليه السّلام يا به على عليه السّلام تذكّر بده تا مبادا نفسى از نعمت‌هاى آخرت به سبب اعمالى كه كسب كرده است منع شود .\r\nزيرا هر نفسى در گرو اعمالى است كه كسب كرده است مگر آنان كه دوستدار امير المؤمنين عليه السّلام شدند .\r\n لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ  براى او غير از خدا نه سرپرستى و نه شفاعت كننده‌اى وجود دارد . اين جمله صفت بيانى « نفس » است . ( نفسى كه به غير خدا يار و ميانجى ندارد ) يا استيناف است در موضع تعليل ، در مورد ولى و شفيع قبلا توضيح داده شده است .\r\n وَ إِنْ تَعْدِلْ كُلَّ عَدْلٍ  و اگر هر نوع فدا بدهى .\r\n لا يُؤْخَذْ مِنْها أُولئِكَ  از كسانى كه دينشان را بازيچه و لهو گرفته‌اند پذيرفته نيست .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n الَّذِينَ أُبْسِلُوا بِما كَسَبُوا  زيرا آنها از آنچه به دست آوردند سر افكنده شدند ، اين سخن استيناف است كه در موضع تعليل به كار رفته ( به دليل آنكه چنين كردند سر افكنده شدند ) .\r\n لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ  از باب كنايه از آنان و مدارا كردن با آنهاست .\r\nترجمه و تفسير آيات 80 - 71\r\n\r\n[ سوره الأنعام ( 6 ) : آيات 71 تا 80 
  ]\r\nقُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ لَهُ أَصْحابٌ يَدْعُونَهُ إِلَى الْهُدَى ائْتِنا قُلْ إِنَّ هُدَى اللَّهِ هُوَ الْهُدى وَ أُمِرْنا لِنُسْلِمَ لِرَبِّ الْعالَمِينَ ( 71 ) وَ أَنْ أَقِيمُوا الصَّلاةَ وَ اتَّقُوهُ وَ هُوَ الَّذِي إِلَيْهِ تُحْشَرُونَ ( 72 ) وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ وَ يَوْمَ يَقُولُ كُنْ فَيَكُونُ قَوْلُهُ الْحَقُّ وَ لَهُ الْمُلْكُ يَوْمَ يُنْفَخُ فِي الصُّورِ عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ ( 73 ) وَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ ( 74 ) وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ ( 75 )\r\nفَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ ( 76 ) فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ ( 77 ) فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ ( 78 ) إِنِّي\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nوَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ ( 79 ) وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلاَّ أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ ( 80 )\r\n\r\nترجمه :\r\n( 6 / 80 - 71 )\r\nبگو اى پيغمبر ، چرا ما خدا را رها كرده و چيزى را مانند بتان كه هيچ قادر بر سود و زيان ما نمىباشند به خدائى بخوانيم ؟ و باز به خوى جاهليّت بعد از آنكه خدا ما را هدايت كرد برگرديم ؟ تا مانند كسى شويم كه فريب و اغواى شيطان ، او را در سرزمين سرگردان نموده است ؟ آن گمشده را يارانى است كه شخصى را به سوى خود هدايت مىكنند . بگو هدايت خدا ، در حقيقت هدايت است و ما مأموريم كه تسليم فرمان خداى جهان باشيم ،\r\nو آنكه نماز را بر پا داريد و نسبت به او پرهيزكارى ورزيد و اوست آنكه به سوى او گرد آورده مىشويد .\r\nو اوست خدايى كه آسمانها و زمين را به حقّ آفريد و روزى كه ( نداى حق در خوابگاه عدم به هر چيز ) خطاب كند كه موجود باش آن چيز بىدرنگ موجود خواهد شد سخن او حق است و پادشاهى عالم كه در صور بدمند تنها با اوست و داناى نهان و آشكار خلق ، اوست و هم به تدبير خلق دانا و بر همه چيز عالم آگاه است .\r\nو ياد كن وقتى را كه ابراهيم به پدرش آزر ( عمو و مربّيش كه عرب بر آن پدر اطلاق مىكنند ) گفت آيا بتها را به خدايى برگزيده‌اى و من به راستى تو و پيروانت را در گمراهى آشكار مىبينم ، و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nهمچنين ما بر ابراهيم ملكوت باطن آسمانها و زمين را ارائه داديم تا به مقام اهل يقين رسيد .\r\nپس چون شب تاريك در آمد ستاره درخشانى را ديد ( براى هدايت مشركان ) گفت : اين پروردگار من است پس چون آن ستاره غروب كرد گفت : من چيز نابود شونده را به خدائى نخواهم گرفت .\r\nپس چون شب شد و ماه تابان را ديد باز براى هدايت قوم خود گفت اين خداى من است و وقتى كه آن هم نابود شد ماه‌پرستان را متذكّر شد كه آن نيز خداى نباشد .\r\nگفت خداى من اگر مرا هدايت نكند همانا من از گروه گمراهان عالم خواهم بود ،\r\nپس چون صبحگاه خورشيد درخشان را ديد باز براى ارشاد قوم گفت اين خداى من است اين از آن ستاره و ماه باعظمت‌تر و روشن‌تر است پس چون آن نيز نابود گرديد ، گفت اى گروه مشركان من از آنچه شريك خدا قرار مىدهيد بيزارم .\r\nمن ايمان خالص را به سوى خدايى آوردم كه آفرينندهء آسمانها و زمين است و من هرگز با عقيده جاهلانهء مشركان موافق نخواهم بود .\r\nقوم ابراهيم با او در مقام خصومت و احتجاج بر آمدند ابراهيم گفت : آيا با من دربارهء خدا مجادله مىكنيد ؟ و حال آنكه خدا مرا هدايت كرد و هيچ از آنها كه شريك خدا مىخوانيد بيمى ندارم مگر آنكه خدا بر من چيزى بيمناك بخواهد ، حكم پروردگار من به همهء موجودات محيط است آيا متذكّر اين حقيقت نمىشويد ؟\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nتفسير\r\n قُلْ أَ نَدْعُوا مِنْ دُونِ اللَّهِ ما لا يَنْفَعُنا وَ لا يَضُرُّنا وَ نُرَدُّ عَلى أَعْقابِنا بَعْدَ إِذْ هَدانَا اللَّهُ  يعنى پس از آنكه خدا ما را به راه راست هدايت كرد كه آن ولايت است ، بگو براى چه به آن چيزهايى كه سود و زيانى ندارند رو آورديم .\r\n كَالَّذِي اسْتَهْوَتْهُ الشَّياطِينُ  مانند كسى كه شيطان و جنّ او را بر غير راه راست برده ،  فِي الْأَرْضِ حَيْرانَ  در زمين سرگردان است و نمىداند كجا مىرود و او را كجا مىبرند .\r\n لَهُ أَصْحابٌ  يعنى اين گمشده و سرگردان يارانى دارد كه به او رحم مىكنند .\r\n يَدْعُونَهُ إِلَى الْهُدَى  و آن گمشده را به طريق دعوت مىكنند در حالى كه از باب ترحّم به او مىگويند  ائْتِنا  به سوى ما بيا ، و او اجابت نمىكند ، چون جنّ زده شده است .\r\n قُلْ  به آنان بگو كه مثل شما مانند اين گمشده است كه شياطين بر شما غلبه كرده و عقول شما را سلب كرده است ، و من و ياران من مانند رفقاى آن گمشده هستيم كه شما را به راه راست كه آن ولايت على عليه السّلام است فرا مىخوانيم و به شما مىگوئيم كه ولايت على عليه السّلام عبارت از هدايت خداست .\r\n إِنَّ هُدَى اللَّهِ هُوَ الْهُدى  حقيقت هدايت ، هدايت خداست و هدايتى جز خدا نيست .\r\n وَ أُمِرْنا لِنُسْلِمَ لِرَبِّ الْعالَمِينَ  اين جمله يك نقل قول است ، يعنى بگو ما مأمور شده‌ايم كه تسليم پروردگار عالميان\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nشويم و اين بدان جهت است كه بعد از اتمام حجّت از آنها اعراض كنى ، يا به آنها در اظهار دعوى انصاف دهى .\r\n وَ أَنْ أَقِيمُوا الصَّلاةَ  عطف است بر « لنسلم » حرف و « ان » تفسيريّه است ، و بعضى گفته‌اند : عطف است « نسلم » به تقدير دخول لام بر آن « لان » يا « ان » مصدريّه است و لكن دخول « ان » مصدريّه بر جهت انشاء و پديد آوردن قليل و اندك است ، و خطاب در قول خدا « اقيموا » مانع مصدريّه بودن « ان » است .\r\n وَ اتَّقُوهُ وَ هُوَ الَّذِي إِلَيْهِ تُحْشَرُونَ  جمله حاليه است يا معطوف است بر جمله  إِنَّ هُدَى اللَّهِ هُوَ الْهُدى  .\r\n وَ هُوَ الَّذِي خَلَقَ السَّماواتِ وَ الْأَرْضَ بِالْحَقِّ  او آن كسى است كه آسمانهاى ارواح و زمين اشباح را به سبب حقّى كه آن مشيّت و ولايت على عليه السّلام است بيافريند چنان كه تحقيق آن گذشت . يا در حالى كه متلبّس به حق است كه ولايت با همه است و همه چيز به ولايت پايدار است و هيچ چيز از ولايت خالى نمىشود .\r\n وَ يَوْمَ يَقُولُ  عطف است بر منصوب « اتّقوه » يا بر « سماوات » يا بر  قُلْ إِنَّ هُدَى اللَّهِ  به تقدير « ذكر » يا « ذكر » يا خبر قول خدا « الحقّ » است ، و جمله عطف است بر جمله  هُوَ الَّذِي إِلَيْهِ تُحْشَرُونَ  يا ظرف است متعلّق به « الحقّ » يا به « عالم الغيب » و معنى آن اين است كه قول او حقّ است يا عالم به غيب است روزى كه به چيزى كه مىخواهد ايجادش كند و اين جمله عالم الغيب . . . » را جهت قصد تعميم و ايجاز و اختصار ، حذف كرد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n كُنْ  يعنى : به آن چيزى كه مىخواهد بوجود آورد بمحض اينكه بگويد « كن » ( وجود پيدا كن ) .\r\n فَيَكُونُ  پس آن چيز وجود پيدا مىكند يعنى بدون خوددارى و بدون درنگ ايجاد مىشود .\r\nبدانكه  يَوْمَ  همان‌طور كه به روز عالم طبع ، اطلاق مىشود ، همين طور بر هر يك از مراتب عالم نيز اطلاق مىگردد ، چون هر يك از آن مراتب نسبت به مرتبهء پايين‌ترش روز است ، و مرتبهء پائينتر نسبت به مرتبهء بالا شب است .\r\nو چون عالم طبع عالم اسباب است بدين معنى كه سنّت خداى تعالى به اين جارى شده است كه اشيا را بواسطهء اسباب ايجاد كند گويا كه موجودات عالم طبع به محض قول خدا بدون آماده شدن اسباب از وجود پيدا كردن ابا دارند ، و مكلّف‌ها نيز از قول او ابا دارند .\r\nولى چون مراتب آخرت با تمام موجوداتش اعمّ از مادّه و مدّت مسبوق به ساير اسباب نيست موجودات آن به محض قول خدا قائم است ، و به امر خدا موجود مىشود ، بنابراين روزى كه خداوند مىگويد  كُنْ ، فَيَكُونُ  مختص به روزهاى آخرت است .\r\n قَوْلُهُ الْحَقُّ  معنى آن اين است : قول خدا كه آن مشيّت است حق است ، زيرا مشيّت همهء اضافات خدا به سوى خلق است يا اينكه قول خدا حقيقت ثابت است كه آن عين فعل خدا مىباشد ، و آن صدا نيست كه به گوش بخورد ، و لفظ نيست كه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nشنيده شود .\r\n وَ لَهُ الْمُلْكُ  ملك گاهى بر عالم طبع اطلاق مىشود در مقابل ملكوت و جبروت ، و گاهى بر چيزى اطلاق مىشود كه شامل همه موجودات است كه مملوك خداى تعالى است ، و همين معنى در اينجا مقصود است ، و ممكن است مقصود معنى اوّل باشد بنابراين كه مقصود از  لَهُ الْمُلْكُ  اين باشد كه ملك ، روزى كه در صور دميده مىشود خالص براى خداست ، و در غير آن روز گمان مىشود كه غير او تصرّف در ملك دارد ، و روى همين جهت ثنوىها به توهّم افتادند و گفتند : ظلمت در مقابل نور است ، يا اهريمن در مقابل يزدان ، و هر يك از آن دو داراى تصرّف در ملك است .\r\n يَوْمَ يُنْفَخُ فِي الصُّورِ  بدل است از « يوم يقول » يا ظرف مستقر است ، خبر « قوله الحقّ » است ، يا خبر بعد از خبر است براى « قوله » يا ظرف است متعلّق به « قوله » يا « بالحق » يا به ظرف « له الملك » يا به « عالم الغيب » . و « صور » شاخى است كه در آن دميده مىشود از « صار » به معنى صدا در آوردن مىباشد .\r\n عالِمُ الْغَيْبِ وَ الشَّهادَةِ وَ هُوَ الْحَكِيمُ الْخَبِيرُ  داناى نهان و آشكار خلق اوست و به تدبير خلق دانا و بر همه چيز عالم آگاهست كه اين جمله مانند نتيجهء جملات گذشته است .\r\n وَ إِذْ قالَ إِبْراهِيمُ لِأَبِيهِ آزَرَ  بعضى گفته‌اند : بين عالمان نسب اختلافى نيست در اينكه اسم پدر ابراهيم « تارخ » بوده است و آن موافق با مذهب شيعه است كه معتقدند كه پدران انبيا\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاز شرك پاك هستند ، و اينكه « آزر » جدّ مادرى يا عموى ابراهيم بوده است .\r\n  أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ   يعنى مانند اينكه به ابراهيم بطلان بت‌ها و گمراهى قومش را نشان داديم همان‌طور ملكوت آسمانها را نشان داديم ، و تغيير به مستقبل براى حاضر ساختن آن است چون از امور غريبه است ، و ملكوت مبالغه در مالك است مانند جبروت در جابر ، و طاغوت در طاغى . چون عالم طبع مالكيّتى در آن متصوّر نيست و در آن جز مملوكيّت صرف چيزى نمىباشد ، لذا ملكوت ناميده نشده بلكه ملك ناميده شده است .\r\nو باطن علم طبع از عالم مثال و ما فوق آن ملكوت ناميده مىشود ، چون نسبت به مادون خود مالكيّت و تصرّف دارد ، و گاهى ملك اطلاق مىشود بر ما سوى اللّه و بر مثال ، و بر رسالت و غير اين‌ها به اعتبار اينكه آنها مملوك حق اوّل تعالى هستند .\r\nو مقصود از ملكوت در اينجا عالم مثال ، يا عالم مثال و ما فوق آن است اگر مقصود از ارائه و نشان دادن اعم از كشف صورى باشد ، و مقصود از آسمانها و زمين آسمانها و زمين طبيعى است .\r\n وَ لِيَكُونَ مِنَ الْمُوقِنِينَ  يعنى تا اينكه انس پيدا كند و به ما نزديك شود تا از يقين‌كنندگان باشد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nقمى از امام صادق عليه السّلام نقل كرده است كه رؤيت ملكوتى ابراهيم چنان بوده است كه زمين و اهل زمين را بركند و برهنه كرد ، و نيز آسمان و اهل آن را ، و ملك كه آسمان را حمل مىكند و عرش و كسى كه بر عرش است ، و اين معنى دلالت مىكند بر اينكه فقط كشف صورى نبوده است .\r\n فَلَمَّا جَنَّ عَلَيْهِ اللَّيْلُ  يعنى وقتى كه تاريكى شب همه جا را پوشانيد .\r\n رَأى كَوْكَباً  ستاره‌اى ديد . در خبر است كه ستاره خاص بوده است .\r\n قالَ هذا رَبِّي  اين كلام از ابراهيم محتمل است كه بر سبيل مماشات و كنار آمدن با قوم باشد به اينكه دخول در دين آنها را اظهار بنمايد ، سپس استدلال به غروب و زوال بر عدم تربيت استقلالى آن بكند تا اينكه به دعوت و انصاف نزديكتر ، و از فريب و بيراهه رفتن دور تر ، باشد .\r\nو از اين كلام ، دروغ حرام لازم نمىآيد ، زيرا كه او در مقام اصلاح بوده ، يا قصد تربيت آنها را داشته است ، مانند تربيت و تأثير كواكب نسبت به مواليد به اذن خدا و اينجا توريه ( بيان امرى بر خلاف حقيقت در جهت تقيّه ) كرده است به نحوى كه گمان شود منظور او از ربّ همان ستاره است ( درحالىكه چنين نيست ) يا اينكه قصد انكار داشته و اينكه آن نمىتواند خدا باشد و لكن توريه كرده و مطلب را به صورت اخبار ادا كرده است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو آنچه كه در نفسش تقدير گرفته بوده استفهام انكارى بوده است ، و محتمل است كه بر سبيل استفهام انكارى براى انكار بر قومش باشد ، چون قوم او سه صنف بودند ، يك صنف ستارگان را عبادت مىكردند ، و صنف دوّم ماه را ، صنف سوّم آفتاب را ، پس عبادت هر سه طايفه را انكار كرد .\r\nو محتمل است كه بر سبيل اخبار احتمالى باشد كه براى هر استدلال كننده‌اى صحيح است كه در نخستين نگاه احتمالى را در نظر گيرد و آن را دليل بداند كه در نظر اوّل چون استدلال ابراهيم در وقتى بوده است كه تازه از مخفيگاه خود كه مادرش او را در آنجا مخفى كرده بود خارج شده بود و در پى يافتن حقيقت بود .\r\nو آنگاه كه بعد از دقّت معلوم شد به دليلى كه در وهلهء اوّل به آن رسيده دليل و نتيجهء صحيحى نبوده است آن را انكار كرده ، گفت : دليل صحيح ، مفيد اين نتيجه نمىتواند باشد . و مانند اين كار از هر كسى كه اراده تحقيق داشته و از تقليد خارج شود پسنديده است و اين شرك نيست .\r\nو همهء اين معانى از آنها روايت شده است ، چون قرآن داراى وجوه متعدّد است . و مادام كه ائمّه عليهم السّلام فاسد بودن آن وجه را ذكر نكرده باشند حمل بر جميع وجوه مىشود ، و اين معنى چيزى است كه مقتضى تنزيل است ، و امّا بر حسب تأويل مىگوئيم :\r\nسالك مادام كه در مخفيگاه تاريك نفس خودش\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمىباشد ، و با تولّد دوّم به فراخناى عالم ملكوت خارج نشده است متحيّر مىباشد و نمىداند از كجا و به سوى كجا و در كجاست ، سپس وقتى كه عنايت الهى او را درك كرد و اندكى از قعر مخفيگاه نفسش بيرون آمد بر او حالات و اطوار و تاريكىها و نورها و روشن‌كننده‌ها عارض مىشود پس بسا انوار عجيب رنگارنگى را با رنگهاى مختلف مىبيند ، و چه بسا ستارگان و ماهها و آفتاب‌هائى مىبيند و از تفكّر و استعمال مقدّمات غافل مىشود پس در ابتداى روايت خود گمان مىكند ستاره يا ماه يا آفتاب خداست ، پس جبرئيل عقل به او صيحه مىزند و پس از محو از حالت اوّل در او پيشرفتى حاصل مىشود ، و نظر به از بين رفتن و تغيير و غروب آنچه را كه ديده مىكند پس مىفهمد كه آن خدا نبوده است ، پس مانعى ندارد كه حال ابراهيم در ابتداى خروجش از مخفيگاه نفس مانند حال ساير سالكين باشد كه در ابتداى رؤيتش ستاره را خدا گمان كند ، سپس با عقلش به زوال و تغيير آن نظر مىكند پس مىبيند كه آن خدا نيست ، و از اين قضيّه نه شرك لازم مىآيد و نه كفر ، زيرا همهء آن نورها ظهورهاى نور الانوار است ، و گاهى حكم ظاهر بر مظهر غلبه مىكند . به نحوى كه گمان مىشود كه مظهر همان ظاهر است .\r\n فَلَمَّا أَفَلَ قالَ لا أُحِبُّ الْآفِلِينَ  چون در نفس خودش انگيزه قوى بر تبرّى و نفى ربوبيّت و غرضش كنار آمدن با قوم بود از خودش انصاف ظاهر ساخته است تا در مجادله و بحث نيكويى وارد گردد لذا دوست داشتن غروب‌كننده و زائل\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشونده را از خودش نفى كرد ، تا كنايهء مخفى از نفى ربوبيّت آنها باشد ازاين‌رو هيچ يك از ادات تأكيد را جهت تأكيد نياورده است .\r\n فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ  چون انگيزه نفى ربوبيّت در نفس او قوى شد ، و قوم را با كنايه مخفى بر نفى ربوبيّت مثل ماه را آگاه كرد ، اين دفعه كنايه را روشن‌تر از اوّل بيان كرد .\r\nبدين گونه كه نسبت گمراهى را اوّلا به خودش داد تا اينكه به انصاف در كنايه نزديكتر باشد و گفت :\r\n لَئِنْ لَمْ يَهْدِنِي رَبِّي  ( اگر پروردگارم مرا هدايت نمىكرد ) در مرحلهء دوّم به طور صريح تمكّن در ضلالت و گمراهى را به خود نسبت داد و فرمود :\r\n لَأَكُونَنَّ مِنَ الْقَوْمِ الضَّالِّينَ  ( در اين صورت حتما از گروه گمراهان مىباشم ) و حكم را با مؤكّدات متعدّد تأكيد كرد .\r\n فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ  مذكّر آوردن اسم اشاره با اعتبار خبر است و نيز براى اين است كه ربّ را از نشانهء تأنيث منزّه سازد .\r\n فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ  پس از آنكه انگيزه قوى شد و حجّت تمام گشت قوم را صريحا مورد ندا قرار داد و تبرّى و نفى ربوبيّت را صريحا اظهار نمود و حكم را به وسيلهء « انّ » و جمله اسميّه تأكيد كرد ، سپس به آن هم اكتفا نكرده و ربوبيّت خدا را اظهار كرد كه او خالق كلّ است به اينكه وجه را براى او خالص گردانيد و تصريح به نفى شرك كرد در\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nحالىكه آن را تأكيد نمود ، پس فرمود :\r\n إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  يعنى من خالص براى خدا هستم .\r\n  وَ ما أَنَا مِنَ الْمُشْرِكِينَ وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ   و از مشركان نيستم پس شايسته نيست كه شما با من احتجاج و جدل كنيد چون من داراى هدايت و بيّنه هستم و شما بر كورى و گمراهى هستيد .\r\n وَ لا أَخافُ ما تُشْرِكُونَ بِهِ  گويا كه آنها جدل و محاجّه مىكردند به اينكه از خدايان آنها و از چيزهاى غير عادى كه شيطان به آنها ارائه مىكرد او را مىترسانيدند .\r\n إِلَّا أَنْ يَشاءَ رَبِّي شَيْئاً  و در اين هنگام ترس من از آنها نيست بلكه از پروردگار خودم است .\r\n وَسِعَ رَبِّي كُلَّ شَيْءٍ عِلْماً  پس من نمىترسم از اينكه مكروهى به من برسد بدون اينكه پروردگارم به آن علم داشته باشد .\r\n أَ فَلا تَتَذَكَّرُونَ  آيا متذكّر نمىشويد آنچه را كه من به شما مىگويم ؟ ! از اينكه پروردگار من ، آفريننده خدايان شماست ، و اينكه علم خدا محيط به همه است ، و قدرت و علمى براى خدايان شما نيست ، چنان كه براى پروردگار من ، قدرت كامل و علم كامل است .\r\nترجمه و تفسير آيات 90 - 81\r\n\r\n[ سوره الأنعام ( 6 ) : آيات 81 تا 90 
  ]\r\nوَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ ( 81 ) الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ ( 82 ) وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ ( 83 ) وَ وَهَبْنا لَهُ إِسْحاقَ وَ يَعْقُوبَ كُلاًّ هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ ( 84 ) وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ ( 85 )\r\nوَ إِسْماعِيلَ وَ الْيَسَعَ وَ يُونُسَ وَ لُوطاً وَ كلاًّ فَضَّلْنا عَلَى الْعالَمِينَ ( 86 ) وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ ( 87 ) ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ ( 88 ) أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ ( 89 ) أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلاَّ ذِكْرى لِلْعالَمِينَ ( 90 )\r\n\r\nترجمه :\r\n( 6 / 90 - 81 )\r\nپس چگونه از آنچه شما شريك خدا قرار مىدهيد بترسم در صورتى كه شما از شرك آوردن به خدا نمىترسيد ، با اينكه برهان و دليلى بر آن شرك نداريد آيا كدام يك از ما به ايمنى و ( كدام يك به ترس ) سزاوارتريم ؟ از خدايان بىاثر باطل شما بايد ترسيد يا از خداى تواناى من ، اگر شما فهم سخن\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمىكنيد ؟\r\nآنان كه به خدا ايمان آورده و ايمان خود را به ستم نيالودند ايمنى از آن آنهاست و هم آنها به حقيقت به سر منزل سعادت هدايت يافته‌اند ،\r\nاين است كه حجّتى كه ابراهيم را بر قومش داديم ما مقام هر كه را بخواهيم بلند مىگردانيم كه خداى تو به صلاح و نظام عالميان حكيم و داناست .\r\nو ما به ابراهيم ، اسحاق و يعقوب را عطا كرديم و همه را به راه راست بداشتيم و نوح را نيز پيش از ابراهيم و فرزندانش داود و سليمان و ايّوب و يوسف و موسى و هارون هدايت كرديم و همچنين نيكوكاران را پاداش نيك خواهيم داد .\r\nزكريّا و يحيى و عيسى و الياس همه از نيكوكارانند ،\r\nو اسماعيل و يسع و يونس و لوط از شايستگانند و ما همه آن پيامبران را بر عالميان برترى داديم\r\nو نيز برخى از پدران و فرزندان و برادران آنها را فضيلت داده و آنان را بر ديگران برگزيديم و به راه راست هدايت كرديم ،\r\nاين است راهنمائى خدا كه به آن هر يك از بندگانش را كه خواهد هدايت مىكند و اگر بر خدا شرك آورند اعمال آنها را نابود مىسازد .\r\nآنان كسانى هستند كه به ايشان كتاب و حكم و پيامبرى داديم . پس اگر آنان بدان كفر ورزيدند گروهى را به آن نگاهبان كرديم كه بدان كفر نمىورزند .\r\nآنها كسانى بودند كه خدا خود ، آنها را هدايت كرد ، تو نيز از راه آنها پيروى كن و امّت را بگو كه من از شما مزد رسالت نمىخواهم جز اينكه مىخواهم اهل عالم به ياد خدا متذكّر شوند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nتفسير\r\n وَ كَيْفَ أَخافُ ما أَشْرَكْتُمْ  يعنى شايسته من نيست ، كه من از شرك شما بترسم پس از آنكه واضح شد كه شرك‌آورندگان عاجز و جاهل هستند و اينكه پروردگار من قادر و عالم است .\r\n وَ لا تَخافُونَ أَنَّكُمْ أَشْرَكْتُمْ بِاللَّهِ  شگفتا كه مرا از عاجزى جاهل مىترسانيد ولى خود نمىترسيد كه جاهل ناتوان را با عالم توانا شريك كنيد .\r\n ما لَمْ يُنَزِّلْ بِهِ عَلَيْكُمْ سُلْطاناً  در حالى كه هيچ دليلى بر اين شرك نداريد . اين كلام ، بيان حال شركاست ، نه اينكه قيد اشراك يا مقيّد بودن به آن باشد ، به اعتبار اينكه شخص مادام كه از بيت نفس و زندان طبعش خارج نشود خروج از شرك براى او ممكن نيست ، بلكه طاعت و تبعيّت او از انبيا و اوليا جز شريك قرار دادن براى خدا و دوگانه ديدن نيست ، ولى اين شرك آوردن آن گونه است كه خداوند به آن دليل و برهان نازل كرده و طريق به توحيد و گذرگاه و پلى به سوى حقيقت قرار داده است .\r\nتحقيق اين مطلب پيش از اين بيان شد .\r\n فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ  تنبيه بر نفهمى و كند فهمى آنهاست ، بدين نحو كه كسى كه داراى علم باشد بين امن و غير آن تميز مىدهد ، و اينان كه تميز نمىدهند به علّت عدم شعور آنهاست .\r\n الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ \r\n\r\n","description":"","footnote":"","page_name":" 93 ","page_number":93},
  {"content":"\r\n\r\n هُمْ مُهْتَدُونَ  مسند اليه را با اسم اشاره بعيد تكرار كرد تا اينكه آنان را در ذهن حاضر ساخته ، اشعار به عظمت شأن آنها و تأكيد حكم باشد ، و آنها را به سبب حصر امن و اهتدى از آنان ممتاز و جدا سازد و بگويد : تنها آنهايى كه ايمان آوردند و ايمانشان را به شرك نپوشاندند به مقام امن رسيده و هدايت شده‌اند .\r\nاز امير المؤمنين عليه السّلام است كه اين كلام از تتمّهء قول ابراهيم است ، و بر حسب لفظ محتمل است كه جمله استينافيه و از جانب خدا باشد . و از رسول خدا نقل شده است كه مقصود از ظلم چيزى است كه بنده صالح گفت :\r\n يا بُنَيَّ لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ  اى فرزند شرك به خدا نياور كه همانا شرك ظلم بزرگى است .\r\nاز اين خبر استفاده مىشود كه مقصود از ايمان ، ايمان خاصّ و لوى است كه با بيعت خاصّ و قبول دعوت باطنى حاصل مىشود ، و اينكه نكره آوردن  بِظُلْمٍ  براى بزرگ شمردن آن است . و نفى نيز بر بزرگى و فخامت آن وارد شده است و از قبيل نكره در سياق نفى نيست كه مفيد عموم باشد .\r\n وَ تِلْكَ  يعنى آنچه كه از استدلال ابراهيم ذكر كرديم از اينكه زوال و فرسودگى و عدم قدرت و شعور را دليل بر بطلان معبودات آنها و عكس مطلب را دليل بر حقّ بودن معبود ابراهيم قرار داديم حجّت ماست كه به ابراهيم داديم .\r\n حُجَّتُنا آتَيْناها إِبْراهِيمَ عَلى قَوْمِهِ  يعنى آن حجّت و دليل را كه به ابراهيم الهام كرديم به سبب استدلال و قوّت نفس و\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nقدسيّت او بود .\r\n نَرْفَعُ دَرَجاتٍ مَنْ نَشاءُ  به همين دليل درجات هر كه را بخواهيم بالا مىبريم .\r\nچون اين توهّم پيش آمده كه خداوند درجات هر كس را كه بخواهد بالا مىبرد خواه با استحقاق باشد و خواه نباشد ، خداى تعالى آن را رفع نمود تا از اراده گزاف كه مسبوق به حكمت و مصلحت نباشد منزّه گردد ، و فرمود :\r\n إِنَّ رَبَّكَ حَكِيمٌ  يعنى فعل او جز از حكمت و اتّفاق فعل ناشى نمىشود .\r\n عَلِيمٌ  يعنى به مقدار استحقاق هر چيز و كيفيّت آن و آنچه كه آن اقتضا مىكند آگاه است .\r\n وَ وَهَبْنا لَهُ إِسْحاقَ وَ يَعْقُوبَ  تعظيم و بزرگداشت است به سبب بيان كردن چيزى كه خداوند بر آن منّت گذاشته است .\r\n كُلًّا هَدَيْنا وَ نُوحاً هَدَيْنا مِنْ قَبْلُ  از امام باقر عليه السّلام است در بيان اتّصال وصيّت از زمان آدم عليه السّلام تا زمان خودش عليه السّلام كه : ما آنها را هدايت كرديم تا وصيّت را در اهل بيت آنها قرار دهيم ، و در اين معنى اشعار به اين است كه هدايت آنان امتنانى است از جانب خدا بر محمّد صلّى اللّه عليه و آله و اهل بيت او ، زيرا كه آن گذشتگان پدران اين‌ها يا اولاد پدران اين‌ها هستند ، چنان كه هدايت نوح امتنانى است از جانب خدا بر ابراهيم ، چون نوح جدّ ابراهيم است .\r\n وَ مِنْ ذُرِّيَّتِهِ  عطف است بر « ابراهيم » و تقدير آن اين\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاست : آن حجّت ماست كه به ابراهيم داديم و به بعضى از ذريّهء او ، يا عطف بر « اسحاق » و « يعقوب » است ، يا عطف بر « نوحا » يا بر « وهبنا » يا « هدينا » به تقدير « ارسلنا » .\r\nو اين ، بنابراين است كه « من » تبعيضيّه جاى اسم خاص نشسته باشد ، براى اينكه معنى بعضيّت در آن قوى مىشود ، و در اين صورت « داود » و « سليمان » . . . . تا آخر بدل تفصيلى مىشود و گرنه آن حال از « داود و سليمان » است و در اين هنگام وجوهى كه در عطف « من ذرّيّته » ذكر شد در « داود و سليمان » جريان پيدا مىكند ، و ضمير مضاف اليه به ابراهيم يا اسحاق يا يعقوب بر مىگردد .\r\nبنابراين كسانى كه در آيهء سوّم ذكر شده‌اند عطف بر نوح مىشوند چون لوط از ذريّهء ابراهيم نيست ، و همچنين كسانى كه در آيهء دوّم ذكر شده‌اند ، بنابراين كه الياس همان ادريس جدّ نوح باشد ، بنابراين اگر ضمير به نوح برگردد ديگر « من » در آيهء دوّم عطف بر « داود » نمىشود .\r\nو محتمل است كه ضمير به نوح برگردد و چون او نزديكتر است ، امتنان بر ابراهيم كه ذريّه‌اش را هدايت كرده براى اين است كه بيشتر آنها از ذريّهء ابراهيم بودند ، و كسانى هم كه از ذريّهء او نبودند ذريّهء پدرانش بودند .\r\n داوُدَ وَ سُلَيْمانَ وَ أَيُّوبَ  ايّوب فرزند اموص را از اسباط عيصا ( عيسو ) بن اسحاق گفته‌اند .\r\n وَ يُوسُفَ وَ مُوسى وَ هارُونَ  در ذكر انبيا ، ترتيب وجودى يا شرفى مراعات نشده است ( چون از جهت اصل\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nهدايت همه مساوى بودند ) .\r\n وَ كَذلِكَ  و اين چنين است جزايى را كه به ابراهيم داديم ، از قبيل دادن حجّت ، و رفع ( بالا بردن ) درجات و قرار دادن انبيا در ذرّيّه و از فروع پدران او ، و هدايت بسيارى از پدران و ذريّه‌هاى او .\r\n نَجْزِي الْمُحْسِنِينَ  يعنى اينكه ما به ابراهيم ازآن‌رو كه محسن و نيكوكار بود پاداش داديم پس هر كسى كه به صفت احسان متّصف شود ما به او مانند ابراهيم پاداش مىدهيم .\r\n وَ زَكَرِيَّا وَ يَحْيى وَ عِيسى وَ إِلْياسَ  برخى گفته‌اند الياس ادريس است و بعضى او را از اسباط هارون برادر موسى مىدانند .\r\n كُلٌّ مِنَ الصَّالِحِينَ  استيناف و اشاره به استعداد و استحقاق آنان است و اينكه هدايت خدا منوط به استعداد از طرف قابل است نه اينكه خداوند اراده گزاف داشته باشد .\r\n وَ إِسْماعِيلَ وَ الْيَسَعَ  يسع فرزند اخطوب است ، و علم ( اسم خاص ) غير عربى است كه لام بر آن داخل شده است ، چنان كه در بعضى از علم‌ها لام داخل مىشود .\r\n وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ  يعنى هر يك از آنان را در زمان خودشان ، بر جهانيان برترى داديم .\r\n وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ  عطف است بر « كلّا » يا  نُوحاً  و  مِنْ  تبعيضيّه به جهت قوى بودن كلمه ( بعض ) است كه به‌منزلهء اسم آمده است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n وَ اجْتَبَيْناهُمْ  عطف است بر « فضّلنا » يا « هدينا » و آنان را برگزيديم .\r\n وَ هَدَيْناهُمْ إِلى صِراطٍ مُسْتَقِيمٍ  تكرار  هَدَيْناهُمْ  براى تعيين كسى است كه به راه راست هدايت شده است ، يا اينكه مقصود از اوّلى ( در آيه پيشين ) ارائه و نشان دادن است ، و مقصود از دوّمى ايصال است ، يا اينكه اوّلى هدايت به طريق نبوّت است ، و دوّمى هدايت به طريق ولايت مىباشد .\r\nو گاهى از صراط مستقيم ، مطلقا ، ولايت اراده مىشود ، خواه قبول و يا محقّق باشد ، و گاهى مقصود ولايت است كه جامع بين كثرت و وحدت و جمع و فرق باشد ، و همين معنى در اينجا مقصود است ، و اصل در كلّ ، ولايت على عليه السّلام است كه با على عليه السّلام متّحد است ، و لذا قول خداى تعالى :\r\n وَ إِنَّ مِنْ شِيعَتِهِ لَإِبْراهِيمَ  به شيعهء على عليه السّلام تفسير شده است با اينكه ظاهر اين است كه ضمير به نوح بر مىگردد .\r\n ذلِكَ  يعنى آن هدايت به راه راست كه جامع بين دو طرف كثرت و وحدت است .\r\n هُدَى اللَّهِ  آوردن اسم اشارهء بعيد و اضافهء « هدى » به « اللّه » به جهت اشعار به بزرگداشت آن است ، يا اينكه مقصود اين است : آن هدايتى كه انبياء بر آن هستند هدايت خداست ، نه هدايت غير خدا .\r\n يَهْدِي بِهِ مَنْ يَشاءُ مِنْ عِبادِهِ وَ لَوْ أَشْرَكُوا  يعنى اگر اينان با علوّ شأن و مرتبه بلندشان اگر شرك به خدا آورند عملشان\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنابود مىشود .\r\n لَحَبِطَ عَنْهُمْ ما كانُوا يَعْمَلُونَ  يعنى به سبب شركشان آنچه كه به آنها تفضّل كرديم زائل مىشود تا چه برسد به اينكه به ولايت على عليه السّلام شرك بياورند .\r\n أُولئِكَ الَّذِينَ آتَيْناهُمُ الْكِتابَ  گاهى از كتاب نبوّت اراده مىشود كه آن نقش‌پذيرى قلب به احكام الهى است ، و گاهى از آن رسالت اراده مىشود كه آن نقش‌پذيرى سينه به احكام الهى است ، و كتاب تدوينى صورت آن است ، و مقصود در اينجا معنى دوّم است .\r\n وَ الْحُكْمَ  يعنى حكمت كه عبارت از دقّت در علم است كه اتّفاق در عمل را به دنبال مىآورد و آن مسبّب از ولايت است ، و مقصود در اينجا همان ولايت است .\r\n وَ النُّبُوَّةَ  يعنى ما به آنها تفضّل كرديم به مراتب سه‌گانهء حكم ، كتاب ، نبوّت كه هيچ كمالى تمام‌تر از آن نيست .\r\n فَإِنْ يَكْفُرْ  پس هر كه به اين مراتب سه‌گانه كفر ورزد ،  بِها هؤُلاءِ  يعنى اينكه آنها به آنچه كه ذكر شد اقرار دارند ، پس اگر اقرار آنها از جهت اتّصاف آنها به آن مراتب و صفات باشد پس بايد به تو نيز اقرار كنند ، چون تو نيز متّصف به آن مراتب هستى ، و اگر اقرار آنان به جهت منش بشرى آنها باشد و به آن مراتب كافر باشند و ازآن‌رو به تو هم كافر شدند و نمىتوانند به آن مراتب ضررى بزنند .\r\n فَقَدْ وَكَّلْنا بِها قَوْماً لَيْسُوا بِها بِكافِرِينَ  پس به آن\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمراتب سه‌گانه قومى را كه كافر نبودند نگهبان كرديم و آنان اهل بيت محمّد صلّى اللّه عليه و آله و پيروان آنان بودند ، و گاهى گفته شده است كه آنها فرزندان فارس يعنى ايرانيان هستند كه نگهبان دين مىباشند .\r\nترجمه و تفسير آيات 98 - 91\r\n\r\n[ سوره الأنعام ( 6 ) : آيات 91 تا 98 
  ]\r\nوَ ما قَدَرُوا اللَّهَ حَقَّ قَدْرِهِ إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً وَ عُلِّمْتُمْ ما لَمْ تَعْلَمُوا أَنْتُمْ وَ لا آباؤُكُمْ قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ ( 91 ) وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها وَ الَّذِينَ يُؤْمِنُونَ بِالْآخِرَةِ يُؤْمِنُونَ بِهِ وَ هُمْ عَلى صَلاتِهِمْ يُحافِظُونَ ( 92 ) وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ ( 93 ) وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ ( 94 ) إِنَّ اللَّهَ فالِقُ الْحَبِّ وَ النَّوى يُخْرِجُ الْحَيَّ مِنَ\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nالْمَيِّتِ وَ مُخْرِجُ الْمَيِّتِ مِنَ الْحَيِّ ذلِكُمُ اللَّهُ فَأَنَّى تُؤْفَكُونَ ( 95 )\r\nفالِقُ الْإِصْباحِ وَ جَعَلَ اللَّيْلَ سَكَناً وَ الشَّمْسَ وَ الْقَمَرَ حُسْباناً ذلِكَ تَقْدِيرُ الْعَزِيزِ الْعَلِيمِ ( 96 ) وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ ( 97 ) وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ ( 98 )\r\n\r\nترجمه :\r\n( 6 / 98 - 91 )\r\nآنها هنگامى كه گفتند كه خدا بر هيچ يك از افراد بشر كتابى نفرستاده است خدا را نشناختند ، اى پيغمبر به آنها پاسخ ده كه كتاب توراتى را كه موسى آورد و در آن نور علم و هدايت خلق بود چه كسى بر او فرستاد ؟ كه شما آيات آن را نگاشته برخى را آشكار كرديد و بسيارى را پنهان داشتيد و آنچه را شما و پدران شما نمىدانستيد از آن كتاب بياموختيد ، بگو آنكه كتاب و رسول فرستد خداست آنگاه پس از اتمام آنان را بگذار كه به بازيچهء خود فروروند .\r\nو اين قرآن كتابى است كه ما با بركت بسيار فرستاديم تا گواه صدق ساير كتب آسمانى كه در مقابل دست آنهاست ، باشد و مردم را از اهل مكّه و هر كه اطراف آن است به پندهاى خود متنبّه سازد و البتّه آنان كه به عالم آخرت ايمان آوردند به اين كتاب نيز ايمان خواهند آورد و آنها نمازشان را محافظت خواهند كرد .\r\nو كيست ستمكارتر از آنكه بر خدا دروغ بندد و يا وحى به او نرسيده گويد وحى به من مىرسد و نيز گويد من محقّقا مانند آن كتاب كه خدا فرستاده خواهم آورد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو اگر فضاحت و سختى حال ستمكاران را در سكرات موت ببينى ( آنگاه كه ) فرشتگان براى قبض روح آنها دست قهر و قدرت بر آورند و گويند كه جان از تن به در كنيد ، امروز كيفر عذاب و خوارى مىكشيد ، چون بر خدا سخن بنا حق مىگفتيد و از حكم و آيات او گردنكشى و تكبّر مىكرديد ، پس به ميزان تيره‌روزى تبهكاران پى خواهى برد .\r\nو محقّقا شما يكايك به سوى ما بازآييد بدان گونه كه اوّل بار شما را آفريديم و آنچه از مال و جاه به شما داده بوديم ( كه سبب غرور شما بود ) همه را پشت سر افكنيد و آن شفيعان كه به خيال باطل به سود خود مىپنداشتيد همه نابود شوند و ميان شما و آنها جدايى افتد\r\nو نيز اوست كه چراغ ستارگان را براى راهنمائى شما در تاريكيهاى بيابان و دريا روشن داشته همانا آيات خود را براى اهل فهم به تفصيل بيان كرديم .\r\nو هم اوست خدايى كه همهء شما را از يك تن در آرامگاه و وديعت‌گاه ( رحم و صلب ) بيافريد ما آيات خود را براى اهل بصيرت ، اين‌گونه مفصّل بيان كرديم .\r\n\r\nتفسير\r\n وَ ما قَدَرُوا اللَّهَ حَقَّ قَدْرِهِ  و خدا را آن‌گونه كه سزاوار اوست قدر نشناختند تا وسعت رحمت و كمال حكمت و مهربانى او را نسبت به خلقش بدانند ، و اينكه رسالت نهايت لطف از جانب خدا به خلق است .\r\n إِذْ قالُوا ما أَنْزَلَ اللَّهُ عَلى بَشَرٍ مِنْ شَيْءٍ  و لطف و حكمت او را در فرستادن رسول انكار كردند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n قُلْ  از باب نقض بر آنها به آنها بگو كه :\r\n مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ  كتاب موسى را كه نور و هدايت بود تجزيه و تكه تكه مىكنيد .\r\n تُبْدُونَها وَ تُخْفُونَ كَثِيراً  چيزى را كه رسالت تو در آن نيست آشكار مىكنند و چيزى را كه رسالت تو در آن است پنهان مىدارند و همچنين آنچه را كه موافق هواهاى آنها باشد ظاهر و آنچه را كه موافق هواى آنها نيست ، مخفى مىدارند و آن كنايه از امّت محمّد صلّى اللّه عليه و آله است كه بعد از او از كتاب آنچه را كه موافق هواهاى آنان است ظاهر ، و آنچه را كه موافق نيست مخفى مىدارند .\r\n وَ عُلِّمْتُمْ  يعنى به سبب آن كتاب آموختند .\r\n ما لَمْ تَعْلَمُوا أَنْتُمْ وَ لا آباؤُكُمْ  چيزى را كه خودتان و پدرانتان از احكام و آداب معاش و معاد نمىدانستيد .\r\n قُلِ اللَّهُ  اگر جواب به تو ندادند و مبهوت شدند ، چون جوابى جز آن ندارند ، آنگاه بگو خداست كه كتاب و رسول فرستد . و محتمل است كه اين جمله مستأنف باشد و ارتباط به سؤال نداشته باشند ، و مقصود از آن امر به محمّد صلّى اللّه عليه و آله است به مداومت بر ذكر خدا با زبان قال و حال و اعراض از آنان .\r\n ثُمَّ ذَرْهُمْ فِي خَوْضِهِمْ يَلْعَبُونَ  يعنى آنها را در تاريكى هواهايشان و در امواج آرزوهايشان واگذار به نحوى كه نتوانند تصديق تو كنند و تكذيب تو را ادامه دهند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n وَ هذا كِتابٌ أَنْزَلْناهُ مُبارَكٌ  و اين كتابى كه نازل كرديم ، مانند كتاب موسى در آن بركت قرار داديم ، براى كسى كه آن را بياموزد و به آن عمل بكند و بر قرائت آن ادامه دهد .\r\n مُصَدِّقُ الَّذِي بَيْنَ يَدَيْهِ  يعنى كتابهائى كه قبل از آن بوده است همه را قرآن تصديق مىكند تا متذكّر آن شوى .\r\n وَ لِتُنْذِرَ أُمَّ الْقُرى  تا اينكه مردم مكّه را متنبّه سازى ( از نظر عرفانى ) آنانى را كه در مقام صدر ( مكّه مظهر صدر است و كعبه مظهر قلب ) هستند با هدايت خود به مرحله ايمان ( كعبه يا قلب ) بكشانى .\r\n وَ مَنْ حَوْلَها  از اهل شرق و غرب در عالم صغير و كبير ، و چون مقصود از  مَنْ حَوْلَها  هر كسى است كه در دنيا ساكن است . و نيز تفسير آن به دو ملكوت سفلى و عليا و به هر كس كه ساكن در زمين باشد صحيح است .\r\n وَ الَّذِينَ يُؤْمِنُونَ بِالْآخِرَةِ  كسانى به آخرت اذعان دارند .\r\n يُؤْمِنُونَ بِهِ  به كتاب ( قرآن ) نيز اذعان دارند و اينكه آن از جانب خداست و حقّ و صدق است ، زيرا آن صورت آخرت است ، و هر كس به آخرت اذعان نمايد مشتاق آن مىشود ، و هر كس مشتاق آن شد هر چيزى را كه در آن ذكر آخرت باشد اذعان و تصديق مىكند ، و در كتاب چيزى جز ذكر آخرت نيست ، و هر كس كه به آخرت و كتاب اذعان داشته باشد ايمان به على عليه السّلام مىآورد ، زيرا آخرت و كتاب هر دو ، صورت على عليه السّلام هستند\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nچنان كه بشريّت على صورت اوست ، و هر كس ايمان به على عليه السّلام آورد حقيقتا نمازگزار مىشود ، و هر كس حقيقتا نمازگزار باشد لذّت نماز او را از هر لذّتى ديگر باز مىدارد ، پس آنان از نماز جدا نمىشوند .\r\n وَ هُمْ عَلى صَلاتِهِمْ يُحافِظُونَ  اضافهء ( صلاة ) به  هُمْ  براى اشاره به اين است كه هر يك از آنان داراى نماز مخصوص بوده‌اند كه آن روح نماز قالبى است كه بين همه مشترك است .\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ  در مورد نزول آيه آن‌چنان‌كه در تفاسير نوشته شده و مشهور است در مورد عبد اللّه بن ابى سرح مىباشد كه به مدينه آمده و اسلام آورد ، و خطّ خوبى داشت ، و هر وقت به رسول خدا وحى نازل مىشد او را مىخواند ، پس او هر چه رسول خدا املاء مىكرد مىنوشت ، و كلمه‌اى را با كلمه‌اى ديگر كه يك معنى داشتند عوض مىكرد ، و به رسول خدا مىگفت معنى آن يكى است .\r\nپس عبد اللّه بن ابى سرح ، مرتدّ و كافر گرديده به مردم مكّه ملحق شده در روز فتح مكّه رسول خدا خونش را هدر ساخت كه او را بكشند و عثمان از رسول خدا درخواست عفو نمود ، و عبد اللّه آزاد شده ، رها گرديد .\r\nو لكن مقصود از آن و تأويل آيه در مورد دشمنان على عليه السّلام است كه دربارهء خود ادّعاى خلافت كردند البتّه دربارهء هر كس كه خود را براى حكم قرار دادن بين مردم يا براى فتوى و بيان\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاحكام آنها بدون نصّ و اجازه از رسول صلّى اللّه عليه و آله نصب كند ، بدون واسطه يا با واسطه صادق است و حكم كردن اين چنين شخصى و فتواى او افتراى بر خداست ، و اگر به حقّ و واقع هم برسد خطا كرده است و نشيمنگاهش از آتش پر مىشود ، چه اجازهء الهى كمتر از اجازهء شيطانى نيست كه مدار دعاها و افسونهاى افسونگران واقع مىشود و لذا از ائمّه عليهم السّلام وارد شده است كه اين مجلس قضا جايى است كه در آنجا نمىنشيند مگر نبىّ و وصىّ يا شقىّ ، و اشاره به مجلس قضاوت مىكند و وصىّ محقّق نمىشود مگر در مورد كسى كه تصريح بر وصايت او شده باشد .\r\nو سلسلهء اجازه بين فقها ( خدا امثالشان را زياد كند ) و عرفا ( ره ) مضبوط و محفوظ است ، و آنان به اجازه و حفظ آن اهميّت بسيار مىدادند تا جايى كه به هيچ يك از احكام تكلّم و بر كسى حكمى نمىكردند بلكه هيچ يك از ادعيه و اوراد را نمىخواندند مگر اينكه اجازه داشته باشند .\r\nعياشى از امام باقر عليه السّلام در تفسير آيه نقل كرده كه فرمود :\r\nاين آيه در مورد كسى است كه بدون اجازهء امام ادّعاى امامت بكند .\r\n وَ لَوْ تَرى إِذِ الظَّالِمُونَ  يعنى به امام يا به خودشان ظلم كردند به اينكه بر خدا افترا بستند به قرينه آنچه كه از قول خدا مىآيد :\r\n بِما كُنْتُمْ تَقُولُونَ عَلَى اللَّهِ غَيْرَ الْحَقِّ  كه اشاره به افتراست ،\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو به قرينه  كُنْتُمْ عَنْ آياتِهِ تَسْتَكْبِرُونَ  كه اشاره به انحراف از اوصيا و ظلم به آنهاست .\r\nپس معنى آيه اين است كه اگر در آن هنگام ، ظلم‌كنندگان به امام ، يا پيروانش ، يا به خودشان ، يا به خلق ، به ادّعاى امامت يا حكومت بين مردم ، و فتوا دادن به آنها را بدون اجازه ببينى .\r\n فِي غَمَراتِ الْمَوْتِ  در سختىهاى مرگ كه عقول آنها را مدهوش مىكند به نحوى كه از حال رفته و حالت اغما به آنها دست مىدهد .\r\n وَ الْمَلائِكَةُ باسِطُوا أَيْدِيهِمْ  و فرشتگانى كه دستهاى خويش گشاده‌اند تا اينكه ارواح آنان را قبض كنند ، در حالى كه مىگويند :\r\n أَخْرِجُوا أَنْفُسَكُمُ  جان از تن به در كنيد و اين سخن از جهت غيظ و غضب بر آنهاست .\r\n الْيَوْمَ  متعلّق به « اخرجوا » يا به « تجزون » است و جمله جزء مقول ملائكه ، يا استيناف از ناحيه خداست ، گويا كه خطاب را از رسول برگردانده و خود آنها را مورد خطاب قرار داده و فرموده است كه امروز :\r\n تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ  جزاى آنان كه بر خدا ، سخن به ناحقّ گفتند ، عذاب خوار كننده‌اى است ، پس واى به حال كسانى كه از آنان كه به امامت آنها تصريح شده است ، اعراض كردند و براى خود ادّعاى رأى و فتوى نمودند بدون اينكه از طرف\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمنصوصين ، نصّى در مورد آنها باشد .\r\n وَ لَقَدْ جِئْتُمُونا فُرادى  آن نيز يا جزء قول ملائكه است يا از قول خداست ، اعمّ از اينكه جملهء اوّل از خدا باشد يا از ملائكه و مراد از « فرادى » تنها شدن و جدا شدن از هر چيزى است كه گمان مىرود مال او باشد از عيال و اموال و از قوا و فعليّت‌ها و از هر چيزى كه گمان مىرود شفيع او نزد خداست از چيزهايى كه شركاى خدا يا شركاى جانشينان خدا قرار داده است .\r\n كَما خَلَقْناكُمْ أَوَّلَ مَرَّةٍ  همان‌طور كه اوّل بار شما را آفريديم كه از همهء آنچه گفته شد خالى و تنها بوديد . و اين دلالت بر چيزى است كه مىكند كه عرفا قائل به آن هستند ، و آن تجدّد امثال است ، و چون آيه دلالت بر تعدّد خلق مىكند .\r\n وَ تَرَكْتُمْ ما خَوَّلْناكُمْ  آنچه كه در دنيا داديم از اموال و عيال و قوا و فعليّت‌ها .\r\n وَراءَ ظُهُورِكُمْ وَ ما نَرى مَعَكُمْ شُفَعاءَكُمُ  به پشت سر انداختيد ، و آن شفيعان از قبيل بتها و ستارگان و غير آنها از معبودهاى باطل و از قبيل كسى كه بدون اذن و اجازهء ادّعاى خلافت مىكند برگزيديد .\r\n الَّذِينَ زَعَمْتُمْ أَنَّهُمْ فِيكُمْ شُرَكاءُ  آن كسانى را كه به خيال باطل خود براى خدا ، يا براى على عليه السّلام شريك قرار مىداديد .\r\n لَقَدْ تَقَطَّعَ بَيْنَكُمْ  وصل و اتّصال بين شما بريده شد . ( بنا\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبر قرائت رفع ) « بين » از اضداد است ، و بنا بر قرائت نصب فاعل ضمير است و « بين » ظرف است .\r\n وَ ضَلَّ عَنْكُمْ ما كُنْتُمْ تَزْعُمُونَ  يعنى آنها كه گمان مىكرديد شركاى ولايت و خلافت و يا شركاى خدا هستند نابود شدند . از امام صادق عليه السّلام است كه اين آيه درباره بنى اميّه و شركاى آنان كه پيشوايانشان بودند نازل شده است ، سپس وقتى كه حال منحرفين و ظلم و عقوبت آنها را ذكر كرد كيفيّت تدبير عالم و آيات قدرت و علمش را ذكر نمود تا مانند علّت براى لازم بودن خلافت از جانب خدا باشد كه به آن در اين قول خدا اشاره شده است :\r\n وَ هُوَ الَّذِي جَعَلَ لَكُمُ النُّجُومَ  تا آخر آيه . و حجّت باشد بر كسانى كه از خلافت منحرف گشته‌اند .\r\nپس فرمود :\r\n إِنَّ اللَّهَ فالِقُ الْحَبِّ وَ النَّوى  خدا شكافنده دانه و هسته است منظور از « دانه و هسته » ستاره ، درخت ، يا اسلام از سرشت پاك ، يا ايمان از اسلام مىباشد ، و نيز كفر از سرشت خبيث و ناپاك ، يا سينه‌اى كه به سبب سرشت پاك به اسلام باز شده ، و همچنين قلبى كه از آن سينه پاك حاصل آيد ( و عكس آن نيز درست است ) يعنى سينه‌اى كه به واسطهء سرشت ناپاك به كفر گراييده است .\r\nيا اينكه مقصود سرشت مؤمن است كه خداوند او را از زندان تن بيرون مىآورد ، و سرشت كافر است از آنچه كه از\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nعالم بالا بر او عارض مىشود .\r\nيا علم از علما و جهل از نادانان ، يا نور از عامل روشن‌كننده و ظلمت از عامل تاريك‌كننده كه همهء اين‌ها  الْحَبِّ وَ النَّوى  ناميده مىشود كه همه به اعتبار محبوبيّت آن ، و دور بودنش از خير ، خداوند آنها را مىشكافد يعنى به كمال فعليّت خود مىرساند چنان كه در اخبار به آن اشاره شده است .\r\n يُخْرِجُ الْحَيَّ مِنَ الْمَيِّتِ  ( خداوند ) زنده را از مرده بيرون مىآورد ، اين عبارت خبر بعد از خبر است ، و عاطف ( حرف عطف ) را در اينجا انداخته است و چنان كه در عبارت بعد « فالق الاصباح » نيز « واو » را انداخته است ولى حرف عطف را در قسيم هر يك آورد « حبّ و النّوى » و همچنين بيان خدا « و النّوى » اشاره به اين است كه به سهم خويش كافى است كه دلالت بر قدرت كامل و علم و حكمت و تدبير خداوند بر امور بندگانش بكند ، زيرا هر كدام از قول خدا :\r\n يُخْرِجُ الْحَيَّ  و  فالِقُ الْإِصْباحِ  گويا كه آغاز كلام است و مربوط به ما قبلش نيست ، و مراد آن  الْحَيَّ  چيزى است كه نموّ داشته باشد از قبيل نباتات و حيوانات ، يا اينكه مقصود چيزى است كه داراى حسّ و حركت باشد مانند حيوان . و  الْمَيِّتِ  غير آن است .\r\nيا اينكه مقصود از حىّ مسلمان و مؤمن و عالم است و ميّت مقابل آن است .\r\nعدول از اسم به فعل مضارع براى اشاره به اين است كه زنده اندك است گويا خارج كردن زنده از مرده كم حاصل\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمىشود به خلاف ميّت كه چون زياد است گويا كه اخراج آن مستمرّ است .\r\n وَ مُخْرِجُ الْمَيِّتِ مِنَ الْحَيِّ ذلِكُمُ  ( خداوند ) بيرون‌آورنده مرده از زنده است .\r\nآوردن اسم اشاره بعيد  ذلِكُمُ  بدين جهت است كه اشاره به اين داشته باشد كه هر كس چنين صفتى داشته باشد با عظمت و مهمّ است .\r\n اللَّهَ  يعنى كسى كه مستحقّ الهيّت است نه آنكه شما او را خدا قرار مىدهيد .\r\n فَأَنَّى تُؤْفَكُونَ  پس كجا بر مىگردانيد ، و جمله  ذلِكُمُ اللَّهُ  معترضه است در صورتى كه « فالق الاصباح » خبر بعد از خبر براى « انّ » باشد ، يا مستأنف است اگر آن مستأنف ، شد ، يا خبر براى « ذلكم » باشد .\r\n وَ جَعَلَ اللَّيْلَ سَكَناً  يعنى وقت راحتى ، از « سكن اليه » يعنى انس به او گرفت و آرام شد ، يا وقت سكون از حركت ، و ( جاعل الليل ) خوانده شده است ، و با قرائت  جَعَلَ  اختلاف فقط به اسم و فعل است ، و گويا براى اشاره به اين است كه اقتضاى شب سكون و آرامش امر ذاتى شب است نه عرضى ، كه با تجدّد دليل محتاج به تجديد جعل باشد .\r\nبلكه آرامش قرار دادن شب لازمهء خلقت اوّليّه شب است به خلاف شكافتن صبح و شب اعمّ است از شب روز ، و شب عالم طبع ، و شب عالم بهشت ، و شب حوادث و گردش روزگار از قحطى و زلزله‌ها و كثرت قتل و غارت و كثرت امراض و غير\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nآنها و هر مرتبه‌اى از مراتب عالم كبير يا صغير ، جهت پائين‌تر نسبت به جهت بالاتر شب است و اين در عالم كبير است ، و شب طبع و نفس و جهل و شهوات و امراض و بلايا و اندوه‌ها در عالم صغير است .\r\n وَ الشَّمْسَ وَ الْقَمَرَ حُسْباناً  يعنى آفتاب و ماه هر دو سبب محاسبهء اوقات براى تجارت‌ها و زراعت‌ها و ديون و وعده‌هاى شماست ، و گاهى از ولايت و نبوّت و از ولىّ و نبىّ به شمس و قمر تعبير مىشود . بنابراين « حسبان » به معنى حساب‌كننده يا ميزان حساب مىآيد .\r\nزيرا كه هر دو شاهد و حساب‌كننده بزرگ و كوچك هستند و صوفيّه از آن دو تعبير به شيخ مرشد ، و شيخ دليل مىكنند ، چون در اصطلاح آنان ، آن دو اعمّ از نبىّ و ولىّ و جانشينان آن دو مىباشند ، و نبوّت مانند ماه ، از ولايت كسب نور مىكند مانند كسب نور دليل از مرشد ، و گاهى نيز از عقل كلّى و نفس كلّى به خورشيد و ماه تعبير مىشود ، و گاهى از عقل جزئى و نفس جزئى ، يا قلب يا آدم و حوّا به خورشيد و ماه تعبير مىشود .\r\nهمهء اين‌ها در عالم صغير است . و بنا بر جميع تقادير « حسبان » به معنى حساب‌كننده يا ميزان حساب است .\r\n ذلِكَ تَقْدِيرُ الْعَزِيزِ الْعَلِيمِ  مراد از اين مقدّمات تصوير تدبير خداى تعالى براى معاش خلق است به نحوى كه چيزى از ما يحتاج زندگى آنها كم نمىآيد تا اينكه اين معنى برهان قاطعى\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nباشد بر اينكه خداوند آنها را در چيزهايى كه در معاد به آن محتاج هستند مهمل نمىگذارد ، و به اين معنى اشاره كرده است در اين آيه كه فرمود :\r\n وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ  در آخر آيهء قبل خداى تعالى با آوردن اسم اشاره « ذلك » آن را حاضر ساخت تا اينكه براى شنونده مانند مشاهده تلقى شود .\r\nو از اين جهت خداوند فرمود :\r\n« اوست كه ستارگان را چون چراغ براى راهنمايى شما در تاريكيهاى بيابان و دريا روشن ساخت » تا از حجّت و دليل بىنياز شود .\r\nامّا « نجوم » اگر اعمّ از شمس و قمر باشد پس ذكر آن دو در آنجا به جهت نشان حساب‌كننده و حسابگرى است و در اينجا به جهت نشان راهنمايى ، و دلالت است .\r\nو نجوم در عالم كون معلوم است و در عالم صغير عبارت است از قوا و مدركات جزئى و واردات غيبى و الهامات قلبى ، و اذكار ، و در عالم كبير ائمّه عليهم السّلام و خلفاى آنان است و مقصود از ظلمات تاريكيهاى صورى و معنوى است از قبيل تاريكيهاى نفس و شبهات آن و لغزشها و گمراهيهاى آن ، و نجوم گاهى به آل محمّد صلّى اللّه عليه و آله تفسير شده است .\r\n قَدْ فَصَّلْنَا الْآياتِ  طبق حكمت آيات علم و قدرت و تدبير خود را نسبت به اشيا تفصيل داديم . همانند نصب رئيس\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدر هر يك از مراتب عالم كبير و صغير در كتاب تدوينى و تكوينى و آفاقى و انفسى بر وجوب وجود رئيسى از ما در اشرف اجزاى عالم كبير كه آن انسان است ، دلالت مىنمايد ، البتّه تفصيلى كه ما در آيات داديم براى هر صاحب شعورى نيست بلكه براى انسان است ، و براى هر گروهى از آنها هم نيست بلكه براى  لِقَوْمٍ يَعْلَمُونَ  گروهى است كه بدانند ، زيرا كه غير آنها تحت تأثير تفصيل آيات قرار نمىگيرند و تفصيل آيات در آنها فايده‌اى نمىبخشد چنان كه در آيهء  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  « 1 » ( و چه بسا آيه‌اى در آسمانها و زمين است كه بر آن مىگذريد و ازآن‌رو برمىگردانيد ) نيز ذكر شده است .\r\nزيرا علم گاهى بر مطلق ادراك اطلاق مىشود خواه تصوّر باشد با تصديق ، و گاهى بر معنى عرفان اطلاق مىشود و آن تصوّر جزئى است ، و گاهى به معنى ادراك نسبت اطلاق مىشود اعمّ از اينكه و هم باشد يا شكّ يا ظنّ يا علم عادى يا علم تقليدى يا يقين تحقيقى .\r\nو گاهى بر اعتقاد در راجح ( برتر ) اطلاق مىشود ظنّ باشد يا علم عادى يا تقليد يا يقين . و گاهى از اين سه معنى بر چيزى كه مقابل ظنّ است اطلاق مىشود و واضح است كه اين معنى مقصود نيست .\r\nو گاهى بر يقين اطلاق مىشود ، يقين اگر به امور معاش و\r\n\r\n\r\n","description":"","footnote":"\r\n( 1 ) سورهء يوسف آيهء 105\r\n","page_name":" 114 ","page_number":114},
  {"content":"\r\n\r\nزندگى بدون توجّه و ارتباط با آخرت باشد ، چنان كه خداى تعالى فرموده است :\r\n يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  « 1 » ( ظاهر زندگى دنيا را مىدانند و از آخرت غفلت دارند ) پس تفصيل آيات نسبت به اين عالم محقّق نمىشود ، زيرا او به جهت غفلتى كه دارد آن آيه را از بين آيات درك نمىكند بلكه علم از او نفى مىشود .\r\nاگر يقين متعلّق به امور اخروى باشد از قبيل عقايد عقلى ، و اعمال قلبى ، و اخلاق نفسى ، عبادات قالبى و اعمال مربوط به معاش كه به اصلاح معاد منجر شود ، در اين صورت يا اين است كه يقين مقرون عمل نيست و خيال استخدام نمىشود ، بلكه خيال را در غرض‌هاى باطل و مقاصد فاسدش استخدام مىكند و آلت دين را براى دنيا شريك قرار مىدهد ، اعمّ از اينكه خيال مقارن صورت عمل باشد چنان كه در عبادت‌كنندگان رياكار است و يا نباشد چنان كه بىپروايان بدكار كه از آنچه كه عمل كرده‌اند ، و از آنچه كه دربارهء آنها گفته مىشود يا گفته‌اند باكى ندارند اين نوع يقين نيز نزد اهل اللّه علم حساب نمىشود ، چون در آن علم اشتداد و اعتنا به معلوم بلكه اصلا توجّه به معلوم نيست ، آيا نمىبينى قول خداى تعالى را  وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  « 2 » ( همانا دانسته بودند كه هر كس آن را بخرد در\r\n\r\n\r\n","description":"","footnote":"\r\n( 1 ) سورهء روم آيهء 7\r\n( 2 ) سوره بقره ( 2 ) ، آيهء 102\r\n","page_name":" 115 ","page_number":115},
  {"content":"\r\n\r\nآخرت او را بهره‌اى نيست ، و چه زشت است آنچه خود را بدان فروختند اگر مىدانستند ) كه چگونه نخست علم را براى آنها اثبات كرده و سپس از آنها نفى نموده است و آن به اين دليل است كه به مقتضاى علم عمل نكردند .\r\nو امّا اگر علم مقارن عمل باشد در جايى كه مربوط به عمل مىشود ، و مقارن اشتداد در عمل و در چيزى كه تعلّق به عمل ندارد هم باشد آن علم نفى نمىشود .\r\nچه اگر خيال را استخدام كند و در مقاصد عقلى تابع مدركات و قوا و سپس اعضا باشد ، و قوا و اعضا از حضيض ابا و امتناع به اوج انقياد و تسليم و عقل ترقّى كند ، و از مقام حصول صورت معلوم ، به مقام حضور برسد به آن علم رسيده است ، زيرا كه علم مقتضى عمل است ، و وقتى كه مقارن مقتضاى خودش باشد اشتداد پيدا مىكند و توقّف نمىكند تا اينكه عالم به سبب معلوم محقّق شود ، و علم و عالم و معلوم متّحد گردد .\r\nدر اينجاست كه اين عالم قدرت خدا و علم و حكمت او را در هر چيز مقدور مىبيند ، و لذا خداى تعالى تفصيل آيات از شكافتن دانه تا نجوم را سبب هدايت اين عالم قرار داده است . و تحقّق علم و مراتب آن در سورهء بقره در قول خداى تعالى :\r\n لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  گذشت .\r\n وَ هُوَ الَّذِي أَنْشَأَكُمْ مِنْ نَفْسٍ واحِدَةٍ  يعنى نفس آدم عليه السّلام به حبّ جسم يا نفس نبىّ صلّى اللّه عليه و آله به حبّ اسلام ، يا نفس ولىّ عليه السّلام به حبّ ايمان ، يا نفس كلّى يا ربّ النوع حيات حيوانى و به حبّ\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nحيات انسانى .\r\n فَمُسْتَقَرٌّ وَ مُسْتَوْدَعٌ  در آرامگاه و وديعت‌گاه ( جهان و رحم ) بيافريد .\r\nاين كلمه از جهت لفظ و معنى و اعراب ، مجمل و متشابه است .\r\n« مستقرّ » با فتح قاف اسم مفعول از « استقرّه » خوانده شده است ، به معنى ثابت و ساكن ، يا از « استقرّ » به معنى مستقرّ فيه است يعنى در آنجا قرار گرفته است يا اسم مكان ، و يا مصدر ميمى است ، و همچنين است مطلب در لفظ « مستودع » و لفظ « مستقرّ » با كسر قاف نيز خوانده شده است كه اسم فاعل از « استقرّ » به معنى « قرّ » باشد .\r\nو معنى آيه اين است كه خداوند شما را ايجاد كرد ، بعضى از شما را در موقعيّت ثابت و بعضى را در موقعيّت غير ثابت قرار داد ، يا بعضى در محلّ قرار ، و بعضى در محلّ عدم قرار واقع شديد ، يا اينكه براى شما قرار و يا بىقرارى است ، يا براى شما محلّ قرار است و براى شما محلّ عدم قرار است . يا در شما استقرار است و استقرار نيست ، يا در شما محلّ قرار است و محلّ قرار نيست يا اينكه معنى به صورت اسم فاعل باشد يعنى قارّ و غير قارّ كه به معنى ثابت و غير ثابت مىباشد .\r\nو صلب‌ها و رحم‌ها و بدن‌ها و دنيا و برزخ‌ها براى نطفه‌ها و نفوس و بدنها از يك وجه محلّ قرار است و از يك وجه محلّ عدم قرار ، و بعد از قيامت به طور مطلق محلّ قرار مىشود ، و بدن‌ها و نفس‌ها و سينه‌ها و دلها از يك جهت محلّ قرار حيات حيوانى و انسانى و اسلام و ايمان و علوم است ، و از جهت ديگر محلّ عدم قرار است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n قَدْ فَصَّلْنَا الْآياتِ لِقَوْمٍ يَفْقَهُونَ  محقّقا اين آيات را براى فهم‌كنندگان گسترانيديم چون استدلال به ايجاد از يك نفس و استقرار در رحم كه مستلزم تدبير و حكمت خداى تعالى است ، محتاج به كاربرد نوعى فطانت و زيركى انسان است كه بالاتر از علم است .\r\nلذا علاوه بر آوردن كلمه « علم » كلمه  يَفْقَهُونَ  كه به معنى فهم است ، بياورد .\r\nترجمه و تفسير آيات 105 - 99\r\n\r\n[ سوره الأنعام ( 6 ) : آيات 99 تا 105 
  ]\r\nوَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ فَأَخْرَجْنا مِنْهُ خَضِراً نُخْرِجُ مِنْهُ حَبًّا مُتَراكِباً وَ مِنَ النَّخْلِ مِنْ طَلْعِها قِنْوانٌ دانِيَةٌ وَ جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً وَ غَيْرَ مُتَشابِهٍ انْظُرُوا إِلى ثَمَرِهِ إِذا أَثْمَرَ وَ يَنْعِهِ إِنَّ فِي ذلِكُمْ لَآياتٍ لِقَوْمٍ يُؤْمِنُونَ ( 99 ) وَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ سُبْحانَهُ وَ تَعالى عَمَّا يَصِفُونَ ( 100 ) بَدِيعُ السَّماواتِ وَ الْأَرْضِ أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ وَ خَلَقَ كُلَّ شَيْءٍ وَ هُوَ بِكُلِّ شَيْءٍ عَلِيمٌ ( 101 ) ذلِكُمُ اللَّهُ رَبُّكُمْ لا إِلهَ إِلاَّ هُوَ خالِقُ كُلِّ شَيْءٍ فَاعْبُدُوهُ وَ هُوَ عَلى كُلِّ شَيْءٍ وَكِيلٌ ( 102 ) لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ ( 103 )\r\nقَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها وَ ما أَنَا عَلَيْكُمْ بِحَفِيظٍ ( 104 ) وَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ ( 105 )\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nترجمه :\r\n( 6 / 105 - 99 )\r\nو هم اوست خدايى كه از آسمان باران را فروبارد تا هر نبات را بدان برويانيم و سبزه‌ها را از زمين بيرون آريم دانه‌هاى بر روى هم چيده شده پديد آريم و از نخل خرما خوشه‌هاى پيوسته به هم برانگيزيم و باغهاى انگور و زيتون و انار كه برخى شبيه و برخى نامشابه است خلق كنيم شما در باغهائى كه ميوه پديد آيد و برسد به چشم خرد بنگريد كه در آن آيات قدرت خدا براى اهل ايمان هويداست .\r\nگروهى ، اهريمنان را شريك خدا شمردند در صورتى كه آنها آفريدهء خدا هستند .\r\nو گروهى براى خدا پسران و دختران پنداشتند در صورتى كه خدا از اين همه نسبتها كه بر او وصف كنند برتر و منزّه است ،\r\nاوست پديدآورندهء آسمانها و زمين . چگونه وى را فرزندى تواند بود در صورتى كه او را جفتى نيست و او همه چيز را آفريده است و به همهء امور كلّى و جزئى عالم و داناست .\r\nاين است وصف پروردگار شما كه خدائى نيست جز او و آفرينندهء هر چيز اوست پس او را بپرستيد كه او نگهبان همهء موجودات است .\r\nاو را هيچ چشمى درك نمىكند و حال آنكه او بينندگان را مشاهده مىكند و او نامرئى و به همه چيز آگاه است .\r\nآيات الهى و كتب آسمانى كه سبب بصيرت شماست البتّه از جانب خدا آمده است پس هر كس بصيرت يافت خود ، سعادتمند شد آنكه كور بماند خود ، به زيان افتاد و من نگهبان شما از عذاب خدا نيستم .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nتفسير\r\n وَ هُوَ الَّذِي أَنْزَلَ   مِنَ السَّماءِ ماءً فَأَخْرَجْنا  از آسمان طبع ، و آسمان ارواح و نبوّت و ولايت آب را فروفرستاد تا برويانيم ، التفات از غيب به تكلّم است تا اشعار به اين باشد كه اسباب طبيعى نزول آب از آسمان كافى است ، و ديگر هميار نيازى نيست و به خلاف بيرون آوردن گياه سبز تازه از دانه جامد خشك كه غير از اسباب طبيعى به همراهى مدبّرى حكيم و توانا نياز دارد .\r\n بِهِ نَباتَ كُلِّ شَيْءٍ  تا با آن هر نوع روينده از گياه و حيوان پديد آيد . يا مقصود نبات و گياهى است كه مناسب هر نوع از انواع حيوان و موجب رفع هر حاجت از انواع حاجت‌ها باشد .\r\n فَأَخْرَجْنا مِنْهُ  يعنى از نبات بر و شاخه خارج ساختيم .\r\n خَضِراً  وصف است مثل « اخضر » يا مقصود اين است كه به سبب وجود آب ، زرع و گياه سبز خارج ساختيم ، و بنابراين از قبيل عطف تفصيل بر اجمال مىشود .\r\n نُخْرِجُ مِنْهُ  يعنى از نبات يا از سبزى يا از جهت وجود آب از آن بيرون مىآوريم .\r\n حَبًّا مُتَراكِباً وَ مِنَ النَّخْلِ  دانهء متراكم را و از درخت خرما « من النّخل » خبر مقدّم است . ( قنوان مبتداى مؤخر )  مِنْ طَلْعِها  بدل است ، يا اينكه « من النّخل » عطف بر  « نَباتَ كُلِّ شَيْءٍ »  است به اينكه « من » تبعيضيّه جانشين اسم باشد ، يا عطف است بر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n« منه » و « من طلعها » خبر مقدّم است ، و جمله حال است يا مستأنف .\r\n قِنْوانٌ دانِيَةٌ  خوشه‌هاى خرما كه دسترسى به آن نزديك باشد  قِنْوانٌ  جمع ( قنو ) است مانند  صِنْوانٌ  جمع ( صنو ) .\r\n وَ  خارج كرديم ما به سبب آن ، يا از آن ، يا خارج مىسازيم از آن .\r\n جَنَّاتٍ مِنْ أَعْنابٍ وَ الزَّيْتُونَ وَ الرُّمَّانَ مُشْتَبِهاً  باغهايى از انگور زيتون و انار كه برخى در شكل و طعم و رنگ ، به هم شباهت دارند .\r\n غَيْرَ مُتَشابِهٍ انْظُرُوا إِلى ثَمَرِهِ  و برخى نامشابه هستند ، بنگريد به ميوهء هر يك .\r\n( اذا اثمر و ينعه ) يعنى به رسيدن آن ميوه نظر افكنيد تا بدانيد كه براى آن مدبّر حكيم و توانا هست ، و اينكه حال شما مانند حال همان ميوه است .\r\n إِنَّ فِي ذلِكُمْ لَآياتٍ لِقَوْمٍ يُؤْمِنُونَ  در آنها نشانه‌هايى است براى آنان كه مؤثّرند به ايمان عامّ يا خاصّ ، چون ايمان به تنهايى در استدلال به آنچه كه ذكر شد كافى است اگر چه علم و فقه هم نباشد .\r\n وَ جَعَلُوا لِلَّهِ شُرَكاءَ الْجِنَّ  لفظ « الجنّ » بدل از « شركاء » است ، يا مفعول اوّل است ، و « للّه » حال از « شركاء » است ، و اين بدان جهت است كه بعضى ابليس را از خدايان قرار مىدهند ، و بعضى قائل به ظلمت شده‌اند و مقصودشان كنايه از دار اجنّه و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nشياطين است ، و بعضى از آن مشركين ارواح خبيثه را عبادت مىكنند كه عبارت از اجنّه و شياطين است ، آنان به اين گمان هستند كه آن ارواح ، روحهايى هستند كه بين خدا و بين خلق و خودشان ( مشركين ) واسطه مىباشند اعمّ از اينكه تصريح كنند كه معبودهاى آنان شياطين و اجنّه هستند ، يا تصريح نكنند ، بلكه عبادت مىكنند بت و درخت و ستاره و غيره اين‌ها را كه در پرستش معبودهاى باطل جز جنّ كسى را عبادت نكنند چنانچه خداى تعالى فرموده :\r\n  وَ يَوْمَ يَحْشُرُهُمْ جَمِيعاً ثُمَّ يَقُولُ لِلْمَلائِكَةِ أَ هؤُلاءِ إِيَّاكُمْ كانُوا يَعْبُدُونَ قالُوا سُبْحانَكَ أَنْتَ وَلِيُّنا مِنْ دُونِهِمْ بَلْ كانُوا يَعْبُدُونَ الْجِنَّ أَكْثَرُهُمْ بِهِمْ مُؤْمِنُونَ   « 1 » ( روزى كه همه را گرد آوريم سپس به فرشتگان گويد : آيا اين‌ها بودند كه شما را مىپرستيدند . آنها گويند تو منزّهى . چون تو صاحب اختيار ما هستى نه آنان ، بلكه آنان جنّيان را مىپرستيدند و بيشتر آنها به آن ايمان داشتند ) .\r\nسرّ مطلب اين است كه جنّ كه از پيروان ابليس است معبودهاى باطل را براى آنها زينت مىدهد ، پس آنها اطاعت مىكنند و در نتيجه جنّ را عبادت مىكنند بدون اينكه خودشان درك كنند .\r\n وَ خَلَقَهُمْ  جملهء حاليه است به تقدير « قد » يا اينكه اصلا احتياج به لفظ « قد » نيست چون ماضى ( خلق ) به صورت گسترده و فصيح بدون « قد » ،\r\n\r\n\r\n","description":"","footnote":"\r\n( 1 ) سورهء سبأ : آيات 40 و 41\r\n","page_name":" 122 ","page_number":122},
  {"content":"\r\n\r\nحال واقع شده است ، يعنى خداوند جنّ را خلق كرده است ، و مخلوق نمىتواند مانند خالق معبود باشد ، و محتمل است ارجاع ضمير به ( جاعلين ) يعنى به كسانى كه جنّ را معبود قرار داده‌اند باشد ، يعنى كسى ( جنّ ) كه خود خلق است ، هرگز به خالق نمىماند .\r\n وَ خَرَقُوا لَهُ بَنِينَ وَ بَناتٍ  يعنى براى خدا از پيش خودشان بدون حقيقت و برهان فرزندان پسر و دختر قرار داده‌اند . پس گفتند ما فرزندان خداييم و مسيح فرزند خداست و عزير فرزند خداست ، و ملائكه‌ها دختران خدا هستند ، و بين خدا و جن‌ّها نسب قرار داده‌اند .\r\n بِغَيْرِ عِلْمٍ  يعنى بدون اينكه به آن علمى داشته باشند .\r\n  سُبْحانَهُ وَ تَعالى عَمَّا يَصِفُونَ بَدِيعُ السَّماواتِ وَ الْأَرْضِ   يعنى آفرينندهء آسمانها و زمين است بدون اينكه به مادّه و مدّت مسبوق باشد ، نه از اصلى آفريده شده است و نه نمونه و مثل براى آن بوده است . « بدعه » يعنى آن را ايجاد كرد و مانند « ابتدعه » و « بديع » به معنى حادث است ، هم لازم است و هم متعدّى ، پس آسمانهاى ارواح و زمينهاى اشباح همه مخلوق خدا هستند .\r\n أَنَّى يَكُونُ لَهُ  چگونه مىشود كه براى او فرزند باشد .\r\n وَلَدٌ وَ لَمْ تَكُنْ لَهُ صاحِبَةٌ  يعنى نظيرى براى او نيست و موجودى نيست كه مخلوق خدا نباشد و شريك او باشد .\r\n وَ خَلَقَ كُلَّ شَيْءٍ  پس نه چيزى همراه و دوست او ، و\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nنه فرزند او بوده است ، بلكه همه مخلوق او هستند .\r\n وَ هُوَ بِكُلِّ شَيْءٍ عَلِيمٌ  پس احتياجى به فرزند و وكيل در استعلام حال بعضى اشياء ندارد .\r\n ذلِكُمُ  يعنى آنكه داراى اوصاف ذكر شده است از قول خدا :  إِنَّ اللَّهَ فالِقُ الْحَبِّ . . . .  تا اينجا . و آوردن اسم اشارهء بعيد كه به كسى كه موصوف به آن اوصاف است اشاره مىكند ، براى تعليم و براى حضور آن اوصاف در ذهن است و نيز براى اشاره به علّت انّيّت خداى تعالى به طريق برهان ( ان ) است ، و تكرار براى جايگزين شدن در ذهن‌هاست .\r\n اللَّهُ  يعنى آنچه كه « اللّه » ناميده مىشود و بر زبانهاى شما دور مىزند ، و آن كه به اين اوصاف موصوف است يك حقيقت وجودى است ، پس آنچه كه « اللّه » ناميده مىشود حقيقتى است ثابت و تحقّق يافته .\r\n رَبُّكُمْ  اشاره به قيّوميّت و ربوبيّت خداست ، و مخصوص به نوع انسان مىباشد .\r\n اللَّهُ رَبُّكُمْ لا إِلهَ  نفى شريك براى خداست در خدا بودن .\r\n هُوَ خالِقُ كُلِّ شَيْءٍ  نفى دوّمى از خداى تعالى است ، زيرا هر چيزى كه شىء ناميده مىشود مخلوق خداى تعالى و به سبب وجود خداست كه موجوديّت يافته است ، و چون وجود يكى است پس وجود ديگرى را نمىتوان تصوّر كرد .\r\n فَاعْبُدُوهُ  يعنى پس از آنكه انيّت و ربوبيّت ثابت شد و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاينكه دوّمى ( همتايى ) براى او نيست پس شايسته است كه عبادت براى او باشد ، پس او را عبادت كنيد .\r\n وَ هُوَ عَلى كُلِّ شَيْءٍ وَكِيلٌ  او نگهبان هر چيز است و در تدبير اشياء احتياج به وكيل و واسطه از قبيل فرزند و غير آن ندارد ، چون به همه احاطه دارد .\r\nدر اينجا اين سؤال به ذهن خطور مىكند كه با احاطه‌اى كه خداوند دارد آيا درك مىشود ؟ پس خداوند در مقام جواب فرمود :\r\n لا تُدْرِكُهُ الْأَبْصارُ  يعنى چشمها او را درك نمىكنند نه چشمهاى بدنها و نه چشم‌هاى دلها ، چون خداى تعالى محيط است و محاط نمىتواند محيط را درك كند ، و لكن دلها مىتوانند با حقيقت ايمان او را درك نمايند .\r\n وَ هُوَ يُدْرِكُ الْأَبْصارَ  خدا چشم‌ها را درك مىكند زيرا شأن محيط ، ادراك محاط است .\r\n وَ هُوَ اللَّطِيفُ  خداوند آن‌قدر لطيف است كه ديده‌ها از جهت قصورشان ، از درك آن قاصرند .\r\n الْخَبِيرُ  آگاه به اشياء است كه از جملهء آنها ديدن است ، و مانند اين سخن را در علم بديع « تشابه اطراف » مىنامند .\r\n قَدْ جاءَكُمْ  جواب سؤال مقدّر است ، گويا كه گفته شده است : وقتى كه ديده‌ها او را درك نكنند آيا ادراك او ممكن است ؟\r\nفرمود :\r\nبراى شما  بَصائِرُ  آمد ، بصائر جمع بصيرت است مانند\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nابصار كه جمع بصر است ، و بصيرت براى قلب مانند چشم براى بدن است و بر قوّه‌اى كه به وسيلهء آن معقولات درك مىشود ، و بر ادراك معقولات و بر دليل و حجّت‌هايى كه موجب آن ادراك مىشوند اطلاق مىگردد و مقصود از « بصائر » در اينجا همين معنى است ، و آن اعمّ از انبياء و اوليا و معجزات و كرامات و سيره و اخلاق و كتب و شرايع آنهاست و اعمّ از بلاها و واردات و عبرت‌ها و آياتى است كه براى افراد خاصّ يا براى عموم بندگان است . اين معنى بصائر در آفاق بود .\r\nو امّا در انفس ، و آن عبارت است از عقول و بازدارنده‌ها و نفوس و خطورات و الهامات و خوابها خصوصا خوابهاى صادق ، كه آن بهترين دليل در عالم صغير بر وجود آخرت و بقاى آن است ، و بهترين دليل وجود هر جزئى از اجزاى عالم طبع در آخرت ، گذشته‌ها و آينده‌هايش مىباشد ، و اين دليل وافى براى هر صاحب بصيرت است بر اينكه نفس‌ها بعد از فناى بدن‌ها باقى مىماند . پس همهء اين‌ها « بصائر » محسوب مىشود .\r\n مِنْ رَبِّكُمْ فَمَنْ أَبْصَرَ  كه از طرف پروردگار شما است پس هر كس آن بصيرت‌ها را از اسما و صفات خدا و از امور آخرت ببيند .  فَلِنَفْسِهِ  به سوى خودش مىباشد .\r\n وَ مَنْ عَمِيَ  و هر كس كور بماند و نبيند  فَعَلَيْها  پس به ضرر خودش خواهد بود .\r\n وَ ما أَنَا عَلَيْكُمْ بِحَفِيظٍ  و من محافظ شما نيستم . اين جمله حكايت قول نبىّ صلّى اللّه عليه و آله است به تقدير قول ، يا از جانب\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nخداست و لكن اشاره به اين است كه حفظ و تدبير خدا بر بندگان موكول به پيش بودن استعداد و استحقاق بر عنايت خداوند است تا اينكه بندگان بر او احتجاج نكنند .\r\n وَ كَذلِكَ نُصَرِّفُ الْآياتِ وَ لِيَقُولُوا دَرَسْتَ وَ لِنُبَيِّنَهُ لِقَوْمٍ يَعْلَمُونَ  و همچنين ما در آيات قرآن ( به انواع بشارت و وعده و وعيد و لطيف و معانى ) تصرّف كنيم تا وسيلهء هدايت شود باز كافران نادان ايمان نياورده گويند : اين‌ها را تو به درس آموخته‌اى و ما آيات را براى آنان كه اهل دانشند بيان مىكنيم .\r\n وَ كَذلِكَ  يعنى همچنين است تصرّف در آيات و حجّت‌ها كه آنها را بر حسب معنى در قالب الفاظى آورديم كه دسترسى به آن آسان باشد .\r\n نُصَرِّفُ  يعنى پشت سر هم تصرّف مىكنيم .\r\n الْآياتِ  آيات آفاقى و انفسى در عالم و در نفوس و در الفاظ تا گروهى كور شوند ، و گروهى بينا و بصير گردند .\r\n وَ لِيَقُولُوا  تا گروه عوام بگويند .\r\n« لام » براى بيان عاقبت است .\r\n« درست » « درست » و « دارست » به صورت معلوم با « تاء » خطاب خوانده شده است ، يعنى خواندى و مذاكره نمودى و آموختى ، و « درست » با تاء تأنيث با فتح راء و ضمّ آن ، و « دارست » با تاء تأنيث ، و « درست » به صورت مجهول و با تاء تأنيث ، و « درسن » با نون جمع مؤنّث ، و « دارسات » به صورت جمع اسم فاعل خوانده شده است ، و همهء اين‌ها از « الدّروس » بمعنى « الاندراس » است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nو ممكن است كه « درست » به صورت مجهول به معنى « قرئت » باشد ، و « درس » به صورت معلوم غايب خوانده شده است ، به اين معنى كه محمّد صلّى اللّه عليه و آله اين آيات را ياد گرفته است . و « درس » به هر يك از دو معنى ، هم لازم و هم متعدّى مىباشد .\r\n وَ لِنُبَيِّنَهُ لِقَوْمٍ يَعْلَمُونَ  و بدين‌وسيله آن آيات را براى كسانى كه دانش و فهم دارند روشن مىسازيم .\r\nترجمه و تفسير آيات 112 - 106\r\n\r\n[ سوره الأنعام ( 6 ) : آيات 106 تا 112 
  ]\r\nاتَّبِعْ ما أُوحِيَ إِلَيْكَ مِنْ رَبِّكَ لا إِلهَ إِلاَّ هُوَ وَ أَعْرِضْ عَنِ الْمُشْرِكِينَ ( 106 ) وَ لَوْ شاءَ اللَّهُ ما أَشْرَكُوا وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ ( 107 ) وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ ( 108 ) وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الْآياتُ عِنْدَ اللَّهِ وَ ما يُشْعِرُكُمْ أَنَّها إِذا جاءَتْ لا يُؤْمِنُونَ ( 109 ) وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ وَ نَذَرُهُمْ فِي طُغْيانِهِمْ يَعْمَهُونَ ( 110 )\r\nوَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلاً ما كانُوا لِيُؤْمِنُوا إِلاَّ أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ ( 111 ) وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ ( 112 )\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nترجمه :\r\n( 6 / 112 - 106 )\r\nاى محمّد صلّى اللّه عليه و آله هر چه از خدا به تو وحى مىشود پيروى كن كه خدايى جز خداى يگانه نيست و از مشركان روى بگردان .\r\nو اگر خدا مىخواست آنها را از شرك باز مىداشت و ما تو را نگهبان ايشان نكرديم و تو وكيل آنها نخواهى بود ،\r\nشما مؤمنان معبودان كسانى را كه غير خدا را مىخوانند دشنام مدهيد تا مبادا آنها هم از روى دشمنى و نادانى خدا را دشنام دهند و همچنين ما عمل هر قومى را در نظرشان زينت داده‌ايم . پس بازگشت آنها به سوى خداست . و خدا آنان را به كردارشان آگاه مىگرداند .\r\nو به خدا به سخت‌ترين سوگند ياد كردند كه البتّه اگر آيتى بيايد ايمان آورند بگو اى پيغمبر آيات از طرف خداست ( و در اختيار من نيست ) و چگونه شما مؤمنان به گفتهء اين كافران مطمئن مىشويد . آنها همان مردم معاندند كه اگر آيتى آيد هرگز بدان ايمان نمىآورند .\r\nو ما ، دل و ديدهء آنان را چون اوّل بار ايمان نياوردند ، اكنون از ايمان بگردانيم و آنها را به حال سركشى و طغيان وامىگذاريم تا به ورطهء گمراهى فرومانند .\r\nو چون در كفر ثابتند اگر فرشتگان را بر آنها فرستيم و مردگان را بر آنها برانگيزانيم باز ايمان نخواهند آورد مگر به مشيّت خدا و لكن اكثر مردم نمىدانند .\r\nو همچنين ( كه تو به دشمن مبتلايى ) ما در برابر هر پيامبرى دشمنانى از شيطانهاى انس و جنّ قرار داديم كه آنها برخى با برخى ديگر سخنان آراسته ظاهر و فريبنده اظهار كنند و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاگر خدا مىخواست چنين نبود ، پس آنها را با دروغشان واگذار .\r\n\r\nتفسير\r\n اتَّبِعْ ما أُوحِيَ إِلَيْكَ مِنْ رَبِّكَ  پيروى از وحى بكن نه از هواهاى مشركين .\r\n لا إِلهَ إِلَّا هُوَ  بيان آنان چيزى است كه وحى شده است ، يا جمله معترضه است براى تعليل .\r\n وَ أَعْرِضْ عَنِ الْمُشْرِكِينَ  و از آنها باكى نداشته باش ، و پيرو هواهاى آنها نباش ، و بر آنها اندوهناك مباش چون آنها مشركند ، و مقصود عمده ، مشركين به ولايت است .\r\n وَ لَوْ شاءَ اللَّهُ ما أَشْرَكُوا وَ ما جَعَلْناكَ عَلَيْهِمْ حَفِيظاً وَ ما أَنْتَ عَلَيْهِمْ بِوَكِيلٍ  تو وكيل آنها نيستى تا بر آنان اندوهناك شوى ، بلكه تو فقط بيم‌دهنده‌اى .\r\n وَ لا تَسُبُّوا الَّذِينَ يَدْعُونَ مِنْ دُونِ اللَّهِ  عايد موصول محذوف است ، و فاعل « يدعون » ضمير است كه به مشركين بر مىگردد ، و مقصود اين است كه دشنام ندهيد كسانى را كه منحرفين از على عليه السّلام آنان را فرا مىخوانند از قبيل كسانى كه كفّار آنها را براى خود امام نصب كردند درحالىكه آنها بعضى از غير خدا هستند . و اين نهى دربارهء مؤمنين تا انقراض عالم جريان دارد ، يا اينكه ضمير عايد فاعل « يدعون » است ، و مفعول آن محذوف است ، يا اينكه « من » تبعيضيّه جانشين مفعول است .\r\n فَيَسُبُّوا اللَّهَ  پس آنها هم على را دشنام بدهند ، زيرا او مظهر خداست ، و دشنام به او دشنام به خداست ، و دشنام خدا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nجز در مظاهر او متصوّر نيست .\r\n عَدْواً  يعنى ظلم به على عليه السّلام يا تجاوز از حقّ در دشنام دادن على عليه السّلام  بِغَيْرِ عِلْمٍ  به دليل عدم آگاهى به اين است كه على عليه السّلام مظهر خداست ، از امام صادق عليه السّلام نقل شده كه از او از اين آيه سؤال شد فرمود : آيا ديدى كسى را كه به خدا دشنام بدهد ؟ پس گفته شد : نه ، چگونه مىشود ؟\r\nفرمود : هر كس كه ولى خدا را دشنام دهد خدا را دشنام داده است ، و از ائمّهء عليهم السّلام اخبار زيادى به همين مضمون وارد شده است .\r\nو آنچه كه ما ذكر كرديم خلاصهء مقصود بود ، و تعميم آن نسبت به هر مشرك و هر مدعوّى جز خدا ، براى هر نبى و وصىّ و براى هر مؤمن مخفى نيست .\r\n كَذلِكَ  اين‌چنين است راضى بودن شما به آنچه هر يك از شما مىخوانيد و راضى نشدن به آنچه كه ديگران مىخوانند .\r\n زَيَّنَّا لِكُلِّ أُمَّةٍ عَمَلَهُمْ  از زمان آدم عليه السّلام تا الآن براى هر امّتى و گروهى از فرقه‌هاى مختلف چه بر حقّ باشند يا بر باطل ، عملشان را زينت داديم .\r\nدر ضمن قول خداى تعالى  قُلْ كُلٌّ مِنْ عِنْدِ اللَّهِ  گذشت كه فاعل در وجود به صورت مطلق تنها خداى تعالى است ، و از موجودات جز استعداد و قبول چيزى نيست ، و اينكه فعل خداى تعالى يا بدون واسطه است يا با واسطه‌ها ، و اينكه مظاهر قهر خداى تعالى از جملهء واسطه‌هاى اوست ، و اينكه شيطان از\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمظاهر قهر اوست ، پس نسبت دادن تزيين به خداى تعالى در اعمال بد ، و به شيطان درست است از باب اينكه شيطان مباشر نزديك و علّت قريب است ، و اين رابطه ، رابطهء شىء مستعدّ نسبت به تصرّف‌كننده است .\r\n ثُمَّ إِلى رَبِّهِمْ مَرْجِعُهُمْ  پس بازگشت آنها به سوى ربّ آنهاست ، در گذشته بيان شد كه ربّ مضاف عبارت از ولايت مطلقه است و اينكه مظهر اتمّ آن على عليه السّلام است ، و اينكه بازگشت همه به ولايت است كه آن فعل خداى تعالى و ظهور اوست ، نه اينكه بازگشت به غيب مطلق باشد كه در آنجا نه رجوع كننده‌اى هست و نه بازگشتى .\r\n فَيُنَبِّئُهُمْ بِما كانُوا يَعْمَلُونَ  پس خداوند به آنها از آنچه كه عمل مىكردند از خير و شرّ ، خبر مىدهد .\r\n وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ  يعنى آيتى بيايد كه آنها پيشنهاد كرده‌اند .\r\n لَيُؤْمِنُنَّ بِها  كه البتّه ايمان مىآورند به آيتى كه آورده مىشود و اينكه آن آيت از طرف خداست ، با اينكه ايمان مىآورند به محمّد صلّى اللّه عليه و آله به سبب آن آيت ، و اين حكايت قول باطل آنهاست كه ناشى از حيله‌هاى نفس است ، زيرا كه نفس همانند زن خبيثى است كه دائما دنبال بهانه‌هاى فاسد و فرار از قبول حكم همسر است ، و با گناهان خود ديگرى را متّهم مىكند .\r\n قُلْ  اى محمّد به آنان يا به مؤمنين كه طمع در ايمان آنها\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nدارند و از تو مىخواهند پيشنهادهاى آنان را بياورى ، بگو :\r\n إِنَّمَا الْآياتُ عِنْدَ اللَّهِ  آيت‌ها نزد خداست و به اختيار من نيست .\r\n وَ ما يُشْعِرُكُمْ   ما  استفهاميّه است براى استفهام انكارى ، و خطاب براى مؤمنينى است كه از باب حرص و طمع در ايمان ، آنها مىخواهند پيشنهادات آنها را بياورى . يا خطاب به كافرين است كه سوگند ياد كرده‌اند بطريق التفات از غيبت به خطاب ، يا اينكه « ما » نافيه و فاعل « يشعركم » ضميرى است كه به خدا بر مىگردد ، و آن عطف بر « انّما الآيات » است ، يا حال است و معمول « عند اللّه » ( عند اللّه عامل است ) و از جملهء بيان قول است ، يا عطف بر « اقسموا » و از قول خداست  « أَنَّها إِذا جاءَتْ »  با فتح همزهء « انّ » خوانده شد تا با ما بعدش معمول « يشعركم » باشد بدون واسطهء حرف يا به تقدير « باء » يا اينكه « انّ » به معنى « لعلّ » است ، و با كسر همزه خوانده شده است كه در اين صورت جمله مستأنف مىشود .\r\n لا يُؤْمِنُونَ  به صورت غيبت و خطاب هر دو خوانده شده ، و لفظ « لا » زايده يا اصل است .\r\n وَ نُقَلِّبُ أَفْئِدَتَهُمْ وَ أَبْصارَهُمْ  عطف است بر « لا يؤمنون » از قبيل عطف سبب بر مسبّب يا عطف مسبّب بر سبب .\r\nو فؤاد اطلاق مىشود بر قلب گوشتى و بر نفس انسانى ، و بر لطيفهء سيّارهء انسانى ، و بر قلب كه آن مرتبه‌اى از مراتب انسان و بر جهت روحانيّت انسان است .\r\nوقتى اين را دانستى ، بدان كه روحانيّت انسان يعنى قلب\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاو مانند بدنش راست قامت آفريده شده است و به طور قائم قرار گرفته است . امّا وارونه بودن قلب به علّت وابستگىاش به مشتهيات حيوانى ، و راست بودن آن به علّت وابستگىاش ، به اقتضاى انسانيّت انسان مىباشد . و راست بودن ابصار ( ديدها ) عبارت است از ادراك آنچه موافق آخرت است از هر چيزى كه بصر يا بصيرت ، آن را درك مىكند ، و تقليب ( وارونه ) بودن آن سبب ادراك مقتضيات حيوانى ، و احتجاب از عبرت گرفتن به مدركات است .\r\n كَما لَمْ يُؤْمِنُوا بِهِ  يعنى به آنچه كه نازل شده است از آيات ، يا به قرآن ، يا به نبىّ صلّى اللّه عليه و آله به آن ايمان نياوردند .\r\n أَوَّلَ مَرَّةٍ  يعنى قبل از اينكه آنها پيشنهاد كنند ، يا اوّلين بار كه آيه نازل شد ، يا در عالم ذر ، يا اوّل دعوت .\r\n وَ نَذَرُهُمْ فِي طُغْيانِهِمْ  متعلّق به « نذرهم » يا به قول خدا  يَعْمَهُونَ  است ، يعنى در گمراهى تردّد كرده ، سرگردان مىشوند ، « نقلّب » و « نذرهم » به صورت متكلّم و غايب خوانده شده ، و « تقلّب » با تاء تأنيث به صورت مجهول نيز خوانده شده است .\r\n وَ لَوْ أَنَّنا نَزَّلْنا إِلَيْهِمُ الْمَلائِكَةَ  ردّ پيشنهادات آنهاست و منع رسول صلّى اللّه عليه و آله و مؤمنين است از آوردن به چيزى از آن پيشنهادها ، چون آنها چنان كه نقل شده است گفتند : اى محمّد صلّى اللّه عليه و آله پيامبران گذشته داراى آياتى بودند ، پس پيامبر فرمود :\r\nچه آيتى دوست داريد كه من هم آن را بياورم ، گفتند : كوه صفا را براى ما طلا كن ، و بعضى از مردگان ما را برانگيز تا دربارهء تو از\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nآنها سؤال كنيم ، ملائكه را به ما نشان ده كه به تو گواهى دهند ، يا خدا و ملائكه را آشكارا پيش ما بياور ، و مسلمانانى نيز از رسول خدا صلّى اللّه عليه و آله درخواست كردند كه به پيشنهاد آنان عمل كند .\r\nپس رسول خدا صلّى اللّه عليه و آله خواست به آنها جواب دهد كه جبرئيل نازل شد و گفت : اگر تو درخواست كنى خدا اجابت مىكند ، و لكن اگر ايمان نياورند اگر خواستى آنها را عذاب مىكنم و اگر خواستى آنها را رها مىكنم تا توبه كننده‌اى از آنها توبه كند ، رسول خدا فرمود : بلكه توبه كننده‌اى از آنان توبه كند .\r\nپس خداى تعالى اين آيه را نازل فرمود : كه اگر ما ملائكه را هم به سوى آنها بفرستيم .\r\n وَ كَلَّمَهُمُ الْمَوْتى  و مردگان نيز دربارهء رسالت تو با آنان سخن بگويند .\r\n وَ حَشَرْنا عَلَيْهِمْ كُلَّ شَيْءٍ قُبُلًا  و همه چيز را در مقابل آنها جمع كنيم ، قبل جمع قبيل به معنى كفيل ، يا جمع قبيل كه جمع قبيله به معنى جماعت از مردم است ، يا اينكه آن مصدر است به معنى معاينه و مقابله و معنى آن اين است كه اگر ما جمع كنيم بر آنها هر آيتى را و در مقابل آنها قرار دهيم كه ببينند ، يا اگر جمع كنيم هر چيزى را از خدا و ملائكه و غير آنها كه كفيل چيزى باشند كه به آن بشارت داده شده‌اند يا انذار گذشته‌اند ، يا اينكه ( قبل ) به معنى جماعت‌ها و گروه‌ها باشد ، و حمل جمع بر  كُلَّ شَيْءٍ  به اعتبار عموم آن است .\r\n ما كانُوا لِيُؤْمِنُوا إِلَّا أَنْ يَشاءَ اللَّهُ  آنها ايمان نخواهند\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآورد مگر اينكه خدا بخواهد . ردّ سببيّت اسباب ظاهرى براى ايمان و اثبات سببيّت مشيّت براى آن است ، و منع نظر كردن مؤمنين و مشركين است از نظر كردن به واسطه و غفلت آنان از سببيّت مشيّت ، و پيشنهاد و آرزوى معجزه نمودن آنها ، بدين ترتيب كه واسطه‌ها اسباب نيستند بلكه آنها مظاهر مشيّت خدا هستند ، و سبب هر مسبّبى همان مشيّت است كه اگر خدا بخواهد هر نفسى را بدون واسطه هدايت مىكند ، و اگر نخواهد ، اگر چه هر واسطه‌اى براى هدايت فراهم گردد هدايت نمىكند .\r\n وَ لكِنَّ أَكْثَرَهُمْ  يعنى اكثر مؤمنين ، يا مشركين ، يا همهء آنان .\r\n يَجْهَلُونَ  نمىدانند كه مشيّت سبب ايمان است نه معجزهء پيشنهادى و درخواستى ، و چون نمىدانند پيشنهاد معجزه و آرزوى آن مىكنند . و ممكن است مفعول فعل نسبى باشد و معنى آن اين است كه بيشتر آنان جاهل و نادانند .\r\n وَ كَذلِكَ  چنان كه براى تو دشمنى از قوم خودت قرار داديم .\r\n جَعَلْنا لِكُلِّ نَبِيٍّ عَدُوًّا  براى هر پيامبر نيز دشمنى قرار داديم ، يعنى بر دشمنى قومت با تو ، اندوهناك مباش كه سنّت ما طبق حكمت ما بر اين جارى شده است كه براى هر پيامبرى دشمنى قرار دهيم ، تا تكميل آنان و اصلاح امّت آنها باشد ، و سبب جدايى منافق از موافق گشته ، و فضائل آنان بر زبان كسانى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nظاهر گردد كه به آنها حسودى مىكنند .\r\nزيرا كه فضل و برترى محسود بيشتر اوقات بر زبان حسدكننده ظاهر مىشود ، تا اينكه به سبب دشمنى معاندين بر طالبين دين احتجاج گردد ، چون معاند انبيا به سبب دشمنى جز پيروى هوا و ارادهء دنيا و پشت كردن و به آخرت اظهار نمىكند ، زيرا كه پيامبران در امور دنيا با كسى معارضه نمىكنند ، بلكه مردم را در كمال دلسوزى به آخرت دعوت مىكنند . اين سخن دلدارى رسول صلّى اللّه عليه و آله و ساير مؤمنين است .\r\nو ( عدو ) ضدّ ( صديق ) يعنى دشمن ضدّ دوست است ، و واحد و كثير ، و مذكّر و مؤنّث در آن مساوى است ، و لذا از آن جمع بدل آورده شده است ، مانند اين قول خداى تعالى :\r\n شَياطِينَ الْإِنْسِ وَ الْجِنِّ  بدان كه انسان و همهء عالم طبع بين دو عالم علوى و سفلى واقع شده است چنان كه گذشت ، و اهل هر دو عالم يك جهت تسلّط و تصرّف در انسان را دارند ، و عالم طبع و عالم سفلى خواستهء شياطين و جنّ و دار اشقيا و جحيم آنهاست ، و عالم علوى نزديك به عالم طبع مقرّ ملائكه صاحبان با بال است نه ملائكهء مقرّبين كه عالم آنها بالاتر از اين است .\r\nو انسان قابل تصرّف اهل هر دو عامل است ، و براى او امكان توجّه به هر دوى آنها وجود دارد ، پس كسى كه با سوء اختيار خود به عالم سفلى توجّه كرد و تصرّف شياطين و جنّ را قبول كرد ، و در اين قبول متمكّن شد ، استعداد قبول تصرّف\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nملائكه در او باقى نماند و مظهر شياطين مىشود ، و محلّ تحقّق شياطين مىگردد به نحوى كه در وجودش جز شياطين چيزى محقّق نمىشود ، و فعل او فعل شيطان ، و امر او امر شيطان ، و اخلاق او اخلاق شيطان مىشود ، چنان كه در فارسى گفته شده است .\r\n چون پرى غالب شود بر آدمى * گم شود از مرد وصف مردمى \r\n هر چه گويد او ، پرى گفته بود * زين سرى نه ، زان سرى ، گفته بود \r\n« مولوى » و بااين‌حال اگر بعضى از اوصاف انسان در او باقى باشد شيطان انس است و گرنه شيطان جنّ مىشود . و محتمل است كه مقصود از شيطان جنّ ، جن‌ّهايى باشند كه از طريق باطن اذيّت مىرسانند ، و بر هر تقدير مقصود چنان كه در خبر آمده است ، كنايه از حبتر و زريق است . و كسى كه با توفيق خدا توجّه به عالم علوى پيدا كند و تصرّف اهل آن عالم را قبول كند و در اين مورد متمكّن شود به نحوى كه استعداد تصرّف شيطان در او باقى نماند مظهر ملائكه بلكه مظهر خدا مىشود ، و فعل و قول و اخلاق او ظهور افعال و اقوال و اخلاق ملائكه مىشود .\r\nچنان كه گفته شده است :\r\n چون پرى را اين دم و قانون بود * كردگار آن پرى ، خود چون بود \r\n\r\n","description":"","footnote":"","page_name":" 138 ","page_number":138},
  {"content":"\r\n\r\n پس خداوند پرى و آدمى * از پرى كى باشد او آخر كمى \r\n« مولوى » و از امام صادق عليه السّلام است : كسانى را كه خداوند از اهل صفت حقّ قرار ندهد ، آنان از شياطين انس و جنّ هستند .\r\n يُوحِي  يعنى القا مىكند ، يا از طريق باطن ، شياطين جنّ به شياطين انس وحى مىكنند .\r\n بَعْضُهُمْ إِلى بَعْضٍ زُخْرُفَ الْقَوْلِ  يعنى گفتار كاذب و دروغ را با فريب و مكر ، زيبا نشان مىدهند .\r\n غُرُوراً  يعنى وحى غرور ، يا براى غرور ، يا در حال غرور .\r\n وَ لَوْ شاءَ رَبُّكَ ما فَعَلُوهُ  پس نسبت به كارى كه كرده‌اند ناراحت نباش كه آن به سبب مشيّت ما بوده است ، و در آن مصالح و حكمت‌هايى براى شماست .\r\n فَذَرْهُمْ  پس آنان را واگذار بدون اينكه متعرّض ردّ و قبول آنها باشى .\r\n وَ ما يَفْتَرُونَ  واگذار تا آنچه را كه مىخواهند بگويند تا حكمت‌ها و مصلحت‌هاى ما جريان پيدا كند .\r\nترجمه و تفسير آيات 121 - 113\r\n\r\n[ سوره الأنعام ( 6 ) : آيات 113 تا 121 
  ]\r\nوَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ ( 113 ) أَ فَغَيْرَ اللَّهِ أَبْتَغِي\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nحَكَماً وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلاً وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ بِالْحَقِّ فَلا تَكُونَنَّ مِنَ الْمُمْتَرِينَ ( 114 ) وَ تَمَّتْ كَلِمَةُ رَبِّكَ صِدْقاً وَ عَدْلاً لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ ( 115 ) وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 116 ) إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ ( 117 )\r\nفَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ ( 118 ) وَ ما لَكُمْ أَلاَّ تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلاَّ مَا اضْطُرِرْتُمْ إِلَيْهِ وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ ( 119 ) وَ ذَرُوا ظاهِرَ الْإِثْمِ وَ باطِنَهُ إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ ( 120 ) وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ وَ إِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَ إِنْ أَطَعْتُمُوهُمْ إِنَّكُمْ لَمُشْرِكُونَ ( 121 )\r\n\r\nترجمه :\r\n( 6 / 121 - 113 )\r\nتا به گفتار فريبندهء آن اهريمنان ، آنان كه به آخرت ايمان نياوردند ، گوش فرا دهند ( و بدان دل سپرند ) و بدان خشنود باشند تا اينان ( كه پيرو اهريمنند ) نيز در آن عاقبت بد كه اهريمنان راست درافتند .\r\nآيا من غير خدا حاكم و داورى بجويم و حال آنكه او خدايى است كه كتابى كه همه چيز در آن بيان شده است به شما فرستاد و آنان كه به آنها كتاب فرستاديم ( يهود و\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nنصارى ) مىدانند كه اين قرآن از خداى تو بر تو به حقّ فرستاده شده است ، پس در آن البتّه شك و ترديد به خود راه مده\r\nكلام خداى تو از روى راستى و عدالت به حدّ كمال رسيد و كسى در كلمات آن تغيير و تبديل نتواند داد ، او خدايى است كه به گفتار و كردار خلق شنوا و داناست .\r\nو اگر از اكثر مردم روى زمين پيروى كنى ترا از راه خدا گمراه خواهند كرد ، كه اينان جز از پى گمان نمىروند و جز انديشه باطل و دروغ چيزى در دست ندارند .\r\nهمانا خداى تو به حال آن كس كه از راه او گمراه شده است و به حال آنان كه به راه او هدايت يافته‌اند ، داناتر است .\r\nپس شما مؤمنان چنانچه به آيات خدا ايمان داريد از آنچه نام خدا بر آن ذكر شده تناول كنيد ،\r\nچرا از آنچه نام خدا بر آن ذكر شده نمىخوريد در صورتى كه آنچه را كه خدا بر شما حرام كرده مفصّلا بيان داشته است كه از آنها هم به هر چه ناچار شويد باز حلال است و بسيارى به هواى نفس خود از روى نادانى به گمراهى مىروند همانا خداوند به تجاوزكنندگان از حدود او ( و عقاب آنها ) داناتر است .\r\nهر گناه و كار زشت را در ظاهر و باطن ترك سازيد كه محقّقا هر كس كسب گناه كند به زودى به كيفر آن خواهد رسيد\r\nو از آنچه نام خدا بر آن ذكر نشده است مخوريد كه آن تباه‌كارى است و بدانيد كه اهريمنان سخت به دوستان خود وسوسه كنند تا شما به جدل و منازعه برخيزيد و اگر از آنها پيروى كنيد مانند آنان مشرك خواهيد شد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nتفسير\r\n وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ  عطف بر محذوف ( كلمه وحى ) است چنان كه ذكر كرديم ، يا عطف بر « غرورا » است . و در نتيجه دلهاى كسانى كه به آخرت ايمان ندارند .\r\n وَ لِيَرْضَوْهُ وَ لِيَقْتَرِفُوا  به آنها متمايل مىگردد و به آن راضى مىشوند و هر گناهى بخواهند انجام مىدهند يعنى اكتساب مىكنند .\r\n ما هُمْ مُقْتَرِفُونَ  تا از مؤمنينى جدا شوند ، و ايمان مؤمنين را به سبب ايذاى آنها ، خالص سازند .\r\n أَ فَغَيْرَ اللَّهِ أَبْتَغِي حَكَماً  به تقدير « قل » يا به تقدير « قال » يا « يقول » يا « يقال » جواب سؤال مقدّر است . آيا غير خدا را به داورى بخواهم ؟ !  وَ هُوَ الَّذِي أَنْزَلَ إِلَيْكُمُ الْكِتابَ  كتاب يعنى قرآن يا نبوّت .\r\n مُفَصَّلًا وَ الَّذِينَ آتَيْناهُمُ الْكِتابَ يَعْلَمُونَ أَنَّهُ مُنَزَّلٌ مِنْ رَبِّكَ  يعنى كسانى كه نبوّت را به آنها داديم به سبب تسليم احكام نبوّت و قبول آن ، و به آنها كه كتاب نبوّت را به صورت كتاب آسمانى داديم ، مانند اهل دو كتاب تورات و انجيل ، مىدانند كه قرآن يا كتاب نبوّت و يا كتاب ولايت تو ، از جانب پروردگارت نازل شده است چون نبوّت و ولايت روح قرآن است .\r\n بِالْحَقِّ  و درحالىكه متلبّس به حقّ است كه آن ولايت\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاست ، يا به سبب حقّ ، يا با حقّ ( و همراه آن ) .\r\n فَلا تَكُونَنَّ مِنَ الْمُمْتَرِينَ  تا از شك‌كنندگان نباشى ، منظور ديگرانند ( نه حضرت رسول صلّى اللّه عليه و آله ) آن از قبيل اين مثل است كه مىگويد به تو مىگويم تا كنيز بشنود ( به در مىگويم كه ديوار بشنود - مثل فارسى ) .\r\n وَ تَمَّتْ كَلِمَتُ رَبِّكَ  كلمهء ربّ عبارت از مشيّت است كه آن ولايت مطلقه است ، و تماميّت كلمهء ربّ به سبب ظهور ولايت مطلقه در اين عالم است ، و ظهور ولايت به نحو اطلاق محقّق نمىشود مگر به سبب محمّد صلّى اللّه عليه و آله و على عليه السّلام زيرا اگر ولايت ساير انبيا و اوليا مقيّد و جزئى است ، از ولايت على عليه السّلام كه ولايت مطلقه كلى است اقتباس شده است .\r\n صِدْقاً وَ عَدْلًا  عدل ضدّ ظلم است ، و آن دادن حقّ بر هر صاحب حقّى است ، چنان كه جور و ظلم منع كردن مستحقّ از حقّ خودش مىباشد ، و عدل به معنى استقامت ضدّ اعوجاج و كجى است ، و به معنى حد وسط در امور است ، و اعتبار « عدل » به هر يك از معانى صحيح است .\r\n لا مُبَدِّلَ لِكَلِماتِهِ  پس باكى نداشته باش به آنچه مىگويند ، و ناراحت نباش به دروغى كه مىگويند .\r\n وَ هُوَ السَّمِيعُ  او آنچه را كه دربارهء على عليه السّلام مىگويند ، مىشود ، و مىتواند از جريان آنچه مىگويند و از اظهار آنچه كه مىخواهند ، منع كند .\r\n الْعَلِيمُ  و حال هر يك و استحقاق آنها را مىداند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ  و اگر از اكثر مردم روى زمين پيروى كنى ، ترا از راه خدا گمراه گردانند ، زيرا اكثر مردم سرهايشان رو به پايين و وارونه است ، و از ولايت كه راه خداست منحرفند و به عالم پايين كه عالم شياطين و ارواح خبيثه است و اطاعت از آنها شخص را به انحراف مىكشاند توجّه دارند البتّه منظور انحراف به چيزى است كه به او توجّه كرده‌اند .\r\nو آن كنايه از امّت است ، و اينكه گفت : بيشتر مردم روى زمين بدان جهت است كه انسان سه صنف است :\r\n1 - صنفى كه از زمين طبيعت به سوى آسمان ارواح عروج كرده‌اند و شأن آنها اطاعت و تسليم به صاحب رسالت و ولايت كلّى است ، نه استقلال و مطاع بودن .\r\n2 - صنفى كه در زمين طبيعت توقّف كرده‌اند ولى آمادگى و استعداد عروج به عالم ارواح را دارند ، اينان اگر چه در زمين طبع هستند ولى موافقت با آنها موجب گمراهى و گم شدن از توجّه به عالم ارواح نمىشود .\r\n3 - صنفى در زمين طبع توقّف كرده‌اند كه سرهايشان به طرف پايين است و متوجّه عالم شياطين مىباشند ، و اينان بيشتر مردمان روى زمين هستند كه طاعت و موافقت آنان موجب انحراف از ولايت است .\r\n إِنْ يَتَّبِعُونَ إِلَّا الظَّنَّ  ظنّ از صفات نفس است ، زيرا كه علوم نفس اگر چه يقينى بوده و ادراكاتش ظنّى نباشد ، ولى آن\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nعلوم از ظنون محسوب مىشود و مبتنى بر گمان است نه علوم ، زيرا اين مطلب را بارها در گذشته گفتيم كه علم آن چيزى است كه وجه آن به سوى بالا باشد و در اشتداد باشد ، درحالىكه وجه علم نفس كه مطيع نباشد به سوى پايين بوده و در تزلزل مىباشد .\r\nپس معنى آيه اين است كه آنها پيروى نمىكنند مگر ادراكات نفسانى را كه مبادى آراى پست و هواهاى خبيث است .\r\nو از سوى ديگر چون علم النّفس ( دانشهاى مربوط به روح و روان ) با معلومات نفس ( آگاهيهاى ذهنى ) تفاوت دارد ، لذا انفكاك آن دو جائز است ، و حكم آن علوم ، در حكم ، در مغايرت ظنون با مظنونات است ، و انفكاك آن دو از يكديگر رواست .\r\n وَ إِنْ هُمْ إِلَّا يَخْرُصُونَ  « خرص » عبارت است از تخمين و كذب و ظنّ ، و در اينجا مقصود ظنّ است ، يعنى جز از ظنّ پيروى نمىكنند ، و اصلا آنها علمى ندارند كه امكان پيروى از علم دربارهء آنها قابل تصوّر باشد .\r\nزيرا كه آنان در مرتبهء نفس رو به پايين از ظنون تجاوز نمىكنند ، و براى آنها علم محقّق نمىشود .\r\n إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  پس آنچه كه قابل متابعت است چيزى است كه ربّ گفته باشد ، نه چيزى كه آنها از نسبت گمراهى و هدايت به مردم به سبب گمانهايشان گفته‌اند ، پس باكى نداشته باشيد از آنچه كه\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nگفته‌اند و نه از آنچه كه حرام و حلال كرده‌اند ، و شما فرمانهاى پروردگارتان را فرمان بريد .\r\n فَكُلُوا مِمَّا ذُكِرَ اسْمُ اللَّهِ عَلَيْهِ  پس از آنچه كه نام خدا بر آن برده شده بخوريد ، و از آنچه مىگويند كه شما چيزهايى را كه مىخوريد كه با دست خود آن را كشته‌ايد ، و آنچه را خداوند از حيوانات كشته است نمىخوريد باكى نداشته باشيد .\r\nو پس از آنكه دانستى كه « اكل » أعمّ از فعل قوا و اعضا و صفات نفس ، و ادراك مدركات ( دريافتهاى ) ظاهرى و باطنى و عقايد عقلانى است ، و اينكه اصل در اسم خدا عبارت از ولايت است ، و اينكه آن ولايت اسم اعظم است ، و اينكه هيچ اسمى نيست مگر اينكه سايهء اسم اعظم باشد و اينكه على عليه السّلام مظهر أتمّ اسم اعظم است و لذا از على عليه السّلام وارد شده كه هيچ اسمى بزرگتر از من نيست .\r\nوقتى اين را دانستى براى تو ممكن مىشود كه « اكل » ( خوردن ) را نسبت به هر فعل و قول و اكل و شرب و ادراك و خاطر و علم و معرفت و اعتقاد و كشف و شهود و عيان ، تعميم بدهى ، زيرا كه همه اين‌ها نسبت به قوايى كه مبدأ آن است « اكل » حساب مىشود .\r\nو همچنين براى تو ممكن مىشود كه اسم خدا را به اسم قولى و قلبى كه متّصل به صورت ملكوتى اسم اعظم شده و آن را در زبان آنها فكر و سكينه و حضور و ذكر حقيقى مىنامند ، تعميم دهى .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nپس هر كارى كه با حضور در نزد اسم اعظم انجام بگيرد ، و آن را با صورت ملكوتىاش متذكّر گردد حلال است و وزر و وبالى با آن نيست و با تذكّر اسم اعظم به ترتيبى كه ما گفتيم ديگر آنچه كه ناپسند اسم اعظم است واقع نمىشود ، و مكروه اسم اعظم ناخوشايند و مكروه خداست ، پس از او حرامى كه خارج سنّت باشد واقع نمىشود ، و لذا گفته شده است :\r\nكفر گيرد ملّتى ملّت شود .\r\nو در صورتى كه ذكر خدا نباشد چه با قول ، چه با قلب و چه با فكر ، هر كارى كه انجام دهد ، اگر چه مباح باشد حرام مىشود . چنان كه گفته شده است :\r\nهر چه گيرد علّتى علّت شود .\r\nو از امام صادق عليه السّلام در حديث ذكر ( انهار ) آمده است كه فرمودند : آنچه كه سيراب شود و سيراب كند مال ماست ، و آنچه كه مال ماست براى شيعيان ماست ، و براى دشمنان ما بهره‌اى از آن نيست ، مگر آنكه با غصب آن را تحصيل كنند . و اينكه تسلّط ( و دولت ) ما از ما بين آن و اين وسيع‌تر است ، در حالى كه اشاره به آسمان و زمين مىكرد ، سپس اين آيه را تلاوت فرمود :\r\n قُلْ هِيَ لِلَّذِينَ آمَنُوا فِي الْحَياةِ الدُّنْيا  كه در دنيا از آنان غصب كرده‌اند ، ولى در قيامت خالص و بدون غصب براى آنهاست .\r\nو در خبر وارد شده است : دوستدار على عليه السّلام جز حلا چيزى را نمىخورد . چنان كه گفته شده است :\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n گر بگيرد خون ، جهان را مال مال * كى خورد مرد خدا الّا حلال \r\n إِنْ كُنْتُمْ بِآياتِهِ مُؤْمِنِينَ  اگر به آيات او مؤمن هستيد و بزرگترين آيات محمّد صلّى اللّه عليه و آله و على عليه السّلام است ، و آن شرط تهييجى براى نفى حرج از فعلى است كه اسم خدا بر آن برده شده است ، و اينكه نبايد به قول اصحاب تخمين و ظنّ اعتنا كرد يا مقيّد به مباح بودن چيزى است كه اسم خدا بر آن برده شده است .\r\n وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ  چه فايده‌اى براى شما در اين است كه از آنچه كه اسم خدا بر آن برده شده است نخوريد .\r\n وَ قَدْ  درحالىكه خداوند آن را براى شما حلال ساخته است .\r\n فَصَّلَ لَكُمْ ما حَرَّمَ عَلَيْكُمْ  خداوند به تفصيل بيان كرد آنچه را كه بر شما ذاتا حرام است كه در اوّل سورهء مائده در آيهء تحريم دم و ميته ( تا آخر آيه ) گذشت .\r\nو همچنين بر شما بيان كرد آنچه را كه حرام عرضى است از قبيل صيد در حين احرام ، و آنچه كه اسم خدا بر آن برده نشده و آنچه كه اسم غير خدا بر آن ذكر شده است ، و لفظ « فصّل » به صورت معلوم و « حرّم » به صورت مجهول خوانده شده ، و هر دو معلوم و هر دو مجهول نيز خوانده شده است .\r\n إِلَّا مَا اضْطُرِرْتُمْ إِلَيْهِ  مگر اينكه بر آن ناچار باشيد ، اين عبارت استثناست از ضمير مستتر در « حرّم » يا از ضميرى كه بعد از آن مقدّر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشده و به موصول بر مىگردد .\r\n وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ  اكثر مردم از روى هوا و هوس و به خاطر خواهشهاى نفسانى ندانسته گمراه مىشوند . عطف بر « ما حرّم » است به اعتبار جواز تعليق فعل غير قلبى ، يا تضمين « فصّل » به معنى ( به غير علم ) يا حال است و متعلّق به اجزاء جملهء  ما لَكُمْ أَلَّا تَأْكُلُوا  تا آخر آيه يا به اجزاء « قد فصّل » تا آخر آيه .\r\n إِنَّ رَبَّكَ هُوَ أَعْلَمُ بِالْمُعْتَدِينَ  مسلّما پروردگار تو تجاوزكاران را بهتر مىشناسد . جمله استيناف و جواب سؤال از علم خداى تعالى به تجاوزكاران است ، و گذاشتن اسم ظاهر به جاى ضمير براى اشعار به اين است كه آنها در گمراه كردنشان ستمگر و تجاوزكارند ، و اينكه خداى تعالى همان‌طور كه به خود آنها علم دارد ، به اعتداء و تجاوزشان از حدود خدا نيز علم دارد ، و به شما نيز تجاوز آنها را خبر داده است ، پس باكى نداشته باشيد از آنچه كه در حرمت ذبيحه و مردار و حليّت آن دو گفته‌اند ، و شما امر خدا را امتثال بكنيد .\r\n وَ ذَرُوا ظاهِرَ الْإِثْمِ وَ باطِنَهُ  واگذاريد ظاهر گناه و باطن آن را نوع اضافه در « ظاهر الاثم » از قبيل اضافه ، صنف به نوع است ، يا اضافهء دو جهت يك شىء است به آن شىء ، يا اضافهء دو جزء شىء مركّب است به آن شىء .\r\nبدان كه انسان يعنى آن لطيفه سيّارهء انسانى بين دو عالم نور و ظلمت و اطلاق و تقيّد ، وحدت و كثرت ، و ملائكه و جنّ واقع شده است ، وجود او مانند ساير كائنات دائما در حال\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nخروج از قوّه به فعل است و معنى گفتار آنان اين است كه ( كون در ترقّى است ) .\r\nپس اگر افعال و اقوال و علوم و عقايد و خطورات ذهنى و خيالات او ناشى از توجّه او به عالم نور باشد يا مقارن آن توجّه باشد خروج آن از قوّه به فعليّت نور و از تقيّد به اطلاق ، و از ظلمت به نور ، محقّق مىشود ، و اين خروج ، عبادت و اطاعت و مورد رضاى خدا محسوب مىشود .\r\nولى اگر آن افعال و اقوال ، ناشى از توجّه به عالم ظلمت باشد يا مقرون به غفلت از خداى تعالى و يا غفلت از عالم نور باشد ، خروج از قوّه به فعليّت ظلمت و از اطلاق به تقيّد و از نور به ظلمت تحقّق مىيابد ، و اين خروج گناه و معصيت حساب مىشود خواه به صورت طاعت باشد يا نباشد .\r\nو به همين معنى اشاره كرده است امام صادق عليه السّلام كه فرمود : هر كس به حقيقت ، ذاكر خدا باشد ، او مطيع است ، و هر كس كه غافل از خدا باشد ، گناهكار است ، و طاعت علامت هدايت است و معصيت علامت گمراهى و اصل هدايت و گمراهى از ذكر و غفلت ناشى مىشود .\r\nو قول خداى تعالى :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  تا آخر آيه اشاره به اين است كه ايمان مقتضى توجّه به عالم نور است ، و آن توجّه مقتضى خروج از قوّه به فعليّت نور است ، و كفر بر عكس آن است ، و نيز اشاره به اين است كه انسان اگر در توجّه به عالم ظلمت ، متمكّن و توانا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nگرديد جوهرهء او ظلمت و تاريكى مىشود و اصل همهء تاريكيها مىگردد ، و گناه به او محقّق و اصل همهء گناهان مىشود .\r\nولى اگر در توجّه متمكّن به عالم نور شد ، جوهرهء او نور گشته و اصل همهء نورها بعد از نور الانوار مىشود ، و لذا محمّد صلّى اللّه عليه و آله و على عليه السّلام اصل همهء نيكويى هستند و نيكويى هر نيكو به آن دو برمىگردد ، و اگر در هيچ يك از آن دو متمكّن نشد پس يا اين است كه توجّه فطرى او به سبب بيعت عامّ يا خاصّ ، صحيح يا فاسد به توجّه اختيارى منضمّ مىشود يا منضمّ نمىشود و در هر يك از اقسام سه‌گانه آنچه كه از او صادر مىشود از جهت توجّه فطرى ، يا اختيارى به عالم نور نيكو و ثواب خواهد بود و آنچه كه از جهت توجّه به عالم ظلمت صادر شود گناه و معصيت مىشود .\r\nوقتى اين مطلب را دانستى تفسير ظاهر گناه به مخالفت با على عليه السّلام و باطن گناه به نفاق با اوست ، و همچنين به زناى ظاهر و زناى خفى اطلاق مىشود ، و آن به نكاح زوجه پدر و زنا ، و تفسير آن به اعمال بد اعضا و جوارح و عقايد و رذيلتها و خيالات و خطورات ذهنى و عزم‌ها و نيّتها نيز تعبير شده است و همچنين تفسير به پيروى از مخالفين على عليه السّلام و منافقين و گناهان شرعى ، و صورت حسنات شرعى فاسد ، درست است .\r\nمقصود از آن نهى از پيروى از مخالفين و منافقين و از ارتكاب آنچه كه از پيروى آن دو ناشى مىشود مىباشد :\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nچنان كه مقصود از آنچه كه مىآيد امر به متابعت محمّد صلّى اللّه عليه و آله و على عليه السّلام است كه به آن اشاره شده است در قول خداى تعالى :  أَ وَ مَنْ كانَ مَيْتاً فَأَحْيَيْناهُ . . .  تا آخر آيه . « 1 »  إِنَّ الَّذِينَ يَكْسِبُونَ الْإِثْمَ  كسانى گناهى را تحصيل مىكنند كه از متابعت مخالفين و منافقين ناشى مىشود .\r\n سَيُجْزَوْنَ بِما كانُوا يَقْتَرِفُونَ  اقتراف به معنى اكتساب يا انجام دادن گناه است و اين به منزلهء علّت و دليل آوردن براى مطلب اوّل است ، يعنى به دليل اكتساب گناه به كيفر خواهند رسيد .\r\n وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  تصريح به مفهوم است از جهت تثبيت و تأكيد .\r\n وَ إِنَّهُ لَفِسْقٌ  يعنى مادام كه اسم خدا بر آن برده نشود از حقّ خارج است هر چه كه مىخواهد باشد ، و آن عطف بر محذوف است ، و تقدير اين است كه آن گناه است يا حرام ، يا چيزى شبيه اين معانى كه آن فسق يا در حال فسق است .\r\n وَ إِنَّ الشَّياطِينَ لَيُوحُونَ إِلى أَوْلِيائِهِمْ  يعنى اينكه شياطين به دوستان خود وحى ( وسوسه ) مىكنند .\r\n لِيُجادِلُوكُمْ وَ إِنْ أَطَعْتُمُوهُمْ  تا با شما به جدل برخيزند كه اگر در اين گفتار كافرين كه مىگويند شما آنچه را كه با دست خودتان مىكشيد ، مىخوريد و از آنچه را كه خدا كشته است\r\n\r\n\r\n","description":"","footnote":"\r\n( 1 ) سورهء انعام ، پس كسى كه مرده بود ، او را زنده گردانيم .\r\n","page_name":" 152 ","page_number":152},
  {"content":"\r\n\r\nنمىخوريد ، و اگر آنان را در اين گفتار و غير آن اطاعت كنيد  إِنَّكُمْ  فاء در تقدير است و اينكه حذف فاء جائز و خوب مىباشد براى اين است كه شرط قاعده فعل ماضى و حكم قضيّه شرطيّه را تضعيف مىكند .\r\n لَمُشْرِكُونَ  پس اگر اطاعت آنان بكنيد شما مشرك مىشويد ، چون شرك آوردن عبارت است از اطاعت غير آن كسى كه خداوند او را براى اطاعت نصب كرده است و مقصود اين است كه شياطين جنّ به دوستانشان وسوسه مىكنند تا در مورد على عليه السّلام شما را به جدال و بحث وادارند ، يا اينكه شياطين انس به دوستانشان وسوسه مىكنند تا با شما به مجادله برخيزند بدين گونه كه چيزى را بيان كنند كه به نظر آنان براى على عليه السّلام عيب و نقص حساب مىشود . و اگر شما از آنها اطاعت كنيد به واسطهء شرك در ولايت به خدا مشرك مىشويد .\r\nترجمه و تفسير آيات 130 - 122\r\n\r\n[ سوره الأنعام ( 6 ) : آيات 122 تا 130 
  ]\r\nأَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ ( 122 ) وَ كَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها وَ ما يَمْكُرُونَ إِلاَّ بِأَنْفُسِهِمْ وَ ما يَشْعُرُونَ ( 123 ) وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ ( 124 ) فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nيَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ ( 125 ) وَ هذا صِراطُ رَبِّكَ مُسْتَقِيماً قَدْ فَصَّلْنَا الْآياتِ لِقَوْمٍ يَذَّكَّرُونَ ( 126 )\r\nلَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ ( 127 ) وَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ وَ بَلَغْنا أَجَلَنَا الَّذِي أَجَّلْتَ لَنا قالَ النَّارُ مَثْواكُمْ خالِدِينَ فِيها إِلاَّ ما شاءَ اللَّهُ إِنَّ رَبَّكَ حَكِيمٌ عَلِيمٌ ( 128 ) وَ كَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ ( 129 ) يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 130 )\r\n\r\nترجمه :\r\n( 6 / 130 - 122 )\r\nآيا كسى كه مردهء ( ضلالت و جهالت ) بود ما او را زنده كرديم و به او روشنى ( دانش و ديانت ) داديم تا به آن روشنى ميان مردم سر افراز رود مثل او مانند كسى است كه در تاريكيهاى ( جهل و گمراهى ) فروشده از آن بدر نتواند شد . آرى كردار بد كافران در نظرشان چنين جلوه‌گر شده است ( كه اعمال زشت خود را زيبا بينند )\r\nو همچنين ما قرار داديم كه در هر ديارى رؤساى بدكار و ستمگر با مردم آنجا مكر انديشند در حقيقت مكر جز با خويشتن نمىكنند و به اين هم ( كه از آن مكر خود را\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبه زيان افكندند نه ديگران را ) آگاه نيستند .\r\nو چون آياتى براى هدايت آنها نازل شد گفتند ما ايمان نياوريم تا مانند آنكه به رسولان نازل شده به ما نازل شود خدا بهتر مىداند كه در كجا رسالت خود را مقرّر دارد ( و كه را اين مقام بلند بخشد ) به زودى گناهكاران را خدا خوار سازد و عذابى سخت به واسطهء مكرى كه مىانديشند بر آنان فروفرستد ،\r\nپس خدا هدايت هر كه را خواهد ، دلش را به نور اسلام روشن و گشاده گرداند و هر كه را خواهد گمراه سازد و دل او را از پذيرفتن ايمان تنگ و سخت كند گوئى كه مىخواهد از زمينى بر فراز آسمان رود اين است كه خدا كسانى را كه به حقّ نمىگروند مردود و پليد مىگرداند .\r\nو اين راه خداى توست كه راست است ما آيات خود را براى گروهى از بندگان كه بدان پند مىگيرند روشن ساختيم ،\r\nآنها را نزد خدا دار آسايش و خانهء سلامت است و خدا دوستدار آنهاست براى آنكه نيكوكار بودند .\r\nو ياد آر روزى كه همهء مردم محشور شوند و به شياطين خطاب شود كه اى گروه جنّ شما بر انسان فزونى يافتيد در آن حال دوستداران شياطين از جنس بشر گويند پروردگارا ما بعضى از اضلال بعضى ديگر بهره‌مند شديم و به اجلى كه تو معيّن كرده‌اى رسيديم خدا در پاسخ شياطين فرمايد اكنون آتش منزلگاه شماست و هميشه در آن خواهيد بود مگر آنكه خدا بخواهد ( بيرون آييد ) كه البتّه پروردگار تو در همهء كارها درست كردار و به همه چيز داناست\r\nو همچنين ما برخى ستمكاران را در برابر بعضى ديگر برگماريم . به سبب آنچه از حدّ و ظلم و مكر كه بر آزار هم كسب\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمىكنند ( آنگاه خدا خطاب كند كه )\r\nاى گروه جنّ و انس آيا براى هدايت شما از جنس خودتان رسولانى نيامدند كه آيات مرا براى شما بخوانند و شما را از مواجه شدن با اين روز سخت بترسانند آنها با نهايت پشيمانى جواب دهند كه ما به جهالت و بدى خود گواهى دهيم و زندگانى دنيا آنها را مغرور ساخت و در آن حال مىفهمند و بر خود گواهى مىدهند كه به راه كفر مىرفتند .\r\n\r\nتفسير\r\n أَ وَ مَنْ كانَ مَيْتاً  يعنى كسى كه از حيات انسانى مرده باشد اگر چه با حيات حيوانى زنده باشد .\r\n فَأَحْيَيْناهُ  پس او را با حيات انسانى زنده كرديم به سبب قبول دعوت نبوى و بيعت عام ، يا به سبب استعداد قبول ولايت و استحقاق بيعت خاصّ .\r\n وَ جَعَلْنا لَهُ نُوراً  براى او امام قرار داديم ، يا اقتدا كردن به امامى از خودمان را برايش قرار داديم .\r\n يَمْشِي بِهِ  يعنى به سبب آن نور يا با آن نور راه مىرود .\r\n فِي النَّاسِ كَمَنْ مَثَلُهُ  مثل با حركت و مثل با كسره و مثيل مانند امير به معنى شبيه است ، و مثل با حركت به معنى حجّت ، و حديث ، و صفت نيز آمده است ، معنى آيه اين است آيا او شبيه و مانند كسى است كه ما او را زنده گردانيديم درحالىكه او در ظلمات و تاريكى است .\r\n فِي الظُّلُماتِ  يا اينكه مانند كسى است كه شبيه او در\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nظلمات ثابت است ، يا مانند كسى است كه ماندن در ظلمت ، صفت و خصيصهء او شده است ، و براى او تفاوتى ندارد كه با حيات انسانى و قبول دعوت نبوى زنده باشد ولى داراى نور نباشد ، يا اينكه اصلا زنده نباشد كه به وسيلهء نور نبوى افزونى يابد .\r\n لَيْسَ بِخارِجٍ مِنْها  يعنى از ظلمات خارج نيست ، از امام باقر عليه السّلام است كه آن عبارت از ميّتى است كه اين شأن يعنى اين امر را نمىشناسد و مقصود ولايت است يعنى دعوت باطنى و قبول آن و بيعت با آن و امام باقر عليه السّلام فرمود :\r\n جَعَلْنا لَهُ نُوراً  يعنى براى او امام قرار داديم كه به او اقتدا كند يعنى على بن ابى طالب عليه السّلام و در مورد  كَمَنْ مَثَلُهُ فِي الظُّلُماتِ  با دستش اشاره كرد و فرمود :\r\nمقصود اين خلق است كه چيزى نمىدانند . و اخبار زيادى به اين مضمون وارد شده است ، و از اين خبر استفاده مىشود كه مقصود از ميّت كسى است كه عارف به امر ولايت نباشد اعمّ از اينكه عارف به امر نبوّت باشد يا نباشد .\r\nو حيات ، شناختن امر ولايت است به سبب قبول دعوت باطنى زيرا كه شناختن اين امر تصوّر نمىشود مگر با بيعت خاصّ و لوى و قبول دعوت و لوى .\r\nو مقصود از نور يا خود قبول دعوت و بيعت است يا امامى است كه بشريّتش بر او ظاهر است ، يا اينكه مقصود از نور امرى است كه در قلب داخل مىشود به سبب بيعت خاصّ يا\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمقصود ملكوت امام است كه بر سالك ظاهر مىشود كه بدين‌وسيله معرفت امام به نورانيّت حاصل مىشود .\r\n زُيِّنَ لِلْكافِرِينَ ما كانُوا يَعْمَلُونَ  يعنى زينت داده شده براى كافرين آنچه را كه در تاريكيهاى جهالتشان عمل مىكردند كه از امر ولايت محجوب بودند و از آن گمشده بودند .\r\n وَ كَذلِكَ  يعنى همان‌طور كه در قريهء تو مجرم‌هاى بزرگ را قرار داديم .\r\n جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها  در هر قريه‌اى رؤساى بدكار را گذاشتيم تا مؤمنين خالص گردند و منافقين از آنها جدا شوند .\r\n وَ ما يَمْكُرُونَ  يعنى نمىتوانند در مكر ، انبيا و مؤمنين را فريب دهند  إِلَّا بِأَنْفُسِهِمْ  مگر خودشان را ، زيرا آنها در مكرشان اوّلا نفسهايشان را از حدّ اعتدال و توجّه به كمالشان خارج مىسازند و به سوى تفريط و توجّه به نفس پيش مىروند .\r\n وَ ما يَشْعُرُونَ  ولى پى نمىبرند كه در حقيقت مكر به خودشان بر مىگردد .\r\n وَ إِذا جاءَتْهُمْ آيَةٌ قالُوا  و چون آيتى برايشان نازل شود با مكر و سرسختى و خيره‌سرى گويند :\r\n لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ اللَّهُ أَعْلَمُ حَيْثُ يَجْعَلُ رِسالَتَهُ  ما ايمان نمىآوريم مگر اينكه همانند رسولان به ما فرستاده شود . اين آيه ردّ بر آنهاست زيرا كه\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nرسالت با آيت و معجزه يا به حسب و نسب و مال نيست ، بلكه به سبب علم خدا به محلّ رسالت و صداقت محلّ رسالت و صلاحيّت محلّ آن و مشيّت خداست .\r\nو « حيث » مفعول به است براى « يعلم » كه در تقدير است يا اينكه افعل تفضيل به معنى اسم فاعل فرض شود زيرا متعدّى شدن افعل تفضيل به مفعول به جائز نيست .\r\n سَيُصِيبُ الَّذِينَ أَجْرَمُوا صَغارٌ  يعنى مجرمين را در دنيا خوارى و ذلّت مىرسد چنان كه در روز بدر و روز فتح مكّه رسيد .\r\n عِنْدَ اللَّهِ  يعنى نزد مظاهر خدا يا نزد خدا در آخرت .\r\n وَ عَذابٌ شَدِيدٌ  در آخرت عذاب شديد است .\r\n  بِما كانُوا يَمْكُرُونَ فَمَنْ يُرِدِ اللَّهُ أَنْ يَهْدِيَهُ   براى مكرشان پس هر كه را خدا بخواهد به رسالتى راهنمايى مىكند كه او هرجا بخواهد آن را قرار مىدهد .\r\n يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ  ( الصدر ) به معنى سينه هم محلّ اسلام و محلّ قبول رسالت و احكام آن است به اعتبار اينكه وجه آن به سوى قلب است و هم محلّ كفر و قبول احكام شيطان است به اعتبار اينكه وجه آن به سوى حيوانيّت و طبيعت است ، و شرح صدر عبارت از استعداد سينه براى قبول احكام هر يك از دو طرف با هر دو جهتش مىباشد و پس شرح صدر براى اسلام كمال استعداد سينه براى قبول آنچه كه بر آن وارد مىشود مىباشد . از چيزهائى كه به\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nسوى قلب توجيهش مىكند .\r\nو شرح صدر براى كفر عبارت از كمال استعداد سينه است براى قبول آنچه كه بر آن وارد مىشود از چيزهائى كه به سوى شيطان و خواستهاى آن توجيهش مىكند .\r\nو ارادهء خدا در مورد هدايت و گمراهى مسبوق به حسن اختيار و استعداد عبد است ، يا سوء استعداد و اختيار او ، پس جبرى در بين نيست چنان كه تفويض نيست ، و تحقيق اين مطلب در سوره بقره در قول خدا  وَ لكِنَّ اللَّهَ يَفْعَلُ ما يُرِيدُ  گذشت .\r\nو شرح صدر براى اسلام عبارت از توجّه نفس است به قلب و انصراف آن از جهت دنيا .\r\nوقتى كه از پيامبر صلّى اللّه عليه و آله سؤال شد ، آيا اين امر علامتى دارد كه با آن شناخته و معلوم شود ؟\r\nفرمود : بلى ، علامت آن بازگشت به سراى جاودانگى :\r\nبيرون شدن از سراى غرور و استعداد و آمادگى براى مرگ قبل از نزول مرگ است .\r\n ضَيِّقاً حَرَجاً  كسى را كه خدا بخواهد گمراه سازد سينه‌اش از قبول چيزى كه بايد به سمت قلب آن را توجيه كند تنگ و سخت قرار مىدهد و ( ضيق ) آن است كه منفذى براى آن باقى مانده است و ( حرج ) كه به كسره حاء خوانده شده آنست كه هيچ منفذى در آن نباشد ، چنان كه در خبر بدين گونه وارد شده است .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n كَأَنَّما يَصَّعَّدُ فِي السَّماءِ  گوئى كه مىخواهد در قبول رسالت و اسلام از زمين بر فراز آسمان رود .\r\n كَذلِكَ  يعنى همان‌طور كه خداوند براى كسى كه مىخواهد گمراهش كند شكّ و تنگى سينه را قرار مىدهد همچنين بر كسانى كه ايمان نمىآورند پليدى را قرار مىدهد « الرّجس » با كسر راء و فتح آن و كسر جيم ، و با حركت به معنى پليدى و گناه و هر عملى كه پليد باشد و شكّ و عقاب آمده است .\r\n كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ  ( همهء اين‌ها براى كسانى است كه ايمان ندارند ) .\r\n وَ هذا  و اين كه ذكر شد كه سينهء بعضى را براى اسلام باز قرار داديم و بعضى را تنگ .\r\n صِراطُ رَبِّكَ  سنّت ربّ توست .\r\n مُسْتَقِيماً  و در هيچ يك از اين دو ارادهء هدايت يا ضلالت انحرافى از ميزان دو استعداد حاصل نشده است چون هر دو اراده به مقدار استعداد و استحقاق دو طايفه است . يا اينكه مقصود اين است كه آنچه كه تو بر آن هستى از ولايت كه آن روح نبوّت و رسالت توست راه راست پروردگار توست كه در آن نه افراط است و نه تفريط . ( وجه دوّم با توجّه به آيات بعد اصحّ و ارجح است . )  قَدْ فَصَّلْنَا الْآياتِ  يعنى آيات تدوينى را تفصيل داديم كه در بيان آيات تكوينى است كه در سينهء مردم بر حسب استعدادهاى مختلفشان وارد مىشود .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nيا اينكه آيات تكوينى مطلق را به وسيلهء آيات تدوينى تفضيل داديم .\r\n لِقَوْمٍ يَذَّكَّرُونَ  يعنى قومى كه نام خدا را بر خوانند ، اشاره به اين است كه تنها ياد آرنده به زبان به آيات آگاه نشود ، بلكه گويا به زبان و رجوع‌كننده به قلب متنبّه آن آيات مىشود .\r\nزيرا انسان مادام كه به باطنش برنگردد و با چشم بصيرت به حالاتى كه بر او وارد مىشود نظر نكند فرقى بين ضيق صدر و شرح صدر ( تنگى سينه و گشادى سينه يا تنگ نظرى و بلند نظرى ) نمىگذارد ، يا بين مطلق آيات علوى و سفلى فرق نمىگذارد ، و هر كس به نفسش رجوع كند بين واردات فرق مىگذارد .\r\nپس از چيزى كه او را اذيّت كند توبه كرده و به چيزى كه به حال او نفع داشته باشد بر مىگردد .\r\nبنابراين براى آنها محقّق مىشود  لَهُمْ دارُ السَّلامِ عِنْدَ رَبِّهِمْ  كه خانهء سالم و دور از آفات يا خانه‌اى كه خدا به آن اعطا كرده است ، نزد پروردگارشان است ( يعنى حضور در پيشگاه الهى ، خانه‌اى سالم و دور از آفات براى آنهاست ) .\r\n وَ هُوَ وَلِيُّهُمْ  و او ولى آنهاست چون از غير خدا منقطع گشته و به وى متوسّل شده‌اند .\r\n بِما كانُوا يَعْمَلُونَ  به سبب اعمالى كه انجام مىدهند و آن فرار از چيزى بود كه آنها را از خدا دور مىساخت و عمل به چيزى كه آنان را به خدا نزديك مىساخت .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n وَ يَوْمَ يَحْشُرُهُمْ جَمِيعاً  به تقدير به ياد آور يا ياد آورى كن يا « مىگوئيم » و ضمير « هم » به ثقلين بر مىگردد .\r\n يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ  « استكثره الماء » يعنى از او آب زياد خواست ، و ( استكثر من الشىء ) يعنى در بسيارى از آن چيز راغب گشت و معنى آيه اين است كه شما گروه جنّ از بسيارى از انسانها زياده خواهى كرديد ، يا در بسيارى از آنها راغب شديد ، پس آنها را از سنخ خود و پيروان خود قرار داديد .\r\n وَ قالَ أَوْلِياؤُهُمْ مِنَ الْإِنْسِ رَبَّنَا اسْتَمْتَعَ بَعْضُنا بِبَعْضٍ  استمتاع انسان از جنّ به اين است كه در لذّت بردن به شهوت از آنها پيروى كند و استمتاع جنّ از انسان به اين است كه خواست آنها از انسانها حاصل شود از قبيل فريب دادن انسانها و بهره‌مند شدن از آنها در امر و نهى ، اين كلام را از باب حسرت و اعتراف گفته‌اند .\r\n وَ بَلَغْنا أَجَلَنَا الَّذِي أَجَّلْتَ لَنا  يعنى اجل معيّن ما سر رسيده است كه مقصود قيامت يا مدّت زندگانى است .\r\n قالَ  خدا به آنها گفت :\r\n النَّارُ مَثْواكُمْ خالِدِينَ فِيها إِلَّا ما شاءَ اللَّهُ  منزلگاه شما آتش ابدى است مگر اينكه خدا بخواهد ، يعنى قبل از دخول آتش ، خدا بخواهد كه به آتش داخل نشويد تا منافى عمل سوزندگى مادّهء آتش نباشد . يا اينكه معنى آن اين باشد : مگر خدا كسانى را بخواهد كه از آتش برهاند . و بعضى از كسانى كه به\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nانقطاع عذاب براى همه قائل شده‌اند بعد از توسّل به عقليّات در نقليّات به امثال اين آيه تمسّك كرده‌اند .\r\n إِنَّ رَبَّكَ حَكِيمٌ  پروردگار تو حكيم است و در عقوبت كسى كه عقاب مىشود به احدى ظلم نمىكند .\r\n عَلِيمٌ  مقدار استحقاق هر كس را مىداند .\r\n وَ كَذلِكَ  يعنى همان‌طور كه بعضى از انسانها را در مقابل بعضى از جنّ در دنيا يا در آخرت بر مىگماريم .\r\n نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ  يعنى به سبب اعمال بدشان سنخيّتى كه كسب مىكنند موجب مىشود كه صورتهاى بعضى را به سوى ديگر برگردانيم و آنجا رها كنيم و از اولياى خود صورتهايشان را برگردانيم ، يا معنى آن اين است كه بعضى از ظالمين را بر بعض ديگر گمارديم تا از آنان انتقام بگيرند ، چنان كه در خبر به آن اشاره شده است .\r\n يا مَعْشَرَ الْجِنِّ وَ الْإِنْسِ  به تقدير قول ، حال باشد يا استيناف .\r\n أَ لَمْ يَأْتِكُمْ رُسُلٌ مِنْكُمْ  آيا شما را رسولانى از وجود خودتان در عالم صغيرتان نيامده است ، يا رسولانى از سنخ خودتان در عالم كبير نيامده است . و آن براى توبيخ آنهاست .\r\nو وارد شده است كه خداوند از طايفه جنّ رسولى را براى آنان مبعوث نموده است ، و رسالت رسول ما به سوى انس و جنّ بوده چنان كه در اخبار وارد شده است .\r\n يَقُصُّونَ عَلَيْكُمْ آياتِي وَ يُنْذِرُونَكُمْ  از باب اعتراف به\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nتقصيرشان مىگويند :\r\n شَهِدْنا عَلى أَنْفُسِنا  ما گواهى بر ضرر خود مىدهيم ، چون راه فرارى پيدا نكردند اقرار و اعتراف نمودند .\r\n وَ غَرَّتْهُمُ الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ  و زندگى دنيا آنها را فريب داد ، آنگاه بر عليه خودشان گواهى مىدهند كه كافر بودند . و اين عبارت عطف بر « قالوا » مىباشد .\r\nترجمه و تفسير آيات 141 - 131\r\n\r\n[ سوره الأنعام ( 6 ) : آيات 131 تا 141 
  ]\r\nذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَ أَهْلُها غافِلُونَ ( 131 ) وَ لِكُلٍّ دَرَجاتٌ مِمَّا عَمِلُوا وَ ما رَبُّكَ بِغافِلٍ عَمَّا يَعْمَلُونَ ( 132 ) وَ رَبُّكَ الْغَنِيُّ ذُو الرَّحْمَةِ إِنْ يَشَأْ يُذْهِبْكُمْ وَ يَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ ( 133 ) إِنَّ ما تُوعَدُونَ لَآتٍ وَ ما أَنْتُمْ بِمُعْجِزِينَ ( 134 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ إِنَّهُ لا يُفْلِحُ الظَّالِمُونَ ( 135 )\r\nوَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ وَ هذا لِشُرَكائِنا فَما كانَ لِشُرَكائِهِمْ فَلا يَصِلُ إِلَى اللَّهِ وَ ما كانَ لِلَّهِ فَهُوَ يَصِلُ إِلى شُرَكائِهِمْ ساءَ ما يَحْكُمُونَ ( 136 ) وَ كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَ لِيَلْبِسُوا عَلَيْهِمْ دِينَهُمْ وَ لَوْ شاءَ اللَّهُ ما فَعَلُوهُ فَذَرْهُمْ وَ ما يَفْتَرُونَ ( 137 ) وَ قالُوا هذِهِ أَنْعامٌ وَ حَرْثٌ حِجْرٌ لا يَطْعَمُها إِلاَّ مَنْ نَشاءُ بِزَعْمِهِمْ وَ أَنْعامٌ\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nحُرِّمَتْ ظُهُورُها وَ أَنْعامٌ لا يَذْكُرُونَ اسْمَ اللَّهِ عَلَيْهَا افْتِراءً عَلَيْهِ سَيَجْزِيهِمْ بِما كانُوا يَفْتَرُونَ ( 138 ) وَ قالُوا ما فِي بُطُونِ هذِهِ الْأَنْعامِ خالِصَةٌ لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ ( 139 ) قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَ حَرَّمُوا ما رَزَقَهُمُ اللَّهُ افْتِراءً عَلَى اللَّهِ قَدْ ضَلُّوا وَ ما كانُوا مُهْتَدِينَ ( 140 )\r\nوَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ وَ لا تُسْرِفُوا إِنَّهُ لا يُحِبُّ الْمُسْرِفِينَ ( 141 )\r\n\r\nترجمه :\r\n( 6 / 141 - 131 )\r\nاين فرستادن رسولان براى اين است كه خدا اهل ديارى را تا اتمام حجّت نكرده و آنها غافل و جاهل باشند به ستمكاريهايشان هلاك نگرداند ،\r\nو هر كس از بندگان به عملى كه كرده است نزد حقّ رتبه خواهد يافت و خدا از عمل كسى غافل نخواهد بود ،\r\nو خداى تو از خلق بىنياز و به همه مهربان است و اگر بخواهد از روى زمين همه شما را مىبرد و فانى مىگرداند آنگاه هر كه را خواهد جانشين شما كند چنان كه شما را از ذريّه گروهى ديگر پديد آورد .\r\nهر چه به شما وعده داده است البتّه خواهد آمد و شما بر قدرت خدا غالب نخواهيد شد .\r\nبگو اى گروه نادان شما را هر چه در خور است و به آن توانا مىباشيد عمل كنيد و من نيز در خور خويش عمل مىكنم و به زودى آگاه خواهيد شد ، آن كس كه عاقبت منزلگه خوش دارد كيست ، كه\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nستمكاران را رستگارى نيست ،\r\nو براى خدا از روئيدنىها و حيوانات كه آفريده نصيبى معيّن كرده است . و به گمان خودشان گفتند اين سهم براى خدا و اين سهم ديگر شريكان ( بتان ) ما را ، پس آن سهمى كه شريكان را بود . به خدا نمىرسد و آنكه براى خدا بود به شريكان مىرسيد ( يعنى بتان را هيچ براى رضاى خدا صرف نمىكردند ) و حكمى سخت جاهلانه و ناشايسته مىكردند ،\r\nو همچنين در نظر بعضى از مشركان عمل كشتن فرزندان را بتهاى ايشان نيكو نموده تا آنكه آنان را بدين كار زشت هلاك سازد و در دينشان به غلط و اشتباه اندازد و اگر خدا مىخواست چنين نمىكردند پس آنها را به آنچه از خرافات مىبافند واگذار .\r\nو گفتند اين چهارپايان و زراعتها بر همه ممنوع و مخصوص بتان است نبايد از آن بخورد مگر آن كس كه ( در كيش بت‌پرستى خود ) معيّن كنيم ( مانند خادمان بت از مردان و زنان ) و سوارى بعضى از چهارپايان بر آنها حرام بود و چهارپايانى را نيز بدون ذكر نام خدا ذبح مىكردند و چون در اين هنگام به خدا دروغ بستند به زودى خدا بدان دروغ آنان را مجازات خواهد كرد ،\r\nو گفتند آنچه در شكم اين چهارپايان است مخصوص به مردان است و بر زنان ما حرام خواهد بود ، و اگر مرده باشند زنان و مردان در آن شريك باشند آنها به زودى به مجازات اين گفتار زشت و توصيفات باطل مىرسند كه خدا به كيفر خلق درست كردار و داناست .\r\nالبتّه آنها كه فرزندان خود را به سفاهت و نادانى كشتند زيانكارند و از آنچه خدا روزيشان كرد بىبهره ماندند چون افتراء به خدا بستند سخت گمراه شدند\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nو هدايت نيافتند ،\r\nاو آن خدايى است كه براى شما بستانها از درخت داربستى ( مانند انگور ) و درختان آزاد چون ساير درختان ، و درختهاى خرما و زراعت‌ها كه ميوه و دانه‌هاى گوناگون دارند و زيتون و انار و ميوه‌هاى مشابه يكديگر و نامشابه ، بروياند كه شما از آن هرگاه برسد تناول كنيد و زكات فقيران را به روز درو كردن بدهيد و اسراف نكنيد كه خدا مسرفان را دوست ندارد .\r\n\r\nتفسير\r\n ذلِكَ  يعنى اين فرستادن رسولان و قصّه آيات و ترساندن از روز قيامت .\r\n أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ  يعنى قريه‌اى را هلاك نمىكند بدون اتمام حجّت يا به سبب ظلمى كه به نفسهايشان يا غير خودشان كردند .\r\n وَ أَهْلُها غافِلُونَ  درحالىكه اهل آن قريه متذكّر ثواب و عقاب نيستند .\r\n وَ لِكُلٍّ  و براى هر يك از افراد جنّ و انس كه نيكوكار باشد يا بدكار ، يا براى هر يك از اصناف نيكوكار و بدكار ، يا براى هر يك از جنس نيكوكار و جنس بدكار .\r\n دَرَجاتٌ  درجاتى است در بالا و عالم علوى و در پايين و عالم سفلى ، و « درجه » با ضمّه و سكون ، و « درجه » با حركت بر وزن « همزه » به معنى « مرقاة » يعنى پلكان يا نردبان كه وسيله بالا رفتن و ترقّى است وقتى كه ارتقا و بالا رفتن در آن\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاعتبار شود . آوردن « درجات » در مراتب پست گناهكاران پس كلمهء « دركات » از باب تغليب ( چيرگى ) معنى كلمهء « درجات » دركات است ، يا اينكه دركات را از پائين‌تر و اسفل حساب كنند كه در اين صورت اسفل نسبت به بالاتر از خودش يك درجه پائين‌تر به حساب مىآيد .\r\n مِمَّا عَمِلُوا  درجات عبارت از عمل‌هايشان است بنا بر تجسّم اعمال ، يا اينكه ناشى از عمل آنان است . و « ما » موصوله ، يا موصوفه ، يا مصدريّه است .\r\n وَ ما رَبُّكَ بِغافِلٍ عَمَّا يَعْمَلُونَ  به صورت خطاب و غيبت خوانده شده است و مقصود اين است كه درجات اعمال بندگان در نزد خدا روشن است و او غافل از آنها نيست ، پس هر يك را به مقدار درجات و دركات اعمال بالا مىبرد و پائين مىآورد .\r\n وَ رَبُّكَ الْغَنِيُّ ذُو الرَّحْمَةِ  ( و پروردگار تو بىنياز و مهربان است ) بين دو صفت متقابل از صفات خدا را از قبيل قهر و لطف و تنزيه و تشبيه و وعد و وعيد جمع كرد .\r\n إِنْ يَشَأْ يُذْهِبْكُمْ  اگر بخواهد به مقتضاى بىنيازى و عدم احتياجش شما را از بين مىبرد ، ولى شما را مدّتى باقى مىگذارد تا در دنيا به مقتضاى رحمتش تكميل شويد .\r\n وَ يَسْتَخْلِفْ مِنْ بَعْدِكُمْ ما يَشاءُ  و جانشين شما مىكند هر چه را كه بخواهد . آوردن لفظ « ما » براى اشاره به كمال قدرت اوست به نحوى كه اگر بخواهد غير از صاحبان عقل و انسان را جانشين شما سازد مىتواند ، تا چه برسد به كسانى كه از سنخ\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nشماست ، و اين جانشينى مربوط به آماده كردن نطفه‌ها و مادّه‌هاى آنها براى قبول صورت انسان است .\r\n كَما أَنْشَأَكُمْ مِنْ ذُرِّيَّةِ قَوْمٍ آخَرِينَ  چنان كه شما را از ذرّيهء قومى ديگر ايجاد كرد و در لفظ « ذرّيّة » اشاره به اين است كه اين كار استمرار داشته است .\r\n إِنَّ ما تُوعَدُونَ لَآتٍ  چون شرط ( اگر خدا بخواهد شما را از بين مىبرد . . . . ) اقتضاى وضع مقدّم را نكرد ( معلوم نشد كه مىخواهد يا نمىخواهد . ) پس اين سؤال پيش آمد كه آيا مقدّم واقع شدنى است يا نه ؟ ( مىخواهد يا نمىخواهد ؟ ) پس جواب داد : آنچه كه وعده داده مىشود قطعى است و آن نتيجه مشيّت است ، زيرا : از بين بردن و جانشين ساختن همواره بوده و خواهد بود .\r\n وَ ما أَنْتُمْ بِمُعْجِزِينَ  شما نمىتوانيد خدا را از اين كار عاجز نمائيد .\r\n قُلْ  از باب تهديد آنان ، بگو :\r\n يا قَوْمِ اعْمَلُوا عَلى مَكانَتِكُمْ  لفظ « مكانتكم » هرجا كه واقع شده است « مكانتكم » خوانده شده است ، يعنى درحالىكه شما بر مقام و مكانتان در كفر ثابت هستيد ، يا شما مشتمل بر نهايت تمكّن هستيد . مكانة مانند مكان به معنى مقام يا مانند تمكّن به معنى استطاعت و توانايى است .\r\n إِنِّي عامِلٌ  يعنى من طبق مرتبه‌اى كه در توحيد و اسلام دارم عمل مىكنم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n فَسَوْفَ تَعْلَمُونَ مَنْ تَكُونُ لَهُ عاقِبَةُ الدَّارِ  لفظ « من » يا استفهاميّه است كه عمل فعل از آن معلّق شده ، يا استفهام است كه از سابقش منقطع مىباشد ، يا موصول و مفعول « تعملون » است .\r\nو به هر تقدير به قرينهء مقام و معنى مقصود اين است كه به زودى خواهيد دانست كه عاقبت و سر انجام منزلگاه خوش از آن كيست ، و لذا آن را تعليل كرد به اينكه فرمود :\r\n إِنَّهُ لا يُفْلِحُ الظَّالِمُونَ  گويا كه گفته است : از جهت اينكه شما ظالم هستيد ، عاقبت پسنديده‌اى براى ظالم نيست .\r\nيا اينكه آن جمله از قول خدا باشد كه علّت امر قرار گيرد يعنى به آنها بگو ، چون آنها ظالم هستند ، و ظالم به دلايل بسيار رستگار نخواهد شد .\r\n وَ جَعَلُوا لِلَّهِ  بيان ظلم آنها و عطف به اعتبار معنى است ، يعنى آنها ظلم كردند ، و براى خدا شريكانى قرار دادند .\r\n مِمَّا ذَرَأَ  از چيزهائى كه مخلوق خداست .\r\n مِنَ الْحَرْثِ وَ الْأَنْعامِ نَصِيباً فَقالُوا هذا لِلَّهِ بِزَعْمِهِمْ  از كشته و چهارپا سهمى را طبق پندار خويش و بدون دليل براى خدا قرار مىدادند .\r\n وَ هذا لِشُرَكائِنا  و سهمى را براى بتهايشان اختصاص مىدادند .\r\n فَما كانَ لِشُرَكائِهِمْ فَلا يَصِلُ إِلَى اللَّهِ  آنچه كه براى بت‌هايشان قرار مىدادند به خدا نمىرسيد ، چون وصول به خدا محقّق نمىشود مگر اينكه صدور نيز از جانب خدا باشد ، و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآنان داراى لطيفه الهى نيستند كه سبب اين باشد كه صدور از ناحيهء خدا باشد .\r\n وَ ما كانَ لِلَّهِ فَهُوَ يَصِلُ إِلى شُرَكائِهِمْ  آنچه كه براى خدا قرار مىدادند به بتهاى آنان مىرسيد ، به همان علّت كه ذكر شد .\r\n ساءَ ما يَحْكُمُونَ  چه بد حكم مىكنند به اينكه مخلوق را با خالق شريك مىكنند و نصيبى از مخلوق را بدون امرى از خدا براى خالق مىگذارند .\r\nروايت شده است كه آنها مقدارى از كشت و حيوان و بهره‌ها را براى خدا قرار مىدادند ، و آن را بر پرده دار و خدمهء بتها خرج مىكردند و حيوان را در آنجا ذبح مىكردند ، سپس اگر مىديدند كه آنچه را كه براى خدا تعيين كردند پاكيزه‌تر و بهتر است عوض مىكردند و آن را براى خدايان خود قرار مىدادند ، و اگر مىديدند آنچه را كه براى خدايان خود قرار داده‌اند پاكيزه‌تر و بهتر است آن را به حال خود مىگذاشتند چون خدايان خود را دوست داشتند ، و براى اين كارشان عذر مىآوردند كه خداوند بىنياز است .\r\nبدان كه در انسان لطيفهء الهى است كه عقل ناميده مىشود و عقل معاش طليعه‌اى از همان عقل است و آن عقل از جانب خدا در وجود انسان حاكم است ، و نيز در انسان لطيفهء شيطانى است كه در انسان تصرّف مىكند و بر او حكم مىكند ، و اوّلى همان خدا در عالم صغير است و دوّمى شيطان در عالم صغير است و انسان بين دو حاكم واقع شده است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو غرض از تكليف انسان به اعمال شرعى خلاص شدن او از حكومت شيطان و دخول او تحت حكومت خداست ، پس هر كس خودش را براى قبول حكومت خدا خالص گرداند مؤمن و موحّد است ، و هر كس خودش را براى حكومت شيطان خالص گرداند كافر است ، بلكه شيطان سركش است ، و هر كس بين دو حكومت شرك بياورد پس او مشرك است كه اعمال و مكاسبش را بين آن دو توزيع كرده است .\r\nو چون خداى تعالى بىنيازترين شريك‌هاست پس آنچه كه براى شريك او قرار داده شود به خدا نمىرسد ، و آنچه كه براى خدا قرار داده شود به شريكش مىرسد ، زيرا شيطان مادام كه يك نوع حكومت در وجود انسان دارد هر عملى كه انسان براى خدا بكند شيطان قبل از عمل يا حين عمل يا بعد از عمل در آن مداخله مىكند به گونهء مداخله‌هاى مخفى تا جايى كه خود را شريك لطيفه الهى قرار مىدهد ، و چون خدا بىنيازترين شريك‌هاست آنچه را كه به شراكت غير خدا براى خدا قرار داده شده است به شريك واگذار مىكند پس آنچه كه مال خود شريك است مال او مىشود و آنچه را هم كه براى خداست خدا به شريك وامىگذارد .\r\nو در لفظ « ذرأ » اشاره به كمال سفاهت آنهاست كه از مخلوق خدا براى خدا نصيبى قرار دادند ، در حالى كه قدرت خالق اقوى بر مملوك خودش مىباشد .\r\n وَ كَذلِكَ  و همچنان‌كه نصيب قرار دادن مخلوق براى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nخدا را شيطان زينت داده است همچنين بتها ، كشتن فرزندان را در چشم آنان نيكو نموده و تزيين كرده است .\r\n زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ  و آنان كسانى بودند كه مرتكب قتل فرزندانشان مىشدند يا آنها را زنده به گور مىكردند ، و علّت اين كار يا به علّت عار و ننگ از داشتن فرزند بود يا از ترس عيالمند شدن و يا از جهت بتها بود .\r\nو لفظ « زيّن » به صورت مجهول و « قتل » با رفع و « اولادهم » با نصب و « شركاؤهم » با جرّ نيز خوانده شده است بنابراين كه مفعول بين مضاف و مضاف اليه واسطه شود . و « زيّن » به صورت مجهول ، و « قتل » با رفع و « اولادهم » با جرّ ، و « شركاؤهم » با رفع خوانده شده كه در اين صورت فاعل « زيّن » ضميرى است كه به « اللّه » بر مىگردد ، و « شركاؤهم » فاعل مصدر است ، يا اينكه « شركاؤهم » فاعل « زيّن » است و فاعل مصدر محذوف است يعنى « المشركين » يا اينكه « شركاؤهم » مورد نزاع بين « زيّن » و مصدر است .\r\nو تعميم قتل و اولاد و شركاء نسبت به آنچه كه در عالم صغير و كبير است مناسب اين است كه « شركاؤهم » فاعل مصدر يا متنازع فيه باشد .\r\n لِيُرْدُوهُمْ  تا اينكه به سبب فريب و اغواء آنها را از حيات انسانى ببرند و نابود كنند .\r\n وَ لِيَلْبِسُوا عَلَيْهِمْ  تا آنها را به اشتباه بيندازد .\r\n دِينَهُمْ  و دين فطرى آنها را كه بر حسب فطرت بر آن دين بوده‌اند از توجّه به آخرت و توحيد ، يا آن راه و طريقت كه بر آن بوده‌اند ، چه الهى يا شيطانى باز دارد . تا اينكه در آن طريقه‌اى كه هستند و آن را دين ناميده‌اند مستقيم نباشد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n وَ لَوْ شاءَ اللَّهُ ما فَعَلُوهُ  دلدارى رسول صلّى اللّه عليه و آله است كه از صورت افعال آنها صرف نظر كند و به سبب اصلى توجّه نمايد ، تا اينكه سينه‌اش از كار آنها تنگ نشود ، و بر آنها حسرت نخورد .\r\n فَذَرْهُمْ وَ ما يَفْتَرُونَ  تسكين پيامبر صلّى اللّه عليه و آله است از رنج و خستگى دعوت و اهتمام به منع آنها از كارهاى شنيع و زشتشان .\r\n وَ قالُوا  بيان ظلم ديگر آنان است .\r\n هذِهِ  چهارپايان و زراعت‌ها .\r\n أَنْعامٌ وَ حَرْثٌ حِجْرٌ  « الحجر » با حركات سه‌گانهء حاء به معنى منع و حرام است .\r\n لا يَطْعَمُها إِلَّا مَنْ نَشاءُ  يعنى كسى را كه بخواهيم طبق قراردادى كه بين ماست و در آن سرزنش آنان است به اينكه حكم آنها جز به مقتضاى هواهايشان نيست ، و آنها غير از خدمهء بت‌ها بقيّه را از خوردن چهار پايان منع مىكردند .\r\n بِزَعْمِهِمْ  متعلّق به  قالُوا  است ، يعنى آن را بزعم خودشان گفتند بدون اينكه حجّتى بر آن داشته باشند .\r\n وَ أَنْعامٌ حُرِّمَتْ ظُهُورُها  و سوار شدن بر پشت بحيره و سائبه و وصيله و حام را حرام « 1 » مىدانستند .\r\n وَ أَنْعامٌ  عطف بر « انعام » است ، يعنى گفتند : شايسته نيست كه بر اين چهار پايان كه اسم خدا ذكر شود ، يا ابتداء كلام از\r\n\r\n\r\n","description":"","footnote":"\r\n( 1 ) معانى « بحيره ، سائبه ، وصيله و حام » در تفسير آيهء 103 سورهء مائده قبلا بيان شد .\r\n","page_name":" 175 ","page_number":175},
  {"content":"\r\n\r\nجانب خدا است ، و جمله معطوف است بر  قالُوا  يعنى براى آنها چهارپايانى است ، يا چهار پايان ديگرى است .\r\n لا يَذْكُرُونَ اسْمَ اللَّهِ عَلَيْهَا  در ذبح و نحر ، اسم خدا را بر آن ذكر نمىكنند يا اينكه بر آن حج نمىكنند و ذكر نام خدا را با تلبيه گفتن بر آن حرام مىدانند .\r\n افْتِراءً عَلَيْهِ سَيَجْزِيهِمْ بِما كانُوا يَفْتَرُونَ  آنها بر خدا افترا مىبندند . . . . . . با اين بيان وجه ديگرى براى بيان ظلم و انحراف از حقّ و استبداد براى خودشان بدون حجّت و دليل است .\r\n وَ قالُوا ما فِي بُطُونِ هذِهِ الْأَنْعامِ خالِصَةٌ  لفظ « خالصه » به صورت مذكّر و مؤنّث به اعتبار معنى « ما » ( آنچه ) است كه به اجنّه ( جنين‌ها ) بر مىگردد يا اينكه تاء براى مبالغه است ، يا مصدر است مانند « عافيه » .\r\n لِذُكُورِنا وَ مُحَرَّمٌ عَلى أَزْواجِنا وَ إِنْ يَكُنْ مَيْتَةً فَهُمْ فِيهِ شُرَكاءُ  چنان كه سابقا تفصيل داده شد جنينى را كه از شكم چهار پايان خارج مىكردند اگر زنده بود خوردن آن را بر زنان حرام مىكردند ، و اگر مرده بيرون مىآمد زنان و مردان همه مساوى بودند ، برخى گفته‌اند مقصود از موجود در شكم چهار پايان شير آنهاست و بعضى گفته‌اند مقصود شيرها و بچه‌هاى آنها هر دو است .\r\n سَيَجْزِيهِمْ وَصْفَهُمْ  يعنى جز اين توصيفات و گفتارهاى آنان ، يا خود وصف آنها بنا بر تجسّم اعمال ، بر آنها\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nپيش خواهد آمد .\r\n إِنَّهُ حَكِيمٌ  حقّ هر صاحب حقّى را از خير و شرّ مىدهد .\r\n عَلِيمٌ  به مقدار استحقاق آنها داناست .\r\n قَدْ خَسِرَ الَّذِينَ قَتَلُوا أَوْلادَهُمْ  تصريح به خسران و گمراهى بعد از تلويح ، تأكيد بر رسوايى آنها مىباشد . برخى گفته‌اند پسران را براى بتها ، و دختران را از ترس ننگ و اسارت و عيالمندى مىكشتند .\r\n سَفَهاً بِغَيْرِ عِلْمٍ  نمىدانستند كه خداوند روزىدهندهء فرزندان آنهاست و اينكه خداوند آنها را براى مصلحت نظام آفريده است .\r\n وَ حَرَّمُوا ما رَزَقَهُمُ اللَّهُ  و حرام كردند بر خودشان چهار پايانى را كه گذشت ، درحالىكه خداوند آنها را روزى ايشان قرار داده بوده است ، يا بر غير خودشان از زنان آنها را حرام كرده بودند ، يا مقصود اين است كه خداوند فرزندان را به آنها روزى كرده است ، زيرا فرزندان نيز نعمتى هستند كه خدا روزى داده است .\r\n افْتِراءً عَلَى اللَّهِ  اينجا تصريح به افترا كرد تا تأكيد گذشته باشد .\r\n قَدْ ضَلُّوا وَ ما كانُوا مُهْتَدِينَ  يعنى به امر حقّ تعالى و طلب رضايت او هدايت نيافتند .\r\n وَ هُوَ الَّذِي أَنْشَأَ جَنَّاتٍ  او خدايى است كه بستانهايى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nايجاد كرد كه مشتمل بر درختان ميوه از درخت انگور و غير آن است .\r\n مَعْرُوشاتٍ  يعنى بر پايه‌هايشان ايستاده‌اند مانند درختان پايه‌دار يا بر چيزى ايستاده‌اند كه اين درختان را حمل كرده است ، مانند داربست‌هاى انگور .\r\n وَ غَيْرَ مَعْرُوشاتٍ  مانند درختانى كه روى زمين انداخته مىشود از درخت انگور .\r\n وَ النَّخْلَ وَ الزَّرْعَ مُخْتَلِفاً أُكُلُهُ  يعنى خوردن آنها مختلف است از قبيل ميوه‌ها و حبوبات ، و بقولات در شكل و رنگ و طعم و بو و نوع و جنس با اينكه همهء آنها در زمين و آب متّفق هستند .\r\n وَ الزَّيْتُونَ وَ الرُّمَّانَ مُتَشابِهاً  و زيتون و انار در آنچه كه ذكر شد و ميوه‌هايى كه مشابه هم باشند .\r\n وَ غَيْرَ مُتَشابِهٍ  و ميوه‌هاى نامشابه ، درحالىكه مىگويد :\r\n كُلُوا مِنْ ثَمَرِهِ  يعنى به زبان انبيا و اوليا مىگويد از ميوه آن بخوريد و قبل از اينكه حقوق آن را خارج سازيد به شما اجازه تصرّف داده ، يا به زبان حال به شما مىگويد بخوريد ، چون براى شما آن را مباح كرده است .\r\n إِذا أَثْمَرَ  مقصود از ثمر به طور مطلق منافعى است كه از زراعت حاصل مىشود تا ثمر و حاصل زراعت را نيز شامل شود .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n وَ آتُوا حَقَّهُ يَوْمَ حَصادِهِ  يعنى حقّ واجب آن را در روز چيدن و درو بدهيد ، بنابراين كه اداء حقّ در اوّل وقت امكان وجوب دارد ، يا حقّ مستحبّ از قبيل صدقه بر سائلين را بدهيد كه در اخبار اين‌گونه تفسير شده است .\r\nاز امام صادق عليه السّلام است كه : در زراعت دو حقّ است حقّى كه تو با آن مؤاخذه مىشوى ، و حقّى كه خودت آن را مىدهى ، امّا حقّى كه به آن مؤاخذه مىشوى پس عشر و نصف عشر است ، و امّا حقّى كه تو آن را مىدهى همان قول خداى تعالى است :\r\n وَ آتُوا حَقَّهُ يَوْمَ حَصادِهِ  پس خوشه را مىدهى پس از خوشه آنچه را كه بعد از چيدن خوشه از قبيل ساقه و كاه وجود دارد مىدهى تا فارغ شوى و كار چيدن و درو را تمام كنى .\r\nو اينكه مقصود حقّ مستحبّ باشد قول خداى تعالى آن را تأييد مىكند كه فرمود :\r\n وَ لا تُسْرِفُوا  چون در حقّ واجب اسراف تصوّر نمىشود به خلاف مستحبّ . ( از ( أتوا حصاده ) معنى وجوب و از  لا تُسْرِفُوا  معنى استجاب استنباط مىشود ) .\r\n إِنَّهُ لا يُحِبُّ الْمُسْرِفِينَ  از امام رضا عليه السّلام است كه وقتى از او دربارهء اين آيه سؤال شد ، فرمود :\r\nپدرم مىگفت : از اسراف در درو و بريدن اين است كه مرد با هر دو دست تصدّق بدهد ، پدرم وقتى در اين مواقع حاضر مىشد و يكى از غلامانش را مىديد كه با دو دستش\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nصدقه مىدهد او را صدا مىكرد ، مىگفت با يك دست بده .\r\nترجمه و تفسير آيات 150 - 142\r\n\r\n[ سوره الأنعام ( 6 ) : آيات 142 تا 150 
  ]\r\nوَ مِنَ الْأَنْعامِ حَمُولَةً وَ فَرْشاً كُلُوا مِمَّا رَزَقَكُمُ اللَّهُ وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ ( 142 ) ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ نَبِّئُونِي بِعِلْمٍ إِنْ كُنْتُمْ صادِقِينَ ( 143 ) وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّهُ بِهذا فَمَنْ أَظْلَمُ مِمَّنِ افْتَرى عَلَى اللَّهِ كَذِباً لِيُضِلَّ النَّاسَ بِغَيْرِ عِلْمٍ إِنَّ اللَّهَ لا يَهْدِي الْقَوْمَ الظَّالِمِينَ ( 144 ) قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلاَّ أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ ( 145 ) وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلاَّ ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ ( 146 )\r\nفَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ ( 147 ) سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا إِنْ تَتَّبِعُونَ إِلاَّ الظَّنَّ وَ إِنْ أَنْتُمْ إِلاَّ تَخْرُصُونَ ( 148 )\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nقُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ ( 149 ) قُلْ هَلُمَّ شُهَداءَكُمُ الَّذِينَ يَشْهَدُونَ أَنَّ اللَّهَ حَرَّمَ هذا فَإِنْ شَهِدُوا فَلا تَشْهَدْ مَعَهُمْ وَ لا تَتَّبِعْ أَهْواءَ الَّذِينَ كَذَّبُوا بِآياتِنا وَ الَّذِينَ لا يُؤْمِنُونَ بِالْآخِرَةِ وَ هُمْ بِرَبِّهِمْ يَعْدِلُونَ ( 150 )\r\n\r\nترجمه :\r\n( 6 / 150 - 142 )\r\nو از بعضى حيوانات استفاده‌هاى باربرى و سوارى كنيد و از آنچه خدا روزى شما كرده بخوريد و از پى اغواى شيطان نرويد كه او شما را دشمن آشكارى است ،\r\nهشت جفت ( از چهار پايان ) كه بيان مىشود حلال است : از جنس برّه هر دو جنس ( نر و ماده ) و از جنس بز ( نر و ماده ) براى مردم حلال است بگو آيا اين دو جنس نر و مادّه يا بچّه‌اى كه در شكم مادرهاست كدام يك به حكم خدا حرام شده است اگر راست مىگوئيد شما به من مدرك قطعى ارائه دهيد ،\r\nو نيز از جنس شتر دو صنف نر و مادّه و از جنس گاو هم ( نر و ماده ) هر دو حلال شده به آنها بگو آيا از اين دو جنس نر و مادّه يا بچّه‌اى كه در شكم ماده‌هاست كدام حرام است ؟ يا شما شاهد هستيد كه خدا بر اين حرمت توصيه كرده است . بارى كيست ستمگرتر از آنكه به خدا دروغ بندد تا به جهل خود مردم را گمراه كند البتّه خدا ستمكاران را هدايت نخواهد كرد .\r\nبگو اى پيامبر در احكامى كه به من وحى شده چيزى كه براى خورندگان طعام حرام باشد نمىيابم جز آنكه ميته ( حيوان مرده ) باشد يا خون ريخته يا گوشت خوك كه پليد است يا حيوانى كه بدون ذكر نام خدا از\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nروى فسق ذبح كنند و در همين‌ها كه حرام است نيز هرگاه كسى به خوردن آنها مضطرّ گردد بدون تجاوز از فرمان خدا به قدر ضرورت صرف كند باز خدا خواهد بخشيد كه خدا آمرزنده و مهربان است ،\r\nو بر يهودان هر حيوان ناخن‌دار ( مانند طيور و غيره ) و از جنس گاو و گوسفند نيز پيه را حرام كرديم مگر آنچه در پشت آنهاست يا به بعضى روده‌ها يا به استخوانها آميخته است و آنها چون ستم كردند ما بدين حكم آنها را مجازات كرديم البتّه همهء وعده‌ها و سخنان ما راست خواهد بود .\r\nپس اگر اى پيغمبر تو را تكذيب كنند بگو خداى شما با آنكه داراى رحمت بىمنتهاست عذابش را از فرقهء بدكاران باز نخواهد داشت ،\r\nآنان كه شرك آورند خواهند گفت كه اگر خداى مىخواست ما و پدران ما مشرك نمىشديم و چيزى را حرام نمىكرديم . بدين گفتار ( جاهلانهء جبريان ) ، پيشينيان آنان ، رسولان را تكذيب مىكردند تا آنكه طعم عذاب ما را چشيدند .\r\nبگو آيا شما بر اين سخن مدرك قطعى داريد تا ارائه دهيد ؟\r\nو گرنه شما جز از خيالات باطل پيروى نمىكنيد و جز به گزاف و دروغ سخن نمىگوئيد .\r\nبگو اين پيامبر براى خدا حجّت بالغه است پس اگر مشيّتش قرار مىگرفت همه شما را هدايت مىكرد ،\r\nگواهان خود را بر اينكه مىگويند خدا اين و آن را حرام كرده بياوريد . پس هرگاه گواهى دروغ دادند ، تو با آنها گواهى مده و پيروى از هواى نفس آنها مكن ، كه آنها آيات خدا را تكذيب كرده به قيامت ايمان نمىآورند ، و از خداى خود به سوى بتان بر مىگردند . بگو اى پيغمبر : نماز و طاعت و كليّهء\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاعمال و زندگى و مرگ من همه براى خداست . كه پروردگار جهانهاست . او را شريك نيست و به همين اخلاص كامل مرا فرمان داده است و من اوّلين كسى مىباشم كه تسليم امر خدا مىباشم . بگو آيا من غير از خدا را به ربوبيّت برگزينم در صورتى كه خدا پروردگار همهء موجودات است و كسى چيزى نيندوخت مگر بر خود و هيچ نفسى بار گناه ديگرى را بر دوش نگيرد . سپس بازگشت همه شما به سوى خداست . او شما را به آنچه در آن اختلاف مىكرديد آگاه خواهد ساخت . و او خدايى است كه شما را جانشين گذشتگان اهل زمين قرار داد و رتبهء بعضى از شما را بالاتر از ديگرى گردانيد تا شما را در اين تفاوت رتبه‌ها بيازمايد كه همانا خدا سخت زود كيفر و بسيار بخشنده و مهربان است .\r\n\r\nتفسير\r\n وَ  ايجاد كرد  وَ مِنَ الْأَنْعامِ حَمُولَةً  از چهار پايان بعضى را كه بار حمل كنند .\r\n وَ فَرْشاً  يعنى از موها و پشم‌ها و كرك‌هاى آنان ( بهره‌مند شويد ) .\r\n كُلُوا مِمَّا رَزَقَكُمُ اللَّهُ  يعنى از گوشت و شير حيواناتى كه خدا بر شما روزى كرده است بخوريد ، و چيزى را كه خداوند براى شما حلال كرده است بر خود حرام مكنيد .\r\n وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ  و از پى اغواى شيطان نرويد به اينكه در آنچه كه خدا براى شما مباح\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nكرده اسراف كنيد و به تحريم حلال خدا و تحليل ( حلال كردن ) حرام او تجاوز بنمائيد . در سورهء بقره تحقيق و تفصيلى براى خطوات شيطان گذشت ، و آيه مانند ماقبلش به حدّ وسط بين افراط و تفريط اشاره مىكند .\r\n ثَمانِيَةَ أَزْواجٍ مِنَ الضَّأْنِ اثْنَيْنِ  هشت جفت : از برّهء اهل و وحشى .\r\n وَ مِنَ الْمَعْزِ اثْنَيْنِ  همچنين از بز نيز اهلى و وحشى .\r\n قُلْ آلذَّكَرَيْنِ  نر و مادّه از هر دو جنس .\r\n حَرَّمَ  خدا حرام كرده است .\r\n أَمِ الْأُنْثَيَيْنِ  يا مؤنث از هر دو جنس .\r\n أَمَّا   اشْتَمَلَتْ عَلَيْهِ أَرْحامُ الْأُنْثَيَيْنِ  يعنى جنين از دو جنس اهلى و وحشى نر باشد يا ماده .\r\n نَبِّئُونِي بِعِلْمٍ  مرا به سبب علم خبر دهيد نه به وسيلهء ظنّ و هوا و فريب نفس ، يا به سبب چيزى خبر دهيد كه به آن علم حاصل شود به اينكه خداوند چيزى از اين‌ها را حرام كرده است يا به سبب امر معلوم كه براى شما قطع حاصل شود .\r\n إِنْ كُنْتُمْ صادِقِينَ  اگر در ادّعاى حرمت اين چيزها راستگو هستيد .\r\n وَ مِنَ الْإِبِلِ اثْنَيْنِ  و از شتر تازى يك‌كوهانه و شتر قوى دوكوهانه .\r\n وَ مِنَ الْبَقَرِ اثْنَيْنِ  و از گاو اهلى و وحشى .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n قُلْ آلذَّكَرَيْنِ حَرَّمَ أَمِ الْأُنْثَيَيْنِ أَمَّا اشْتَمَلَتْ عَلَيْهِ أَرْحامُ الْأُنْثَيَيْنِ  مقصود انكار تحريم چيزى از آنهاست ، و ملزم ساختن آنها به اينكه حرمت حيوانات ذكور گاهى ، و حرمت حيوانات مؤنّث گاهى ديگر ، يا حرمت جنين‌هاى موجود در شكم مادر هيچ كدام از اين‌ها از روى علم و حجّت نيست ، بلكه محض تخمين و ظنّ از پيش خودشان است .\r\n أَمْ كُنْتُمْ شُهَداءَ  يا اينكه شما شاهد و حاضر بوديد كه خدا اين‌ها را حرام كرد .\r\n إِذْ وَصَّاكُمُ اللَّهُ بِهذا  يعنى امثال اين قضايا به وسيلهء برهان دانسته مىشود كه در اين صورت ممكن مىشود حكم را به غير اعلام كرد به سبب همان برهان ، يا اين است كه به وسيلهء مشاهده و سماع دانسته مىشود كه در اين صورت علم به قضيّه پيدا مىكند ولى اعلام به غير نمىشود چون برهان ندارد .\r\nو چون نه برهان داريد و نه شهود پس حكم شما جز افتراى محض بر خدا چيزى نيست بنابراين لفظ « ام » اگر چه منقطع است ولى به حسب معنى معادل  نَبِّئُونِي بِعِلْمٍ  است يعنى آيا براى شما برهانى هست يا شاهد قضيّه بوده‌ايد .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً  بازگشتى ملامت‌آميز بر گذشته است به اعتبار ثبوت افترا ، يا جزاى شرط مقدّر است به همين اعتبار ، يعنى وقتى شما برهان و علمى نداريد چنان كه  نَبِّئُونِي بِعِلْمٍ  بر آن دلالت مىكند ، و شاهد قضيّه هم نبوديد چنان كه  أَمْ كُنْتُمْ شُهَداءَ  بر آن دلالت دارد ،\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nپس شما افترا مىبنديد ، و ستمكارتر از كسى كه افتراى به خدا بندد وجود ندارد :\r\nپس آن اشاره به مقياسى است كه از سابق استفاده مىشود و اشاره به يك قياس ديگر منتج است بدين صورت :\r\nشما علم و شهودى نداريد ، و هر كس كه در گفتارش نه علم داشته باشد و نه شهود ، او افترا زننده است . و هر كس كه افترا ببندد ستمكارتر از او وجود ندارد ، پس ستمكارتر از شما وجود ندارد .\r\n لِيُضِلَّ النَّاسَ بِغَيْرِ عِلْمٍ إِنَّ اللَّهَ لا يَهْدِي الْقَوْمَ الظَّالِمِينَ  و اين تفسيرى كه ما در مورد جفت‌ها كرديم تفسيرى است كه در اخبار وارد شده است ، وقتى خداوند به پيامبرش امر كرد كه از حرمت جفت‌ها از مردم بپرسد و برهان و شهود حرمت را نيز سؤال كند به او امر نمود كه چنين جواب بدهد كه طريق علم يا برهان است يا شهود و هيچ كدام را شما نداريد چنانچه گذشت ، و يا وحى است كه به توسط سفرا و ملائكه خدا مىرسد ، و يا بايد حرمت چيزى به توسط تقليد از صاحب وحى معلوم گردد و شما اهل تقليد هستيد و من اهل وحى و مدّعى آن هستم نه شما چون شما ادّعاى وحى نداريد و اعتراف داريد كه صلاحيّت و اهليّت وحى در شما نيست .\r\n« پس فرمود » :\r\n قُلْ  به آنها بگو .\r\n لا أَجِدُ فِي ما أُوحِيَ إِلَيَّ مُحَرَّماً  در آنچه كه به من وحى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nشده از اين جفتهائى كه ذكر شد حرامى نمىيابم آن‌طور كه شما گمان كرديد كه بعضى از آن حيوانات بر بعضى افراد حرام است چنان كه گذشت .\r\n عَلى طاعِمٍ يَطْعَمُهُ  و با اين تفسير اشكال به اين آيه كه محرّمات بسيار است و آنچه در اين آيه ذكر شده بسيار اندك است مرتفع مىشود ، و امّا آنچه كه در سوره بقره گذشت مطلبى بود كه اشكال را از هر دو آيه بر طرف مىساخت .\r\n إِلَّا أَنْ يَكُونَ مَيْتَةً  يعنى مگر درحالىكه طعام از گوشت مرده باشد البتّه كشته‌شدهء سگهاى شكارى و كشته‌شدهء با آلت صيد از حكم مرده خارج مىشود زيرا طبق تفصيلى كه در فقه ذكر شده آن در حكم ذبح شرعى است .\r\n أَوْ دَماً مَسْفُوحاً  يعنى خون ريخته شده نه آن مقدار خونى كه در داخل گوشت ذبيحه‌ها مىماند . و اين مجمل است و تفصيل آن موكول به بيان فقهاست كه در فقه تفصيل داده شده است .\r\n أَوْ لَحْمَ خِنزِيرٍ فَإِنَّهُ رِجْسٌ  يا گوشت خوك كه پليد است وجه حرمت آن را بيان كرد زيرا پليد بودن گوشت خوك بر خورنده‌هاى آن مخفى است به خلاف مردار و خون ، و ممكن است ضمير به مجموع برگردد . كه يعنى همهء آنها پليد هستند و مفرد بودن ضمير به اعتبار لفظ « مذكور » است .\r\n أَوْ فِسْقاً أُهِلَّ لِغَيْرِ اللَّهِ بِهِ  يا حيوانى كه در طريق گناه به هنگام سر بريدن ، نام غير خدا بر آن برده شده باشد ، يعنى آنچه\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nكه براى بتها ذبح شده از باب مبالغه فسق ناميده شده است ، و قول خدا  أُهِلَّ لِغَيْرِ اللَّهِ بِهِ  بيان علّت فسق بودن آن است .\r\n فَمَنِ اضْطُرَّ غَيْرَ باغٍ  كسى كه مضطرّ و مجبور به خوردن چيزى از اين محرّمات شود  غَيْرَ باغٍ  در صورتى كه عنوان ( باغى ) نداشته باشد يعنى به خاطر لذّت نباشد و بر امام خروج نكرده باشد ،  وَ لا عادٍ  و نيز در صورتى كه از حدّ رخصت هم تجاوز ننموده باشد ايرادى بر او نيست و تفصيل اين آيه در سوره بقره گذشت .\r\n فَإِنَّ رَبَّكَ غَفُورٌ رَحِيمٌ  او را مؤاخذه نمىكند و به او رحم مىكند به اينكه به او براى حفظ جانش اجازه خوردن مىدهد .\r\n وَ عَلَى الَّذِينَ هادُوا حَرَّمْنا كُلَّ ذِي ظُفُرٍ  و بر يهود گوشت هر صاحب ناخن را از حيوانات و پرندگان ( حيواناتى كه سم يا پارچه دارند ) حرام كرديم ، ذكر تحريم بر يهود به طريق حصر به دنبال اين آيه ، و به دنبال آوردن آن ازآن‌رو است كه اين تحريم ، مجازاتى جهت ظلم آنهاست كه بر امّت محمّد صلّى اللّه عليه و آله منّت نهاده و آنها را مىترسانده‌اند . و از سوى ديگر اين معنى اشكال قبلى را كه لازم مىدارد كه ذبح هر نوع از حيوان حلال باشد ، تأييد مىكند .\r\n وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ  و از گاو و گوسفند ، پيه آن را بر آنها حرام كرديم جز آنچه در پشت آنهاست و يا بر\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nروده‌ها و يا بر استخوانهاى حيوان چسبيده باشد .\r\nمقصود از  الْحَوايا  چيزى است كه به داخل معده و درون حيوان مربوط باشد .\r\n جَزَيْناهُمْ بِبَغْيِهِمْ وَ إِنَّا لَصادِقُونَ  و بدين‌طريق ستم آنها را جزا داديم و همانا ، در خبر دادن راستگو هستيم .\r\n فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَ لا يُرَدُّ بَأْسُهُ عَنِ الْقَوْمِ الْمُجْرِمِينَ  اگر تكذيب كردند بگو پروردگارتان گرچه داراى رحمت گسترده است ، آن مانع خشم او نمىباشد زيرا كه هيچ مانعى از نفوذ حكم خدا بر بدكاران نيست .\r\nخداوند در اين آيه بين دو شأن لطف و قهر ، و اميدوار كردن و ترساندن ، و وعد و وعيد جمع كرده است تا اينكه به محمّد صلّى اللّه عليه و آله و اوصيايش ، راه دعوت را ياد دهد ، و او را در دعوت تكميل كند ، و در دعوت بين دو جهت رضا و غضب تثبيت نمايد ، چون دعوت جز به وسيلهء آن دو تمام و كامل نمىشود .\r\nپس معنى آيه اين است كه اگر تو را تكذيب كردند از حدّ وسط خارج نشو و رحمت ربّ را به آنها وعده بده ، و كلمه « ربّ » را به مردم اضافه كرد تا به آنها اظهار لطف كرده باشد ، و بگو كه پروردگار شما صاحب رحمت واسع است كه بر شما رحم مىكند و به جهالت و نادانىهاى شما مؤاخذه نمىكند ، ولى اگر خدا بخواهد شما را مؤاخذه كند كسى نمىتواند مؤاخذه او را برگرداند پس از آن بترسيد .\r\n سَيَقُولُ الَّذِينَ أَشْرَكُوا  مشركين براى اينكه زشتى را از\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nشرك آوردنشان بردارند بكله آن را زيبا جلوه دهند ، بعد از آنكه از حجّت و دليل عاجز شدند ، خواهند گفت :\r\n لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ  اگر خدا مىخواست ، ما و پدرانمان مشرك نمىشديم و چيزى را حرام نمىكرديم ، چنان كه اين گفتار رسم نفس و زن بدكار است كه آن دو راضى نمىشوند كه بدى و زشتى را به خودشان نسبت دهند ، بلكه تا ممكن است زشت را زيبا جلوه مىدهند ، و يا زشتى را به شيطان و رفيق و مشيّت خدا نسبت مىدهند و اين دروغ محض است ، زيرا كه شيطان و قرين جز اعداد ( آماده كردن ) كارى ندارند .\r\nو مشيّت اگر چه فاعل فعل يا سبب فعل است ولى فاعل مادام كه خودش را در وسط مىبيند حقّ ندارد نسبت فعل را به مشيّت داده و يا آن را به مشيّت معلّق نمايد ، و اگر هم نسبت داده شود از استعداد قابل نبايد غفلت كند ، و با همين تحليل تناقضى كه به ظاهر ديده مىشود بين تكذيب گفتار اين‌ها در تعليق به مشيّت ، و بين تعليق فعل به مشيّت در قول خدا  فَلَوْ شاءَ لَهَداكُمْ  بر طرف و مرتفع مىشود .\r\n كَذلِكَ كَذَّبَ الَّذِينَ مِنْ قَبْلِهِمْ  يعنى همان‌طور كه امّت تو ، تو را تكذيب كرده و شرك آوردن و تحريم را به مشيّت معلّق مىكنند ، بدون اينكه به خودشان نسبت دهند .\r\nامّتهاى پيشين نيز پيامبرانشان را ، مثل اين‌ها ، تكذيب كرده‌اند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n حَتَّى ذاقُوا بَأْسَنا قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا  يعنى شما برهانى بر ادّعايتان نداريد ، كه بتوانيد بر ديگرى احتجاج بكنيد ، و اطلاق مسبّب بر سبب است ، يا اينكه برهان ، عبارت از علمى است كه به سبب آن علم ديگرى حاصل مىشود .\r\nو چون برهان ، چيزى است كه اعلام آن به غير ممكن است ، فرمود : اگر علم داريد آن را براى ما خارج سازيد . پس با اين گفتار وجود برهان را از آنها نفى كرد ، و با اين گفتار كه  إِنْ تَتَّبِعُونَ  شما جز از خيالات واهى پيروى نمىكنيد ، به صورت مطلق علم آنها را نفى كرد .\r\nيعنى شما نه برهان داريد و نه شهود و نه از شخص راستگويى آن را شنيده‌ايد ، و نه به شما وحى شده است . و با قول خدا  قُلْ هَلُمَّ شُهَداءَكُمُ  صحت تقليد آنها را نفى كرد زيرا تحدّى و دعوت به آوردن دليل و علم بر اين دلالت مىكند كه شاهدى كه اعتماد بر آن صحيح باشد ندارند .\r\n إِنْ تَتَّبِعُونَ إِلَّا الظَّنَّ وَ إِنْ أَنْتُمْ إِلَّا تَخْرُصُونَ  يعنى شما به مدّعاى خودتان علم نداريد ، چنان كه برهانى نداريد كه به ديگران اعلام كنيد .\r\nبدين‌وسيله آنها را ذمّ نمود ، اوّلا براى اينكه در اعمالشان از ظنّ و گمان پيروى مىكنند و ثانيا اصولا شأن و كار آنها تخمين زدن است نه علم و يقين . و شخص عاقل در ظنّ و تخمين توقّف نمىكند بلكه در تحصيل علم و يقين كوشش مىكند ، و مادام كه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nيقين حاصل نشود از عمل مىايستد و توقّف مىكند مگر اينكه مضطرّ و مجبور باشد ، كه در اين صورت احتياط مىكند ، نه اينكه پيروى از ظنّ كرده بدان عمل نمايد و يا بر طبق ظنّ بدون اذن و اجازه فتوا دهد .\r\nو يقين حاصل نمىشود مگر ، با بيان و برهان ، يا با ادراكات ، يا به وحى و عيان ، يا به تقليد صاحب وحى و خليفهء رحمان .\r\nپس هر كس گمان كند كه مطلق ظنّ و استحسان طريق حكم خداست ، يا اينكه خطاكننده يك اجر دارد ، و مصيب ( درست ياب ) ، به واقع دو اجر دارد در راه بهشت به خطا رفته و راه جهنّم را پيموده است .\r\nو هر كس قرآن و احكام خدا و نزول قرآن را با رأى خودش تفسير كند نشيمنگاه او پر از آتش مىشود .\r\nو امّا آنچه در نزد خاصّه از ظنون آمده است كه ظنون آنها جانشين علم است درست است بلكه مىگوئيم ظنون آنها شريف‌تر و والاتر از علم است ، و سابقا محقّق ساختيم كه اجازهء مجيز ، در صورتى كه اجازهء صحيح به شخص مجاز رسيده باشد ظنّ او را شريف‌تر از علم ديگرى ( كه بدون اجازه باشد ) قرار مىدهد زيرا علم بدون اجازه در گفته گوينده‌اش اثرى ندارد ، و ظنّ با اجازه اثر مىكند ، و اجازهء الهى كمتر از اجازهء شيطانى نيست و حال آنكه مرتاضها كه با اعمال شيطانى رياضت مىكشند اگر صحيح ياد بگيرند و الفاظ جميع طلسمات را\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nتصحيح كنند ، بدون اجازهء صاحب اجازه ، هيچ يك از آنها اثر نمىكند ، و آنگاه كه صاحب اجازه ، اجازه دهد قول او اثر مىكند حتّى اگر غلط بخواند ، كه در اين صورت اجازه مغلوط شريف‌تر از صحيح بدون اجازه مىشود . و مطلب همين طور است در مورد اجازه الهى .\r\nو چون در تعليق شرك آوردن و تحريم حيوانات بر مشيّت خدا برهان را از آنها نفى كرد كه اين تعليق بر مشيّت ، از مفهوم شرط ناميده مىشود .\r\nمقصود از اين شرط به قرينهء مقام ، دلالت كردن بر تعلّق شرك آوردن به مشيّت خداست . اگر چه به لغت اعمّ باشد ، و تكذيب نبىّ صلّى اللّه عليه و آله را به آنها به سبب آن تعليق نسبت داده است تا مشعر به ذمّ آنها در اين تكذيب باشد و اين معنى اين توهّم را پيش آورده است كه افعال بستگى به مشيّت خدا ندارد . . . . . .\r\nلذا خداوند به پيامبرش امر كرد كه به آنها بگويد : برهان منحصر در خدا و در كسى كه از خدا گرفته است مىباشد ، تا مقدّمه‌اى باشد بر تعليق افعال به مشيّت خدا تا اين توهّم كه مشيّت سببيّت براى افعال ندارد كه از سابق ناشى شد بر طرف گردد .\r\nپس خداى تعالى فرمود :\r\n قُلْ فَلِلَّهِ الْحُجَّةُ الْبالِغَةُ  يعنى حجّت رسا از آن خداست در هر چه كه بگويد يا انجام دهد .\r\n فَلَوْ شاءَ لَهَداكُمْ أَجْمَعِينَ  يعنى اگر خدا مىخواست همهء\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nشما را هدايت مىكرد ، پس در صدق اين گفتار براى خدا حجّت هست ، و آن حجّت را براى من ظاهر ساخته است يعنى در اينكه شما شرك آوردن و تحريم حيوانات را معلّق بر مشيّت خدا مىكنيد كه از قول شما : « اگر خدا مىخواست ، ما مشرك نمىشديم » فهميده مىشود ، حجّت به نفع من است نه به نفع شما و حجّت براى خداست كه آن مشيّت را ترك كند و ضدّ آن را بخواهد .\r\nبدان كه مشيّت خدا عبارت از اضافهء اشراقى خداست و وجود هر موجودى مانند رحمت و ارادهء عامّ به وسيلهء آن محقّق مىشود و آن مشيّت چيزى است كه وجود هر موجود ممكن در سلسلهء نزول و صعود به وسيلهء آن مشيّت به كمالات اوليّه و ثانويّهء خود مىرسد . و آن مانند رحمت رحمانى و رحمت اختصاصى ( رحيمى ) است و آن عبارت از مشيّتى است كه به سبب آن وجود كمالات ثانوى مكلّفين در سلسلهء صعود محقّق مىشود ، مثل رحمت رحيميّت كه رضا و محبّت ناميده مىشود ، و قول خداى تعالى :\r\n وَ لا يَرْضى لِعِبادِهِ الْكُفْرَ  « 1 » و  يُحِبُّهُمْ وَ يُحِبُّونَهُ  « 2 » اشاره به همين معنى است .\r\nپس مشيّت عامّ هر ذات و فعل و صفت است . ولى فاعل مادام كه از حدّ نفسش خارج نشود و با نور بصيرتش به مشيّت\r\n\r\n\r\n","description":"","footnote":"\r\n( 1 ) سورهء زمر ، آيهء 7 : ناسپاسى را براى بندگانش نمىپسندد .\r\n( 2 ) سورهء مائده ، آيهء ، 54 : دوستشان بدارد و دوستش بدارند .\r\n","page_name":" 194 ","page_number":194},
  {"content":"\r\n\r\nخدا نظر نكند ، و خودش را فاعل فعلش ببيند . چنان كه اين گفتارشان مشعر به آن است كه گفتند  ما أَشْرَكْنا  و نسبت اشراك را به خودشان دادند در اين صورت بر او صحيح نيست كه فعل را به مشيّت نسبت داده و بر آن معلّق نمايد ، و اگر اين كار را بكند دروغگو و عمل او مذموم است ، و به همين معنى نيز ذمّ كردن آنها در اين گفتارشان كه اگر خدا مىخواست ما مشرك نمىشديم ، صحيح مىشود .\r\nكه عدم اشراك يعنى اهتدا و هدايت را معلّق بر مشيّت كردند ، با اينكه اين تعليق و وابستگى در قول خدا  فَلَوْ شاءَ لَهَداكُمْ أَجْمَعِينَ  اثبات شده است .\r\nو همچنين است مشيّت خاصّ كه سبب افعال تكليفى صالح است . پس اگر مقصودشان آن مشيّت خاصّ باشد جمع بين ذمّ آنها بر قولشان و اثبات قول آنها از طرف ديگر مانند همان جمع‌بندى است كه در مشيّت عامّ ذكر شد .\r\nوقتى خداوند اين گفتارشان را با عدم برهان و عدم علم آنها باطل ساخت ، خواست علم تقليدى آنها را نيز باطل سازد ، بدين ترتيب كه رؤسايى را كه از آنها تقليد كرده‌اند حاضر ساخته و آنها را ملزم به جهل و گمراهى نمود تا واضح گردد كه تقليدشان فاسد است ، و اينكه تقليد وقتى صحيح مىشود كه از منصوب خدا تقليد شود ، مانند انبيا و اوصياى آنها ، و غير آنها هر كس كه مىخواهد باشد از هواى نفس جدا نمىشود ، و تقليد او پيروى هوس است . پس فرمود :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n قُلْ  به آنها بگو : اى كسانى كه از برهان عاجز و از علم قاصر و كوتاه هستيد .\r\n هَلُمَّ شُهَداءَكُمُ  رؤسا و بزرگانتان را كه از آنها تقليد مىكرديد بياوريد .\r\n الَّذِينَ يَشْهَدُونَ أَنَّ اللَّهَ حَرَّمَ هذا  آنهايى را كه گواهى مىدهند كه خدا اين محرّمات را حرام كرده است ، تا اينكه جهل و پيروى آنها از هواى نفس براى شما ظاهر گردد .\r\n فَإِنْ شَهِدُوا  پس اگر به اين مطلب شهادت دادند .\r\n فَلا تَشْهَدْ مَعَهُمْ وَ لا تَتَّبِعْ أَهْواءَ الَّذِينَ كَذَّبُوا بِآياتِنا  تو با آنها شهادت مده و از هواهاى نفسانى كسانى كه آيات ما را تكذيب كردند ، پيروى مكن ، گذاشتن اسم ظاهر به جاى ضمير دلالت بر اين است كه شهادت آنها ناشى از پيروى از هوس است ، چون آنان موصوف به تكذيب آيات خدا هستند ، و تكذيب‌كنندگان آيات خدا جز صاحبان هواهاى نفسانى نمىباشند .\r\n وَ الَّذِينَ لا يُؤْمِنُونَ بِالْآخِرَةِ  و كسانى كه به آخرت ايمان نياورند ( وصف ديگرى است كه موجب پيروى از هوا است ) .\r\n وَ هُمْ بِرَبِّهِمْ يَعْدِلُونَ  غير خدا را با خدا مساوى مىكنند ، و خداوند آنها را به سه وصف ( پيروى هواى نفسانى - ايمان نياوردن به آخرت ، و شريك قائل بودن بر پروردگارشان ) توصيف كرد كه هر يك از آنها كافى است كه شهادتشان ردّ شود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nترجمه و تفسير آيات 165 - 151\r\n\r\n[ سوره الأنعام ( 6 ) : آيات 151 تا 165 
  ]\r\nقُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلاَّ تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلاَّ بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ ( 151 ) وَ لا تَقْرَبُوا مالَ الْيَتِيمِ إِلاَّ بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ لا نُكَلِّفُ نَفْساً إِلاَّ وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ ( 152 ) وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ ( 153 ) ثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَ تَفْصِيلاً لِكُلِّ شَيْءٍ وَ هُدىً وَ رَحْمَةً لَعَلَّهُمْ بِلِقاءِ رَبِّهِمْ يُؤْمِنُونَ ( 154 ) وَ هذا كِتابٌ أَنْزَلْناهُ مُبارَكٌ فَاتَّبِعُوهُ وَ اتَّقُوا لَعَلَّكُمْ تُرْحَمُونَ ( 155 )\r\nأَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا وَ إِنْ كُنَّا عَنْ دِراسَتِهِمْ لَغافِلِينَ ( 156 ) أَوْ تَقُولُوا لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ فَقَدْ جاءَكُمْ بَيِّنَةٌ مِنْ رَبِّكُمْ وَ هُدىً وَ رَحْمَةٌ فَمَنْ أَظْلَمُ مِمَّنْ كَذَّبَ بِآياتِ اللَّهِ وَ صَدَفَ عَنْها سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ ( 157 ) هَلْ يَنْظُرُونَ إِلاَّ أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ ( 158 ) إِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللَّهِ ثُمَّ يُنَبِّئُهُمْ بِما كانُوا يَفْعَلُونَ ( 159 ) مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلاَّ مِثْلَها وَ هُمْ لا يُظْلَمُونَ ( 160 )\r\nقُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 161 ) قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ ( 162 ) لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ ( 163 ) قُلْ أَ غَيْرَ اللَّهِ أَبْغِي رَبًّا وَ هُوَ رَبُّ كُلِّ شَيْءٍ وَ لا تَكْسِبُ كُلُّ نَفْسٍ إِلاَّ عَلَيْها وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 164 ) وَ هُوَ الَّذِي جَعَلَكُمْ خَلائِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ إِنَّ رَبَّكَ سَرِيعُ الْعِقابِ وَ إِنَّهُ لَغَفُورٌ رَحِيمٌ ( 165 )\r\n\r\nترجمه :\r\n( 6 / 165 - 151 )\r\nبياييد تا آنچه خدا بر شما حرام كرده همه را به راستى بيان كنم در مرتبهء اوّل اينكه به هيچ وجه به خدا شرك نياوريد ( نه در عقيده و نه در عمل ) و ديگر اينكه درباره پدر و مادر احسان كنيد ، ديگر اينكه اولاد خودتان را از ترس فقر نكشيد زيرا ما شما و آنها را روزى مىدهيم و ديگر به كارهاى زشت چه آشكارا و چه نهان نزديك نشويد و كسى را كه خدا كشتنش حرام كرده است نكشيد - مگر به حقّ ( به حكم حقّ و قصاص ) - كه\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخدا شما را سفارش كرده است ، باشد كه تعقّل كنيد و سعادت يابيد .\r\nو هرگز به مال يتيم نزديك نشويد مگر به طريقى كه آن نيكوتر باشد تا به حدّ رشد و كمال برسد و پيمانه و وزن را ( در خريدوفروش ) به راستى تمام بدهيد . ما هيچ كس را جز به‌اندازهء توانايى او تكليف نمىكنيم و هرگاه سخنى گوييد به عدالت گراييد ، هر چند كه دربارهء خويشاوندان خودتان باشد و به عهد خدا وفا كنيد ( اوامر و نواهى خدا را مطيع باشيد ) اين است سفارش خدا به شما ، باشد كه متذكّر شويد ( و پند گيريد ) .\r\nو اين است راه راست من . از آن پيروى كنيد و از راههاى ديگر كه موجب تفرقه و پريشانى و منحرف شدن از راه خداست متابعت نكنيد اين است سفارش خدا به شما ، باشد كه پرهيزكار شويد .\r\nپس آنگاه به موسى براى تكميل نفس هر نيكوكار كتاب كاملى ( شامل تمام اين وصايا ) داديم و به تفصيل حكم هر چيز را براى هدايت و رحمت بر خلق روشن ساختيم ، تا مردم به لقاى پروردگارشان ايمان آورند .\r\nو اين ( قرآن ) كتابى است كه ما آن را با بركت و خير بسيار فرستاديم ، از آن پيروى كنيد و پرهيزكار شويد ، باشد كه مشمول رحمت خدا گرديد .\r\nقرآن را براى اين فرستاديم كه نگوييد كتاب تورات و انجيل تنها بر دو طايفه ( يهود و نصارى ) پيش از ما فرستاده شده است ، و ما از تعليم و درس آن كتاب الهى غافل و بىبهره مانديم .\r\nيا گوئيد اگر كتاب بر ما فرستاده مىشد ، ما بهتر از آنان به راه هدايت مىرفتيم پس به شما هم از جانب پروردگارتان حجّت آشكار و هدايت و رحمت رسيد . اكنون كيست ستمكارتر از آنكه آيات\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخدا را تكذيب كند و از اطاعت حق روى گرداند ؟ به زودى آنان را كه از آيات ما روى گردانيده مخالفت كرده‌اند ، به كيفر آنكه از آيات ما اعراض مىكنند ، به عذاب سخت مجازات كنيم .\r\nآيا منكران جز آنكه فرشتگان قهر بر آنها درآيند و يا رضاى الهى بر آنها رسد و همه هلاك شوند انتظارى دارند ؟ يا برخى دلايل و آيات خدا ( يعنى علائم مرگ يا قيامت يا ظهور سلطنت حقّهء اسلام ) آشكار شود روزى كه بعضى آيات قهر و غضب خداى بر آنها رسد آن روز هيچ كس را كه از آن پيش ايمان نياورده يا در ايمان كسب خير و سعادت نكرده باشد ، ايمان سودى نبخشد .\r\nاى رسول ما كافران را بگو در انتظار نتيجهء اعمال خود باشيد و ما هم منتظر نتيجهء اعمال خود مىباشيم .\r\nآنان كه دين را پراكندند و در آن فرقه فرقهء شدند ، چشم از آنها بپوش كه به كار تو نيايند .\r\nاز دست آنها نيز غمين مباش كه مجازات كارشان با خداست كه بعد از اين به عقاب آنچه مىكنند سخت آگاهشان مىسازد ،\r\nهر كس كه كار نيكو كند او را ، ده برابر آن پاداش خواهد بود و هر كس كه كار زشت كند جز به قدر آن كار زشت مجازات نشود و بر آنها اصلا ستم نخواهد شد ،\r\nبگو اى پيامبر ، محققا مرا خدا به راه راست ، به سوى دينى استوار ، آئين پاك ابراهيم ، كه وجودش از لوث شرك و عقايد باطل مشركان منزّه بود ، هدايت كرده است .\r\n\r\nتفسير\r\n قُلْ  پس از عجز آنها از علم و اقامهء برهان و ملزم ساختن آنها به فساد تقليد از رؤسايشان ، به آنان بگو :\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n تَعالَوْا  به سوى من بياييد كه من از طرف خدا منصوب شده‌ام تا ،  أَتْلُ ما حَرَّمَ رَبُّكُمْ عَلَيْكُمْ  من بر شما آنچه را خداوندتان بر شما حرام نموده است برخوانم ، تا اينكه از من با تقليد صحيح ، تقليد كنيد .\r\n أَلَّا تُشْرِكُوا   بِهِ شَيْئاً  چيزى را با او شريك قرار ندهيد .\r\nاعراب اجزاى آيه ، اين است كه « ما » در « ما حرّم » مصدريّه يا موصوفه يا موصوله يا استفهاميه است ، و « عليكم » ظرف است متعلّق به « حرّم » يا به « اتل » يا به هر دو يا ابتدا كلام است ، و « أن » در « الا تشركوا » ( ان لا تشركوا ) مصدريّه ، و « لا » نافيه يا ناهيه است و « نهى » با عطف موافق‌تر از امر است كه بعدا گفته خواهد شد .\r\n« ان » يا به تقدير لام است « لان » يا خبر مبتداى محذوف ( مبتداى محذوف ممكن است « المحرّم » يعنى حرام شده باشد يا المقروء يعنى خوانده شده باشد ) در صورت اوّل معنى عبارت اين است كه مشرك بودن حرام است . پس اگر « المحرّم » مبتدا باشد حرف « لا » زائد است « المحرّم ان تشركوا » يا اينكه مفعول فعل محذوف قرار مىگيرد كه « لا » زائد نيست در آن صورت آن فعل محذوف « أعنى » مىباشد ، يعنى « أعنى أن لا تشركوا » و ممكن است « عليكم » خبر مقدّم و «  أَلَّا تُشْرِكُوا  » مبتدا باشد يعنى بر شماست كه شرك نورزيد ، يا اينكه « عليكم » اسم فعل و « ألّا تشركوا » منصوب به آن باشد ( زنهار كه شريك نورزيد ) يا اينكه « ألّا تشركوا » مفعول « اتل » باشد .\r\nبنابراين كه « ما » در « ما حرّم » مصدريّه باشد ( يعنى بخوانم شريك نورزيدن را ) يا اينكه « ألّا تشركوا » بدل از « ما » باشد ( يعنى آنچه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمىخوانم همان شرك نورزيدن است ) و اين بدل بودن به اعتبار حرمت اشراك است ، و ممكن است كه « لا » زائده يا لفظ « أن » تفسيريّه ( يعنى آنچه مىخوانم عبارت از شرك نورزيدن يا حرام بودن شرك است ) و جمله تفسير « اتل » يا « حرّم » باشد ، و تفسير واقع شدن آن براى « حرّم » به اعتبار اشراك است يا اينكه « الّا تشركوا » مفعول « وصّاكم اللّه » باشد ( يعنى خدا به شما شرك نورزيدن را سفارش كرده است ) و اين موافق‌تر است به قول خدا .\r\n وَ بِالْوالِدَيْنِ إِحْساناً  و به پدر و مادر نيكى كنيد . بنا بر وجوهى كه گذشت تقدير چنين مىشود « أحسنوا بالوالدين » و براى اهميّت دادن به والدين فعل را انداخته است تا موهم عطف بر جار مجرور شود و معنى آن چنين پنداشته شود كه به جهت احسان به والدين به خدا شرك نياوريد . و مصدر آورد تا مشعر به اين باشد كه مقدّر « أحسنوا » را به جاى « لا تسيئوا » آورد چون موافق با سابق و لا حقّ آن است .\r\nاين مطلب بر اهميّت دادن به احسان به والدين دلالت مىكند و اينكه ترك بدرفتارى به تنهايى كافى نيست بلكه احسان نيز لازم است ، و والدين اعمّ از والدين صورى و روحانى است .\r\n وَ لا تَقْتُلُوا أَوْلادَكُمْ مِنْ إِمْلاقٍ  فرزندانتان را از ترس فقر ، با زنده به گور كردن و غير آن نكشيد .\r\n نَحْنُ نَرْزُقُكُمْ وَ إِيَّاهُمْ  شما و آنها را ما روزى مىدهيم ، پس از فقر نترسيد .\r\n وَ لا تَقْرَبُوا الْفَواحِشَ  و به كارهاى زشت نزديك نشويد . فواحش چيزى است كه عقل آن را قبيح و شرع آن را\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nناپسند مىداند .\r\n ما ظَهَرَ مِنْها  مانند آنچه كه شايع شده و بين شما سيره گشته است مانند نكاح زوجهء پدر و عبادت بتان و غير آنها از سنّتهاى پست و رذل كه عقل به آنها رضايت نمىدهد و در شريعت الهى ثابت نشده است ، و نهى از نزديكى به امور ناپسند ، اين بيان قرآن مبالغه در نهى از عمل است .\r\n وَ ما بَطَنَ  و آنچه پنهان مىداريد مانند زنا و هر چيزى كه شايع و سيره نباشد از زشتيهاى عقلى و شرعى .\r\nو ممكن است مقصود از قبيح ، چيزى باشد كه قبح آن ظاهر باشد مانند زنا و لواط نه اينكه ذات آن ظاهر باشد مانند نكاح زوجهء پدر ، و مقصود از « ما بطن » آن باشد كه قبح آن در باطن است و ظاهر نيست ، مانند نكاح زوجهء پدر ، يا اينكه مقصود از « ما ظهر » چيزى باشد كه بر اعضاء ظاهر گردد ، و مقصود از « ما بطن » چيزى باشد كه در نفوس مخفى است مانند رذائل نفسانى و خطورات ذهنى بد ، و خيالات فاسد ، و عقايد كاذب .\r\nو ممكن است كه مقصود از فواحش فقط زنا باشد يا اعمّ از زنا و چيزى كه از لحاظ زشتى در انظار ، مثل زنا باشد مانند لواط ، و اين موافق‌تر به ترتيب معاصى است و بر كسى كه در فقرات سه‌گانه تأمّل كند مخفى نيست ، لذا در اخبار فواحش به زنا و مثل آن تفسير شده است .\r\nبدان كه ظلم انسان و نافرمانى او ، يا ظلم بر خودش\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمىباشد يا ظلم به غيرش ، و ظلم به غير يا سرايت به ذات غير مىكند يا به مال غير و بزرگترين مرتبهء ظلم به نفس زناست .\r\nو بزرگترين مرتبهء ظلم به ذات غير ، از بين بردن روح اوست ، و بزرگترين مرتبهء ظلم به مال غير ، گرفتن مال يتيم ، به ستمگرى و تجاوز مىباشد .\r\n وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ  ذكر خاصّ است بعد از عامّ به جهت اهتمام به آن چنان كه هر چه قبل از فواحش ذكر شد ذكر خاصّ قبل از عامّ بود به همين جهت به آن اهتمام نموده است البتّه بنابراين كه فواحش تعميم داشته باشد .\r\nو امّا اگر فواحش مخصوص به زنا و لواط باشد ذكر قتل اولاد مقدّم بر همه مىشود و اكتفا نكردن به ذكر قتل نفس ، براى اهتمام به زنده به گور كردن اولاد و كشتن آنهاست و به جهت تشديد در حرمت آن است .\r\n ذلِكُمْ وَصَّاكُمْ بِهِ لَعَلَّكُمْ تَعْقِلُونَ  يعنى قبح و سوء عاقبت آن را انديشه كنيد و آن را ترك نمائيد .\r\n وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ  نزديك مال يتيم نشويد مگر با نيّتى كه آن نيّت نيكوتر باشد ، مانند حفظ مال و جان او و زياد كردن و نمو دادن مالش .\r\n حَتَّى يَبْلُغَ أَشُدَّهُ  « اشدّه » جمع « شدّ » است با فتح ، مثل فلس و افلس ، يا شدّت مثل نعمت و انعم يا اينكه مفرد است ، و بنابراين كه جمع باشد مقصود از آن اشاره به قوّت قواى بدنى و نفسانى اوست ، و آن بلوغ شرعى است كه در آن قواى بدنى و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nنفسانى ، به سبب كامل شدن ، تميز و درك از خير و شرّ بدنى و نفسانى است .\r\n وَ أَوْفُوا الْكَيْلَ وَ الْمِيزانَ بِالْقِسْطِ  مقصود از كيل و ميزان همان معنى معروف آن دو است ، و در بيان معناى ميزان ، مطالبى گفته شده است كه امكان تعميم آن را به ذهن مىدهد و همچنين در ساير فقره‌هاى آيه ، و تقييد به قسط يا براى تأكيد است يا براى منع از اعطاى زيادتر از مقدار استحباب ، زيرا كه آن هم مانند تبذير ممنوع است . يا به موجب جهالت به پيمانه و موزون است كه موجب فساد معامله مىشود به همين جهت فرمود :\r\n لا نُكَلِّفُ نَفْساً إِلَّا وُسْعَها  كه اين جمله را به عنوان جملهء معترضه آورد ، زيرا كه قسط حقيقى در ايفاى حقّ اين است كه تمام حقّ آن بدون كم يا زياد ادا شود ، و لو به مقدار يك حبّه ، و آن امرى است كه در طاقت و وسع بشر نيست .\r\n وَ إِذا قُلْتُمْ  يعنى آنگاه كه گفتيد ، وقتى كه مردم شما را حاكم قرار دادند ، در شهادتى ، يا اصلاحى ، يا پايبندى ، يا ترحّمى ، يا سخطى ، يا در معاشى يا معادى ، يا در واجب يا در مباحى ، با زبانتان يا با ساير اعضايتان ، يا با قواى علمى يا عملى خود ، چيزى گفتيد .\r\n فَاعْدِلُوا  پس به عدالت رفتار كنيد ، يعنى بين افراط و تفريط در اقوال و احوال و افعال ، حدّ وسط را اختيار كنيد ، و ادا كردن مطلب به صورت شرط و با لفظ « اذا » و ماضى براى اشاره به اين است كه قول مأمور به نيست ( آن گفتار جنبه دستور و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nفرمان ندارد ) ولى انسان خالى از يك نوع قول نمىشود مخصوصا بنا بر تعميم مذكور ، و او مأمور است كه در قول حدّ وسط را انتخاب كند .\r\n وَ لَوْ كانَ ذا قُرْبى  يعنى اگر چه طرف شما از خويشان شما باشد ، از خويشاوندان جسمانى يا روحانى ، در عالم كبير و يا در عالم صغير .\r\n وَ بِعَهْدِ اللَّهِ أَوْفُوا  تقديم معمول براى اهميّت دادن به آن و شرافت آن و ابراز علّت امر قبل از آمدن امر است ، نه اينكه مقصود حصر باشد .\r\nبنابراين كه وفاى به ساير عهدها از شرائط عهد خدا باشد ، حصر نيز مقصود است ؛ بدان كه عهد و عقد و ميثاق و بيعت با خدا در عرف اهل اللّه مقصود از آن بيعت عامّ نبوى يا بيعت خاصّ و لوى است كه با اوّلى اسلام حاصل شود و با دوّمى ايمان ، و آن بيعت را بيعت و مبايعت مىنامند ، زيرا كسى كه اين بيعت را قبول مىكند ، خودش و مالش را به قيمت و ثمنى كه آن بهشت است مىفروشد ، چنان كه خدا فرموده است :\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  « 1 » و عهد و معاهده نيز ناميده مىشود چون بايع و مشترى بر آنچه كه به عهدهء آنها گذارده شده است قيام مىكنند ، و عقد ناميده مىشود به سبب استحكام آن عقد و تقبّل شروط از\r\n\r\n\r\n","description":"","footnote":"\r\n( 1 ) سورهء توبه ، آيهء 111 : خدا جان و مال اهل ايمان را به بهاى بهشت خريدارى كرده است .\r\n","page_name":" 206 ","page_number":206},
  {"content":"\r\n\r\nهر دو طرف و وثوق و اطمينان هر يك به ديگرى به سبب آن عقد .\r\nو چون در اين مبايعه مشترى از جانب خدا منصوب بوده و از طرف او وكيل است نسبت اين مبايعه به خدا صحيح مىشود كه خداوند فرموده :\r\n إِنَّ الَّذِينَ يُبايِعُونَكَ إِنَّما يُبايِعُونَ اللَّهَ ، يَدُ اللَّهِ فَوْقَ أَيْدِيهِمْ  « 1 »  إِنَّ اللَّهَ اشْتَرى مِنَ الْمُؤْمِنِينَ   وَ مَنْ أَوْفى بِعَهْدِهِ مِنَ اللَّهِ  « 2 »  وَ إِذْ أَخَذْنا مِيثاقَ بَنِي إِسْرائِيلَ  « 3 »  أَوْفُوا بِعَهْدِي أُوفِ بِعَهْدِكُمْ  « 4 » و غير اين‌ها از آيات و اخبار كه دلالت بر نسبت اين بيعت به خدا مىكند .\r\n ذلِكُمْ وَصَّاكُمْ بِهِ لَعَلَّكُمْ تَذَكَّرُونَ  تذكّر عبارت از التفات به معلوم و احساس آن بعد از غفلت از آن يا مطلق التفات به معلوم است ، و آن از صفات عقل است .\r\nچنان كه غفلت از صفات نفس است ، و لذا آن را از « تعقلون » تأخير انداخت ، و آن را تكرار كرد تا اشاره به اين كند كه معاصى مراتب متعدّدى دارد و اينكه بعضى از آنها از آنها از عاقل صادر نمىشود و بعضى ديگر از متذكّر صادر نمىشود اگر چه گاهى از عاقل غافل صادر شود ، و بعضى از آنها از متّقى صادر\r\n\r\n\r\n","description":"","footnote":"\r\n( 1 ) سورهء فتح ، آيه 10 : اى رسول مؤمنانى كه « در حديبيّه » با تو بيعت كردند در حقيقت با خدا بيعت كردند « همان دست تو » دست خداست بالاى دست آنها .\r\n( 2 ) سورهء توبه ، آيهء 110\r\n( 3 ) سورهء بقره ، آيهء 40 :\r\n( 4 ) سورهء بقره ، آيهء 40 : به عهد من وفا كنيد تا به عهد شما وفا كنم .\r\n","page_name":" 207 ","page_number":207},
  {"content":"\r\n\r\nنمىشود اگر چه از عاقل متذكّر صادر شود .\r\nو مقصود از تقوى در قول خدا  لَعَلَّكُمْ تَتَّقُونَ  تقواى حقيقى است و آن بازگشت از راههاى كج نفس و پيروى نكردن از ائمّهء جور است تا به طريق قلب و پيروى از امام حقّ متوجّه شود .\r\nو عاقل متذكّر ، مادام كه به امام حقّ نرسد ممكن نيست كه به طريق قبل بازگشت كند ، لذا در آنجا به پيروى از راه راست اكتفا كرد .\r\n وَ أَنَّ هذا صِراطِي مُسْتَقِيماً فَاتَّبِعُوهُ  « أنّ » به فتح همزه و تشديد نون ، يا تخفيف نون « ان » مخفّف « انّ » است ، و بنابراين ما بعد آن عطف بر  « أَلَّا تُشْرِكُوا »  است ، و اعتبار حرمت در صراط مستقيم به اعتبار ترك متابعت از شرك است ، يا به تقدير لام است كه متعلّق به « اتّبعوه » باشد و به كسر همزه « انّ » خوانده شده كه عطف بر « تعالوا » باشد ، و « صراط ربّك » و « صراط ربّكم » خوانده شده است ، و اين اشاره است به آنچه كه از قول خدا  « أَلَّا تُشْرِكُوا »  تا آخر آيه استفاده مىشود ، و آن انتخاب حدّ وسط بين افراط و تفريط در فعل و قول است ، و آن صراط ولايت است ، يا اينكه از همان اوّل اشاره به طريق ولايت است كه نزد خدا معهود است .\r\n وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  اصل آن « تتفرّق » است كه « تاء » علامت فعل مضارع از آن حذف شده ، و فعل منصوب به « ان » بعد از « فاء » است ، و « باء » براى تعديه است .\r\nو معنى آن اين است كه راههاى مختلف را پيروى نكنيد\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nكه شما را متفرّق مىكند ، يعنى شما را پراكنده و اجتماعتان را از بين مىبرد و اتّحاد شما در راه را زائل مىكند .\r\nو چون حدّ وسط بين افراط و تفريط حاصل نمىشود مگر با ولايت ، بلكه حدّ وسط همان ولايت است و ولايت از شئون ولىّ است بلكه همان ولىّ است ، تفسير صراط مستقيم به ولايت و به محمّد صلّى اللّه عليه و آله و على عليه السّلام چنان كه در اخبار وارد شده است ، صحيح مىباشد . و چون انحراف از حدّ وسط و ميل به افراط و تفريط حاصل نمىشود مگر با پيروى از هواى نفس بلكه آن خود پيروى هوا است ، و هوا در خور دشمنان اهل بيت است پس صحيح مىشود كه پيروى اين راههاى مختلف را به محبّت دشمنان اهل بيت عليه السّلام تفسير كرد .\r\n ذلِكُمْ وَصَّاكُمْ بِهِ لَعَلَّكُمْ تَتَّقُونَ  اين امر سفارشى است بر شما ، باشد كه از راههاى مختلف بپرهيزيد ، زيرا تقواى حقيقى احتراز از راههاى منحرف و ثبات بر راه مستقيم است .\r\n ثُمَّ آتَيْنا مُوسَى الْكِتابَ  و آنگاه كتاب نبوّت يا تورات را به موسى داديم ، كه آن صورت نبوّت است ، و عطف به اعتبار معنى است ، گويا كه گفته است : اين چيزى است كه به محمّد صلّى اللّه عليه و آله داديم ، سپس به موسى كتاب داديم ، و عطف به « ثمّ » به اعتبار اين دو خبر و دو اسم علم ( موسى عليه السّلام و محمّد صلّى اللّه عليه و آله ) يا به اعتبار تفاوت دو خبر در شرف به اعتبار موضوع آن دو است .\r\nمحتمل است اين جمله عطف بر جمله  ذلِكُمْ وَصَّاكُمْ بِهِ  باشد ولى اين عطف از فصاحت بعيد است چون مناسبتى بين آن دو نيست ، و امّا عطف بر\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n« وصّاكم » چنان كه بعضى گفته‌اند ، خيلى بعيدتر است ، چون رابط براى مبتداى معطوف عليه ظاهر نيست .\r\n تَماماً  يعنى بدون نقصى در كتاب ، يا به جهت تمام و كامل شدن نعمت ، و آن حال ، يا مفعول مطلق يا تعليل است .\r\n عَلَى الَّذِي أَحْسَنَ  بر كسى كه صاحب حسن و خوبى گشت ، يا عملش را نيكو قرار داد ، و به اعتبار يكى از اين دو معنى يا آيه چنين تفسير شده است : كه خدا را چنان عبادت كن كه گويا كه او را مىبينى ، يا احسان به غير نموده ، بدى را از آنها منع كن .\r\nبدان كه حسن مطلق ، منحصر در ولايت مطلقه است كه صاحب آن بعد از محمّد صلّى اللّه عليه و آله ، على عليه السّلام است ، و حسن و زيبايى غير ولايت از ذوات و صفات و افعال به اعتبار اتّصال آن حسن ، به ولايت است ، و تفاوت زيبايى در اشياء به اعتبار تفاوت آنها در قرب و بعد از ولايت است .\r\nپس طالب ولايت ، فى نفسه نيكو و زيباست و افعالى كه از ناحيهء طلب او صادر مىشود نيز نيكو و زيبا خواهد بود ، و قبول‌كننده ولايت نيكوتر از طلب‌كننده آن است ، و افعالى كه از جهت قبول صادر مىشود ، نيكوتر از افعال طلب‌كننده است ، و قبول كننده‌اى كه صورت ولىّ را مشاهده مىكند و به ملكوت او نظر مىاندازد ، بهتر و نيكوتر از قبول‌كننده غايب از مشاهده است .\r\nو آن مشاهده چيزى است كه نزد صوفيّه فكر ناميده مىشود و صورت شيخ را مجسّم مىكند ، و نظر به صورت\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n( تمثّل‌يافتهء ) او بهتر و زيباتر از همهء افعال اوست . و اوست كه به حقيقت ولايت تحقّق پيدا كرده است و افعال او نيكوتر از افعالى است كه قابليّت شهود را دارد ولى هنوز به مرتبهء شهود نرسيده است .\r\n وَ تَفْصِيلًا لِكُلِّ شَيْءٍ  بدان كه خداى تعالى كتاب موسى را در اينجا وصف نمود به اينكه كامل و فراگير كليّهء چيزهاست ، و در سورهء اعراف فرمود :\r\n وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلًا لِكُلِّ شَيْءٍ  « 1 » دلالت مىكند بر اينكه خداى تعالى در كتاب رسالتش هر چيزى را مشتمل بر هر چيز ، و هر چيزى را مظهر تامّ و آينهء كامل هر چيزى قرار داده است .\r\nبعضى از صوفيّه گفته‌اند : هر چيزى در هر چيزى است ولى هر كس نمىتواند هر چيزى را در هر چيزى ببيند ، و از همين جهت خداوند فرمود :\r\n( و كتبنا لموسى ) يعنى براى غير موسى اين معنى نبوده است .\r\nو چون بعد از نبىّ ما صلّى اللّه عليه و آله و بعد از ابراهيم عليه السّلام از جهت نظر به كثرت‌ها و به مراتب هر يك و مبادى و غايات هر يك ، نظر موسى عليه السّلام وسيع‌تر بود ، خداوند كتابى را كه بر موسى نازل شده است وصف نمود ، به اينكه در آن از هر چيزى تفصيل\r\n\r\n\r\n","description":"","footnote":"\r\n( 1 ) سورهء اعراف ، آيهء 145 : در الواح براى هر چيزى پندى نوشتيم و آن را در همه موارد گسترانديم .\r\n","page_name":" 211 ","page_number":211},
  {"content":"\r\n\r\nاست ، و اين بدان معنى است كه خداى تعالى لوح سينه موسى را طورى قرار داده است كه هرگاه در آن چيزى از اشيا متنفّس شود بر آن نقش مىبندد .\r\nو جميع مبادى آن چيز ، تا مبدأ المبادى و جميع غايات آن تا غاية الغايات و همچنين جميع لوازم مبادى و غايات ، در آن نقش مىبندد .\r\nو هرگاه جميع مبادى و غايات و لوازم آنها در چيزى منقّش گردد ديگر چيزى باقى نمىماند جز اينكه در آن نقش بسته باشد ، زيرا كه موجودات همگى متلازم و همهء معلول‌هاى يك علّت مىباشند .\r\n وَ هُدىً وَ رَحْمَةً  و هدايت و رحمتى براى بنى اسرائيل است .\r\n لَعَلَّهُمْ بِلِقاءِ رَبِّهِمْ يُؤْمِنُونَ  تا به لقاى ( ديدار ) پروردگارشان ايمان داشته باشند ، اگر مقصود از ربّ آنان ربّ مطلق باشد پس مقصود از لقاء ، ملاقات كردن جزا و حساب و حسابگرهاى اوست ، و اگر مقصود ربّ مضاف و نسبى باشد يعنى ربّ آنها در ولايت ، پس مقصود از لقا ، لقاى ملكوت آن ربّ است ، و آن پائين‌ترين مرتبهء لقا و معرفت به نورانيّت است ، و فوق آن لقاى جبروت او با مراتبش مىباشد .\r\nيعنى ما به موسى براى دعوت ظاهرى به سبب قبول آن دعوت ، كتاب را داديم تا مستعدّ و آمادهء قبول دعوت باطنى شوند ، و با قبول آن دعوت مستعدّ و آمادهء باز شدن در قلب\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nباشند ، و با فتح باب قلب صورت ولىّ امر را با ملكوتش مشاهده كنند ، و آن لقاى پروردگارشان است كه همان ولىّ امرشان مىباشد و به سبب اين لقا ، رستگارى و رسيدن به روح و راحت و امن‌وامان و سلامت از حوادث زمان و نجات از تنگى مكان حاصل مىشود . و به همين لقا ، اشاره كرده كسى كه گفته است :\r\n كرد شهنشاه عشق در حرم دل ظهور * قد ز ميان برفراشت رايت اللّه نور \r\nو در اخبار « سكينه » به چيزى تفسير شده است كه دلالت بر ظهور ملكوت ولىّ امر در قلب مىكند ، چون در اخبار وارد شده است : كه آن سكينه نسيمى است كه از بهشت مىوزد و آن صورتى مانند صورت انسان دارد ، زيرا كه ملكوت از بهشت است ، و داشتن صورتى مانند صورت انسان دلالت مىكند بر اينكه آن سكينه از ذوات جوهرى ملكوتى است براى اينكه آن از بهشت است ، نه آنچه كه از لفظ « ريح » فهميده مىشود .\r\nو در عرف صوفيان ظهور ملكوت ولىّ امر بر قلب انسان را سكينه مىنامند چنان كه فكر و حضور نيز ناميده مىشود .\r\nو همين لقا ، مقصود است آنجا كه مىگويند : سالك بايد صورت مرشد را نصب العين خود قرار دهد ، يعنى بايد نفسش را با عبادات صاف كند تا در قلبش ولىّ امرش ظاهر شود و به راستى با او همراهى حقيقى داشته باشد نه آنچه كه از ظاهر لفظ توهّم مىشود كه بايد كوشش كند و صورت مخلوقى را تصوّر كند كه اين توهّم به سوى خود او ، برمىگردد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nو از ائمّهء عليهم السّلام وارد شده است كه هنگام تكبيرة الاحرام رسول خدا صلّى اللّه عليه و آله را به ياد آور ، و يكى از ائمّه عليهم السّلام را نصب العين خود قرار بده .\r\nبنابراين مقصود از ايمان در اينجا ايمان شهودى است نه ايمان به غيب .\r\n وَ هذا كِتابٌ أَنْزَلْناهُ مُبارَكٌ  و اين كتابى است كه آن را با خير و بركت نازل كرديم يعنى خير و نفع آن فراوان است ، زيرا كه بركت فزونى و نما در جانب خير است ، و آن كلمه‌اى است كه همهء آنچه را كه در وصف كتاب موسى ذكر شد با يك چيز اضافى در بر مىگيرد و آن تعميم بركت نسبت به هر چيزى است كه بركت در آن تصوّر مىشود ، آوردن لفظ  أَنْزَلْناهُ  نه ( آتيناه ) دليل بر شرافت اين كتاب است ، گويا كه كتاب موسى از سنخ اين عالم بود پس خدا آن را به او داد و چون قرآن در مقامى بالاتر از اين عالم قرار دارد خداوند آن را به عالم پائين نازل فرمود و به محمّد صلّى اللّه عليه و آله داد .\r\n فَاتَّبِعُوهُ  تا اينكه از پيروى كردن آن به ولىّ امرتان برسيد و از او پيروى كنيد ، چون حجّت خدا در ولىّ امر شماست ، و با پيروى كردن او رستگار مىشويد كه در قلب براى شما باز مىشود ، با باز شدن در قلب رحمت از جانب خدا نازل مىشود ، و پائين‌ترين مراتب حقيقت رحمت ملكوت ولىّ امر است .\r\n وَ اتَّقُوا  و از مخالفت آنچه كه در آن كتاب است\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبپرهيزيد .\r\n لَعَلَّكُمْ تُرْحَمُونَ  باشد كه به سبب لقاى ملكوت ولىّ امرتان مورد رحمت قرار گيريد .\r\nزيرا كه دار شياطين در حقيقت خشم خداست ، و دنيا مظهر رحمت و خشم خدا هر دو مىباشد ، و ملكوت عليا و همچنين جبروت و مشيّت در حقيقت رحمت ذاتى خداست .\r\nو در اكتفا كردن به لفظ  تُرْحَمُونَ  در اينجا ، و آوردن  بِلِقاءِ رَبِّكُمْ تُوقِنُونَ  در آنجا ، دلالت بر شرافت اين كتاب هست ، چنان كه مخفى نيست .\r\n أَنْ تَقُولُوا  يعنى كتاب را نازل ساختيم تا مبادا بعد از اين يا در قيامت بگوييد ، يا براى اينكه چنين نگوييد ، يا مبادا اين گفتار از شما بر سبيل استمرار واقع شود .\r\nبدان كه مثل اين عبارت در كتاب و سنّت زياد است و بر زبان عرف جارى است و مقصود از مثل آن عبارت اين است كه اين گفتار از شما واقع شده و وقوع اين گفتار سبب نازل كردن كتاب شده است ، چون ما دوست نداشتيم اين قول از شما واقع شود و خواستيم كه بعدا چنين گفتارى از شما صادر نشود .\r\nزيرا صدور اين قول سبب كراهت و ناخوشايندى آن است ، و ناخوشايندى اين گفتار سبب انزال كتاب است و انزال كتاب باعث منع اين گفتار است و لذا ، تفسير آن به اين عبارت صحيح است :\r\n« مبادا كه بگوييد » يا « براى اينكه نگوييد » ولى احتياجى به\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nتقدير كراهت يا تقدير « لا » نيست .\r\nبنابراين ، معنى آيه چنين مىشود : ما كتاب را فروفرستاديم چون شما زياد حرف مىزديد و با بهانه‌تراشى ، در عمل و انجام عبادات كوتاهى مىكرديد و حسرت مىخورديد بر اينكه سواد نداريد .\r\n إِنَّما أُنْزِلَ الْكِتابُ عَلى طائِفَتَيْنِ   مِنْ قَبْلِنا  و مىگفتيد فقط بر دو طايفه پيش از ما ( يهوديان و مسيحيان ) كتاب فرستاده شده است آوردن ادات حصر ( ما ) براى شهرت دو كتاب ( تورات و انجيل ) و اهل آن دو ، نزد آنان است ، گويا كه آنها اهل ملّت و كتابى غير از آن دو را نمىشناسند .\r\n وَ إِنْ كُنَّا  « ان » مخفّف از مثقّله است ( انّ بوده كه مخفّف شده است ) .\r\n عَنْ دِراسَتِهِمْ  يعنى از خواندن و بيان دو كتاب  لَغافِلِينَ  غافل بوده‌ايم .\r\n أَوْ تَقُولُوا  لفظ  أَوْ  براى توزيع است ، يعنى بعضى ، آن را مىگفتند و بعضى اين را  لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ  مىگفتند كه اگر كتاب بر ما نازل مىشد ما هدايت‌يافته‌تر از آنها بوديم ، زيرا ذهن ما تيزتر و فهم ما دقيق‌تر است . و اين رسم زنان نادان است كه راضى نمىشوند كه نقص را به خودشان نسبت دهند ، و با بهانه‌هاى كاذب عذر مىآورند ، و به استعداد كمالات و قواى آن افتخار مىكنند در وقتى كه آن كمالات وجود نداشته باشد ، بر كمالات از بين رفته به سبب\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nآرزوها و تمنّيات و وابسته بودن بر چيزهاى گذشته حسرت مىخورند .\r\n فَقَدْ جاءَكُمْ بَيِّنَةٌ مِنْ رَبِّكُمْ  جواب شرط مقدّر است ، يعنى اگر صداقت داريد ، كتابى از جانب پروردگار شما به سوى شما آمد كه آن حجّت واضح بر هر چيزى از صدق نبى صلّى اللّه عليه و آله و نبوّت او و احكامى است كه نشانهاى هدايت مىباشد .\r\n وَ هُدىً وَ رَحْمَةٌ فَمَنْ أَظْلَمُ مِمَّنْ كَذَّبَ بِآياتِ اللَّهِ  آيات خدا اعمّ از تكوينى و تدوينى است ، بزرگترين آن آيات على عليه السّلام است ، زيرا كه آيات تدوينى دلالت بر آيات تكوينى مىكند ، و تكذيب آيات تدوينى منجر به تكذيب آيات تكوينى مىشود ، و اين جمله كنايه بر آنهايى است ، كه آيات خدا را بعد از واضح شدن آن تكذيب كردند و هيچ كس ستمكارتر از آنها نيست .\r\n وَ صَدَفَ عَنْها  يعنى از آن آيات اعراض كردند يا از آن آيات منع كردند ، معنى دوّم بهتر است از جهت اينكه جمله تأسيسيّه ( آغازين ) باشد يعنى گمراه شد و گمراه كرد و در نتيجه مردم را از راه خدا باز داشت .\r\n  سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ   آنها انتظارى ندارند جز اينكه ملائكه بيايند و قبض روحشان بكنند يا در حين مرگ عذابشان نمايند .\r\n أَوْ يَأْتِيَ رَبُّكَ  يا پرورش‌دهنده ولايت تو بيايد و آن علويّت محمّد صلّى اللّه عليه و آله و وجههء ولايت اوست ، چنان كه على عليه السّلام\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nفرمود :\r\n( يا حار همدان من يمت يرنى ) . « 1 »  أَوْ يَأْتِيَ بَعْضُ آياتِ رَبِّكَ  يا بعضى از آيات پروردگار تو بيايد ، مانند شيعيان على عليه السّلام كه آنها آيات خداى تعالى هستند ، و تفسير آيات در اخبار به عذاب در دار دنيا با اين منافات ندارد كه اين آيات در وقت مردن و قبل از ارتحال از دنيا باشد و منافاتى با تفسير به شيعيان على عليه السّلام ندارد ، زيرا عذاب ، آيت نازلهء على عليه السّلام است و شيعيانش آيات عاليه او مىباشند .\r\n يَوْمَ يَأْتِي بَعْضُ آياتِ رَبِّكَ  يعنى در حين مرگ و ديدن آن .\r\n لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  اين شديدترين آيه است كه بر اهل ايمان نازل شده است خصوصا بر كسى كه مراقب جهت ايمانش كه ذكر و فكر اوست نباشد .\r\nو  آياتِ  در اين آيه تفسير به ائمّه عليهم السّلام شده است ، و به طلوع آفتاب از طرف مغرب ، و به خروج دجّال ، و به ظهور قائم عليه السّلام و به خروج جنبندهء زمين  دَابَّةُ الْأَرْضِ  نيز تفسير شده است و منافات با آنچه كه ما ذكر كرديم ندارد .\r\n قُلِ انْتَظِرُوا  بگو منتظر يكى از اين سه موضوع باشيد 1 - حجّت واضح\r\n\r\n\r\n","description":"","footnote":"\r\n( 1 ) اى حارث همدانى كسى كه بميرد مرا مىبيند .\r\n","page_name":" 218 ","page_number":218},
  {"content":"\r\n\r\n2 - ظهور ولايت 3 - آيات كه شيعيان على عليه السّلام هستند ) .\r\n إِنَّا مُنْتَظِرُونَ  كه ما هم منتظر آن هستيم ، آن‌وقت ما رستگار مىشويم ، و براى شما ويل و مصيبت است .\r\n إِنَّ الَّذِينَ فَرَّقُوا دِينَهُمْ  به هر سيره و سنّتى دين گفته مىشود : چنان كه گفته مىشود مردم بر دين پادشاهان خود هستند ، و بر سيرهء شرعى الهى نيز اطلاق مىشود مانند :\r\n الْيَوْمَ أَكْمَلْتُ لَكُمْ دِينَكُمْ  ( امروزه دين شما را كامل كردم ) و به جزا نيز دين گفته مىشود مانند :\r\n مالِكِ يَوْمِ الدِّينِ  ( صاحب روز جزا ) و نيز بر اسلام و عبادت ، و عادت ، و طاعت ، و خوارى ، و حساب ، و قهر ، و استعلا و ملك ، و حكم ، و تدبير ، و توحيد ، و جميع چيزهائى كه خداوند به سبب آن عبادت مىشود ، و ملّت ، و خدمت ، و احسان ، و بر غير اين‌ها از معانى نيز دين اطلاق مىشود .\r\nتحقيق مطلب اين است كه حقيقت دين ، راهى است از قلب به سوى خدا و سير به سوى آن طريق يا بر آن طريق ، و آن طريقت ناميده مىشود ، و آن دو عبارت از ولايت تكوينى است كه از آن به حبل از جانب خدا تعبير مىشود و ولايت تكليفى است كه از آن به حبل از جانب مردم تعبير مىشود .\r\nو با ولايت تكليفى باب اين طريق باز مىشود ، و صاحب ولايت مطلقه على عليه السّلام است و آن با ولايت مطلقه متّحد است ، و ولايت‌هاى مقيّد سايه‌هايى از اين ولايت است ، و لذا على عليه السّلام\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nخاتم ولايت گشت و كلّ انبيا و اوليا تحت پرچم او مىباشند ، و هر چه كه از شرايع الهى دين ناميده مىشود بدان جهت است كه به ولايت متّصل و به حقيقت دين مرتبط است ، و سيرهء غير الهى را كه دين مىنامند از باب تشابه و هم شكل بودن با سيرهء الهى است .\r\nپس بنا بر قرائت  فَرَّقُوا  ( با تشديد راء ) معنى آيه اين است : كسانى كه دين خودشان را كه از طريق قلب به سبب ولايت تكوينى به آنها رسيده است از ارائهء طريق عقل ( ناقص ) گرفته و بر هواهاى فاسد متفرّق و پراكنده سازند ، يا اينكه آنچه را كه از اين راه به سبب ولايت تكليفى از ايمان به آنها رسيده و در دلهاى آنان داخل شده است ( بازى به وسيلهء غفلت ) و اغراض فاسد ( وسوسه‌هاى نفس امّاره ) و مهم‌هاى متفرّق پراكنده سازند .\r\nزيرا انسان آنگاه كه به نفس و دنيا روى آورد ، هر چيزى كه از جهت آخرت به او مىرسد بر جهات نفس توزيع مىكند .\r\nو چه خوب گفته شده است :\r\n انصتوا « 1 » يعنى كه آيت را بلاغ * هين تلف كم كن ، كه لب خشك است ، باغ \r\nيا معنى  فَرَّقُوا دِينَهُمْ  اين است كه دينشان را تكه تكه كردند ، بدين نحو كه به بعضى ايمان آوردند و به بعضى كافر\r\n\r\n\r\n","description":"","footnote":"\r\n( 1 ) اشاره به آيهء 203 از سورهء اعراف است : و اذا قرئ القرآن فاستمعوا له و أنصتوا لعلّكم ترحمون .\r\n","page_name":" 220 ","page_number":220},
  {"content":"\r\n\r\nشدند ، يا در دينشان مختلف شدند و هر كدام دينى غير از اين ديگرى اختيار كردند ؛ چنان كه وارد شده است كه امّت از هم جدا و بر هفتاد و سه فرقه تقسيم مىشوند .\r\nو فارقوا دينهم نيز خوانده شده است يعنى به جهت غفلت تامّى كه از طريق قلب داشتند از ولايت تكوينى خود جدا شدند ، يا از ولايت تكليفى خود به سبب هجرت و غفلت از ذكرشان كه در قلب آنها داخل شده بود جدا شدند ، يا از على عليه السّلام جدا شدند چنان كه دانستى . و چنان كه در خبر وارد شده است كه مقصود از آيهء فارقوا دينهم مفارقت از على عليه السّلام است .\r\n وَ كانُوا شِيَعاً  يعنى آنها متفرّق بودند و هر يك از آنها پيروى هواها و غرضها و امام‌هاى متعدّد را مىكردند به نحوى كه هر يك از آنها گويا فرقه‌هاى مختلفى بودند ، چنان كه خداى تعالى فرمود :\r\n ضَرَبَ اللَّهُ مَثَلًا رَجُلًا فِيهِ شُرَكاءُ مُتَشاكِسُونَ  « 1 » و چنان كه در فارسى گفته شده است :\r\n« ترا يكدل دادم كه در آن يك دلبر گيرى نه آنكه يك دل را صد پاره كنى و هر پاره‌اى را دنبال مهمّى آواره سازى » .\r\n لَسْتَ مِنْهُمْ فِي شَيْءٍ  تو متمكّن از آنها نيستى در هيچ مقدار از تمكّن يعنى تو آن‌قدر عظمت دارى كه در ظرف كوچك آنها نمىگنجى و در دل آنها جايى ندارى .\r\n\r\n\r\n","description":"","footnote":"\r\n( 1 ) سورهء زمر آيهء 29 : خدا براى كفر و ايمان مثلى زده « بياموزيد » آيا شخصى كه ارباب متعدّد دارد و همه مخالف يكديگرند با آن مردى كه تسليم امر يك نفر است حال اين دو شخص يكسان است ؟\r\n","page_name":" 221 ","page_number":221},
  {"content":"\r\n\r\nزيرا كه تمكّن تو يا به سبب تمكّن صورت ملكوتى تو در قلوب آنهاست ، يا به سبب تمكّن ذكرى است كه با ولايت تكليفى از تو در دلهاى خود گرفته باشند ، و يا به سبب تمكّن انقياد و تسليمى است كه با بيعت عامّ در سينه‌هاى خود گرفته باشند ، كه همهء اين‌ها از شئون و مرتبهء نازلهء تو مىباشد .\r\nيا اينكه مقصود اين است كه تو در شفاعت آنها كارى نمىتوانى بكنى زيرا آنها به تو ايمان نياورده‌اند كه از شفاعت تو بهره‌مند گردند .\r\nيا اينكه در سؤال و محاسبه و عذاب آنها كارى نتوانى كرد .\r\nو يا تو با آنها تجانس و سنخيّت ندارى ، و مرجع همهء اين معانى به اين است كه پيامبر صلّى اللّه عليه و آله در قلوب آنها به يكى از وجوه ذكر شده جاى ندارد .\r\nو لفظ « منهم » خبر « لست » است يا حال است از « شىء » كه بر آن مقدّم شده است ، و كلمهء « من » بيانيّه يا ابتدائيّه و يا تبعيضيّه است .\r\n إِنَّما أَمْرُهُمْ إِلَى اللَّهِ  امر آنها فقط با خداست ، چون به سبب انحرافشان از تو ، ديگر تو ولىّ امر آنها نيستى ، پس امرشان و حكمشان به خدا سپرده شده يا به او بر مىگردد .\r\n ثُمَّ يُنَبِّئُهُمْ بِما كانُوا يَفْعَلُونَ  سپس خداوند به آنها خبر مىدهد به آنچه كه انجام داده‌اند در اينكه پراكنده شدند ، پس آنها را بر حسب تفرّقشان مجازات مىكند .\r\n مَنْ جاءَ بِالْحَسَنَةِ فَلَهُ عَشْرُ أَمْثالِها  لفظ « حسنة » وصف از\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nحسن است و « تاء » در آن براى نقل از وصفيّت به اسميّت است ، كه حسنة ، اسم اشياى مخصوصى شده است كه در شريعت حسن آنها وارد شده ، يا در اصل براى تأنيث است به تقدير « الخصلة الحسنة » .\r\nو حقيقت حسن عبارت از ولايت مطلقه است و آن على عليه السّلام است با علويّتش و همهء نبوّت‌ها و احكام قالبى آنها و ولايت‌هاى جزئى و احكام قبليش سايه‌هاى آن ولايت مطلق هستند ، و قبول نبوّت‌ها و ولايت‌ها نيز سايهء آن ولايت مطلق است . و هر فعل يا قول يا اخلاق كه از جهت ولايت پيدا شده باشد به سبب حسن ولايت مطلق ، زيبا و نيكو مىشود زيرا آنها نيز سايهء ولايت مطلق هستند . چه ، معنى سيّئه با مقايسه با معنى حسنه دانسته مىشود .\r\nپس اصل سيّئه پيروى از نفس است كه از آن به ولايت دشمنان آل محمّد صلّى اللّه عليه و آله و مخالفين آنها تعبير مىشود .\r\nبدان كه فطرت انسان در مسير سير به آخرت و دار نعيم و به دست آوردن درجات مراتبى دارد ، پس اگر عملى كه در اين سير به او كمك مىكند ، فراموش شود عمل ديگرى مانند همين عمل ، او را بر خلاف فطرتش در مسير حركت به دوزخ وادار مىكند ، در اين صورت حركت دادن عمل به جهت خلاف فطرت اگر داراى يك درجه از قوّت در تحريك باشد به حركت آوردن عملى كه موافق فطرت است به مراتب زيادتر از به حركت انداختن عمل مخالف فطرت مىشود به تفاوت استعداد اشخاص حدّ اقل آن ده برابر و حدّ اكثرش بىنهايت است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nو اين نظير تحريك سنگ است بعلّت نيروى هم اندازه‌اى كه از بالا به پايين يا از پائين به بالا پرتاب مىشود .\r\nسنگى كه از بالا به پائين مىآيد در حركت سريع‌تر از سنگى است كه از پائين به بالا مىرود .\r\n وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها وَ هُمْ لا يُظْلَمُونَ  نيكوكاران و گناهكاران با نقص جزا يا چند برابر مجازات مورد ستم واقع نمىشوند .\r\n قُلْ  براى آخرين بار و از باب كنايه از پند و نصيحت آنان با رساترين وجه به آنها بگو :\r\n إِنَّنِي هَدانِي رَبِّي  مرا پروردگارم هدايت كرده است ، پس احتياجى به شما ندارم ، و متعرّض شما نمىشوم ، و شما را به حال و شأن خودتان وامىگذارم .\r\n إِلى صِراطٍ مُسْتَقِيمٍ  راه راست عبارت از راه قلب است ، و آن ولايت تكوينى است ، و به سبب ولايت تكليفى كه با بيعت خاصّ و لوى حاصل مىشود راه قلب باز مىشود ، و ولايت تكليفى و تكوينى ظهور ولايت مطلق و مرتبهء نازلهء آن است ، و ولايت مطلقه با على عليه السّلام و علويّت او متّحد است ، پس صحيح است كه گاهى تفسير صراط به ولايت و گاهى تفسير به على عليه السّلام مىشود .\r\n دِيناً قِيَماً  اندكى قبل از اين تحقيق لفظ « دين » گذشت ، و قيّم دينى است كه كجى در آن نباشد .\r\n مِلَّةَ إِبْراهِيمَ  اظهار نصيحت به آنهاست ، كه دين او دين\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nابراهيم است و اختلافى در حقّ بودن آن ندارند .\r\n حَنِيفاً  حنيف به راه مستقيم و صحيح و نيز مايل شدن به اسلام كه ثبات بر آن باشد ، و نيز هر كس كه حجّ كند يا بر دين ابراهيم عليه السّلام باشد ، اطلاق مىشود .\r\nو « حنيفا » حال است از مفعول « هدانى » يا صفت « دينا » يا حال از آن است و يا حال از ضمير مستتر در « قيما » يا حال از « ملّة ابراهيم » و مذكّر بودن آن به اعتبار معنى ملّت است كه آن « دين » است ، و ممكن است حال از ابراهيم باشد بنا بر قول ضعيف كه جائز باشد حال از مضاف اليه بدون اينكه مضاف عامل قرار گيرد . يا اينكه مضاف در حكم سقوط باشد ( يعنى مضاف از نظر ظاهر ساقط شده باشد . )  وَ ما كانَ مِنَ الْمُشْرِكِينَ  عطف بر « حنيفا » است يا حال از ضمير مستتر در آن است ، يا حال بعد از حال است بنابراين كه « حنيفا » حال ، از « ابراهيم » باشد و آن كنايه از آنهاست به اينكه با ابراهيم مخالفند چون مشرك هستند ، پس آنها بر باطل مىباشند زيرا كه ابراهيم بالاتّفاق بر حقّ بود .\r\n قُلْ  بعد از نفى شرك صورى از خودت و به جهت نفى شرك معنوى و تأكيد نفى شرك صورى بگو :  قُلْ إِنَّ صَلاتِي وَ نُسُكِي  تعميم بعد از تخصيص است از جهت اهميّت دادن به خاصّ زيرا كه نماز ستون دين و اصل هر عبادتى است .\r\n وَ مَحْيايَ وَ مَماتِي  و اينكه افعال تكليفى اختيارى و اوصاف تكوينى الهى من خالص از شائبهء مداخلهء نفس و شيطان است .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n  لِلَّهِ رَبِّ الْعالَمِينَ لا شَرِيكَ لَهُ   تعميم بعد از تخصيص است و تأكيد چيزى است كه التزاما فهميده مىشود ، زيرا وقتى كه در افعال و اوصافش شريكى براى خدا نباشد در وجودش شريك براى خدا نمىباشد ، و وقتى كه در وجودش شريك خدا نباشد در عالم شريكى براى خدا نمىبيند .\r\nزيرا ديدن شريك در عالم مقتضى سنخيّت بين بيننده و ديده شده است و آن عالمى است كه شريك در آن است و سنخيّت مقتضى اين است كه براى خدا در وجودش شريك باشد ، و شريك در وجود خدا مقتضى شريك در صفات اوست .\r\n وَ بِذلِكَ أُمِرْتُ  كنايه‌اى به آنهاست كه شرك آنها مبتنى بر امرى نيست .\r\n وَ أَنَا أَوَّلُ الْمُسْلِمِينَ  زيرا هر كس كه ذات و صفات و افعال و همگى مالش را براى خدا خالص گرداند ، بر همه مقدّم مىشود و خاتم سلسله صعود گشته و از نزديكترين كسانى به خدا مىشود كه به سوى او صعود كرده‌اند ، و او اوّل كسى است كه در عالم ذر به وحدانيّت اقرار كرده ، چنان كه در خبر وارد شده است ، و نيز از جهت اينكه او ، اوّل كسى است كه به دين اسلام متّصف شده است .\r\n قُلْ  در مقام انكار از اينكه غير از خدا به عنوان پروردگار گرفته شود به عنوان بيان دليل بر چنين انكارى به آنان بگو كه غير خدا مربوب ( تربيت شده ) است نه ربّ\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n( تربيت‌كننده ، پروردگار ) و اين كنايه‌اى است بر كسانى كه غير خدا را پروردگار خود قرار داده‌اند .\r\n قُلْ أَ غَيْرَ اللَّهِ أَبْغِي رَبًّا وَ هُوَ رَبُّ كُلِّ شَيْءٍ  آيا غير از اللّه را پروردگار خود بگيرم و حال آنكه او پروردگار هر چيزى است و غير خدا مربوب است .\r\nپس چگونه است حال شما وقتى كه از ربّ منحرف مىشويد و مربوب را ربّ قرار مىدهيد ؟\r\n وَ لا تَكْسِبُ كُلُّ نَفْسٍ إِلَّا عَلَيْها  و اين از جاهايى است كه سلب ايجاب كلّى در سلب كلّى استعمال شده است ، و مثل اين استعمال در آيات و اخبار و استعمال عرب زياد است ، و مقصود اين است كه غير خدا را پروردگار طلب كردن با توجّه به اينكه آن مربوب است حتما و بال و گناه خواهد بود .\r\nچون هيچ نفسى هيچ و بال و گناهى را كسب نمىكند مگر اينكه آن و بال به گردن خود او مىباشد لذا براى من ممكن نيست بتوانم اين و بال را به گردن ديگرى بيندازم ، يعنى و بال و گناهى كه شما با پذيرش پروردگارى غير از ربّ به دست آوريد ، و بال و گناهى بر خود شماست .\r\n وَ  و ممكن نيست كه غير من و بال مرا بر دوش خودش حمل كند ، زيرا كه :\r\n وَ لا تَزِرُ وازِرَةٌ وِزْرَ أُخْرى  هيچ كس بار گناه ديگرى را بر دوش نمىگيرد .\r\nاين مجادله كردن به نحو احسن است به طورى كه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nموجب تهييج و تحريك شرّ و لجاجت خصم نشود ، چون غير خدا را به عنوان ربّ طلبيدن به خودش ، نسبت داده است و مفاسد آن را ذكر كرده و كنايه از آنها قرار داده است .\r\n ثُمَّ إِلى رَبِّكُمْ مَرْجِعُكُمْ  يعنى روز قيامت بازگشت شما به سوى پروردگارتان است ، نسبت بازگشت را به آنها داده نه به خودش تا آنها را متوجّه به اين كنايه بنمايد ، به نحوى كه ردّ آن براى آنان ممكن نباشد .\r\n فَيُنَبِّئُكُمْ بِما كُنْتُمْ فِيهِ تَخْتَلِفُونَ  و آن دينى است كه با هواهايتان آن را متشتّت و پراكنده كرده‌ايد يا در باطل و حقّ بودن آن اختلاف كرده‌ايد ، و آن كنايه از امّت است گويا كه گفته است : اى امّت محمّد متنبّه و بيدار باشيد ، و بعد از محمّد صلّى اللّه عليه و آله در دينى كه با ولايت على عليه السّلام تمام و كامل گشته است ، اختلاف نكنيد .\r\n وَ هُوَ الَّذِي جَعَلَكُمْ خَلائِفَ الْأَرْضِ  عطف است بر قول خدا « هو ربّ كلّ شىء » يا حال است و معمول يكى از جمله‌هاى سابق و تعليل ديگرى است براى انكار غير خدا به عنوان ربّ اختيار كردن ، و بيان كيفيّت ربوبيّت خداست كه اين ربوبيّت حدّ اعلاى انعام آن هم به طريق حصر است ، يعنى اوست و نه غير او پروردگارى كه شما را خليفه‌هاى زمين قرار داده است .\r\nو مقصود اين است كه شما را جانشينان خود در زمين عالم كبير قرار داده است بدين نحو كه قوّهء تميز و تصرّف در آن را به شما داده است كه هرطور بخواهيد عمل كنيد و تصرّف در\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nآن را براى شما مباح ساخته است .\r\nو همچنين شما را جانشين در زمين عالم صغير كرده است ، بدين نحو كه به شما قدرت داده و شما را در آنجا متمكّن ساخته است ، و آنچه از لشكر و حشم كه براى خود قرار داده ، براى شما نيز قرار داده و آنها را همان‌طور كه براى خودش مسخّر كرده مسخّر شما ساخته است .\r\nو اين نهايت انعام است كه شما را بر مثال خودش خلق كرده است .\r\n وَ رَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ  و بعضى را از لحاظ درجه و مرتبه بالاتر از بعضى ديگر قرار داده است تا شما را بيازمايد . اى كسانى كه درجهء بلند داريد خداوند شما را آزمايش مىكند « فى ما آتاكم » در جاه و مال و قوا و قدرت كه به شما عنايت فرموده است ، تا در رفع احتياج كسانى در مرتبهء بلند نيستند و به شما احتياج دارند بكوشيد .\r\nتا معلوم شود كه چگونه شما با نفسهاى خودتان و با خدا معامله مىكنيد ؟ چگونه شكر خدا را به جاى مىآوريد ، و نعمت را در وجه خودش صرف مىكنيد ؟\r\nو چگونه حقوق محتاجين را به آنها مىرسانيد ؟\r\nبنابراين خطاب براى كسانى است كه مرتبه و درجهء بلند دارند ، و ممكن است خطاب براى آنان و غير آنان ، براى همه باشد ، زيرا كه محتاج با احتياجش آزمايش مىشود ، همچنان‌كه صاحب مرتبه و درجهء بلند به سبب احتياجى كه ، محتاج به او\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدارد ، مورد آزمايش قرار مىگيرد .\r\n فِي ما آتاكُمْ إِنَّ رَبَّكَ سَرِيعُ الْعِقابِ وَ إِنَّهُ لَغَفُورٌ رَحِيمٌ  استيناف از جانب خداست و خطاب به محمّد صلّى اللّه عليه و آله يا خطاب عامّ است و جواب سؤال مقدّر ، گويا كه گفته شده است :\r\nخداوند از انجام آزمايش چه مىخواهد ؟ پس فرمود :\r\nمىخواهد بدكار و گناهكار را عقوبت نمايد ، و نيكوكار را مورد رحمت قرار دهد ، زيرا كه پروردگار تو سريع العقاب است ، و تقديم عقاب بر رحمت براى اين است كه سوره را از باب رحمت و لطف به آنان ، با رحمت ختم نمايد . از امام صادق عليه السّلام است كه سورهء انعام يك مرتبه نازل شده است و هفتاد هزار ملك آن را بدرقه كرده‌اند ، تا اينكه بر محمّد صلّى اللّه عليه و آله نازل شد ، پس آن را تعظيم كردند و بزرگ شمردند . زيرا اسم خدا در آن سوره ، در هفتاد محل آمده است و اگر مردم مىدانستند كه چه فضيلتى در خواندن اين سوره هست آن را ترك نمىكردند و همين مطلب در فضيلت آن كافى است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nهو 121\r\n\r\nسورة الاعراف\r\nمكّى است ، روايت شده است كه اين سوره جز آنجا كه خدا مىفرمايد :\r\n ( وَ سْئَلْهُمْ عَنِ الْقَرْيَةِ . . . )  تا  ( بِما كانُوا يَفْسُقُونَ . . . . )  « آيه 163 » مكّى است .\r\n\r\n[ سوره الأعراف ( 7 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nالمص ( 1 )\r\n\r\n[ تفسير : 
  ]\r\nدر اوّل بقره گذشت كه انسان در حالت محو و بيهوشى كه مقام برگشت از دنيا به آخرت است ، حقايقى را مىبيند و مشاهده مىكند ، و از آنچه كه مشاهده مىكند براى او تعبير به حروف مقطّعه مىشود .\r\nاين حروف ، بيانگر آن چيزى است كه از حقايق مىبيند و مىفهمد ، سپس بعد از افاقه ( بيدارى و آگاهى ) القاى آن حقايق و تفهيم آنها به غير ممكن نيست تا چه برسد به اين كه بخواهد با آن حروف مقطّعه بفهماند و تعبير كند .\r\nو هرگاه آن حروف به غير القا شود و بدين‌وسيله به آن حقايق اشاره گردد ، تفسير آن جز به چيزى كه مناسب خودش باشد ممكن نيست مانند خوابها و تعبيرات آنها ، زيرا مناسباتى\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nكه براى غير ذكر مىشود مانند مناسبات حقايقى است كه شخصى كه خواب است در خواب مىبيند .\r\nزيرا كه حال خلق نسبت به حقايق بدون تفاوت مانند حال شخص خواب نسبت به آن حقايق است ، زيرا كه خلق نسبت به حقايق ، خواب هستند .\r\nلذا اخبار در تفسير آنها مختلف است و خلق در فهم آن و تعبير آن متحيّرند .\r\nو در تفسير آن حروف ، وجوه متعدّد و متخالف و متناسب ، در اخبار و تفاسير ذكر شده است ، و همهء آن تفاسير به همان معنى كه ما ذكر كرديم بر مىگردد .\r\nو تعبير از آن حقايق ، به چيزى مناسب خودش مىباشد .\r\nو تفسير آن حروف ، بر حسب صورت آنها ، از جهت خواص و اعداد و فوايدى كه بر آنها مترتّب است ، و اشاره‌هايى كه از آنها استنباط مىشود ، مانند قيام قيام كننده‌اى از فرزندان هاشم وقتى كه مدّت حروف مقطّعه اوّل هر سوره منقضى شود يا انقضاى ملك بنى اميّه وقتى كه « المص » منقضى شود .\r\nچنان كه در اخبار وارد شده است ، منافاتى با آنچه كه ما ذكر كرديم ندارد .\r\nزيرا اين معانى و اشارات از اعتبار حروف آن استنباط\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمىشود ، و اين مطلب با اعتبار حقايق آن منافات ندارد .\r\nترجمه و تفسير آيات 5 - 2\r\n\r\n[ سوره الأعراف ( 7 ) : آيات 2 تا 5 
  ]\r\nكِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ ( 2 ) اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ قَلِيلاً ما تَذَكَّرُونَ ( 3 ) وَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ ( 4 ) فَما كانَ دَعْواهُمْ إِذْ جاءَهُمْ بَأْسُنا إِلاَّ أَنْ قالُوا إِنَّا كُنَّا ظالِمِينَ ( 5 )\r\n\r\nترجمه :\r\n( 7 / 5 - 2 )\r\nى رسول ، كتابى بزرگ بر تو نازل شد پس تو دلتنگ و رنجه خاطر مباش تا مردم را به آيات عذابش بترسانى و مؤمنان را به بشارتش يادآور شوى .\r\nاى اهل ايمان از آنچه كه خدا به سوى شما فرستاده است پيروى كنيد و پيرو دستورهاى غير او نباشيد و جز خدا را به دوستى نگيريد ، امّا اندك مردمى بدين پند كه حق را اطاعت كنند متذكّر مىشوند .\r\nو چه بسيار از اهالى شهرها ، آنگاه كه در آسايش شب يا به خواب راحت صبحگاه بودند بر هلاك آنها عذاب فرستاديم ،\r\nپس هنگامى كه عذاب ما به آنان رسيد جز اين دعوى نكردند كه ما خود ستمكار و سزاوار عذاب بوديم .\r\n\r\nتفسير\r\n كِتابٌ  فرق بين كتاب و كلام را ( قبلا ) دانستى ، و اين كه عالم از وجهى كتاب خدا و از وجهى كلام خداست ، و اين كه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nانسان مختصرى از اين كتاب است و قرآن به صورت حروف و اصوات ظهور آن كتاب و نزول آن كتاب در لباس نقوش و نوشته از باب ترحّم بر بندگان است .\r\nزيرا كه انسان وقتى كه به مقام تجسّم تنزّل نمود و در ادراكش احتياج به مدركات ( حواس « 1 » ) حيوانى پيدا كرد خداوند به او اين نعمت را داد كه بر او حقايق به صورت حروف و عبارات نازل شود و يا در صورت نقوش و كتابت با مدركات نازله مناسبت پيدا كند ، و چه خوب گفته است :\r\n چون نهاد آن آب و گل بر سر كلاه * گشت آن اسماء جانى روسياه \r\n كه نقاب حرف دم در خود كشيد * تا شود بر آب و گل معنى پديد \r\nو اين كه رسالت و نبوّت جز تحقّق يافتن حقايق عالم نيست ، پس آن دو نيز مراتب عالم هستند ، و نيز دانستى كه همهء آن مراتب در حقيقت ، ظهور ولايت است كه آن فعل حقّ و تجلّى فعلى اوست ، و اين كه ولايت مبدأ و صورت و غايت كلّ است . پس اگر فواتح سوره‌ها عبارت از مراتب عالم صغير يا كبير ، يا مراتب نبوّت يا رسالت يا ولايت يا مراتب وجود نبى صلّى اللّه عليه و آله ( چنان كه وارد شده است ) باشد ، آن فواتح سوره‌ها اسماء نبى صلّى اللّه عليه و آله است ، يا اين كه مقصود از آن ، قرآن يا سوره‌هايى مىباشد كه اين حروف در اوّل آن قرار گرفته‌اند چنان كه در اوّل\r\n\r\n\r\n","description":"","footnote":"\r\n( 1 ) مدركات يا مدارك در عربى به معنى حواس به كار مىرود .\r\n","page_name":" 234 ","page_number":234},
  {"content":"\r\n\r\nبقره اين مطلب تفصيل داده شد . بنابراين احتمالات لفظ ( كتاب ) خبر از ( المص ) يا خبر مبتداى محذوف ، يا مبتداى خبر محذوف است ، يا مبتدايى است موصوف كه متضمّن معنى شرط است ، و خبر آن فلا يكن يا ( لتنذر ) است ، و در آن وجوه ديگرى نيز جارى مىشود چنان كه سابقا گذشت .\r\n أُنْزِلَ إِلَيْكَ  كتابى كه بر تو نازل شد .\r\nصفت كتاب است ، يا خبر بعد از خبر ، يا استيناف است براى بيان غرضى از كتاب .\r\nو چون مقصود ، نهى از حرج به سبب نزول كتاب كه اصل و حقيقت همه نعمتهاست لذا به دنباله آن خداى تعالى فرمود :\r\n فَلا يَكُنْ فِي صَدْرِكَ حَرَجٌ مِنْهُ  سينه‌ات تنگ نباشد ، و قبل از تمام شدن كلام كه با ذكر هدف - يعنى انذار - خاتمه مىيابد اين نفى حرج و تنگى را ذكر نمود ، زيرا اگر تأخير مىانداخت اين توهّم پيش مىآمد كه نفى حرج مترتّب بر هدف و غايت است نه بر نزول كتاب .\r\n لِتُنْذِرَ بِهِ  تا به‌وسيله كتاب منحرفين و كافران را به خدا يا به ولايت يا به آنچه كه در كتاب است انذار كنى .\r\n وَ ذِكْرى  تا تذكر و پندى باشد .\r\nچون ( ذكرى ) اسم ( تذكير ) و جانشين فعل است ، و عطف است بر ( لتنذر ) يا بر ( تنذر ) ، يا اين كه خودش عطف بر ( تنذر ) است از باب اينكه آن به تأويل ( انذار ) است ، يا اين كه عطف بر ( كتاب ) يا بر ( انزل ) است اگر به معنى وصف تأويل شود ، يا اين كه خبر مبتداى محذوف است .\r\n لِلْمُؤْمِنِينَ  براى ايمان‌آورندگان به خدا .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبا ايمان عامّ كه عبارت از بيعت به دست توست و آن ايمان به توست ، يا با ايمان خاصّ كه آن بيعت ولوى و آن ايمان به ولايت است ، سپس خطاب را به قوم محمّد صلّى اللّه عليه و آله برگردانيد پس فرمود :\r\n اتَّبِعُوا ما أُنْزِلَ إِلَيْكُمْ مِنْ رَبِّكُمْ  از كتابى پيروى كنيد كه آن صورت ولايت است كه متّحد با على عليه السّلام است ، به قرينه قول خدا :\r\n وَ لا تَتَّبِعُوا مِنْ دُونِهِ  و از آنچه كه نازل نشده پيروى نكنيد ، و اين معنى ظاهر لفظ است .\r\n أَوْلِياءَ  شياطين انس را كه دربارهء آنها چيزى از پروردگار شما نازل نشده است دوست مگيريد .\r\n قَلِيلًا ما تَذَكَّرُونَ  افسوس كه متذكّران به ذكر حقّ اندك هستند ؛ به جهت اندك بودن تذكّرشان بر آنها تأسّف خورده است .\r\n وَ كَمْ مِنْ قَرْيَةٍ أَهْلَكْناها فَجاءَها بَأْسُنا  از قبيل عطف تفصيل بر اجمال است يا به تقدير ( اردنا اهلكناها ) است يعنى ارادهء هلاك آن قريه را كرديم .\r\n بَياتاً  يعنى وقت غفلت و استراحت آنها .\r\n أَوْ هُمْ قائِلُونَ  يعنى در روز و وقت خواب صبح ، كه باز وقت استراحت است .\r\n فَما كانَ دَعْواهُمْ  پس كمك خواستن و استغاثهء آنها يا ادّعاى آنها در حين نزول عذاب ، سودى ندارد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاين سخن كلّا بر سبيل استهزا است ، يعنى اين كه آنها قبل از عذاب ادّعا مىكردند كه خدايانشان شفاعت مىكنند ، و اينكه خدايان ضرر را از آنها دفع ، و منفعت را به سوى آنان جلب مىكنند ، ولى وقتى عذاب آمد ادّعاى آنها عوض مىشود ، و در آن هنگام ادّعايى ندارند ، مگر اين كه بگويند ما ستمكار و ظالم بوديم .\r\n إِذْ جاءَهُمْ بَأْسُنا إِلَّا أَنْ قالُوا إِنَّا كُنَّا ظالِمِينَ  يعنى سخنى جز اعتراف به ظلم نداشتند .\r\nترجمه و تفسير آيات 10 - 6\r\n\r\n[ سوره الأعراف ( 7 ) : آيات 6 تا 10 
  ]\r\nفَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ ( 6 ) فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ ( 7 ) وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ ( 8 ) وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ ( 9 ) وَ لَقَدْ مَكَّنَّاكُمْ فِي الْأَرْضِ وَ جَعَلْنا لَكُمْ فِيها مَعايِشَ قَلِيلاً ما تَشْكُرُونَ ( 10 )\r\n\r\nترجمه :\r\n( 7 / 10 - 6 )\r\nالبتّه ما هم از اعمال امّت‌ها و هم از پيامبران آنها پرسش خواهيم كرد ،\r\nپس بر آنان حكايت حال آنها را به علم بيان كنيم تا بدانند كه ما از كردار آنان غافل نيستيم ،\r\nروز محشر حقّا روز سنجيدن اعمال است پس آنان كه در آن ميزان ( حقّ و دين ، نيكوكار بودند ) سنگين باشند ، البتّه رستگار خواهند بود .\r\nو آنان\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nكه در آن ميزان سبك وزن باشند آنان كسانى هستند كه چون به آيات و رسل خدا ستم كرده‌اند بر خود در حقيقت زيان رسانيده‌اند ،\r\nو همانا ما ، فرزندان آدم را در زمين تمكين و اقتدار داديم و در آن براى شما معاش و روزى و از هر گونه نعمت مقرّر كرديم ليكن فقط اندكى از شما شكر نعمتهاى خدا را به‌جا مىآوريد .\r\n\r\nتفسير\r\n فَلَنَسْئَلَنَّ الَّذِينَ أُرْسِلَ إِلَيْهِمْ  از امّت‌هاى انبيا و از چگونگى تبليغ رسولان ، و اجابت آنان به انبيا و اطاعتشان از آنها سؤال مىكنيم .\r\n وَ لَنَسْئَلَنَّ الْمُرْسَلِينَ  و از پيامبران دربارهء تبليغشان و چگونگى اجابت امّت‌هايشان مىپرسيم .\r\n فَلَنَقُصَّنَّ عَلَيْهِمْ  تا حكايت حال آنها را بر رسولان و امّت‌هايشان بيان كنيم .\r\n بِعِلْمٍ  يعنى اين كه مقصود از سؤال از آنها يادآورى آنان است به آنچه كه از آنها واقع شده ، و سرزنش كردن خلافهايى كه از آنها بروز كرده است ، و گرنه ما همهء آنها را مىدانيم و همهء آنچه را كه از آنها واقع شده است بر آنها حكايت مىكنيم .\r\n وَ ما كُنَّا غائِبِينَ  و ما از وقت انجام و آنچه را كه انجام مىدادند غايب نبوديم ، بيانى را آورد كه با مقام تهديد مناسب باشد ، در حالى كه به تدريج از خفيف‌ترين آن شروع كرد ، تا به مرتبهء بالا رسيد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n وَ الْوَزْنُ يَوْمَئِذٍ الْحَقُّ  وزن تعيين مقدار چيزى است ، و وزن هر چيزى به حسب همان چيز است ، و همچنين است ميزان هر چيزى ، و از لفظ وزن معناى تحديد و اندازه‌گيرى اجسام سنگين و از لفظ ميزان ، معناى آنچه كه به‌وسيله آن اجسام سنگين را وزن مىكنند به علّت اين كه بين عامّهء مردم شايع است ، به ذهن متبادر مىشود و گرنه اختصاصى به آن ندارد .\r\nپس ميزان اجسام سنگين عبارت از قپان و ترازوى دو كفّه‌اى و كيل و پيمانه ، و ميزان ، مقدارهاى ثابت ، وجب و ذرع و فرسخ است ، و ميزان مقدرهاى غير ثابت ساعات و ايّام و ماهها و سالهاست ، و ميزان فلزّات غير خالص و غير آن محك كردن است ، امّا ميزان صحّت و سقم اعمال عقل است و مخصوصا عقل كامل يعنى نبىّ صلّى اللّه عليه و آله و ولىّ عليه السّلام .\r\nو آنچه كه ما براى اندازه گيرى افعال ، و اقوال و احوال ، و عقايد و ساير علوم بنا داشتيم چنين است كه ميزان اعمال قالبى معاش ، عبارت از عقل جزئى است كه دفع ضرر و جلب منفعت را تدبير مىكند .\r\nميزان اعمال معاد عبارت از اتّصال به نبىّ صلّى اللّه عليه و آله است با كيفيّت مخصوصى كه نزد آنها مقرّر است به سبب بيعت عامّ نبوى و اين كه آن اعمال از جهت آن اتّصال زائد صادر شود نه اين كه ناشى از تصرّفات خيال و شيطان باشد .\r\nامّا سنگينى اين ميزان به اين است كه اعمال به نبىّ صلّى اللّه عليه و آله يا جانشين او متّصل باشد . و بتواند نبىّ صلّى اللّه عليه و آله را به طرف عمل‌كننده\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nجذب كند يا عمل‌كننده را به سوى نبىّ يا خليفه‌اش جذب نمايد .\r\nو سبكى اين ميزان به اين است كه از اين مقدار كه گفتيم منقطع شود و نبىّ يا خليفه‌اش را به سوى عامل ، جذب نكند .\r\nو چون هر يك از دو صفحه نفس عمّاله و علّامه دو جهت سفلى و علوى دارد كه جهت شيطانى و ملكى است ، پس تعجّبى نيست كه آن دو جهت در روز عرضه كردن به صورت دو كفّه ظاهر شود و مثل آن در آخرت ظاهر گردد .\r\nزيرا چنان كه گذشت ، هر چيزى كه در نفس و عالم صغير وجود داشته باشد ، مثل و مانند آن در آخرت ظاهر مىشود ، پس وجهى ندارد كه بعضىها ظهور دو كفّهء ترازو و وزن اعمال به سبب آن را انكار نمايند .\r\nو همچنين ميزان اعمال قلبى عبارت از اتّصال به امام است با بيعت خاصّ ولوى به كيفيّتى كه مقرّر شده است ، و صدور اعمال از جهت آن اتّصال ، و سنگينى ميزان به سبب اتّصال آن اعمال است ، و سبكى ميزان به اين است كه اعمال به علّت غفلت از اتّصال در حين عمل به صورت انقطاع مطلق باشد ، و با تفاوت اتّصال ، در شدّت و ضعف اعمال نيز در سنگينى تفاوت پيدا مىشود .\r\nپس عمل كسى كه به صورت بشرى امام متّصل است كمترين سنگينى را دارد و آن كه با كوشش و سختى و با اراده به ملكوت امام متّصل است سنگينى بيشترى دارد ، و همچنين كسى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكه بدون كوشش ارادى به ملكوت امام متّصل شده است از او سنگين‌تر ، و آنكه بر همهء مراتب جبروت امام متّصل است از همه سنگين‌تر است و كسى كه به او متحقّق شده باشد بطور مطلق سنگين است .\r\nپس هر عملى موازين متعدّدى دارد ، از قبيل بشريّت نبىّ يا امام و قول و فعل و ملكوت و جبروت او ، براى هر يك از آنها نيز مراتب متعدّدى است ، و هر مرتبه‌اى ميزان اعمالى است كه به آن مرتبه متّصل است .\r\nاين در صورتى است كه مقصود از ( الحقّ ) در معنى وصفى لغوى آن يعنى ثابت محقّق باشد و امّا اگر مقصود معنى عرفى آن يعنى حقّ مضاف و ولايت مطلقه باشد ، لذا با الف و لام معرفه شده است و اشاره به حقّ معهود مىكند .\r\nبنابراين معنى آن اين است كه وزن يعنى ميزان در آن روز ، ولايت است ، زيرا ولايت داراى مراتب است چنان كه على عليه السّلام بر حسب بشريّت و ملكوت و جبروت و حقيقتش داراى مراتبى است .\r\nو همچنان‌كه براى عالم بر حسب ملكوت سفلاى عالم و ملك ، مراتبى است ، و ملكوت عليا و جبروت آن با همه مراتبى كه هر يك از آنها دارند ، و هر مرتبه‌اى از آن مراتب ، ميزان آن چيزى است كه مناسب و موافق آن مرتبه باشد خداى تعالى فرمود :\r\n فَمَنْ ثَقُلَتْ مَوازِينُهُ  پس كسانى كه ميزان اعمال نيكشان\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nسنگين مىباشد ، ( موازين ) به صيغه جمع است ( يعنى وزنها ) كه دربارهء وجه سبكى و سنگينى پيش از اين بيان شد .\r\n فَأُولئِكَ هُمُ الْمُفْلِحُونَ  آنان رستگارند ، رستگارى با جذب به عالم بالا حاصل مىگردد ، براى آن كه متّصل به بالاست ؛ و آنكه منقطع است ، به پايين جذب مىشود كه آن جحيم است .\r\n وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ  آنان كه در آن ميزان سبك وزن باشند كسانى هستند كه بر خود زيان رسانيده‌اند بدين گونه كه قوّهء اتّصال و استعداد را كه خداوند به آنها عطا نموده و بضاعت آنها قرار داده است مهمل گذاشته‌اند .\r\n بِما كانُوا بِآياتِنا يَظْلِمُونَ  يعنى به سبب ستم و ظلمى كه به آيات ما روا داشته‌اند به خود زيان رسانيده‌اند ، بدين نحو كه به آيات قرآنى و نبوى و ولوى با مراتبى كه دارند و نيز به آيات انفسى متّصل نشدند ، و ظلم به آن آيات عبارت از انكار آنها است چنان كه در خبر است .\r\nيعنى متّصل نشدن به آن آيات با كيفيّت مخصوص و توجّه نكردن و سير نكردن به سوى آنها ، زيرا كه ظلم عبارت از منع حقّ است از مستحقّ ، و ممانعت از قوّهء قبول ولايت و توجّه به آن و سير به سوى آن و منع از حضور نزد صاحب ولايت و فناى در آن است ، كه حقّ امام مىباشد و با آنچه كه ما در كيفيّت وزن و ميزان ذكر كرديم اختلاف از اخبار با نهايت اختلافى كه\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nدارند مرتفع مىشود .\r\n وَ لَقَدْ مَكَّنَّاكُمْ فِي الْأَرْضِ  و شما را در زمين طبيعت يا زمين بدن و يا زمين قران و سير و اخبار اقتدار بخشيديم كه حق‌ّها را به مستحقّين آن برسانيد .\r\n وَ جَعَلْنا لَكُمْ فِيها مَعايِشَ  جهت بدنها و روانهايتان در زمين ، روزى قرار داديم .\r\n قَلِيلًا ما تَشْكُرُونَ  امّا شما كه به اداى حقّ كه عبارت از استعداد اتّصال و قبول از عقل يا نبىّ يا وصىّ است ، كم هستيد .\r\nترجمه و تفسير آيات 16 - 11\r\n\r\n[ سوره الأعراف ( 7 ) : آيات 11 تا 16 
  ]\r\nوَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ لَمْ يَكُنْ مِنَ السَّاجِدِينَ ( 11 ) قالَ ما مَنَعَكَ أَلاَّ تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ ( 12 ) قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ ( 13 ) قالَ أَنْظِرْنِي إِلى يَوْمِ يُبْعَثُونَ ( 14 ) قالَ إِنَّكَ مِنَ الْمُنْظَرِينَ ( 15 )\r\nقالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ ( 16 )\r\n\r\nترجمه :\r\n( 7 / 16 - 11 )\r\nو همانا شما آدميان را بيافريديم و آنگاه كه بدين صورت كامل آراستيم فرشتگان را به سجده آدم مأمور كرديم همه سجده كردند جز ابليس كه از جملهء سجده‌كنندگان نبود .\r\nخدا به او فرمود چه چيز ترا از سجدهء آدم مانع شد كه چون تو را امر كردم\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nنافرمانى كردى جواب داد كه من بهتر از اويم كه مرا از آتش و او را از خاك آفريدى .\r\nخدا به ابليس فرمود از اين مقام فرود آى كه ترا نرسد كه تكبّر و نخوت ورزى ، بيرون شو كه از جمله فرومايگانى .\r\nابليس گفت پس مرا تا روزى كه خلايق بر انگيخته شوند مهلت ده .\r\nخدا گفت البته مهلت خواهى داشت .\r\nابليس گفت چون مرا گمراه كردى ( مطرود ساختى ) من نيز بندگانت را از راه راست كه شرع و آئين توست گمراه گردانم .\r\n\r\nتفسير\r\n وَ لَقَدْ خَلَقْناكُمْ  و هرآينه شما را آفريديم ، شمردن نعمت خلقت جهت زشت نماياندن كفران به آن نعمت‌هاست .\r\n ثُمَّ صَوَّرْناكُمْ  بنا بر آنچه پيش از اين گفته شد ، يعنى پدر شما آدم عليه السّلام را با گردآورى خاكش بيافريدم كه آن به منزلهء نطفه است ، و سپس آن خاك را در مدّت چهل روز تصوير داديم ، يا اين كه شما را با قرار دادن نطفه‌هايتان در ارحام آفريديم ، و پس از گذشت مدت زمانى به صورت جسمانى از قبيل امتياز ( مشخص شدن ) چشم و بينى و دست و پا و زيبا و زشت و كوتاه و بلند و غير آن و به صورت روحانى از قبيل اخلاق خوب و بد و سعادت و شقاوت ، صورت بخشيديم و به اين معنى در اخبار اشاره شده است .\r\nو اين معنى منافات با قول خداى تعالى ندارد كه مىفرمايد :\r\n ثُمَّ قُلْنا لِلْمَلائِكَةِ اسْجُدُوا لِآدَمَ  سپس به فرشتگان گفتيم\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكه آدم را سجده كنيد ، زيرا كه ذريّه‌هاى آدم عليه السّلام بعد از نزول لطيفهء آدمى به زمين بدن ، و فرود آمدن آن لطيفه ، بر صفاى نفسش ، و فرود آمدن حوّا بر مروهء نفس كه هر دو ، دو جهت عليا و سفلاى نفس‌اند ، مانند آدم ابو البشر مىشوند ، و به ملائكه كه موكّل بر آن ذرّيه ( دودمان - فرزندان ) هستند امر مىشود كه به آن لطيفه سجده كنند ، پس همه سجده مىكنند و تسليم مىشوند جز ابليس يعنى ( قوّهء واهمه ) .\r\nزيرا قوّهء واهمه مادام كه شدّت خودپسندى و تسلّط و استعلاى خود را به وسيلهء رياضت‌هاى شرعى و عبادات قالبى و قلبى نشكند تسليم انسان و مطيع او نمىشود ، و اين گفتهء پيامبر صلّى اللّه عليه و آله : كه شيطان من به دست خودم تسليم شده است ، اشاره به همين معنى است كه ما ذكر كرديم .\r\n فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ  نفرمود « لم يسجد » تا اشاره كند به اين كه : فطرت ابليس فطرت سركشى و استكبار بود بلكه اصلا از سنخ سجده‌كنندگان نبود ، و سجده براى او امكان نداشت مگر اين كه فطرتش عوض مىشد ، و لذا وارد شده است ، كه ابليس اصلا از مأمورين به سجود نبود ، و خودش را در بين مأمورين داخل كرده بود .\r\n قالَ ما مَنَعَكَ أَلَّا تَسْجُدَ إِذْ أَمَرْتُكَ  چه چيز ترا منع كرد و به آنجا كشاند و وادار كرد كه سجده نكنى ؟ يا اين كه لا زائده است و لفظ لا گاهى براى تاكيد زياد مىشود مخصوصا بعد از منع .\r\n قالَ أَنَا خَيْرٌ مِنْهُ  گفت آن چيزى كه مرا به ترك سجده\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nوادار كرد اين بود كه من بهتر از آدم هستم ، و مرا بر او افزونى بخشيدى از آن جهت كه مادّهء مرا برتر ساختى ، زيرا  خَلَقْتَنِي مِنْ نارٍ وَ خَلَقْتَهُ ، مِنْ طِينٍ  مرا از آتش خلق كردى و او را از گل ، و آتش يك امر علوى شفاف سريع الاثر است ، روشن‌كننده است ، و هر چيزى را كه بر آن متّصل شود به سرعت تبديل مىكند و گل خلاف آن است .\r\nدر خبر است : اوّل كسى كه قياس كرد ابليس بود « 1 » ، و در خبر ديگرى است : اوّل معصيتى كه انانيّت در آن ظاهر شد از ابليس لعين بود . « 2 » و خداوند به عزّت خود قسم ياد كرده كه هر كس در دين او قياس كند او را با دشمنش ابليس در پايين‌ترين طبقه از آتش قرين سازد .\r\nو در خبر ديگرى است كه : ابليس دروغ گفت ، خدا او را جز از گل نيافريده است ، خداى تعالى فرمود :  جَعَلَ لَكُمْ مِنَ الشَّجَرِ الْأَخْضَرِ ناراً  خداوند از درخت سبز براى شما آتش قرار داد ، و ابليس را خداوند از آن آتش و از آن درخت آفريد . و اصل درخت از گل است . « 3 »  قالَ فَاهْبِطْ مِنْها  يعنى از آسمان فرود آى .\r\n فَما يَكُونُ لَكَ أَنْ تَتَكَبَّرَ فِيها  تو را نرسد كه تكبّر ورزى\r\n\r\n\r\n","description":"","footnote":"\r\n( 1 ) تفسير الصّافى ج 2 ص 183 ، تفسير البرهان ج 2 ص 4 - علل الشّرائع ج 1 و 3 ص 86\r\n( 2 ) الكافى ص 58 ج 2 ( طبع دار الكتب الاسلاميّة ) .\r\n( 3 ) تفسير الصّافى ج 2 ص 183\r\n","page_name":" 246 ","page_number":246},
  {"content":"\r\n\r\nچون اين محل رفيع و بلند براى كسى است كه براى خدا متواضع باشد .\r\nپس خارج شو كه تو از ذليل‌ها و فرومايگان هستى .\r\n قالَ  پس از آن كه ابليس فهميد كه ديگر به آسمان برنمىگردد و جاى او اسفل السّافلين است گفت :\r\n أَنْظِرْنِي  به من مهلت بده  إِلى يَوْمِ يُبْعَثُونَ  تا روز رستاخيز پس در عقوبت و ميراندن من عجله نكن .\r\n قالَ إِنَّكَ مِنَ الْمُنْظَرِينَ  خداوند به او مهلت داد تا بندگانش را آزمايش كند ، و خوب را از بد جدا سازد .\r\n قالَ فَبِما أَغْوَيْتَنِي  ابليس گمراهى را به خدا نسبت داده است ، چنان كه عادت مستكبرين است كه كار زشت را به خود نسبت نمىدهند . و اغلب اين گونه انسانها زنها هستند .\r\n لَأَقْعُدَنَّ لَهُمْ صِراطَكَ الْمُسْتَقِيمَ  مترصّد اغوا و فريب آنها مىنشينم ، چنان كه راهزنان در كمين عبوركنندگان و قافله‌ها مىنشينند تا فرصتى بدست آورند .\r\nصراط مستقيم عبارت از راه قلب است و آن ولايت تكوينى و تكليفى است .\r\nترجمه و تفسير آيات 20 - 17\r\n\r\n[ سوره الأعراف ( 7 ) : آيات 17 تا 19 
  ]\r\nثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ ( 17 ) قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ ( 18 ) وَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ ( 19 )\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nترجمه :\r\n( 7 / 19 - 17 )\r\nآنگاه از پيش روى و از پشت سر و طرف راست و چپ آنان ( از تمام جهات ) در مىآيم و تو بيشتر آنها را شاكر نخواهى يافت .\r\nخدا به ابليس گفت : بيرون شو كه راندهء درگاه مايى ، هر كه ( از فرزندان آدم ) تو را پيروى كند جهنّم را از تو و آنان به يقين پر مىگردانم ،\r\nو اى آدم تو با جفت خود در بهشت منزل گزينيد و از هر چه بخواهيد تناول كنيد و ليكن نزديك اين درخت نرويد كه بر خويش ستم خواهيد كرد .\r\n\r\nتفسير\r\n ثُمَّ لَآتِيَنَّهُمْ مِنْ بَيْنِ أَيْدِيهِمْ  سپس از مقابل آنها به سراغشان خواهم رفت ، از جهت تزيين خواسته‌ها و خسته كردن آنها از عمل به آخرت .\r\n وَ مِنْ خَلْفِهِمْ  و از پشت سر آنها وارد مىشوم تا خواستهاى دنيوى را در برابرشان بيارايم .\r\n وَ عَنْ أَيْمانِهِمْ  و از سمت راست آنها تا اعمال دينى آنان را جلوه دهم كه از آن لذّت ببرند و به عجب گرفتار آيند و ريا ورزند تا عمل خويش را فاسد كنند .\r\n وَ عَنْ شَمائِلِهِمْ  و از سمت چپ آنها مىآيم تا اعمال زشت آنها را زينت دهم تا كارهاى بدشان را خوب بشمارند ، و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبه گناهان و لهو و بيهودگىهايشان مباهات و افتخار كنند .\r\nامّا مقصود ابليس از اين كار اين است كه دشمنى با بندگان خدا را به تصوير بكشد ، دشمنى با هر وسيله‌اى كه وقوع آن بين دو دشمن متصوّر است ، مثل غافلگير كردن از هر جهت .\r\nلذا ( من فوقهم و من تحتهم ) يعنى از بالا و پايين بندگان را ذكر نكرد ، چون در مورد دشمن صورى هم آمدن از اين دو جهت متصوّر نيست .\r\nو از سوى ديگر جهت بالا جهت رحمت الهى است و نزول شيطان از آن جهت متصوّر نيست ، و جهت پايين جهت مواد است از قبيل عنصريّت و جماديّت و نباتيّت و حيوانيّت .\r\nيعنى مقام حيوان است ، كه از حدّ انسان خارج است ، نه خواستهاى حيوانى كه پايين‌تر از مقام انسانيّت و در عين حال متّحد با آن است و انسان طبيعتا خودش از مرتبهء مادون خود كه حيوانيّت مىباشد ، به شدّت متنفّر است .\r\nو با وحشت تمام از آن مىترسد ، كه از آن جهت اغوا و فريب او ممكن نيست و آوردن حرف ابتداى ( من ) در دو مورد اوّل و حرف مجاوزت ( تجاوز كردن و ايجاد معنى مخالف ) ( عن ) در دو مورد اخير براى به تصوير كشاندن آن دشمنى ، به صورت دشمن صورى است .\r\nزيرا دشمن كه از جلو مىآيد از جهت جلو توجّه به دشمن دارد و از آنجا به سوى ديگر تجاوز نمىكند .\r\nو همچنين دشمن كه از عقب بيايد از همان پشت سر\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nطرف را غافلگير مىكند ، ولى دشمن كه از دو طرف راست و چپ بيايد ، بايد از راست و چپ بگذرد تا غافلگير كند ، يا صورت دشمن را منحرف كند و برگرداند به آن سمتى كه غالبا از آن طرف آمده است .\r\n وَ لا تَجِدُ أَكْثَرَهُمْ شاكِرِينَ  و اكثر آنها را از شكرگزاران نخواهى يافت .\r\nزيرا از نعمت بخشيدن ( خدا ) غفلت دارند و به خود نعمت خوشحالند ، و نعمتى را كه تو به آنها دادى در غير وجه صحيح آن مصرف مىكنند ، زيرا من ، وجه صحيح مصرف نعمت را بر آنها مشتبه مىسازم .\r\n قالَ اخْرُجْ مِنْها  خدا به شيطان گفت بيرون شو از آسمان .\r\n مَذْؤُماً  در حالى كه مذمّت شده .\r\n مَدْحُوراً  و رانده شده‌اى .\r\n لَمَنْ تَبِعَكَ مِنْهُمْ  و نيز هر كه از تو پيروى كند ناستوده و رانده شده است ، سپس قسم ياد كرد تا در مقابل قسم شيطان قرار گيرد و نيز تأكيد مطلب باشد .\r\n لَأَمْلَأَنَّ جَهَنَّمَ مِنْكُمْ أَجْمَعِينَ  جهنّم را از تو و پيروانت پر خواهيم كرد .\r\n وَ يا آدَمُ اسْكُنْ أَنْتَ وَ زَوْجُكَ الْجَنَّةَ فَكُلا مِنْ حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  اى آدم تو و همسرت در بهشت مسكن گزينيد . . . . تفسير اين آيه در سورهء\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبقره گذشت .\r\nترجمه و تفسير آيات 23 - 20\r\n\r\n[ سوره الأعراف ( 7 ) : آيات 20 تا 23 
  ]\r\nفَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وَ قالَ ما نَهاكُما رَبُّكُما عَنْ هذِهِ الشَّجَرَةِ إِلاَّ أَنْ تَكُونا مَلَكَيْنِ أَوْ تَكُونا مِنَ الْخالِدِينَ ( 20 ) وَ قاسَمَهُما إِنِّي لَكُما لَمِنَ النَّاصِحِينَ ( 21 ) فَدَلاَّهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ ( 22 ) قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ ( 23 )\r\n\r\nترجمه :\r\n( 7 / 23 - 20 )\r\nآنگاه شيطان آدم و حوّا هر دو را به وسوسه فريب داد تا زشتيهاى پوشيدهء آنان پديدار شود ، و به دروغ گفت خدا شما را از اين درخت نهى نكرد مگر براى اينكه مبادا دو فرشته شويد يا عمر جاودان يابيد ،\r\nو بر آن سوگند ياد كرد كه من خير خواه و ناصح شما هستم\r\nو شما را به خير و صلاح دلالت مىكنم ، پس به دروغ و فريب راهنماييشان كرد تا چون از آن درخت تناول كردند زشتيهايشان ( مانند عورت و ديگر زشتيهاى پنهان ) آشكار گرديد و بر آن شدند كه از برگ درختان بهشت خود را بپوشانند ، و خدا ندا كرد آيا من شما را از اين درخت منع نكردم و نگفتم كه شيطان سخت دشمن آشكار شماست ،\r\nگفتند خدايا ما\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبر خود ستم كرديم و اگر تو ما را نبخشى و رأفت نفرمايى سخت از زيانكاران خواهيم بود .\r\n\r\nتفسير\r\n فَوَسْوَسَ لَهُمَا الشَّيْطانُ  فعل وسوسه در اصل عبارت از صوت خفى است ، سپس معنى القاى پنهانى غلبه كرده و يا بر چيزى كه شيطان در نفوس القا مىكند ، از قبيل خطورات ذهنى مخفى ناپسند يا آنچه كه منجرّ به بدى و زشتى مىشود ، اطلاق مىگردد .\r\nو اگر مقصود ظاهر آن چيزى باشد كه در اخبار است كه شيطان بين دو فكّ مار مخفى شد و با زبان ظاهرى به آدم و حوا اظهار پند و نصيحت كرد و آنها نيز با گوش ظاهر پند او را شنيدند .\r\nپس بايد مقصود اين باشد كه اظهار نصيحت با صوت خفى صورت گرفته است تا اين كه به آنها اظهار كند كه نصيحت او فقط محض ترحّم و دلسوزى و مهربانى است تا در فريب دادن رسا باشد .\r\nزيرا كه دلسوزى و مهربانى مقتضى اخفاى صوت است نه بلند كردن صدا و آوردن ( لام ) براى اشاره به اين كه پند و نصيحت او نافع به حال آدم و حوّا بوده است .\r\n لِيُبْدِيَ لَهُما  لام براى عاقبت يا براى غايت است بنابراين كه شيطان مىدانسته كه اگر به آن درخت نزديك شوند موجب آشكار شدن عورتهايشان مىشود .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n ما وُورِيَ عَنْهُما مِنْ سَوْآتِهِما  در اخبار وارد شده است كه مقصود از ( سوأة ) عورت است كه قبل از آن پنهان بود ، و نه بر خودشان ظاهر بود و نه بر غير خودشان .\r\nو لكن اگر مقصود از درخت ، درخت نفس باشد كه مجمع تمام رذايل و خصلتهاست ، و اختلاف و تضادّى كه در تفسير آن وارد شده است ، رفع مىشود ، و چنان كه گذشت مقصود از آدم روح مىباشد كه در جسد او دميده شده و آن ، پيش در آمد عقل است ، و مقصود از حوّا جهت سفلى آن است كه از جانب چپ آفريده شده است .\r\nبنابراين مقصود از وسوسهء شيطان ، بايد خطراتى باشد كه انسان را به مشتهيات نفسانى نزديك مىكند ، و مقصود از سوآتهما ( عورتهايشان ) بايد رذايل پنهانى و هواهاى فاسد و آراى باطل باشد كه بعد از اختلاط با نفس و خواستهاى آن ظاهر مىشود و مقصود از برگ درخت بهشتى حيا و تقوى است كه عقل مقتضى آن است .\r\nزيرا حيا و تقوى از برگهاى بهشت هستند ، و به سبب آن دو و ديگر صفات عقل ، بديها پوشيده مىشوند ، و انسان آن بديها و زشتيها را آشكار نمىكند مگر اين كه عقل هلاك گردد و از بهشت و حكومت عقل خارج شود ، و نداى ربّ عبارت از نداى عقل در وجود انسان به سبب توبيخ بر چيزى است كه از او صادر مىشود و نقص انسان در آن است .\r\n وَ قالَ ما نَهاكُما رَبُّكُما  عطف بر ( وسوس ) و تفصيل آن است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ  گويا كه آدم و حوّا احساس كردند كه در فطرت آنها چيزى كه مقتضى فرشته بودن و عمر جاويدان باشد وجود ندارد .\r\nو احساس كردند كه فرشته بودن و جاودانى بودن براى مخلوقى كه مركّب از طبيعت‌هاى عناصر است كمال محسوب مىشود .\r\nپس مشتاق آن دو وصف شدند ، پس شيطان به آنها گفت :\r\nخوردن از اين درخت موجب آن دو وصف مىشود ، و چون خدا نخواسته است كه شما به آن دو وصف برسيد لذا شما را از خوردن آن درخت نهى فرموده است .\r\n وَ قاسَمَهُما إِنِّي لَكُما لَمِنَ النَّاصِحِينَ  گويا كه آدم و حوّا به گفته شيطان اعتماد نكردند و از او بيّنه و قسم خواستند و پيمان بستند كه قول او را قبول كنند ، و لذا لفظ ( قاسم ) سوگند ياد كرد را آورده است يعنى براى آن دو ، سوگند ياد كرد كه من خير خواه شما هستم .\r\n فَدَلَّاهُما  يعنى آن دو را به زمين ، هبوط داد با اين كه آن دو به مقام علوى تعلّق خاطر داشتند .\r\n بِغُرُورٍ  غرور در حالت مصدر بودن به معنى فريفتن مىباشد ، به معنى چيزى است كه به‌وسيله آن ، عمل فريب صورت مىگيرد مانند قسم دروغ و غير آن .\r\n فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ  بيان اين آيه ( در سوره بقره ) گذشته است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n وَ ناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ وَ أَقُلْ لَكُما إِنَّ الشَّيْطانَ لَكُما عَدُوٌّ مُبِينٌ  سرزنش و توبيخ آدم و حوّاست بر ارتكاب نهى و فريب خوردن از گفتهء دشمن تا اين كه متنبّه بر نقص خودشان شده و آن را با توجّه استدراك نمايند ، و لذا مبادرت به اعتراف و استغفار كردند .\r\n قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ   الْخاسِرِينَ  ( بيان آن گذشت ) .\r\nترجمه و تفسير آيات 28 - 24\r\n\r\n[ سوره الأعراف ( 7 ) : آيات 24 تا 27 
  ]\r\nقالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ ( 24 ) قالَ فِيها تَحْيَوْنَ وَ فِيها تَمُوتُونَ وَ مِنْها تُخْرَجُونَ ( 25 ) يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً وَ لِباسُ التَّقْوى ذلِكَ خَيْرٌ ذلِكَ مِنْ آياتِ اللَّهِ لَعَلَّهُمْ يَذَّكَّرُونَ ( 26 ) يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ ( 27 )\r\n\r\nترجمه :\r\n( 7 / 27 - 24 )\r\nخدا گفت ( از مقام و منزلت خويش ) فرود آييد كه برخى از شما با برخى ديگر مخالف و دشمن خواهيد بود ، و زمين تا هنگامى معيّن ( وقت مرگ و قيامت ) جايگاه شماست ،\r\nخدا گفت در اين زمين زندگانى كنيد و در آن بميريد و از آن هم باز\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nبرانگيخته گرديد ،\r\nاى فرزندان آدم با لباسى كه ستر عورت شما كند و جامه‌هاى زيبا و نرم كه براى شما فرستادم ( اندام خود را بپوشانيد ) و بر شما باد لباس تقوى كه اين نيكوترين جامهء شماست . اين سخنان همه از آيات خداست كه شايد خدا را ياد آريد ،\r\nاى فرزندان آدم مبادا كه شيطان شما را فريب دهد چنان كه پدر و مادر شما را از بهشت بيرون كرد جامهء عزّت تقوى را از تن آنها بركند و قبايح آنان را در نظرشان پديد آورد ، همانا آن شيطان و يارانش شما را مىبينند در صورتى كه شما آنها را نمىبينيد ما نوع شيطان را ، دوستدار كسانى كه ايمان نمىآورند قرار داده‌ايم .\r\n\r\nتفسير\r\n قالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  تفسير آيه در سورهء بقره گذشت .\r\n قالَ فِيها  گفت در زمين عالم كبير و صغير .\r\n تَحْيَوْنَ  با حيات حيوانى يا با حيات انسانى ، زندگى مىكنيد .\r\n وَ فِيها تَمُوتُونَ  و با دو مرگ كه در آن است مىميريد ( مرگ اختيارى و مرگ اضطرارى ) .\r\n وَ مِنْها تُخْرَجُونَ  و از زمين برانگيخته و خارج مىشويد ، زيرا كه سعادت و شقاوت در دنيا در غلاف طبع حاصل مىشود ، و خروج انسان و انتقال او به بهشت يا جهنّم جز از جهت مادّه و قوّه ، كه آن زمينى بودن و طبع است نيست ، و از جهت صورت و فعليّت آن كه آسمانى بودن آن از يك جهت\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاست نمىباشد .\r\n يا بَنِي آدَمَ  و خطاب از خداى تعالى به فرزندان آدم عليه السّلام تا به آنان اعتنا و توجّهى شده و نعمت‌هاى آنها را بر شمرده باشد .\r\n قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً  يعنى براى شما چيزى آفريديم كه بدنتان را بپوشاند ، و از گرما و سرما نگاه دارد ، و عورت‌هاى بشرى شما را از انظار پوشيده دارد ، و نيز برايتان وسائل زيبايى ( ريش ) آفريديم .\r\nاز قبيل لباس فاخر ، چون ( ريش ) چيزى است كه به‌وسيله آن جمال و زيبايى حاصل مىشود ، و ريش « 1 » پرنده جمال آن است ، و هر دو وصف پوشاندن عورت و زيبايى گاهى در يك چيز جمع مىشود ، و لفظ ( ريش ) بر لوازم خانه و نيز بر چيزى كه انسان به‌وسيله آن زندگى مىكند اطلاق مىشود ، و بر توسعه و تمكّن نيز اطلاق مىشود ، و نزول آن دو بر حسب نزول اسباب مادّه آن دو است از قبيل بارانها و اثرها از تاثيرات كواكب و حركات افلاك و نزول اسباب تحصيل صورت آن دو از تميز و قوّهء تدبير .\r\nبه نظر مىرسد مقصود از لباس چيزهايى باشد از قبيل افعال پسنديده و صفات زيبا كه عورتهاى معنوى را مىپوشاند چنان كه دنبالهء آيه چنين معنايى را تاييد مىكند كه مىفرمايد :\r\n وَ لِباسُ التَّقْوى ذلِكَ خَيْرٌ  در اين صورت نزول آن\r\n\r\n\r\n","description":"","footnote":"\r\n( 1 ) ريش بالكسر پر مرغ ارياش و رياش بالكسر جمع و جامه و لباس پاكيزه و ارزانى و مال و معاش . . . . ( منتهى الارب فى لغة العرب ج 2 ص 490 چاپ كتابخانهء سنايى تهران - ايران ) .\r\n","page_name":" 257 ","page_number":257},
  {"content":"\r\n\r\nواضح است ، و اضافهء ( لباس ) به ( تقوى ) از قبيل اضافه خاصّ به عام است ، يا اضافهء مسبّب به سبب ، يا اضافه مشبّه به ، به مشبّه است .\r\nزيرا كه مفهوم تقوى اگر چه به عدم ( جنبهء نهى از انجام عمل را دارد ) بر مىگردد ، ولى تقوى داراى يك حقيقت وجودى است كه به سبب آن تنزّه و پاكى ، خصلت‌هايى حاصل مىشود كه به وسيلهء آن عورت‌هاى معنوى و نقايص نفسانى پوشيده مىشود و تجمّلات و زيباييهاى انسان حاصل مىشود ، در خبر است : امّا لباس تقوى ، پس آن عفاف است .\r\nزيرا عورتى براى عفيف آشكار نمىشود اگر چه از لباس عارى باشد ، و فاجر عورتش آشكار است اگر چه لباس پوشيده باشد .\r\nو واسطه قرار گرفتن اسم اشاره بين مبتداء و خبر به جهت اهميّت دادن به آن لباس ، و تصوير امر معنوى به صورت مجسّم و حاضر است ، و ( لباس التّقوى ) با نصب نيز خوانده شده تا عطف بر ( لباسا ) باشد .\r\n ذلِكَ مِنْ آياتِ اللَّهِ  يعنى فرو فرستادن لباس با احتياج شديد شما به آن يا بهتر بودن لباس تقوى به نحوى كه بر شما مخفى نباشد ، يا خود لباس تقوى ، همهء اين‌ها از آيات علم و حكمت و قدرت خداست .\r\n لَعَلَّهُمْ يَذَّكَّرُونَ  شايد متذكّر گردند . خطاب را از آنها برگرداند و به غير ( هم ) التفات نمود تا عموميّت پيدا كند .\r\nيعنى لباس تقوى براى رسيدن به آن هدف غايتى است كه\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n( ذكر ) مىباشد يا هدف قرار دادن لباس به عنوان بيان آيات خداست .\r\n يا بَنِي آدَمَ  نداى ديگرى براى آنهاست بعد از ذكر نعمت پوشانيدن عورتهاى آنها تا اين كه آنها را از چيزى كه نعمت را زائل مىكند ، نهى نمايد .\r\n لا يَفْتِنَنَّكُمُ الشَّيْطانُ  شيطان شما را فريب ندهد به اين كه درخت نفس و ثمره خواستهاى نفس را زينت دهد و شما را به آن حريص و آزمند گرداند ، و در نتيجه آن نعمت را از شما زائل كند .\r\nكلمه ( يفتننّ ) از ( فتن الى النّساء به صيغهء مجهول است يعنى حرص به آنها روى كرده است و اراده فجور و زنا نمايند .\r\n كَما أَخْرَجَ أَبَوَيْكُمْ مِنَ الْجَنَّةِ  چنان كه به سبب ابتلاى به درخت نفس ، پدر و مادر شما را از بهشت خارج ساخت .\r\n يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ ، مِنْ حَيْثُ لا تَرَوْنَهُمْ  جامهء عزّت را از تن آن دو بركند و قبايح آنها را در نظرشان پديد آورد ، شيطان و يارانش شما را مىبينند در صورتى كه شما آنها را نمىبينيد .\r\nزيرا كه آنها از اهل ملكوت سفلى هستند ، و بشر آنها را با چشم ملكى ( اين جهانى ) نمىبيند ، بلكه با بصيرت ملكوتىاش مىبيند ، اين جمله دليلى است براى بر حذر داشتن و يادآورى است و از نهى استفاده شده تا تأكيدى بر آن باشد و چون در اينجا اين سؤال پيش مىآيد كه براى هيچ كس رهايى از فريب شيطان\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nممكن نيست ، چون شيطان دشمن و مخفى است ، و راههاى عداوتش نيز مخفى است ، پس ديگر فايده‌اى براى نهى و تحذير باقى نمىماند .\r\nخداى تعالى در جواب اين سؤال فرمود كه وجه خلاصى از شيطان ، ايمان به آخرت و خروج از رسوم و عادت است ، زيرا ما براى شياطين تصرّف و تسلّطى بر كسى كه اين صفت را داشته باشد قرار نداديم .\r\n إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ  ما شيطان را سرپرست كسانى قرار داديم كه ايمان نياورند ، چون ما شياطين و آنان را به حال خود رها كرديم ، و بين آنها ملائكهء محافظ قرار نداديم .\r\nترجمه و تفسير آيات 30 - 28\r\n\r\n[ سوره الأعراف ( 7 ) : آيات 28 تا 30 
  ]\r\nوَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ ( 28 ) قُلْ أَمَرَ رَبِّي بِالْقِسْطِ وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ كَما بَدَأَكُمْ تَعُودُونَ ( 29 ) فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ وَ يَحْسَبُونَ أَنَّهُمْ مُهْتَدُونَ ( 30 )\r\n\r\nترجمه :\r\n( 7 / 30 - 28 )\r\nآنها كه چون كار زشتى كنند گويند : كه ما پدران خود را بدين كار يافته‌ايم و خدا ما را بر آن كار امر كرد ، بگو اى پيامبر :\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nهرگز خدا امر به اعمال زشت نكند جز آنكه آنچه را شما از نادانى خود مىكنيد به خدا مىبنديد .\r\nبگو اى رسول ما :\r\nپروردگار من شما را به عدل و درستى امر كرده و نيز فرموده است : در هر عبادت روى به حضرت او آوريد ، و خدا را از سر اخلاص بخوانيد كه چنان كه شما را در اوّل آفريد ديگر بار به‌سويش بازآييد ،\r\nگروهى به طاعت خدا رهنورد و گروهى به پيروى شيطان و در گمراهى ثابت ماندند ، زيرا خدا را گذارده شياطين را به دوستى اختيار كردند و گمان مىكنند كه راه درست را يافته‌اند .\r\n\r\nتفسير\r\n وَ إِذا فَعَلُوا فاحِشَةً قالُوا  يعنى هرگاه كار زشتى انجام دهند به زبان قال يا حال مىگويند :\r\n وَجَدْنا عَلَيْها آباءَنا  يعنى اعتماد و اطمينان كردند بر آنچه كه به آن عادت كرده‌اند و عاداتشان را به خدا نسبت داده‌اند ، چنان كه آن شأن عموم مردم است .\r\n وَ  و گفتند  اللَّهُ أَمَرَنا بِها قُلْ  خدا ما را به آن امر كرده است ، در مقام ردّ آنها كه عادت‌ها را به خدا نسبت مىدهند به آنها بگو :\r\n إِنَّ اللَّهَ لا يَأْمُرُ بِالْفَحْشاءِ  مقصود از ( فحشاء ) آن نيست كه عقل و شرع به سبب صورت آن را قبيح مىدانند ، بلكه مقصود هر چيزى است كه از نفس صادر شود و در جهت هدف نفسانى باشد ، اعمّ از اين كه صورت آن طورى باشد كه شرع آن را تقرير\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكرده يا طورى باشد كه شرع از آن نهى كرده است .\r\nبنابراين نماز به قصد ريا ، يا به قصد جاه يا مال يا حفظ مال يا عرض يا خون ، فاحشه است .\r\n أَ تَقُولُونَ عَلَى اللَّهِ ما لا تَعْلَمُونَ  در خبر است كه كسى نبايد تصوّر كند ، كه خداوند به زنا و شرب خمر و چيزى از اين امور حرام ، امر كرده است ، بلكه اين در ائمّهء جور است كه ادّعا كردند كه خدا امر كرده به قومى اقتدا بكنند كه خدا آنها را امر به اقتدا نكرده است ، و اين معنى تفسيرى را كه ما براى فحشا كرديم تأييد مىكند ، و همچنين اين قسمت قول خداى تعالى :\r\n قُلْ أَمَرَ رَبِّي بِالْقِسْطِ  بگو كه پروردگارم مرا به قسط امر مىكند كه عبارت قبل آن را تاييد مىكند .\r\nزيرا كه قسط وسط قرار گرفتن نفس است در افعال و اقوال و احوال و اخلاق و عقايد ، بين تفريط از غرض‌هاى عقلى و افراط در آن ، به نحوى كه به چيزهاى نهىشده ، مانند اغراض دنيوى بكشاند .\r\n وَ أَقِيمُوا وُجُوهَكُمْ عِنْدَ كُلِّ مَسْجِدٍ  و اين تأييد مىكند آنچه را كه در خبر در مورد تفسير فحشاء آمده بود ، و اقامه وجه ، برگردانيدن آن از انحراف است به سوى قبله‌اى كه شايسته است به آن توجّه كند ، و قبله‌اى كه بدن به سوى آن توجّه مىكند ( كعبه ) شريف‌ترين نقطه روى زمين است ، و قبلهء وجه نفس ، قلب است ، و قبلهء وجه قلب روح است ، و قبلهء روح ولايت مطلقه است و قبلهء همه ، عبارت از\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nخليفة اللّه است .\r\nو مسجد نيز اعمّ از مسجدهاى گلى و مسجدهاى روحانى است از قبيل قلب ، و روح ، و ولايت مطلقه ، و ايّام متبرّكه و ساعات شريف از هر روز و مسجدهاى بشرى كه آنان جانشينان خدا در زمين و بيوت او براى خلق خدا هستند ، و اصل همه ( خليفة الله الاعظم ) خليفهء اعظم خدا يعنى على عليه السّلام است .\r\nو آوردن لفظ ( وجوه ) به صورت جمع كثرت ( جمع الكثرت ) مضاف كه مفيد استغراق ( شامل همهء مراتب وجوه ) است و آوردن كلمهء ( كلّ ) در جانب مسجد براى اشاره به تعميم وجه و مسجد است . و مسجد در اينجا در خبر به ائمه عليهم السّلام تفسير شده است .\r\n وَ ادْعُوهُ  يعنى بخوانيد پروردگارم را يا بخوانيد مسجد را ، و آن عطف بر ( اقيموا ) مىباشد چنان كه ( اقيموا ) عطف بر ( امر ربّى ) است تا مقول ( قل ) باشد ، يا عطف بر ( امر ) است به تقدير ( قال ) تا مقول قول خداى تعالى باشد ، و معنى آن اين است : بخوانيد پروردگار مرا يا مسجد را بدين ترتيب كه خانه‌هاى دلهايتان را از چيزى كه مانع دخول او به بيت و تسلّط او به آن است تصفيه كنيد ، سپس با زبان قال و حال و استعدادتان دخول او را استدعا كنيد ، زيرا كه قلب مؤمن عرش رحمان و بيت خداست كه اجازه داده شده تا به مرتبهء بلند و رفيع برسد چنان كه مولوى مىگويد :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n هر كه خواهد همنشينى با خدا * گو نشيند در حضور اولياء \r\nو چنان كه گفته شده :\r\n مسجدى كو اندرون اولياست * سجده‌گاه جمله است ، آنجا خداست \r\nلذا داخل آن نمىشود مگر بعد از تصفيهء آن از چيزهايى كه مناسب و لايق خداى تعالى نيست ، و در سورهء بقره در آيهء ( و من اظلم ممّن منع مساجد اللّه . . . تا آخر ) در تحقيق ( مسجد ) گذشت .\r\n مُخْلِصِينَ لَهُ الدِّينَ  يعنى طريق خواندن خدا را از غرض‌ها و هواها خالص گردانيده و از اراده و اختيارات خودتان چيزى به آن داخل نكنيد ، همانند ميّت كه بين دو دست غسّال قرار مىگيرد ، كه در اين صورت امتثال امرى را مىكنيد كه مىگويد : ( بميريد قبل از اينكه ميرانده شويد ) زيرا كه خداوند  كَما بَدَأَكُمْ  همان‌طور كه شما را آفريده است ، بدون اراده و اختيار و غرض و هوا از جانب شما .\r\n تَعُودُونَ  به سوى خدا بازگشت مىكنيد ، پس هر كس كه بخواهد به سوى خدا بازگشت كند ، از جميع چيزهاى منسوب به خودش بايستى خارج شود .\r\nو گرنه ملائكهء غلاظ و شداد ( فرشتگان خشن و سختگير ) او را بازگشت مىدهند ، مانند بازگشت دادن بندهء جنايتكار فرارى به سوى صاحب و مولايش جهت بازخواست .\r\nيا اين كه معنى آيه اين است كه خدا را بخوانيد در حالى كه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمنتظر ورود بر او هستيد ، و طاعت و عبادت را براى او خالص گردانيد .\r\nزيرا همان‌طور كه شما را آفريده است به سوى او بر مىگرديد و خداوند جزاى طاعات شما را خواهد داد .\r\nبه هر تقدير قول خداى تعالى :  كَما بَدَأَكُمْ تَعُودُونَ  در مقام آوردن علّت و دليل است .\r\n فَرِيقاً هَدى  جمله حاليه است يا مستأنف جهت بيان حال بندگان در هنگام بازگشت چنان كه در خبر است . يا به صورت مطلق حال بندگان را بيان مىكند از باب ترغيب و تحذير است كه مىفرمايد در حالى كه خداوند مردمى را هدايت مىكند .\r\n وَ فَرِيقاً حَقَّ عَلَيْهِمُ الضَّلالَةُ إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ  تعليل تحقّق ضلالت و گمراهى است ، و مراد از شياطين ، شياطين جنّ است در زينت بخشيدن آرزوها و خواسته‌ها ، و شياطين انس است در تزيين باطل آنها به صورت حقّ از قبيل پيشوايان ستم پيشه و پيروان آنها .\r\n وَ يَحْسَبُونَ أَنَّهُمْ مُهْتَدُونَ  آنها گمان مىكنند كه در پيروى از عادات و آرزوها و استنباط احكام خدا از طريق آراى خويش و استبداد به آنهايى كه از قياس‌ها و استحسانات استنباط شده است ، به راه راست و هدايت هستند .\r\nو آنها كه در گرفتن احكام خدا از كسانى كه به اخذ و پيروى از آنها مأمور نيستند و داورى بردن به كسانى كه خداوند\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nامر به كفر به آنها كرده است ، و در عمل كردن به چيزى از كسى كه امر شده از او بگيرند .\r\nيعنى از كسى كه خدا و رسولش به اطاعت از او تصريح كرده‌اند نگرفته‌اند و مىپندارند بر هدايتند ( در حالى كه چنين نيست ) خلاصه هر كس آيين خود را از كسى كه از جانب خدا و رسول و اوصيايش كه بطور خصوص يا عموم در مورد او تصريح نشده باشد گرفته باشد و از شخصى كه در حقّ او تصريح شده باشد نگرفته باشد قول و فعل و حال او همه ضلالت و گمراهى است اعمّ از اين كه مستبدّ به رأى خود باشد ، يا از كسى ديگر گرفته باشد كه در حقّ او تصريح نشده است ، خواه آن غير از كسانى باشد كه مستبدّ به رأى و از ائمّهء جور است يا از كسانى است كه تقليد علما و پدران را به خود بسته است .\r\nو اعمّ از اين كه آنچه كه گرفته است موافق صورت احكام خدا باشد يا نباشد سپس بعد از تنبيه بر وجوب توجّه صورتها در هر مسجد به سوى قبله و خالص گردانيدن دين براى خدا خطاب را از رسول صلّى اللّه عليه و آله و سلم به سوى خلق برگردانيد .\r\nترجمه و تفسير آيات 32 - 31\r\n\r\n[ سوره الأعراف ( 7 ) : آيات 31 تا 32 
  ]\r\nيا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَ كُلُوا وَ اشْرَبُوا وَ لا تُسْرِفُوا إِنَّهُ لا يُحِبُّ الْمُسْرِفِينَ ( 31 ) قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الْآياتِ لِقَوْمٍ يَعْلَمُونَ ( 32 )\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nترجمه :\r\n( 7 / 32 - 31 )\r\nاى بنىآدم زينتهاى خود را در مقام عبادت با خود برگيريد ، و بخوريد و بياشاميد و اسراف نكنيد كه خدا مسرفان را دوست نمىدارد .\r\nبگو : اى بنى اسرائيل چه كسى زينتهاى خدا را براى بندگان خود آفريده حرام كرده است و از صرف روزى حلال و پاكيزه منع كرده است بگو : اين نعمت‌ها در دنيا براى اهل ايمان است ، و خالص اين‌ها ( قدرت كامل و بدون الم ) و نيكوتر از اين‌ها در آخرت براى آنان خواهد بود . ما آيات خود را براى اهل دانش چنين روشن بيان مىكنيم .\r\n\r\nتفسير\r\n يا بَنِي آدَمَ خُذُوا زِينَتَكُمْ  اى بنىآدم از آن چيزى كه زيبايى و جمال شما به آن است ، از قبيل پاكيزگى بدن از پليديها و آلودگىها ، و لباس‌هاى زيبا و پاكيزه ، زيبا كردن مويهاى سر و ريش با شانه كردن ، و غير اين‌ها از چيزهايى كه زينت مىدهد از روغن‌ها و خضاب ، و از قبيل كارهاى پسنديده ، و اقوال فصيح كه روشن‌كنندهء امور آخرت ، از قبيل محبّت خويشاوندان و عقايد صحيح ، و نيز احوال و اخلاق زيبا و مكاشفات صحيح و مشاهدات قلبى و معاينات روحى ( هر چه از اين قبيل ) باشد با خود برگيريد .\r\n عِنْدَ كُلِّ مَسْجِدٍ  و بيان مسجد و وجه دخول لفظ عموم بر آن و اين كه اصل همهء اين‌ها عبارت از خليفهء خدا در زمين است گذشت . و زينت و مسجد در اين آيه و غير آن به آنچه كه ما\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nذكر كرديم تفسير شده است ، و هر كس بخواهد بر آنچه كه از معصومين وارد شده است بيشتر اطّلاع پيدا كند ، به كافى و صافى و غير آن دو رجوع كند .\r\n وَ كُلُوا وَ اشْرَبُوا  بخوريد و بياشاميد زيرا كه زينت و خوردن و آشاميدن براى شما مباح است و با اقامهء وجوه « 1 » در مساجد منافاتى ندارد . بلكه شما را براى اين كار تقويت مىبخشد ، تعميم خوردن و آشاميدن ( مانند تعميم زينت ) واضح است .\r\n وَ  و لكن  لا تُسْرِفُوا  اسراف نكنيد ، به طورى كه آن چنان در زينت كردن افراط كنيد ، كه از توجّه به حقّ وامانيد ، زيرا كه نفوس شما مشغول به تحصيل زينت و قيمت آن و حفظ آن از كثيف و آلوده شدن مىشود ، و همچنين در خوردن و نوشيدن و در پاكيزه كردن خوراكيها و نوشيدنيها افراط نكنيد زيرا خوردن و آشاميدن بيش از اندازهء اشتها ، موجب زيان در كالبد و روان و كسالت و اشتغال شماست .\r\n إِنَّهُ لا يُحِبُّ الْمُسْرِفِينَ  خداوند اسراف‌كاران را در هر چيزى كه باشد دوست ندارد . زيرا كه اسراف در همهء افعال و اقوال و احوال جريان دارد ، چنان كه در خبر وارد شده است : در جواب كسى كه پرسيده است آيا در وضو اسراف هست يا نه ؟\r\nامام فرمود : بلى ، در وضو اسراف هست اگر چه بر سر نهر بوده\r\n\r\n\r\n","description":"","footnote":"\r\n( 1 ) اشاره به آيه 29 همين سوره ( اعراف ) كه مىفرمايد : به سوى هر مسجدى روى آوريد در حالى كه با اخلاص دعا مىكنيد و او را مىخوانيد و دين را براى او مىدانيد .\r\n","page_name":" 268 ","page_number":268},
  {"content":"\r\n\r\nباشى ، چون استعمال قوا و اعضا در هر كارى زيادتر از مقدار تحصيل حقيقت آن فعل و زيادتر از تحصيل كمالات آن اعم از اين كه فعل واجب باشد يا مستحب يا مباح ، اسراف محسوب مىشود و اين معنى بر حسب تنزيل است . امّا بر حسب تأويل و باطن ، اسراف در خوردن و آشاميدن و پوشيدن به اين است كه در مورد هر يك از آنها نفس بر عقل غلبه كرده و از امر و نهى غفلت كند ، كه آن اسراف در تحصيل كردن مشتهيّات و خواستهاى نفس است تا جايى كه بر عقل و امر الهى غالب شود .\r\n قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ  گويا كه ترك زينت و ترك مأكول و مشروب پاكيزه را از لوازم عبادت و طلب آخرت مىشمردند ، پس آنها را اوّلا امر به تزيين و اكل و شرب نمود ، و ثانيا از باب تأكيد تحريم آن را انكار نمود . و توصيف زينت به اخراج براى بندگانش جهت اشاره به اين است كه زينت اوّلا و بالذّات براى كسى است كه عبد خدا باشد و براى غير او به تبعيّت حاصل مىشود ، نه اين كه براى بندگان به خاطر عبادتشان حرام باشد .\r\n وَ الطَّيِّباتِ مِنَ الرِّزْقِ  رزق اعمّ است از رزق بدنى ، نباتى ، حيوانى ، انسانى و روحانى از روزىهاى روانها و دلها و جانها .\r\n قُلْ هِيَ لِلَّذِينَ آمَنُوا فِي الْحَياةِ الدُّنْيا  بدان كه دنيا و آخرت ذاتا براى خليفهء خدا خلق شده است ، و اين يكى از معانى و وجوه قول خداى تعالى است .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n( لولاك لما خلقت الافلاك ) ( اگر تو نبودى افلاك را خلق نمىكردم ) .\r\nپس هر كسى به آن خليفه متّصل شود ( به سبب اتّصال تقليدى كه آن قبول دعوت ظاهرى و قبول چيزى است كه به سبب بيعت عام ، بر آن پيمان بسته ، و با معاهدهء اسلامى دستش را به دست خليفه داده و با او بيعت كرده است ، يا اين كه با معاهده ايمانى متّصل به خليفه شده است ) .\r\nايمان كه صورت نازلهء خليفه است ، در پايين‌ترين مراتب قلب كه همان سينه است داخل مىگردد و سپس صورت ديگرى كه داراى ملكوتيّت است در مرتبهء ديگرى از قلبش كه از مرتبه قبلى بالاتر است داخل مىشود ، و همين‌طور ادامه دارد تا آنجا كه با حقيقت خليفه متحقّق مىشود ، در اينجاست كه دنيا و آخرت به مقدار اتّصالش به او تعلّق مىيابد و از خليفه بر حسب درجهء اتّصالش ارث مىبرد ، و هر كس كه هيچ يك از اين اتّصالها را نداشته باشد دنيا و آخرت بر او حرام مىشود ، و هرگاه غلبه بر دنيا بكند و چيزى از آن را مالك شود آن چيز در دست او غصبى خواهد بود .\r\nو لذا خداوند فرمود :\r\n هِيَ لِلَّذِينَ آمَنُوا فِي الْحَياةِ الدُّنْيا  ( آن براى آنانى است كه در زندگى دنيوى ايمان آورده‌اند ) و آن را مقيّد به رها شدن از دست غير نكرد ، يعنى خواه غير مؤمنين بر دنيا غلبه بكنند يا نه ، و چون در آخرت غلبه غير امكان ندارد خداى تعالى فرمود :\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n خالِصَةً يَوْمَ الْقِيامَةِ  و در روز قيامت نيز خاص آنها باشد .  خالِصَةً  با رفع و با نصب خوانده شده ، و اعراب آيه چنين است كه  هِيَ  مبتداست و  لِلَّذِينَ آمَنُوا  خبر آن است ، يا اين كه  لِلَّذِينَ آمَنُوا  حال است ، و  فِي الْحَياةِ الدُّنْيا  خبر است ، يا  فِي الْحَياةِ الدُّنْيا  خبر بعد از خبر است ، يا حال است از فاعل آمنوا يا از مستتر در ظرف ، يا ظرف لغو « 1 » است متعلق به آمنوا يا به للّذين آمنوا يا به عاملى از افعال خاصّ تام كه حال است ، يا خبر بعد از خبر ، يا خبر مبتداى محذوف است مانند : ( مغضوب عليها فى الحياة الدنيا ) و لفظ  خالِصَةً  بنا بر قرائت رفع ، خبر  هِيَ  است  خالِصَةً  ، مبتدا يا خبر بعد از خبر خالصة خبرى بعد از خبر  فِي الْحَياةِ الدُّنْيا  است ، يا خبر مبتداى محذوف ، و بنا بر قرائت نصب  خالِصَةً  حال است از يكى از عوامل سابق .\r\nنقل است كه امام صادق عليه السّلام « 2 » بعد از آنكه نهرهاى زمين را ذكر كرد فرمود : هر چه را كه سيراب كند و هر چه كه سيراب شود آن مال ماست و هر چه كه براى ماست براى شيعيان ما مىباشد ، و براى دشمنان ما چيزى از آن نيست مگر اين كه غصب شده باشد .\r\n\r\n\r\n","description":"","footnote":"\r\n( 1 ) ظرف لغو ، جار و مجرورى است كه متعلّق به فعل خاصّ باشد كه قبل از آن آمده است .\r\nمانند  ( فِي الْحَياةِ الدُّنْيا )  كه متعلّق به ( آمنوا ) مىباشد .\r\nامّا اگر قبل از جار و مجرور نباشد آن جار و مجرور را ظرف مستقرّ گويند كه عامل آن از افعال عموم ( افعال ناقصه مانند ( كان ) مىباشد كه حذف شده است ، مانند علىّ فى البيت كه ( فى البيت ) ظرف مستقرّ و متعلّق به عامل محذوف ( كان ) مىباشد .\r\n( 2 ) تفسير صافى ج 2 ص 183 . تفسير البرهان ج 2 ص 4 . برهان الشرائع ج 1 و 3 ص 186 . الكافى ج 20 ص 58\r\n","page_name":" 271 ","page_number":271},
  {"content":"\r\n\r\nو اين كه ولىّ و دوستدار ما وسيع‌تر از بين اين و آن است .\r\nيعنى بين آسمان و زمين ، سپس اين آيه را تلاوت فرمود :\r\n قُلْ هِيَ لِلَّذِينَ آمَنُوا فِي الْحَياةِ الدُّنْيا  يعنى آنچه كه در دنيا در دست ديگران غصب است در روز قيامت خالص و بدون غصب متعلّق به صاحب اصلى آنان است .\r\nو در قول خداى تعالى :  أُحِلَّ لَكُمُ الطَّيِّباتُ  بعد از قول خدا :  الْيَوْمَ يَئِسَ الَّذِينَ كَفَرُوا مِنْ دِينِكُمْ  و بعد از قول خداى تعالى :  الْيَوْمَ أَكْمَلْتُ لَكُمْ دِينَكُمْ  اشاره به اين معنى است .\r\n كَذلِكَ نُفَصِّلُ الْآياتِ  اين گونه آيات تكوينى را از قبيل استحقاق هر چيزى به آنچه كه حقّ و لايق آن است و دادن حقّ هر صاحب حقّى را به سبب آيات تدوينى تفصيل و گسترش مىدهيم .\r\n لِقَوْمٍ يَعْلَمُونَ  براى كسانى كه در سلوك به آخرت به شدّت گام بر مىدارند ، و در علمشان فزونى مىبخشند ، زيرا كه علم عبارت از چيزى است كه ازدياد داشته باشد و متعلّق به آخرت باشد ، و هر ادراكى كه متعلّق به آخرت نباشد ، يا متعلّق به آخرت باشد و لكن اشتداد نداشته باشد به واسطهء اغراض دنيوى متوقّف بوده ، يا رو به پايين باشد نزد اهل اللّه علم ناميده نمىشود ، بلكه آن جهل است ، و اگر اسم علم بر آن اطلاق شود از باب همانندى و همراهى با مخاطبان آنان است .\r\nپس كم اتّفاق مىافتد كه از چيزى كه مشعر به ذمّ آن باشد منفكّ گردد يا اسم علم از آن نفى نشود  وَ لَقَدْ عَلِمُوا لَمَنِ اشْتَراهُ \r\n\r\n","description":"","footnote":"","page_name":" 272 ","page_number":272},
  {"content":"\r\n\r\n ما لَهُ فِي الْآخِرَةِ مِنْ خَلاقٍ وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  « 1 »  يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  « 2 »  ذلِكَ مَبْلَغُهُمْ مِنَ الْعِلْمِ  « 3 » و تنها مردم نمايان آنها را عالم ناميده‌اند در حالى كه آنها جز از ظنّ و گمان پيروى نمىكنند و فقط حدس و تخمين مىزنند .\r\nو از همين جاست كه ائمّه عليه السّلام شيعيانشان را كه با بيعت خاصّ ولوى با آنها بيعت كرده و ايمان در قلوبشان داخل شده است علما و عرفا ناميده‌اند ، كه به طريق حصر فرموده‌اند :\r\nشيعيان ما علما هستند ، و شيعيان ما عرفا هستند .\r\nپس هر كسى كه سالك به آخرت و سيركننده به سوى خدا به وسيلهء اقتدا كردن به امام حقّ منصوص از جانب خدا نباشد عالم ناميده نمىشود . اگر چه علوم حكمت و ظنون فردى او به حدّ اعلى رسيده باشد ، ولى او از تفصيل آيات بهره‌اى نمىبرد .\r\nزيرا كه نظر او به آيات از جهت خود آنها ، يا از حيث جهات دنيوى آنهاست ، نه از آن جهت كه آن آيات دالّ بر خدا و امور آخرت باشد .\r\nچنان كه از امام صادق عليه السّلام نقل شده كه به ابو حنيفه در\r\n\r\n\r\n","description":"","footnote":"\r\n( 1 ) بقره ( 2 ) ، آيه 102 : آنان به يقين مىدانستند كه خريداران آن جادو را در آخرت بهره‌اى نيست و خود را به بد چيزى فروختند اگر مىدانستند .\r\n( 2 ) روم ( 30 ) ، آيه 7 : آنان به ظاهر زندگى آگاهند و از آخر بىخبرند .\r\n( 3 ) نجم ( 53 ) ، آيه 30 : منتهاى دانششان همين است .\r\n","page_name":" 273 ","page_number":273},
  {"content":"\r\n\r\nضمن صحبتشان فرمودند :\r\nمن تو را چنان نمىبينم كه از كتاب خدا حرفى بدانى .\r\nو هر كس متوسّل به ائمه عليه السّلام شود به سبب اقتداى به آنها با بيعت ولوى اگر چه هيچ يك از حروف تهجّى را نخوانده باشد ، او عالم و عارف است ، و او از آيات و تفصيل آن بهره مىبرد ، زيرا كه نظر او به اشياى آفاقى و انفسى از جهت صدور آنها از خدا و دلالت آنها بر او مىباشد .\r\nو چون خداى تعالى اكل و شرب را براى آنها مباح گردانيد و آن را با اختصاص زينت و رزق‌هاى پاكيزه به آنها تاكيد كرد خواست به پيامبرش امر كند تا محرّمات ذاتى و آنچه كه موجب حرمت مباحات مىشود يعنى محرّمات عرضى را بيان كند تا پاكيزه از غير پاكيزه روشن گردد .\r\nترجمه و تفسير آيات 37 - 33\r\n\r\n[ سوره الأعراف ( 7 ) : آيات 33 تا 37 
  ]\r\nقُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ ( 33 ) وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ ( 34 ) يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ ( 35 ) وَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ ( 36 ) فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ أُولئِكَ يَنالُهُمْ\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nنَصِيبُهُمْ مِنَ الْكِتابِ حَتَّى إِذا جاءَتْهُمْ رُسُلُنا يَتَوَفَّوْنَهُمْ قالُوا أَيْنَ ما كُنْتُمْ تَدْعُونَ مِنْ دُونِ اللَّهِ قالُوا ضَلُّوا عَنَّا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 37 )\r\n\r\nترجمه :\r\n( 7 / 37 - 33 )\r\nبگو اى پيامبر : كه خداى من هرگونه اعمال زشت را ، چه در آشكار و چه در پنهان و گناهكارى و ستم ، حقّ و شرك به خدا را كه براى آن شرك هيچ دليلى نداريد و اين كه چيزى را كه نمىدانيد از جهالت به خدا نسبت مىدهيد حرام كرده است .\r\nهر قومى را دورهء اجل معيّنى است كه چون فرارسد لحظه‌اى مقدّم و مؤخّر نتوانند كرد .\r\nاى فرزندان آدم چون پيامبرانى از جنس شما بيايند و آيات مرا براى شما بيان كنند پس هر كه تقوى پيشه كرد و به كار شايسته شتافت هيچ ترسى از گذشته و آينده بر آنها نخواهد بود ( نه در دنيا و نه در عقبى ) ،\r\nو آنان كه آيات خدا را تكذيب كرده و نسبت بدان سركشى و تكبّر ورزند آنها اهل دوزخند و در آن جاويد معذّب خواهند بود .\r\nپس كيست ستمكارتر از آن كه بر خداى دروغ ببندد ؟ يا آيات خدا را تكذيب كند ؟ آنان بر طبق كتاب ( قضا و قدر الهى يا نامهء اعمال ) به كيفر اعمال خويش خواهند رسيد و هنگامى كه فرستادگان ( ملك‌الموت و فرشتگان قبض روح ) قبض روح او كنند گويند چه شدند آنهايى را كه به جاى خدا به ربوبيّت خوانديد ؟ پاسخ دهند آنها همه از نظر ما نابود و ناپديد شدند و آنها بر زيان خويش گواهى دهند كه كافر بوده‌اند و راه هدايت نپيموده‌اند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nتفسير\r\nپس خداى تعالى به طريق حصر پنج چيز را ذكر كرد كه به سه چيز كه اصول محرّمات است بر مىگردد .\r\nبدان كه خداى تعالى انسان را از نطفه ضعيفى آفريده است ، كه نمىتواند صورت خودش را حافظ و نگهبان باشد ، و در آن نطفه ، لطيفه سيّاره‌اى به وديعت نهاد كه با قدم صدق بر طريق مستوى و خط مستقيم سالك الى اللّه است ، كه از جماديّت كه پايين‌ترين مرتبهء مواليد است به سوى نباتيّت ، سپس از آن به سوى حيوانيّت ، سپس به بشريّت كه ملكوت بين دو ملكوت سفلى كه منزلگاه شياطين و اجنّه و زندان متكبّرين و عذاب‌شده‌ها از بنىآدم است و ملكوت علوى كه منزلگاه ملائكهء صاحبان بال و دار خوشبخت‌ها و اصحاب يمين است ، حركت مىكند .\r\nپس آنگاه كه علم او با خدا و آگاهى او با آگاهى خدا استحكام پيدا كرد ، و اراده و اختيار و تميزش بين خير و شرّ حقيقى تقويت پيدا كرد مستعدّ و آماده قبول تكليف و دعوت نبوى مىشود ، پس اگر توفيق يار او شد و دعوت نبوى را درك كرد و آن دعوت را قبول نمود و تحت حكم دعوت‌كننده مطيع شد مسلمان شده و آماده بر توحيد حقيقى و ايمان و قبول دعوت باطنى ولوى مىگردد كه در اين هنگام به اعتبار اشراف او بر ايمان و توحيد مؤمن ناميده مىشود .\r\nو اگر دعوت عامّ را درك نكرد ، يا آن را قبول نكرد ، يا طبق\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمقتضاى آن عمل نكرد ، يا اين كه آمادگى نزديك ( استعداد قريب ) او نسبت به دعوت خاص باطل شد كافر مىگردد ، و نيز هرگاه از طريق قلب و علاماتش و طريق توحيد و نشانه‌هايش پنهان گشت .\r\nيا اين كه استعداد قريب او براى قبول دعوت خاصّ باطل نشد و استعداد و آمادگى نزديك او باقى ماند ولى از قوّه و استعداد به فعليّت نرسيد باز هم كافر است و هرگاه بنا به اقتضاى استعداد توجّهش به سوى چيزى معطوف گردد كه طالب آن شود ، و او را بر طريق قلب دلالت كند امّا آن را از قوّه به فعل در نياورد و از آن حالت خارج شود ، باز هم كافر است ، و گاهى بر عكس به چيزى كه نفس و هواهايش اقتضا مىكند از قبيل مشتهيات حيوانى توجّه مىكند ، در اين صورت نيز او مؤمن و موحّد نمىباشد نه حقيقتا نه مجازا ، و در صورتى كه آن استعداد قريب براى او باقى نماند ، كافر است أعمّ از اين كه به دين و كتاب و پيامبرى اقرار بكند و مسلمان و مؤمن ناميده شود يا اين كه اقرار نكند و كافر ناميده شود .\r\nيا اين كه در صورت باقى ماندن استعداد ، مشرك باشد .\r\nاعم از اين كه شرك به خدا در ظاهر از قبيل بت و ستاره و غير آن دو باشد و يا اين كه به دين و پيامبرى اقرار بكند يا نكند ، و اعم از اين كه با پيامبر يا ولىّ وى ، براى بيعت عامّ يا خاصّ بيعت كرده باشد يا بيعت نكرده باشد ، و خواه متّصل و معتقد به ائمهء جور و مظاهر شياطين باشد يا نباشد ، باز كلمهء شرك در مورد او صادق\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاست .\r\nو به همين معنى كفر و شرك در آيات تفسير به كفر به ولايت و شرك به ولايت شده است ، و اين كفر و شرك غير از كفر و شرك ظاهرى است چون ممكن است مسلمان و مؤمنى نيز به آن دو متّصف گردند ، و كافر به اين معنى مطيع نفس و شيطان است و افعال و اخلاق او جز ناشى از اطاعت نفس و شيطان نيست .\r\nو آن افعال يا در قبح و زشتى به نهايت رسيده است به نحوى كه شرع و عقل و عرف آن را قبيح مىشمارند مانند زنا و لواط و درندگى مفرط و حرص و آز مفرط از چيزهايى كه هر كس آن را قبيح مىشمارد و فاعل آن در حين انجام عمل و حتّى از امثال خودش مخفى مىدارد كه آن فواحش ناميده مىشود .\r\nو افعال جوارح كه اين چنين باشند فواحش ظاهرى است ، و رذائل نفس فواحش باطنى است .\r\nگاهى بعضى از افعال جوارح را فواحش باطنى مىنامند در صورتى كه عادت شده باشد به نحوى كه فاعل آن از مردم پنهان ندارد مانند نكاح زوجه پدر كه در جاهليّت بوده ، و مانند نكاح محارم كه در بين هندىها بوده ، و مانند جاسوسى و غيبت و تهمت و لقب‌هاى بد به همديگر نسبت دادن كه حرمت اين‌ها شديدتر از نكاح محارم است كه در بين مسلمانان شايع شده است .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nزيرا كه فاحشه بودن آنها از نظرهاى امثال فاعلش پنهان است .\r\nگاهى فاحشه باطنى تفسير مىشود به كارى كه فاعلش آن را مخفى بدارد ، مانند زنا و لواط .\r\nو فاحشه ظاهرى تفسير مىشود به كارى كه فاعلش آن را مخفى نمىكند مانند نكاح زوجه پدر ، بر عكس آنچه كه ذكر شد ، و اين تفسير وجه صحيح دارد .\r\nيا اين كه آن فعل در قبح به نهايت نرسيده به نحوى كه عقول جزئى امثال آن را قبح نمىشمارد ، و فاعلش از امثال خودش مخفى نمىدارد و آن عبارت از گناه است مانند شرب خمر و فقّاع .\r\nيا اين كه آن فعل به نحوى است كه عقول جزئى امثال آنان ، آن را خير و مدح فاعلش مىشمارد و فاعل فعل به اعلان و آشكار كردن آن مباهات و فخر مىكند مانند حكومت‌ها و قضاوت‌هاى غير شرعى كه شبيه قضاوت‌هاى شرعى است ، و ساير نسبت‌هاى شيطانى كه امثال آنان از مردم نادان ، آرزوى آن را دارند .\r\nبه عبارت ديگر يا اين است كه افعال و اخلاقش را به صورت افعال زنان يا به صورت افعال افراد خنثى و يا به صورت افعال مردان ظاهر مىسازد .\r\nبه عبارت ديگر فاعل فعل در نظرهاى عقول خطاپذير يا داراى خاصيّت زنانه است يا داراى خاصيّت خنثى يا داراى\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nخاصيّت مردانه است . و به اين سه معنى به سه كلمهء : فواحش ، اثم و بغى ، اشاره شده است .\r\nو حاصل حصر اين است : كه انسان يا كافر به كفر حقيقى است يا مشرك است به شرك حقيقى و يا مؤمن است . و هر چه كه از كافر صادر مىشود بر او حرام است چه قول باشد يا فعل يا اخلاق ، زيرا همهء آنها تابع كفر و حرام است و آن بر سه قسم منقسم مىشود كه به وسيلهء آنچه كه ذكر شد از ذكر كفر بىنياز است ، زيرا آنچه كه ذكر شد مستلزم كفر بوده و شامل محرّمات مشرك و مؤمن است كه از جهت كفر صادر مىشود .\r\nو مشرك داراى جهت كفر و جهت ايمان مىباشد ، و آثار مشرك از جهت كفر ملحق به آثار كفر است و از جهت ايمان ملحق به آثار ايمان . و آثار مؤمن از جهت ايمان براى او حلال است مگر اين كه قولى را بدون علم - طبق تفصيلى كه مىآيد - به خداوند نسبت بدهد .\r\nو چون مقصود از بغى مطلق تسلّط و بسط يد و حكومت و رياست است خداى تعالى آن را مقيّد به غير حقّ بودن نمود ، و بغى از ( بغى ، بغيا ) به معنى قدرتمند شدن است ، و احتياجى نيست كه قيد را بيان قرار دهيم كه خلاف ظاهر است .\r\nو قيد شرك آوردن به جايى كه برهان بر آن نيست اشاره به اين است كه مقصود از شرك به خدا ، شرك به ولايت است ، و شرك به ولايت تكوينى يا به سبب مرمّت معاش است ، يا لذّت بردن نفس ، و آن دو اگر از جهت امر الهى باشد مادام كه برهانى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبر آن نازل نشود شرك به خدا نمىشود . و شرك حال و شهودى به خدا جز شرك آوردن به هر دو ولايت تكوينى و تشريعى نيست ، پس در آنجا نيز مقيّد كردن به ظاهر و باطن ، بجا و صحيح است ، و احتياجى به تفسير متكلّفانه‌اى كه بعضى آورده‌اند ، نيست .\r\nو موحّد حقيقى : يا مشرف بر توحيد است يا اين كه قول و فعل و اعتقاد و اخلاقش در جهت توحيدش قرار دارد يا اين كه در جهت توحيد و ايمانش نيست .\r\nپس آنچه كه در جهت ايمان نباشد حلال نيست . چنان كه مولوى مىفرمايد :\r\n كفر گيرد ملّتى ملّت شود \r\nو آنچه كه از جهت ايمان صادر نشود ، ملحق به افعال كافر و منتسب به اخلاق او است . و لكن مؤمن به جهت قوى بودن محبّتش يا از جهت وجدان و شهودش يا از جهت عادت سابقى كه به سهل انگارى در سخن گفتن دارد گاهى بر زبانش چيزى جارى مىشود كه از عالم وقتش نگرفته است و به آن از ناحيه شهود و وجدان يقين پيدا نكرده است ، يا يقين پيدا كرده ولى موافق حال خودش يا حال شنونده به حسب وقت و مكان نمىباشد ، پس خداى تعالى از آن نهى كرده است ، اگر چه آن از جهت ايمانش صادر شده باشد .\r\nبنابراين تقدير قول خداى تعالى  ما لا تَعْلَمُونَ  چنين مىشود : ( ما لا تعلمون عينه او وقته ، او مستمعه ، او موافقته\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nلحاكم ) يعنى آنچه كه عين و مطلب آن يا وقت مناسب اداى آن ، يا شنوندهء آن يا موافقت آن را با حاكم نمىدانيد .\r\nو چون ائمّهء جور با آن محرّمات متحقّق مىشوند و آن محرّمات براى آنها ذاتى است تفسير آيه ، به ائمّهء جور صحيح مىشود ، و در بعضى از اخبار ، تفسير به سلاطين از بنى اميّه و ساير واليان جور شده است .\r\nو از امام صادق عليه السّلام « 1 » نقل شده است كه قرآن داراى ظاهر و باطن است ، پس جميع آنچه كه در قرآن خدا حرام شده محرّمات ظاهر است و باطن آن محرّمات ائمّهء جور است و جميع آنچه كه خداوند در قرآن حلال كرده ظاهر است و باطن آن حلال‌ها ، ائمّهء حقّ است .\r\nو سرّ مطلب همان چيزى كه ما گفتيم كه تحقّق و جوهرهء ائمّهء جور ، به وسيلهء جميع محرّمات است ، و ائمّهء حقّ كسانى هستند كه تحقّق و جوهرهء آنان با جميع محلّلات است .\r\nو از امام صادق عليه السّلام « 2 » در بيان  أَنْ تَقُولُوا عَلَى اللَّهِ ما لا تَعْلَمُونَ  است : از دو خصلت بر حذر باش كه در آن دو هلاك شد كسى كه به آن مهلكه رسيد يكى اين كه مبادا با رأى خودت فتوى بدهى و ديگر اين كه به آنچه كه نمىدانى به بيان آن خود را ملزم گردانى .\r\nو در روايت ديگرى است : كه نبايستى نسبت باطل به خدا\r\n\r\n\r\n","description":"","footnote":"\r\n( 1 ) تفسير صافى ج 2 ص 194 . تفسير البرهان ج 2 ص 13\r\n( 2 ) الكافى ج 10 ص 374 - تفسير الصّافى ج 2 ص 194 . الخصال ج 66 ص 52\r\n","page_name":" 282 ","page_number":282},
  {"content":"\r\n\r\nبدهى ، و به مردم به چيزى فتوى بدهى كه نمىدانى و غرض اين است كه اعتقاد و فتوى هرگاه به‌وسيله وحى يا تحديث يا به تقليد صاحب وحى و تحديث نباشد ، از قبيل نسبت دادن سخنى به خداست كه خود نمىداند .\r\nپس واى و سپس واى بر كسى كه در دين خود مستبدّ به رأى باشد بدون اينكه از اهلش گرفته باشد ، و واى بر كسى كه بدون علم و بدون اخذ از صاحب وحى و تحديث به مردم فتوى بدهد ، كه در اين صورت خداوند او را با كافر و مشرك قرين گردانيده است .\r\n وَ لِكُلِّ أُمَّةٍ أَجَلٌ  گويا كه گفته است : پس هر يك از مؤمنين و مرتكبين فواحش و اثم و بغى ، و مشرك ، و آن كس كه به خدا چيزى را كه نمىداند نسبت مىدهد همه اين‌ها امّت هستند كه جهتى از جهات آخرت را قصد كرده‌اند ، و هيچ يك از آنها ماندنى نيستند پس بر اندك ايّام زندگيشان تكيه نكنند كه براى هر امّتى اجل و دوره معيّنى است .\r\n فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  آنگاه كه آخرين وقت مرگ آنان يا مدّت عمرشان مقدّر و معيّن شود ، به كوتاه‌ترين وقت تأخير نمىپذيرد و مهلت داده نمىشوند ، و مقدّم هم نمىشوند ، چون اين مطلب از اختيار آنها خارج است يا اين كه چون آن وقت معيّن را نمىدانند طلب تأخّر و تقدّم نمىكنند ، يا چون مىدانند كه از اختيار آنها خارج است ، يا اين كه وقتى اجلشان نزديك شد تقاضاى تقدّم و تأخّر\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nنمىكند چون وحشت و هراس آنها را برمىدارد ، و آن وعيد و مقدّمهء قول خداى تعالى است :\r\n يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي  يعنى آيات تكوينى را به سبب آيات تدوينى بر شما حكايت مىكنند .\r\n فَمَنِ اتَّقى  تقوى عبارت است از پرهيز از مخالفت با آيات تدوينى به ترك عمل به آن آيات ، و پرهيز از مخالفت با آيات تكوينى آفاقى و انفسى به ترك پندگيرى و يا اعراض از آن .\r\nو نيز پرهيز از مخالفت با آيات بزرگ كه عبارت از انبيا و اوليا هستند و پرهيز از ترك پيروى آنان و يا تكذيب و استهزاى آنان .\r\n وَ أَصْلَحَ  و آنان كه با اتّصال به آيات بزرگ با بيعت عامّ و خاصّ ، و با پند گرفتن از آيات كوچك ، خويش را اصلاح نمايند .\r\n فَلا خَوْفٌ عَلَيْهِمْ وَ لا هُمْ يَحْزَنُونَ  ترسى و اندوهى ندارند . شرح اين مطلب در اوّل بقره و در سورهء انعام به طور مفصّل بيان شد .\r\n وَ الَّذِينَ كَذَّبُوا بِآياتِنا وَ اسْتَكْبَرُوا عَنْها  و كسانى كه آيات ما را تكذيب و نسبت به آن استكبار ورزند ، بدين نحو كه امتثال و پندگيرى و اتّصال به آن آيات را به سبب يكى از دو نوع بيعت ترك كنند .\r\n أُولئِكَ أَصْحابُ النَّارِ هُمْ فِيها خالِدُونَ  آنان ياران آتش هستند كه در آن هميشه باقى خواهند ماند . اين دو جملهء نظير هم\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nجمله اوّل  ( فَمَنِ اتَّقى  . . .  وَ لا هُمْ يَحْزَنُونَ )  - جمله دوّم  ( وَ الَّذِينَ كَذَّبُوا  . . .\r\n فِيها خالِدُونَ )  در لفظ موصول ( من در جمله اوّل ، و الذين در جمله دوّم ) در دخول لفظ ( فاء ) فلا خوف و عدم آن در اولئك در نفى و عدم نفى ، و تكرار مبتدا به سبب اسم اشاره اسم اشاره ( اولئك ) و ( هم ) و عدم آن با هم اختلاف دارند . و سرّ مطلب اشاره به اين است كه نفوس پرهيزكاران متّحد است  ( فَمَنِ اتَّقى  . . .\r\n وَ لا هُمْ يَحْزَنُونَ )  و اختلاف و جدايى در تكذيب‌كنندگان است ،  ( وَ الَّذِينَ كَذَّبُوا  . . .  خالِدُونَ )  و اشاره به لزوم خبر براى صله در جملهء اوّل است ، ( من ، موصول ؛ اتّقى ، صله و فلا خوف خبر است ) نه در جملهء دوّم چون وعده خدا تخلّف‌پذير نيست ( مربوط به جمله فمن اتّقى . . . ) به خلاف وعيد او ( جمله دوّم ،  وَ الَّذِينَ كَذَّبُوا  . . . ) و اگر لفظ ( من ) را شرطيه قرار بدهيم معنى مورد نظر ، رساتر مىشود ، لذا در جمله اوّل ( من ) آورد كه مشترك بين شرط و موصول باشد « 1 » .\r\nمبتدا را با وصفى كه ذكر شد مطرح نمود تا زشتى حال مكذّبين را برساند .\r\nو از مانند آنها بودن برحذر دارد ، با اين كه اصحاب آتش را در آنها منحصر نمود به خلاف جملهء اوّل كه در آن قصد حصر انجام نگرفته است .\r\nزيرا چنان كه گذشت تخلّف وعيد جائز ، و داخل شدن تكذيب‌كنندگان به بهشت و رفع ترس و اندوه از آنها امكان‌پذير\r\n\r\n\r\n","description":"","footnote":"\r\n( 1 ) اگر ( من ) شرطيّه باشد معنى عبارت اين است : اگر تقوا ورزند و صلح پيشه كنند ترس و اندوهى بر آنان نيست . و اگر ( من ) موصول باشد معنى عبارت اين است : كسانى كه تقوا ورزند و صلح پيشه كنند ، ترس و اندوهى بر آنان نيست .\r\n","page_name":" 285 ","page_number":285},
  {"content":"\r\n\r\nاست .\r\nدر جملهء اوّل ضدّ آنچه را كه استحقاق دارند نفى كرد ، و در جملهء دوّم آنچه را كه مستحقّ آن هستند اثبات نمود ، و علّت اختلاف اين دو جمله در مورد اين است كه مقام ، مقام وعيد و انذار است .\r\nزيرا ذكر محرّمات وعيد براى مرتكبين محرّمات است نه وعده براى تاركين آن ، چون فضيلت براى كسى است كه امر را امتثال كند نه براى كسى كه امر مورد نهى را ترك نمايد ، لذا خداى تعالى تنها به گفتن : ( فمن اتّقى ) اكتفا نكرد ، و كلمه ( اصلح ) را در جانب وعده اضافه فرمود .\r\nو چون مقام ، مقام انذار بود كلام در جانب وعيد را بسط داد ، به خلاف جانب وعده ، و مناسب مقام وعيد نفى ترس و اندوه از كسى است كه مستحقّ آن نباشد ، و اثبات عقوبت براى كسى است كه مستحقّ آن بوده باشد .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً  ( فاء ) تفريع ( جداكنندهء فرع از اصل ) و استفهام انكارى آورد تا اشاره به استنباط مطلب از گذشته باشد و تأكيد بر ظالم‌تر بودن شخص مفترى باشد .\r\nزيرا كه مفهوم آن اگر چه نفى ظالم‌تر بودن غير مفترى ، از مفترى است ولى مقصود اثبات ظالم‌تر بودن مفضّل عليه ( ممن افترى . . . ) است ، و مقصود از مفترى ائمّهء جور و رؤساى ضلالت است كه شايستگى رياست را نداشتند ولى ادّعاى خلافت\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمىكردند ، و آنان از ناحيه ظلم شديدتر از كسانى هستند كه فقط آيات خدا را تكذيب كردند ، و آن كس كه بر خدا چيزى را مىگويد كه نمىداند از ناحيه ظلم سبك‌تر از آن دو است ، زيرا كه آن ، چنان كه گذشت ، منافات با تصديق آيات ندارد .\r\n أَوْ كَذَّبَ بِآياتِهِ  زيرا گذشت كه چنين شخصى مستحقّ همراهى آتش است و مقصود از تكذيب‌كنندهء آيات خدا ، كسى است كه از پيشوايان ستم پيروى نمايد ، و مقصود از آيات ، بزرگترين آيات و غايت آنهاست كه عبارت از ولايت است . و مقصود از افترا زنندگان و تكذيب‌كنندگان منافقين امّت است كه دعوت ظاهرى را قبول كرده و با محمّد صلّى اللّه عليه و آله و سلم به بيعت اسلامى بيعت كرده‌اند ( ولى بيعت و لوى ننمودند ) اين معنى از بقيّه قول خدا به قرينه معلوم مىگردد كه مىفرمايد :\r\n أُولئِكَ يَنالُهُمْ نَصِيبُهُمْ مِنَ الْكِتابِ  به آنها بهره‌اى از كتاب مىرسد . مقصود از كتاب ، همان كتاب معهود است كه به كتاب نبوّت تفسير شده است .\r\nزيرا براى قبول دعوت ظاهرى و احكام قالبى اسلامى شرافت و اثرى است پس هر كسى كه قبول كند و عمل نمايد و نصيبى از آخرت نداشته باشد اثر آن عمل و بهره موعود در دنيا به او مىرسد تا آنكه از دنيا خارج شود و حقّى بر خدا نداشته باشد ، هر كس با اسلامش و قبول احكام آن ثواب دنيا را بخواهد به او داده مىشود و در آخرت براى او هيچ بهره‌اى نيست .\r\n حَتَّى إِذا جاءَتْهُمْ رُسُلُنا يَتَوَفَّوْنَهُمْ  تا آنكه فرستادگان ما\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nسررسند و جانشان را بگيرند به اين كه روح آنان قبض مىشود ، اين عبارت حال از فاعل يا از مفعول يا از هر دو است ، يا اين كه مستأنف است جواب سؤال مقدّر ، يا اين كه آن جواب ( اذا ) است . و قول خدا : ( قالوا ) حال است يا مستأنف ، يا عطف است بر ( جاءتهم ) يا بر ( يتوفّونهم ) يعنى فرستادگان از باب سرزنش و ملامت آنان گفتند :\r\n قالُوا  . . .  كُنْتُمْ تَدْعُونَ مِنْ دُونِ اللَّهِ  آنچه جز خداوند فرا مىخوانديد كجايند ؟\r\nبدين گونه كه از جانشينان و مظاهر و لوى خدا اعراض كرديد ، و غير آنها از مظاهر قهر خدا و ياران دشمنان خدا را فرا خوانديد . منظور كسانى است كه در مقابل اوصياى پيامبران ادّعاى خلافت كردند  ( قالُوا ضَلُّوا عَنَّا )  در پاسخ گفتند : از نزد ما گم شدند و اين گفته از آن جهت بود كه چون آنها از اصحاب خيال و كثرات بودند ، و از جهت حدود و تعيّنات آن پيشوايان خود را مىخواندند ، اينك كه در حين محاسبه و ظهور وحدت قرار دارند چون حدّ و تعيّن باقى نمىماند متوجّه مىشوند كه در آن دعوت جهت وحدت و ولايت را پوشيده مىداشتند .\r\n قالُوا ضَلُّوا عَنَّا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ  و بر عليه خودشان شهادت مىدهند كه آنها به وجههء قلب و ولايت كافر بوده‌اند .\r\nترجمه و تفسير آيات 41 - 38\r\n\r\n[ سوره الأعراف ( 7 ) : آيات 38 تا 41 
  ]\r\nقالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ فِي النَّارِ كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nفِيها جَمِيعاً قالَتْ أُخْراهُمْ لِأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ قالَ لِكُلٍّ ضِعْفٌ وَ لكِنْ لا تَعْلَمُونَ ( 38 ) وَ قالَتْ أُولاهُمْ لِأُخْراهُمْ فَما كانَ لَكُمْ عَلَيْنا مِنْ فَضْلٍ فَذُوقُوا الْعَذابَ بِما كُنْتُمْ تَكْسِبُونَ ( 39 ) إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ وَ كَذلِكَ نَجْزِي الْمُجْرِمِينَ ( 40 ) لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ وَ كَذلِكَ نَجْزِي الظَّالِمِينَ ( 41 )\r\n\r\nترجمه :\r\n( 7 / 41 - 38 )\r\nخداوند گويد در زمرهء آن گروه از جنّ و انس كه پيش از شما به دوزخ داخل شدند داخل شويد . و در آن وقت هر قومى از آنان كه به دوزخ داخل شوند ، قوم ديگر را لعن كنند تا آنگاه كه همه را آتش دوزخ فرا گيرد . آنگاه زمرهء آخرين با فرقه اوّل ( يا مرئوسان به رئيسان ) گويند خدايا اينان ما را گمراه كردند پس عذابشان را در آتش دو برابر و افزونتر گردان . خدا گويد : همه را دو برابر عذاب است و ليكن شما نمىدانيد .\r\nگروه مقدّم به طايفه مؤخّر پاسخ دهند كه شما را بر ما برترى نباشد . ( ما و شما در گناه يكسانيم ) پس به آنها خطاب شود كه : بچشيد عذاب خدا را به كيفر اعمال ناشايستى كه كرده‌ايد ،\r\nهمانا آنان كه آيات خدا را تكذيب كنند و از كبر و نخوت سر به آن فرونيارند هرگز درهاى آسمان به روى آنان باز نشود و به بهشت درنيايند تا آنكه شتر از سوراخ سوزن خياطى عبور كند كه اين محال باشد و اين گونه گنهكاران متكبّر را مجازات سخت خواهيم كرد ،\r\nبراى آنان در\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nدوزخ بسترها گسترده و سراپرده‌ها افراشته‌اند و اين است جزاى ستمكاران .\r\n\r\nتفسير\r\n قالَ ادْخُلُوا  خداوند پس از بازگشت آنها از وحدت به مقرّ كثرت فرمود : داخل شويد .\r\n فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَ الْإِنْسِ  و در زمره و همراه آن گروه از جن و انس كه قبل از شما به دوزخ داخل شدند ، يعنى آن گروه كسانى كه از سنخ شما بودند و كسانى را مىخواندند كه در فراخواندن آنها مجاز و مأذون نبودند .\r\n فِي النَّارِ  ظرف دخول است ، و محتمل است كه ( فى امم ) ظرف دخول و ( فى النّار ) بدل اشتمال از آن ، يا حال از سابقش باشد .\r\n كُلَّما دَخَلَتْ أُمَّةٌ لَعَنَتْ أُخْتَها  در آن زمان هر گروهى ، گروه ديگر را لعن مىكند ، امّا در مورد آن گروههايى كه قبلا با هم الفت داشته و دوست هم بودند ، واضح و ظاهر است زيرا همنشينى و مجالست بعضى با بعضى ديگر و انس گرفتن و سخن گفتن با هم ، آنها را از ايمان به خلفاى خدا و پيروى اولياى او منع كرده است ، و امّا آن گروههاى با هم بيگانه و كسانى كه شناخته‌شدهء همديگر نيستند از جهت اين است كه آنها نيز مثل گروه ديگر مستحقّ لعن هستند ، و اين رسم اهل دنياست كه در وقت راحتى و رفاه دوست و در موقع سختى و بلا ، دشمن مىشوند ، و همديگر را لعن مىكنند ، خصوصا اغلب زنان ، يا\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمردانى كه بر طبيعت زنان هستند .\r\nو جمله يا حال است از فاعل ( ادخلوا ) يا از ( امم ) يا از فاعل ( دخلت ) يا از جنّ و انس ، يا از ( النّار ) و در همه اين‌ها ضمير عايد مقدّر است ، يا جمله معترضه تا ذمّ امّتها باشد .\r\n حَتَّى إِذَا ادَّارَكُوا فِيها جَمِيعاً  يعنى آن وقت كه تابعين و مرئوسين با رؤسا در درك اسفل جمع شدند .\r\n قالَتْ أُخْراهُمْ  ديگران يعنى تابعين كه بعدا آمدند ، گفتند :\r\n لِأُولاهُمْ  دربارهء رؤسا و متبوعين خود .\r\n رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ  پروردگارا اين‌ها ما را گمراه مىكردند ، چون گمراه بودند ، پس آنها را دو برابر عذاب كن .\r\n قالَ لِكُلٍّ ضِعْفٌ  گفت ( خدا مىگويد ) : عذاب همهء شما دو برابر است و اين امر به اعتبار دو قوّهء علم و عمل ، يا به اعتبار تجسّم عمل در نفس است و به دنبال آوردن مثل آن عمل ، در جهنّم يا به اعتبار گمراهى و مهمل گذاردن تميز ، يا به اعتبار هر يك از صفحهء علّامه و عمّاله ( دو زمينه انفعالى انسان از لحاظ علم و عمل ) مىباشد .\r\n وَ لكِنْ لا تَعْلَمُونَ  امّا شما نمىدانيد كه همه را عذاب دو برابر است كه اين امر و سبب آن بر شما مخفى است .\r\n وَ قالَتْ أُولاهُمْ لِأُخْراهُمْ  در حالى كه آنها را مخاطب قرار مىدهند مىگويند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n فَما كانَ لَكُمْ عَلَيْنا مِنْ فَضْلٍ  شما بر ما برترى نداشتيد ، چون شما استحقاق عذاب دو برابر را داشتيد ، لفظ ( فاء ) را آورد تا قول آنها فرع بر قول خدا باشد تا گفتهء خود را اثبات نمايند .\r\n فَذُوقُوا الْعَذابَ بِما كُنْتُمْ تَكْسِبُونَ  يا از قول خداست از باب سرزنش و ملامت و استهزا ، يا از قول رؤساست .\r\n إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها  تفصيل مطلب در مثل اين آيه گذشت .\r\n لا تُفَتَّحُ لَهُمْ أَبْوابُ السَّماءِ  درهاى آسمان بر آنها گشوده نمىشود ، منظور از آن آسمان ارواح است زيرا كه در آن قلب است و باز شدنش با ولايت تكليفى است كه آن را تكذيب كرده‌اند .\r\n وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ  و آنان داخل بهشت نمىشوند مگر اين كه شتر از سوراخ سوزن عبور كند ! تعليق بر چيزى است كه شدنى نيست ، يا مقصود اين است كه انانيّت آنها مانع از دخول بهشت است ، پس داخل بهشت نمىشوند مادام كه شتر انانيّتشان باقى است و هرگاه انانيّتشان از بين رفت و ذوب شد داخل بهشت مىشوند .\r\n وَ كَذلِكَ نَجْزِي الْمُجْرِمِينَ  و اين است جزاى گنهكاران .\r\nآوردن لفظ ( مجرمين ) يا از قبيل گذاشتن اسم ظاهر به جاى ضمير است تا اظهار وصف ديگرى براى آنها باشد كه مشعر به ذمّ آنان شود و از جهت ديگرى اظهار استحقاق عقاب گردد ، و يا اين كه مقصود از مجرمين غير از مكذّبين است و\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nهمچنين است مطلب در قول خدا :  نَجْزِي الظَّالِمِينَ   لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ  براى آنان بسترى از دوزخ و پوششى از آتش است حال است يا استيناف ، جهت بيان حال آنها ، و غواشى جمع غاشى به معنى بىهوش است يا جمع غاشيه به معنى غطاء يا اغماء است ، و در لفظ ( مهاد ) و ( غواش ) به معنى ستر و پوشش استهزاى به آنان است .\r\n وَ كَذلِكَ نَجْزِي الظَّالِمِينَ  و بدين‌سان ستمكاران را كيفر مىدهيم .\r\nترجمه و تفسير آيات 44 - 42\r\n\r\n[ سوره الأعراف ( 7 ) : آيات 42 تا 44 
  ]\r\nوَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلاَّ وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ ( 42 ) وَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ وَ قالُوا الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ لَقَدْ جاءَتْ رُسُلُ رَبِّنا بِالْحَقِّ وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ ( 43 ) وَ نادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ ( 44 )\r\n\r\nترجمه :\r\n( 7 / 44 - 42 )\r\nو خوشا به حال آنان كه ايمان آوردند و به قدر وسع در كار نيك و شايسته كوشيدند كه ما كسى را بيش از وسع تكليف نمىكنيم آنها اهل بهشت هستند و جاودان در آن متنعّمند ،\r\nو\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nزنگار كينه و حسد و هر خوى زشت را از آيينهء دل بهشتيان مىزدائيم و در بهشت به زير قصرهايشان نهرها جارى شود و گويند ستايش خداى را كه ما را بر اين مقام راهنمايى كرد اگر هدايت الهى نبود ما خود به خود در اين مقام راه نمىيافتيم ، همانا رسولان خدا ما را به حق رهبرى كردند آنگاه بر اهل بهشت ندا كنند كه اين است بهشتى كه از اعمال صالح خود به ارث يافتيد ،\r\nو آنگاه بهشتيان دوزخيان را ندا كنند كه آنچه پيامبران از مقامات بهشتى به ما وعده دادند ، ما به حق و حقيقت يافتيم . آيا شما نيز بدانچه از عذاب دوزخ وعده دادند به حقيقت رسيديد ؟ گويند بلى ما هم به سزاى خود رسيديم و آنگاه ميان آنها مناديى ندا كند كه لعنت خدا بر ستمكاران باد .\r\n\r\nتفسير\r\n وَ الَّذِينَ آمَنُوا وَ عَمِلُوا الصَّالِحاتِ  مثل اين آيه گذشت ، و اين كه مقصود از ايمان اگر اسلام باشد كه با بيعت نبوى و قبول دعوت ظاهرى حاصل مىشود پس مقصود از عمل صالح ايمان خاصّ است كه با بيعت ولوى و قبول دعوت باطنى و دخول ايمان در قلب و توابع آن از قبيل اعمال قلبى كه متتبّع اعمال قالبى است ، حاصل مىشود .\r\nو اگر مقصود از ايمان ، ايمان خاصّ باشد پس مراد از اعمال صالح چيزهايى است كه اين ايمان به دنبال مىآورد .\r\nو چون لفظ صالحات با لام استغراق معرفه شده و موهم آوردن جميع صالحات است ، و در وسع و طاقت افراد بشر\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنيست كه جميع صالحات را به‌جا بياورد ، لذا مردم را متوجّه ساخت و فرمود :\r\n لا نُكَلِّفُ نَفْساً إِلَّا وُسْعَها  هيچ كس را جز به اندازه وسع تكليف نمىكنيم ، اين عبارت جمله معترضه است بين مبتدا و خبر .\r\n أُولئِكَ أَصْحابُ الْجَنَّةِ هُمْ فِيها خالِدُونَ  آنان اهل بهشتند و در آن جاودانه خواهند بود . اين كه مبتدا اوّل به وسيلهء اسم اشاره ( اولئك ) و سپس با ضمير ( هم ) تكرار شده است براى تاكيد حكم و آوردن مبتدا به عنوان وصفش مىباشد كه ذكر شد ، و نيز جهت بزرگداشت شأن آنهاست تا با اشاره به دور و تكرار ، موجب و تثبيت در اذهان گردد .\r\n وَ نَزَعْنا  و بيرون كشيديم در دنيا يا در بهشت .\r\n ما فِي صُدُورِهِمْ مِنْ غِلٍّ  غل را از سينه‌هايشان ، ( غلّ ) با كسره به معنى حقد و كينه است و تشبيه غلّ به لباس ( كه لباس كينه را بيرون كشيديم ) و استعمال نزع به معنى كندن لباس در آن استعاره تخييليّه و ترشيح استعاره است . « 1 »\r\n\r\n\r\n","description":"","footnote":"\r\n( 1 ) استعاره استعمال لفظ باشد در معانى كه شبيه به معناى اصلى آنست مانند اينكه ( رأيت اسدا يرمى ) يعنى شيرى را ديدم كه تير مىانداخت و معانى استعارت در علم معانى و بيان مفصّل است كه اين مختصر گنجايش آن را ندارد . و امّا استعاره تخييليّه : عبارت است از اثبات صفتى باشد كه مخصوص مشبّه به است براى مشبّه ، در موقع حذف مشبّه به ، كه تشبيه در نفس متكلّم مقدّر است مانند اين جمله ( ماهى را ديدم سر از دريچه بيرون كرد ) ماه در اين جمله به جاى كلمه محبوب و معشوق به كار رفته است چنان كه در اين آيه براى لفظ كنيه كه مشبّه به است جمله بيرون كشيدن لباس آمده است . و استعاره مرشّحه يا ترشيحيّه تنها ملايمات مشبّه به در آن ذكر مىشود . مانند  ( أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ ) \r\n","page_name":" 295 ","page_number":295},
  {"content":"\r\n\r\nو مقصود اين است كه خداى تعالى سينه‌هاى مؤمنين را از موجبات غلّ از قبيل كدورات دنيوى و صفات رذيلهء نفسانى پاك مىكند تا اين كه سينه‌هايشان از حقد و حسد صاف شود خصوصا نسبت به برادران مؤمنشان ، و همچنين از خودپسندى و ريا و شكّ و شرك خفىّ پاك مىكند ، پس در سينه‌هايشان جز دوستى خالص و راستى تامّ چيزى باقى نمىماند .\r\n تَجْرِي مِنْ تَحْتِهِمُ الْأَنْهارُ  در حالى نهرها در زير پاى آنها جارى است . اين عبارت جمله حاليّه يا مستأنف است و جواب سؤال مقدّر ، يا خبر بعد از خبر مىباشد .\r\n وَ  پس از آنكه سينه‌هايشان از چيزهايى كه آنها را اذيّت مىكند صاف شد ، و مقام آنها از چيزهايى كه با آنها سازگار نيست امن گشت ، و همنشينان آنها از بدى رسيدن به آنها فارغ و خاطر جمع شدند .\r\n قالُوا  از باب خوشحالى و تشكّر گفتند :\r\n الْحَمْدُ لِلَّهِ الَّذِي هَدانا لِهذا  سپاس خداى را كه ما را به اين مقام يا به اين فضل رهنمون گشت ، و مراد از هدايت رسيدن به راه مطلوب يا به راه مطلوب است با تهيّه اسباب سلوك و پيمودن آن راه .\r\n وَ ما كُنَّا لِنَهْتَدِيَ لَوْ لا أَنْ هَدانَا اللَّهُ لَقَدْ جاءَتْ رُسُلُ رَبِّنا بِالْحَقِّ  اين سخن را گفتند چون آنها ايمان به غيب داشتند و آن\r\n\r\n\r\n","description":"","footnote":"\r\nكه در اينجا اشتراء استعاره است براى استبدال كه مستعار له است و ربح و تجارت از ملايمات مستعار منه است . . .\r\n","page_name":" 296 ","page_number":296},
  {"content":"\r\n\r\nرا نمىديدند ، وقتى آنچه را كه ايمان به آن آورده بودند ديدند خوشحال شدند ، و آن را از نهايت خوشحالى اظهار نمودند .\r\n وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ  آنچه كه عمل مىكرديد سبب از طرف مقابل است نه اين كه آن سبب فاعلى باشد ( به واسطهء عمل خودتان به آن بهشت رسيديد ) بدان كه انسان با انسانيّتش داراى قوّه وصول به بهشت است ، و با فطرتش داراى نسبتى است به عقل كلّى و مظهر آن ، كه عبارت از نبىّ و ولىّ است و با همين نسبت صحيح مىشود نسبت پدرى و فرزندى بين آن دو ، تكوينا ، و لذا نسبت برادرى بين همهء مردم از جهت تكوين ، درست است .\r\nپس آنگاه كه اين نسبت به سبب بيعت عام نبوى يا بيعت خاصّ ولوى متّصل به نسبت تكليفى شد ، آن نسبت قوى و ظاهر مىشود به نحوى كه فرزند به مقام پدرى رسد ( منظور اين است كه ممكن است خداوند تفضّل فرمايد ، فرزند به مقام عالى روحانى و مرادى رسد در اين صورت فرزند ، پدر روحانى پدرش مىشود ) و پدر فرزند مىشود و با همان نسبت و به مقدار ظهورش فرزند قسمتى از ملك پدر يا همهء ملك او را به ارث مىبرد .\r\nو اگر نسبت تكوينى به نسبت تكليفى متّصل نشد ، نه به وسيلهء بيعت و نه در حال احتضار ، لا محاله منقطع مىشود ، و آنگاه كه نسبت او از پدر كه عقل كلّى و مظهر اوست منقطع شد ، چيزى از او به ارث نمىبرد ، و هر چه كه بنا بود او به ارث برد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nبرادرش كه در بعضى جهات با او مناسب است وارث مىشود ، پس صحيح است كه گفته شود :\r\nشما بهشت را از خدا يا از عقل يا از مظهر عقل به ارث برديد ، و صحيح است كه گفته شود كه آن را از اهل جهنّم به ارث برديد ، چنان كه صحيح است گفته شود كه اهل جهنّم منازل اهل بهشت را به ارث گذاشتند ( منظور اين است كه دوزخيان چون لياقت پذيرش بهشت را نداشتند براى بهشتيان باقى ماند و آنان بهره‌مند شدند ) . تحقيق ارث گذاشتن و كيفيت آن گذشت .\r\n وَ نادى أَصْحابُ الْجَنَّةِ أَصْحابَ النَّارِ  و بهشتيان دوزخيان را صدا مىزنند تا اظهار نعمت و خوشحالى كرده و اصحاب آتش را سرزنش نمايند .\r\n أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ  يعنى از جانب خدا مؤذّن ندا مىكند و مؤذّن عبارت از صاحب مرتبهء جمع است ، و او كسى است كه بر اعراف ايستاده و ندا مىكند ، و لذا تفسير به امير المؤمنين عليه السّلام شده كه فرموده است : آن مؤذّن من هستم .\r\n أَنْ لَعْنَةُ اللَّهِ عَلَى الظَّالِمِينَ  و چون ظلم حقيقى عبارت از پوشيدن جهت الهى قلب است كه همان ولايت تكوينى باشد پس ظلم خوددارى از ولايت تكليفى است .\r\nزيرا به وسيلهء ولايت تكليفى در قلب باز مىشود و طريق قلب به سوى خدا روشن مىگردد . و به سبب اين دو ظلم ، راه بر آن قوايى ، كه مادّه اتّصال به صاحب ولايت هستند بسته مىشود .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nچون آن قوا به سبب اتّصال به صاحب ولايت تكوينا از اهل بيعت رسول مىشود ، پس بستن آن راه ظلم بر قواست و به وجهى ظلم بر اهل بيت و عترت و بر صاحب ولايت نيز هست .\r\nسپس انكار ولايت و استهزا به صاحب ولايت ، و سپس بستن طريق بندگان از ولايت كه همهء اين‌ها ظلم است و به همان وجوهى كه گفته شد ، ظلم بر عترت محمّد صلّى اللّه عليه و آله و سلّم است ، روى همين جهات بود كه ظلم در كتاب خدا ، به ظلم بر آل محمّد صلّى اللّه عليه و آله و سلّم تفسير شده است ، و خداى تعالى ظالمين را چنين توصيف نمود :\r\nترجمه و تفسير آيات 49 - 45\r\n\r\n[ سوره الأعراف ( 7 ) : آيات 45 تا 48 
  ]\r\nالَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ ( 45 ) وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلاًّ بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ ( 46 ) وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ ( 47 ) وَ نادى أَصْحابُ الْأَعْرافِ رِجالاً يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَ ما كُنْتُمْ تَسْتَكْبِرُونَ ( 48 )\r\n\r\nترجمه :\r\n( 7 / 48 - 45 )\r\nآنان كه بندگان خدا را از راه باز مىدارند و راه كج را مىطلبند ( و به شبهه راه مردم را كج مىكنند ) آنها به قيامت ايمان ندارند ،\r\nو ميان اين دو گروه ( بهشتيان و دوزخيان ) پرده‌اى است\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nاز سرشت نيك و بد كه مانع ديدار آن دو گروه از يكديگر نيست ولى مانع رسيدن آنها به يكديگر است . و بر اعراف مردانى هستند كه همه را به سيماشان مىشناسند و اهل اعراف اهل بهشت را ندا كرده گويند : سلام بر شما باد . در حالى كه آنان هنوز داخل بهشت نشده‌اند ، ليكن آرزوى دخول آن را دارند\r\nچون نظر آنها بر اهل دوزخ افتد ( از وحشت به خدا پناه برند ) گويند پروردگارا منزل ما را با اين ستمكاران به يك جاى قرار مده ،\r\nو اهل اعراف مردانى را كه ( زمانى از بزرگان كفّار بودند ) و آنها را به سيمايشان مىشناسند آواز دهند و گويند : ديديد كه جمع مال و جاه و آنچه بر آن فخر و تكبّر مىكرديد به حال شما اصلا سودمند نبود .\r\n\r\nتفسير\r\n الَّذِينَ يَصُدُّونَ  كسانى كه اعراض كنند يا ديگران را منع كنند .\r\n عَنْ سَبِيلِ اللَّهِ  از راه خدا ، اين عبارت تفسير ظلم است ( زيرا ظالم مردم را از راه خدا باز مىدارد ) .\r\n وَ يَبْغُونَها عِوَجاً وَ هُمْ بِالْآخِرَةِ كافِرُونَ  و مىخواستند در آن راه كژى ايجاد كنند ، در حقيقت به آخرت كافر مىباشند زيرا كه راه خدا تكوينا همان وجههء قلب است و ولايت امام از ناحيه تكليف با همان وجهه محقّق مىشود ، و كفر به آخرت عبارت از كفر به ولايت تكوينى و تكليفى است يا نتيجه‌اى از آن است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n وَ بَيْنَهُما  يعنى بين دو گروه ، يا بين بهشت و دوزخ ،  حِجابٌ  حجابى است مقصود از حجاب برزخ اخروى است كه واسطهء بين دو ملكوت است و بايد اهل هر گروه بر آن عبور نمايند ، چنان كه مقصود از ( سور ) در قول خدا  فَضُرِبَ بَيْنَهُمْ بِسُورٍ  « 1 » آنگاه در بين آنها حصارى ايجاد مىشود كه داراى دروازه‌اى است كه در باطنش رحمت و در ظاهرش عذاب است ، همين برزخ مىباشد .\r\nدربارهء اين كه دنيا همان برزخ است و اين برزخ اخروى واسطهء بين دو ملكوت است و اين كه ملكوت سفلى سايهء ظلمانى دنيا و ملكوت عليا عكس نورانى آن است ، قبلا بيان شد و يادآور شديم كه براى رهايى از عالم طبع هر گروهى بايد از برزخ اخروى كه به وجهى جهنّم است عبور كند ، چنان كه عالم طبع نيز به وجهى جهنّم است .\r\nبرزخ اخروى عبارت از حجاب است كه ظاهرش پشت سر ملكوت سفلى مىآيد كه عذاب ملكوت سفلى از جانب آن است ، و باطنش كه پشت سر ملكوت عليا مىآيد داراى رحمت است كه نعمت‌هاى بهشت صورى و ظاهرى است ، سپس نعمت‌هاى بهشت مجرّد از صورت و اندازه قرار دارد . البتّه اين‌ها اجمالا گفته شد ، و در سورهء حديد نيز مىآيد .\r\n وَ عَلَى الْأَعْرافِ  اعراف جمع ( عرف ) به معنى بلندى از زمين است و از همين قبيل است « عرف ديك » ( تاج خروس )\r\n\r\n\r\n","description":"","footnote":"\r\n( 1 ) حديد ( 57 ) ، آيه 13\r\n","page_name":" 301 ","page_number":301},
  {"content":"\r\n\r\n« عرف فرس » ( يال اسب ) و اعراف الحجاب ( بلندىهاى پرده ) از همين واژه است .\r\n رِجالٌ  يعنى مردان مخصوصى هستند ، كه بقاى بعد از فنا را درك كرده و به مقام جمع رسيده‌اند و از حضور به سوى خلق برگشته‌اند تا آن را تكميل نمايند ، و آنان انبيا و اوليا هستند كه پس از برگشتن به سوى خلق با ملكوتشان برزخ مىايستند ، ولى بر جهاتى مىايستند كه در آنها رحمت است و آن بلنديهاى برزخ است ، تا بتوانند احاطه و اتّصال به ملك هر دو ملكوت را داشته باشند .\r\nزيرا كه آنان با شأن جبروتى خود بالاتر و بزرگتر از آن هستند كه مراقب كثرت باشند ، زيرا كه عالى ذاتا التفاتى به دانى ندارد ، و با شأن ملكى سعه و احاطه‌اى ندارند تا براى آنها مراقبت دادن حقّ هر صاحب حقّى ممكن و آسان باشد ، بلكه اين كار با شأن ملكوتى آنها كه به سبب آن از ملكوت عليا به بلنديهاى برزخ تنزّل مىكنند و صورت مىگيرد و در نتيجه مراقب اهل ملك و ملكوت عليا و سفلى مىشوند و حقّ هر كسى را به او مىدهند .\r\nو چون نبوّت‌ها و ولايت‌هاى جزئى سايه‌هايى از ولايت كلّى است و متحقّق به ولايت كلّى ، على عليه السّلام و اولاد طاهرين او مىباشد ، لذا تفسير رجال به آنها و حصر رجال در آنها صحيح مىشود ، و چون برزخ مرتبه‌اى از مراتب و شأنى از شئون آنهاست على عليه السّلام فرمود : ما اعراف هستيم .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nو چون جهت برزخ عليا جهتى است كه هر كس در آن جهت باشد به وسيلهء آن غير خودش را از اهل ملك و هر دو ملكوت مىشناسد ، و همين جهت است كه راه شناخت خدا براى كسانى است كه بر آن جهت نيستند لذا صحيح است قول معصومين عليهم السّلام « 1 » : ما بر اعراف هستيم ، ياران خود را از سيمايشان مىشناسيم ، و ما اعراف هستيم كه خداوند شناخته نمىشود مگر از راه شناخت ما ، و ما اعراف هستيم كه خداى تعالى در روز قيامت ما را بر صراط مىايستاند ، پس كسى داخل بهشت نمىشود مگر اين كه ما را بشناسد و ما او را بشناسيم ، و داخل آتش نمىشود مگر اين كه ما را انكار كند و ما او را انكار كنيم .\r\nو چون مقصود از اعراف بلندىهاى برزخ است صحيح مىشود تفسير اصحاب اعراف به كسانى كه اصحاب برزخ هستند از كسانى كه حسنات و سيئات آنها مساوى است .\r\nزيرا كه اصحاب برزخ هستند ، و همراه و مصاحب اعراف بودن ، غير از همراه و ياران كسانى هستند كه بر اعراف مىباشند ، زيرا اينان به وجهى مالك اعراف بوده و به آن محقّق مىشوند به خلاف كسانى كه حسنات و سيّئاتشان مساوى است كه ايستادن آنها در برزخ و زير اعراف به جهت محاسبه و رسيدن به حساب است .\r\n يَعْرِفُونَ كُلًّا  هر يك از اهل جهنّم و بهشت را\r\n\r\n\r\n","description":"","footnote":"\r\n( 1 ) تفسير الصّافى 2 : ص 198 - الكافى 1 ص 184 / ( ط - دار الكتب الإسلامية )\r\n","page_name":" 303 ","page_number":303},
  {"content":"\r\n\r\nمىشناسند .  بِسِيماهُمْ  با علامتى كه از سرشتهايشان بر ظواهر آنان است . پس ضمير به ( كلّا ) بر مىگردد نه به ( رجال ) .\r\n وَ نادَوْا  و ندا كردند ضمير به اصحاب اعراف از شيعيان علىّ بن أبي طالب بر مىگردد كه حسنات و سيّئاتشان مساوى است ، گويا كه آنها بالتزام ذكر اعراف ذكر شده‌اند .\r\n أَصْحابَ الْجَنَّةِ  كسانى كه از برزخ گذشتند و همراه و ياران جنّت شدند .\r\n أَنْ سَلامٌ عَلَيْكُمْ  از باب تحيّت به آنها و اميد رسيدن به حضور آنان مىگويند سلام بر شما باد .\r\n لَمْ يَدْخُلُوها وَ هُمْ يَطْمَعُونَ  درحالىكه اهل اعراف هنوز داخل بهشت نشده‌اند ولى آرزوى دخول بهشت را دارند .\r\n وَ إِذا صُرِفَتْ أَبْصارُهُمْ تِلْقاءَ أَصْحابِ النَّارِ  و هنگامى كه چشم آنان به دوزخيان مىافتد .\r\n قالُوا  از باب پناه بردن به على عليه السّلام گويند :\r\n  رَبَّنا لا تَجْعَلْنا مَعَ الْقَوْمِ الظَّالِمِينَ وَ نادى أَصْحابُ الْأَعْرافِ   پروردگارا ما را با ستمگران قرار مده و آنها كه بر اعراف ايستاده‌اند ، ندا مىكنند .\r\n رِجالًا  مردانى از اهل آتش را .  يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ  كه آنها را به سيمايشان مىشناسند مىگويند :\r\nكه جمع شدن شما در اينجا خدا را از عذاب شما بىنياز نكرده است ، اين بر حسب مفهوم لغوى است و مقصود اين\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nاست كه جمع شما عذاب را از شما دفع نمىكند .\r\n وَ ما كُنْتُمْ تَسْتَكْبِرُونَ  و تكبّر و غرورتان براى شما سودى نبخشيد . ( ما ) موصوله يا مصدرية است .\r\nترجمه و تفسير آيات 53 - 49\r\n\r\n[ سوره الأعراف ( 7 ) : آيات 49 تا 53 
  ]\r\nأَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ ( 49 ) وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ ( 50 ) الَّذِينَ اتَّخَذُوا دِينَهُمْ لَهْواً وَ لَعِباً وَ غَرَّتْهُمُ الْحَياةُ الدُّنْيا فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ ( 51 ) وَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ هُدىً وَ رَحْمَةً لِقَوْمٍ يُؤْمِنُونَ ( 52 ) هَلْ يَنْظُرُونَ إِلاَّ تَأْوِيلَهُ يَوْمَ يَأْتِي تَأْوِيلُهُ يَقُولُ الَّذِينَ نَسُوهُ مِنْ قَبْلُ قَدْ جاءَتْ رُسُلُ رَبِّنا بِالْحَقِّ فَهَلْ لَنا مِنْ شُفَعاءَ فَيَشْفَعُوا لَنا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ ( 53 )\r\n\r\nترجمه :\r\n( 7 / 53 - 49 )\r\nآيا مقام آن گروه از مؤمنان را كه سوگند ياد مىكرديد كه خدا آنان را مشمول عنايت و رحمت خود نمىگرداند ، مىبينيد ؟\r\nبه همانها امروز خطاب شود كه بىهيچ خوف و انديشه و بىهيچ گونه حزن و اندوه در بهشت داخل شويد\r\nو اهل دوزخ ، بهشتيان را آواز كنند كه ما را از آبهاى گوارا و از نعمتهاى بهشتى\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nكه خدا روزى شما كرده است بهره‌مند سازيد . آنها پاسخ دهند كه خدا اين آب و طعام را بر كافران حرام كرده است .\r\nآنان كه دين خدا را به افسوس و بازيچه گرفته ، متاع حيات دنيا آنها را فريفت و غافل كرد ، امروز هم ما آنها را به رحمت در نظر نمىآوريم چنان كه آنان ديدار اين چنين روزى را به خاطر نمىآوردند . و آيات ما را ، راجع به قيامت انكار كردند .\r\nو ما بر آن مردمان كتابى فرستاديم كه در آن هر چيز را بر اساس دانش براى هدايت آن گروه كه ايمان مىآوردند تفصيل داديم ،\r\nكافران كه به آيات خدا و قيامت ايمان نمىآوردند در انتظار چيستند ؟\r\nمگر آنكه تأويل آيات و مال احوال آنها ( هنگام مرگ و ظهور در قيامت ) به آنان برسد . و آن روز كه تأويل آيات و عاقبت كار را مشاهده كنند ، با پشيمانى خواهند گفت : افسوس كه رسولان خدا با روشن‌ترين برهان ، حقّ را براى ما بيان كردند ( كاش مخالفت نمىكرديم ) يا امروز كسى به شفاعت ما بر مىخاست و بار ديگر به دنيا بر مىگشتيم كه غير از اين اعمال زشت به اعمال صالحى مىپرداختيم در آن هنگام كافران خود را سخت در زيان مىبينند و امور مربوط به آخرت را كه در دنيا دروغ مىانگاشتند همه درست و ارزشهاى راست‌نماى دنيا را نابود شده مىنگرند .\r\n\r\nتفسير\r\n أَ هؤُلاءِ  اشاره به ياران آنان است كه در اعراف با آنها\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nهستند و آرزوى داخل شدن در بهشت را دارند امّا چون گناهان آنان با كردار نيكشان آميخته شده است ، هنوز وارد بهشت نشده‌اند .\r\n الَّذِينَ أَقْسَمْتُمْ  آنانى كه در دنيا درباره‌شان سوگند ياد مىكرديد .\r\n لا يَنالُهُمُ اللَّهُ بِرَحْمَةٍ  كه به آنها رحمت خدا نمىرسد ، اين سخن را از باب سرزنش و شماتت گفتند ، سپس خطاب را از اصحاب آتش به اصحاب خودشان كه در اعراف با آنها بودند برمىگرداندند و براى آنكه حسرت دوزخيان را زياد كنند به اصحاب خود گفتند :\r\n ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ  وارد بهشت شويد كه هيچ خوفى بر شما نيست و محزون نخواهيد شد .\r\nو با آنچه كه ذكر كرديم جمع بين جميع آنچه كه در اخبار در بيان اعراف ، اصحاب اعراف و كيفيت وقوف آنان بر اعراف وارد شده است با كثرت اختلاف بين آن اخبار ممكن مىشود .\r\n وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ  و اهل آتش بهشتيان را ندا كنند كه از آبهاى گوارا و آنچه خداوند به شما روزى داده است ما را بهره‌مند سازيد .\r\nندا كردن بدان جهت است كه بين آن دو دسته جايى است كه مانع رسيدن به همديگرند ، نه مانع از ديدن همديگر ، تا وقتى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nكه خدا بخواهد .\r\n قالُوا إِنَّ اللَّهَ حَرَّمَهُما عَلَى الْكافِرِينَ  بهشتيان گفتند :\r\nخداوند آن دو ( آب و خوراك ) را به كافرين حرام كرده است ، كافران يعنى كسانى كه آن جهت قلبشان را كه راه به سوى خدا دارد ، پوشيده‌اند .\r\n الَّذِينَ اتَّخَذُوا دِينَهُمْ  آنهايى كه دين را از صاحب دين گرفته‌اند يعنى اسلامى كه از نبىّ صلّى اللّه عليه و آله و سلّم با بيعت و ميثاق گرفته‌اند ، يا آنها كه صورت اسلام را به خود بسته و آن را به خود نسبت داده‌اند ولى بدون اين كه از صاحب آن گرفته باشند ، و بدون اين كه بر شرايع آن آگاهى داشته باشند .\r\nاز روى سر گرمى و بازى يعنى بدون اين كه غايتى داشته باشند يا اين كه هدف نفسانى و خيالى دارند كه مربوط به دنياشان مىباشد .\r\nزيرا كه آنها ، راه را به سوى خدا بستند ، و استعداد اين كه به واسطهء اسلام به سوى راه كشانده شوند باطل ساختند ، پس براى اسلامشان يا نسبت دادن خودشان به اسلام غايتى وجود ندارد جز غاياتى راجع به امور دنيائيشان كه تصوّر كرده‌اند .\r\nلذا خداى تعالى فرمود :\r\n لَهْواً وَ لَعِباً وَ غَرَّتْهُمُ الْحَياةُ الدُّنْيا  زندگى دنيوى آنها را فريب داد ، زيرا دينشان نتيجه لهو و لعب است .\r\n فَالْيَوْمَ نَنْساهُمْ  يعنى به آنها التفات و توجّه نمىكنيم ، و اين گفتار طبق طريقهء مخاطبات و محاورات آنان است چون\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمىگويند فلانى ما را فراموش كرد ، منظورشان اين است كه التفات و توجّه به سوى ما ندارد و ما را با هديّه و عطيّه‌اى يادآورى نمىكند .\r\n كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ  آنچه را كه بوده‌اند فراموش كردند . بدانسان كه آنها ديدار چنين روزى را از ياد بردند و آيات ما را دروغ انگاشتند .\r\n وَ لَقَدْ جِئْناهُمْ بِكِتابٍ  در حالى كه كتاب نبوّت بر آنها آورديم .\r\n فَصَّلْناهُ عَلى عِلْمٍ  و آن را بر اساس علم براى هدايت آنان تفصيل داديم اين عبارت متعلق به ( جئنا ) يا به ( فصّلناه ) يا به هر دو است بنابراين كه ( جئنا ) را به مثل معنى وارد كردن ( مجىء ) و ( فصّلنا ) را به معنى و تفصيل بگيريم ، يعنى وارد كرديم ما او را بر علمشان به حقيقت كتاب يا رسول ، يا اين كه حال است از فاعل ( جئنا ) يا ( فصّلنا ) يا از مفعول ( جئناهم يا از ( كتاب ) .\r\n هُدىً وَ رَحْمَةً لِقَوْمٍ يُؤْمِنُونَ  يعنى گروهى كه با ايمان عامّ ايمان آوردند ، چون توجّه به وجههء قلب داشته و آمادهء قبول ولايت تكليفى شده‌اند ، يا به سبب ايمان خاصّ مؤمن شده‌اند زيرا كه آنها بر طريق هستند ، و كتاب نبوّت كه كتاب تدوينى صورت آن است راهشان را روشن كرده ، و در نتيجه به سير خود سرعت مىبخشند .\r\nممكن است مقصود از ( كتاب فصّلنا ) مكتوب واجب بزرگى باشد كه عبارت از ولايت است كه آن غايت نبوّت است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nزيرا كه جميع نبوّت‌ها و كتب تدوينى براى آگاه كردن خلق بر ولايت است و آماده كردن مردم براى قبول ولايت است ، لذا آن را مفرد نكره آورد تا اشاره به عظمت و بزرگى آن بكند .\r\n هَلْ يَنْظُرُونَ  يعنى منتظر نمىشوند .\r\n إِلَّا تَأْوِيلَهُ  آنچه كه كتاب به آن بر مىگردد ، يا اينكه مقصود تأويل ما و باز گشت دادن ما آن كتاب را به حقّش مىباشد كه همان مقام ولايت است و ولايت روح و اصل و مرجع كتاب است .\r\n يَوْمَ يَأْتِي تَأْوِيلُهُ يَقُولُ الَّذِينَ نَسُوهُ  ضمير مفعول به ( دينهم ) يا به  ( لِقاءَ يَوْمِهِمْ هذا )  يا به  ( بِكِتابٍ فَصَّلْناهُ )  يا به ( تأويله ) بر مىگردد ، و مآل همهء اين‌ها يكى است و معنى آن اين است كسانى كه حقيقت دين يا كتاب را فراموش كردند يا آن را عالما عامدا با شعور و آگاهى ترك كردند .\r\nزيرا كه نسيان گاهى به معناى ترك استعمال مىشود يا كسانى كه از حقيقت دين بعد از شعور و ياد آورى آن غفلت كردند يا اينكه احساس نكردند و يادآور نشدند ، چون حقيقت دين براى آنها معلوم و مشهود بود ، و بعد از تنزّل انسان به اين بيان فراموش گشت ، و جميع شرايع و عبادات و رياضات براى اين است كه آنچه را كه از حقيقت دين فراموش كرده‌اند يادآور شوند ، و آنان جهت اغراض دنيوى صورت دين را بر گرفتند .\r\n مِنْ قَبْلُ  يعنى قبل از آوردن تأويل از باب حسرت و اقرار به حقيقت آن .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n قَدْ جاءَتْ رُسُلُ رَبِّنا بِالْحَقِّ  يعنى فرستادگان پروردگار ما حقّ را آوردند ، يا ولايت را كه آن حقّ است ، يا رسالت حقّ را آوردند درحالىكه ما از آن اعراض نموديم و بر نفسهاى خود ظلم كرديم .\r\n فَهَلْ لَنا مِنْ شُفَعاءَ  آيا امروز براى ما شفيعانى هستند ؟\r\n فَيَشْفَعُوا لَنا  تا براى ما نزد ربّ الولايه ( پروردگار ولائى ) شفاعت كنند ، كه او ولىّ امر ماست ، يا نزد ربّ الارباب شفاعت كنند .\r\n أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ  بدين گونه كه دينشان را كه بزرگترين بضاعت آنهاست در اعراض فانى صرف مىكنند .\r\n وَ ضَلَّ عَنْهُمْ ما كانُوا يَفْتَرُونَ  و شريكان خدا و شفاعت شريك نزد خدا از قبيل بتها و ستارگان و سران گمراهى ، موجب گمراهى آنان مىشود .\r\nمقصود گوسالهء سامرى است ، و وجه گم شدن و نابودى آنها اين است كه آنان به مفتريات خودشان از جهت حدود و تعيّناتشان نگاه مىكنند .\r\nچون اينان مالهاى برخاسته از هواهاى نفسانى خويش را شريكان خدا قرار داده بودند ، و در آن روز هر چيزى از جهت حدود از باب اين كه مسمّى است فانى مىشود ، زيرا كه تعيّنات و حدود در حين ظهور ولايت كه وحدت حقّهء ظلّى است چنان كه گذشت فانى و نابود مىشوند .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nترجمه و تفسير آيات 56 - 54\r\n\r\n[ سوره الأعراف ( 7 ) : آيات 54 تا 56 
  ]\r\nإِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ ( 54 ) ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ ( 55 ) وَ لا تُفْسِدُوا فِي الْأَرْضِ بَعْدَ إِصْلاحِها وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ ( 56 )\r\n\r\nترجمه :\r\n( 7 / 56 - 54 )\r\nپروردگار شما خدايى است كه آسمانها و زمين را در شش روز آفريد آنگاه بر عرش مستقر گرديد ، روز را به پردهء شب در پوشاند كه با شتاب در پى آن پويد ، و خورشيد و ماه و ستارگان به امر او مسخّر گرديد . ( اى بندگان ) آگاه باشيد كه ملك آفرينش خاصّ خداست و فرمان نافذ از اوست كه بلند مرتبه و آفرينندهء جهانهاست ،\r\nخدا را به تضرّع و زارى و به صداى آهسته بخوانيد و بر خلق ستم مكنيد كه خدا هرگز ستمكاران را دوست نمىدارد ،\r\nهرگز در زمين پس از آنكه كار آن به امر خدا نظم و اصلاح يافت به تباه‌كارى برنخيزيد و خدا را هم از روى ترس و هم به اميد بخوانيد كه البتّه رحمت او به نيكوكاران نزديك است .\r\n\r\nتفسير\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ \r\n\r\n","description":"","footnote":"","page_name":" 312 ","page_number":312},
  {"content":"\r\n\r\n أَيَّامٍ  بدان كه فعل خداى تعالى مقيّد به زمان نمىشود ، و در اين مورد گفته‌اند : افعالى كه به خدا نسبت داده مىشود از زمان منسلخ است .\r\nزيرا همان‌طور كه ذات محيط به سبب زمان محاط قرار نمىگيرد فعل او نيز مورد احاطهء زمان واقع نمىشود ، و اينكه ايّام خدا محيط به ايّام زمان است ، و مقادير ايّام خدا بر حسب تفاوت مراتب فعلش متفاوت است ، پس گاهى به هزار سال اندازه گيرى مىشود و گاهى به پنجاه هزار سال ، سماوات نيز در عرف اهل اللّه عبارت از عوالم ارواح است كه از مادّه و اندازه مجرّد است .\r\nو زمين عبارت از عوالم اشباح است چه مادّى باشد يا مجرّد از مادّه ، مانند عالم مثال ، و از همين قبيل است سماوات عالم طبع ، چون آنها متعلّق به مادّه و داراى اندازه هستند .\r\nامّا مراتب ممكنات كه مخلوقات خداوند هستند و در آن آسمانها و زمين محقّق مىشوند از جهتى شش مرتبه و از جهتى سه مرتبه است كه بر حسب نزول و صعود شش مرتبه مىشود و آن مرتبهء مقرّبين عاشقان است كه به عبادت ايستاده و به هيچ طرف نظر نمىكنند ، و مرتبهء صف بستگان است ، و از هر دو صنف تعبير به عقول طولى و عقول عرضى مىشود كه در لسان حكماى فارسى ارباب انواع نام دارد ، و مرتبهء تدبيركنندگان امر ، و مرتبهء ركوع و سجودكنندگان ، و مرتبهء اندازه گرفته‌شده‌ها كه از مادّه مجرّداند ، و مرتبهء مادّيات و خلقت آسمانها و زمين ، و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nتماميّت آسمانها و زمين در آن مراتب شش‌گانه است .\r\nو اگر مقصود از آسمانها و زمين ، آسمانهاى عالم طبع و زمين آن باشد ، پس خلقت آنها به وجود طبيعىشان اگر چه در عالم طبع است ، ولى وجود علمى آن در مراتب عاليه و برتر موجود است ، و اين همان شش روز ربوبى است كه آنها و زمين در آن مدّت خلق شده است .\r\nآن مراتب شش‌گانه همراه با مشيّت كه به وجهى عرش رحمان و به وجهى كرسى است از جهت قوس نزولى ، هفت مرتبه مىشود ، و به اعتبار قوس صعود دو برابر مىشود ، و اين همان سبع مثانى است كه خداوند انحصارا به محمّد صلّى اللّه عليه و آله داده است 7 مرتبه نزول و 7 مرتبه صعود .\r\nو از آنجا كه حصول به اين مراتب چه از نظر نزولى و چه از نظر صعودى منحصر در ائمّه عليهم السّلام مىباشد ، زيرا فقط آنان به اين مراتب متحقّق شده‌اند و اگر كسان ديگرى نيز به اين مراتب رسيده باشند به واسطهء آنان رسيده‌اند .\r\nلذا فرمودند : ما ( سبع المثانى ) هستيم كه خداوند منحصرا آن را به محمّد صلّى اللّه عليه و آله بخشيد ( و سپس از او به ما رسيده است ) و چون عرش رحمن كه همان مشيّت خداست و آن حقّ مخلوق است ، از آن اضافه اشراقيّه لا به شرط اخذ مىشود و به اين اعتبار با جميع اشياء متّحد است .\r\nبلكه حقيقت هر صاحب حقيقتى است ، و از سوى ديگر به اعتبار اينكه وجودش اضافه است و بدون لا به شرط اخذ\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nشده است جز با تحقّق يافتن جميع چيزهايى كه با آن اضافه مىشوند تحقّق پيدا نمىكند و تمام نمىشود مگر با تحقّق و تماميّت آن چيزهايى كه به آن اضافه و نسبت داده شده است . و لذا بعد از ذكر آفريدن آسمانها و زمين كه عبارت از همهء اشياست فرمود :\r\n ثُمَّ اسْتَوى عَلَى الْعَرْشِ  سپس بر عرش مستقرّ گرديد .\r\n( ثمّ ) حرف عطفى است كه معنى تراخى ( مهلت و درنگ ) مىدهد ، زيرا كه استوا در عرف معنى جلوس و نشستن بر عرش است ، و اين تمام نمىشود مگر با تماميّت عرش ، و عرش تمام نمىشود مگر با تماميّت آسمانها و زمين ، لذا استوار را ، به مساوى بودن دو طرف در بزرگى و كوچكى تفسير كرده‌اند .\r\nو چون نسبت حقيقى مشيّت به اشيا داراى دو جهت است يكى جهت به مضاف و ديگرى جهت به مضاف اليه ، و به اعتبار جهتش به مضاف ، عرش ناميده مىشود .\r\nلذا اين اسم بر آن ، وقتى اطلاق مىشود كه به خدا نسبت داده شود ( عرش اللّه ) يا ( مشيّت اللّه ) ، و به اعتبار جهت مشيّت به مضاف اليه ، كرسى ناميده مىشود ، لذا اين اسم بر آن وقتى اطلاق مىشود كه نسبت به اشياء باشد .\r\n( وسع كرسيّه السّماوات و الارض ) ، كرسى خدا به وسعت آسمانها و زمين گسترش پيدا كرده است و وارد شده است كه جميع اشياء در كرسى است و كرسى در عرش است .\r\n( كليهء اشياء و آسمانها و زمين كرسى مىباشند و كرسى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nجزئى از مشيّت است و مشيّت همان عرش است ) .\r\nتوجيه بودن كرسى در عرش اين است كه جهتى كه منسوب به مضاف است محيط به جهتى است كه منسوب به مضاف اليه مىباشد ( يعنى عرش كه منسوب به مضاف مىباشد بر كرسى كه منسوب به مضاف اليه است احاطه دارد ) گاهى عقل كلّ ، عرش و نفس كلّ كرسى ناميده مىشود .\r\nزيرا هر دو مظهر دو جهت مشيّت مىباشند .\r\nو گاهى فلك محيط ، عرش ناميده مىشود و فلك ستاره‌دار كرسى زيرا اين دو مظهر ، خود مظهر عرش و كرسى مىباشند . « 1 »  يُغْشِي اللَّيْلَ النَّهارَ  يعنى با شب زمان ، روز زمان را مىپوشاند ، با شب عالم طبع روز عالم ارواح را ، با شب ملكوت سفلى روز ملكوت عليا را يا با شب طبع انسان ، روز روحش ، با شب جهلش روز علمش ، با شب شهوات و غضبهايش روز رغبت‌ها و مرضاتش ، با شب رذائلش روز خصائلش ، با شب مرضهايش روز صحّت و تندرستىاش ، با شب ضعفش روز قوّت و قدرتش را مىپوشاند . . . و هكذا .\r\n يَطْلُبُهُ  يعنى به دنبال آن مىرود ، مانند كسى كه طالب\r\n\r\n\r\n","description":"","footnote":"\r\n( 1 ) از آنجا كه فرموده‌اند : ( قلب المؤمن عرش الرحمن ) قلب مقام عرش يا مشيّت است و اعضا و جوارح در حكم زمين و اعمال و افكار و حالات و . . . در حكم سماوات و مجموعهء اين زمين و آسمان عالم صغير در حكم كرسى است و در مقابل قلب كه عرش مىباشد ، محاط است و عرش محيط .\r\n","page_name":" 316 ","page_number":316},
  {"content":"\r\n\r\nآن باشد .\r\n حَثِيثاً  و در استعمال طلب و حثّ در آنجا دلالت بر تعميم است ، و مناسب اين بود كه بگويد :\r\n( و يكشف النهار الليل ) « و روز ، شب را مىشكافد و كنار مىزند » يا ( يغشى النهار الليل ) « پردهء روز را بر شب مىكشد » و لكن خداى تعالى چنين نگفت تا اشاره به اصالت روز و عرضى بودن شب بشود ، و اگر چنين مىگفت موهم اصالت شب مىشد ، و نيز اشاره به اين مىشد كه تقابل آن دو ، تقابل بين دو امر وجودى است .\r\nزيرا شب امرى نسبى و عارضى است و اصالت وجودى ندارد .\r\n وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ  و خورشيد و ماه و ستارگان به امر او مسخّر گرديد .\r\n( الشّمس ) و ( القمر ) و ( النّجوم ) و ( مسخّرات ) با نصب خوانده شده ، و با رفع آنها نيز خوانده شده است ، پس آن عطف بر ( السّماوات ) است بنا بر قرائت نصب در آن ، يا عطف بر ( خلق ) است به تقدير ( جعل ) يا بر ( يغشى ) است به تقدير ( يجعل ) ، بنا بر قرائت رفع در آنها پس آن مبتدا و خبر است .\r\n أَلا لَهُ الْخَلْقُ وَ الْأَمْرُ  اين قسمت آيه آن چيزى است كه گذشت ، لذا ادات تنبيه آورد .\r\nزيرا وقتى كه ذكر كرد كه او خالق آسمانهاى ارواح و اراضى اشباح است و اينكه مسلّط و غالب و قاهر بر عرش است\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nكه آن همه دو عالم امر و خلق است ، اكنون تدبيرش را نسبت به عوالم ، بيان مىكند كه از جمله سبب پوشانيدن روز طبق حكمت بالغه‌اش شب است كه با اين پوشانيدن تربيت مواليد تمام مىشود و مخصوصا غايت آن مواليد كه عبارت از انسان است صورت مىگيرد .\r\nزيرا كه انسان با قالب و قلبش طالب كمال است و آن با مشاهدهء تضادّ شب و روز و به دنبال آمدن آن دو ، به جميع معانى است كه براى آن دو ذكر شده است و به سبب تسخير آفتاب و ماه و ستارگان است كه با آفرينش آنها نظام عالم تمام مىشود و معاش بنىآدم نظم پيدا مىكند . . . از ذكر اين معانى مبدأ بودن براى عالم خلق و امر و مالك بودنش نسبت به دو عالم استفاده شد ، پس بر آنچه كه استفاده شد آگاه نمود و لازم آورد كه دلالت بر مبدأ بودن و مالك بودن و منتهى بودن آن بكند ، در حالى كه اشاره به اختصاص مؤكّد نمود بدين نحو كه ظرف را مقدّم كرد پس خود را به كثرت خيرات مدح نمود در حالى كه آن را به ربوبيّت عالم تأكيد نمود و فرمود :\r\n تَبارَكَ اللَّهُ رَبُّ الْعالَمِينَ  سپس امر به دعا و تضرّع را فرع آن قرار داد زيرا كسى كه داراى شأنى جز مخلوقيّت و مربوبيّت نمىباشد سزاوار نيست كه از تعلّق و دعا و تضرّع نزد پروردگارش سر باز زند در حالى كه او مالك كلّ و صاحب خيرات فراوان است ، بدين سبب خداوند فرمود :\r\n ادْعُوا رَبَّكُمْ  پروردگارتان را بخوانيد گويا كه فرمود :\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nهرگاه اين‌چنين شديد پروردگارتان را بخوانيد .\r\nدعا در طلب ذات مدعوّ و در طلب چيزى ديگرى از او به كار مىرود آن چنان كه گوئى آنچه كه خوانده شده است عبارت از همان چيز است كه خواستگاه اوست ، و خود مدعوّ از باب مقدّمه خوانده شده است ، و هرجا لفظ دعا به صورت مطلق آورده شود مطلوب ذات مدعوّ است نه امرى غير از آن مگر اينكه قرينه‌اى قائم شود كه مطلوب غير ذات اوست .\r\nو آنچه كه در اينجا مطلوب است ذات مدعوّ است گوئى كه گفته است : او در تدبير امور شما ناظر بر شما و نزد شما حاضر است و شما از آن غايب هستيد ، پس او را به خانه‌هاى دلهايتان بخوانيد تا نزد او حاضر شويد به اينكه از غيبت خودتان خارج شويد و آن بيانگر همان فكر و حضور است كه صوفىها گفته‌اند .\r\n تَضَرُّعاً وَ خُفْيَةً  دو مصدر براى ( ادعوا ) هستند از غير ماده فعل ، زيرا كه تضرّع و خفيه عبارت از دو نوع دعاست ، يعنى دعائى كه بر زبان ظاهر شود ، و دعائى كه به زبان ظاهر نشود ، چون تضرّع ملازم ظهور بر زبان است ، يا چيزى است كه با صداى بلند خوانده مىشود يا با صداى آهسته ، چه تضرّع كم اتّفاق مىافتد كه از جهر و بلند كردن صدا خالى باشد .\r\nو ممكن است به تقدير مصدر باشد ، يعنى دعاى تضرّع و خفيه ، يا اينكه هر دو حال باشند به اينكه مصدر به معنى مشتق يا به تقدير مضاف باشد يعنى صاحبان تضرّع ، و بعيد نيست كه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nگفته شود كه مقصود از تضرّع دعاست با آگاهى به آن اعمّ از اينكه با زبان قالب باشد يا با زبان قلب ، و مقصود از خفيه دعا به زبان حال و استعداد است ، بدون آگاهى به آن .\r\nزيرا كه خفيهء حقيقى آن است كه دعاكننده به آن آگاه نباشد ، و اگر امر و تكليف به آن تعلّق بگيرد به اعتبار مقدّمات دعاست كه با شعور و اختيار انجام مىگيرد و ممكن است گفته شود كه مقصود از تضرّع دعا به لسان قالب است و مقصود از خفيه دعا به لسان قلب است با آگاهى و احساس به دعا در هر دو مورد ، و اين دو معنى همان است كه در عرف صوفيان ذكر جلى و ذكر خفى ناميده مىشود .\r\n إِنَّهُ لا يُحِبُّ الْمُعْتَدِينَ  به درستى كه خداوند معتدين يعنى متكبّرين را كه از دعا استنكاف دارند و از مرتبه و شأن و حدودشان تجاوز كرده‌اند ، دوست ندارد .\r\nزيرا كسى از بندگان خدا ، كه خدا را نخوانده و دعا نكند از شأن عبوديّتش تجاوز كرده است .\r\nيا اينكه مقصود از معتدين كسانى هستند كه در دعا از حدّ دعا و شأن داعى از قبيل تضرّع و انكسار تجاوز كرده‌اند ، يا از حدّ وسط به‌وسيله بلند كردن صدا در دعا تجاوز كرده‌اند ، يا از حدّ وسط بين ترك و اصرار تجاوز نموده‌اند .\r\nدر روايت وارد شده است كه مظلوم آن‌قدر بر ظالم نفرين مىكند تا اينكه خودش ظالم مىگردد .\r\n وَ لا تُفْسِدُوا فِي الْأَرْضِ  بدان كه انسان مادام كه به حدّ\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nرشد و تكليف نرسيده شأن او شأن چهار پايان است كه خواستهايش را بهر نحوى كه اتّفاق بيفتد طلب مىكند ، و همچنين است در رفع ناسازگاريها و او در اين مرحله داراى امتثال و فرمانبرى نيست مگر نسبت به كسى كه از او بر بدنش مىترسد ، و او داراى شأن و اصلاح در زمين عالم صغير ، و يا در زمين عالم كبير نيست .\r\nپس آنگاه كه به حدّ بلوغ رسيد و داراى عقل شد براى او شأنيّت امتثال امر و اصلاح در دو زمين عالم صغير و كبير فىالجمله حاصل مىشود .\r\nپس اگر توفيق يار او شد ، و دعوت‌كنندگان الهى با دعوت عامّ ظاهر ، او را دعوت كردند ، و او نيز از آنها قبول كرد و با بيعت عامّ نبوى مطيع آنها گشت و مسلمان شد شأنيّت اصلاح براى او كامل مىشود و فىالجمله انقياد و طاعت براى او حاصل مىگردد .\r\nو اگر توفيق او رو به فزونى گذاشت و دعوت‌كنندگان الهى با دعوت خاصّ باطنى او را دعوت كردند ، و او نيز از آنها قبول كرد و با بيعت خاصّ ولوى با آنها بيعت كرد و انقياد و اطاعت براى او كامل گشت ، در اين صورت به ملكوت دعوت‌كننده ملحق شده و براى او حالت حضور حاصل مىشود ، در نتيجه مصلح حقيقى در هر دو عالم خواهد بود . يا اينكه درخواست ملحق شدن مىكند و در اين مرحله شأن او دعا كردن و تضرّع و پناه بردن به او در مقام و موقع غيبت اوست تا اينكه به\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاو ملحق شود ، خود كلّا مصلح حقيقى مىگردد .\r\nو اگر بعد از حصول عقل و شأنيّت اصلاح ، خدا او را خوار گردانيد و اسلام را طلب نكرد ، يا طلب كرد و داخل در آن شد و ايمان را طلب نكرد ، يا آن را نيز طلب كرد و داخل در آن شد ولى پروردگارش را نخواند و دعا نكرد و ملحق شدن به ملكوت او را طلب ننمود ، چنين شخصى در هر دو عالم مفسد است ، پس گويا كه گفته است : بخوانيد پروردگارتان را و دعا را ترك نكنيد تا بر اثر ترك آن در زمين فساد كرده باشيد .\r\n بَعْدَ إِصْلاحِها  بعد از اين به امر خدا كار آن اصلاح پذيرفت اين اصلاح بالقوّه به جهت حصول عقل ، يا بالفعل به سبب اسلام و ايمان مىباشد و همچنين است در بقيّه اقسام آن ، پس قول خدا ( در زمين فساد نكنيد ) از قبيل اقامهء مسبّب جاى سبب است ، گويا كه گفته است : دعا و پناه بردن به خدا تضرّع را ترك نكنيد كه نتيجهء ترك تضرّع فساد كردن در دو زمين ( زمين عالم صغير و عالم كبير ) است بعد از شأنيّت اصلاح يا بعد از فعليّت اصلاح آن دو .\r\nو چون اين دعا غايت هر عبادت و طاعت است آن را با ذكر جهتى از جهات ديگر دعا تكرار كرد و فرمود :\r\n وَ ادْعُوهُ خَوْفاً وَ طَمَعاً  خوفا و طمعا هر دو مصدرند يا هر دو حال هستند چنان كه گذشت و معنى آن اين است : ترس از فراق او و عدم اجابت او ، و طمع در لقاى او و اجابت او ، و ساير وجوه محتمل به همين معنى بر مىگردد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nيا اينكه آن وجوه ضعيف است به سبب مقام دعوت ربّ ، مانند خوف از خشم خدا ، و ترس از عقاب او ، ترس از ردّ او ، و ترس از عدل او ، ترس از خوار شدن در مقابل او و بالاخره ترس در مقابل جلال و جبروت او .\r\nزيرا كسى كه در حضور پادشاهان ، جلال و عظمت آنها را احساس كند در خود احساس ترس و هيبت مىكند بدون اينكه سبب آن هيبت را حس كند .\r\nآوردن كلمهء طمع اشاره به اين است كه انسان بايد مترقّب و منتظر لقاى ربّ و رحمت او باشد ، بدون اينكه توجّه داشته باشد كه اسباب آن از جانب خودش يا از جانب خدا حاصل شده است ، كه فعل خدا به اسباب منوط نمىشود .\r\nزيرا كه طمع عبارت از انتظار و چشم داشت به حصول شىء است ، بدون تهيّه ديدن سببى براى حصول آن به خلاف رجاء ( كه رجا انتظار حصول شىء مىباشد با در نظر گرفتن وسيله و سبب ) .\r\nچون كلمهء طمع همراه با خوف در آيه ذكر شده است ، اين توهّم را پيش مىآورد كه جانب رجا ، ترجيح دارد در حالى كه طمع منوط به سببى و شرطى نيست و نسبت رحمت به همه بر حسب قابليت مساوى است ، چنان كه بر حسب فاعليّت چنين است ، خداى تعالى اين توهّم را رفع نمود و فرمود :\r\n إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  همانا رحمت خداوند به نيكوكاران نزديك است تا اينكه علّت خوف و طمع\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمشخّص باشد يعنى اينكه رحمت خدا از جهت فاعل ( خدا ) اگر چه نسبت به همه مساوى است و موقوف بر سبب و شرطى نيست ولى نسبت آن از جهت قابل ( انسان ) متفاوت است .\r\nپس غير نيكوكار بايد بترسد و متّكى به عموميّت رحمت خدا و تساوى نسبت آن به همه نباشد ، و نيكوكار طمع ورزد و در طلب لقاى او جديّت كند ، و مذكّر آوردن ( قريب ) به سبب تأويل رحمت به رحم ، يا از باب تشبيه آن به فعيل به معنى مفعول است .\r\nترجمه و تفسير آيات 59 - 57\r\n\r\n[ سوره الأعراف ( 7 ) : آيات 57 تا 59 
  ]\r\nوَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ حَتَّى إِذا أَقَلَّتْ سَحاباً ثِقالاً سُقْناهُ لِبَلَدٍ مَيِّتٍ فَأَنْزَلْنا بِهِ الْماءَ فَأَخْرَجْنا بِهِ مِنْ كُلِّ الثَّمَراتِ كَذلِكَ نُخْرِجُ الْمَوْتى لَعَلَّكُمْ تَذَكَّرُونَ ( 57 ) وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلاَّ نَكِداً كَذلِكَ نُصَرِّفُ الْآياتِ لِقَوْمٍ يَشْكُرُونَ ( 58 ) لَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنِّي أَخافُ عَلَيْكُمْ عَذابَ يَوْمٍ عَظِيمٍ ( 59 )\r\n\r\nترجمه :\r\n( 7 / 59 - 57 )\r\nو او خدايى است كه بادها را به مژدهء باران رحمت خويش در پيش فرستد تا چون ابرها بارهاى سنگين را بردارند ما آن را به شهر و ديارى كه از بىآبى مرده است برانيم و بدان سبب باران فروفرستيم تا هر گونه ثمره و حاصل از آن برآريم\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nهم اين‌گونه ( كه گياه را از زمين مرده مىرويانيم ) مردگان را هم از خاك برانگيزيم ، باشد كه شما متذكّر گرديد .\r\nزمين پاك را گياه به اذن خدا نيكو برآيد و زمين ناپاك ( شوره‌زار ) جز گياه اندك و كم‌ثمره بيرون نياورد . اين‌گونه ما آيات قدرت را براى هر قومى كه شكر خدا بجاى آرند شرح مىدهيم ،\r\nنوح را كه براى بيان توحيد به سوى قومش فرستاديم گفت اى قوم خداى يكتا را بپرستيد كه جز او شما را خدائى نيست كه من بر شما سخت از عذاب بزرگ قيامت مىترسم .\r\n\r\nتفسير\r\n وَ هُوَ الَّذِي يُرْسِلُ الرِّياحَ بُشْراً  نشرا با نون ، و بشرا با باء خوانده شده است كه جمع نشور و بشير باشد ، و در اصل با دو ضمّه بشرا بوده و به جهت تخفيف با اسكان عين الفعل بشر خوانده شده است .\r\nو با فتح نيز مانند نصر كه مصدر باشد خوانده شده است ، و آن عطف است بر قول خدا  إِنَّ رَبَّكُمُ اللَّهُ الَّذِي خَلَقَ السَّماواتِ  براى بيان اعاده به طريق تمثيل است چنان كه اوّلى براى بيان ابداء ( آفرينش ) و دوّمى براى تدبير است « 1 » .\r\n بَيْنَ يَدَيْ رَحْمَتِهِ  در اينجا منظور از رحمت ، باران است زيرا باران ، در عرف رحمت ناميده مىشود ، و تعميم رياح و رحمت بر كسى مخفى نيست اگر چه اين تمثيل به حسب ظاهر\r\n\r\n\r\n","description":"","footnote":"\r\n( 1 )  ( إِنَّ رَبَّكُمُ اللَّهُ الَّذِي خَلَقَ السَّماواتِ )  همانا پروردگار شما كسى است كه آسمانها را خلق كرد ) عبارت اوّل كه براى ابداء ( آفرينش ) مىباشد و عبارت دوّم  ( هُوَ الَّذِي يُرْسِلُ الرِّياحَ بُشْراً )  براى تدبير و به جريان انداختن امور است .\r\n","page_name":" 325 ","page_number":325},
  {"content":"\r\n\r\nصورت نازله رحمت كلّى مىباشد .\r\n حَتَّى إِذا أَقَلَّتْ سَحاباً ثِقالًا سُقْناهُ  تا اينكه ابرها بارهاى سنگين آب را بردارند و آن را پخش كنند .\r\nو جمع آوردن وصف ( كلمهء ثقال ) و مفرد آوردن ضمير در  سُقْناهُ  به اعتبار معنى جنس و لفظ آن است .\r\n لِبَلَدٍ مَيِّتٍ  سوى آن بلد ( شهر يا سرزمين ) يا براى آبيارى آن ، يا براى زنده كردن آن شهر مرده .\r\n فَأَنْزَلْنا بِهِ الْماءَ  به وسيلهء ابر آب فروفرستاديم ، و اگر ضمير ( ه ) در كلمهء ( به ) به ( بلد ) برگردد ، باء به معنى ( فى ) مىباشد و معنى جمله چنين مىشود در آن شهر باران فروفرستاديم .\r\n فَأَخْرَجْنا بِهِ مِنْ كُلِّ الثَّمَراتِ  به وسيلهء آب ، يا ابر ، در سرزمينهاى مختلف انواع ميوه‌ها را پديدار كرديم .\r\n كَذلِكَ  يعنى همان‌طور كه مىبينيد از نشر بادها و حمل ابرها و فرستادن آن به شهر مرده و زنده كردن آن شهر به سبب حصول ميوه‌ها .\r\n نُخْرِجُ الْمَوْتى  مردگان را از حيات حيوانى يا از حيات حقيقى انسانى خارج مىسازيم و اين خروج به وسيلهء نشر بادهاى مختلف و فرستادن باران رحمت ، با آماده كردن بادهاى مختلف از قبيل استحاله‌ها و انقلاب‌ها و انتقالات و بلاها و آزمايش‌ها ، و تهييج و تحريك شهوت‌ها ، و ايذاء حاصل از خشم‌ها ، و وسوسهء شياطين جنّ و انس ، و اذيّت آن كسانى كه با آنها عهد و پيمان بستيم ، طبق اين گفته‌ها :\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً  « 1 » تا از قبر طبيعت جمادى يا نفس نباتى يا نفس حيوانى كنده شود و به حيات انسانى زنده گردد ، و در زمين وجودش همه ثمره‌هاى الهى حاصل شود و بروز كند .\r\n لَعَلَّكُمْ تَذَكَّرُونَ  شايد به ياد آريد .\r\n وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ  اين گفته غايت ممثّل به آن ، يا براى مثل يا تمثيل است چون از آيات قبل اين گونه توهّم شده است كه بيرون آمدن گياه در هر شهر و كشورى مساوى است و مردگان نيز در كيفيّت احياء و حالت حيات مساوى هستند ، در اين آيه تفاوت سرزمينها را يادآور مىشود ، گويا كه گفته باشد مساوى نيستند ، بلكه شهر طيّب و پاكيزه گياهش به اذن پروردگارش خارج مىشود ، يعنى جميع آنچه كه ممكن است در آن برويد ، مىرويد اين معنى بر حسب محاورات عرفى از كلام فوق استنباط مىشود مخصوصا با اضافه كردن نبات به ضمير « ه » كه به سرزمين پاك بر مىگردد كه مشعر به عموم است ، و با بقيّه‌اى كه مىفرمايد :\r\n وَ الَّذِي خَبُثَ  يعنى زمينهايى كه نسبت به زمينهاى پاك و صالح از جهت شوره‌زار بودن ناپاك است ، رويارو شده است ، مفهوم مشخّص مىگردد .\r\n لا يَخْرُجُ  كه در آن زمين شوره‌زار گياهى خارج\r\n\r\n\r\n","description":"","footnote":"\r\n( 1 ) آل عمران ( 3 ) آيه 186 : و از كسانى كه پيش از شما به آنان كتاب داديم و نيز از كسانى كه مشرك هستند سخنان ناروا و آزاردهنده بسيار خواهيد شنيد .\r\n","page_name":" 327 ","page_number":327},
  {"content":"\r\n\r\nنمىشود  إِلَّا نَكِداً  مگر به مقدار اندك كه نفع آن هيچ است .\r\n كَذلِكَ نُصَرِّفُ الْآياتِ لِقَوْمٍ يَشْكُرُونَ  يعنى شكرگزار نعمت‌هاى ظاهرى و باطنى ما باشند ، اگر آيات ما به صورت بادهاى مختلف و ابتلاها و نقمت‌ها باشد ، زيرا گردانيدن اين آيات براى كسى است كه بداند آنها نعمت هستند ، نه براى كسى است كه آنها را نقمت ببيند و شكر نكند بلكه به سبب آن كفر بورزد ، كه البتّه كفر و كفران او هدف و غايت خدا نيست بلكه آن بالعرض بر فعل خداوند مترتّب مىشود .\r\n( لازمهء بذل نعمت شكر آن است ، كه غايت و هدف از نعمت است و كفر نعمت جنبهء عرضى دارد و اصل نيست ) نقل شده است كه عمرو بن عاص به حسين بن على عليهما السّلام گفت :\r\nچگونه است كه ريش شما بيشتر از ريش ما است ؟\r\nپس امام اين آيه را خواند . و امثال اين تفسير براى آيات دلالت مىكند بر اينكه جائز است آن را تعميم داد به هر چيزى كه ممكن است حقيقتا يا مجازا آيات بر آن صادق باشد .\r\n لَقَدْ أَرْسَلْنا نُوحاً إِلى قَوْمِهِ  پس از آنكه آفرينش و تربيت و تدبير و بازگشت را با تمثيل ذكر كرد ارسال رسل را ياد آورى نمود تا آن را هميشه به ياد داشته باشند و رسالت بشر را غريب نشمارند ، و داستان آنها با ملّت‌هايشان و آنچه را كه به آنها گفته ، و آنچه كه در حق اقراركننده و منكر انجام گرفت همه را ذكر كرد تا براى مؤمنين دلدارى و براى منكرين تكذيب و\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nتهديد باشد .\r\n فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  نوح عليه السّلام قومش را به توحيد و عبادت خداى واحد امر كرد چنان كه آن كار همه انبياست و فرمود :\r\n إِنِّي أَخافُ عَلَيْكُمْ عَذابَ يَوْمٍ عَظِيمٍ  من از عذاب روز بزرگ بر شما مىترسم ، بدين گونه كه مىترسم عبادت و توحيد خدا را ترك كنيد و به عذاب بزرگى گرفتار آييد .\r\nترجمه و تفسير آيات 64 - 60\r\n\r\n[ سوره الأعراف ( 7 ) : آيات 60 تا 64 
  ]\r\nقالَ الْمَلَأُ مِنْ قَوْمِهِ إِنَّا لَنَراكَ فِي ضَلالٍ مُبِينٍ ( 60 ) قالَ يا قَوْمِ لَيْسَ بِي ضَلالَةٌ وَ لكِنِّي رَسُولٌ مِنْ رَبِّ الْعالَمِينَ ( 61 ) أُبَلِّغُكُمْ رِسالاتِ رَبِّي وَ أَنْصَحُ لَكُمْ وَ أَعْلَمُ مِنَ اللَّهِ ما لا تَعْلَمُونَ ( 62 ) أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ لِتَتَّقُوا وَ لَعَلَّكُمْ تُرْحَمُونَ ( 63 ) فَكَذَّبُوهُ فَأَنْجَيْناهُ وَ الَّذِينَ مَعَهُ فِي الْفُلْكِ وَ أَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ ( 64 )\r\n\r\nترجمه :\r\n( 7 / 64 - 60 )\r\nگروهى از قومش گفتند كه ما ترا سخت در گمراهى مىبينيم\r\n( در پاسخ آنان ) گفت اى قوم من اصلا در گمراهى نيستم ( شما به خطا مىرويد ) و ليكن فرستادهء خداى جهانيانم\r\nپيغام خدا را به شما مىرسانم و به شما اندرز مىگويم و از خدا و وحى الهى به امورى ( مانند قيامت و حساب و كيفر اعمال ) آگاهم كه\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nشما آگاه نيستيد ،\r\nآيا تعجّب كرده‌ايد كه مردى از جانب خدا براى به يادآورى شما فرستاده شد تا شما را ( از احوال عذاب قيامت ) بترساند كه پرهيزكار شويد و مورد لطف خدا گرديد ،\r\nو چون نوح ، رسول خدا را تكذيب كردند ما هم او و پيروانش را در كشتى نجات داديم و آنان را كه آيات خدا را تكذيب كردند غرق گردانيديم كه مردمى بسيار نادان و كور دل بودند .\r\n\r\nتفسير\r\n قالَ الْمَلَأُ مِنْ قَوْمِهِ  ملاء يعنى خوش‌گذران‌ها و رؤسا ، زيرا كه پيروان و مردم عادى جز قبول و تقليد شأنى ندارند ، و پيروى نكردنشان از انبيا از آن جهت است كه نظرشان به دنياست ، ولى مترفين ( نازپروردگان ستم پيشه ) شأن خود را بالاتر و والاتر از انبيا مىدانستند .\r\n إِنَّا لَنَراكَ فِي ضَلالٍ مُبِينٍ  آنان گفتند مطمئنّا ترا در گمراهى آشكار مىبينيم .\r\nزيرا پيامبر را مخالف سيرهء دنيوى خود مىدانستند كه آن را دوست داشتند و گمان مىكردند كه بهتر از آن امكان ندارد ، چون هر حزبى ( گروهى ) به آنچه كه نزد خودشان است خوشحالند لذا آن را با تأكيدهاى متعدّد تأكيد كردند ( انّ ) و ( ل ) هر دو براى تأكيد است ) .\r\n قالَ يا قَوْمِ لَيْسَ بِي ضَلالَةٌ  با آنان به مدارا رفتار كرد و معتقدات آنها را نفى كرد و لذا مثل تأكيدات سابق گفتهء خود را تأييد نكرد و گفت : اى قوم من در گمراهى نيستم .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n  وَ لكِنِّي رَسُولٌ مِنْ رَبِّ الْعالَمِينَ أُبَلِّغُكُمْ رِسالاتِ رَبِّي وَ أَنْصَحُ لَكُمْ   و ليكن فرستاده‌اى از پروردگار جهانيانم كه رسالتهاى پروردگارم را به شما ابلاغ كنم و پندتان دهم . ازاين‌رو لفظ لكم با ( ل ) آورد تا اشاره به خالص بودن نصيحت از شائبهء فريب باشد .\r\n وَ أَعْلَمُ مِنَ اللَّهِ ما لا تَعْلَمُونَ  از صفات و تدبير خدا ، يا به سبب افاضهء خداست كه مىدانم آنچه را كه شما نمىدانيد ، اوّل رسالتش را تبليغ كرد و آن را با انذار دنبال كرد ، و آنگاه كه او را تكذيب كردند و اعتقاد ضدّ رسالت را كه ضلالت و گمراهى است اظهار كردند ، معتقدات آنها را نفى كرد و ادّعاى خودش را با آنچه كه لازمهء آن است ثابت نمود و آن تبليغ است ، سپس به دنبال آن چيزى را آورد كه سزاوار ردّ نيست و آن نصيحت كردن آنها و علم داشتن پيامبر به چيزى كه آنها علم آن را ندارند ، و اين به جهت مدارا كردن با آنها و اظهار رأفت و مهربانى با آنان است .\r\n أَ وَ عَجِبْتُمْ  يعنى آيا تكذيب كرديد و تعجّب نموديد ؟\r\nيعنى سزاوار نبود از شما كه تعجّب بكنيد .\r\n أَنْ جاءَكُمْ ذِكْرٌ مِنْ رَبِّكُمْ  چيزى كه شما را به ياد آخرت مىاندازد .\r\n عَلى رَجُلٍ مِنْكُمْ  چون از لفظ رسالت جدايى و عناد نسبت به گمراهان مفهوم مىشد موضوع را به نصيحت كردن ( انصح لكم ) كه لازمهء رسالت است تبديل كرد كه صلاح آنان در\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nآن مىباشد و آنان را به عواقب امورشان متذكّر ساخت . و علّت اينكه كلمه ( ربّكم ) پروردگار شما آورده است ، و ( ذكر ) را اضافه به ( ربّ ) خودشان نمود ، براى آن است كه به نصيحت و قبول نزديكتر باشد ، و موضوع را آن گونه ادامه داد تا به سه غايت كه به ترتيب به رسول ( رسول من ربّ العالمين ) و مرسل اليهم ، ( قوم مورد تبليغ ) و مرسل  رِسالاتِ رَبِّي  منسوب است برساند ، و در همهء آنها صلاح و نفع آنان را بيان داشت تا آشكار سازد كه ادّعاى رسالت جز به نفع آنها نيست تا از فريب و نيرنگ به دور باشد ، پس فرمود :\r\n لِيُنْذِرَكُمْ  تا شما را از آنچه كه بر آن هستيد و آن جز شرّ و بدى نيست بترساند ،  وَ لِتَتَّقُوا  تا از چيزى كه در آن فساد شماست ، بپرهيزيد و به چيزى توجّه و رغبت كنيد كه در آن صلاح شماست .\r\n وَ لَعَلَّكُمْ تُرْحَمُونَ  يعنى شايد مورد رحمت و ترحّم پروردگارتان قرار بگيريد ، و آن حسن عاقبت و سر انجام نيكو است .\r\n فَكَذَّبُوهُ  با اينكه براى آنها عذرى در تكذيبشان باقى نماند ، او را تكذيب كردند .\r\n فَأَنْجَيْناهُ وَ الَّذِينَ مَعَهُ فِي الْفُلْكِ وَ أَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ  پس او را و مؤمنين كه با او بودند به وسيلهء كشتى نجات داديم و كسانى كه آيات ما را تكذيب كردند غرق كرديم . زيرا آنان قومى كوردل بودند و براى آنها بصيرت و\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبينائى نبود تا متوقّع استبصار و ديدن آنها باشيم ، و آنها را مؤاخذه نمىكنيم ( زيرا تكذيب آنان از عدم بصيرت بوده است . )\r\nترجمه و تفسير آيات 72 - 65\r\n\r\n[ سوره الأعراف ( 7 ) : آيات 65 تا 72 
  ]\r\nوَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ ( 65 ) قالَ الْمَلَأُ الَّذِينَ كَفَرُوا مِنْ قَوْمِهِ إِنَّا لَنَراكَ فِي سَفاهَةٍ وَ إِنَّا لَنَظُنُّكَ مِنَ الْكاذِبِينَ ( 66 ) قالَ يا قَوْمِ لَيْسَ بِي سَفاهَةٌ وَ لكِنِّي رَسُولٌ مِنْ رَبِّ الْعالَمِينَ ( 67 ) أُبَلِّغُكُمْ رِسالاتِ رَبِّي وَ أَنَا لَكُمْ ناصِحٌ أَمِينٌ ( 68 ) أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ اذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَ زادَكُمْ فِي الْخَلْقِ بَصْطَةً فَاذْكُرُوا آلاءَ اللَّهِ لَعَلَّكُمْ تُفْلِحُونَ ( 69 )\r\nقالُوا أَ جِئْتَنا لِنَعْبُدَ اللَّهَ وَحْدَهُ وَ نَذَرَ ما كانَ يَعْبُدُ آباؤُنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 70 ) قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَ غَضَبٌ أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ ما نَزَّلَ اللَّهُ بِها مِنْ سُلْطانٍ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 71 ) فَأَنْجَيْناهُ وَ الَّذِينَ مَعَهُ بِرَحْمَةٍ مِنَّا وَ قَطَعْنا دابِرَ الَّذِينَ كَذَّبُوا بِآياتِنا وَ ما كانُوا مُؤْمِنِينَ ( 72 )\r\n\r\nترجمه :\r\n( 7 / 72 - 65 )\r\nبه سوى قوم عاد برادرشان هود را فرستاديم ، هود بدانها گفت : اى قوم خدا را بپرستيد كه جز او شما را خدايى نيست . آيا اندرز مرا گوش نكرده پرهيزكار نمىشويد ؟ ،\r\nبزرگان قومش كه كافر بودند گفتند : ما ترا سفيه و بىخرد مىيابيم و گمان مىكنيم\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nكه تو سخت از دروغ‌گويان باشى ،\r\nپاسخ داد : اى قوم مرا سفاهتى نيست ليكن من فرستادهء پروردگار جهانيانم ،\r\nپيام خدا را به شما مىرسانم و براى شما پندگوى دلسوزم و خير خواه شما هستم ،\r\nآيا تعجّب كرده‌ايد كه مردى از جانب خدا جهت ياد آورى شما فرستاده شد تا شما را از هول و عذاب قيامت بترساند ؟ اى مردم متذكّر باشيد و فراموش نكنيد كه خدا شما را پس از هلاك قوم نوح جانشين آن گروه كرد و در خلقت و نعمت شما بيفزود . پس اى قوم انواع نعمتهاى خدا را به ياد آريد ، شايد كه رستگار شويد ،\r\nقوم هود گفتند آيا تو براى آن به سوى ما آمده‌اى كه خدا را به يكتايى پرستيم و از بتهايى كه پدران ما مىپرستيدند دورى كنيم ؟\r\nاين كار را نخواهيم كرد اگر تو راست مىگويى هر عذابى كه به جهت بت‌پرستى به ما وعده مىدهى زود به انجام رسان .\r\nهود گفت : در اين صورت پليدى و غضب خدا بر شما حتمى گرديده است ، آيا با من كه شما را به خدا مىخوانم مجادله مىكنيد ؟ و به اسمهاى بىمسمّايى كه شما و پدران شما بر آن بتان نهاده‌ايد با حقّ به خصومت برمىخيزيد ؟ و حال آنكه خدا در آن حقيقت و برهانى ننهاده است ، پس بايستى در انتظار عذاب خدا باشيد كه من نيز بر شما آن را انتظار دارم ،\r\nموقع عذاب كه رسيد ، هود و پيروانش را به رحمت خود از عذاب رهانيديم ؛ و آنان كه آيات ما را تكذيب كردند و ايمان نياوردند همه را هلاك گردانيديم .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nتفسير\r\n وَ إِلى عادٍ أَخاهُمْ هُوداً  منظور از ( اخا ) برادر عشيره و قبيله‌اى است نه برادر دينى .\r\n  قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ قالَ     الْمَلَأُ الَّذِينَ كَفَرُوا مِنْ قَوْمِهِ إِنَّا لَنَراكَ فِي سَفاهَةٍ   به سفاهت نسبت دادن عقل در انظار ، قبيح‌تر از نسبت گمراهى و ضلالت است ازاين‌رو قومش او را به سفاهت متّهم كردند .\r\n   وَ إِنَّا لَنَظُنُّكَ مِنَ الْكاذِبِينَ قالَ يا قَوْمِ لَيْسَ بِي سَفاهَةٌ وَ لكِنِّي رَسُولٌ مِنْ رَبِّ الْعالَمِينَ أُبَلِّغُكُمْ رِسالاتِ رَبِّي وَ أَنَا لَكُمْ ناصِحٌ أَمِينٌ    ذكر كلمهء ( امين ) از اين روست كه گويا او به امانت دارى در بين آنها معروف بود و لذا متوسّل به آن گشتند .\r\n أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَ اذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَ زادَكُمْ فِي الْخَلْقِ بَصْطَةً  هود ضمن اينكه نعمت‌هاى خدا را بر آنها ياد آورى كرد نقمت‌هاى خدا را بر قوم نوح نيز متذكّر گرديد تا به بهترين وجه آنها را از زوال نعمت‌ها بترساند .\r\n فَاذْكُرُوا آلاءَ اللَّهِ  نعمت‌هاى خداوند را به ياد آوريد ، تعميم بعد از تخصيص ، از جهت تأكيد است .\r\n لَعَلَّكُمْ تُفْلِحُونَ  از امام صادق عليه السّلام « 1 » است كه فرمود :\r\nآيا مىدانى نعمت‌هاى خدا چيست ؟ گفته شد : نه ، فرمود :\r\n\r\n\r\n","description":"","footnote":"\r\n( 1 ) تفسير الصّافى 2 : ص 211 - الكافى 1 : ص 217 / ح 3 - تفسير البرهان 2 : ص 23 ح 6\r\n","page_name":" 335 ","page_number":335},
  {"content":"\r\n\r\nبزرگترين نعمت‌هاى خدا بر خلقش همان ولايت ماست . يعنى باشد كه با ولايت رستگار شويد .\r\n قالُوا أَ جِئْتَنا لِنَعْبُدَ اللَّهَ وَحْدَهُ وَ نَذَرَ ما كانَ يَعْبُدُ آباؤُنا فَأْتِنا بِما تَعِدُنا إِنْ كُنْتَ مِنَ الصَّادِقِينَ  براى غايت سفاهتشان مقلّدات پدرانشان را ، علوم قطعى قرار دادند .\r\nلذا با آنچه كه ذكر شد ، مبارزه طلبى نمودند .\r\n قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ  يعنى از جانب پروردگارتان عذابى بر شما واقع شده ، لفظ ( قد ) و فعل ماضى آورد تا اشاره به حتمى بودن تحقّق آن باشد ، يا اشاره به اين باشد كه آنچه كه آنها داراى آن مىباشند از سفاهت و گمراهى و مجادله با رسول خدا صلّى اللّه عليه و آله و سلم عذابى دردناك است امّا از آنجا كه قواى مدركهء خود را تخدير كرده‌اند درد آن را حس نمىكنند .\r\n وَ غَضَبٌ  غضب را تأخير انداخت با اينكه آن به تقديم سزاوارتر است چون ذاتا و شرعا مقدّم است ، زيرا غضب ظاهر نمىشود . مگر با عذاب كه مسبّب از غضب است ، پس عذاب از جهت ظهورش جلوتر از غضب است .\r\n أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ  بدان كه لفظ اسم ، چيزى است كه بر چيز ديگر ( مسمّى ) دلالت كند به نحوى كه خود آن لفظ در حين دلالت بر مسمّى منظور و مقصود نباشد ، و در مورد آن لفظ ( اسم است ، مفرد است . . . فاعل است يا مفعول و . . . ) حكمى نكنيم .\r\nاعمّ از اينكه آن دالّ لفظ باشد يا نقش ، يا مفهوم ذهنى ، يا\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nذات خارجى مانند لفظ ( زيد ) كه اسم ذات معيّن مخصوصى است ، آنگاه كه در بيان ( زيد آمد ) بخواهيم بر آن ذات دلالت بكند به اين اعتبار خود لفظ مورد نظر نيست ، بلكه نظر و قصد شخص زيد است به نحوى كه لفظ مورد غفلت قرار مىگيرد .\r\nو به اين اعتبار آن لفظ اسم ذات است و به هيچ حكمى از احكام در مورد آن صادق نيست و آنگاه كه اين لفظ از جهت خودش اعتبار شود با قطع نظر از اعتبار دلالتش بر مسمّى بلكه از آن جهت كه آن لفظى است مركّب از سه حرف كه حرف اوّل متحرّك و حرف وسط ساكن است در اين هنگام لفظ ( زيد ) مورد حكم و مورد نظر واقع مىشود و در اين صورت نام لفظ و موضوع و اسم در مقابل فعل بر آن نهاده مىشود .\r\nو اين دو اعتبار ( لفظ اسم و مسمّى ) همان‌طور كه براى الفاظى كه بر معانى دلالت مىكند براى اسمهاى لفظى ، ثابت است براى هر چيزى كه بر غير آن از ذاتها دلالت بكند نيز ثابت است سپس بدان كه جميع اشياء از ذوات نورى ملكى ، و ظلمانى طبيعى و شيطانى آثار صنع خداى تعالى است و دلالت‌كنندهء بر وحدت و علم و قدرت و مظاهر جود و لطف و قهر خداى تعالى مىباشند ، و آن اشياء به اين اعتبار اسماء خداست نه مسمّيات و هيچ حكمى و اسمى و رسمى براى مسمّيات نيست ، و آن اسماء به اين اعتبار قضاى خداوند مىباشند ، و راضى بودن به آن واجب ، و عبادت آن ، عبادت خدا و محبّت آن نسبت به خداست .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nزيرا كه به اين اعتبار خود آن اسماء منظور و مقصود نيستند ، و اگر خود آنها مورد نظر و محكوم عليه و مسمّيات به اسماء مخصوص خود قرار داده شود به اين اعتبار مقابل خدا و خداهاى دوّم مىشوند ديگر دلالت‌كنندهء ذات و علم و قدرت خدا نمىشوند ، بلكه در اين هنگام مدلولات و مسمّيات و مقضيّات مىشوند ، و نظر به آنها و عبادت آنها و راضى شدن به آنها كفر و شرك به حساب مىآيد ، و كسى كه به اين موارد نظر داشته باشد مورد مذمّت و ملامت خداوند قرار مىگيرد و به همين اعتبار وارد شده است كه راضى شدن به كفر ، كفر است .\r\nسپس بدان كه انسان مادام از خانهء نفسش خارج نشده است و به رسول سينه‌اش هجرت نكرده باشد و با كمك ولىّ امرش به پيامبر قلبش توجّه نداشته باشد ، ممكن نيست كه بتواند نظر به اشياء بكند ، از آن جهت كه آنها دلالت‌كنندهء بر ذات خداى تعالى باشد ، بلكه در وجود نمىبيند مگر اشياء متكثّر كه مقابل وحدت است كه مستقل و مدلول و مسمّيات هستند ، اگر چه به حسب واقع و نفس الامر متعلّقات و وابستگىهاى صرف بوده ، استقلال ندارند و اصلا حكمى براى آنها نيست . و ليكن در نظر كسى كه در خانهء نفسش و شهر طبعش وطن گرفته باشد آن اسماء شأنى الهى ندارند ، بلكه با شأن الهى مباينت داشته ، خود مستقلّ بوده و وابستگى به ذات الهى ندارد و بر چيزى غير از خود ( فرا خود ) دلالتى ندارد .\r\nليكن انسان به خروج از اين خانه و حجّ خانهء خدا ( قلب )\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nو طواف آن بلكه مقيم شدن در آنجا مأمور و موظّف است به رسيدن به پروردگارش و حضور در نزد اوست .\r\nامّا خروج از اين خانهء نفس ممكن نيست ، مگر با كمك يارىدهندهء خارجى و رفاقت رفيق بشرى ( مرشد يا راهنماى روحانى ) و كسى كه در خانهء نفسش ممكن است هر چيزى كه معاون او فرض شود و يارىدهندهء او باشد در نظر او جز محكوم عليه و مستقل چيزى نيست و مسمّايى كه دلالت بر خدا كند و اسم اللّه باشد ، وجود ندارد .\r\nلذا خداى تعالى معاونى و كمكى براى او قرار داده است كه او را در خروج از نفسش كمك كند ، و امر كرده است كه از آن معاون و كمك‌كننده پيروى شود ، و براى انسان حجّت و دليلى نصب كرده است كه بر جواز نظر كردن به آن معاون و اخذ دستورات از او و تضرّع نزد او دلالت مىكند ، اگر چه در نظرش مسمّى و محكوم عليه و مستقلّ باشد ( زيرا چنين شخصى در واقع به باطن آن معاون و راهنما توجّه دارد كه الهى است نه به جسمانيّت او ) .\r\nپس مطاع و متبوع و معبود بودن معاون خارجى عبادت طاعت است ( يعنى اطاعت از دستورات الهى او براى پرستش خداى تعالى ) با اينكه او دوّم ( خليفه ) براى خدا و مقابل ، و مسمّى ، و محكوم عليه در نظر او است از چيزهايى است كه خداوند در مورد او حجّت و سلطان و برهان نازل فرموده است ، و كسى كه داراى چنين بينشى است ، مذموم و ملوم و كافر يا\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمشرك نيست ( زيرا او را مىبيند نه خود خدا ) ؛ وقتى اين را دانستى پس معنى چنين مىشود :\r\nشايسته نيست كه شما با رسول در تصحيح اسمائى كه حكمى براى آنها نيست و مسمّيات كه مستقل نيستند بلكه متعلّقات محض و رابطه‌هاى محض هستند مجادله كنيد ؛ زيرا شما و پدرانتان آنها را مسمّيات قرار داده‌ايد ، چون شما در روستاهاى نفسهايتان توقّف كرده‌ايد در حالى كه خداوند براى آن گفته‌هاى شما حجّت و دليلى نفرستاده است .\r\n ما نَزَّلَ اللَّهُ بِها مِنْ سُلْطانٍ  همراه آن يا در آن يا به سبب آن سلطنت يا حجّت و برهان نفرستاده است تا به اين حجّت آن اسماء مسمّى تلقّى گردند و سرزنش از شما برداشته شود و با توجّه به حجّت و دليل شرك شما به وجهى به توحيد مبدّل شود .\r\n فَانْتَظِرُوا إِنِّي مَعَكُمْ مِنَ الْمُنْتَظِرِينَ  يعنى منتظر امر خدا در حقّ خودتان باشيد و من هم با شما به انتظار مىمانم .\r\n فَأَنْجَيْناهُ وَ الَّذِينَ مَعَهُ بِرَحْمَةٍ مِنَّا  او و كسانى را كه ايمان آوردند با رحمت خود نجات داديم مقيّد كردن رحمت به خدا ( منّا ) براى آگاهاندن مردم است به اينكه نظر به عمل خويش و اتّكاى بدان بر هيچ كس جائز نيست ؛ زيرا كه عمل جز آماده كردن قابل براى قبول ( رحمت ) فايدهء ديگرى ندارد و فعل فاعل مسبّب از اين رحمت نيست چنان كه بارها اين مطلب را گذرانديم .\r\n وَ قَطَعْنا دابِرَ الَّذِينَ كَذَّبُوا بِآياتِنا  و آنان كه تكذيب\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nكردند از جهت تكليف همه را هلاك كرديم .\r\n وَ ما كانُوا مُؤْمِنِينَ  و آنها از جهت تكوين ايمان نداشتند .\r\nيا اينكه اين دو عامّ يا خاصّ هستند به يك معنى و دوّمى تاكيد براى اوّلى است ، و معنى قطع دابر ، درماندگى و استيصال و باقى نماندن نسل براى آنهاست .\r\nدر اخبار وارد شده است كه هود عليه السّلام و صالح عليه السّلام و شعيب عليه السّلام و اسماعيل عليه السّلام و پيامبر ما صلّى اللّه عليه و آله به عربى تكلّم مىكردند .\r\nترجمه و تفسير آيات 77 - 73\r\n\r\n[ سوره الأعراف ( 7 ) : آيات 73 تا 77 
  ]\r\nوَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ ( 73 ) وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ ( 74 ) قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ ( 75 ) قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ ( 76 ) فَعَقَرُوا النَّاقَةَ وَ عَتَوْا عَنْ أَمْرِ رَبِّهِمْ وَ قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ ( 77 )\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nترجمه :\r\n( 7 / 77 - 73 )\r\nو بر قوم ثمود برادرشان صالح را فرستاديم گفت اى قوم خداى را بپرستيد كه شما را جز او خدايى نيست . اكنون معجزه‌اى آشكار از طرف خدا آمد .\r\nاين ناقه ، آيت و معجزه‌اى بزرگ براى شماست او را واگذاريد كه در زمين خدا چرا كند و قصد سويى دربارهء او نكنيد كه به عذابى دردناك گرفتار خواهيد شد ،\r\nفراموش نكنيد و متذكّر باشيد كه خدا شما را پس از هلاك قوم عاد جانشين اقوام سلف كرد و در زمين منزل داد ، تا ( از اراضى سهله خاك نرم ) قصرهاى عالى و از كوه به تراشيدن سنگ ، خانه‌هاى محكم بسازيد پس نعمت‌هاى خدا را ياد كنيد و در زمين به فساد و تبهكارى برنخيزيد ،\r\nرؤسا و گردنكشان قوم صالح به ضعفا و فقيرانى كه به او ايمان آوردند به تمسخر گفتند : آيا شما اعتقاد داريد كه صالح را خدا به رسالت فرستاده است ؟ مؤمنان جواب دادند :\r\nبلى ، ما بر اين موضوع عالم و مطمئنّيم و بىهيچ شكّ به آيينى كه از طرف خدا به او فرستاده شده است ايمان داريم ،\r\nمتكبّران بىايمان گفتند كه ما بدون هيچ شكّى به آنچه ايمان داريد كافريم ،\r\nآنگاه ناقهء صالح را پى كردند و از امر خدا سرباز زدند و از روى تمسخر و تحكّم به صالح گفتند : اى صالح اگر تو از رسولان خدايى اكنون عذابى كه ( بر پى كردن ناقه ) و نافرمانى خدا ما را وعده كرده‌اى بياور .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nتفسير\r\n وَ إِلى ثَمُودَ أَخاهُمْ صالِحاً  ثمود اسم قبيله‌اى است كه به نام پدرشان نامگذارى شده است ، ثمود از فرزندان سام بن نوح عليه السّلام است و صالح عليه السّلام از فرزندان او بوده است .\r\nيا اينكه چنان كه در خبر آمده است ، ثمود اسم قريه كوچكى است بر ساحل دريا كه ساكنين آن به چهل خانوار نمىرسيد .\r\n قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ آيَةً  ( هذه ناقة اللّه ) مبتدا و خبر مستأنف است براى بيان بيّنة ، و ( لكم ) حال از ( ناقة اللّه ) يا از ( آية ) يا خبر بعد از خبر است ، و ( آية ) حال مترادف يا متداخل ، يا منفرد است ، يا ( ناقة اللّه ) بدل از ( هذه ) يا عطف بيان است ، و ( لكم ) خبر است ، و ( آية ) حال از ضمير مستتر در آن است .\r\n فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ  كه اگر آزارش كنيد به عذاب دردناك گرفتار آييد .\r\nبعد از تهديد از نعمتهايش ياد مىكند كه خودشان آن را به نقمت بدل كرده‌اند .\r\n وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً  منظور از ( الجبال ) كوههائى است كه خزينه‌هاى زمين هستند .\r\n فَاذْكُرُوا آلاءَ اللَّهِ  و نعمتهاى خدا را به ياد آوريد ،\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nتعميم بعد از تخصيص است . « 1 »   وَ لا تَعْثَوْا فِي الْأَرْضِ مُفْسِدِينَ قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا   استضعاف از جهت دين يا مال يا حال يا جسم است .\r\n لِمَنْ آمَنَ مِنْهُمْ  بدل از قول خداى تعالى ( للّذين ) است ، از نوع بدل كلّ به شرطى كه مقصود استضعاف در دين و طريقه باشد ، يا بدل بعض است اگر مقصود مطلق استضعاف باشد .\r\n أَ تَعْلَمُونَ أَنَّ صالِحاً مُرْسَلٌ مِنْ رَبِّهِ  از باب استهزا به مؤمنان است .\r\nاز مؤمنان مىپرسند : آيا شما مىدانيد كه صالح فرستاده از جانب پروردگارش مىباشد !   قالُوا إِنَّا بِما أُرْسِلَ بِهِ مُؤْمِنُونَ قالَ الَّذِينَ اسْتَكْبَرُوا إِنَّا     بِالَّذِي آمَنْتُمْ بِهِ كافِرُونَ   پيروان صالح در جواب آنها بدون اينكه به استهزاى آنان اعتنا نمايند گفتند : ما به آنچه كه بر او فرستاده شده است ايمان داريم .\r\nاين مطلب علاوه بر جوابى است كه عبارت است از اقرار به رسالت او به سبب تسليم شدن به آنچه كه به خاطر آن پيامبر فرستاده شده است ، و اطاعت از اوست . مستكبرين گفتند ما به آنچه كه شما ايمان آورده‌ايد كافر و ناباوريم .\r\n\r\n\r\n","description":"","footnote":"\r\n( 1 ) ( اذكروا ) قبل از ( جعلكم خلفاء ) ياد خدا كردن به علّت خليفه قرار دادن است ، كه امرى تخصيصى است ، امّا  ( فَاذْكُرُوا آلاءَ اللَّهِ )  ياد آورى نعمتهاى خداست به طور عموم و در همهء موارد .\r\n","page_name":" 344 ","page_number":344},
  {"content":"\r\n\r\n فَعَقَرُوا النَّاقَةَ  برخى از آنان مردم را به پى كردن ناقه تحريك كردند ، و برخى به اين امر رضايت دادند و عده‌اى به اين كار اقدام كردند .\r\n وَ عَتَوْا عَنْ أَمْرِ رَبِّهِمْ  يعنى از امر پروردگار كه بر لسان صالح جارى شده بود سرپيچى كردند ، و آن قول خداست كه فرمود :\r\n فَذَرُوها تَأْكُلْ فِي أَرْضِ اللَّهِ  آن را رها كنيد تا در زمين خدا چرا كند . يا مقصود مطلق امر الهى است بر زبان پيامبرش ، و آنان در هيچ امرى او را اطاعت نكردند . يا مقصود اين است كه از امر پروردگارشان كه عبارت از عقل و حكم عقل است سرپيچى كردند ، چه ، عقل امر تكوينى است .\r\n وَ قالُوا  يعنى از باب تجرّى بر خدا و رسولش گفتند :\r\n يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ  اى صالح اگر از رسولان خداوند هستى آنچه را كه ( از عذاب ) به ما وعده كرده‌اى بياور .\r\nترجمه و تفسير آيات 84 - 78\r\n\r\n[ سوره الأعراف ( 7 ) : آيات 78 تا 84 
  ]\r\nفَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 78 ) فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ ( 79 ) وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ( 80 ) إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ ( 81 ) وَ ما كانَ جَوابَ قَوْمِهِ إِلاَّ أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ ( 82 )\r\nفَأَنْجَيْناهُ وَ أَهْلَهُ إِلاَّ امْرَأَتَهُ كانَتْ مِنَ الْغابِرِينَ ( 83 ) وَ أَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ ( 84 )\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nترجمه :\r\n( 7 / 84 - 78 )\r\nپس زلزله‌اى بر آنها آغاز گرديد تا آنكه همه در خانه‌هاى خود از پاى در آمدند ،\r\nچون علائم عذاب رسيد صالح از ايمان آوردن قوم نااميد شد و از آنها روى گردانيد و گفت اى قوم ، من از خداى خود ابلاغ رسالت كردم و شما را اندرز دادم و ليكن شما از غرور نادانى ، ناصحان را دوست نمىداريد ،\r\nو لوط را فرستاديم كه به قوم خود گفت : ( آيا كار زشتى كه پيش از شما كسى بدان مبادرت نكرده بجاى مىآوريد ؟ )\r\nشما زنان را ترك كرده با مردان سخت شهوت مىرانيد آرى كه شما قومى فاسد و نابكاريد ،\r\nآن قوم پيامبر خود را پاسخى ندادند جز آنكه گفتند او را از شهر بيرون كنيد كه او و پيروانش مردمى هستند كه اين كار را پليد دانسته از آن تنزّه مىجويند ،\r\nما هم او و اهل بيتش را نجات داديم مگر همسر او كه آن زن از بازماندگان عذاب بود ،\r\nو بر آن قوم بارانى از سنگريزه فرود آورديم بنگر عاقبت كار بدكاران چيست .\r\n\r\nتفسير\r\n فَأَخَذَتْهُمُ الرَّجْفَةُ  يعنى زلزله ، و قول خداى تعالى :\r\n فَأَخَذَتْهُمُ الصَّيْحَةُ  چنان كه در سورهء حجر و هود است ، منافاتى\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nبا اين آيه ندارد ؟ زيرا كه زلزله موجب صيحه ( غرّش ) بوده است .\r\n فَأَصْبَحُوا فِي دارِهِمْ جاثِمِينَ  يعنى در خانه‌هايشان به زمين چسبيدند ، ( جثوم ) يعنى ملازم شدن و چسبيدن به مكان .\r\n فَتَوَلَّى عَنْهُمْ  پس از آنكه صالح آنها را ديد كه بىهوش افتاده‌اند از آنها روى گردانيد .\r\nآوردن مضارع در قول خدا :\r\n وَ لكِنْ لا تُحِبُّونَ النَّاصِحِينَ  براى اين است كه گذشته را به صورت حال تصوير نمايد تا آن را احضار كند ، و اشاره به اين است كه اين دوست نداشتن ناصحين عادت آنهاست كه گويى از آنها جدا نمىشود حتّى پس از مرگ . يا معنى آيه اين است كه پس از اتمام حجّت بر آنها روى گردانيد ، و آوردن فعل ( تولّى ) با ( فاء ) پس از ذكر هلاك كردن آنها براى اين است كه آن موارد كه به تفصيل بيان شد ، سبب نابودى است اين گونه سخن از قبيل عطف تفصيل بر اجمال است .\r\n وَ قالَ  از باب حسرت يا بيزارى گفت :\r\n يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ  داستان صالح و ناقه‌اش و چگونگى خروج ناقه به پيشنهاد آنان از كوه ، و ترك كردن صالح قومش را و پى كردن ناقه و هلاك كردن آن قوم ، در كتابها مفصلا ذكر شده است .\r\n وَ لُوطاً  عطف بر ( نوحا ) است ، و لوط عليه السّلام پسر خالهء ابراهيم عليه السّلام بود و ساره همسر ابراهيم خواهر لوط بود ، و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nابراهيم عليه السّلام از بلاد نمرود به سوى شام خارج شد و همراه او لوط و ساره بود ، و لوط را براى دعوت در سرزمين شامات گذاشت و خودش به بالاى شامات رفت .\r\n إِذْ قالَ لِقَوْمِهِ  منظور از قوم ، مردم اوست در دعوت و معاشرت نه در نسب و ملّت .\r\n أَ تَأْتُونَ الْفاحِشَةَ  آيا مرتكب آن كردار زشت و فاحشه مىشويد ؟ و آن همخوابى با مردان و روى گردانيدن از زنان است .\r\n  ما سَبَقَكُمْ بِها مِنْ أَحَدٍ مِنَ الْعالَمِينَ إِنَّكُمْ لَتَأْتُونَ الرِّجالَ شَهْوَةً   كه اين كار شما در جهان سابقه نداشته ، آيا شهوت نسبت به مردان را از پيش خود آورده‌ايد ؟ آنچه را كه قبلا به صورت كنايه گفته بود ، اكنون به آن تصريح كرد تا رسوايى و توبيخ آنها باشد . و لذا كلام را با تأكيدات متعدّد ( انّ ) و ( ل ) مؤكّد ساخت تا تأكيد توبيخ باشد .\r\n مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ  بدون اينكه به زنان روى آريد ، پس شما عادل نيستيد بلكه گروهى تجاوز كار و مفسد هستيد ، اين جمله از قبيل عطف به اعتبار معنى است .\r\n وَ ما كانَ جَوابَ قَوْمِهِ إِلَّا أَنْ قالُوا أَخْرِجُوهُمْ مِنْ قَرْيَتِكُمْ  آنان جوابى كه صلاحيّت مقابله با احتجاج و نصيحت لوط باشد نداشتند ، لذا از احتجاج زبانى عدول كردند و خواستند تا از شيوهء غلبه كردن قالبى استفاده كنند ، از اين رو به چيزهايى كه بر صحّت نصيحت او دلالت دارد ، دليلى آوردند و\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nگفتند :\r\n إِنَّهُمْ أُناسٌ يَتَطَهَّرُونَ  آنها مردمانى هستند كه از كارهايى مانند كارهاى ما پاكيزه‌اند ( و به پاكدامنى تظاهر مىكنند ) .\r\n فَأَنْجَيْناهُ وَ أَهْلَهُ إِلَّا امْرَأَتَهُ كانَتْ مِنَ الْغابِرِينَ  پس از اتمام حجّت بر آنها ، او و خاندانش را به جز زنش ، نجات داديم زيرا زن او كفر خود و دنباله روى از اهل آن قريه را پنهان مىداشت .\r\n وَ أَمْطَرْنا عَلَيْهِمْ مَطَراً  باران عجيبى براى آنها فرستاديم و آن بارش سنگ بود .\r\n فَانْظُرْ  پس بنگر اى محمّد صلّى اللّه عليه و آله و سلم يا اى كسى كه مىتوانى بنگرى !  كَيْفَ كانَ عاقِبَةُ الْمُجْرِمِينَ  كه سر انجام مجرمين چيست .\r\nدر خبر است كه لوط در بين قومش سى سال درنگ كرد و در آنجا ماند ، لوط از آن قوم نبود بلكه بر آنها وارد بود . مردم را به خدا دعوت مىكرد و آنها را از كارهاى زشت نهى مىنمود و بر طاعت خدا تشويق و ترغيب مىكرد ، ولى آنها نپذيرفتند و از او اطاعت ننمودند . آنان چنين بودند كه از جنابت طهارت حاصل نمىكردند و مردمانى بخيل و حريص بر طعام بودند ، پس بخل آنها در فروج آنها بيماريى به وجود آورد كه درمانى براى آن نبود ، و داستان آن چنين بود كه : آنها بر سر راه كاروانى قرار گرفته بودند كه به شام و مصر مىرفت و لذا مهمان بر آنها وارد مىشد ،\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nپس بخل آنها سبب شد كه هرگاه مهمانى بر آنها وارد شود او را رسوا سازند و اين كار را مىكردند كه مهمان بر آنها وارد نشود بدون اينكه شهوت اين كار را داشته باشند پس بخل باعث اين درد شد تا جايى كه عادت به آن كار زشت كردند و مردان را براى اين كار طلب مىكردند و بر آن مزد و اجرت نيز قرار مىدادند . و لوط عليه السّلام سخى و كريم بود و مهمان را گرامى مىداشت ، پس آنان لوط را از پذيرايى مهمانان نهى كردند و گفتند مهمانها را اكرام مكن كه اگر اين كار را بكنى ، مهمان تو را رسوا خواهيم كرد ، و هرگاه مهمانى بر لوط وارد مىشد او را پنهان مىداشت كه مبادا قومش او را رسوا سازند ، و اين بدان جهت بود كه لوط در بين آنها عشيره‌اى نداشت .\r\nترجمه و تفسير آيات 87 - 85\r\n\r\n[ سوره الأعراف ( 7 ) : آيات 85 تا 87 
  ]\r\nوَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ وَ لا تُفْسِدُوا فِي الْأَرْضِ بَعْدَ إِصْلاحِها ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ ( 85 ) وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً وَ اذْكُرُوا إِذْ كُنْتُمْ قَلِيلاً فَكَثَّرَكُمْ وَ انْظُرُوا كَيْفَ كانَ عاقِبَةُ الْمُفْسِدِينَ ( 86 ) وَ إِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَ طائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّهُ بَيْنَنا وَ هُوَ خَيْرُ الْحاكِمِينَ ( 87 )\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nترجمه :\r\n( 7 / 87 - 85 )\r\nو به اهل مدين برادر آنها شعيب را فرستاديم . گفت : اى قوم خداى را بپرستيد كه شما را خدايى جز او را نيست اكنون از جانب پروردگار شما برهانى روشن آمد . در سنجش كيل و وزن با مردم عدل و درستى پيشه كنيد و كم و گران نفروشيد و در زمين خدا پس از آنكه قوانين آسمانى براى نظم و اصلاح آن آمد به فساد برنخيزيد ، اگر به خدا و روز قيامت ايمان داريد ، اين كار براى سعادت شما بهتر است\r\nو به هر طريق در كمين گمراه كردن مردم و ترساندن و بازداشتن آنها از راه خدا برنيائيد تا هر كس را كه به خدا ايمان آورد به راه كج و ضلالت اندازيد ، ( و اى مسلمانان شما نيز ) به ياد آريد زمانى را كه عدّه اندكى بوديد خدا بر عدّه شما افزود و بنگريد كه پايان كار مفسدان چگونه بود كه همه هلاك شدند تا از عمل آنها بپرهيزيد ،\r\nو شعيب به مؤمنان گفت اگر به آنچه من از طرف خدا مأمور تبليغ آن شده‌ام گروهى ايمان آوردند و گروهى ايمان نياورده و به خصومت برخاستند ، شما مؤمنان كه ايمان آورده‌ايد صبر كنيد تا خدا ميان ما و آنها داورى كند كه او بهترين دادخواهان است .\r\n\r\nتفسير\r\n وَ إِلى مَدْيَنَ أَخاهُمْ شُعَيْباً  نقل شده است كه آنها اولاد مدين بن ابراهيم عليه السّلام بودند و شعيب از آنها بود و به نام جدّشان نامگذارى شده‌اند و قريه‌شان نيز به همان نام بود كه به چهل خانوار نمىرسيد .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ  بيّنة عبارت از احتجاج واضح و روشنى بود كه براى آنها ردّ آن امكان نداشت .\r\nزيرا احتجاج شعيب چيزى بود كه هر صاحب شعور خالى از تعصّب و لجاج به آن خشنود بود و آن را قبول مىكرد زيرا كه شناختن رسول به سبب رسالتش بهتر از شناختن او به سبب معجزه است يا شعيب مانند صالح معجزه‌اى داشته كه براى ما ذكر نشده است .\r\n فَأَوْفُوا الْكَيْلَ وَ الْمِيزانَ  يعنى پس از آوردن بيّنة ديگر شما بهانه‌اى در قبول نكردن قول من نداريد ، پس آن را قبول كنيد و به كيل و ميزان به طور صحيح وفا كنيد ، و وفا كردن عبارت از ادا كردن تمام حقّ آن چيزى است كه بايد ادا شود و مقصود وفا كردن به آن چيزى است كه با كيل و وزن اندازه گيرى مىشود ، و نسبت وفا كه به خود كيل و وزن داده شده براى اين است كه نقصان پيمانه مستلزم نقصان اندازهء پيمانه است .\r\nو همچنين است موزون و آن چيزى كه به سبب آن وزن انجام مىگيرد ، چنان كه در جاى ديگر نيز نقص به آن دو نسبت داده شده است و تعميم كيل و وزن نسبت به محسوس و غير محسوس از انبيا و اوليا و اخلاق و سنّت و آداب آنها و از كتب آسمانى و شرايع الهى روشن است و همچنين است تعميم آن در عالم كبير و صغير .\r\n وَ لا تَبْخَسُوا النَّاسَ أَشْياءَهُمْ  و از اموال و حقّ مردم\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nچيزى كم و كسر نكنيد . يا تأكيد ايفاء كيل و ميزان است بنابراين كه مقصود از اشياء پيمانه‌ها و موزون‌ها ( چيزهاى وزن شده ) باشد ، يا اينكه مقصود از پيمانه و موزون مطلق اشياء است بنابراين كه كيل و ميزان تعميم داده شود .\r\nزيرا كه هيچ چيز جسمانى نيست مگر اينكه تحديد در آن ممكن باشد يا تعميم بعد از تخصيص است بنابراين كه مقصود از مكيل ( پيمانه ) و موزون چيزى باشد كه با آلت مخصوص اندازه گيرى مىشود يا اينكه با توجّه به جملات سابق ، مقصود گسترش سخن است نسبت به كيفيّت معاشرت ، بنابراين كه مقصود از ( بخس الناس أشياءهم ) گرفتن زيادتر از حقّ از آنها باشد .\r\nو ممكن است مقصود تخصيص بعد از تعميم باشد بنابراين كه كيل و وزن تعميم داده شود تا اينكه اعم از معامله با مردم و معامله با خدا باشد . و شامل همهء چيزها بشود و بخس ( كم‌فروشى ) نيز به مردم تخصيص داده شود ، يا اينكه بين آن دو نسبت عموم و خصوص من وجه است . « 1 » بنابراين كه كيل و ميزان مخصوص چيزى باشد كه با آن دو اندازه گيرى مىشود خواه معامله با خدا باشد يا با مردم ، و اشياء\r\n\r\n\r\n","description":"","footnote":"\r\n( 1 ) عموم و خصوص من وجه دو مفهوم كلّى است كه يكى از آنها شامل ديگرى مىشود ولى ديگرى شامل اوّلى نيست مانند ( هر گردويى گرد است ولى هر گردى گردو نيست ) در اينجا كيل و ميزان امرى كلّى است كه شامل امور مربوط به انسان و غير انسان است ولى ( بخس ) فقط به انسان اختصاص دارد .\r\n","page_name":" 353 ","page_number":353},
  {"content":"\r\n\r\nتعميم داده شود و بخس مخصوص مردم باشد .\r\n وَ لا تُفْسِدُوا فِي الْأَرْضِ  و در زمين فساد نكنيد ، مانند جملهء قبلى تعميم بعد از تخصيص است يا آغاز مطلب جديد است بنابراين كه مقصود از افساد خونريزى و القاى دشمنى بين بندگان و اسارت و غارت و تعدّى بر آنها و منع كردن جميع حقوق از اهلش و دادن حقوق به غير اهلش باشد . يا بنابراين كه مقصود از افساد ، منع كردن بندگان از طريق آخرت باشد كه همان طريق ولايت است . بنابراين قول خدا :  وَ لا تَقْعُدُوا بِكُلِّ صِراطٍ تُوعِدُونَ  « 1 » تفسير آن مىشود و مقصود از ارض عالم صغير و عالم كبير است .\r\n بَعْدَ إِصْلاحِها  يعنى پس از اصلاح زمين به سبب عقل در عالم صغير ، و به سبب انبيا و اوصياى آنان در عالم كبير . و مقصود از اين قيد ، بيان اين است كه واقع و نفس الامر چنين است ، و اشعار به غايت قبح افساد است نه اينكه مقصود مقيّد كردن افساد پس از اصلاح باشد .\r\n ذلِكُمْ  يعنى اين‌ها كه ذكر شد از ايفاء و ترك بخس ( كم‌فروشى ) و افساد .\r\n خَيْرٌ لَكُمْ  براى شما بهتر است از آنچه كه شما آن را بهتر گمان مىكنيد و خيال مىكنيد كه با كم‌فروشى و افساد سودى را به سوى خود جلب مىكنيد .\r\n\r\n\r\n","description":"","footnote":"\r\n( 1 ) اعراف آيه 86 و منشينيد بهر راهى كه بيم دهيد و كسانى كه ايمان آوردند از راه خدا بازداريد .\r\n","page_name":" 354 ","page_number":354},
  {"content":"\r\n\r\nيا اينكه مقصود از خير مطلق زيادى است نه تفضيل ، زيرا بسيار مىشود كه لفظ خير استعمال مىشود و مقصود تفضيل و برترى نيست .\r\n إِنْ كُنْتُمْ مُؤْمِنِينَ  يعنى اگر شما معتقد به خدا و آخرت هستيد .\r\nشرط تحريك و تهييجى است بنابراين كه ايمان آنها به خدا بر حسب اقرارشان براى متكلّم و مخاطب قطعى و يقينى باشد ، يا اينكه شرط تقييدى است ، بنابراين كه ايمانشان توأم با شكّ و يا متزلزل باشد كه مانند مشكوك است ، اعمّ از اينكه جزاء را چيزى موافق ( اوفوا . . . تا آخر ) تقدير بگيريم ، يا چيزى موافق  ذلِكُمْ خَيْرٌ لَكُمْ  به طور صريح عبارت دلالت بر تهديد آنها مىكند يعنى اگر شما مؤمن نباشيد پس هر چه مىخواهيد انجام دهيد ، يا اينكه آن كار براى شما بهتر نيست بلكه در اين هنگام كه ايمان نداريد براى شما فرقى بين آن كار و ضدّش وجود ندارد .\r\n وَ لا تَقْعُدُوا بِكُلِّ صِراطٍ تُوعِدُونَ  اين جمله را از قول خدا  ذلِكُمْ خَيْرٌ لَكُمْ  مؤخّر قرار دارد تا اشاره به اين باشد كه اين كار با آنچه كه گذشت در قبح و زشتى مساوى نيستند ، و اينكه در آن خير نفسانى نيز تصوّر نمىشود ، و اينكه آن براى مؤمنين و غير مؤمنين زشت‌ترين چيزهاست .\r\nو در شأن نزول آن گفته شده است : كه آنها در راه مىنشستند و هر كس كه مىخواست پيش شعيب برود و به او ايمان بياورد به او وعده مىدادند و شبهات بر خلق القا مىكردند\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nبدين‌گونه كه كجى دين شعيب و اختلال راه او را اظهار مىكردند چنان كه اين كار رسم و عادت مردم از قديم و جديد بوده و هست و مخصوصا در زمان ما ، يا اينكه مقصود نهى آنها از نشستن در طرق نفوس مانند شيطان و بستن راه آنها از رفتن به سوى خدا و خلفاى او مىباشد .\r\n وَ تَصُدُّونَ  عطف است بر  تُوعِدُونَ  ، و جلوگيرى مىكنيد .\r\n عَنْ سَبِيلِ اللَّهِ مَنْ آمَنَ بِهِ  از اينكه ايمان به خدا بياورند ، يعنى كسى كه يقين به خدا پيدا كرده است او را از راه خدا كه قبول ولايت با بيعت خاصّ است باز مىداريد .\r\n وَ تَبْغُونَها عِوَجاً  يعنى براى راه خدا كجى و اعوجاج طلب مىكنيد تا آن را بر مردم ظاهر سازيد و آنها را از راه خدا بازداريد . يا اينكه راه خدا را از ناحيهء اعوجاج و كجى مىخواهيد ، يا اينكه آن را مىخواهيد در حالى كه كج باشد ، يعنى اگر كجى باشد آن را طلب مىكنيد و اگر مستقيم و راست باشد ، نمىپذيريد . و اين بدان جهت است كه خود شما كج هستيد .\r\n وَ اذْكُرُوا إِذْ كُنْتُمْ قَلِيلًا فَكَثَّرَكُمْ  پس از آنكه آنها را امر و نهى به ضدّ فعلشان كرد نعمت خدا را بر آنها يادآورى كرد از قبيل بركت در نسل يا در مال تا شدّت غضب آنها را بشكند و آمادهء قبول نصيحت گردند بدين گونه كه نعمت و شكر آن به يادشان بيايد .\r\n وَ انْظُرُوا كَيْفَ كانَ عاقِبَةُ الْمُفْسِدِينَ  نعمت را كه اثر\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nرحمت خداى تعالى است يادآور شد ، و عذابى را كه به سبب افساد به امثال آنان وارد مىآيد ، ياد آورى نمود تا جمع بين لطف و مهر و تبشير و انذار باشد چنان كه آن ، وظيفهء دعوت و نصيحت است .\r\n وَ إِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِهِ وَ طائِفَةٌ لَمْ يُؤْمِنُوا  آوردن ادات شكّ يا از باب تجاهل يا از جهت شكّ مخاطب است .\r\n فَاصْبِرُوا  پس صبر كنيد و منتظر باشيد . خطاب به مجموع دو طائفه است : وعده براى مؤمنين و وعيد براى كافرين .\r\n حَتَّى يَحْكُمَ اللَّهُ بَيْنَنا وَ هُوَ خَيْرُ الْحاكِمِينَ  تا اينكه خدا بين ما حكم كند ، يا در دنيا به اينكه محقّ را بر مبطل يارى دهد ، يا در آخرت به اينكه محقّ را نعمت داده و از مبطل انتقام بگيرد و او بهترين حكم‌كنندگان ( داوران ) است .\r\nترجمه و تفسير آيات 91 - 88\r\n\r\n[ سوره الأعراف ( 7 ) : آيات 88 تا 91 
  ]\r\nقالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا قالَ أَ وَ لَوْ كُنَّا كارِهِينَ ( 88 ) قَدِ افْتَرَيْنا عَلَى اللَّهِ كَذِباً إِنْ عُدْنا فِي مِلَّتِكُمْ بَعْدَ إِذْ نَجَّانَا اللَّهُ مِنْها وَ ما يَكُونُ لَنا أَنْ نَعُودَ فِيها إِلاَّ أَنْ يَشاءَ اللَّهُ رَبُّنا وَسِعَ رَبُّنا كُلَّ شَيْءٍ عِلْماً عَلَى اللَّهِ تَوَكَّلْنا رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ ( 89 ) وَ قالَ الْمَلَأُ الَّذِينَ كَفَرُوا مِنْ قَوْمِهِ لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ ( 90 ) فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 91 )\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nترجمه :\r\n( 7 / 91 - 88 )\r\nگروهى از قوم شعيب كه از حكم خدا سركشى كردند به پيامبر خود گفتند كه ما تو و پيروانت را از شهر خويش بيرون مىكنيم مگر آنكه به كيش ما برگرديد . شعيب گفت با اين نفرت كه ما از آئين شما داريم رجوع به آن محال است ،\r\nاگر ما به دين شما برگرديم با وجود آنكه خدا ما را از آن نجات داده همانا به خدا دروغ بسته‌ايم و هرگز نشود كه ما به آئين جاهلانهء شما رجوع كنيم مگر آنكه خدا بخواهد كه او پروردگار ماست و به مصالح ما آگاه است ما بر او توكّل مىكنيم و از او پيروزى مىطلبيم .\r\nپروردگارا تو در نزاع بين ما و امّت ، به حقّ ما را پيروز گردان كه تو بهترين پيروزىدهندگانى ،\r\nگروهى از كافران امّتش مردم را تهديد كرده و گفتند اگر پيروى شعيب كنيد البتّه در زيان خواهيد افتاد ،\r\nپس زلزله بر آنها آغاز گرديد صبحگاهان تنها اجسادشان در درون خانه‌هايشان باقى مانده بود .\r\n\r\nتفسير\r\n قالَ الْمَلَأُ الَّذِينَ اسْتَكْبَرُوا مِنْ قَوْمِهِ لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا  بعد از عاجز شدن از احتجاج و دليل با ترساندن و تهديد به شعيب جواب دادند ، چنان كه روش و خصوصيّت اهل زمان است كه هرگاه از حجّت و دليل عاجز شوند به تهديد به قتل مبادرت مىكنند .\r\n أَوْ لَتَعُودُنَّ فِي مِلَّتِنا  چون اعتقاد آنها اين بود كه شعيب\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nبر دين آنها بوده و سپس از دين آنها خارج شده و ادّعاى نبوّت كرده است تا خودش را عزيز گرداند ، گفتند : بايد به ملّت ما برگردى .\r\nيا اينكه شعيب عليه السّلام قبل از تكليف در ظاهر به سنّت آنها عمل مىكرد ، يا اينكه در اطلاق لفظ ( عود ) جانب پيروى از آنها غلبه داده شده است ، يا اينكه عود از افعال ناقصه به معنى شدن است .\r\nبه هر تقدير از اين معنى لازم نمىآيد كه شعيب بر دين باطل باشد تا اين اشكال وارد شود كه انبيا از خطا و شرك معصوم نيستند .\r\n قالَ أَ وَ لَوْ كُنَّا كارِهِينَ  يعنى با اينكه ما اعتقاد به آئين شما نداريم ما را بدين خودتان بر مىگردانيد ، يعنى اينكه دخول در دين شما به طور حقيقى نمىشود مگر اينكه اعتقاد به صحّت آن وجود داشته باشد و اعتقاد به صحّت دينى واقع نمىشود مگر دليل و حجّتى در بين باشد ، و شما دليلى بر صحّت دينتان نداريد ، بلكه من دليل بر بطلان اعتقاد شما دارم .\r\nپس چگونه تصوّر مىشود كه من در دين شما داخل شوم ؟ با اينكه دخول در آن را امرى ناپسند مىدانم .\r\n قَدِ افْتَرَيْنا عَلَى اللَّهِ كَذِباً  مصدر تأكيدى است يا اينكه كلام مبتنى بر اين است كه لفظ ( افتراء ) از مفهوم كذب خالى شود .\r\n إِنْ عُدْنا فِي مِلَّتِكُمْ  يعنى اگر به دين شما برگرديم لازم\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nمىآيد كه بر خدا افترا ببنديم ، و آن چيزى است كه من از آن فرار مىكنم و شما را بر آن ذمّ مىكنم ، و لزوم افترا يا به اعتبار ادّعاى نبوّت از جانب خداست ، يا به اعتبار تصحيح دين آنهاست با اينكه دين آنها نزد خدا باطل است ، يا به اعتبار اينكه قبلا از عود و بازگشت ، دين آنها را ابطال كرده باشد كه لازم مىآيد وقت عود ، ابطال قبلى را افترا بداند .\r\nيا اينكه لازم مىآيد بعد از دخول ، دين خودش را باطل بداند . يا به اعتبار همه اين معانى است .\r\n بَعْدَ إِذْ نَجَّانَا اللَّهُ مِنْها  بعد از اينكه خدا ما را از آن نجات داد ، و در آوردن لفظ  نَجَّانَا  جاى ( اخرجنا ) دلالت بر اين است كه شعيب بر دين آنها نبوده است و چون از قول آنها :\r\n أَوْ لَتَعُودُنَّ فِي مِلَّتِنا  ( يا به آيين ما بگرديد ) از جهت تهديد آنهاست اجبار به بازگشت ، كه در جواب به  أَ وَ لَوْ كُنَّا كارِهِينَ  اكتفا نكرد ، بلكه لفظى آورد تا دلالت كند بر اينكه آنها قدرت بر اجبار ندارند مگر اينكه خدا بخواهد تا هم ردّ آنها باشد و هم از وجه ديگرى اظهار دعوى توحيد باشد ، پس فرمود :\r\n وَ ما يَكُونُ لَنا  يعنى براى ما ممكن نيست پس شما نيز نمىتوانيد ما را مجبور سازيد .\r\n أَنْ نَعُودَ فِيها إِلَّا أَنْ يَشاءَ اللَّهُ رَبُّنا  كه به آن آيين برگرديم مگر آنچه كه خدا پروردگار ما است بخواهد ، توصيف به مشيّت براى اشاره به اين است كه او قدرت تصرّف دارد و كنايه از اين است كه تصرّف كفّار در وجودشان جائز نيست ، تا\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nاينكه منوط به علّت تعلّق بازگشت به مشيّت باشد . ( منظور اين است كه كافر بودن به علّت عدم لياقت آنان مىباشد نه اينكه مشيّت خداوند بر كفر آنان تعلّق گرفته باشد و بدان علّت نتوانند ايمان بياورند ، پس كفر ، با لذّات نيست بلكه با تعرّض است كه در نتيجهء عدم پرورش فطرت به نحو مطلوب حاصل مىشود كه يا ايمان را قبول نمىكنند و يا اينكه اگر قبول كردند ، آن را نقض مىكنند ) .\r\n وَسِعَ رَبُّنا كُلَّ شَيْءٍ عِلْماً  لفظ ( ربّنا ) را تكرار كرد تا زيادى قدرت ربوبيّت خدا را بفهماند ، و جمله يا حال از  اللَّهِ  است يا مستأنف است جواب سؤال محتمل يا براى مدح است .\r\n عَلَى اللَّهِ تَوَكَّلْنا  ما بر خدا توكّل مىكنيم . اسم ظاهر به جاى ضمير آورد تا الهيّت را در نفوس تمكين بخشد و نيز اشعار بعلّت حكم باشد .\r\n رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ  پروردگارا ميان ما و قوم كافر به حق و عدالت داورى كن پس از آنكه با قومش احتجاج كرد ، آنها درخور كفر خودشان جواب دادند و در نتيجه چون سخنانش اثرى در آنها نكرد ، به خدا پناه برد و از او استغاثه نمود ، كلمهء فتح به معنى قضاست يا به معنى فضل ، يا از فتح و پيروزى است كه در امور صعب و سخت استعمال مىشود .\r\n  وَ أَنْتَ خَيْرُ الْفاتِحِينَ وَ قالَ الْمَلَأُ الَّذِينَ كَفَرُوا مِنْ قَوْمِهِ لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ   گفته آن ملأ ( پس از نخوت و تكبّر و كفر ) اين بود كه شما در دنيا از زيانكاران مىشويد بدين\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nنحو كه در بين مردم عزيز نمىشويد و معاشرت نيكو ، با شما نمىكنند ، و در آخرت مستحقّ عذاب مىشويد .\r\nزيرا كه شما گمراه هستيد و شفيع و راهنمايى كه شما را از بت‌ها و امثال آن منحرف كند نداريد ، اگر داشتيد شما را از سيره و روشى كه در پدرانمان مشاهده كرديم و بر آن سيره بوديم و به آن عادت كرديم ، خارج نمىكرد و به سبب آن متضرّر نمىشديم .\r\n فَأَخَذَتْهُمُ الرَّجْفَةُ  سپس زلزله شديدى آنها را فرا گرفت و اين با آنچه كه در سوره هود است منافات ندارد ،  وَ أَخَذَتِ الَّذِينَ ظَلَمُوا الصَّيْحَةُ  كه در حق قوم شعيب آمده زيرا زلزله كمتر اتّفاق مىافتد كه از آواز ترسناك جدا شود .\r\n فَأَصْبَحُوا فِي دارِهِمْ جاثِمِينَ  و صبحگاهان تنها اجسادشان در درون خانه‌هايشان باقى مانده بود . جثم الانسان از باب ضرب و نصر است يعنى به جايش چسبيده و بلند نشد ، يا بر سينه‌اش واقع شد ، يا به زمين چسبيد .\r\nترجمه و تفسير آيات 94 - 92\r\n\r\n[ سوره الأعراف ( 7 ) : آيات 92 تا 94 
  ]\r\nالَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ ( 92 ) فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَ نَصَحْتُ لَكُمْ فَكَيْفَ آسى عَلى قَوْمٍ كافِرِينَ ( 93 ) وَ ما أَرْسَلْنا فِي قَرْيَةٍ مِنْ نَبِيٍّ إِلاَّ أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ ( 94 )\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nترجمه :\r\n( 7 / 94 - 92 )\r\nآنان كه شعيب را تكذيب كردند هلاك شدند و اثرى از آنها باقى نماند و خود به زيان افتادند ،\r\nشعيب از آن مردم بىايمان روى گردانيد و گفت اى قوم من به شما رسالتهاى خود را ابلاغ كردم و براى اتمام حجّت شما را پند دادم اكنون كافر شديد پس من چرا بر هلاك كافران غمگين باشم ،\r\nو ما هيچ پيامبرى را به هيچ شهر و ديار نفرستاديم مگر آنكه اهلش را به شدايد و محن گرفتار ساختيم . تا مگر توبه كرده به درگاه خدا تضرّع و زارى كنند .\r\n\r\nتفسير\r\n الَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ  و آن ردّ قول آنهاست كه مىگفتند : ( اگر پيروى شعيب بكنيد شما هرآينه از زيان‌كارانيد ) و چون رد بر آنهاست ضمير فصل آورده تا اشاره به حصر اضافى باشد . « 1 »  فَتَوَلَّى عَنْهُمْ  بعد از هلاك كردن آنان يا قبل از هلاك كردن ، از آنها روى گردانيد ، آوردن ( فاء ) براى ترتيب در آوردن خبرهاى مربوط به شعيب عليه السّلام مىباشد ، نه ترتيب در تحقّق مطلب .\r\n وَ قالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَ نَصَحْتُ لَكُمْ فَكَيْفَ آسى عَلى قَوْمٍ كافِرِينَ  يعنى چگونه من بر هلاك شدن\r\n\r\n\r\n","description":"","footnote":"\r\n( 1 ) ضمير ( هم ) . . . در عبارت  ( كانُوا هُمُ الْخاسِرِينَ )  كه براى انحصار و تأكيد به انحصار مىآيد .\r\n","page_name":" 363 ","page_number":363},
  {"content":"\r\n\r\nآنها اندوهناك باشم در حالى كه آنها كافر بودند يا چگونه به آنها دعا كنم و به آنها نفرين نكنم ؟ !  وَ ما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ  ( بأساء ) سختى و فقر و سختى در جنگ است . ما به هيچ شهر و ديارى پيامبرى نفرستاديم مگر اين كه اهالى آنجا را به كيفر كفرشان به رنج و سختى گرفتار ساختيم .\r\n وَ الضَّرَّاءِ  يعنى ضرر در اموال و انفس .\r\n لَعَلَّهُمْ يَضَّرَّعُونَ  شايد به تضرّع آيند و متنبّه شوند .\r\nبدان كه مانع از قبول نبوّت و انقياد و تسليم تحت احكام قالب و مانع از قبول ولايت و تسليم تحت احكام قلب عبارت از استبداد انسان در راى و استقلالش در امر و تصوّر عدم احتياج به غير مىباشد ، و همه اين‌ها از صفات نفس و خيال است ، و هم اين صفات است كه مانع از ظهور حقّ بودن محقّ ، و مانع از بطلان مبطل است . و چون تماميّت دعوت به سبب مواردى چون :\r\nوجود داعى و دعوت او و استعداد قابل و استحقاق او ، و منتفى شدن مانع و منع آن مىباشد . لذا خداوند هر وقت بخواهد قومى را هدايت كند و آنها را به سوى حق فراخواند اعمّ از اين كه در عالم صغير باشد يا در عالم كبير كسى را به سوى آنان دعوت مىكند كه آنها را به حق فرا خواند تا دعوت محقّق شود ، مدعوّين را به شدايد و محنت‌ها گرفتار سازد تا مستعدّ و آماده اين دعوت شوند ، و مانعى كه موجب عدم قبول دعوت‌كننده و حجابى كه مانع از ظهور حقيقت است ، برداشته شود ، باشد كه\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nتضرّع كنند و به خدا پناه برند به اين كه استبداد و انانيّت را ترك نمايند ، تا بدين‌وسيله مستحقّ رحمت خدا و قبول دعوت‌كننده شوند .\r\nترجمه و تفسير آيات 97 - 95\r\n\r\n[ سوره الأعراف ( 7 ) : آيات 95 تا 97 
  ]\r\nثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَ قالُوا قَدْ مَسَّ آباءَنَا الضَّرَّاءُ وَ السَّرَّاءُ فَأَخَذْناهُمْ بَغْتَةً وَ هُمْ لا يَشْعُرُونَ ( 95 ) وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ ( 96 ) أَ فَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَ هُمْ نائِمُونَ ( 97 )\r\n\r\nترجمه :\r\n( 7 / 97 - 95 )\r\nسپس آن سختىها را به آسايش و خوشى مبدّل ساختيم تا آنجا كه به كلّى حال خود را فراموش كرده گفتند آن رنج و محن به پدران ما رسيده و ما از آن ايمنيم . به ناگاه آنان را به كيفر اعمالشان عقاب كرديم در حالى كه خود آنها از توجّه به آن عقاب غافل بودند ،\r\nو چنان كه مردم شهر و ديار همه ايمان آورده و پرهيزگار مىشدند همانا درهاى بركات آسمان و زمين را بر روى آنها مىگشوديم و ليكن چون آيات و پيامبران ما را تكذيب كردند ، ما هم آنها را به كيفر كردار زشت رسانيديم ،\r\nآيا اهل شهر و ديارى كه به نافرمانى خدا و اعمال نكوهيده مشغولند از آن ايمن هستند كه شبانگاه كه در خوابند عذاب ما آنها را فراگيرد ؟\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nتفسير\r\n ثُمَّ بَدَّلْنا مَكانَ السَّيِّئَةِ الْحَسَنَةَ  يعنى عادت ما گاهى مبتلا كردن به سيّئات و بديهاست و گاهى ديگر مبتلا كردن به خوبى و حسنات است ، تا اين كه حجّت و دعوت ما تمام شود ، و آنها را در قبول دعوت مسلوب الاختيار قرار نداديم ، زيرا كه در اجبار قرار دادن آنان ، خواستهء ما كه عبارت از امتياز سعيد و خوشبخت از شقىّ ، و عمارت و آبادى دنيا و آخرت است ، حاصل نمىشود .\r\n حَتَّى عَفَوْا  يعنى آثار سختىها و محنت‌ها و درد و رنج را از ياد بردند و از دلهايشان محو كردند ، يا اين كه تضرّع و درماندگىهايشان را فراموش كردند ، و يا اين كه چون مال و اولاد ، يا علم آنها زياد شد ، مغرور شدند ، و ناسپاسى ورزيدند .\r\n وَ قالُوا  و به زبان حال يا قال گفتند :\r\n قَدْ مَسَّ آباءَنَا الضَّرَّاءُ وَ السَّرَّاءُ  پدران ما نيز دچار سختى و آسايش بوده‌اند ، يعنى اين كه شدّت و محنت از عادت دهر و روزگار است ، اين سخن را بدان جهت گفتند تا اشاره به اين مطلب كرده باشند كه ترك لذّت و بهره‌مندى سزاوار نيست .\r\nو به التجا و تضرّع نيز نيازى نمىباشد .\r\n فَأَخَذْناهُمْ بَغْتَةً  بدون اين كه علاماتى از پيش بفرستيم ناگهان آنان را ( در خشم خويش ) فروگرفتيم .\r\n وَ هُمْ لا يَشْعُرُونَ  و چون علامتى نداشته است متوجّه نشدند .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ  اگر مردم قريه‌هاى عالم كبير يا قريه‌هاى عالم صغير ، با بيعت عامّ ايمان مىآوردند ، يا با بيعت خاصّ تقوى پيشه خود مىساختند ، درهاى بركات خود را بر آنها مىگشوديم .\r\nزيرا كه تقواى حقيقى ممكن نيست حاصل شود مگر با ولايت كه با بيعت خاص حاصل شود ، زيرا كه حقيقت تقوى چنان كه گذشت عبارت از دورى جستن از راه كج نفس است كه سالك را به ملكوت سفلى مىرساند .\r\nو به عبارت ديگر : تقوى عبارت از دورى جستن از سلوك به ملكوت سفلى كه سراى جنّيان است ، و اين دورى جستن ممكن نيست مگر با تشخيص راه راست كه سالكش را به ملكوت عليا و سلوك آن راه مىرساند ، و اين امتياز و شناخت راه مستقيم حاصل نمىشود مگر به سبب ولايت كه با بيعت خاصّ دعوت باطنى متحقّق مىشود .\r\nزيرا كه با آن بيعت است كه در قلب به ملكوت عليا باز مىشود و راه قلب به آن ملكوت عليا كه همان طريق مستقيم است ظاهر و هويدا مىگردد .\r\nو براى اشاره به همين معنى ، تقوى را از ايمان مؤخّر نمود اگرچه به معنى ديگر بر ايمان مقدّم است .\r\nيا معنى آن اين است كه اگر اهل قريه‌ها با ايمان خاصّ ايمان بياورند ، كه با بيعت خاصّ ولوى حاصل مىشود ، و از آنچه كه منافى با ايمانشان است بپرهيزند ، ايمانى كه داخل در\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nقلب مىشود آن فعليّتى است كه در قلب مؤمن از قبول ولايت و از ذكرى كه از صاحب ذكر اخذ شده است و از فكر حاصل مىشود .\r\nو فكر عبارت از ملكوت امام و صورت مثالى او كه در قلب مؤمن سالك بر اثر مداومت ذكر حاصل مىگردد ، در اين حال آن صورت ملكوتى را در آينه سينه‌اش مشاهده مىكند ، اين معنى در عالم كبير است ، و امّا در عالم صغير معنى آيه اين است كه اگر اهل قريه‌ها ( قوا و اعضاء و استعدادهاى درونى انسان ) ايمان بياورند و به حكومت عقل اذعان كنند ، و مخصوصا عقلى كه مطيع ولىّ امر باشد و او را در حكومتش اطاعت كنند و از مخالفت احكام او پرهيز نمايند .\r\n مِنَ السَّماءِ وَ الْأَرْضِ  آن وقت بركات خود را از آسمانها و زمين بر آنها مىگشاييم .\r\nبدان كه انسان بر حسب تحليل اوّل شامل يك جزء روحانى آسمانى و يك جزء جسمانى زمينى مىشود ، و براى انسان بر حسب هر جزئى ، حاجت‌ها و درخواست‌ها و سازگارىها و ناسازگارىهاست و از آنها به خيرها و شرّها تعبير مىشود ، و بركت عبارت است از فزونى و كثرت در خيرات ، پس آنگاه كه انسان ايمان مىآورد و مطيع مىشود خيرات جسمانىاش كه از زمين حاصل مىشود و خيرات روحانىاش كه از آسمان حاصل مىشود زياد مىشود ، و همچنين از هم آغوش شدن آسمانهاى طبع با زمين طبع و از هم آغوش شدن\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nآسمانهاى ارواح با زمين‌هاى اشباح نورانى و ظلمانى خيرات روحانى و جسمانى زياد مىگردد ، و اين تقدير خداوند عزيز عليم است .  وَ لكِنْ كَذَّبُوا  يعنى فرستادگان خدا و اوصياى آنان و عقل و حكم آنان را تكذيب كردند .\r\n فَأَخَذْناهُمْ  يعنى آنها را عقاب نموديم .\r\n بِما كانُوا يَكْسِبُونَ  به وسيلهء آنچه كه از نتايج اعمالشان و تكذيبشان كسب مىكردند .\r\n أَ فَأَمِنَ   أَهْلُ الْقُرى  آيا بعد از آن ايمان نياوردند و ايمن نشدند ؟ بين همزه و فاء مفهوم : ( أ لم يؤمنوا بعد ذلك فآمنوا ) يا اين كه آن مبنى بر تقديم و تأخير است و عطف بر  فَأَخَذْناهُمْ  به تقدير قول ، و تقدير آن چنين است : پس بعد از آن گفته مىشود :  فَأَمِنَ أَهْلُ الْقُرى  آيا اهل قريه‌ها ايمن شدند ؟\r\n أَنْ يَأْتِيَهُمْ بَأْسُنا بَياتاً وَ هُمْ نائِمُونَ  كه شبانگاه كه در خوابند عذاب ما آنها را فرا گيرد ؟ ! مقصود از اهل قريه‌ها كسانى هستند كه محمّد صلّى اللّه عليه و آله و سلم را تكذيب كردند ، و در همان‌جا توقّف كردند و ايمان نياوردند .\r\nترجمه و تفسير آيات 102 - 98\r\n\r\n[ سوره الأعراف ( 7 ) : آيات 98 تا 102 
  ]\r\nأَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ ( 98 ) أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلاَّ الْقَوْمُ الْخاسِرُونَ ( 99 ) أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ وَ نَطْبَعُ عَلى قُلُوبِهِمْ فَهُمْ لا\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nيَسْمَعُونَ ( 100 ) تِلْكَ الْقُرى نَقُصُّ عَلَيْكَ مِنْ أَنْبائِها وَ لَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ اللَّهُ عَلى قُلُوبِ الْكافِرِينَ ( 101 ) وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ ( 102 )\r\n\r\nترجمه :\r\n( 7 / 102 - 98 )\r\nآيا اهل شهر و ديار از آن ايمن هستند كه هنگام روز كه سرگرم بازيچه دنيا هستند عذاب ما آنان را فرا گيرد ؟\r\nآيا از مكر و آزمايش و مجازات خدا غافلند و ايمن گرديده‌اند ؟ كه از مكر و انتقام حقّ غافل نشوند مگر مردم زيانكار ،\r\nآيا اين مردمى را كه بعد از اقوامى كه همه مردند و وارث زمين شدند خدا آگاه نفرمود ؟ كه اگر ما بخواهيم به كيفر گناهانشان مىرسانيم و بر دلهايشان مهر مىنهيم كه فهم حقايق نكنند و به گوش دل چيزى نشنوند و از آن پند نگيرند ،\r\nاين است شهرهايى كه بر تو اخبار اهلش را بيان كرديم همه را رسولانى با ادلّهء روشن آمد چون از پيش آنها را تكذيب كرده بودند به آنان ايمان نياوردند و همچنين خدا هم دلهاى كافران را مهر خواهد كرد ،\r\nو اكثر مردمان را در عهد استوار نديديم بلكه بيشتر آنها را عهدشكن و بدكار يافتيم .\r\n\r\nتفسير\r\n أَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ  چون مقام ، مقام تهديد است لفظ ( اهل القرى ) و ( بأسنا ) را تكرار كرد تا بر طبق محاورات و مخاطبات عرف باشد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nزيرا كه مردم بيشتر وقت‌ها از شدّت غيظ يا براى توانايى و قدرت تهديد ، الفاظ را تكرار مىكنند و كلمه ( ضحى ) به معنى وقت بالا آمدن آفتاب است .\r\n أَ فَأَمِنُوا مَكْرَ اللَّهِ  لفظ ( فاء ) را آورد به جهت وجود تفاوت بين بأس و عذاب حين غفلت و مكر به خلاف عذاب شب و عذاب ظهر ؛ زيرا كه آمدن عذاب خدا يا با تقدّم علامت عذاب است يا بدون تقدّم علامت ، كه آن عذاب ناگهانى در وقت خواب يا در وقت بازى است ، يا علامت‌هايى كه ضدّ عذاب است مقدّم مىشود كه آن استدراج « 1 » و مكر خدا ناميده مىشود ، چون شباهت به مكر مخلوق دارد .\r\n فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  و جز زيانكاران كسى از مكر خدا ايمن نمىباشد . از اين رو به اين گروه زيانكار اطلاق مىشود كه عقول آنها كه بضاعت آنان است نقص پيدا مىكند .\r\n\r\n\r\n","description":"","footnote":"\r\n( 1 ) استدراج : يعنى به تدريج نزديك گردانيدن ، اندك اندك و به تدريج خواستن ، اندك اندك نزديك آوردن ، اندك اندك نزديك گردانيدن كسى را به سوى چيزى . امّا در كتاب اصطلاحات عرفانى چنين آمده است : كسانى را كه با پوشيده شدن اعمال زشتشان مغرور و به گفتار نيك خلق مفتون مىگردند و به تدريج به عذاب نزديكتر مىشوند اهل استدراج نامند . ( نهج البلاغه ) جامى در ( نفحات الانس ص 27 ) آورده است : خارق عادتى كه بدون التزام احكام شريعت باشد زندقه است و از آن جز استدراج ظاهر نگردد .\r\nمولوى عليه الرّحمة مىفرمايد :\r\n هر چه غير دوست استدراج تست * گرچه تخت و ملك تست و تاج تست \r\n( ج 3 ص 30 )\r\n","page_name":" 371 ","page_number":371},
  {"content":"\r\n\r\nزيرا كه عاقل در موقع تجدّد نعمت ، ضدّ آن يعنى نقمت را احتمال مىدهد ، پس از عاقبت آن نعمت مىترسد . بر خلاف جاهل كه نظرش فقط به صورت نعمت است و نمىتواند احتمال اين كه در نعمت ، نقمت مندرج باشد ، ببيند .\r\n أَ وَ لَمْ يَهْدِ  آيا خداوند آنان را هدايت نكرد ؟\r\nبه صورت ( نهد ) هدايت كرديم نيز خوانده شده است و بنا بر قرائت ، ( يهد ) يا فاعل ضميرى است كه در مصدر ( هدى ) است .\r\nيعنى آيا هدايت واقع نشد ، يا ضمير مستقرّ در ( يهد ) ( به مكذّبين ) در عبارت  ( بِما كانُوا يَكْسِبُونَ )  بر مىگردد .\r\nامّا اگر ( نهد ) بخوانيم فاعل آن خداست چنان كه مىفرمايد :  لِلَّذِينَ يَرِثُونَ الْأَرْضَ  يعنى اگر بخواهيم قدرت ما آنان را بر وصول چيزى هدايت نكند كارى از پيش نمىبرند زيرا اين بدين معنى است كه علم آنها به قدرت ما از ملاحظهء حال گذشتگان است ( للّذين يرثون الارض ) لام براى تقويت است يا براى تضمين ( يهد ) به معنى ( يبيّن ) يعنى آيا بيان نكرد براى كسانى كه وارث زمين مىشوند ؟\r\n مِنْ بَعْدِ أَهْلِها  بعد از اين كه ما اهل زمين را هلاك كرديم .\r\n أَنْ لَوْ نَشاءُ  يعنى اگر بخواهيم ، و آن مفعول دوّم ( يهد ) يا فاعل است چنان كه ذكر شد .\r\n أَصَبْناهُمْ بِذُنُوبِهِمْ  آنان را به كيفر گناهانشان مىرسانيم چنان كه خود حال گذشتگان را شنيده و ديده‌اند .\r\n وَ نَطْبَعُ عَلى قُلُوبِهِمْ  عطف است بر ( أصبناهم ) يا بر\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n( ا و لم يهد ) كه استفهام توبيخى ما بعدش را تقرير مىكند چه نفى باشد يا اثبات ، گويا كه گفته شده است : آنان به طريق آخرت و توحيد هدايت نمىيابند ، و مهر مىزنيم بر قلبهايشان ، يا اين كه آن مستأنف است به معنى ( و لكن نطبع على قلوبهم ) يعنى و لكن مهر بر دلهايشان مىزنيم .\r\n فَهُمْ لا يَسْمَعُونَ  يعنى خبر را نمىشنوند .\r\n تِلْكَ الْقُرى نَقُصُّ عَلَيْكَ مِنْ أَنْبائِها  بعضى از خبرهاى آن قريه‌ها را بيان مىكنيم .\r\n وَ لَقَدْ جاءَتْهُمْ رُسُلُهُمْ بِالْبَيِّناتِ  مقصود از قريه مجازا اهل قريه است و هم ( ضمير ) در اينجا به معناى اهل قريه آمده است ، يعنى براى آن قريه‌ها پيامبرانشان را با احكام رسالت‌ها يا دليل‌ها و معجزه‌هاى روشن فرستاديم .\r\n فَما كانُوا لِيُؤْمِنُوا  دخول كان در مثل اين موارد براى تأكيد نفى است يعنى قطعا ايمان نمىآوردند .\r\n بِما كَذَّبُوا مِنْ قَبْلُ  زيرا احكام عقل و نبوّت تكوينى را تكذيب كردند و كسى كه مطيع عقل شده است قبل از ظهور دعوت نبىّ دعوت نبىّ را قبول مىكند ، و كسى كه عقل را تكذيب كند لا محاله نبىّ را تكذيب خواهد كرد ، زيرا نبىّ به وجهى عقل است و عقل به وجهى نبىّ است ، يا مقصود اين است به آنچه كه در عالم ذرّ است تكذيب كردند چنان كه در اخبار آمده است ، و بعد از تحقيق معلوم مىشود كه تكذيب در عالم ذرّ و تكذيب به عقل ، به يك چيز بر مىگردد .\r\n كَذلِكَ يَطْبَعُ اللَّهُ عَلى قُلُوبِ الْكافِرِينَ  يعنى چنان كه\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nخداوند بر دلهاى اهل اين قريه‌ها مهر نهاده تا ايمان نياورند با ظهور و روشن شدن حقّ بر دلهاى همهء كافرين مهر مىنهد .\r\n وَ ما وَجَدْنا لِأَكْثَرِهِمْ مِنْ عَهْدٍ  زيرا ، اكثر آنان را در عهد و پيمانشان ثابت و پايدار نيافتيم .\r\nبه‌منزله علت مهر نهادن است ، و مراد از عهد عبارت از عهد با نبىّ صلّى اللّه عليه و آله و سلم يا ولىّ است و به عبارت ديگر آن عقد اسلام است يا ايمان . يا اين كه مقصود از عهد فعليّتى است كه از عقد بيعت حاصل است ، يعنى عهد نبستند يا عهد بستند و آن را باطل كردند ، و اين منافات ندارد با آنچه كه در اخبار وارد شده است ، از تفسير عهد ، به وفاى به عهدى كه در عالم ذرّ حاصل شده است زيرا مقصود از وفاى به عهد در عالم ذرّ قبول نبوّت يا ولايت است .\r\n وَ إِنْ وَجَدْنا أَكْثَرَهُمْ لَفاسِقِينَ  ولى اكثر آنها را فاسق و بدكار يافتيم . يعنى از حكومت عقل خارج بودند ، زيرا كه فسق عبارت از خروج از تحت حكم خداست ، خواه بر زبان نبىّ خارجى باشد يا باطنى و بعد از تفسير عهد به آنچه كه ذكر شد ، بهتر اين است كه به خروج از حكومت نبىّ باطنى تفسير شود تا موافق آنچه كه در تفسير قول خدا : ( فما كانوا ليؤمنوا بما كذبوا من قبل ) گذشت ، باشد .\r\nترجمه و تفسير آيات 112 - 103\r\n\r\n[ سوره الأعراف ( 7 ) : آيات 103 تا 112 
  ]\r\nثُمَّ بَعَثْنا مِنْ بَعْدِهِمْ مُوسى بِآياتِنا إِلى فِرْعَوْنَ وَ مَلائِهِ فَظَلَمُوا بِها فَانْظُرْ كَيْفَ كانَ عاقِبَةُ الْمُفْسِدِينَ ( 103 ) وَ قالَ مُوسى\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nيا فِرْعَوْنُ إِنِّي رَسُولٌ مِنْ رَبِّ الْعالَمِينَ ( 104 ) حَقِيقٌ عَلى أَنْ لا أَقُولَ عَلَى اللَّهِ إِلاَّ الْحَقَّ قَدْ جِئْتُكُمْ بِبَيِّنَةٍ مِنْ رَبِّكُمْ فَأَرْسِلْ مَعِيَ بَنِي إِسْرائِيلَ ( 105 ) قالَ إِنْ كُنْتَ جِئْتَ بِآيَةٍ فَأْتِ بِها إِنْ كُنْتَ مِنَ الصَّادِقِينَ ( 106 ) فَأَلْقى عَصاهُ فَإِذا هِيَ ثُعْبانٌ مُبِينٌ ( 107 )\r\nوَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ ( 108 ) قالَ الْمَلَأُ مِنْ قَوْمِ فِرْعَوْنَ إِنَّ هذا لَساحِرٌ عَلِيمٌ ( 109 ) يُرِيدُ أَنْ يُخْرِجَكُمْ مِنْ أَرْضِكُمْ فَما ذا تَأْمُرُونَ ( 110 ) قالُوا أَرْجِهْ وَ أَخاهُ وَ أَرْسِلْ فِي الْمَدائِنِ حاشِرِينَ ( 111 ) يَأْتُوكَ بِكُلِّ ساحِرٍ عَلِيمٍ ( 112 )\r\n\r\nترجمه :\r\n( 7 / 112 - 103 )\r\nبعد از آن رسولان ، باز ما موسى را با آيات و أدلّه روشن به سوى فرعون و قومش فرستاديم آنها هم با آيات مخالفت كردند .\r\nبنگر كه عاقبت به روزگار تبهكاران چه رسيد ( و چگونه به كيفر ستمگرى و فساد آنان را هلاك كرديم . )\r\nو موسى خطاب كرد اى فرعون محقّقا بدان كه من فرستاده خداى عالميانم ،\r\nسزاوار آنم كه از خدا جز حقّ چيزى به مردم نگويم دليلى بس روشن از جانب پروردگار عالم براى شما آوردم پس بنى اسرائيل را با من بفرست ( و از آزار آنان دست بدار )\r\nفرعون گفت اى موسى اگر دليلى براى صدق خوددارى بيار ،\r\nموسى هم عصاى خود را بيفكند كه به ناگاه آن عصا اژدهايى آشكار گرديد ،\r\nو دست از گريبان خود برآورد كه ناگاه بينندگان را آفتابى تابان بود ،\r\nگروهى از قوم ، فرعون را گفتند كه اين شخص ساحرى سخت ماهر و داناست ،\r\nاراده آن دارد كه شما را از سرزمين خود بيرون كند\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nاكنون در كار او چه دستورى مىدهيد ( و پس از مشاوره در امر موسى )\r\nقوم به فرعون گفتند كه موسى و برادرش هارون را زمانى بازدار و اشخاصى به شهرها بفرست\r\nتا ساحران زبر دست و دانا را به حضور تو گرد آورند .\r\n\r\nتفسير\r\n ثُمَّ بَعَثْنا مِنْ بَعْدِهِمْ مُوسى بِآياتِنا  منظور از آيات همان آيات نه‌گانه است ( عصا ، يد بيضا ، و با ، طاعون ، خون شدن آب نيل ، وزغ ، ملخ و كنه و طوفان ) .\r\n إِلى فِرْعَوْنَ وَ مَلَائِهِ   فَظَلَمُوا بِها  يعنى به آيات خدا ستم روا داشتند ، زيرا كه آنها آيات خدا را در جايى قرار دادند كه موضع اقرار بود و شايسته بود كه به آن اقرار كنند چون واضح و روشن بود ، ولى آنها به آيات خدا كفر ورزيدند .\r\nو لذا در آيه كفر به ظلم تبديل شده است و آن را به ( باء ) متعدّى نمود و آن را به معنى كفر يا همپايه كفر قرار داد .\r\nيا اين كه مقصود اين است كه به سبب آيات كه اسباب طاعت است به موسى ظلم كردند ، بنابراين اشاره به نهايت وقاحت و ظلم آنها مىشود .\r\n فَانْظُرْ كَيْفَ كانَ عاقِبَةُ الْمُفْسِدِينَ  پس بنگر كه عاقبت كار مفسدان چگونه است . يا به نوع هلاكت آنها بنگر ، مانند غرق كردن فرعون و قومش و هلاك كردن امّت‌هاى پيشين با باد و زلزله و غيره كه وسائل هلاكت بودند .\r\n وَ قالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ \r\n\r\n","description":"","footnote":"","page_name":" 376 ","page_number":376},
  {"content":"\r\n\r\nموسى به فرعون گفت : همانا من فرستادهء خدا به سوى شما هستم .\r\n حَقِيقٌ عَلى أَنْ لا أَقُولَ عَلَى اللَّهِ إِلَّا الْحَقَّ  شايسته است كه دربارهء خدا جز حق و حقيقت چيزى نگويم . قاعده بر اين است كه  أَنْ لا أَقُولَ عَلَى اللَّهِ إِلَّا الْحَقَّ  مرفوع قرار داده شود به سبب لفظ ( حقيق ) و نيز مدخول بر ( على ) كه متكلّم است قرار داده شود چنان كه به همان نحو خوانده شده است ، ولى در اينجا قلب شده تا مجازا مبالغه در صدق باشد .\r\nگويا كه آن امرى جوهرى و ذاتى است و متكلّم از اوصاف آن است ، يا اشاره به چيزى است كه آن حقيقت امر است و آن اصل بودن وجود و اعتبارى بودن ماهيّات است ، زيرا كه انسان بنا بر مذهب حقّ نحوه‌اى از وجود را دارا مىباشد كه به سبب حدود متعيّن تحديد شده است ، و صفات وجود با آن متّحد است تغاير فقط در مفهوم آنهاست و حدود امور اعتبارى عدمى است كه داراى حقيقتى نيست ، و وجودات امكانى استقلال و انانيّتى ندارند ، بلكه آنها وابسته‌هاى محض و فقرا و محتاجان به سوى خدا مىباشند ، و خداى تعالى فقط بىنياز است .\r\nو انانيّت كه عبارت از استقلال است به اعتبار حدود عدمى است ، پس آن از اعتبارات انسان و تابع حقيقت اوست ، نه اين كه آنها حقيقت انسان باشند .\r\nپس آن انانيّت و حدود تابع صدق انسان است ، پس صحيح است كه گفته شود : ( من سزاوار بر صدق هستم ) به اين\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاعتبار ، چنان كه صحيح است گفته شود : سزاوار است كه بر خدا جز حقّ نگويم و علىّ با تشديد ( ياء ) به اعتبار ملاحظه در مفهوم ( وجود من و صدق من ) نيز خوانده شده است و به همين اعتبار گفته شده است : حق قضايايى است كه بين ممكنات منعقد مىشود . اين است كه موضوع به نحوى از وجود بايد قرار داده شود ، و محمول ماهيّتى از ماهيّات باشد پس گفته مىشود : مثلا انسان ( موجوديّت ) دارد ، زيرا انسانيّت كه عبارت از حدّ وجود است عرضى است تابع وجود و وجود متبوع است .\r\nو بعضى گفته‌اند : در ( حقيق ) معنى ( حريص ) تضمين شده است و ( على ) به معنى ( باء ) است ، و غير اين‌ها از وجود ديگر .\r\nو به وجوه ديگرى غير از آنچه كه ذكر شد نيز خوانده شده است .\r\nو چون شأن ادّعاهاى بزرگ اين است كه تسامح در آنها صورت نگيرد و جز با بيّنه و شاهد شنيده نشود قبل از اينكه آنها طلب بيّنه و دليل بكنند موسى به آن مبادرت كرد و گفت :\r\n قَدْ جِئْتُكُمْ بِبَيِّنَةٍ مِنْ رَبِّكُمْ  هرآينه از طرف پروردگارتان براى شما بيّنه رسيد . پس قول مرا قبول كنيد و مخالفت نورزيد .\r\n فَأَرْسِلْ مَعِيَ بَنِي إِسْرائِيلَ  و چون صحّت ادّعا و سقم آن بستگى به بيّنه دارد آن بيّنه را از او مطالبه كرد و متعرّض غير بيّنه نشد و گفت : به اين دليل بنى اسرائيل را با من بفرست .\r\n قالَ الْمَلَأُ مِنْ قَوْمِ فِرْعَوْنَ  يكى از خواصّ اصحاب\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nفرعون به گروهى كه دور او بودند ولى از خواصّ نبودند ، و شايد فرعون نيز با آنها در اين قول شريك بود ، گفت : اى موسى دليلت را بياور اگر راست مىگويى . اين سخن قرينهء اين قول خداست كه مىفرمايد :\r\n فَما ذا تَأْمُرُونَ  پس چه دستورى مىدهيد ؟ لذا با آنچه كه در سورهء شعر است كه مىفرمايد :\r\n قالَ لِلْمَلَإِ حَوْلَهُ  « 1 » منافاتى ندارد و محتمل است كه قول خداى تعالى :  يُرِيدُ أَنْ يُخْرِجَكُمْ  از جانب فرعون ابتدا به ساكن بيان شده باشد و جمله مستأنف باشد . و اين آيه با آنچه در سورهء شعراست در دو مجلس بوده باشد .\r\n  إِنَّ هذا لَساحِرٌ عَلِيمٌ يُرِيدُ أَنْ يُخْرِجَكُمْ مِنْ أَرْضِكُمْ فَما ذا تَأْمُرُونَ   پس به چه چيز امر و اشاره مىكنيد .\r\n قالُوا  يعنى خواصّ اصحابش يا مردمى كه دور او بودند غير از خواصّ ، گفتند .\r\n أَرْجِهْ وَ أَخاهُ  از ارجاء به معنى تاخير است يعنى امر آن دو را به تاخير انداز تا تدبير براى تو ممكن باشد و ( ارجئه ) طبق اصل خوانده شده به سكون همزه و ضمّ هاء ، و ( ارجئه ) به سكون همزه و كسره هاء بر خلاف قياس ، و ( ارجهى ) از ( أرجيت ) بكسر هاء با اشباع ، و ( ارجه ) بكسر هاء بدون اشباع و ( ارجه ) به سكون هاء با اشباع ، و ( ارجه ) به كسر هاء بدون اشباع و ( ارجه ) به سكون هاء از لحاظ تشبيه به آن با واو و ياء ضمير\r\n\r\n\r\n","description":"","footnote":"\r\n( 1 ) شعرا ، آيهء 34 : به مهتران قومش كه كنارش بودند گفت : . . .\r\n","page_name":" 379 ","page_number":379},
  {"content":"\r\n\r\n( من ) چنان كه برخى گفته‌اند ، يا از باب تشبيه هاء ضمير به هاء سكت ، يا اين كه وصل را در مجراى وقف جريان داده است :\r\n  وَ أَرْسِلْ فِي الْمَدائِنِ حاشِرِينَ يَأْتُوكَ بِكُلِّ ساحِرٍ عَلِيمٍ   مامورانى به شهرها بفرست تا همهء جادوگران ماهر را پيش تو آورند .\r\nترجمه و تفسير آيات 122 - 113\r\n\r\n[ سوره الأعراف ( 7 ) : آيات 113 تا 122 
  ]\r\nوَ جاءَ السَّحَرَةُ فِرْعَوْنَ قالُوا إِنَّ لَنا لَأَجْراً إِنْ كُنَّا نَحْنُ الْغالِبِينَ ( 113 ) قالَ نَعَمْ وَ إِنَّكُمْ لَمِنَ الْمُقَرَّبِينَ ( 114 ) قالُوا يا مُوسى إِمَّا أَنْ تُلْقِيَ وَ إِمَّا أَنْ نَكُونَ نَحْنُ الْمُلْقِينَ ( 115 ) قالَ أَلْقُوا فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ ( 116 ) وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ ( 117 )\r\nفَوَقَعَ الْحَقُّ وَ بَطَلَ ما كانُوا يَعْمَلُونَ ( 118 ) فَغُلِبُوا هُنالِكَ وَ انْقَلَبُوا صاغِرِينَ ( 119 ) وَ أُلْقِيَ السَّحَرَةُ ساجِدِينَ ( 120 ) قالُوا آمَنَّا بِرَبِّ الْعالَمِينَ ( 121 ) رَبِّ مُوسى وَ هارُونَ ( 122 )\r\n\r\nترجمه :\r\n( 7 / 122 - 113 )\r\nعدّه بسيارى از ساحران به حضور فرعون گرد آمده و او را گفتند اگر ما بر موسى غالب آئيم ما را اجر و مزد شايان خواهد بود ؟\r\nفرعون پاسخ داد بلى علاوه بر آن شما از نزديكان من خواهيد بود ،\r\nساحران به موسى گفتند نخست تو عصاى خود مىافكنى يا ما بساط سحر خود بيندازيم ،\r\nموسى گفت شما نخست اسباب خود بيفكنيد چون بساط انداختند به جادوگرى ،\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nچشم خلق بسته شد كه مردم سخت هراسان شدند و سحرى بس عظيم و هول‌انگيز برانگيختند .\r\nو به موسى وحى كرديم كه عصاى خود را بيفكن . چون عصا را انداخت هر چه ساحران بافته بودند همه را بلعيد .\r\nپس حق ثابت شد و اعمال ساحران همه باطل گرديد ،\r\nعاقبت ساحران با وجود آن سحر بزرگ از آنجا مغلوب و خوار بازگشتند ،\r\nو در برابر قدرت خدا به سجده افتادند\r\nو گفتند به خداى عالميان ايمان آورديم ،\r\nخداى موسى و هارون .\r\n\r\nتفسير\r\n وَ جاءَ السَّحَرَةُ فِرْعَوْنَ  جادوگران در حضور فرعون گرد آمدند .\r\n قالُوا إِنَّ لَنا لَأَجْراً إِنْ كُنَّا نَحْنُ الْغالِبِينَ  و گفتند : اگر غلبه يابيم ما را پاداشى هست ؟\r\n إِنَّ  يا  إِنَّ  با يك همزه خوانده شده بنابراين كه به معنى معاهده و پيمان باشد .\r\n  قالَ نَعَمْ وَ إِنَّكُمْ لَمِنَ الْمُقَرَّبِينَ قالُوا يا مُوسى إِمَّا أَنْ تُلْقِيَ   فرعون جواب داد : بلى و از مقرّبان خواهيد بود . ساحران به موسى گفتند : نخست تو ابتدا مىكنى ؟\r\n وَ إِمَّا أَنْ نَكُونَ نَحْنُ الْمُلْقِينَ  يا اين كه ما شروع كنيم ؟\r\nموسى را مخيّر گذاشتند تا اظهار ادب كنند ، يا از باب اين كه خود را غالب و زرنگ مىدانستند و اعتنا به چيزى كه در مقابل سحر آنها باشد نداشتند .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو ليكن چون در افكندن بساط سحر رغبت داشتند نظم را تغيير داده و جمله را تأكيد كردند ، اگر چه از باب زرنگى يا مراعات ادب ، افكندن ( وسايل سحر ) خودشان را پس از موسى اعلام داشتند .\r\n قالَ أَلْقُوا  موسى آنها را بر خود مقدّم داشت از جهت كرم و مقابله كردن با ادب آنها بدين‌گونه كه آنها را به خود ترجيح داده و اهميّتى به جادوگرى آنها نمىداد .\r\n فَلَمَّا أَلْقَوْا سَحَرُوا أَعْيُنَ النَّاسِ  هر علم و عملى كه مدرك و مأخذ آن مخفى باشد سحر ناميده مىشود ، خواه با ممزوج كردن قواى طبيعى و روحانى باشد ، خواه فقط به سبب تصرّف در قواى طبيعى با آميزش به قواى روحانى و احداث آثارى كه از مجراى عادت خارج باشد .\r\nاز اين قبيل است تصرّف در مدركات بشرى به نحوى كه مىبيند و مىشنود چيزى را كه حقيقت ندارد ، گويا كه آنها به سبب تسخير روحانيّات خبيثه و مخلوط نمودن آن با قواى طبيعى و پديد آوردن آثارى خارج از عادت ، جادو شدند و لذا فرمود : ( سحروا اعين الناس ) يعنى چشمان مردم را سحر كردند .\r\nپس آنچه كه نقل شده كه آنها ريسمانهاى تو خالى را پر از گوگرد كرده بودند اگر هم صحيح باشد بايد جزئى از جادوى آنها از قواى طبيعى باشد ، و نسبت دادن سحر به چشمان مردم ( چشم‌بندى ) وجهى ندارد .\r\n وَ اسْتَرْهَبُوهُمْ وَ جاءُوا بِسِحْرٍ عَظِيمٍ  نقل شده است :\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمردم را ترساندند و جادويى بزرگ بر پا كردند .\r\nمىدانى كه در آن بساط سحر افكندند يك ميل « 1 » در يك ميل بوده ، و ميدان را پر از ريسمانها و چوبهاى متحرّك كردند كه گويى افعىهاى بزرگى هستند ، و لذا موسى در خودش احساس ترس كرد .\r\n وَ أَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ  يأفكون از ( افك ) به معنى گردانيدن و طلب كردن شىء از صورت اصلى آن است . نقل شده است : چون همه ريسمانها و عصاهاى آنان را عصاى موسى بلعيد ، و به حضّار روى آورد و به آنها حمله كرد ، همه از ترس فرار كردند و ازدحام بسيار شد و مردم از ترس مىگريختند تا جايى كه عدّه زيادى از آنها هلاك شدند ، سپس موسى آن اژدها را گرفت و دوباره به صورت عصا درآمد . پس جادوگران يقين پيدا كردند كه عصاى سحر گونهء موسى الهى است و گرنه ريسمانها و عصاهاى آنها باقى مىماند لذا به رسالت موسى عليه السّلام اعتراف كردند .\r\nو نيز نقل شده است كه آنها قبل از موعد به موسى پنهانى ايمان آورده بودند ، امّا ايمانشان را در روز موعد اظهار داشتند .\r\n فَوَقَعَ الْحَقُّ  پس حقّ ثابت شد .\r\n  وَ بَطَلَ ما كانُوا يَعْمَلُونَ فَغُلِبُوا   يعنى قوم فرعون و\r\n\r\n\r\n","description":"","footnote":"\r\n( 1 ) ميل : مقياس طول است كه اندازه آن مختلف است . ميل انگليسى (  Mille  ) 609 / 1 متر .\r\nميل دريايى 852 / 1 متر . در عربى ميل به معناى مسافتى به اندازه بصر در روى زمين يا چهار ذراع گفته مىشود و جمع آن اميال و ميول است . « فرهنگ فارسى عميد »\r\n","page_name":" 383 ","page_number":383},
  {"content":"\r\n\r\nجادوگران همگى مغلوب شدند ، يا مقصود فقط قوم فرعون است .\r\n  هُنالِكَ وَ انْقَلَبُوا صاغِرِينَ وَ أُلْقِيَ السَّحَرَةُ ساجِدِينَ   طورى به سجده افتادند كه گويا كسى آنها را ناگهان هل داد و به سجده انداخت ، و اين از جهت شدّت اضطراب آنها بود كه گويا تعادل را از دست داده و نتوانستند خودشان را نگهدارند .\r\n  قالُوا آمَنَّا بِرَبِّ الْعالَمِينَ رَبِّ مُوسى وَ هارُونَ   گفتند به خداى جهانيان ايمان آورديم ، خداى موسى و هارون .\r\nكه ربّ دوّم بدل است و ربّ اوّل را كه مجمل است بيان مىكند ( خداى جهان ، منظور خداى موسى و هارون است نه خداى فرعون ) .\r\nترجمه و تفسير آيات 128 - 123\r\n\r\n[ سوره الأعراف ( 7 ) : آيات 123 تا 128 
  ]\r\nقالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوهُ فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ ( 123 ) لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ ثُمَّ لَأُصَلِّبَنَّكُمْ أَجْمَعِينَ ( 124 ) قالُوا إِنَّا إِلى رَبِّنا مُنْقَلِبُونَ ( 125 ) وَ ما تَنْقِمُ مِنَّا إِلاَّ أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ ( 126 ) وَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ قالَ سَنُقَتِّلُ أَبْناءَهُمْ وَ نَسْتَحْيِي نِساءَهُمْ وَ إِنَّا فَوْقَهُمْ قاهِرُونَ ( 127 )\r\nقالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ ( 128 )\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nترجمه :\r\n( 7 / 128 - 123 )\r\nفرعون سخت برآشفت و گفت چگونه بدون دستور و اجازهء من به او ايمان آورديد ؟ همانا در اين كار مكرى انديشيده‌ايد كه مردم اين شهر را از شهر بيرون كنيد به زودى خواهيد دانست كه شما را چه كيفر دهم ،\r\nدست و پاى شما را ( دست از يك طرف و پا از طرف ديگر ) بريده همه را بدار خواهم آويخت ،\r\nگفتند ما از مرگ نمىترسيم زيرا به سوى خداى خود باز مىگرديم ،\r\nكينه و انتقام تو بر ما به جرم آن است كه به آيات خدا و رسول او چون آمد ، ايمان آورديم ، بارخدايا ما را شكيبايى ده و به آيين اسلام بميران ،\r\nجمعى از سران قوم به فرعون گفتند : آيا موسى و قومش را وامىگذارى تا در اين سرزمين فساد كنند و تو و خدايان ترا رها سازند فرعون گفت به زودى پسرانشان را مىكشيم و زنانشان را زنده مىگذاريم كه ما بر آنها غالب و مقتدريم .\r\nموسى به قوم خود گفت : از خدا يارى خواهيد و صبر كنيد ، كه زمين ملك خداست و به هر كس از بندگانش كه خواهد واگذارد و حسن عاقبت مخصوص پرهيزكاران است .\r\n\r\nتفسير\r\n قالَ فِرْعَوْنُ آمَنْتُمْ بِهِ قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوهُ فِي الْمَدِينَةِ  منظور از مدينه ( مصر ) است .\r\n لِتُخْرِجُوا مِنْها أَهْلَها  يعنى مالكين آن شهر كه تصرّف در آن شهر مىكنند ، و آنها قبطىها هستند . ( فسوف تعلمون ) به زودى مىفهميد ، كه اين سخن جهت تهديد آنان است .\r\n  فَسَوْفَ تَعْلَمُونَ لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ  \r\n\r\n","description":"","footnote":"","page_name":" 385 ","page_number":385},
  {"content":"\r\n\r\nالبتّه دست شما را از يك طرف و پا را از طرف ديگر قطع مىكنم .\r\n ثُمَّ لَأُصَلِّبَنَّكُمْ أَجْمَعِينَ  يعنى براى تعذيب و رسوايى شما ، و براى اين كه عبرت غير شما باشد شما را بدار مىآويزم كه آن بيان تهديد و سخت‌گيرى نسبت به آنان است .\r\n قالُوا  براى اظهار عدم اعتنا به وعيد و تهديد فرعون گفتند :  إِنَّا إِلى رَبِّنا مُنْقَلِبُونَ  براى ما بهتر است ، پس تهديد تو ، به كشتن ما براى ما مژده است نه تهديد چنان كه تو گمان بردى . و اين گفتار آنان : ( كه تهديد تو ضررى به ما نمىرساند و ما به سوى پروردگارمان بازگشت مىكنيم ) اشاره به همين معنى است .\r\nيا اين كه مقصود اين است كه ما و شما آخرالامر به سوى پروردگارمان باز گشت مىكنيم پس هر كس بر حسب عملش مجازات مىشود . و در قول آنها :\r\n وَ ما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا  اشعار به همين معنى است يعنى ما و شما به خدا باز مىگرديم و حال آنكه انتقام شما از ما به علّت ايمان ما به پروردگار مىباشد . پس شما به ترسيدن سزاوارتر از ما هستيد ، بنابراين تهديد متوجّه آنها مىشود و چون اظهار كردند كه از تهديد فرعون نمىترسند . از عدم ثبات و صبرشان بر بريدن دست و پا و به دار آويختن بيمناك شدند پس به سوى خدا تضرّع و زارى كردند و از او استغاثه نمودند و گفتند :\r\n رَبَّنا أَفْرِغْ عَلَيْنا صَبْراً  پروردگار ما بر ما صبر بزرگ فروريز اين كه گفتند : ( أفرغ ) اشاره به زيادى صبر مىباشد از باب تشبيه به آب زياد ، و ( صبرا ) را به صورت نكره آوردند .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n وَ تَوَفَّنا مُسْلِمِينَ  يعنى ما را در حال تسليم به پيامبرت و تسليم به قضا و قدر خود بميران . نقل شده است كه آنچه كه موسى به آنها وعده داده بود براى بعضى از آنها انجام گرفت ، و براى بعضى ديگر ( كه شايستگى نداشتند ) ميسّر نشد .\r\n وَ قالَ الْمَلَأُ مِنْ قَوْمِ فِرْعَوْنَ  بعد از ظهور امر موسى و قوّت آن خواصّ و بزرگان دربار به فرعون گفتند :\r\n أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ  آيا موسى و قوم او را وامىگذارى تا در زمين فساد كنند ؟\r\nمنظور از ( ارض ) زمين مصر است و منظورشان از فساد در زمين اين بود كه آنان خلق را تغيير داده ، به مخالفت و ترك دين تو و بر ترك عبادت تو فرا مىخوانند .\r\n وَ يَذَرَكَ  و تا عبادت و سلطنت تو را ترك كنند .\r\n وَ آلِهَتَكَ  و بت‌هاى تو را كه عبادت مىكنى رها كنند ، يا بت‌هايى را كه ساخته‌اى تا عبادت كنند و بدان وسيله به تو نزديكى جويند ، رها مىكنند .\r\nچنان كه گفته شده است فرعون براى آنها بت‌هايى ساخته بود تا آنها را عبادت كنند و به او تقرّب جويند .\r\nو  آلِهَتَكَ  به صورت مصدر ، به معنى ( خدايى تو ) نيز خوانده شده است .\r\n قالَ  در مقام جواب آنها گفت :\r\n سَنُقَتِّلُ أَبْناءَهُمْ وَ نَسْتَحْيِي نِساءَهُمْ وَ إِنَّا فَوْقَهُمْ قاهِرُونَ  به زودى پسران آنها را مىكشيم و زنان آنان را زنده مىگذاريم و بر آنها برترى و تسلّط داريم . اين سخن را گفت تا تسلّطش را اظهار كند و به قومش دلدارى دهد با اين كه او از\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nموسى مىترسيد .\r\nوقتى اين خبر به موسى عليه السّلام و قومش رسيد و بىتابى آنها را از تهديد فرعون ديد .\r\n قالَ مُوسى لِقَوْمِهِ  موسى از جهت دلدارى و وعده به آنها گفت :\r\n اسْتَعِينُوا بِاللَّهِ  با تضرّع و زارى و پناه بردن به سوى خدا ، از او يارى جوييد .\r\n وَ اصْبِرُوا  و به اذيّت‌هاى اندك فرعون صبر كنيد .\r\n إِنَّ الْأَرْضَ لِلَّهِ  به دليل اين كه زمين مال خداست .\r\n يُورِثُها مَنْ يَشاءُ مِنْ عِبادِهِ  زمين را به هر كس از بندگانش كه بخواهد مىدهد نه به فرعون و قومش كه هر چه بخواهند در آن انجام دهند ، پس به خدا پناه ببريد و از او بخواهيد و از او بترسيد نه از غير او .\r\n وَ الْعاقِبَةُ لِلْمُتَّقِينَ  سر انجام نيك كه عبارت از آخرت و دار كرامات است ، براى كسانى است كه از بىتابى در هنگام سختىها بپرهيزند . اين نويد ياد آورى آن چيزى است كه به آنها وعده داده است از هلاك كردن قبطىها و مسلّط نمودن سبطىها ( بنى اسرائيل ) بر آنها در مصر در اين دنيا و دادن بهشت در آخرت به آنها .\r\nترجمه و تفسير آيات 134 - 129\r\n\r\n[ سوره الأعراف ( 7 ) : آيات 129 تا 133 
  ]\r\nقالُوا أُوذِينا مِنْ قَبْلِ أَنْ تَأْتِيَنا وَ مِنْ بَعْدِ ما جِئْتَنا قالَ عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ ( 129 ) وَ لَقَدْ أَخَذْنا آلَ فِرْعَوْنَ بِالسِّنِينَ وَ نَقْصٍ مِنَ\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nالثَّمَراتِ لَعَلَّهُمْ يَذَّكَّرُونَ ( 130 ) فَإِذا جاءَتْهُمُ الْحَسَنَةُ قالُوا لَنا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ أَلا إِنَّما طائِرُهُمْ عِنْدَ اللَّهِ وَ لكِنَّ أَكْثَرَهُمْ لا يَعْلَمُونَ ( 131 ) وَ قالُوا مَهْما تَأْتِنا بِهِ مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ ( 132 ) فَأَرْسَلْنا عَلَيْهِمُ الطُّوفانَ وَ الْجَرادَ وَ الْقُمَّلَ وَ الضَّفادِعَ وَ الدَّمَ آياتٍ مُفَصَّلاتٍ فَاسْتَكْبَرُوا وَ كانُوا قَوْماً مُجْرِمِينَ ( 133 )\r\n\r\nترجمه :\r\n( 7 / 133 - 129 )\r\nقوم موسى گفتند كه ما پيش از آمدن تو به رسالت و هم بعد از آن در هر دو زمان به رنج و شكنجه دشمن بوده‌ايم موسى گفت : اميد است كه خدا دشمن شما را هلاك سازد و شما را در زمين جانشين او كند و آنگاه در مقام امتحان بنگرد تا شما چه خواهيد كرد .\r\nفرعونيان را سخت به قحطى و تنگى معاش و نقص و آفت بر كشت و زرع مبتلا كرديم تا شايد متذكّر شوند ،\r\nپس آنگاه كه نيكويى ( پيش آمد خوش ) به آنها مىرسيد به شايستگى خود نسبت مىدادند و هرگاه بدى بر آنها مىآمد ، به موسى و همراهانش فال بد مىزدند ، آگاه باشند كه فال بد آنها نزد خداست ليكن اكثر آنها بدين كار آگاه نيستند ،\r\nو فرعونيان به موسى گفتند اگر تو آيات و معجزه‌اى آورده‌اى كه ما را بدان سحر كنى بدان كه ما هرگز ايمان نخواهيم آورد\r\nبر آنها طوفان و ملخ و شپشك و وزغ و خون ( خون شدن آب ) آن نشانه‌هاى آشكار قهر و غضب را فرستاديم ، باز راه گردنكشى و تكبّر پيش گرفته قومى نابكار شدند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nتفسير\r\n قالُوا  از باب بىتابى به وعدهء او ، و تحقّق نيافتن آن ، گفتند :\r\n أُوذِينا مِنْ قَبْلِ أَنْ تَأْتِيَنا  ما خود را قبل از آمدن تو به آمدن تو دلدارى مىداديم .\r\n وَ مِنْ بَعْدِ ما جِئْتَنا  و بعد از آمدن تو به چه چيزى خود را دلدارى دهيم .\r\n قالَ  بعد از بىتابى آنها به وعده موسى ، موسى گفت :\r\n عَسى رَبُّكُمْ  كلمه ترجّى ( عسى به معنى اميد آنكه ) آورد و صراحتا آنان را مورد خطاب قرار داد ، پس از آنكه وعدهء قطعى را به صورت كنايه به آنها داده بود .\r\nزيرا بيم آن مىرفت كه موسى را انكار و آيين او را رد كنند . و خواست به طور صريح آنها را دلدارى دهد .\r\n أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ  يعنى پيداست كه پروردگارتان دشمنان شما را هلاك گرداند و شما را جانشين آنان سازد . منظور از ارض زمين مصر است .\r\n  فَيَنْظُرَ كَيْفَ تَعْمَلُونَ وَ لَقَدْ أَخَذْنا آلَ فِرْعَوْنَ بِالسِّنِينَ   پس بنگرد كه شما چگونه عمل مىكنيد .\r\nچون لفظ ( السنة ) به سال قحطى اطلاق شده و در آن غلبه پيدا كرده است لذا ( السّنين ) به سالهاى قحطى تعبير شده است .\r\n وَ نَقْصٍ مِنَ الثَّمَراتِ  آفت‌هاى ديگرى غير از قحطى .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n لَعَلَّهُمْ يَذَّكَّرُونَ  شايد آنها يادآور شوند كه فراخى و وسعت به قدرت خداست نه به اختيار آنها پس ايمان به رسولان او بياورند و او را انكار نكنند .\r\nزيرا قوّهء خيال و جولان آن در خاطره‌ها مانع از قبول حقّ است ، و هنگام سختىها خيال ضعيف مىشود و از ياد آورى حقّ و قبول آن مانع نمىشود .\r\n فَإِذا جاءَتْهُمُ الْحَسَنَةُ قالُوا لَنا هذِهِ  وقتى خيرى برايشان پيش آمد مىگفتند از ناحيه ماست ، اين سخن بيان غايت سفاهت و سستى انديشه آنهاست ، چون به جاى پذيرش آنچه را كه غايت و نتيجهء آن يادآورى و قبول حقّ است ، سرباز زدن از حقّ و انكار آن را مطرح ساختند و بيان داشتند .\r\nآوردن لفظ ( اذا ) و فعل ماضى و معرفه آوردن لفظ ( حسنه ) اشارهء لطيفى به فراوانى و كثرت حسنه است به نحوى كه تحقّق و پيدايش آن از جهت كثرت دوران آن قابل انكار نيست به خلاف مقابل آن ( سيّئه ) كه از جهت ندرت و اندك بودن آن گويا كه مشكوك است و محقّق نشده است ، و اگر فردى داراى آن گردد پس انگار كه امرى ناشناخته و غير معهود است ، و لذا لفظ ( إن ) و فعل مستقبل آورد ( إن تصبهم ) ، و لفظ ( سيئه ) را به صورت نكره آورده و گفت :\r\n وَ إِنْ تُصِبْهُمْ سَيِّئَةٌ  و اگر بدى به آنها برسد ، پس مقصود از ( حسنه ) در اينجا چيزى است كه اهل حسّ آن را حسنه مىشمارند از قبيل سلامت و صحّت ، و فراوانى وسعت مال ، و\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nمقصود از ( سيّئه ) مقابل حسنه است .\r\n يَطَّيَّرُوا بِمُوسى وَ مَنْ مَعَهُ  مردم آنجا هرگاه اراده امر مهمّى را مىكردند به آسمان نگاه مىكردند هرگاه پرنده‌اى به استقبال آنها مىآمد به آن فال مىزدند اگر آن پرنده به طرف راست يا به چپ پرواز مىآورد تفأّل خوب يا بد مىزدند .\r\nو بعضى نيز گفته‌اند : آنها به تندبادى كه از طرف شمال مىآمد فال بد مىزدند ، و بادى كه از طرف راست مىآمد تبرّك مىكردند و اسم آن ( الطّيره ) و ( الطّائر ) است .\r\nسپس لفظ تطيّر و مشتقّات آن در فال بد زدن غلبه پيدا كرد مانند لفظ تفأل كه تيمّن و تبرّك و فال خوب زدن استعمال شد ، سپس تطيّر استعمال شد در هر چيزى كه به آن فال بد زده مىشود ، از آن پس رؤساى آنان موارد فال زدن و شگون و بدشگونى را پيش آوردند و آنها را علامت خير و شرّ ذكر كردند .\r\nافراد جاهل نيز آن خرافات را پذيرفته آن دو را از اسباب خير و شرّ شمردند ، و لذا در ردّ آنها فرمود :\r\n أَلا إِنَّما طائِرُهُمْ عِنْدَ اللَّهِ  يعنى سبب خير و شرّشان نزد خداست .\r\n وَ لكِنَّ أَكْثَرَهُمْ لا يَعْلَمُونَ  يعنى اكثر آنها نمىدانند كه سبب خير و شرّ نزد خداست و اين كه فاعل خداى تعالى است ، و براى خلق جز قبول ، چيزى نيست ، و آنچه را از فال خوب و بد كه سبب خير و شرّ مىشمارند جز علامت ، چيزى نيست اگر در واقع علامت باشد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n وَ قالُوا  و از باب زيادى بىشرمى و وقاحت گفتند :\r\n مَهْما تَأْتِنا بِهِ مِنْ آيَةٍ لِتَسْحَرَنا بِها  يعنى در ما تصرّف كنى و ما را از آنچه كه بر آن هستيم تغيير دهى ، با تصرّفاتى كه از ما پنهان است .\r\n  فَما نَحْنُ لَكَ بِمُؤْمِنِينَ فَأَرْسَلْنا عَلَيْهِمُ الطُّوفانَ   يعنى آبى كه دور آنها را احاطه كرده بود ، و به طاعون تفسير شده است .\r\n وَ الْجَرادَ وَ الْقُمَّلَ  ( جراد ) ملخهاى كوچكى است كه بال ندارند يا مورچهء كوچك است ، يا حشره‌هاى كوچكى است كه بال سرخ دارند يا حشره‌هايى است مانند شپش و تفسير آن به شپش انسانها بعيد است . زيرا شپش انسانها ( قمل ) با فاء الفعل مفتوح و عين الفعل مخفف است ، چنان كه به اين قرائت نيز خوانده شده است و بنابراين شپش انسان مقصود نيست .\r\n وَ الضَّفادِعَ وَ الدَّمَ آياتٍ مُفَصَّلاتٍ  و همچنين غوكها و خون از ديگر نشانه‌هاى جدا از هم بود چون بين هر عذابى و عذاب ديگر يك سال فاصله مىشد ، و امتداد هر عذابى يك هفته بود .\r\n فَاسْتَكْبَرُوا وَ كانُوا قَوْماً مُجْرِمِينَ  ولى آنها تكبّر و غرور ورزيدند زيرا جماعتى مجرم و گناهكار بودند .\r\nترجمه و تفسير آيات 137 - 134\r\n\r\n[ سوره الأعراف ( 7 ) : آيات 134 تا 137 
  ]\r\nوَ لَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَ لَنُرْسِلَنَّ مَعَكَ بَنِي إِسْرائِيلَ ( 134 ) فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوهُ\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nإِذا هُمْ يَنْكُثُونَ ( 135 ) فَانْتَقَمْنا مِنْهُمْ فَأَغْرَقْناهُمْ فِي الْيَمِّ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ ( 136 ) وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ ( 137 )\r\n\r\nترجمه :\r\n( 7 / 137 - 134 )\r\nچون بلا بر آنها واقع شد به موسى گفتند از خدا به عهدى كه تراست بخواه تا اين عذاب و بلا را از ما دور كند بر اين پيمان اگر رفع بلا كردى به تو ايمان مىآوريم و بنى اسرائيل را به همراهى و متابعت تو مىفرستيم ،\r\nچون بلا را از سر آنها رفع كرديم تا مدّتى كه تعهّد كردند ايمان آوردند مدّت كه به پايان رسيد باز عهد را شكستند ،\r\nما هم از آنان انتقام كشيديم و آنها را در دريا غرق كرديم به كيفر آنكه آيات ما را تكذيب كردند و از آن غافل شدند و اعراض كردند ،\r\nو ما پس از زوال فرعون طايفه‌اى را كه فرعونيان خوار و زبون مىداشتند وارث مشرق و مغرب زمين با بركت گردانيديم و احسان خدا بر بنى اسرائيل به حدّ كمال رسيد به پاداش صبرى كه در مصائب كردند و فرعون و قومش را با آن صنايع و عمارات و كاخ با عظمت نابود كرديم و هلاك ساختيم .\r\n\r\nتفسير\r\n وَ لَمَّا وَقَعَ عَلَيْهِمُ الرِّجْزُ  يعنى وقتى عذاب بر آنها واقع شد ، عذاب عبارت از آياتى است كه ذكر شد . و كلام براى بيان\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nوقاحت و بىشرمى ديگرى براى آنها و عدم ثبات آنها بر پيمانشان مىباشد .\r\nو ممكن است مقصود از عذاب و رجز ، يخ و سرما باشد چنان كه اين خبر به امام رضا عليه السّلام نسبت داده شده است ، و ذكر شده است كه قبل از آن چنين يخ و سرمايى را به ياد نداشته‌اند و نديده بودند .\r\n  قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَ لَنُرْسِلَنَّ مَعَكَ بَنِي إِسْرائِيلَ فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوهُ إِذا هُمْ يَنْكُثُونَ   منظور از  يَنْكُثُونَ  شكستن عهد است زيرا وقتى عذاب را از آنها بر مىداشتيم عهد را مىشكستند ، چنان كه عادت مردمى است كه مانند زنان خبيث عهدشكن مىباشند .\r\n فَانْتَقَمْنا مِنْهُمْ فَأَغْرَقْناهُمْ فِي الْيَمِّ  فاغرقناهم فى اليمّ از قبيل تفصيل بر اجمال است يعنى نوع انتقام را توضيح مىدهد يا با ( انتقمنا ) به معنى ( ارنا ) است ( اراده كرديم كه آنان را در دريا غرق كنيم ) .\r\n بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ  يعنى غافل بودند از اين كه آنها آيات و نشانه‌هاى خداست و لذا آن آيات را تكذيب كردند .\r\nپس  ( كانُوا عَنْها غافِلِينَ )  بر ( كذّبوا بآياتنا ) عطف شده است يا علّت تكذيب را بيان كند كه غفلت آنها بوده است .\r\nدر خبر وارد شده است كه جادوگران وقتى به موسى سجده كردند و مردم به او ايمان آوردند هامان به فرعون گفت :\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمردم به موسى عليه السّلام ايمان آوردند .\r\nنگاه كن هر كس در دين او داخل شود او را حبس كن ، پس فرعون از بنى اسرائيل هر كس را به موسى ايمان آورد حبس كرد .\r\nموسى به سوى او آمد و به او گفت بنى اسرائيل را آزاد بگذار ، و فرعون آنها را آزاد نكرد .\r\nخداوند در آن سال طوفان را نازل كرد . خانه‌ها و مساكن آنها را خراب نمود تا جايى كه به صحرا رفتند و خيمه‌ها زدند .\r\nفرعون به موسى گفت : دعا كن تا طوفان از ما بازايستد تا من هم بنى اسرائيل و يارانت را آزاد كنم .\r\nموسى از پروردگارش خواست و خداوند طوفان را از آنها دور كرد ، فرعون قصد كرد كه بنى اسرائيل را آزاد سازد .\r\nهامان گفت : اگر بنى اسرائيل را آزاد سازى موسى به تو غلبه خواهد كرد و ملك تو را زائل خواهد نمود ، فرعون سخن او را پذيرفت و بنى اسرائيل را آزاد نكرد .\r\nدر سال دوّم خداوند ملخ را نازل نمود كه هر چيزى كه از گياه و درخت داشتند مىخوردند و خالى مىكردند تا جايى كه حتّى موها و پرها را ملخها مىخوردند و فرعون در اين مورد بىتابى نمود و گفت : اى موسى پروردگارت را بخوان تا ملخها را از ما باز دارد و من هم بنى اسرائيل و يارانت را آزاد مىكنم .\r\nموسى دعا كرد و خداوند ملخ را از آنها منع كرد باز هم هامان نگذاشت بنى اسرائيل را آزاد كند .\r\nسپس خداوند در سال سوّم شپشك ( آفت گندم ) را\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nفرستاد كه زراعتهاى آنها را از بين برد و قحطى و گرسنگى شديدى به آنها رسيد باز هم فرعون سخن سابقش را مبنى بر آزاد كردن بنى اسرائيل تكرار كرد و آفت را نيز خداوند از آنها برداشت .\r\nخداوند بعد از آن قورباغه‌ها را فرستاد كه در طعام و شرابشان وارد مىشدند ، بعضى گفته‌اند ، : از عقب و گوش و بينىهاى آنها قورباغه بيرون مىآمد ، آنان بىتابى كردند و مانند گفتار اوّلشان سخن گفتند ولى وفا نكردند ، خداوند هم رود نيل را تبديل به خون كرد بدين گونه كه قبطى آن را خون و اسرائيلى آن را آب مىديد .\r\nقبطى خون مىآشاميد و اسرائيلى آب ، تا آنجا كه قبطى به اسرائيلى مىگفت : آب را در دهنت بگير و به دهن من بريز وقتى كه به دهن او مىريخت تبديل به خون مىشد .\r\nقبطيان بىتابى كردند دوباره همان سخنان سابق را گفتند و حرف سابقشان را تكرار كردند ولى باز به عهدشان وفا ننمودند .\r\nخداوند به آنها رجز كه عبارت از برف و يخبندان است ، فرستاد ، عدّه‌اى مردند و ديگر مردم بىتابى كردند زيرا آن چنان سختى بديشان رسيده بود كه هرگز مانند آن را به ياد نداشتند .\r\nپس خداوند اين بلا را نيز از آنها بر طرف نموده فرعون نيز بنى اسرائيل را آزاد ساخت ، و آنها دور موسى جمع شدند ، و موسى از مصر خارج شد ، و كسانى كه از دست فرعون فرار كرده\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبودند به پيش موسى آمدند و نزد او اجتماع كردند ، و اين خبر به فرعون رسيد و از هامان نظر خواهى كرد هامان گفت : من ترا از آزاد كردن بنى اسرائيل نهى كردم ، حال همه دور موسى را گرفتند و نزد او جمع شدند .\r\nفرعون بىتابى كرد و اشخاصى را به شهرها فرستاد و خود در طلب موسى خارج شد كه بالاخره در دريا غرق گشت .\r\n وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا  يعنى قومى را كه مورد استضعاف قرار گرفته بودند وارث مشرق‌هاى كشور مصر و مغربهاى آن ، يا ملك مصر و شام قرار داديم .\r\n الَّتِي بارَكْنا فِيها  كه آنجا را به سبب زيادى نعمت‌ها از حبوبات و ميوه‌ها و غير آنها بركت داديم .\r\n وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا  كلمهء ( حسنى ) به اين است كه وارث زمين شوند كه خداى تعالى فرمود :\r\n ( نَجْعَلَهُمُ الْوارِثِينَ )  در تفسير ( كلمه ) بايد گفت : كلمه اختصاصى به حروف مركّب كه از تقاطع هواى تنفّسى با مخارج حروف حاصل مىشود و براى معنايى از معانى وضع شده است ندارد ، بلكه هر چيزى كه دلالت بر غير خودش از كلمات عينى بكند آن كلمه است .\r\nو تحقيق مطلب اين است كه حقّ نسبى و مضاف همان مشيّت است كه نفس رحمان و اضافهء اشراقى اوست و نيز ربّ\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمضاف به اعتبار تعلّق آن به مخارج حقيقى كه همان اعيان ثابته و ماهيّت‌هاى اعتبارى است ، به اعتبار وحدتش ( كلمه ) و باعتبار تعدّدش كلمات خداست زيرا كه براى او فى نفسه وحدت حقيقى ظلّى ثابت است ( يعنى هر چه غير اوست سايه آن حقيقت واحد است ) و به اعتبار ماهيّت ، كثرت اعتبارى دارد ، ( كثير اعتبار مىشود نه اين كه كثير باشد ) .\r\nو آنچه كه از ائمّه عليهم السّلام وارد شده است كه ( ما كلمه‌هاى تامّ هستيم ) « 1 » به همين اعتبار است .\r\nناميدن مشيّت به نفس رحمن به اعتبار تطابق عالم صغير و كبير است و آن ( كلمه ) به لحاظ خودش ( كلمه تامّه ) است و به اعتبار ظهورش بر غير خودش به تمام بودن و يا عدم آن توصيف مىشود ، و ظهور ( كلمه ) به صورت تامّ به اين است كه به صورت ولايت و نبوّت و رسالت ظاهر شود ، تماميّت آن در اين صورت نسبى است ، و تماميّت حقيقى آن اگر به صورت ولايت مطلق باشد صاحب آن ختم‌كننده ولايت مىشود ، و اگر به صورت نبوّت مطلق و رسالت مطلق باشد صاحب آن دو ختم‌كنندهء نبوّت و رسالت مىشود ، چنان كه در مورد محمّد صلّى اللّه عليه و آله « 2 » و على عليه السّلام چنين است . « 3 »\r\n\r\n\r\n","description":"","footnote":"\r\n( 1 ) نحن كلمة التامّة تفسير صافى ملا محسن فيض كاشانى قدس سره\r\n( 2 ) منظور اين است كه نبوّت و رسالت در حضرت محمّد صلّى اللّه عليه و آله در تمام شئون آن به كمال رسيده است خاتم الانبياء .\r\n( 3 ) ولايت در تمام شئون و مراتب آن در على عليه السّلام به كمال رسيده است . بنابراين آن\r\n","page_name":" 399 ","page_number":399},
  {"content":"\r\n\r\nو تماميّت نبوّت و رسالت به صورت تماميّت اضافى ( كلمة التّامة ) به اين است كه با تمام شئون خود ظاهر شود ، از قبيل قبول احكام نبوّت و رسالت و محقّق شدن مواعيد آن و ترتّب فوائد آن و از جمله تماميّت نبوّت موسى عليه السّلام ظهور نبوّت است به سبب اتمام وعده‌هاى آن و رفع موانع آن مانند منع كردن فرعون و قومش و توصيف كلمه به ( حسنى ) اشاره به اين است كه كلمات خداوند به اعتبار ذات خود كلمات يا داشتن صفت حسن و احسن متفاوت مىشود ، اگر چه همهء آنها به اعتبار نسبت به خداى تعالى حسن است و به عدم حسن متّصف نمىشود .\r\nاكنون كه دريافتى ، ربّ مضاف عبارت از ولايت است كه به طور مطلق در على عليه السّلام محقّق مىشود ، و اين كه رسالت‌ها و نبوّت‌ها و ولايت‌هاى جزئى عبارت از مراتب ولايت مطلقه و تنزّلات آن است ، و اين كه نبوّت مطلقه و رسالت مطلقه نيز ظهور ولايت مطلق و تحت تربيت آن است معلومت مىشود كه تفسير ربّ به على عليه السّلام و ( كلمه ) به موسى عليه السّلام يا به رسالت و نبوّت او ، جائز باشد .\r\n وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ  بت‌ها و عبادتگاههاى آنها و صنايع دقيق و آلات آن و بناهاى بلند و زينت‌هاى آن قصرهاى بلندى را كه برافراشته بودند واژگون كرديم : ( دمّرنا ) عطف بر ( تمّت ) يا بر ( صبروا ) مىباشد ، چه ، ويرانى و نابودى آن ساخته‌هاى فرعون ضرورى تماميت\r\n\r\n\r\n","description":"","footnote":"\r\nحضرت خاتم الاولياء مىباشد .\r\n","page_name":" 400 ","page_number":400},
  {"content":"\r\n\r\n( كلمه ) براى حضرت موسى عليه السّلام مىشود و همان دلالت بر قدرت رسالت او و عبرت براى سالكين راه آخرت مىباشد .\r\nترجمه و تفسير آيات 142 - 138\r\n\r\n[ سوره الأعراف ( 7 ) : آيات 138 تا 142 
  ]\r\nوَ جاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ قالَ إِنَّكُمْ قَوْمٌ تَجْهَلُونَ ( 138 ) إِنَّ هؤُلاءِ مُتَبَّرٌ ما هُمْ فِيهِ وَ باطِلٌ ما كانُوا يَعْمَلُونَ ( 139 ) قالَ أَ غَيْرَ اللَّهِ أَبْغِيكُمْ إِلهاً وَ هُوَ فَضَّلَكُمْ عَلَى الْعالَمِينَ ( 140 ) وَ إِذْ أَنْجَيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُقَتِّلُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 141 ) وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ ( 142 )\r\n\r\nترجمه :\r\n( 7 / 142 - 138 )\r\nو بنى اسرائيل را از دريا به ساحل سلامت رسانديم پس به قومى برخوردند كه در پرستش بتهاى خود گرد آمده بودند پس به آيين بت‌پرستى متمايل شدند و گفتند اى موسى براى ما خدايى مثل خدايانى كه اين بت‌پرستان راست ، مقرّر كن . موسى در جواب گفت شما مردمى سخت نادان هستيد ،\r\nخدايانى كه اين جماعت بت‌پرستان راست ، فانى و عقايد و آيين آنها باطل است .\r\nموسى گفت آيا غير خدا را به خدايى مىطلبيد ؟ در صورتى كه خداست كه شما را بر عالميان برترى و فضيلت\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبخشيد ،\r\nياد آوريد هنگامى را كه فرعونيان شما را سخت در عذاب و شكنجه مىداشتند ، پسرانتان را كشته ، زنانتان را زنده نگهداشته به اسارت و خدمتكارى مىگماشتند و اين كار شما را از جانب خدا آزمايش و تنبيه بزرگى بود ،\r\nو با موسى سى شب قرار و وعده نهاديم چون پايان يافت ده شب ديگر بر آن افزوديم تا آنكه زمان وعده به چهل شب تكميل شد موسى به برادر خود هارون گفت : تو اكنون جانشين من و پيشواى قوم باش و راه صلاح پيش گير و پيرو تباه‌كاران مباش .\r\n\r\nتفسير\r\n وَ جاوَزْنا بِبَنِي إِسْرائِيلَ الْبَحْرَ  بعد از هلاك شدن فرعون بنى اسرائيل را از دريا به ساحل سلامت رسانديم و براى به دست آوردن سرزمينى كه خداوند به آنها وعده داده بود ، با قوم عمالقه به جنگ پرداختند .\r\n فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ  با قومى كه بر عبادت بتها روى مىآوردند ، برخورد كردند .\r\n قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ  گفتند اى موسى براى ما نيز الهه‌اى قرار بده چنان كه آنان دارند اين سخن بيان سفاهت رأى آنهاست و اين كه آنها هر وقت از دست فرعون و قومش راحت مىشدند انقياد و تسليم را ترك مىكردند ، و به جهت نهايت حماقت و نادانى ، خود سرى و خود رأيى از خود نشان مىدادند .\r\n قالَ إِنَّكُمْ قَوْمٌ تَجْهَلُونَ  اوّلا آنها را بر استبدادشان كه\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nناشى از جهل آنهاست ذمّ نمود ، سپس فساد عمل قوم و بطلان آن را بيان كرد ، پس فرمود :\r\n إِنَّ هؤُلاءِ مُتَبَّرٌ ما هُمْ فِيهِ  يعنى احوال و اخلاق و عقايدى كه اينان در آن هستند از چيزى كه شايسته است به آن متّصل باشند شكسته و بريده است مانند نبوّت و ولايت كه متّصل به آخرت و باقى است .\r\n وَ باطِلٌ ما كانُوا يَعْمَلُونَ  عمل آنان فاسد و بىاثر است و فايده‌اى كه بر آن مترتّب باشد وجود ندارد .\r\n قالَ أَ غَيْرَ اللَّهِ أَبْغِيكُمْ إِلهاً  موسى گفت : آيا غير از خدا براى شما معبودى بخواهم ؟ لفظ ( قال ) را تكرار كرد تا اهميّت ما بعدش را برساند ، زيرا كه مقصود اصلى موسى عليه السّلام از بيان اين عبارت ( اللّه ) است و غير آن مقدّمهء مطلب است ، و اين كه موسى عليه السّلام طلب غير خدا را از طرف آنان به عنوان إله انكار مىكند كنايه از اين است كه در اينجا طلب كردن إله به عنوان اللّه مطلوب است .\r\n وَ هُوَ فَضَّلَكُمْ عَلَى الْعالَمِينَ  در حالى كه اوست كه شما را در زمان خودتان بر جهانيان برترى داد ، به اين كه رسولان را از شما مبعوث نمود و شما را از دشمنانتان رهايى بخشيد ، و شما را مطيع رسولان نمود .\r\n وَ إِذْ أَنْجَيْناكُمْ مِنْ آلِ فِرْعَوْنَ  عطف است بر قول خدا :\r\n ( أَ غَيْرَ اللَّهِ أَبْغِيكُمْ إِلهاً )  به تقدير ( اذكروا ) يعنى موسى گفت : به ياد آوريد هنگامى را كه شما را نجات داديم ، و نسبت دادن نجات را به\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nخودش با خدا براى اين است كه خداوند سبب نجات است .\r\nيا اين كه عطف است بر ( اورثنا ) به تقدير ( قلنا اذكروا ) يعنى گفتيم كه به ياد آوريد وقتى را كه شما را نجات داديم كه در صورت خطاب از جانب خدا با آنهاست تا به آنها نعمت بزرگى را ياد آورى كند و آن رهايى از شدّت عذاب آل فرعون است .\r\n يَسُومُونَكُمْ سُوءَ الْعَذابِ  شما را به زحمت انداخته و شكنجه مىدادند و عذاب سختى را تحميل مىكردند . اين جمله مستأنف است كه جواب سؤال مقدّر باشد و يا حال است .\r\n يُقَتِّلُونَ أَبْناءَكُمْ  پسرانتان را مىكشند ، بدل از جمله اوّل است بدل تفصيل از اجمال يا مستأنف است ، يا حال مترادف است ( شكنجهء سخت مترادف با كشتن فرزندان است ) يا حال متداخل ( كشتن فرزندان جزئى از شكنجه شديد مىباشد ) .\r\n وَ يَسْتَحْيُونَ نِساءَكُمْ  و زنان و دخترانتان را زنده نگه مىداشتند و براى برده گرفتن دخترانتان سبقت مىجستند ، يا اين كه حياى زنانتان را تفتيش مىكردند يعنى فرج‌هاى آنان را جهت جستجوى عيب مانند كنيزان تفتيش مىكردند ، يا اين كه به دنبال حمل مىگشتند ، چنان كه تفصيل آن در اوّل سورهء بقره گذشت .\r\n وَ فِي ذلِكُمْ بَلاءٌ مِنْ رَبِّكُمْ عَظِيمٌ  و در آن ، آزمايش و محنتى شديد براى شما بود كه از جانب پروردگارتان به دست دشمنانتان انجام مىشد . تفسير كردن بلا به نعمت و قرار دادن نجات بر آن آزمايش بعيد به نظر مىرسد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n وَ واعَدْنا مُوسى ثَلاثِينَ لَيْلَةً  و به موسى سى شب وعده داديم . نقل شده است كه آن ماه ذىقعده بوده است .\r\nو جهت وعده براى دادن كتابى بود كه در آن بيان هر چيز وجود داشت .\r\n وَ أَتْمَمْناها بِعَشْرٍ  يعنى ده روز از ذىالحجّه به آن افزوده شد تا چهل روز تمام شود ، گفته شده كه آن به دليل مسواك زدن موسى عليه السّلام بود كه آخر روز سىام قبل از افطار مسواك زد ( در صورتى كه بعد از افطار مىبايست مسواك زند ) .\r\n فَتَمَّ مِيقاتُ رَبِّهِ أَرْبَعِينَ لَيْلَةً  پس ميقات ( محل و وقت ملاقات ) پروردگارش جهت اعطاء كتاب در چهل شب كامل شد .  وَ قالَ مُوسى لِأَخِيهِ هارُونَ  موسى هنگامى كه از بين قومش براى ميقات خارج شد به برادرش هارون گفت :\r\n اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ  در ميان قوم من جانشين من شو و اصلاح پيشه كن و از راه و روش مفسدان پيروى نكن .\r\nترجمه و تفسير آيات 146 - 143\r\n\r\n[ سوره الأعراف ( 7 ) : آيات 143 تا 145 
  ]\r\nوَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ ( 143 ) قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي فَخُذْ ما\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nآتَيْتُكَ وَ كُنْ مِنَ الشَّاكِرِينَ ( 144 ) وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلاً لِكُلِّ شَيْءٍ فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها سَأُرِيكُمْ دارَ الْفاسِقِينَ ( 145 )\r\n\r\nترجمه :\r\n( 7 / 145 - 143 )\r\nو چون موسى ( با هفتاد نفر از بزرگان قومش كه انتخاب شده بودند وقت معيّن ) به وعده‌گاه آمد و خدا با وى سخن گفت ، موسى عرض كرد خدايا ، خودت را به من آشكارا بنما كه ترا مشاهده كنم . خدا در پاسخ فرمود كه مرا هرگز نخواهى ديد و ليكن در كوه بنگر اگر كوه ( بدان صلابت هنگام تجلّى نور من ) به جاى خود برقرار تواند ماند تو نيز مرا خواهى ديد پس آنگاه نور خدا بر كوه تابش كرد كوه را مندك و متلاشى ساخت . موسى بىهوش افتاد سپس كه به هوش آمد ، عرض كرد خدايا تو از رؤيت و حسّ جسمانى منزّه و برترى و من به درگاه تو توبه كردم و از قوم خود اوّل كسى باشم كه به تو ايمان آوردم ،\r\nخدا فرمود : اى موسى من ترا براى اين كه پيغامهاى مرا به خلق برسانى برگزيدم و به كلام و هم صحبتى خويش انتخاب كردم پس آنچه را به تو فرستادم كاملا فراگير و سپاس خدا را به جاى آر ،\r\nو در الواح ( ده فرمان ) از هر موضوع براى نصايح و اندرز و هم تحقيق هر چيز به موسى نوشتيم و دستور داديم كه حقايق و احكام آن را به قوّت عقل و ايمان فراگير ، و قوم را دستور ده كه نيكوترين مطالب آن را اخذ كنند كه پستى مقام و منزلت فاسقان را به زودى به شما نشان خواهم داد .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nتفسير\r\n وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ  التفات از تكلّم به غيبت است و اشاره به اين است كه تكلّم از مقام ظهورش صادر شده است ، كه آن ولايت مطلق است كه به على عليه السّلام محقّق شده است ، چنان كه على عليه السّلام در شب معراج با حضرت محمّد صلى اللّه عليه و آله متكلّم بود .\r\nو هنگامى كه موسى كلام خداى تعالى را شنيد شوقش شديد شد و حرارت طلب او شعله كشيد ، و نتوانست خود را نگهدارد ، پس چيزى را كه قابل شهود و رؤيت نبود خواستار شد . با اين كه موسى هنوز در محدوديّت و غيبت بود و هنوز انانيّت بر او باقى بود ، و شأن محدود اين نيست كه بتواند مطلق را درك كند و آن را ببيند .\r\nزيرا كه از شرائط رؤيت و ادراك اين است كه رائى ( بيننده ) از سنخ مرئى ( ديده شده ) باشد يا مرئى از سنخ رائى باشد و گرنه رؤيت واقع نمىشود و مشاهده حاصل نمىگردد .\r\nآيا نمىبينى كه نفس در مشاهده اجسام احتياج به آلت جسمانى و نيروى جرمى دارد ؟ ! و آن قوّه جسمانى محتاج به اين است كه صورت از مادّهء تجريد شود ، چون نفس داراى نوعى از تجرّد است .\r\nچون موسى نتوانست خود را نگهدارد گفت :\r\n قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي  پروردگارا خود را به من بنما تا ببينمت ، خدا گفت : هرگز تو مرا نتوانى ديد ، زيرا\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nكه تو نمىتوانى از حدودت خارج شوى ، و اگر با حدودت مرا مشاهده كنى فانى خواهى شد ، پس تو نمىتوانى مطلق را ببينى .\r\n وَ لكِنِ انْظُرْ إِلَى الْجَبَلِ  و لكن به كوه نگاه كن به كوه سنگ يا به كوه انانيّت .\r\n فَإِنِ اسْتَقَرَّ مَكانَهُ  اگر كوه به جهت تجلّى نورى از انوار مطلق در جاى خود مستقرّ شد و ماند آن وقت ،  فَسَوْفَ تَرانِي  تو با اين كوه انيّت و بشريّت مرا خواهى ديد .\r\n فَلَمَّا تَجَلَّى رَبُّهُ  وقتى كه پروردگارش تجلّى كرد . منظور از ربّ مطلق مضاف « 1 » است نه مطلق مطلق .\r\n لِلْجَبَلِ جَعَلَهُ دَكًّا  خداوند يا ربّ يا تجلّى ربّ بر كوه تابيد و آن را متلاشى كرد .\r\n وَ خَرَّ مُوسى صَعِقاً  و موسى عليه السّلام از خود بىخود گشت و بىهوش افتاد .\r\n فَلَمَّا أَفاقَ قالَ سُبْحانَكَ  پس چون به هوش آمد گفت خدايا تو از آنچه كه حقّ من نيست ، و درخواست كردم منزّه هستى .\r\n تُبْتُ إِلَيْكَ  از سؤال خود توبه كردم .\r\n\r\n\r\n","description":"","footnote":"\r\n( 1 ) . ربّ مطلق مطلق آن جنبهء غيبى ربوبيت است كه هيچ‌گونه تعيّنى و تجلّى و ظهورى ندارد امّا ربّ مطلق مضاف به جهت ظهورى ربّ مطلق اطلاق مىگردد كه آن را مقام تجلّى نامند .\r\n","page_name":" 408 ","page_number":408},
  {"content":"\r\n\r\n وَ أَنَا أَوَّلُ الْمُؤْمِنِينَ  من نخستين كسى مىباشم كه ايمان آوردم كه تو براى مثل من ديده نمىشوى .\r\nبدان كه ، ادراك حقيقى است تشكيك‌پذير داراى مراتب متفاوت در شدّت و ضعف ، و هر مرتبه‌اى از مراتبش داراى اسم خاصّ و شرائط مخصوص است ، تا آن مرتبه حاصل شود .\r\nمثلا ( ادراك زيد ) كه يك تصوّر جزئى است شامل مراتبى است ، مرتبهء اوّل ادراك با چشم است كه رؤيت ناميده مىشود ، و مرتبهء ديگر آن ادراك با خيال است كه تخيّل ناميده مىشود و مرتبهء ديگر آن ادراك با چشم مثالى در خواب است كه رؤيا نام دارد و مرتبهء ديگر ادراك آن با چشم مثالى است به سبب كشف صورى در عالم مثال كه كشف صورى و شهود ناميده مىشود .\r\nو همهء اين مراتب ادراك انسانى شخص است به نحوى كه كسى نمىتواند بگويد كه در يكى از اين مراتب شخص زيد درك نشده است و فرق و برترى بين اين ادراكات بديهى و وجدانى است .\r\nزيرا كه ادراك خيال از ضعيف‌ترين انواع ادراك است ، و قوىترين آن ادراك به رؤيت و ادراك به شهود با چشم مثالى است و چنان كه ادراك با چشم رؤيت ناميده مىشود ، همچنين ادراك كشفى نيز رؤيت ناميده مىشود ، چنان كه واضح است .\r\nاين كلام در تصوّرات و ادراكات جزئى بود و همچنين است مطلب در تصديقات و ادراكات كلّى .\r\nزيرا حكم به اين كه امير در شهر است گاهى به صورت\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nتوهّم درك مىشود و گاهى به صورت شكّ و ظنّ و گاهى به صورت علم عادّى و معمولى ، و تقليدى ، و يقينى برهانى ، و يقينى شهودى ، و فرق و وجود برترى بين آنها مخفى نيست ، و قوىترين و تمام‌ترين و شديدترين آن ، عبارت از علم شهودى است كه آن را در آن تصديق شخصى به اعتبارى رؤيت مىنامند ، چنان كه علم و شهود و عيان و تصديق به اعتبارات ديگر ناميده مىشود و از اينجا دانسته مىشود كه رؤيت بصيرتى اختصاصى به رؤيت با چشم ندارد ، و رؤيت با چشم مشروط به اين است كه بيننده در مقابل مرئى قرار گيرد يا در حكم مقابل هم باشند ، مانند ديدن در آينه و آب و به توسط هر جسم شفافى ، مشروط بر اين كه بيش از حدّ نزديك و يا دور نباشد و آفت در چشم وجود نداشته باشد .\r\nو مهمّ در رؤيت عبارت از توجّه نفس به آلت و وسيلهء ديدن و فعل آن است ، زيرا كه ادراك بصرى صنعت نفس است و لكن در مقام نازلهء آن قوّهء باصره وسيلهء بينايى است .\r\nو ادراك بصرى و رؤيت حقيقى در قوّهء مخيّله ، مانند درك در عالم مثال است مانند : رؤيت مكاشفين و خواب بينندگان كه خوابهاى صادق مىبينند ، و همچنين حمل بر ادراك عين خيال در عالم خيال مىشود مانند رؤيت كسانى كه دچار مرض سرسام « 1 »\r\n\r\n\r\n","description":"","footnote":"\r\n( 1 ) سرسام ورم سر يا دماغ ، التهاب سر و غشاء آن كه با تشنج و پريشان حواسى و هذيان ( شبيه ديوانگى ) همراه است .\r\n","page_name":" 410 ","page_number":410},
  {"content":"\r\n\r\nو برسام « 1 » شده‌اند و كسانى كه در خواب رؤياهاى دروغ مىبينند .\r\nمحقّقا هيچ يك از اين افراد و يا كسانى كه بر عالم آنها و كيفيّت ادراكشان مطّلع شده‌اند شك نمىكنند كه مدركات آن افراد چيزهايى است كه حقيقتا قابل رؤيت است و سلب رؤيت از آنها صحيح نيست .\r\nپس رؤيت در مدركات جزئى قابل اندازه گيرى ، عبارت از قوّهء ادراك و شدّت آن است به نحوى كه ادراكى قوىتر و تمام‌تر از آن تصوّر نمىشود خواه به وسيلهء آلت مخصوص باشد ، و خواه آنچه كه درك شده همراه مادّه باشد يا همراه مادّه نباشد .\r\nپس اطلاق آن بر اندازه‌هاى مجرّد از مادّه هم صحيح است همان‌طور كه اطلاق آن بر اندازه‌هاى مادّى صحيح است و اختصاصى به امور مادّى ندارد و اين تفاضل و برترى و فرق در مدركات عقلى مجرّد از مادّه و اندازه ، نيز جريان دارد ، زيرا كه گاهى وجود عقول كلّى و ملائكهء مقرّبين به توهّم مىآيد ، سپس اين توهّم اشتداد پيدا مىكند و به شكّ تبديل مىشود ، سپس ظنّ ، سپس علم عادى و تقليدى ، و سپس علم يقينى و برهانى مىشود .\r\nپس آنگاه كه اين علم اشتداد پيدا كند به نحوى كه شخص عالم را از مادّه و پرده‌هاى آن رها ساخته و آن را در عالم بالا برده\r\n\r\n\r\n","description":"","footnote":"\r\n( 1 ) برسام : سينه درد ، ورم سينه ، التهاب پردهء بين كبد و قلب در عربى ذات الجنب يا برسام ( به كهرباء ) مىگويند . ( فرهنگ عميد )\r\n","page_name":" 411 ","page_number":411},
  {"content":"\r\n\r\nو به مجرّدات برساند تا جايى كه آن مجرّدات را ببيند و ملحق به آنها شود در اين صورت ادراك او شديدترين ادراكى است كه تصوّر مىتوان كرد و علم او عيان مىگردد .\r\nو اگر خواستى اسم اين علم عيانى را رؤيت بگذار ، چون مانعى از اطلاق رؤيت به اين معنى بر آن نيست ، بلكه حقيقت رؤيت همان است و آن عبارت است از انكشاف تامّى كه فوق آن انكشافى تصوّر نشود .\r\nو ادراك اينجا تمام‌تر و قوىتر از انكشاف با آلت چشم است ، و دانستى كه تنها آلت چشم مدخليّتى در صدق رؤيت ندارد ، و همچنين است مطلب در حقّ اوّل كه بزرگ است شأن او و صفات او .\r\nپس بدان كه آنچه كه معلوم و مدرك ( قابل درك ) است در هر عالمى كه باشد بايد درك‌كننده آن معلوم يا ذات مدرك ( درك‌كننده ) باشد يا آلات و اعضاء و وسايل ، و بايد واسطه‌هاى دركش از سنخ آن عالم باشد ، چون يك نوع اتّصال يا اتّحاد بين درك‌كننده و درك شونده لازم است چنان كه در حكمت و فلسفه اولى مقرّر گشته است .\r\nآيا نمىبينى كه مدركات مادّى كه از عالم ماده‌اند درك نمىشوند جز با آلات مادّى مانند حواس پنج‌گانهء ظاهرى ، و مدركات خيالى و مثالى كه از سنخ عالم مثال‌اند درك نمىشوند مگر با حواسّ باطنى كه بالاتر از عالم مادّه است و معقولات كه بالاتر از هر دو عالم است درك نمىشوند مگر با\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nقوّه‌اى كه از سنخ عالم مادّه و عالم مثال نيست .\r\nپس هرگاه ادراك عقول اراده شود ، بايد مدرك ( درك شونده ) از دو عالم مادّه و خيال فراتر رود و عقل ، مجرّد از مادّه و رها از اندازه گيرى گردد يا اين كه عقول از عالم عقلى خود تنزّل يافته و به صورت‌هاى قابل سنجش متمثّل شود تا با مدارك ( حواس ) مثالى درك شوند .\r\nچنان كه در مورد نزول ملائكه بر انبيا عليه السّلام همين طور است .\r\nپس مادام كه مرتبهء پايين بالا نرود يا مرتبهء بالا تنزّل پيدا نكند ادراك دانى نسبت به عالى ممكن نخواهد بود ، و اگر دانى و مرتبه پايين در همان مرتبه ، با زبان حال يا قال بخواهد عالى را در مرتبه بالا ببيند جواب او سرزنش بر اين درخواست و منع از درخواست او و نهى كردن از آرزوى اوست ، زيرا چيزى را مىخواهد و سؤال مىكند كه حقّ سؤال آن را ندارد .\r\nسپس بدان كه انسان از اوّل استقرارش در رحم ، جماد بالفعل است ، و داراى قوّهء انسانيّة است ، و چون در آن هنگام ضعيف است و قابليت قبول اثر عقل را ندارد خداى تعالى نفس مادر را واسطهء فيضان نور عقل بر او قرار داده است ، تا وقتى كه كامل گردد به نحوى كه آماده قبول فيض عقل بلا واسطه بشود ، كه آن وقت متولّد مىشود و به دنيا مىآيد و در اين هنگام از اثر عقل چيزى جز فعليّت حواس ظاهرى حيوانى را دارا نمىباشد .\r\nپس تدريجا به سبب فيض عقل رو به كمال مىگذارد تا\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nاين كه تابش ضعيفى از اشراق عقل در او محقّق مىشود و بديهيّات اوّليّه كلّى را كه بايد عقل ، آنها را درك كند درك مىكند ، و آن تابش قوى مىشود تا جايى كه اكتساب كلّيّات براى او ممكن مىگردد ، و تدريجا پيش مىرود تا مكتسبات خود را مىبيند و به تدريج تا آنجا مىرود كه با آن مكتسبات خود متحقّق مىشود ، و عالم به علمى مىشود كه به جهان عينى شباهت دارد ( عين اليقين ) ، بلكه خود عالم به غيب مىشود كه محيط به جهان عينى و مادّى است ( حقّ اليقين ) .\r\nدر اين هنگام از قيودش رها و از حجاب‌ها و حدودش خارج مىگردد ، و داراى استعداد شهود حقّ اوّل مىشود و لكن اشتداد و ترقّى او تا زمان بلوغ است كه آن ، زمان استبداد به راى و استقلال در اختيار است .\r\nبه عبارت ديگر تا زمانى كه ادراك خير و شرّ اخروى او ممكن باشد مىتواند با اسباب الهى كه بنده در آن دخالت و اختيارى ندارد بر راه راست حركت كند ، و لذا گفته شده است ، با خدا باش همان‌طور كه در فطرت بوده‌اى تا خدا با تو باشد همان‌طور كه بوده است .\r\nو آنگاه كه به مقام بلوغ رسيد خداوند او را به اختيار خودش وامىگذارد و او را بر خير و شرّش آگاه مىكند كه آن آگاهاندن به زبان جانشينان ظاهرى و باطنىاش مىباشد ، و او را بر اختيار خير يارى مىرساند و در اختيار شرّ ، خوارش مىكند .\r\nپس اگر توفيق يار او شد و جذبه‌اى از جذبات رحمان را\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nدرك كرد كه آن بهتر از عبادت ثقلين است از رنج سلوك راحت مىشود ، و قلم از او برداشته مىشود و از شيعيانى مىشود كه قلم از آنها برداشته شده است .\r\nو اگر خدا او را به سبب اختيار شقاوت به خودش واگذار كرد ملحق به شياطين مىشود و اگر خدا او را براى سلوك الى اللّه با اختيار كردن خير و پرهيز از شرّ توفيق داد يا اين است كه با قدم خودش به سوى خدا راه مىپيمايد و خود را در اين راه خسته مىكند به عبارت ديگر : يا اين است كه خدا را عبادت مىكند با بقاى حكم نفس بر او و در قيود انانيّتش ، كه تقرّب او در اين هنگام قرب نوافل ( تقرّب‌جويى از طريق انجام دادن مستحبّات ) ناميده مىشود ، و چنين شخصى اگر چه در سلوك و عبادت خود را خسته كند و نهايت كوشش را به كار بندد داراى شأنيّت مواصله و مشاهده نمىشود ، و براى او جز دورى و جدايى چيزى حاصل نمىگردد .\r\nيا اين كه سالك الى اللّه است و خدا را عبادت مىكند بدون اين كه حكم نفس و اثرش بر آن باقى بماند كه تقرّب و نزديكى او قرب فرائض ( تقرّب خدا از طريق انجام دادن واجبات ) ناميده مىشود ، و اين از آن جهت كه از حدود نفس و قيودش خارج شده و حجاب انّيّت را از خودش برداشته است داراى شأن مواصله و مشاهده است ، بلكه او شاهد و مشهود در هر شاهد و مشهودى است ، و بصير و مبصر ، و سميع و مسموع است .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاوّلى اگر چه از رنج سلوك راحت شده ، و به لذّت شهود بهره‌مند گشته و عاشق و شيداى محبوب شده ولى در عين حال داراى كمال مقام جمع نيست و نتواند به ياران و لشگريان ، جمال نمايد . ( تسلّط و چيرگى بر عالم خارج از خود ندارد ) و دوّمى اگر چه داراى جمعيّت و گستردگى و تجمّل است ولى لذّت مشاهده و سرور كامل براى او نيست .\r\nپس اين دو قسم هر كدام به وجهى ناقص هستند .\r\nو سوّمى داراى كمال اتمّ ( تمام ) و سرور ابهى و جمال اجمل است ، چون او كمال شهود و تجمّل به ياران و لشگريان را جمع كرده است ، و خلافت كبرى و رياست عظمى ، مخصوص اوست . وقتى كه اين مطلب را دانستى پس اين آيه :\r\n ( وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي )  « 1 » را با قول خدا   ( سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ )   « 2 » مقايسه كن تا مقام محمّد صلّى اللّه عليه و آله را در عبادت و سلوك و مقام موسى را بشناسى و بدانى كه موسى عليه السّلام با قدم نفسش سلوك الى اللّه نمود نه به سبب پروردگارش و لذا مستحقّ جواب ( لن‌ترانى ) شد ولى محمّد صلّى اللّه عليه و آله با قدرت پروردگارش سير كرد نه با سير نفسش و اين كه محمّد صلّى اللّه عليه و آله شنواى هر مسموع است در مرتبه خودش و بيناى هر چيز مرئى است تا چه رسد به نعمت مشاهدهء پروردگارش و ديدن آيات\r\n\r\n\r\n","description":"","footnote":"\r\n( 1 ) اعراف آيه 142 .\r\n( 2 ) اسراء ( 17 ) ، آيهء 1\r\n","page_name":" 416 ","page_number":416},
  {"content":"\r\n\r\nبزرگ او و همچنان كه از آخر آيه ظاهر مىشود ، چون ظاهرش اين است كه ضمير ( انّه هو السّميع ) با ضمير ( لنريه ) مطابقت دارد .\r\nو چون در فهم عامّه مقصود از رؤيت ، ديدن با چشم است و آن در حقّ خداى تعالى ممتنع است ، و از طريقى حقيقت رؤيت در حق خداى تعالى ممنوع نيست لذا اخبار در نفى رؤيت از خداى تعالى و اثبات آن آمده است .\r\nو با اين تحقيقى كه ما كرديم جمع بين اخبار متخالف در باب رؤيت خداى تعالى و عدم آن و در تفسير اين آيه ممكن مىگردد ، و هر كس بخواهد به آن اخبار اطّلاع پيدا كند به كافى و صافى مراجعه كند .\r\n قالَ  پس از آنكه كوه انّيّت او نابود شد و از انانيّتش مرد ، خداوند او را با حيات ديگرى غير از حيات اوّل زنده گردانيد و مستحقّ اعطاى كتاب نبوّت گرديد ، خداى تعالى به او فرمود :\r\n يا مُوسى إِنِّي اصْطَفَيْتُكَ عَلَى النَّاسِ بِرِسالاتِي  يعنى تو را به آنچه كه رسالت من به آن محقّق مىشود برگزيدم و لذا ( رسالات ) را جمع آورد ، و آن اسفار تورات و يا احكام تورات است .  وَ بِكَلامِي  يعنى به جهت شرافت هم‌كلام بودن تو با من .\r\n فَخُذْ ما آتَيْتُكَ  پس بگير آنچه را كه من به تو دادم از تورات يا احكام رسالت و كلمه اخذ در اينجا به صورت مطلق آمده است ، و در جمله بعدى ، و در داستان يحيى ، و در داستان\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nبالا ، نگهداشتن كوه بر روى بنى اسرائيل با لفظ ( بقوّة ) آن را مقيّد كرد تا اشاره به اين باشد كه در اينجا احتياجى به آن قيد نيست ، زيرا خود گيرنده ( موسى عليه السّلام ) در اينجا قوى است و مأخوذ ( كوه ) احتياج به قوّت ندارد و يا ممكن است اشاره به اين باشد كه در داستان يحيى و داستان بنى اسرائيل مأخوذ ( آنچه كه خداوند فرستاده است ، از قبيل وحى ، نوح ، معجزه و . . . ) قوى است و گيرنده ضعيف است .\r\n وَ كُنْ مِنَ الشَّاكِرِينَ  و از شاكران باش بر اين كه به اهلش بدهى و از غير اهلش منع كنى و روايت شده كه سؤال رؤيت روز عرفه و اعطاى تورات در روز نحر ( قربانى شتر ) بوده است .\r\n وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً  و براى او در الواح نصايحى از هر چيزى نوشتيم ، چون در هر چيزى جهت پند و اندرزى براى امر خير است ، چنان كه در آن جهت كثرت و حجاب از خير نيز مىباشد يعنى از هر چيزى جهت وعظ در الواح تورات يا در الواح نفس نبوى او ثبت كرديم .\r\n وَ تَفْصِيلًا لِكُلِّ شَيْءٍ  عطف است بر مجموع  ( مِنْ كُلِّ شَيْءٍ مَوْعِظَةً )  نه بر ( موعظة ) فقط يا اين كه عطف است بر ( موعظة ) و معنى آن است : كه ما در الواح براى او از هر چيزى به تفصيل نوشتيم ، زيرا كه شخص بينا و بصيرى كه از عالم طبع بلكه از عالم مثال فراتر رفته هر چيزى را در هر چيزى مىبيند .\r\nزيرا همه چيز در آن عالم به صورت منعكس ديده\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمىشود به اين معنى كه هر چيزى در هر چيزى نقش بسته و ديده مىشود ، بلكه مىگوييم :\r\nظاهر آيه اين است كه ( تفصيلا ) معطوف بر ( موعظة ) است ، و قيودى متقدّم بر معطوف عليه به حكم عطف در معطوف معتبر است بر اساس همين مطلب است كه در بين صوفيان مشهور شده است كه مىگويند : هر چيزى در هر چيز ديگرى نهفته است .\r\n فَخُذْها بِقُوَّةٍ  يعنى در حالى كه مىگويند الواحى را كه در آن موعظه و تفصيل هر چيزى است بگير ، يا موعظه و تفصيل هر چيزى را ، يا مجموع الواح و موعظه و تفصيل را بگير چون طبق آنچه كه در فوق ذكر شد گرفتن هر چيز اعمّ از موعظه ، وحى و . . . مستلزم اخذ و پذيرش بسيارى از مكنونات آن مىشود لذا لفظ ( بقوّة ) را براى توانايى بيشتر او در گرفتن مأخوذات اضافه كرد .\r\n وَ أْمُرْ قَوْمَكَ يَأْخُذُوا بِأَحْسَنِها  و قومت را امر كن به گرفتن الواح و موعظه يا به گرفتن بهترين آنها ، يا به گرفتن هر امرى كه باشد .\r\nدر اين عبارت متعلّق به امر و جزم چيزى كه به گرفتن آن امر قطعى شده است ، حذف و باعث ابهام شده است ، جواب اين است كه فرمان موسى عليه السّلام به هر امرى موجب مىشود كه قوم او بهترين آن را برگزينند ، گويى كه به سبب امر موسى و توجّه او به سوى آنان يك نوع تاثيرى در آنها مىگذارد كه چشم بصيرت آنها باز مىشود به نحوى كه بين احسن و غير احسن فرق\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمىگذارند ، و فطرت هر انسانى بر اين است كه اگر بهتر را بشناسد آن را بگيرد .\r\nنظاير اين معنى در قول خداى تعالى به پيامبر ما صلّى اللّه عليه و آله است كه مىفرمايد :  قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ  « 1 » ، و قول خداى تعالى :  قُلْ لِلْمُؤْمِنِينَ يَغُضُّوا مِنْ أَبْصارِهِمْ  « 2 » دلالت بر قوّت نفس نبىّ ما صلّى اللّه عليه و آله نسبت به موسى عليه السّلام است زيرا چنين به ذهن مىرسد كه چه پيامبر صلّى اللّه عليه و آله با مؤمنين امر يا نهى نمايد و چه حكايت و داستان گويد ، طورى در آنان اثر مىكند كه سبب افعال نيكويى مىشود كه بعد از آن ذكر شده است . به خلاف موسى عليه السّلام كه فقط امر او اثر مىكند .\r\nو چون قوم از جهت ضيق قلب و عدم وسعت نظر جامع همهء مراتب نيستند ، بلكه هر كس از آنان كه در مرتبه‌اى باشد حكم مرتبهء عالى و دانى در حقّ او جارى نمىشود ، و خوب و خوب‌تر در حق او حكم همان مرتبه است و حكم مرتبهء بالاتر يا پايين‌تر در حقّ او قبيح است .\r\nلذا خداوند به موسى عليه السّلام امر نمود كه به قومش امر كند كه بهترين موعظه و بهترين الواح را بگيرند به اعتبار احكامى كه در آن موجود است كه همهء آنها موعظه خداى تعالى است .\r\nزيرا كه احكام آن الواح مانند قرآن متكثّر و مرتّب است بر\r\n\r\n\r\n","description":"","footnote":"\r\n( 1 ) جاثيه ( 45 ) ، آيه 14 : به كسانى كه ايمان آورده‌اند بگو كه از خطاى كسانى كه به روزهاى موعود خدا باور و اعتقادى ندارند درگذرند .\r\n( 2 ) نور ( 24 ) ، آيه 30 : به مردان مؤمن بگو كه چشمان خود را از حرام نگاه دارند .\r\n","page_name":" 420 ","page_number":420},
  {"content":"\r\n\r\nحسب تكثّر مراتب ، مانند انتقام و كظم غيظ و عفو از بدكننده ، و احسان به او ، كه اين احكام چهارگانه در قرآن ذكر شده است ولى آن بر حسب مراتب انسان مترتّب و مختلف است و بهترين آن بر حسب اختلاف اشخاص در مراتب عبوديّت مختلف مىشود زيرا آن كه در جهنّم نفس واقع است از بدكننده با انتقام تنها به صورت مقابله به مثل راضى نمىشود ، بلكه به چند برابر آن نيز خشنود نگردد .\r\nپس بهترين در حق او انتقام به نحو مقابلهء به مثل است ، چنان كه خداى تعالى فرمود :  ( فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ )  « 1 » اگر بر شما تعدّى كردند و از حد گذراندند به مانند همان بر آنها تعدّى كنيد .\r\nو كسى كه از آن جهنّم خارج شود در حقّ او فرو بردن غيظ و ترك انتقام بهتر است ، لكن در حقّ او گذشت و بيرون كردن تيرگى و بدى كردن ، از سينه‌اش تصوّر نمىشود .\r\nو بهتر در حقّ كسى كه از حدود نفس خارج شده و به حدود قلب توجّه كرده است ، احسن امور ( بهترين كارها ) گذشت و پاك كردن قلب از تيرگى و بدى كردن است ولى در حقّ او احسان تصوّر نمىشود و بهتر در حقّ كسى كه داخل در بيت خدا شده است ، كه مقام قلب است .\r\nزيرا هركس داخل در آن شود ايمن مىگردد و كلمه ( احسن ) در حق او عبارت از رسيدن به مقام حسن است ، پس\r\n\r\n\r\n","description":"","footnote":"\r\n( 1 ) بقره ( 2 ) ، 194 .\r\n","page_name":" 421 ","page_number":421},
  {"content":"\r\n\r\nمقصود از احسن ، عبارت از بهترين چيزى است كه مىتوان تصوّر كرد .\r\nو اين در صورتى است كه مقصود از بهترين ، بهتر اضافى و نسبى باشد و اگر مقصود بهتر مطلق باشد بايد ( حسن ) را به خواص آنها تخصيص داد .\r\nاين معنى طبق ظاهر مفهوم لفظ است ، و گرنه ، مقصود ولايت است كه در حقيقت اين ولايت است كه موعظه نيكو و حكم احسن مىباشد .\r\nو معنى آيه اين است كه به جهت سعه وجودى تو و استقلال تو در جميع مراتب مأمور به گرفتن جميع احكام در جميع مراتب هستى ولى قوم تو از جهت تنگ نظرى و عدم استقلال رأى ، تنها مأمور به گرفتن بهترين موعظه‌ها هستند كه عبارت از ولايت است تا اين كه به تبعيّت ولىّ خود سعهء وجودى و استقلال رأى براى آنها حاصل شود تا بدين‌وسيله مستحقّ اخذ جميع شوند .\r\nپس قول خداى تعالى به يكى از دو معنى وارد شده است :\r\n وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ  « 1 » و چون گمان مىرود كه گفته شود : براى كسى كه از انقياد خارج شده و حكم الواح را به عنوان موعظه نگيرد چه پيش مىآيد ؟ جواب فرمود :\r\n\r\n\r\n","description":"","footnote":"\r\n( 1 ) زمر ( 39 ) ، آيه 55 : از بهترين آنچه كه از طرف پروردگارتان نازل شده است پيروى كنيد .\r\n","page_name":" 422 ","page_number":422},
  {"content":"\r\n\r\n سَأُرِيكُمْ دارَ الْفاسِقِينَ  يعنى دار فاسقين و جزاى آنها را به شما نشان خواهم داد ، و خطاب به موسى عليه السّلام و قومش ، يا خطاب به محمّد صلّى اللّه عليه و آله و سلّم و قومش مىباشد .\r\nسپس مقام مظنّه اين است كه گفته شود : چه چيز سبب خروج فاسق شد ، و چه كسى خارج‌كننده او است ؟\r\nآيا او خودش خارج مىشود ، يا غير او ، او را خارج مىكند ؟\r\nترجمه و تفسير آيات 150 - 146\r\n\r\n[ سوره الأعراف ( 7 ) : آيات 146 تا 149 
  ]\r\nسَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلاً وَ إِنْ يَرَوْا سَبِيلَ الغَيِّ يَتَّخِذُوهُ سَبِيلاً ذلِكَ بِأَنَّهُمْ كَذَّبُوا بِآياتِنا وَ كانُوا عَنْها غافِلِينَ ( 146 ) وَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ هَلْ يُجْزَوْنَ إِلاَّ ما كانُوا يَعْمَلُونَ ( 147 ) وَ اتَّخَذَ قَوْمُ مُوسى مِنْ بَعْدِهِ مِنْ حُلِيِّهِمْ عِجْلاً جَسَداً لَهُ خُوارٌ أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلاً اتَّخَذُوهُ وَ كانُوا ظالِمِينَ ( 148 ) وَ لَمَّا سُقِطَ فِي أَيْدِيهِمْ وَ رَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ ( 149 )\r\n\r\nترجمه :\r\n( 7 / 149 - 146 )\r\nمن آنان را كه در زمين بنا حق و از روى كبر دعوى بزرگى كنند از آيات رحمتم رو گردان و معرض گردانم كه هر آيتى كه ببينند به آن ايمان نياورند ، و اگر راه رشد و هدايت يابند آن را\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nنپيمايند ، به عكس اگر راه گمراهى و نادانى يابند پيش گيرند . اين ضلالت آنها بدين جهت است كه آيات خدا را تكذيب كرده ، از فهم آن غافل و رو گردان شدند ،\r\nو آنان كه آيات آسمانى ما و لقاء عالم آخرت را تكذيب كردند اعمالشان تباه مىشود ( و به عقاب اعمال باطل معذّب شوند ) آيا در محكمه عدل خدا جز آنچه كردند كيفر آنها خواهد بود ،\r\nقوم موسى بعد از او ( بعد از رفتن موسى به كوه طور براى وعدهء حق ) ، مجسّمه گوساله‌اى كه صدا مىكرد از طلا و زيورهاى خود ساخته پرستيدند ، آيا نديدند كه آن مجسّمه بىروح با آنها سخنى نمىگويد و به راهى آنها را هدايت نمىكند ؟ باز پى آن گوساله رفتند و مردمى سخت دل و ستمكار بودند ،\r\nو چون از آن عمل ( پرستش گوساله ) از پشيمانى پشت دست بدندان گزيدند كه سخت در گمراهى بودند و با خود گفتند : اگر خدا ما را نبخشد و از ما در نگذرد سخت از زيانكاران عالم خواهيم بود .\r\n\r\nتفسير\r\n سَأَصْرِفُ  يعنى حتما و بطور مؤكّد منصرف مىكنم ، بنابراين كه ( سين ) براى تاكيد باشد ، يا معنى آن اين است كه در روز قيامت ظاهر مىسازم كه انصراف‌كننده به سبب تكبّر حقّ او بوده است .\r\nو چون اهتمام به بيان سبب انصراف است نه خود منصرف ، لذا نفرمود :\r\n( أنا أصرف ) به صورت تقديم مسند اليه كه آن حكم ، تقويت و يا منحصر شود .\r\n عَنْ آياتِيَ  يعنى از آيات تدوينى كه آن احكام نظام\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمعاش و حسن معاد است ، و ظهور آيات تكوينى ، آنان را منصرف مىسازم ، يا آنها را از آيات تكوينى آفاقى و انفسى رو گردان مىكنم و بزرگترين آنها آيات عظمى مىباشد ، يا مقصود همهء آيات است .\r\n الَّذِينَ يَتَكَبَّرُونَ فِي الْأَرْضِ  كسانى كه تكبّر را ظاهر مىسازند يا تكبّر و بزرگى را به خود مىبندند .\r\n بِغَيْرِ الْحَقِّ  يعنى تكبّر ناحقّ ، و گرنه تكبّر به سبب امر خدا با متكبّر ، صدقه است ، و تكبّر كردن به سبب كبريا و بزرگى خداى تعالى ، كبريا و بزرگى حقّ است ، و آن دو نوع تكبّر ( تكبّر به امر خدا يا متّصف شدن به كبرياى الهى ) مانع از تسليم به آيات خدا نمىشود .\r\n وَ إِنْ يَرَوْا كُلَّ آيَةٍ لا يُؤْمِنُوا بِها  از قبيل عطف مسبّب بر سبب است از آن جهت كه تكبّر آنها مانع از يقين به آيات من شد .\r\n وَ إِنْ يَرَوْا سَبِيلَ الرُّشْدِ  و اگر راه راست و هدايت ببينند آن را راه خود انتخاب نمىكنند ، چون آنها با تكبّرشان به راه رشد و كمال پشت كردند .\r\n لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا  و اگر راه گمراهى و نادرستى ببينند آن را راه و خط مشى خود انتخاب مىكنند ، چون بر گمراهى روى آوردند ، و مقصود از راه رشد و غىّ اعمال و اخلاقى است كه به آن دو مىرساند ، بلكه مىگوئيم : براى نفس راهى به سوى عقل است كه آن عبارت از رشد است ، و راههاى متعدّدى به جهل است كه آن عبارت از\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nگمراهى است ، و نفس برزخ است كه بين آن دو واقع شده است ، و اعمال و اخلاق نيكو از لوازم طريق نفس به عقل است و ضدّ آنها از لوازم راههاى نفس به جهل است .\r\n ذلِكَ  يعنى آن تكبّر كه سبب همه است ، يا آنچه كه ذكر شد از روى گردانيدن و تكبّر و عدم ايمان به آيات و نگرفتن راه رشد و اتّخاذ راه گمراهى .\r\n بِأَنَّهُمْ كَذَّبُوا بِآياتِنا  زيرا كه سبب همه آنچه كه ذكر شد تكذيب آيات عظماى ما يا تكذيب مطلق آيات است .\r\n وَ كانُوا عَنْها غافِلِينَ  يعنى از جهت اينكه آنها آيات خدا هستند تكذيب آنها از غفلت است .\r\n وَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ  عطف بر مدخول ( انّ ) است و آن به صورت يك قياس اقترانى از شكل اوّل است ، و صورت آن چنين است : آنها آيات ما را تكذيب كردند ، و هر كس كه آيات ما را تكذيب كند اعمالش تباه و نابود مىشود .\r\nبنابراين از آن اعمال نفعى نمىبرند تا اينكه آنها را به سبيل رشد و تسليم به آيات نزديك سازد .\r\n هَلْ يُجْزَوْنَ إِلَّا ما كانُوا يَعْمَلُونَ  گويا كه گفته شده :\r\nتباهى و نابودى اعمال به عدل نزديك نيست ، پس جواب داد :\r\nحبط ( هدر شدن ) اعمال ، جز سزاى اعمال آنان چيزى نيست .\r\n وَ اتَّخَذَ قَوْمُ مُوسى مِنْ بَعْدِهِ  يعنى بعد از رفتن حضرت موسى عليه السّلام به ميقات ، و اين كنايه از امّت محمّد صلّى اللّه عليه و آله است ، يعنى شما پس از محمّد صلّى اللّه عليه و آله و سلّم گوساله را معبود خود اتّخاذ نكنيد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n مِنْ حُلِيِّهِمْ عِجْلًا جَسَداً  از طلا و جواهرات خود پيكرهء گوساله‌اى ساختند و در بدل آوردن ( جسدا ) اين توهّم را كه آن گوساله حقيقى بوده است رفع كرد .\r\n لَهُ خُوارٌ  كه صداى گاو داشت . از امام باقر عليه السّلام روايت شده است : در چيزهائى كه موسى با پروردگارش مناجات مىكرد اين مطلب بود كه گفت : پروردگارا اين سامرى ، گوساله را ساخته است ، و آيا اين صدا از ساخته سامرى است ؟\r\nپس خداوند به او وحى كرد كه اى موسى آن آزمايش من است و از آن جستجو و تفحّص نكن .\r\nو از امام صادق عليه السّلام است كه موسى گفت پروردگارا چه كسى بت را به صدا در آورد ؟ خداى تعالى فرمود : اى موسى من آن را به صدا در آوردم ، پس موسى عليه السّلام گفت : آن نيست مگر آزمايش تو كه هر كه را بخواهى با آن گمراه مىكنى و هر كه را بخواهى هدايت مىكنى .\r\nو از نبىّ صلّى اللّه عليه و آله و سلّم است : خدا رحمت كند برادرم موسى را ، خبردهنده مانند كسى نيست كه ببيند ، و خداوند فتنه قومش را به او خبر داد ، و موسى دانست كه آنچه خدايش خبر داده حق است ، و اينكه او در اين مورد كه به چيزى كه پيش روى اوست تمسّك مىجويد ، پس پشت سر آنها به سوى قومش بازگشت ، و غضبناك شد و الواح را انداخت .\r\n أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلًا  آيا نمىديدند كه گوساله با آنان سخن نمىگويد و به راهى هدايتشان نمىكند\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nملامت و سرزنش است به اعتبار ترك تفكّر .\r\n اتَّخَذُوهُ  صفت  سَبِيلًا  يعنى آن را معبود خود اتّخاذ كردند پس گوساله آنها را به راهى كه آن را راه خدا قرار داده‌اند هدايت نمىكند ، يا مستأنف است ، يعنى گوساله را ، خدا گرفته‌اند .\r\n وَ كانُوا ظالِمِينَ  و به سبب اين نوع كارها ستمكار شدند .\r\n وَ لَمَّا سُقِطَ فِي أَيْدِيهِمْ  و هنگامى كه حقايق بر ايشان روشن شد . اين مثل است در بين عرب و عجم ، كنايه از نهايت پشيمانى و حسرت و عاجز بودن از دفع چيزى است كه از پيش آمد آن افسوس مىخورند ، و آن انگشت به دندان گرفتن است ، يعنى پشيمان و عاجز شدند از رفع بلاى عبادت گوساله .\r\n وَ رَأَوْا أَنَّهُمْ قَدْ ضَلُّوا قالُوا  از جهت اعتراف به گناه ، در حال تضرّع گفتند :\r\n قالُوا لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ  اگر پروردگار ما بر ما رحمت نكند و ما را نبخشايد هرآينه از زيانكاران خواهيم بود .\r\nترجمه و تفسير آيات 153 - 150\r\n\r\n[ سوره الأعراف ( 7 ) : آيات 150 تا 153 
  ]\r\nوَ لَمَّا رَجَعَ مُوسى إِلى قَوْمِهِ غَضْبانَ أَسِفاً قالَ بِئْسَما خَلَفْتُمُونِي مِنْ بَعْدِي أَ عَجِلْتُمْ أَمْرَ رَبِّكُمْ وَ أَلْقَى الْأَلْواحَ وَ أَخَذَ بِرَأْسِ أَخِيهِ يَجُرُّهُ إِلَيْهِ قالَ ابْنَ أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nالظَّالِمِينَ ( 150 ) قالَ رَبِّ اغْفِرْ لِي وَ لِأَخِي وَ أَدْخِلْنا فِي رَحْمَتِكَ وَ أَنْتَ أَرْحَمُ الرَّاحِمِينَ ( 151 ) إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ ( 152 ) وَ الَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها وَ آمَنُوا إِنَّ رَبَّكَ مِنْ بَعْدِها لَغَفُورٌ رَحِيمٌ ( 153 )\r\n\r\nترجمه :\r\n( 7 / 153 - 150 )\r\nو چون موسى به سوى قوم خود بازگشت با حالت خشم و تأسّف به قوم گفت : شما از پس من بسيار بد حفظ الغيب من كرديد آيا در امر خداى خود عجله كرديد ؟ الواح را بر زمين انداخت و از شدّت خشم سر برادرش هارون را به سوى خود كشيد . هارون گفت : اى فرزند مادرم بر من خشمگين مباش كه آنها مرا خوار و زبون داشتند تا آنجا با قوم خصومت و مخالفت كردم كه نزديك بود مرا بكشند پس تو دشمنان را بر من شاد مگردان و مرا در عداد مردم ستمكار مشمار ،\r\nموسى بر او مهربانى كرد و گفت : پروردگارا من و برادرم را بيامرز و در رحمت خود داخل گردان كه تو مهربان‌ترين مهربانان هستى ،\r\nآنان كه گوساله را به پرستش گرفتند به زودى آتش غضب خدا در آخرت و خوارى در زندگى دنيا محقّقا به آنها خواهد رسيد و همچنان ما ، دروغ‌گويان را كيفر خواهيم داد ،\r\nو آنان كه مرتكب عمل زشت شده سپس از آن عمل توبه كردند و به اخلاص ايمان آوردند خداى تو ، بر آنها بعد از توبه ، به يقين آمرزنده و مهربان است .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nتفسير\r\n وَ لَمَّا رَجَعَ مُوسى إِلى قَوْمِهِ غَضْبانَ أَسِفاً قالَ بِئْسَما خَلَفْتُمُونِي  خلفه يعنى جانشين او شد و در پشت سر او و غياب او عمل كرد ، و لفظ ما ( در بئسما ) نكره موصوفه يا معرفه موصوله ، يا معرفهء تامّه است و اگر معرفه تامّه باشد ( خلفتمونى ) حال مىشود . و به هر تقدير عايد محذوف است ، و معنى آن اين است چه بد است آنچه را كه پس از من عمل كرديد و آن عبادت گوساله است و بنابراين عبادت گوساله ، مخصوص به ذمّ است و محذوف .\r\nو ممكن است كه ( ما ) مصدريّه باشد ، و معنى چنين مىشود : چه بد جانشينى است جانشينى شما براى من كه شما گوساله را عبادت كرديد و امر پروردگارتان را ترك كرديد .\r\nو ممكن است خطاب به هارون و كسانى باشد كه با او باقى ماندند و گوساله را عبادت نكردند ، و در اين صورت معنى آن اين است چه بد جانشينى براى من شديد كه سكوت كرده عبادت‌كنندگان گوساله را نهى نكرديد و از معاشرت با آنها خوددارى نورزيديد .\r\n مِنْ بَعْدِي أَ عَجِلْتُمْ أَمْرَ رَبِّكُمْ  آيا از امر پروردگارتان به پيروى از من و انتظار كتاب آسمانى جلو زديد ؟ و آن را در پشت سرتان انداختيد ؟\r\nمتعدّى شدن ( عجلتم ) بدون واسطه براى تضمين مثل معنى سابق است . يا اينكه معنى آن اين است : آيا در عبادت گوساله بر امر پروردگارتان سبقت گرفتيد ؟ پس بدون امرى از\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nخدا عبادت گوساله كرديد ؟\r\nيا معنى آن اين است :\r\nآيا بر امر پروردگار به انتظار چهل شب سبقت گرفتيد و منتظر منقضى شدن آن و رسيدن وعده نشديد ؟\r\n وَ أَلْقَى الْأَلْواحَ  و از شدت خشم الواح را بر زمين انداخت كه بعضى از آنها شكست و بعضى باقى ماند . چنان كه روايت شده است .\r\n وَ أَخَذَ بِرَأْسِ أَخِيهِ يَجُرُّهُ إِلَيْهِ  و سر برادرش را با خشم كشيد ، زيرا كه هارون از آنها دورى نكرد ، و پس از آنكه آنها را نهى كرد ولى آنها از گوساله‌پرستى خوددارى نكردند ، و او هم با عدم اعتراض خود به موسى عليه السّلام ملحق نشد .\r\n قالَ ابْنَ أُمَّ  و گفت اى پسر مادرم ، از اينكه او را به مادر خود نسبت داد جهت تحريك عاطفه و جلب آن است ، زيرا كه فرزندان يك مادر از نظر مودّت و دوستى نزديكتر از فرزندان يك پدر مىباشند و هارون و برادرش موسى از يك پدر و مادر بوده‌اند و او از موسى سه سال بزرگتر بود .\r\n إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي  اين قوم مرا زبون داشتند و نزديك بود مرا بكشند ، با اين گفتار از تقصير خود در منع قوم از عبادت گوساله ، عذر آورد و گفت :\r\n فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ الظَّالِمِينَ  بدون اين كه من تقصير داشته باشم مرا پيش دشمنان سرزنش مكن و در نسبت تقصير به من مرا مانند آنها در زمره ستمكاران\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nقرار مده .\r\n قالَ رَبِّ اغْفِرْ لِي وَ لِأَخِي  پس از كاسته شدن غضبش و آرام شدن گفت : خدايا از آنچه كه من در حق برادرم انجام دادم و از آنچه كه برادرم در حق قوم انجام داد ( عدم ممانعت از گوساله‌پرستى ) درگذر .\r\n وَ أَدْخِلْنا فِي رَحْمَتِكَ وَ أَنْتَ أَرْحَمُ الرَّاحِمِينَ  و ما را در رحمت خود داخل گردان در حالى كه تو بخشنده‌ترين بخشندگان هستى .\r\nموسى عليه السّلام چون از استغفار و طلب رحمت فارغ شد . در مقام اين شد كه از خدا سؤال كند ، كسى كه عبادت گوساله كند چه جزائى دارد ؟ خداى تعالى در حالى كه جواب سؤال مقدّر را مىداد فرمود :\r\n إِنَّ الَّذِينَ   اتَّخَذُوا الْعِجْلَ سَيَنالُهُمْ غَضَبٌ  كسانى كه گوساله را معبود قرار داده‌اند در آخرت به خشم دچار مىشوند .\r\n مِنْ رَبِّهِمْ وَ ذِلَّةٌ فِي الْحَياةِ الدُّنْيا  و در دنيا به خوارى گرفتار مىشوند ، به اينكه خودشان را مىكشند .\r\n وَ كَذلِكَ نَجْزِي الْمُفْتَرِينَ  افترا زنندگان را اين چنين با غضب و خوارى جزا مىدهيم .\r\nپس آگاه و بيدار باشيد ، اى امّت محمّد صلّى اللّه عليه و آله و افترا نبنديد ، و گوساله و سامرى را جانشين بعد از محمّد صلّى اللّه عليه و آله قرار ندهيد .\r\nو افترا اعم از چيزى است كه از جهت قول يا فعل يا حال يا اعتقاد ، واقع شود . از اين كلام چون اين توهّم پيش مىآيد كه\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nجزاى كسى كه افترا ببندد بطور مطلق همان است كه ذكر شد ، و اين معنى سبب يأس و نااميدى اهل معاصى مىشود ، مخصوصا بنا بر تعميم افترا . لذا آن را خاطر نشان ساخته و فرمود :\r\n وَ الَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها  ولى آنها كه كارهاى ناشايست انجام داده سپس توبه كنند با توبهء عامّ نبوى و بيعت ظاهرى ( اگر از اهل بيعت ظاهر نباشند ) يا با توبه خاص ولوى و بيعت باطنى ( اگر از اهل بيعت ظاهرى باشند ) .\r\nيا اين كه بين خودشان و بين خدا استغفار كرده و بر گناهانشان نادم و پشيمان شوند .\r\n وَ آمَنُوا  و ايمان آورند . با قبول ميثاق عامّ و احكام آن يا ميثاق خاص و احكام آن ، يا با بيعت خاص ولوى اگر مقصود از توبه ، توبهء عامّ باشد . يا مقصود اين است كه اذعان و اعتراف به خدا كنند ، اگر مقصود از توبه ، استغفار بين آنها و بين خدا باشد .\r\n إِنَّ رَبَّكَ مِنْ بَعْدِها لَغَفُورٌ رَحِيمٌ  بعد از انجام گناه و پس از توبه خدا آمرزنده مهربان است .\r\nترجمه و تفسير آيات 156 - 154\r\n\r\n[ سوره الأعراف ( 7 ) : آيات 154 تا 156 
  ]\r\nوَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ وَ فِي نُسْخَتِها هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ ( 154 ) وَ اخْتارَ مُوسى قَوْمَهُ سَبْعِينَ رَجُلاً لِمِيقاتِنا فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ أَ تُهْلِكُنا بِما فَعَلَ السُّفَهاءُ مِنَّا إِنْ هِيَ إِلاَّ فِتْنَتُكَ تُضِلُّ بِها مَنْ تَشاءُ وَ تَهْدِي مَنْ تَشاءُ أَنْتَ وَلِيُّنا\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nفَاغْفِرْ لَنا وَ ارْحَمْنا وَ أَنْتَ خَيْرُ الْغافِرِينَ ( 155 ) وَ اكْتُبْ لَنا فِي هذِهِ الدُّنْيا حَسَنَةً وَ فِي الْآخِرَةِ إِنَّا هُدْنا إِلَيْكَ قالَ عَذابِي أُصِيبُ بِهِ مَنْ أَشاءُ وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَ يُؤْتُونَ الزَّكاةَ وَ الَّذِينَ هُمْ بِآياتِنا يُؤْمِنُونَ ( 156 )\r\n\r\nترجمه :\r\n( 7 / 156 - 154 )\r\nچون خشم موسى فرونشست الواح تورات را برگرفت ، كه در صحيفهء آن براى گروهى كه از خداى خود مىترسند هدايت و رحمت بود\r\nو موسى هفتاد مرد از قوم خود ، براى وعده‌گاه انتخاب كرد ( امّا به جرم تقاضاى ديدن خدا به چشم ) آنها را صاعقهء قهر در گرفت موسى در آن حال گفت : پروردگارا اگر ارادهء نافذت تعلّق گرفته كه همهء آنها و مرا نيز هلاك كنى ( كاش ) پيشتر ( از وعده ) مىكردى ( كه قوم نپندارند من بر هلاكت آنهائى كه انتخاب كردم سياست و مكرى انديشيدم ) آيا ما را به فعل سفيهان ما ( كه درخواست جاهلانه كردند ) هلاك خواهى كرد ؟ اين كار جز فتنه و امتحان تو نيست كه در اين امتحان هر كه را خواهى گمراه و هر كه را خواهى هدايت مىكنى .\r\nتوئى مولاى ما پس بر ما ببخش و ترحّم كن كه توئى بهترين آمرزندگان .\r\nو سرنوشت ما را ، هم در اين دنيا و هم در عالم آخرت نيكوئى و ثواب مقدّر فرما ، كه ما به سوى تو هدايت يافته‌ايم . خدا ( در پاسخ درخواست موسى ) فرمود : كه عذاب من هر كه را خواهم رسد و ليكن رحمت من همه موجودات را فرا گرفته است و البتّه براى آنان كه راه تقوى پيش مىگيرند و\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nزكات مىدهند و به آيات خدا مىگروند آن رحمت را مخصوص بر آنها گردانده حتم و لازم خواهم كرد .\r\n\r\nتفسير\r\n وَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ  و چون موسى از خشم ساكت شد ، يعنى ساكن شد ، الواح باقيمانده را برداشت سكوت را از سكون استعاره كرد ، يا اين كه غضب از باب استعاره تخييلى به سكوت تشبيه شده است و منظور از الواح باقيمانده آن لوحه‌ها مىباشد كه پس از شكسته شدن بعضى و بالا رفتن بعضى باقيمانده را برگرفت .\r\n وَ فِي نُسْخَتِها  آن مطالبى را كه در الواح شكسته و بالا رفته نوشته شده يا آن چه كه در الواح باقى مانده ثبت گرديده است .\r\n هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ  براى خدا ترسان هدايت و رحمت است .\r\nزيرا آنها هستند كه از اندرزها بهره مىبرند نه كسى كه آن را به عنوان افسانه مىشنود .\r\n وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا  موسى از ميان قومش هفتاد نفر براى ميقات ( محل ملاقات ) برگزيد .\r\nروايت شده است كه از امام رضا عليه السّلام « 1 » سؤال شد كه چگونه مىشود كه كليم خدا ، موسى بن عمران عليه السّلام نداند كه\r\n\r\n\r\n","description":"","footnote":"\r\n( 1 ) تفسير الصّافى 2 : ص 232 - عيون اخبار الرّضا عليه السّلام ج 1 ، ص 200 / ح 1\r\n","page_name":" 435 ","page_number":435},
  {"content":"\r\n\r\nرؤيت بر خدا جائز نيست تا اين سؤال و درخواست را از خدا بكند ؟\r\nامام عليه السّلام فرمود : كليم خدا مىدانست كه خداوند منزّه از آن است كه با چشم ديده شود ، و لكن وقتى كه خدا با او هم كلام شد و او را به خود نزديك گردانيد و با او سخن گفت به سوى قومش برگشت و به آنها خبر داد كه خداوند با او هم‌كلام شد و او را به خود نزديك گردانيد و با او سخن گفت .\r\nپس قومش به او گفتند : ما به تو ايمان نمىآوريم مگر اينكه كلام خدا را بشنويم همان‌طور كه تو آن را شنيده‌اى ، قوم موسى هفتصد هزار نفر بودند كه از بين آنان هفتاد هزار را انتخاب كرد ، سپس از بين آنان هفت هزار نفر ، و سپس هفتصد نفر و سپس هفتاد نفر را براى ميقات پروردگارش انتخاب كرد ، پس به سوى طور سينا خارج شد ، پس آنها را در دامنه كوه گذاشت و خود به سوى كوه طور بالا رفت و از خدا درخواست كرد با او تكلّم كند كه قومش كلام او را بشنوند ، خدا با او تكلّم كرد ، و آنها كلام او را از بالا و پائين و راست و چپ و پشت سر و جلو مىشنيدند .\r\nزيرا خداى تعالى كلام را در درخت پديد آورد ، سپس صدا از درخت منعكس مىشد تا اين كه از هر طرف صدا را مىشنيدند .\r\nپس گفتند : ما ايمان نمىآوريم كه آنچه شنيديم كلام خدا باشد و به آن باور نداريم تا اينكه خدا را به طور آشكار ببينيم ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nوقتى اين سخن بزرگ و با عظمت را بر زبان آوردند و استكبار و سركشى كردند خداوند صاعقه‌اى بر آنها فرستاد كه به سبب ستمكاريشان صاعقه آنها را گرفت و مردند .\r\nموسى عليه السّلام گفت : پروردگارا وقتى به سوى بنى اسرائيل برگشتم به آنها چه بگويم ؟\r\nو آنها خواهند گفت كه آنها را تو بردى و كشتى چون تو در ادّعاى مناجات با خدا راستگو نبودى .\r\nپس خداوند آنها را زنده گردانيد و با او به پيش بنى اسرائيل فرستاد و آنها گفتند : اگر تو از خدا درخواست مىكردى كه خود را به تو نشان دهد كه به او نگاه كنى خدا درخواست تو را اجابت مىكرد ، آن وقت تو به ما هم خبر مىدادى كه خدا چگونه است ، و ما هم او را كاملا مىشناختيم .\r\nپس موسى عليه السّلام گفت : اى قوم ، خداوند با چشم ديده نمىشود و كيفيتى ندارد ، بلكه او فقط با نشانه‌هايش شناخته مىشود و با علامتهايش دانسته مىشود .\r\nپس گفتند : ما به تو ايمان نمىآوريم تا اين كه درخواست ما را بپذيرى و از خدا چنين چيزى را بخواهى .\r\nموسى عليه السّلام گفت : پروردگارا گفتار بنى اسرائيل را شنيدى و تو به صلاح آنان داناترى پس خدا به او وحى نمود كه اى موسى تو از من چيزى پرسيدى كه آنها درخواست كردند ، پس من تو را به سبب نادانى آنها مؤاخذه نمىكنم .\r\nدر اين هنگام بود كه موسى گفت :\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n( ربّ ارنى انظر اليك قال لن ترانى و لكن انظر الى الجبل فان استقرّ مكانه فسوف ترانى فلمّا تجلّى ربّه للجبل بآية من آياته جعله دكّا و خرّ موسى صعقا فلمّا افاق قال سبحانك تبت اليك و انا اوّل المؤمنين ) « 1 »  فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ  اگر تو هلاك كردن ما را مىخواستى .\r\n أَهْلَكْتَهُمْ مِنْ قَبْلُ وَ إِيَّايَ  خوب بود آنها را قبل از وعدهء من به بنى اسرائيل به شنيدن كلام تو و آوردن آنان به وعده‌گاه ، هلاك مىكردى تا ديگر مرا متّهم به دروغ‌گوئى و نابود كردن و كشتن كسانى را كه به وعده‌گاه تو آوردم نمىكردند .\r\n أَ تُهْلِكُنا بِما فَعَلَ السُّفَهاءُ مِنَّا  آيا به خاطر كارهائى كه ابلهان كردند ، ما را هلاك مىكنى ؟\r\nيعنى به خاطر آنها كه جرأت بر درخواست رؤيت خدا پيدا كردند ما را نابود مىسازى ؟\r\n إِنْ هِيَ إِلَّا فِتْنَتُكَ  گوساله و صداى آن نيست مگر آزمايش تو بر ما ، بنابراين كه اين جمله از سابقش قطع شده باشد .\r\nطبق روايتى كه وارد شده كه خداى تعالى به موسى خبر داده بود كه قومش به‌وسيله گوساله گمراه مىشوند .\r\nپس موسى گفت : خدايا گيرم كه گوساله را سامرى ساخت پس چه كسى آن را به صدا در آورد ؟\r\n\r\n\r\n","description":"","footnote":"\r\n( 1 ) اعراف : 143 كه ترجمهء آن قبلا ذيل همين آيه نوشته شده است .\r\n","page_name":" 438 ","page_number":438},
  {"content":"\r\n\r\nخدا فرمود : من .\r\nپس موسى گفت : آن نيست جز آزمايش تو .\r\nيا بنابراين است كه هفتاد نفرى را كه انتخاب شدند از كسانى بودند كه گوساله مىپرستيدند و موسى آنها را براى وعده‌گاه انتخاب كرده بود كه از هيبت خدا زلزله آنها را فرا گرفت .\r\nيا مقصود اين است كه موسى مىگويد : شنيدن كلام تو آنان را به ديدارت آزمند ساخت و اين جز آزمايش تو چيزى نيست ، يا اينكه زلزله از ناحيه تو جز آزمايش تو نيست .\r\nو بنا بر وجوه گذشته مؤنث آوردن ضمير جهت مراعات خبر است .\r\n تُضِلُّ بِها مَنْ تَشاءُ وَ تَهْدِي مَنْ تَشاءُ أَنْتَ وَلِيُّنا  خود هر كه را بخواهى گمراه و هر كه را بخواهى رهنمائى مىكنى ، تو ولى ما هستى كه در امور ما تصرّف مىكنى .\r\n  فَاغْفِرْ لَنا وَ ارْحَمْنا وَ أَنْتَ خَيْرُ الْغافِرِينَ وَ اكْتُبْ لَنا فِي هذِهِ الدُّنْيا حَسَنَةً   چون نيكو و خوب حقيقى عبارت از ولايت است پس هر چه كه مربوط به ولايت باشد از علم و اخلاق و فعل پس آن به سبب خوبى ولايت خوب است ، و سير در راه ولايت نيز به سبب حسن ولايت حسن و نيكو است .\r\nو آسانى سير و پيمودن راه با نيروى ولايت و رفع موانع سير ، و اندك بودن امتحانات در راه ، و ذكر مأخوذ از امام و اتّصال به ملكوت امام همه اين‌ها به سبب حسن ولايت نيكو مىشود .\r\nو ( ة ) در ( حسنة ) براى نقل است ، بنابراين تفسير آن به\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nولايت و طاعت و توفيق ولايت و طاعت ، و تسهيل سير ، و رفع موانع سير ، و تقليل امتحانات ، و دوام ذكر و تمثّل صورت شيح همهء اين‌ها صحيح است .\r\n وَ فِي الْآخِرَةِ  يعنى در آخرت نيز براى ما حسنه بنويس ، و حسنه در آخرت عبارت از شهود حقّ تعالى در مظاهر اوست با مراتبى كه دارد . و مولوى قدس سره در تفسير حسنه در دنيا و آخرت چه خوب گفته است :\r\n راه را بر ما چو بستان كن اى لطيف * مقصد ما باش ، هم تو اى شريف \r\n إِنَّا هُدْنا إِلَيْكَ  ( هدنا ) از ( هاد ، يهود ) به معنى بازگشتن مىباشد ، يعنى ما به سوى تو بازگشت كرده‌ايم .\r\n قالَ  در مقام جواب خداوند فرمود : من داراى خشم و رضا و عذاب و رحمت هستم ، و هر يك از اين‌ها اهلى دارد ، پس من حقّ دارم هر كس كه اهل عذاب باشد عذابش كنم و هر كس كه اهل رحمت باشد ، به او رحم كنم .\r\n عَذابِي أُصِيبُ بِهِ مَنْ أَشاءُ  چون معصيت به طور مطلق سبب عذاب نيست ، لذا نفرمود : من عصانى !  وَ رَحْمَتِي  يعنى رحمت رحمانى من .\r\n وَسِعَتْ كُلَّ شَيْءٍ  بر همه چيز گسترده است ، زيرا كه رحمت خدا صفت وجود است ، و وجود بر هر موجودى در دنيا و آخرت احاطه دارد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n فَسَأَكْتُبُها لِلَّذِينَ يَتَّقُونَ  و آن را بر تقواپيشگان زكات‌دهنده لازم الاجرا مىدانم . مقصود رحمت رحيمى است به طريق استخدام زيرا به تقواپيشگان تعلّق گرفته است ، منظور از تقواپيشگان آنهائى هستند كه از محرّمات پرهيز مىكنند كه اصل آن عدم پيروى از ائمّهء جور و عدم پيروى از هواهاى نفس است .\r\n وَ يُؤْتُونَ الزَّكاةَ  يعنى حقوق مال حلال ، و فضول و زيادى لذّتهاى حلال و مباح كه بر آن امر بهره‌مند شده است ، و ادا كردن زكات آنها به اين است كه از آن امور بهره‌مند شده و لذّت ببرد ، و تدريجا از آنها كم نمايد ، و ادا كردن زكات از نيروى علّامه و عمّاله به اين است كه آن را در جهت اداى حقوق برادران و عبادت رحمان صرف نمايد .\r\n وَ الَّذِينَ هُمْ بِآياتِنا يُؤْمِنُونَ  و براى كسانى كه به آيات ما ايمان دارند ، لازم الاجرا مىدانم . اين صفتها كه ذكر شد ( تقوى ، زكات دادن ، ايمان ) صفاتى است كه به ترتيب و پشت سر هم ذكر شده ، زيرا كه تقوى به آن معنى كه ذكر شد مقدّم بر زكات است ، زكات كه تضعيف قواى نفس است مقدّم بر ادراك آيت و نشانه بودن آيت تكوينى و تدوينى است ، و ايمان به آن آيت بعد از درك آيت بودن آن است و براى اشاره به اين كه ايمان مقصد برتر و بالاتر است موصول ( الّذين ) را تكرار نمود .\r\nترجمه و تفسير آيات 159 - 157\r\n\r\n[ سوره الأعراف ( 7 ) : آيات 157 تا 158 
  ]\r\nالَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nعَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ ( 157 ) قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً الَّذِي لَهُ مُلْكُ السَّماواتِ وَ الْأَرْضِ لا إِلهَ إِلاَّ هُوَ يُحيِي وَ يُمِيتُ فَآمِنُوا بِاللَّهِ وَ رَسُولِهِ النَّبِيِّ الْأُمِّيِّ الَّذِي يُؤْمِنُ بِاللَّهِ وَ كَلِماتِهِ وَ اتَّبِعُوهُ لَعَلَّكُمْ تَهْتَدُونَ ( 158 )\r\n\r\nترجمه :\r\n( 7 / 158 - 157 )\r\nآنان كه پيروى مىكنند از رسول و پيغمبر امّى كه در تورات و انجيلى كه در دست آنهاست نوشته مىباشد كه آن رسول آنها را امر به نيكويى و نهى از زشتى خواهد كرد و بر آنان هر طعام پاكيزه را حلال و هر پليد و منفور را حرام مىگرداند و احكام پررنج و مشقّتى را كه چون زنجير به گردن خود نهاده‌اند بر مىدارد ، پس آنان كه به او گرويدند و از او حرمت و عزّت نگاه داشتند و ياريش كردند و نورى را كه بر او نازل شد پيرو شدند ، آن گروه به حقيقت رستگاران عالمند .\r\nاى رسول ما ، به خلق بگو كه من بدون استثنا بر همهء شما جنس بشر رسول خدايم ، خدايى كه آسمان و زمين همه ملك اوست هيچ خدايى جز او نيست كه زنده مىكند و مىميراند پس اى مردم ، به خدا و به رسول او كه پيامبر امّى است ايمان آوريد ، پيامبرى كه به خدا و به كلمات او ايمان كامل دارد ، و از او پيروى كنيد ، باشد كه هدايت يابيد .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nتفسير\r\n الَّذِينَ يَتَّبِعُونَ الرَّسُولَ النَّبِيَّ  كسانى كه پيامبر را پيروى مىكنند ، اين عبارت بدل است از موصول دوّم در آيه قبل تا اشاره به اين باشد كه وصفى كه جامع اوصاف سه‌گانه ( تقوى ، تزكيه ، ايمان ) باشد و عبارت از پيروى رسول صلّى اللّه عليه و آله است .\r\n الْأُمِّيَّ  منسوب به ( ام‌ّالقرى ) است چنان كه در روايات است ، يا منسوب به مادر ( امّ ) است ، چون او ننوشته و نخوانده و چيزى از كمالات انسانى را همانند زمان به دنيا آمدن ، از مادرش تحصيل نكرده است .\r\n الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ  يعنى خصوصيّات او را اعمّ از اسم و صفت و نام ياران و چگونگى مبعث و محلّ هجرت ، در انجيل ، نوشته مىيابند ، زيرا كه پيامبران ، مخصوصا موسى عليه السّلام و عيسى عليه السّلام امتهايشان را به آمدن محمّد صلّى اللّه عليه و آله بشارت داده‌اند ، و آنان نيز اين خبر را در كتابهايشان ثبت كرده‌اند .\r\n يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ  اين عبارت ، حال از فاعل ( يجدونه ) است ، يا از مفعول آن يا از هر دو يا از ضمير مستتر در ( مكتوبا ) با تضمين مثل معنى اتصاف ، يعنى در حالى كه متّصف به اين است كه به آنها امر به معروف و نهى از منكر مىكند ، يا مستأنف است جواب سؤال مقدّر يا نائب فاعل براى ( مكتوبا ) مىباشد .\r\nو حقيقت ( معروف ) نخست ايمان به على عليه السّلام و سپس به ولايت او و تخلّق به اخلاق او ، و دريافت علم از اوست سپس\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nعمل به آنچه گرفته شده است و آنگاه بايد از طريق شناخت على عليه السّلام به پيامبر ايمان آورد و از او پيروى كند ، علم را از او گيرد و بدان عمل كند .\r\nچنان كه رسول خدا فرمود :\r\n( انا مدينة العلم و على بابها ) يعنى براى حصول به شهر علم و معرفت رسول خدا صلّى اللّه عليه و آله بايستى از طريق در آن كه على عليه السّلام باشد وارد شد .\r\nو همچنين است منكر كه مصداق آن مقابلين و مخالفين على عليه السّلام است . و همين معنى دليل تامّ بر صدق رسول صلّى اللّه عليه و آله در رسالتش مىباشد .\r\nزيرا كه معروف و منكر براى هر كسى كه خود و طبعش را تنها گذارد و هواى نفس را ترك كند اجمالا معلوم است ، چنان كه در حديث است : خدا را به‌وسيله خدا ، و رسول را به سبب رسالتش و صاحبان امر را به سبب امر به معروف و نهى از منكر بشناسيد .\r\n وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ  هر چيزى را كه طبيعت انسان آن را پاكيزه شمرده ، و لذّت مىبرد ، طيّبات حساب مىشود و اصل طيّبات على عليه السّلام است .\r\nو اصل خبائث كسى است كه مقابل على عليه السّلام قرار گيرد تا جائى كه هر چيزى كه طبيعت انسان آن را ناخوش دارد و از آن نفرت كند ، يك نوع پليدى به حساب مىآيد و جزو خبائث شمرده مىشود .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nو معنى حلال كردن طيّبات و تحريم خبائث در صورتى كه بر معانى ظاهرى آنها حمل بشود ، واضح و روشن است ، و اگر به معنى تأويل آن حمل شود ، مقصود آسان كردن راه رسيدن به پاكيها و بستن راه وصول به پليديهاست .\r\n وَ يَضَعُ عَنْهُمْ إِصْرَهُمْ  و بار گران ( وظايف سنگين ) را از دوش آنها بر مىدارد ( اصر ) به معنى سنگينى است ، و مقصود از آن سنگينى تكاليف است .\r\nزيرا كه تكاليف در ابتداى امر سنگينى بزرگى است به نحوى كه نزديك مىشود كه مكلّف آن را تحمّل نكند ، پس آنگاه كه از رسول صلّى اللّه عليه و آله يا جانشينانش آن را بگيرد و عمل كند سنگينى آن تبديل به نشاط و سرور مىشود ، و همان‌طور كه سنگينى آن به نشاط تبديل مىشود ، سنگينى تكليف آن نيز به سبكى و راحتى تبديل مىگردد ، كه پائين‌تر از طاقت مكلّف در امّت محمّد صلّى اللّه عليه و آله است ، چنان كه در اخبارى كه در وجه تنزيل آيه وارد شده به اين مطلب اشاره شده است .\r\n وَ الْأَغْلالَ الَّتِي كانَتْ عَلَيْهِمْ  و زنجيرهايى بر گردن آنان است كه ناشى از هواهاى مختلف متكثّر است ، و مكلّف را از حركت به سوى ولى امرش منع مىكند .\r\nزيرا كه براى هر يك از هواها زنجيرى است كه مانع از حركت مىشود و لكن انسان مادام كه در دنياست آن زنجير را نمىبيند مگر كسى كه خداوند دو چشمش را باز كرده است و در حالى كه در دنياست از اهل آخرت گشته است .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n فَالَّذِينَ آمَنُوا بِهِ  امّا آنان كه با بيعت عامّ و قبول دعوت ظاهرى به او ايمان آورند .\r\n وَ عَزَّرُوهُ  يعنى او را بزرگ داشتند ، بزرگداشت او بدين‌گونه بود كه اغيار را از اذيّت و آزار به دو باز داشتند و از غلبهء هواهاى فاسد و خيالات باطلى كه موجب عدم پيروى از رسول خدا و امتثال اوامر و نواهى او مىباشد ، خوددارى ورزيدند .\r\nبه عبارت ديگر به سبب بيزارى از چيزى كه مخالف امر و نهى رسول است او را بزرگ شمردند ، زيرا كه امر محمّد صلّى اللّه عليه و آله و سلم مرتبهء نازلهء محمّد صلّى اللّه عليه و آله و سلم و ظهور او در مرتبهء نازله است ، و تعظيم امر او صلّى اللّه عليه و آله و سلم و منع هواهائى كه مانع از امتثال آن مىشود تعظيم خود محمّد صلّى اللّه عليه و آله و سلم به حساب مىآيد .\r\n وَ نَصَرُوهُ  با اجراى امر او و دوام اتّصال به او تا آنجا كه امر قالب او ملحق به امر ولىّ بشود كه وارد بر قلب است ، او را يارى كردند و به عبارت ديگر : به سبب دوستى و تولّاى با رسول او را يارى كردند ، زيرا كه تعزير كنايه از تبرّى و بيزارى جستن و نصرت و يارى كنايه از تولّى و دوست داشتن است كه از آن دو گاهى به زكات و نماز تعبير مىشود و گاهى به تقوى و ايمان ، و گاهى به تولّى و تبرّى و مفاهيمى كه از ظاهر آن الفاظ بر حسب تنزيل فهميده مىشود و احتياج به بيان ندارد .\r\n وَ اتَّبَعُوا النُّورَ الَّذِي أُنْزِلَ مَعَهُ  و پيروى از نورى كنيد كه با او نازل شده است و نور در اينجا به على عليه السّلام تفسير شده است ، چون او اصل در ولايت است ، و از آن تعبير به نور مىشود ، زيرا\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nكه نور عبارت از چيزى است كه خود ذاتا روشن و روشن‌كنندهء غير است ، و ولايت چيزى است كه به‌وسيله آن چشم قلب باز مىشود و در نتيجه اعمال و احوال و اخلاق و عقايد صحيح را از غير صحيح جدا مىكند ، و نيز به وسيلهء ولايت پستى دنيا و شرافت آخرت ظاهر مىشود .\r\nآخرين مرتبهء تكاليف قالبى كه مقصود از بيعت عامّ نبوى مىباشد و از آن به اسلام تعبير مىشود ، پيروى از ولايت است .\r\nو آن چيزى است كه به آن خشنودى و رضايت اسلام و تماميّت و كامل شدن نعمت اسلام حاصل مىشود و آن والاترين و شريف‌ترين ركن اسلام است ، و آن چيزى است كه مطلبى جز آن وجود ندارد .\r\nزيرا جميع مراتبى كه براى انسان در سلوكش متصوّر است مراتب ولايت است .\r\nمقصود از معيّت و همراهى نور با محمّد صلّى اللّه عليه و آله و سلم همراهى و معيّت قيّومى آن است چه ولايت روح نبوّت و قوام آن است ، و لذا رسول خدا صلّى اللّه عليه و آله و سلم فرمود : يا على ، با هر پيغمبرى بطور پنهانى بودى و با من بطور آشكارا هستى .\r\n أُولئِكَ هُمُ الْمُفْلِحُونَ  و اين چنين كسانى كه ولايت على عليه السّلام را قبول كردند از رستگارانند .\r\nتكرار مبتدا با اسم اشاره بعيد جهت تعظيم متّصف كردن آنان به اوصاف شريف و جليل و منحصر كردن رستگارى حقيقى در آنهاست .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n قُلْ  يعنى پس از آنكه اوصاف تو و آنچه كه به سبب صدق رسالت توست ظاهر كرديم پس رسالتت را بر آنها ظاهر كن و بگو :\r\n قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً  رسالت من اختصاص به گروهى خاصّ ندارد و براى همهء شماست .\r\n الَّذِي لَهُ مُلْكُ السَّماواتِ وَ الْأَرْضِ لا إِلهَ إِلَّا هُوَ يُحيِي وَ يُمِيتُ  سه وصف براى خدا ذكر نمود تا اشاره به مبدأ و مرجع و مدبّر بودن خدا بكند و نيز به توحيد الهيّت او و به اين كه او فاعل زندگى و مرگ است اشاره نمايد .\r\nتا بدين‌وسيله دهريّه را در كند كه مىگويند عالم مبدأ ندارد ، و ثنويّه را رد كند كه مىگويند مدبّر عالم ، دو مبدأ قديم و مستقل هستند كه عبارتند از نور و ظلمت يا يزدان و اهريمن و نيز آن گروه از ثنويه را ردّ كند كه مىگويند مبدأ عالم خداست و اهريمن از يك انديشه بد و زشت يزدان آفريده شده است ، و لكن آفريننده خير كه حيات از آن جمله است يزدان و آفرينندهء شرّ كه مرگ از آن جمله است اهريمن است .\r\n فَآمِنُوا بِاللَّهِ وَ رَسُولِهِ  بيانگر قول نبىّ صلّى اللّه عليه و آله و سلم يا قول خداى تعالى است كه خطاب را به مردم بر گردانيده و از قول نبىّ صلّى اللّه عليه و آله و سلم مىفرمايد : پس به خدا و پيامبر او ايمان آوريد .\r\nو مقصود از ايمان در اينجا ايمان عامّ است به قرينهء قول خداى تعالى :  لَعَلَّكُمْ تَهْتَدُونَ   النَّبِيِّ الْأُمِّيِّ الَّذِي يُؤْمِنُ بِاللَّهِ وَ كَلِماتِهِ  منظور از\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n( كلمات ) كلمات تكوينى و تدوينى است كه از آن به ايمان به خدا و ملائكه و كتب و رسل او تعبير مىشود كه آن اشاره به مراتب عالم است ، و آن مراتب عبارتند از ملائكهء مقرّبين ، و ملائكهء صف بسته ، و آنان كه تدبيركنندهء امر هستند ، و ملائكهء در حال سجود و ركوع ، و صاحبان دو بال و سه بال و چهار بال ، كه مقام اين مراتب ملكوت علياست .\r\nو عالم خلق و ملكوت سفلى كه عبارت از دار جنّيان و شياطين و زندان بدبختان و گناهكاران است .\r\nاين مراتب بر حسب قوس نزولى است ، و بر حسب مراتب صعودى آن چنان كه در اخبار آمده است به يك‌صد و بيست و چهار هزار نبىّ و يك‌صد و بيست و چهار هزار وصىّ تعبير مىشود . و مقصود از ايمان پيامبر صلّى اللّه عليه و آله و سلم به كلمات خدا ايمان به غيب و شهودى نيست بلكه ايمان تحقّقى است كه از آن به حقّ اليقين تعبير مىشود .\r\nزيرا تنها كسى كه به جميع مراتب و كلمات متحقّق است همانا رسول خدا صلّى اللّه عليه و آله است .\r\n وَ اتَّبِعُوهُ  براى فرمانبردارى از اوامر او از وى پيروى كنيد .\r\n لَعَلَّكُمْ تَهْتَدُونَ  باشد كه به سوى ولايت هدايت يابيد . شرط هدايت و ايمان به نبىّ صلّى اللّه عليه و آله و سلم و قبول ولايت او را ايمان به پيروى از او قرار داده است . چنان كه در قول خداى تعالى :  قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ \r\n\r\n","description":"","footnote":"","page_name":" 449 ","page_number":449},
  {"content":"\r\n\r\n لِلْإِيمانِ  « 1 » مقصود هدايت به ولايت على عليه السّلام است ، زيرا كه ايمان مقابل اسلام ولايت على عليه السّلام است ، زيرا كه ايمان مقابل اسلام ولايت على عليه السّلام با بيعت خاص و پيمان مخصوص مىباشد و چنان كه در اخبار ما آمده است ، ايمان شناختن اين امر ، يا ولايت على عليه السّلام ، يا دخول در امر او و جانشينانش مىباشد .\r\nترجمه و تفسير آيات 163 - 159\r\n\r\n[ سوره الأعراف ( 7 ) : آيات 159 تا 162 
  ]\r\nوَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ ( 159 ) وَ قَطَّعْناهُمُ اثْنَتَيْ عَشْرَةَ أَسْباطاً أُمَماً وَ أَوْحَيْنا إِلى مُوسى إِذِ اسْتَسْقاهُ قَوْمُهُ أَنِ اضْرِبْ بِعَصاكَ الْحَجَرَ فَانْبَجَسَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ وَ ظَلَّلْنا عَلَيْهِمُ الْغَمامَ وَ أَنْزَلْنا عَلَيْهِمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ ( 160 ) وَ إِذْ قِيلَ لَهُمُ اسْكُنُوا هذِهِ الْقَرْيَةَ وَ كُلُوا مِنْها حَيْثُ شِئْتُمْ وَ قُولُوا حِطَّةٌ وَ ادْخُلُوا الْبابَ سُجَّداً نَغْفِرْ لَكُمْ خَطِيئاتِكُمْ سَنَزِيدُ الْمُحْسِنِينَ ( 161 ) فَبَدَّلَ الَّذِينَ ظَلَمُوا مِنْهُمْ قَوْلاً غَيْرَ الَّذِي قِيلَ لَهُمْ فَأَرْسَلْنا عَلَيْهِمْ رِجْزاً مِنَ السَّماءِ بِما كانُوا يَظْلِمُونَ ( 162 )\r\n\r\nترجمه :\r\n( 7 / 162 - 159 )\r\nو جماعتى از قوم موسى بدين حقّ هدايت يافته و به آن باز مىگردند ،\r\nقوم موسى را ما به دوازده سبط منشعب كرديم كه\r\n\r\n\r\n","description":"","footnote":"\r\n( 1 ) حجرات ( 49 ) ، آيهء 17 .\r\n","page_name":" 450 ","page_number":450},
  {"content":"\r\n\r\nهر سبطى طايفه‌اى باشند و چون امّت موسى در آن بيابان بىآب از او آب طلبيدند كه از عطش رها شوند به موسى وحى كرديم كه عصاى خود را بر سنگ زن چون زد دوازده چشمه آب از آن جارى شد ( كه هر چشمه به يك طايفه مخصوص گرديد ) و هر قبيله آبشخور خود را دانستند ، ديگر آنكه بواسطهء ابر بر سر آنها سايه افكنديم و نيز براى قوت و روزى آنها منّ و سلوى ( ترنجبين و مرغ بريان ) فرستاديم و قوتى لذيذ و پاكيزه روزيشان كرديم ( گفتيم ) تناول كنيد و از حكم خدا تجاوز نكنيد و بر مردم ستم روا مداريد . نشنيدند و ستمگر شدند . آنها نه بر ما بلكه بر خويش ستم كردند ،\r\nو چون به قوم موسى امر شد كه در اين شهر مسكن كنيد و از هر چه خواستيد از طعامهاى اين شهر بخوريد و در اين راه به تواضع و سجده درآئيد و در دعا بگوئيد : ( پروردگارا گناهان ما را بريز ) تا از ظلم و خطاهاى شما در گذرد كه ما نيكوكاران را افزون احسان مىكنيم ،\r\nآنگاه ستمكاران بر خلاف آنچه كه به آنها دستور داده شد ، رفتار كردند ما هم به كيفر مخالفت و ستمكارى ، بر آنها از آسمان عذابى سخت فروفرستاديم .\r\n\r\nتفسير\r\n وَ مِنْ قَوْمِ مُوسى أُمَّةٌ يَهْدُونَ بِالْحَقِّ  و از قوم موسى عدّه‌اى به حق راه يافتند . البته حقّ اضافى همان ولايت مطلق است و كسى كه متحقّق به آن ولايت است على عليه السّلام است .\r\n وَ بِهِ يَعْدِلُونَ  و به آن حقّ باز مىگردند . كلمه يعدلون از\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nعدل است در مقابل جور ، در اخبار وارد شده است كه اين امّت گروهى هستند از نژاد چين كه بين آنها و بين چين صحراى گرم شنى است كه هيچ تغيير و تبديل در آنها واقع نشده است . و هيچ يك از آنها چيزى ندارد كه رفيقش نداشته باشد ، شبها كوچ يا حركت مىكنند و روزها دست به كار مىشوند .\r\nاز ما كسى به آنها دسترسى ندارد و از آنها هم كسى به ما دسترسى ندارد ، و آنان بر حق هستند .\r\n وَ قَطَّعْناهُمُ اثْنَتَيْ عَشْرَةَ أَسْباطاً  يعنى قوم موسى را به دوازده گروه تقسيم كرديم و سبط به معنى طايفه از يهود و فرزند فرزند است ، بعضى گفته‌اند : تثنيه و جمع بسته نمىشود ، و جمع آمدن آن بعد از لفظ ( اثنتى عشرة ) براى اين است كه بدل قرار داده شده نه تميز ، يا اينكه آن تميز است بدين‌گونه كه هر يك از گروهها اسباط باشند ، يا اينكه موصوف مفرد تقديد گرفته مىشود مانند فرقه و قبيله و تأنيث لفظ ( اثنتى عشرة ) مؤيد آن است كه اسباط به يكى از دو وجه مذكور تميز است .\r\n أُمَماً  بدل است يا صفت ، اولاد يعقوب ( اسباط ) ناميده شده است چون در آنها دوازده قبيله از دوازده اولاد حضرت يعقوب بودند ، كه به دوازده سبط معروف شده‌اند ، چنان كه اولاد اسماعيل ( قبائل ) ناميده شده‌اند .\r\n وَ أَوْحَيْنا إِلى مُوسى إِذِ اسْتَسْقاهُ قَوْمُهُ  هنگامى كه در وادى تيه قوم موسى از وى آب خواستند ، خدا به موسى وحى كرد :\r\n أَنِ اضْرِبْ بِعَصاكَ الْحَجَرَ  عصايت را به سنگ بزن ، او\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nنيز چنين كرد .\r\n فَانْبَجَسَتْ مِنْهُ اثْنَتا عَشْرَةَ عَيْناً  دوازده چشمه به تعداد قبيله‌هاى بنى اسرائيل جارى شد تا اينكه نزاعى بين آنها از جهت ورود به آب نباشد .\r\n قَدْ عَلِمَ كُلُّ أُناسٍ   مَشْرَبَهُمْ  تا هر گروه از اسباط بدانند و از چشمهء خودشان آب بخورند .\r\n وَ ظَلَّلْنا عَلَيْهِمُ الْغَمامَ وَ أَنْزَلْنا عَلَيْهِمُ الْمَنَّ وَ السَّلْوى  ( منّ ) ترنجبين يا عسل است و سلوى پرنده‌اى است مانند بلدرچين كه ( سمانى ) ناميده مىشود ، در حالى كه از ابر سايه بر آنان فكنديم و ترنجبين و پرنده سمانى بر آنها نازل كرديم گفتيم :\r\n كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  از چيزهاى پاكيزه‌اى كه روزى شما كرديم بخوريد و آنها از اينكه قناعت را ترك كردند و به جاى ( منّ و سلوى ) غذاهاى كم‌ارزش‌ترى ( مانند عدس ، سير و پياز ) درخواست كردند ، با اين عمل به ما ظلم نكردند ، بلكه بر خويشتن ستم روا داشتند .\r\n وَ إِذْ قِيلَ لَهُمُ  عطف بر ( اذ استسقاه ) است يا بر ( اضرب بعصاك ) يا بر ( آمنوا ) يا بر ( اتّبعوا ) به تقدير ( اذكر ) يا ( ذكّر ) يا ( اذكروا ) .\r\nآنگاه كه به آنها گفته شد :\r\n اسْكُنُوا هذِهِ الْقَرْيَةَ  در اين قريه يعنى بيت المقدس ساكن شويد . ( بقيّه آيه و آيهء 162 در سورهء بقره به طور تفصيل شرح داده شد . )\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nترجمه و تفسير آيات 168 - 163\r\n\r\n[ سوره الأعراف ( 7 ) : آيات 163 تا 167 
  ]\r\nوَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَ يَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ ( 163 ) وَ إِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَ لَعَلَّهُمْ يَتَّقُونَ ( 164 ) فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ ( 165 ) فَلَمَّا عَتَوْا عَنْ ما نُهُوا عَنْهُ قُلْنا لَهُمْ كُونُوا قِرَدَةً خاسِئِينَ ( 166 ) وَ إِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ إِنَّ رَبَّكَ لَسَرِيعُ الْعِقابِ وَ إِنَّهُ لَغَفُورٌ رَحِيمٌ ( 167 )\r\n\r\nترجمه :\r\n( 7 / 167 - 163 )\r\nاى رسول بنى اسرائيل را از آن قريه كه در ساحل دريا بود بازپرس كه از حكم تعطيل شنبه چرا تجاوز كردند آنگاه كه براى امتحان روز شنبه ماهيان در شارع پيرامون دريا پديدار شده در غير آن روز اصلا پديد نمىآمدند بدين گونه آنان را به عمل فسق و نافرمانى آزمايش كرديم ،\r\nو چون پند ناصحان در آنها اثر نكرد جمعى از آن گروه گفتند : چرا قومى را كه از جانب خدا به هلاك يا به عذاب سخت محكومند ، موعظه مىكنيد ؟ ناصحان گفتند : تا ما را نزد پروردگارتان عذرى باشد ، شايد اثر كند و تقوى پيشه كنند ،\r\nو چون هر چه بر آن‌ها تذكّر داده شد ، فراموش كردند ما هم\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nآن جماعت را كه پند مىدادند و خلق را از كار بد باز مىداشتند نجات داديم و آنان را كه ستمكارى كردند به كيفر فسقشان به بدترين عذاب گرفتار ساختيم ،\r\nآنگاه كه سركشى و تكبّر كرده و آنچه را كه ممنوع بود مرتكب شدند ، ما هم آنها را مسخ كرديم و گفتيم : به شكل بوزينه شويد كه بس دور و بازمانده و محروم از رحمت خدا باشيد\r\nو آنگاه فرمان نافذ خداى تو بر اين قرار گرفت كه تا روز قيامت كسى را به عقوبت و عذاب سخت بر آنها برانگيزد كه پروردگار تو همانا زود كيفردهنده ستمكاران و نيز بر خلق بسيار بخشنده و مهربان است .\r\n\r\nتفسير\r\n وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ  تا سر انجام بد اهل آن قريه را به يادشان بياورى كه كارهاى بد آنها چگونه عاقبت ، آنها را گرفتار كرد تا اينكه آن را نصب العين خود قرار دهند و ياد آورى قوم تو نيز باشد .\r\n إِذْ يَعْدُونَ فِي السَّبْتِ  بدل از ( القريه ) به نحو بدل اشتمال است ، و معنى آن اين است كه از حال اهل قريه از وقت تجاوزشان از تعطيلى شنبه بپرس . و آوردن مضارع با اراده ماضى اشاره به اين است كه آنها بر اين تجاوز استمرار داشتند ، و در روز شنبه از حدود خدا تجاوز مىكردند زيرا كه روز شنبه عيد آنها بود و براى آن روز احترام خاصّى قائل بودند ، و روز يكشنبه عيد نصارى است چنان كه جمعه عيد براى امّت محمّد صلّى اللّه عليه و آله و سلّم است .\r\nو از همين جاست كه صابئين ادّعا كردند كه انبياى عرب\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nعبادت ستارگان مىكردند ، مثلا مىگفتند : محمّد صلّى اللّه عليه و آله و سلّم عبادت زهره مىكرد ، و لذا از دنيا زن و بوى خوش را اختيار كرد ، زيرا كه آن دو منسوب به زهره است ، و از روزها جمعه را اختيار كرد چون جمعه منسوب به زهره است ، و موسى زحل را عبادت مىكرد و لذا شنبه را اختيار كرد ، نيز صابئين ادعا مىكردند كه عيسى عليه السّلام آفتاب را عبادت مىكرد و از اين جهت روز يكشنبه را براى عبادت دسته‌جمعى انتخاب كرده است .\r\n إِذْ تَأْتِيهِمْ حِيتانُهُمْ يَوْمَ سَبْتِهِمْ  و آنها از صيد روز شنبه نهى شده بودند .\r\n شُرَّعاً  يعنى ماهيها ظاهر شده و براى آزمايش آنها به دسترسى نزديك بودند .\r\n وَ يَوْمَ لا يَسْبِتُونَ لا تَأْتِيهِمْ  آنها مشتاق صيد بودند و همه هفته را در انتظار بودند و براى آنها صيد ماهى ميسّر نمىشد ، ولى روز شنبه كه آنها به جهت احترام آن روز و عبادت در آن از صيد كردن ممنوع بودند ماهيها ظاهر شده در دسترس قرار مىگرفتند به نحوى كه ديگر صبر كردن از صيد براى آنها ممكن نبود از امتحان و ابتلاء خداوند به خود او پناه مىبريم .\r\n كَذلِكَ نَبْلُوهُمْ بِما كانُوا يَفْسُقُونَ  يعنى اينكه ابتلاء و آزمايش به سبب فسق و عصيان آنها بوده است ، و آوردن لفظ مستقبل جهت احضار ماضى است ، يا مقصود اين است كه ما همان‌طور كه سابقا آنها را آزمايش كرديم . در آينده نيز آزمايش خواهيم كرد . يا مقصود اين است كه ما امّت تو را اين چنين\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nآزمايش خواهيم كرد .\r\n وَ إِذْ قالَتْ أُمَّةٌ مِنْهُمْ  عطف بر إذ يعدون يا بر اذ تأتيهم و معنى اين است : هنگامى كه تجاوز مىكنند عده‌اى از نهىكنندگان واعظ ، افراد ساكت و غير واعظ ، يا از گناهكاران از باب استهزا يا از باب اينكه اعتقاد به آن داشتند گفتند :\r\n لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَ لَعَلَّهُمْ يَتَّقُونَ  چرا قومى را كه از جانب خدا به هلاكت يا عذاب شديد محكومند موعظه مىكنند ؟ گفتند :\r\nاگر چه آنها در فسق و نافرمانى فرورفته‌اند ، و لكن آنچه كه وظيفه ما است از نهى منكر و ترحّم بر بندگان به احتمال قبول و نجات آنها از عذاب ادا مىكنيم و آن را به كار مىبنديم تا نزد پروردگارتان معذور باشيم ، باشد كه پرهيزگار شوند .\r\n فَلَمَّا نَسُوا ما ذُكِّرُوا بِهِ  آنچه را كه پند دهندگان دربارهء عذاب به آنها ياد آورى كردند نشنيده گرفتند و به سخنان آنان گوش ندادند ، يا آنچه را كه خداوند از حرمت روز شنبه و حرمت صيد در آن روز ياد آورى كرده بود فراموش كردند .\r\n أَنْجَيْنَا الَّذِينَ يَنْهَوْنَ عَنِ السُّوءِ  ما نيز پند دهندگان را كه راضى به فعل آنها نبودند و از نهى به آنها نيز ساكت نبودند ، نجات داديم .\r\n وَ أَخَذْنَا الَّذِينَ ظَلَمُوا  و به آنهائى كه به خودشان ستم كردند به اينكه آنچه بايستى انجام مىدادند ترك كردند و آنچه را كه نبايد انجام مىدادند مرتكب شدند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n بِعَذابٍ بَئِيسٍ  به عذاب شديد ، مجازات كرديم .\r\n بِما كانُوا   يَفْسُقُونَ  و آن به سبب فسق آنان بود ، اين مجازات از جهت آن است كه آنها فسق را پذيرا بوده و قابليّت فسق‌پذيرى را داشتند ، نه از جهت فاعل ( هر كه لايق هدايت باشد هدايت را پذيراست و هر كه لايق فساد و شقاوت باشد آن را مىپذيرد و نتيجهء آن را هم مىيابد . )  فَلَمَّا عَتَوْا عَنْ ما نُهُوا عَنْهُ  از قبيل عطف تفصيل بر اجمال است يعنى مىخواهد نوع فساد را كه سركشى از نهى است شرح و تفصيل دهد ، و بگويد چون از آنچه نهى شده بودند سركشى و تكبّر ورزيدند . . .\r\n قُلْنا لَهُمْ كُونُوا قِرَدَةً خاسِئِينَ  گفتيم بوزينگانى مطرود شويد . يعنى از هر چيز خيرى طرد شدند .\r\nاز علىّ بن الحسين عليهما السّلام « 1 » است كه فرمود :\r\nاينان قومى بودند كه بر ساحل دريا ساكن بودند ، و خدا و پيامبرانش آنها را از صيد ماهى در روز شنبه نهى كردند ، ولى آنها متوسّل به حيله‌اى مىشدند كه بدان وسيله آنچه را كه خدا حرام كرده بود براى خودشان حلال كنند ، پس شيار جويهاى كوچكى درست كردند ، و راههايى ساختند كه به حوضهاى كوچكى منتهى مىشد كه ماهيها را براى دخول در آن حوضها از آن راهها آماده مىساخت ولى اگر مىخواستند از آن حوضها خارج شوند\r\n\r\n\r\n","description":"","footnote":"\r\n( 1 ) تفسير الصافى 2 : ص 246 - تفسير البرهان 2 : ص 42 / ح 3 - تفسير العسكرى ص 268 - بحار الانوار 14 : ص 56 / ح 13\r\n","page_name":" 458 ","page_number":458},
  {"content":"\r\n\r\nنمىتوانستند پس ماهيها روز شنبه آمدند و در امن‌وامان داخل جويها و حوضها شدند و بدين‌وسيله در آنجا گرفتار آمدند ، و هنگام عصر كه خواستند از آنجا بيرون آمده و از دست صيدكننده در امان باشند ، هر چه خواستند برگردند نتوانستند ، و شب را در همان‌جا ماندند ، و آنجا مكانى بود كه گرفتن ماهيها آسان بود بدون اينكه احتياج به صيد كردن باشد چون آنجا جائى نبود كه بتوانند فرار كنند يا از گرفتار شدن امتناع نمايند ، و آنها را روز يكشنبه مىگرفتند و مىگفتند ما در روز شنبه صيد نكرديم ، بلكه روز يكشنبه صيد كرديم .\r\nدشمنان خدا دروغ گفتند زيرا آنها در همان روز شنبه ماهيها را در جويها و حوض‌هاى كوچك گرفتار كرده بودند .\r\nآنان اين كار را ادامه دادند تا جايى كه مال و ثروتشان زياد شد ، و از آن به زنان و غيرشان خوراندند چون با اين كار دستشان باز شده بود .\r\nدر شهر حدود هشتاد هزار و اندى زندگى مىكردند كه هفتاد هزار نفر از آنها به اين كار مبادرت مىنمودند ، و بقيّه از اين كار روى برتافتند ، چنان كه خداوند داستان آنها را چنين بيان كرده است :\r\n ( وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ  . . . تا آخر آيه ) .\r\nو مطلب از اين قرار بود كه گروهى از آنان بقيّه را نصيحت و از اين كار نهى كردند و آنها را از عذاب خدا ترساندند و از انتقام و شدّت عذابش بر حذر داشتند ، آنها از علّت نصيحت\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nكردنشان سؤال كردند و گفتند : ( فاجابوهم من وعظهم ) چرا موعظه مىكنيد گروهى را كه خدا آنها را به سبب گناهانشان هلاك مىگرداند و آنها را يا از بيخ بر مىكند ، و يا به عذاب شديد گرفتارشان مىسازد ؟\r\nموعظه‌كنندگان جواب دادند : اين گفتار و موعظهء ما از جهت عذر آوردن به پيشگاه خداوند شماست ، زيرا كه ما مكلّف به امر به معروف و نهى از منكر شديم پس ما نهى از منكر مىكنيم تا خداى ما بداند كه ما با آنها مخالفت كرديم و فعل آنها را ناخوش داشتيم .\r\nو نيز گفتند :  ( لَعَلَّهُمْ يَتَّقُونَ )  آنها را موعظه مىكنيم تا شايد اين پند و اندرز در آنها اثر كند و در اين هلاكت و تباهى واقع نشوند و از عقوبت كارشان بر حذر باشند .\r\nآنگاه كه سركشى كردند ، و از فرمان روى گرداندند ، و تكبّر ورزيده از منهيات خوددارى نكردند .\r\nخداى تعالى فرمود : كه به شكل بوزينه گرديد كه از رحمت خدا دور و مورد غضب الهى قرار گيريد .\r\nپس چون ده هزار نفر و اندى ديدند كه حدود هفتاد هزار نفر ديگر پند و اندرزشان را قبول نمىكنند و از ترساندن و تحذير آنها نمىترسند از آنها كناره گيرى كردند و به قريه ديگرى منتقل شدند ، و گفتند كه ما خوش نداريم عذاب خدا بر آنها نازل شود در حالى كه ما در بين آنها هستيم .\r\nپس آنگاه كه يك شب گذشت ؟ خداوند همهء آنها را به\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nشكل بوزينه مسخ كرد و دروازهء شهر بسته ماند ، نه كسى از شهر خارج و نه كسى به آن داخل مىشد ، و اهل قريه‌هاى ديگر قضيه را شنيدند و قصد آنها كردند ، از ديوار شهر بالا رفتند ، و بر حال آنها مطّلع شدند كه ناگهان ديدند زن و مرد همگى به صورت بوزينه درآمده و در هم مىلولند و آنان كه نگاه مىكنند دوستان و نزديكان و كسانى را كه مىشناختند و رفت و آمد داشتند همه را مىشناسند .\r\nو نگاه‌كننده و مطّلع به بعضى از آنها مىگويد :\r\nتو فلان مرد و فلان زن هستى ؟\r\nپس اشك در چشم او جمع مىشود و با سر يا دهانش اشاره مىكند و بلى يا نه مىگويد .\r\nپس سه روز اين چنين بودند تا خداوند باران و بادى را فرستاد و آنها را به دريا ريخت ، و بعد از سه روز هيچ مسخى باقى نماند ، و اين بوزينه‌هايى كه به شكل آنها ديده مىشود شبيه آن بوزينه‌هاست ، نه از خود آنها و نه از نسل آنهاست .\r\n وَ إِذْ تَأَذَّنَ رَبُّكَ  و آنگاه كه پروردگار تو اعلام كرد ، عطف است بر ( إذ يعدون ) يا بر ( اذ تأتيهم ) يا بر ( اذ قالت امّة ) يا عطف بر ( اسألهم ) است به تقدير ( اذكر ) يا ( ذكّر ) و ( تأذن ) و ( اذّن ) از باب تفعيل است و ( اذنه ) از ثلاثى مجرّد است و ( اذن به ) يعنى اعلام كرد و به او آگاهى داد ، و استعمال ( اذن ) با تخفيف عين الفعل به معنى دانست و مباح كرد و رخصت داد زياد استعمال شده است ، و ( تأذّن ) به معنى ( قسم ) ياد كرد آمده است .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ  تا روز قيامت كسى را بر آنها مسلّط خواهد ساخت كه آنها را به طور مدام تحت عذاب شديد قرار دهند يعنى بر متجاوزين روز شنبه ، يا بر مطلق يهود به سبب فعل متجاوزين تا روز قيامت با كشتن و ذليل كردن و جزيه و تبعيد ، آنها را به بدترين عذاب گرفتار مىكنيم چنان كه بخت‌النّصر و كسانى كه بعد از او بودند و حضرت محمّد صلّى اللّه عليه و آله و سلّم اين كار را انجام دادند .\r\n إِنَّ رَبَّكَ لَسَرِيعُ الْعِقابِ  پس مغرور شدن به حلم او شايسته نيست ، زيرا پروردگار تو سريعا به حساب‌ها رسيدگى مىكند .\r\n وَ إِنَّهُ لَغَفُورٌ رَحِيمٌ  و براى كسى كه از گمراهيش برگردد و به سوى خدا توبه و بازگشت نمايد خدا آمرزنده و مهربان است .\r\nترجمه و تفسير آيات 171 - 168\r\n\r\n[ سوره الأعراف ( 7 ) : آيات 168 تا 170 
  ]\r\nوَ قَطَّعْناهُمْ فِي الْأَرْضِ أُمَماً مِنْهُمُ الصَّالِحُونَ وَ مِنْهُمْ دُونَ ذلِكَ وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ ( 168 ) فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الْأَدْنى وَ يَقُولُونَ سَيُغْفَرُ لَنا وَ إِنْ يَأْتِهِمْ عَرَضٌ مِثْلُهُ يَأْخُذُوهُ أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلاَّ الْحَقَّ وَ دَرَسُوا ما فِيهِ وَ الدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 169 ) وَ الَّذِينَ يُمَسِّكُونَ بِالْكِتابِ وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ ( 170 )\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n\r\nترجمه :\r\n( 7 / 170 - 168 )\r\nو بنى اسرائيل را بر روى زمين به شعبى متفرّق ساختيم بعضى از آنها صالح و درستكار بودند و برخى ديگر خائن و آنها را به خوبيها و بديها بيازموديم ، باشد كه به حكم حق باز گردند ،\r\nپس از آنكه پيشينيانشان در گذشتند و بازماندگان آنها كه وارث كتاب آسمانى شدند متاع پست دنيا را گزيدند و هر گناه كه كردند گفتند بخشيده خواهيم شد و چنانچه مثل آن مال از آن متاع دنيا كه يافتند باز از هر راه حرام و خيانت بيابند به حرص و آز برگيرند ، آيا از آنان در كتاب آسمانى پيمان گرفته نشد كه به خدا جز حقّ و سخن راست نسبت ندهند و آنچه در كتاب است درس گيرند و عمل كنند بدانيد كه منزل ابدى آخرت و نعمتهاى بهشتى براى مردم پرهيزكار بسى بهتر از متاع فانى دنياست . آيا تعقّل نمىكنيد ،\r\nآنان كه متوسّل به كتاب آسمانى شدند و نماز به پا داشتند به آنها مزد حسن عمل داده خواهد شد كه ما اجر درستكاران را ضايع نخواهيم گذاشت .\r\n\r\nتفسير\r\n وَ قَطَّعْناهُمْ فِي الْأَرْضِ أُمَماً  يعنى آنها را متفرّق ساختيم به نحوى كه هيچ مملكتى از آنها خالى نشد ، و غالبا آنها نزد غير اهل دينشان خوار و ذليل بوده‌اند .\r\n مِنْهُمُ الصَّالِحُونَ  بعضى از آنها صالح و درستكار بودند .\r\nجمله مستأنف ، يا وصفى يا حاليّة ، و ( منهم ) مبتدا به معنى بعضهم است خواه ( من ) به معنى ( بعضى ) اسم باشد يا جانشين موصوف مبتدا ، يا خبر مقدّم\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nباشد .\r\n وَ مِنْهُمْ دُونَ ذلِكَ  و بعضى ديگر غير درستكار ( منهم ) مبتداست چنان كه گذشت ، يا اينكه ( منهم ) خبر مقدّم است و مبتدا حذف شده است . بدين نحو : ( منهم ناس دون ذلك ) يعنى از صلاح منحطّ هستند خواه كافر باشند يا نباشند ، و مقصود از قول خدا  ( فَخَلَفَ مِنْ بَعْدِهِمْ خَلْفٌ )  اين است كه آنها بعدا همه‌شان كافر شدند ، يا مقصود از كسانى كه پائين‌تر از صالحان هستند ، ولى به درجهء كفر نرسيده‌اند .\r\n وَ بَلَوْناهُمْ بِالْحَسَناتِ وَ السَّيِّئاتِ  و آنان را با نيكوئيها مانند توسعه و نرمى و ملايمت و امن و صحّت و بديها يعنى ضدّ آن چيزهائى كه ذكر شد ، آزموديم .\r\n لَعَلَّهُمْ يَرْجِعُونَ  شايد كه آنها بازگردند .\r\nكلمهء ( لعلّ ) به معناى ( شايد ) يك اصطلاح است كه در عرف به كار مىرود ، چنان كه رسم و عادت ما نيز در هدايت كسى كه بخواهيم او را راهنمايى كنيم همين است .\r\n فَخَلَفَ مِنْ بَعْدِهِمْ خَلْفٌ  بعد از آن نسلهايى جانشين آنان شدند .\r\n( خلف ) به سكون لام طبق گفتهء بعضى به معنى صاحبان شرّ مىباشد ، و با حركت لام به معنى صاحبان خير است ، و آن كنايه از امّت محمّد صلّى اللّه عليه و آله و سلّم است ، چون در عهد پيامبر امّت يا صالح و اهل خير بودند ، يا پائين‌تر از آن ، و بعد از محمّد صلّى اللّه عليه و آله و سلّم عرض دنيا را گرفتند و به غرور نفس فريفته شدند ، با اينكه\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nرسول خدا صلّى اللّه عليه و آله و سلّم از آنها پيمان گرفته بود كه خود رأى نباشند ، و دربارهء خدا جز حقّ نگويند ، و از كتاب و عترت او جدا نشوند .\r\n وَرِثُوا الْكِتابَ  و وارث كتاب آسمانى گشتند ، كتاب نبوّت و احكام آن يا تورات بنا بر تنزيل و ظاهر آن .\r\n يَأْخُذُونَ عَرَضَ هذَا الْأَدْنى  ( دنى ) از ( دنوّ ) يا ( دنائت ) است يعنى عرضى كه عبارت از متاع دنياست اختيار مىكنند و آن حتما عارض و زائل است ، و جمله يا صفت بعد از صفت است و اختلاف با صفت اوّلى براى اشاره به استمرار آنان در عرض دنياست ، يا حال از ( خلف ) است چون آن مختصّ به صفت است ، يا حال از فاعل ( ورثوا ) است يا جواب سؤال مقدّر است ، گويا كه گفته شده است : به كتاب خدا كه به عنوان ارث به آنها رسيده است چه كردند ؟\r\nپس خداوند فرمود : ( يأخذون . . . تا آخر ) و به هر تقدير مقصود ذمّ آنان است بر اينكه آنان كتاب را كه سبب اخذ نعيم ابدى و رسيدن به خير آخرت است به جهت حماقتشان وسيله عرض ( متاع و كالاى دنيا ) دنياى فانى قرار دادند .\r\nزيرا كه اسناد اخذ به خلف كه مقيّد به وراثت كتاب است مشعر به اعتبار حيثيّت است .\r\nپس واى ، سپس واى بر كسى كه احكام نبوى را به خود بسته و نسبت داده است و آن را وسيلهء اغراض دنيوى قرار مىدهد ، مانند بيشتر عامّه كه ادّعاى علم و فقاهت كرده و شرع و وراثت را به خود نسبت مىدهند .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n وَ يَقُولُونَ سَيُغْفَرُ لَنا  و مىگويند : ما بخشيده خواهيم شد اين ادّعا از آن جهت است كه نفس در توسّل و رسيدن به خواسته‌هايش مىخواهد راهى براى اطمينان طلب كند ، لذا گاهى مىگويد : نه ثوابى هست و نه عقابى و نه آخرتى و جز زندگى دنيا چيزى نيست .\r\nو گاهى مىگويد : خدا كريم است و گاهى مىگويد هر كس به پيامبر منسوب و معتقد باشد ، معذّب نمىشود اگر چه گناهان اهل دنيا را داشته باشد ، و گاهى مىگويد : دوستدار على عليه السّلام داخل آتش نمىشود ، و حبّ على عليه السّلام حسنه‌اى است كه هيچ سيّئه و گناهى با وجود آن حبّ ضرر نمىرساند .\r\nولى نمىداند كه همهء اين پندارها غرور است و آنچه كه از جهت انتساب به نبىّ يا محبّت على بودن توهّم كرده است ادّعائى بيش نيست ، و آن انتساب به شيطان و محبّت شيطان است ، كه از شبهات نفسهايمان به خدا پناه مىبريم .\r\n وَ إِنْ يَأْتِهِمْ عَرَضٌ مِثْلُهُ يَأْخُذُوهُ  و اگر متاع ديگرى همانند آن به دستشان بيفتد آن را نيز مىگيرند و مال دنيا را مقدّم بر احكام خدا قرار مىدهند و اينكه مىگويند خداوند ما را مىبخشد فقط ناشى از غرور نفس است .\r\nزيرا آنكه اميد مغفرت دارد از چيزى كه منافى مغفرت است خوددارى مىكند .\r\n أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ  يعنى اينكه وراثت كتاب خوف از خدا را طلب مىكند ، نه\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nمغرور شدن به آن .\r\nزيرا كه ميثاق كتاب يعنى پيمانهائى كه با آنها طبق بيعت عامّ نبوى بسته شده است اين است كه به دنيا فريفته نشوند و بر خدا جز حق نگويند .\r\n وَ دَرَسُوا  يعنى آموختند و عهد بستند .\r\n ما فِيهِ  آنچه از وعده و وعيد كه در آن كتاب بود .\r\n وَ الدَّارُ الْآخِرَةُ خَيْرٌ لِلَّذِينَ يَتَّقُونَ  در حالى كه براى تقواپيشگان سراى آخرت بهتر است . البتّه مفتون شدن به اعراض دنيا از آن جهت قابل تصوّر است كه آنها از مفاسد آن غافل باشند و ما از بيان آن ساكت باشيم . در حالى كه مفاسد آن را بيان كرديم و آنان را به آن آگاه ساختيم ، و يا از آن جهت است كه كالاى اين جهانى بر متاع آخرت برترى داشته باشد در حالى كه چنين نيست . و يا از جهت حماقت و نداشتن عقل است كه خداوند به آن اشاره نمود و فرمود :\r\n أَ فَلا تَعْقِلُونَ  آيا به خرد در نمىيابيد و يا از باب اين است كه تصوّر مىكنيد تمسّك به احكام كتاب و عمل كردن به مواعظ و پندهاى آن پيش ما ضايع و بدون اجر است در حالى كه چنين نيست لذا فرمود :\r\n وَ الَّذِينَ يُمَسِّكُونَ بِالْكِتابِ  كسانى كه به كتاب نبوّت با بيعت اسلامى تمسّك مىجويند .\r\n وَ أَقامُوا الصَّلاةَ  و با اقامه نماز به بيعت ولوى گردن نهند .\r\n إِنَّا لا نُضِيعُ أَجْرَ الْمُصْلِحِينَ  در آن صورت ما پاداش\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nنيكوكاران را تباه نمىكنيم . نهادن اسم ظاهر بجاى ضمير براى اشاره به اين است كه تمسّك به كتاب و ولايت حتما اصلاح‌كننده است .\r\nبنابراين قول خداى تعالى :  ( وَ الدَّارُ الْآخِرَةُ )  جمله حاليه است و  ( وَ الَّذِينَ يُمَسِّكُونَ بِالْكِتابِ )  عطف بر آن است و احتمالات ديگرى در تركيب آيه از سياق كلام به دور است .\r\nترجمه و تفسير آيات 177 - 171\r\n\r\n[ سوره الأعراف ( 7 ) : آيات 171 تا 176 
  ]\r\nوَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ ( 171 ) وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ ( 172 ) أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ ( 173 ) وَ كَذلِكَ نُفَصِّلُ الْآياتِ وَ لَعَلَّهُمْ يَرْجِعُونَ ( 174 ) وَ اتْلُ عَلَيْهِمْ نَبَأَ الَّذِي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ ( 175 )\r\nوَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ الْقَصَصَ لَعَلَّهُمْ يَتَفَكَّرُونَ ( 176 )\r\n\r\nترجمه :\r\n( 7 / 176 - 171 )\r\nو به ياد آرند يهودان ، آنگاه كه بر اسلافشان كوه طور را چون سايبانى بر فراز آنها برافراشتيم كه پنداشتند بر آنها فروخواهدافتاد\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nو امر كرديم كه دستور توراتى كه به شما آمده با قوّت ايمان اخذ كنيد و آنچه در آن مذكور است متذكّر باشيد شايد پرهيزكار شويد ،\r\nو اى رسول ما به ياد آن هنگامى كه خداى تو از پشت فرزندان آدم ذريّهء آنها را برگرفت و آنها را بر خود گواه ساخت كه آيا من پروردگار شما نيستم ؟ همه گفتند بلى ما به خدائى تو گواهى مىدهيم كه ديگر در روز قيامت نگوئيد ما از اين واقعه قيامت غافل بوديم ،\r\nو يا نگوئيد كه چون پدران ما منحصرا بر آئين شرك بودند و ما هم فرزندان بعد از آنها بوديم پس پيروى پدران خود كرديم ، آيا بر كردار زشت اهل باطل ما را به هلاكت خواهى رساند ؟\r\nبدين گونه ما آيات خود را تفصيل مىدهيم باشد كه از راه باطل ، به خداپرستى و معرفت و طاعت حق باز گردند\r\nاى رسول ما ، بخوان بر اين مردم حكايت آن كس ( بلعم باعورا ) را كه ما آيات خود را به او عطا كرديم از آن آيات به عصيان سرپيچيد چنان كه شيطان او را تعقيب كرد و از گمراهان عالم گرديد\r\nو اگر ما به مشيّت نافذ خود مىخواستيم به آن آيات او را رفعت و مقام مىبخشيديم و لكن او به زمين تن فروماند و پيرو هواى نفس گرديد ، و در اين صورت مثل او به سگى مىماند كه اگر او را تعقيب كنى يا به حال خود واگذارى به عوعو زبان گشايد ( چنين كسى كه از روى علم و پس از اتمام حجّت به هواى نفس ميل كند از انديشه‌هاى زشت خويش در عذاب و شقاوت است ) اى رسول ما اين است مثل مردمى كه آيات خدا را بعد از علم به آن تكذيب كردند اين حكايت را به خلق بگو باشد كه براى نجات خود فكرى كنند .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\nتفسير\r\n وَ إِذْ نَتَقْنَا الْجَبَلَ  كوه را با بلند كردن از زمين بالا برديم .\r\n فَوْقَهُمْ كَأَنَّهُ ظُلَّةٌ  به مانند سقفى كه بر آنان سايه مىانداخت .\r\n وَ ظَنُّوا أَنَّهُ واقِعٌ بِهِمْ  و گمان داشتند كه كوه بر سرشان فروخواهدافتاد . استعمال ظنّ با اينكه آنها يقين به وقوع آن داشتند چون كوه معلّق بود و از عادت چيزهاى سنگين اين نيست كه معلّق بالاى سر بايستد ، و حتما پائين مىآيد براى اين است آنها اصحاب نفس بودند ، حالت و صفت نفس جز ظنّ نيست اگر چه به مطلب هم يقين داشته باشد يا اينكه وقتى آنها دانستند كه معلّق بودن كوه با معجزه صورت گرفته احتمال دادند كه با معجزه نيز بايستد و بر سر آنها فرونيفتد .\r\n خُذُوا ما آتَيْناكُمْ بِقُوَّةٍ  بنابراين كه لفظ قول را در تقدير بگيريم معنى آن چنين مىشود در حالى كه به آنها گفته مىشود :\r\nتورات و احكام آن را با قوّت و جزم و عزم دلهايتان بگيريد و احكام آن را با نيروى بدن‌هايتان امتثال كنيد .\r\n وَ اذْكُرُوا ما فِيهِ  و هر چه كه از عبرتها و احكام در آن است به ياد آريد .\r\n لَعَلَّكُمْ تَتَّقُونَ  باشد كه شما از چيزهائى كه نفس را هلاك و تباه مىكند پرهيز كنيد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nاز امام صادق عليه السّلام « 1 » است : وقتى خداوند تورات را بر بنى اسرائيل نازل كرد آن را قبول نكردند ، پس خداى تعالى كوه طور سينا را بر روى آنها بلند كرد .\r\nپس موسى عليه السّلام به آنها گفت : اگر قبول نكنيد كوه بر روى شما بيفتد ، پس آنها قبول كردند و به علامت قبول سرشان را فرود آوردند . در سورهء بقره دربارهء آن سخن گفته شد .\r\n وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ  و زمانى كه پروردگار تو را از صلب بنىآدم نسل آنان را به وجود آورد . ( ذرّيّتهم ) به صورت ( ذرّيّاتهم ) نيز خوانده شده است .\r\nبدان كه آدم ، گاهى بر آدم ابو البشر گفته مىشود ، و گاهى بر آن معنى مىشود كه در هر بشرى موجود است ( جوهر آدمى يا آدميّت ) و گاهى بر معنائى اعم از آن دو اطلاق مىشود ، و به همين معنى گفته مىشود ، آدم ملكى ، آدم ملكوتى ، آدم جبروتى ، آدم لاهوتى .\r\nو همين معنى در يكى از خطبه‌هاى مولاى ما امير المؤمنين عليه السّلام وارد شده است كه : ( من آدم اوّل هستم ) و اين بدان جهت است كه هر چيزى كه در عالم طبع و عالم كثرت است ، براى آن صورت و مثال است به نحو كثرت و تفصيل در عالم مثال ، به طورى كه اگر بيننده‌اى آن را ببيند گويد كه آن همان است و هيچ فرقى ندارد ، و در عالم عقول عرضى و ارباب انواع\r\n\r\n\r\n","description":"","footnote":"\r\n( 1 ) تفسير الصّافى 2 : ص 250 - تفسير البرهان 2 : ص 45 / ح 2 - تفسير القمى 1 : ص 246\r\n","page_name":" 471 ","page_number":471},
  {"content":"\r\n\r\nبراى آن حقيقتى است و نيز براى آن حقايقى در عوالم طولى است كه تمام‌تر و بازتر از آن چيزى است كه در اين عالم است و از آنچه كه در آن عالم است به عالم ذرّ تعبير مىشود .\r\nپس هرچه كه در ما فوق عالم طبع يافت شود همه‌اش علم و شعور و سمع و بصر و نطق است به خلاف آنچه كه در اين عالم است كه شعور و سمع و بصر و نطقش به وسيلهء آلات از هم جداست و در جاى سمع ، بصر نيست ، و در جاى بصر ، گوش كردن و حرف زدن نيست .\r\nسپس بدان كه مراتب نازلهء هر يك نسبت به ما فوقش رقايق « 1 » و ذرار « 2 » و ظهور آن است به نحو كثرت و تفصيل ، لكن در عين تفصيل پنهان‌تر و ضعيف‌تر از ما فوق خودش است .\r\nو عالى در عين اجمالش تمام‌تر و شديدتر و ظاهرتر و سزاوارتر به اين است كه اسم مطلق بر آن اطلاق شود ، پس آدم لاهوتى كه از آن به حقيقت محمّدى و حق مخلوق به سبب آن و اضافهء اشراقى تعبير مىشود از جهت ظهور شديدتر و به اسم آدم سزاوارتر از آدم جبروتى است ، و همچنين تا آدم ناسوتى و فرزندان آدم در هر مقام ، كسانى هستند كه بلا واسطه به او منتسب مىباشند .\r\nمثلا فرزندان آدم لاهوتى همان عالم عقول طولى است كه از تعيّنات آدم لاهوتى است ، و فرزندان آدم جبروتى همان عقول عرضى است ، كه فرزندان آدم در آن مرتبه ، عبارت از\r\n\r\n\r\n","description":"","footnote":"\r\n( 1 ) رقيق و نازك .\r\n( 2 ) ذرات كوچك\r\n","page_name":" 472 ","page_number":472},
  {"content":"\r\n\r\nصور مثالى است .\r\nو فرزندان آدم مثالى ملكوتى ، صور ملكيّه بشرى است و فرزندان آدم بشرى بدون واسطه يا با واسطه ، منسوب به او هستند و فرزندان آدم ، در عالم صغير عبارت از مدركات و قواى بشرى است و ذريّه بنىآدم در هر مرتبه چنان كه بر شخص بينا مخفى نيست ، چيزى است كه لايق به همان مرتبه باشد و تعبير به ظهر ( پشت ) بنىآدم نه ظهر آدم .\r\nچنان كه در اخبار آمده است براى اين است كه آدم لاهوتى از جهت بساطت و وحدت آن به نحو وحدت حقّ ظلّى طورى است كه كثرت براى آن تصوّر نمىشود تا براى او ذرّيّه تصوّر گردد ، و داراى جهت‌هاى متعدّد نيست تا براى او ظهر و بطن متصوّر شود .\r\nو نيز اكتفا كردن به ظهر ( پشت ) آدم اختصاص به آدم ابو البشر دارد .\r\nچون سلسله نزول طبق منطوق خبرى كه وارد شده است كه خداوند عقل را آفريد و سپس به او گفت به سوى دنيا و دار سفلى بيا ، و او در حالى كه از حقّ اوّل ، متوجّه به عالم اسفل بود آمد ، صحيح است و لذا آنچه كه مورد نظر بوده و در آن ظاهر است اين است كه در هر مرتبه‌اى ، مرتبهء بالاتر يا پشت آن را نيز بايستى در نظر گرفت و نيز چون هر مرتبه‌اى نسبت به مرتبه پائين آن ظهور آن به نحو اتمّ و اشدّ است فرمود :\r\n( من ظهور بنىآدم ) به خلاف سلسلهء صعود ، كه آن به حكم\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nقول امام عليه السّلام در روايت است كه به عقل گفت : ( ادبر ) يعنى به دنيا پشت كن پس آن عقل پشت كرد و لذا منظور از آن عقل در اين مورد بطن ( نهانگاه ) است .\r\nو نيز هر مرتبهء پائين نسبت به مرتبهء عالى بطن و محلّ پنهان آن مرتبهء عالى است ، و لذا در سلسلهء صعود بطن اطلاق شده است ، مانند :  ( أَخْرَجَكُمْ مِنْ بُطُونِ   أُمَّهاتِكُمْ )  و ( السعيد سعيد فى بطن امّه ) و وجه تعبير به ( اخذنا ) در سلسله نزول و به ( اخرجنا ) در سلسلهء صعود مخفى نيست .\r\n وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا  دربارهء گواهى دادن ذرّهء وجودى همان‌طور كه گفته شد كه همهء اشياء خصوصا ما فوق عالم طبع نسبت به خداى تعالى داراى دانش و آگاهى و شنوائى و بينائى و گويائى است اكنون ديگر تأمل و شكّى نمىماند كه گواهى دادن و شنيدن و اقرار ، همه‌اش طبق حقايق معنوى درست است ، بلكه در ما فوق عالم طبع سزاوارتر به حقايق لغوى است ، و احتياجى به تأويلات و تكلّفات و مطالب اجازى مفسّرين نيست .\r\n أَنْ تَقُولُوا  يعنى مبادا كه بگوئيد .\r\n  يَوْمَ الْقِيامَةِ إِنَّا كُنَّا عَنْ هذا غافِلِينَ أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ   شما را گواه گرفتيم و در آنجا وادار به اقرار كرديم تا اينكه در تكليف مستقل باشيد ، و به ربوبيّت متنبّه شويد ، تا در اينجا غافل و پيرو نباشيد ، و فعل زشتتان را به گردن ديگرى معلّق نسازيد .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n وَ كَذلِكَ نُفَصِّلُ الْآياتِ  و اين چنين ما آيات تكوينى را در مراتب تكوين و در كتاب تدوين به قول و فعل تفصيل مىدهيم .\r\n وَ لَعَلَّهُمْ يَرْجِعُونَ  عطف است بر  ( كَذلِكَ نُفَصِّلُ الْآياتِ )  و عطف انشاء بر خبر به دليل علّت بودن آن است ، گويا گفته است : بدان جهت ، آيات را تفصيل مىدهيم كه رجوع و بازگشت نمايند .\r\n وَ اتْلُ عَلَيْهِمْ نَبَأَ الَّذِي آتَيْناهُ آياتِنا  بر آنها آيات نبوى كه بر زبان نبىّ ما عليه السّلام جارى شده است ، يا آيات ولوى ما را كه بر زبان جانشين پيامبر جارى مىشود بخوان يا آيات آفاقى غير ولوى و غير نبوى را ، يا آيات انفسى ما را كه آنها را مشاهده كرده و يا ادراك نموده‌اى ، از جهت آيت و نشانه بودن آنها ، بر آنان بخوان و آن اعم از آيات بيم‌دهنده و مژده‌دهنده است كه بر زبان جانشينان ما جارى مىشود يا آنچه كه بر او بدون قدرت و اختيار وارد مىگردد ، و آنچه كه در خوابها و حوادث واقع مىشود ، و آنچه كه آگاه‌كننده و بيداركننده است .\r\nغرض از تلاوت و خواندن آيات بر آنها ياد آورى آنهاست به سر انجام بد كسى كه از آيات خدا جدا شود ، يا اينكه آن را به خاطر داشته و از غفلت بر حذر باشند .\r\nو از آيات نبوى و احكام شرعى ، و از خليفهء محمّد صلّى اللّه عليه و آله و كسى كه بعد از او براى هدايت مردم نصب مىشود جدا نشوند .\r\nو نزول آيه چنان كه در اخبار ماست دربارهء بلعم بن باعورا يا يكى از علماى بنى اسرائيل ، يا اميّة بن ابى صلت است كه چون\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nعلم و اطّلاعش بر كتب آسمانى زياد بود اميدوار بود كه او نبىّ موعود باشد ، وقتى كه محمّد صلّى اللّه عليه و آله مبعوث گشت حسادت كرد و به آن كافر شد ، چنان كه بعضى گفته‌اند .\r\n فَانْسَلَخَ مِنْها  به اينكه عمل به مقتضاى آيات را ترك كرده و از آنها غافل شد .\r\n فَأَتْبَعَهُ الشَّيْطانُ  يعنى شيطان او را تابع خودش قرار داد ، بعد از جدا شدن از آياتى كه شهابهاى تعقيب‌كنندهء شيطانند ، و تفسير به ( لحقه و ادركه ) به معنى به او ملحق شد يا او را درك كرد نيز مناسب اين مقام است ، و مانند اينجاست قول خداى تعالى :\r\n ( فَأَتْبَعَهُ شِهابٌ ثاقِبٌ )  ( او را شعله فروزانى پى كرد ) يعنى به او ملحق شد و به او رسيد و در لغت به معنى ( تابع او شد ) آمده است .\r\n فَكانَ  يعنى گشت ، و تعبير به ( كان ) براى اشاره به تمكّن و قدرت شيطان در گمراه كردن است چنان كه لفظ  مِنَ الْغاوِينَ  ( از گمراهان ) نيز چنين است .\r\n وَ لَوْ شِئْنا لَرَفَعْناهُ بِها  و اگر مىخواستيم به وسيلهء آيات آن را بالا مىبرديم . و چون از لفظ ( انسلخ منها ) از آن جدا شد و لفظ  ( فَأَتْبَعَهُ الشَّيْطانُ )  اين توهّم پيش آمده كه شيطان در كار خداوند و مشيّت او در جدائى از آيات پيروى از شيطان دخالت دارد لذا به اين توهّم اين چنين توجّه داد كه فرمود : مشيّت ما سبب فاعلى است و آنچه از جانب شيطان است سبب قابلى است يعنى از نفس شماست و سبب فاعلى اگر چه تام و كامل است ولى بيهوده و گزاف واقع نمىشود بلكه بر حسب استعداد\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nقابل است كه چون از آيات جدا شده است استعداد ترقّى خود را از دست داده است .\r\n وَ لكِنَّهُ أَخْلَدَ إِلَى الْأَرْضِ  امّا او خود را در زمين طبع جاودانه ساخته است و بعد از آن به سوى زمين گل فرود مىآيد ، تا مشتهيات خود را از آن زمين بر آورده سازد .\r\n وَ اتَّبَعَ هَواهُ  و از هوا و هوس خود پيروى كند ، اين عبارت از قبيل عطف سبب بر مسبّب است ، يعنى به همان علّت ما گمراهى او را خواستيم و گمراهش كرديم ( گمراه شدن نتيجه ضرورى پيروى از هواى نفس است . )  فَمَثَلُهُ كَمَثَلِ الْكَلْبِ  يعنى مثل او پس از خلود در زمين در شدّت خستگى و زيادى حركت جهت تحصيل خواسته‌هايش از زمين براى آرامش بخشيدن به حرارت حرص و طمعش ، و بهره نبردن از تسكين حرص مانند مثل سگى است كه در گرماى شديد واقع شده است ، پس عوعو مىكند تا نفس نفس بزند و حرارت قلبش را تسكين بخشد ، ولى اين كار فايده‌اى به او نمىرساند ، بلكه حرارتش مضاعف مىگردد ، چون هواى گرم بيشتر به قلبش رسيده است . پس قول خداى تعالى :\r\n إِنْ تَحْمِلْ عَلَيْهِ يَلْهَثْ  اگر بر سگ حمله كنى زبانش را از دهان بيرون مىآورد و اگر به خود واگذارى باز له له مىزند .\r\nاين عبارت در موضع حال است زيرا سگ را به\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nپست‌ترين حالت آن مقيّد كرده است از امام رضا عليه السّلام « 1 » روايت شده كه به بلعم بن باعورا اسم اعظم داده شد ، و به سبب آن اسم اعظم ، دعا مىكرد و مستجاب مىشد ، پس به سوى فرعون تمايل پيدا كرد و هنگامى كه فرعون در طلب موسى و يارانش مىگشت به بلعم گفت : به موسى و اصحابش نفرين كن تا او را خداوند براى ما حبس كند و نگهدارد و نتواند فرار كند ، پس بلعم الاغش را سوار شد تا در طلب موسى بگردد ولى الاغش از سوار شدن بلعم جلوگيرى كرد ، و او پيش آمد و آن الاغ را مىزد و خداوند آن را به سخن در آورد و گفت : واى بر تو براى چه مىزنى ؟\r\nآيا مىخواهى من با تو بيايم تا تو بر نبىّ خدا و گروه مؤمنين نفرين كنى ، پس همچنان او را مىزد تا اين كه او را كشت و در اين هنگام اسم اعظم از زبان او جدا گشت . و به روايتى نسبت داده شده كه قوم او درخواست كردند كه بر موسى و همراهانش نفرين كند ، پس بلعم گفت : چگونه نفرين كنم بر كسى كه ملائكه‌ها با او هستند .\r\nقوم او از او دست نكشيدند و اصرار كردند تا اين كه نفرين كرد ، و در نتيجه آنها در وادى ( تيه ) ماندند .\r\nو نقل شده است : وقتى كه بر موسى نفرين كرد زبانش خارج شد و بر سينه‌اش افتاد و مانند سگ شروع به عوعو كردن كرد .\r\n\r\n\r\n","description":"","footnote":"\r\n( 1 ) تفسير الصّافى 2 : ص 253 - تفسير القمى 1 : ص 248 - تفسير البرهان 2 : ص 51 / ح 1 .\r\n","page_name":" 478 ","page_number":478},
  {"content":"\r\n\r\n ذلِكَ مَثَلُ الْقَوْمِ الَّذِينَ كَذَّبُوا بِآياتِنا  اشاره به تعميم است ، يعنى اين مثل هر كسى است كه آيات خدا را تكذيب كند .\r\n فَاقْصُصِ الْقَصَصَ  پس اين داستانها را بر يهود و غير يهود حكايت كن و چنان كه دانستى مقصود آگاه كردن امّت محمّد صلّى اللّه عليه و آله و سلّم است .\r\n لَعَلَّهُمْ يَتَفَكَّرُونَ  باشد كه آنها در افعال و احوال خود انديشه كنند .\r\nترجمه و تفسير آيات 181 - 177\r\n\r\n[ سوره الأعراف ( 7 ) : آيات 177 تا 181 
  ]\r\nساءَ مَثَلاً الْقَوْمُ الَّذِينَ كَذَّبُوا بِآياتِنا وَ أَنْفُسَهُمْ كانُوا يَظْلِمُونَ ( 177 ) مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ ( 178 ) وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ ( 179 ) وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ ( 180 ) وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ ( 181 )\r\n\r\nترجمه :\r\n( 7 / 181 - 177 )\r\nمثل گروهى كه به عناد و تكبّر آيات ما را تكذيب كردند ، به وضع بسيار بدى متمثّل شوند . آنها نه به غير خود ، بلكه به خودشان ستم مىكنند ،\r\nهر كه را خدا هدايت فرمود هم اوست كه هدايت يافته است و هر كه را او گمراه كند هم آن كسان زيانكاران\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nعالمند ،\r\nو محقّقا از جنّ و انس بسيارى را براى جهنّم واگذاريم چه آنكه آنان را دلهايى است بىادراك و معرفت ، و چشمهايى است بىنور بصيرت و گوشهايى است ناشنواى حقيقت آنها مانند چهارپايان هستند بلكه بسى گمراه‌ترند ، زيرا قوّهء ادراك مصلحت و مفسده را داشتند ولى عمل نكردند و از خدا و قيامت و از نتيجهء كار خود غافل شدند .\r\nخدا راست نامهاى نيكو با آن نامها خدا را بخوانيد و كسانى را كه در نامهاى او كفر و عناد ورزيدند به حال خود واگذاريد كه به زودى به كردار بدشان مجازات خواهند شد ،\r\nو از خلقى كه آفريديم فرقه‌اى به حقّ هدايت مىيابند و به حقّ بر مىگردند .\r\n\r\nتفسير\r\n ساءَ مَثَلًا الْقَوْمُ الَّذِينَ كَذَّبُوا بِآياتِنا وَ أَنْفُسَهُمْ كانُوا يَظْلِمُونَ  تكرار براى مبالغه در ذمّ آنهاست و نيز براى طولانى شدن كلام است كه مقام تهديد مناسب آن است .\r\nلذا فرمود : مثل آنانى كه آيات خدا را تكذيب كردند ، بسيار بد است و براى اينكه اين گونه توهّم نشود كه چون در حقّ آيات ستم روا داشته‌اند اين‌گونه تهديد شده‌اند ، خداوند فرمود : آنان به آيات ظلم نكردند و لكن به خودشان ظلم كردند ، و معطوف عليه را انداخت چون آن از حصرى كه مستفاد از تقديم مفعول است استفاده مىشود . مفعول چون بر فاعل مقدّم شود ، فعل منحصرا به مفعول تعلّق مىگيرد ، پس در اين عبارت ظلم منحصرا بر خودشان ( انفسهم ) تعلّق مىگيرد .\r\n مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ \r\n\r\n","description":"","footnote":"","page_name":" 480 ","page_number":480},
  {"content":"\r\n\r\n الْخاسِرُونَ  چون از نسبت دادن آنان به فرو ماندن در زمين و پيروى هوا و تكذيب كردن اين توهّم پيش آمد كه افعال منسوب به آنهاست . لذا نسبت فعل به فاعل را توجّه داد و اختلاف دو فقره عبارت شبيه همديگر به مفرد و جمع ( من ) و ( هو ) مفرد و ( اولئك ) و تكرار مبتدا براى اين است كه مقام ، مقام تهديد است و مناسب مقام تهديد اكتفا كردن در جانب وعده و رحمت به كمترين چيزى است ، كه مىشود به آن اكتفا كرد و اين كه بلافاصله گمراهان را مورد تهديد قرار داده و با شدّت و غلظت كلام را ادامه داده است ، براى اشاره به اتّحاد هدايت يافته‌ها و اختلاف گمراهان است .\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ  و محقّقا از جنّ و انس بسيارى را براى جهنّم واگذاريم ، براى رفع توهّم جبر و رفع توهّم اينكه براى بنده هيچ مدخليّتى در آن نيست ، چنان كه لفظ ( ذرأنا ) دلالت بر آن دارد ، فرمود : در اين مسئله اجبار از ناحيه ما نيست ، بلكه :\r\n لَهُمْ قُلُوبٌ لا يَفْقَهُونَ بِها  دلهايى دارند كه انديشمند نيست لذا چون استعداد و استحقاق نداشتند ما آنها را داخل جهنّم كرديم .\r\nو چون تفقّه عبارت از علم دينى است كه به سبب آن ، به علم ديگر مىتوان رسيد چنان كه گذشت ، و علوم آنان اگر چه زياد است ولى دقيق كه موجب ترقّى آنها در طريق قلب و آخرت باشد نيست ، و لذا فقه و فهم را از دلهايشان نفى نمود .\r\n وَ لَهُمْ أَعْيُنٌ لا يُبْصِرُونَ بِها  يعنى چشم آنها در عين\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nتيزبينى چيزى را كه دالّ بر مبدأ و معاد باشد ، نمىبينند .\r\n وَ لَهُمْ آذانٌ لا يَسْمَعُونَ بِها  يعنى در عين آنكه گوش آنها تيز است و اصوات را مىشنوند ، امّا اصواتى را كه نافع آخرت آنهاست نمىشنوند كه هر شب و روز صدا مىزند : در خانهء طبعت مقيم نباش و در محلّ سبعيّت و خشمت نخواب ، و از امروزت آمادهء فردايت باشد .\r\n أُولئِكَ كَالْأَنْعامِ  آنان در عدم فهم و نديدن آنچه از ديدنيها كه بايد ببينند و نشنيدن چيزى كه بايد بشنوند مانند چهارپايان هستند . بلكه مدركات آنان موقوف بر درك اسباب زندگى در كوتاه مدت و فورى مىباشد اگر چه در بالاترين مرتبه درك باشند ، مانند اكثر فلاسفه كه منكر رسالت بوده معتقدند كه رسول عبارت از عقل است ، و احكام عقل همان شريعت است ، چنان كه ادراكات چهارپايان بر درك سود و زيان آنى و فورى است .\r\n بَلْ هُمْ أَضَلُّ  بلكه آنان گمراه‌تر از چهار پايان هستند ، زيرا كه گمراهى چهارپايان نسبت به انسان گمراهى حساب مىشود و گرنه نسبت به مقام خود حيوان هدايت است ، پس آن حيوان بر هدايت تكوينى خود باقى است ، و همچنين گمراهى او به نحوى نيست كه در هنگام اذيّت و آزار ، او را از مقام خود ( حدّ طبيعى و غريزى ) خارج سازد .\r\n أُولئِكَ   هُمُ الْغافِلُونَ  تكرار اسم اشارهء بعيد براى تحقير آنها و براى طولانى بودن تشديد و سخت‌گيرى نسبت به آنان است چنان كه آن مناسب\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nمقام ذمّ است ، و اين جمله به اعتبار لازم معنى آن تأكيد جملهء اوّل است ، و لذا حرف عطف نياورد ، و جمله را تأكيد و حصر ذكر كرد ، و مقصود اين است كه غفلت منحصر است بر كسى كه از دلالت اشياء بر آنچه كه با وضع الهى به آن وضع شده است غافل باشد ، و مقصود اين نيست كه غافل از جهات دنيوى باشد ، يا در وقتى كه شخص را مشاهده مىكند يا لفظى را مىشنود غافل از شعور به آگاهى خود باشد در صورتى كه ملتفت به رؤيت و به مدلول مسموع نباشد ، كه اين غافل از غفلتش ضرر نمىبرد ، و اگر در جهت دنيوى متضرّر شود آن ضررى نيست كه مورد اعتنا باشد ، به خلاف كسى كه از جهت دلالت اشياء و جذب آن به آخرت غافل باشد كه او حتما متضرّر مىشود ، ضررى كه از حدّ تهديد خارج است .\r\n وَ لِلَّهِ الْأَسْماءُ الْحُسْنى  در حالى كه اسماء نيكو مخصوص خداست جملهء حاليه است از فاعل افعال سه‌گانه ( روشنى دل ، بينايى ، شنوايى ) بر سبيل تنازع ( در حالى كه نامهاى نيكو و زيبا از آن خداست )  ( أُولئِكَ كَالْأَنْعامِ  جملهء معترضه و جواب سؤال مقدّر و يا عبارت بيان و توصيفى براى نكوهش آنان است .\r\nو تقييد به اين جمله براى دلالت بر نهايت مذمّت آنهاست .\r\nزيرا كه معقول و ديده‌ها و شنيده‌ها ، وقتى جهتى جز مظهر بودن و اسم بودن براى خدا نداشته باشد و در عين حال بيننده آنچه را كه ديدنى است و مدلول آن است نبيند ، اين معنى\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nنهايت كورى و غفلت او را مىسازد به خلاف وقتى كه داراى دو جهت ( ظاهر و باطن ) باشد .\r\nو معنى آيه اين است كه آنان دلهايى دارند كه از معقولات و مدركاتشان معقولات ديگر اخروى را نمىفهمند ، و از آنها به صفات الهى كه در آن به چشم مىخورد و ديده مىشود منتقل نمىشوند در حالى كه بيشتر آن معقولات و مدركات اسماء حسنى است و جهتى جز ارائه و نشان دادن خدا ندارند .\r\nزيرا كه آنها مختصّ به خدا هستند و دلالتى بر غير او ندارند و آنان به‌وسيله آنها غير خدا را درك مىكنند و اين نهايت كوردلى آنهاست .\r\nسپس بدان كه اسم اختصاصى به اسماء لفظى و مفاهيم ذهنى و آنچه كه مدلول به وضع و قرار داد است ندارد ، بلكه حقيقتا بر موجودات عينى اطلاق مىشود .\r\nزيرا حقيقت اسم چيزى است كه حكايت از غير بكند ، لفظى باشد ذهنى يا عينى ، چنان كه از ائمّه عليهم السّلام وارد شده است : ما اسماء حسنى هستيم ، و من اسم اعظم هستم و اسمى براى خدا بزرگتر از من نيست .\r\nالبتّه حسن اسم يا به سبب حسن دلالت آن يا حسن مدلولش مىباشد يا اصلا خودش خوب است با قطع نظر از جهت اسم بودن و دلالت آن ، مثلا آينه را كه در نظر بگيريم خوبى آينه يا از جهت خوب نشان دادن صورت است ( حسن دلالت ) يا از جهت اين است كه مرئى خوب است ( حسن\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nصورت يا حسن مدلول ) يا از جهت اين است كه خود آينه ذاتا خوب است ( حسن دالّ ) .\r\nپس موجودات عينى ، و معقولات ذهنى ، و اسماء لفظى همه و همه اسماء خدا هستند چنان كه در جاى خود بيان شد .\r\nو در هر چيزى براى او آيتى است كه دلالت مىكند بر اين كه او يكى است « 1 » و همهء موجودات به اعتبار دلالتش بر خدا نيكو و خوب است ، و لكن خودشان ذاتا و در دلالت متفاوت هستند ، و به همين اعتبار ، اولياى الهى به زيباتر بودن موصوف مىشوند .\r\nپس عقول كه با همه وجودشان حكايت از خدا و صفات و اسماء او مىكنند و آنها ملائكه مقرّبين هستند ، هم به اعتبار دلالتشان و هم به اعتبار ذات خودشان بهتر از نفوس مىباشند .\r\nو نفوسى كه از آنها به مدبّرات امر ، تعبير مىشود از جهت مجرّد بودنشان از مادّه و تقدّر ، بهتر و زيباتر از اشباح نورى هستند ، و اشباح نورى از جهت تجرّدشان از مادّه بهتر و زيباتر از مادّيات هستند ، و آن بهتر از اهل ملكوت سفلى است كه دار شياطين و اجنّه است ، و جهنّم اشقيا در آنجاست . و لكن مادّيّات و سفليّات از جهت محجوب بودنشان به حجاب مادّه و لوازم آن ، و تاريك بودنشان به سبب تاريكى مادّه گويى كه اصلا دلالت بر خدا ندارد ، و در ذات خودش نيكو نيست كه اگر آنها را اسماء غير حسن يا اسماء غير حسنى بنامند سزاوارتر است . اين\r\n\r\n\r\n","description":"","footnote":"\r\n( 1 ) و فى كل شىء له آية تدلّ على انّه واحد\r\n","page_name":" 485 ","page_number":485},
  {"content":"\r\n\r\nكه گفته شد بر حسب سلسلهء نزول بود ، و امّا بر حسب سلسله صعود .\r\nپس خاتم الانبياء صلّى اللّه عليه و آله بهترين اسم است با جهات سه‌گانه فوق الذكر ، ( حسن دلالت ، حسن مدلول ، و حسن دالّ ) كه اسمى بهتر از آن نيست ، سپس خاتم‌الاولياست و سپس ساير انبيا و اوليا با تفاوت مراتبى كه دارند .\r\nپس معنى آيه اين است : براى خدا اسماء مخصوص است كه آن اسماء دلالتى بر غير خدا ندارند ، و ذات آن اسماء نيز بهتر از غير آن اسماء است .\r\n فَادْعُوهُ بِها  پس خدا را با آن نامهاى نيكو بخوانيد . و چون امر به خواندن خداوند متعال نزد آنان مسلّم است به نحوى كه كسى شكّ نمىكند كه مأمورند كه خدا را بخوانند لذا غرض از اختصاص دادن دعا به اسماء حسنى تخصيص از جهت معتبر بودن مفهوم قيد در مثل اين مقام است ، پس گويا كه گفته است : خدا را بخوانيد به سبب اسماء حسنى نه با غير آن اسماء كه اصلا حسن ندارند يا حسن نيستند .\r\nچون دلالت اسماء لفظى الهى در همه وضعى است و مدلول در همه خدا و اسماء و صفات اوست لذا در ذات دلالت ، با هم مساوى هستند و تفاوت به حسن و عدم آن ، يا تفاوت به بهتر بودن و عدم آن متصوّر نيست ، و مقصود اين نيست كه اسمى از اسماء الهى بهتر از اسم ديگر او باشد .\r\nامّا اسماء نزولى كه مقام آنها فوق مقام بشر است ، و انسان\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nبا آنها سنخيّتى ندارد ، نمىتوان به آنها متوسّل شد ، و آن اسماء نيز نمىتواند مقصود از آيه باشد ، چه از جانب خدا امر به توسّل به چيز غير ممكن جائز نيست .\r\nپس باقى مىماند اين شقّ مسئله كه امر به خواندن خدا به توسّط اسماء بشرى صعودى مقصود مىباشد ، پس گويا كه خداى تعالى بعد از اعتبار مفهوم قيد چنين فرموده است : خدا را به وسيلهء اسماء حسناى او از افراد بشر بخوانيد ، آنان از جهت بشريّتشان از سنخ شما هستند ، و براى شما رسيدن به آنها ممكن است ، مانند انبياء و اوليا ، و خاتم همه كه در زمان شما حاضر است محمّد صلّى اللّه عليه و آله و سلّم و على عليه السّلام است ، پس به وسيلهء آن دو خدا را بخوانيد ، چنان كه قول خداى تعالى :  ( ادْعُوا اللَّهَ أَوِ ادْعُوا الرَّحْمنَ )  كه رحمان تفسير به آن دو شده است ، و خدا را با اسماء غير حسنى كه اشقيا و ائمهء جور هستند ، نخوانيد زيرا اينان در زمان شما كسانى هستند كه در مقابل محمّد صلّى اللّه عليه و آله و على عليه السّلام قرار گرفته‌اند .\r\nبنابراين قول خداى تعالى :\r\n وَ ذَرُوا الَّذِينَ يُلْحِدُونَ فِي أَسْمائِهِ  بيان مفهوم قيد و تأكيد آن است اگر معنى آن اين باشد كه ترك كنيد خواندن خدا را به سبب كسانى كه از اسماء حسنى عدول مىكنند ، مقصود از ( اسمائه ) اسماء حسنى است اگر اضافه براى عهد باشد مختصّ ( الّذين يلحدون ) باشد ، يا مقصود ، مطلق اسماء است اگر اضافه براى استغراق باشد ( به همهء موارد صدق مىكند ، كه برگشت آن\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nبه ( للّه الاسماء الحسنى ) مىباشد ) .\r\nاگر مقصود اين باشد كه ( از كسانى كه در اسماء خدا الحاد مىكنند اعراض كنيد و به آنها و اعراضشان نگاه نكنيد ) جمله آغازين مىشود نه تاكيد يعنى به آنها بر حسب مفهوم قيد متوسّل نشويد و به آنها و الحادشان نگاه نكنيد ، بلكه آنها را مانند معدومات و نابودشده‌ها قرار دهيد .\r\nمقصود از الحاد در اسماء ( اولياى خدا ) عدول از خود آن اسمهاست از آن جهت كه چون آنها اسم هستند ، عدول از آنها عدول از اسميّت آنها براى خداست .\r\nبه دنبال آن اين قول خدا :\r\n سَيُجْزَوْنَ ما كانُوا يَعْمَلُونَ  مناسب معنى دوّم است كه مىفرمايد :  ( وَ ذَرُوا الَّذِينَ يُلْحِدُونَ )  .\r\n وَ مِمَّنْ خَلَقْنا أُمَّةٌ يَهْدُونَ بِالْحَقِّ  و از آنانى كه آفريديم فرقه‌اى به حقّ هدايت مىيابند ، حقّ مضاف عبارت از ولايت است و نبوّت و رسالت صورت آن است ، چنان كه پيش از اين نيز ، بيان شد .\r\n وَ بِهِ يَعْدِلُونَ  ، ( يعدلون ) از عدالت است ( يعنى آنان اين‌گونه اجراى عدالت مىكنند ) . يا مقصود اين است كه آنان اشياء غير متعادل از قبيل قواى نفسهايشان را در مملكت وجود خويش متعادل و مساوى مىكنند . يا از آن قوايى كه در خارج وجودشان است ، بطور متعادل بهره‌مند مىشوند ، اين آيه در اخبار متعدّد به آل محمّد صلّى اللّه عليه و آله و پيروانشان تفسير شده است ، و\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nآن قرين و مقابل قول خداى تعالى است :  ( وَ لَقَدْ ذَرَأْنا لِجَهَنَّمَ )  و مناسب معادله اين بود كه بگويد :\r\n( و خلقنا للجنّة امّة يهدون ) و لكن چون مقام ، مقام وعيد است نه وعده ، مناسب اين است كه در جانب وعيد طول و تفصيل داده شود و در جانب وعده اجمال ، و لذا در جانب وعيد كلام را با ذكر اوصاف متعدّد براى اصحاب دوزخ بسط داد ، ولى براى اصحاب بهشت به همان مقدار اكتفا كرد و منتقل به تهديد و وعيد شد . و آن معطوف است بر جملهء ( ذرأنا ) به اعتبار مناسب معنى ، گويا كه گفته است :\r\n( و ممّن خلقنا امّة يستحقّون الجحيم ) يعنى از آنها كه آفريديم گروهى سزاوار دوزخند و اين مقابله دلالت مىكند بر اين كه قول خداى تعالى :  ( وَ لِلَّهِ الْأَسْماءُ الْحُسْنى )  از متعلّقات جمله‌هاى سابق است .\r\nترجمه و تفسير آيات 188 - 182\r\n\r\n[ سوره الأعراف ( 7 ) : آيات 182 تا 187 
  ]\r\nوَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ ( 182 ) وَ أُمْلِي لَهُمْ إِنَّ كَيْدِي مَتِينٌ ( 183 ) أَ وَ لَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلاَّ نَذِيرٌ مُبِينٌ ( 184 ) أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ فَبِأَيِّ حَدِيثٍ بَعْدَهُ يُؤْمِنُونَ ( 185 ) مَنْ يُضْلِلِ اللَّهُ فَلا هادِيَ لَهُ وَ يَذَرُهُمْ فِي طُغْيانِهِمْ يَعْمَهُونَ ( 186 )\r\nيَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nلا يُجَلِّيها لِوَقْتِها إِلاَّ هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلاَّ بَغْتَةً يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ وَ لكِنَّ أَكْثَرَ النَّاسِ لا يَعْلَمُونَ ( 187 )\r\n\r\nترجمه :\r\n( 7 / 187 - 182 )\r\nو آنان كه آيات ما را تكذيب كردند به زودى آنها را از جايى كه فهم نكنند ، به عذاب و هلاكت افكنيم\r\nو روزى چند به آنها مهلت دهيم كه همانا مكر و عقاب من بس شديد به آنها فرارسد ،\r\nآيا اين مردم فكر نكردند كه مصاحب آنها ( رسول خدا ) را اصلا جنوبى نيست بلكه او در كمال عقل و دانايى ترسانندهء خلق با بيانى روشن است ،\r\nآيا فكر و نظر در ملكوت آسمانها و زمين نمىكنند و در هر چه خدا آفريده است نمىنگرند ؟ و ( فكر نمىكنند ) كه شايد پايان عمر آنها نزديك باشد آنگاه به چه حديثى بعد از اين كتاب آسمانى ايمان خواهند آورد ؟\r\nهر كه را خدا گمراه ساخت هيچ كس راهنماى او نباشد و همين گمراهان را خدا در سركشى و گمراهيشان وامىگذارد تا در طغيان از حيرت و ضلالت بمانند ،\r\nاى رسول از تو احوال و ساعت قيامت را خواهند پرسيد كه چه وقت فرارسد پاسخ ده كه علم آن نزد ربّ من و خداى من است كسى جز او آن ساعت را ظاهر و روشن نتواند كرد ، شأن ( وقوع ) آن ساعت در آسمانها و زمين بسى سنگين و عظيم است و به طور ناگهانى به سراغ شما خواهد آمد ، از تو پرسند كه گويى كاملا به آن آگاهى بگو علم آن ساعت محقّقا نزد خداست و لكن اكثر مردم بر اين حقيقت آگاه نيستند .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nتفسير\r\n وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ  ( استدراج ) به معنى طلب صعود يا طلب نزول است ، اندك اندك و درجه به درجه و در اينجا مقصود طلب نزول است .\r\nاز امام صادق عليه السّلام « 1 » است : وقتى خداوند خير بنده‌اى را بخواهد به دنبال گناه او نقمت و عذابى را به او مىدهد و استغفار را به ياد او مىاندازد و اگر كيفر بنده‌اى را بخواهد در پى گناهش نعمتى به او مىدهد كه استغفار را فراموش كرده ، در گناهش بماند و آن قول خداست  ( سَنَسْتَدْرِجُهُمْ مِنْ حَيْثُ لا يَعْلَمُونَ )  يعنى هنگام گناه به علل نعمتهايى كه به او داده شده است آگاهى ندارد .\r\n وَ أُمْلِي لَهُمْ  از ( أملى له ) به معنى مهلت داد او را يا از ( املاه اللّه ) يعنى او را بهره‌مند ساخت كه دخول لام براى تقويت و اشعار به اين است كه مهلت يا بهره‌مندى مخصوص به آنهاست .\r\n إِنَّ كَيْدِي مَتِينٌ  عقاب ما طورى است كه ظاهر آن احسان و باطن آن مراتب نابودى است همان‌طورىكه بدى كردن از انسانها ضعيف است ، از جانب خدا تدريجى و چنان نرم نهفته است كه اصلا معلوم شخص نمىشود .\r\n أَ وَ لَمْ يَتَفَكَّرُوا  آيا محمّد صلّى اللّه عليه و آله و سلّم را انكار كردند و در اين\r\n\r\n\r\n","description":"","footnote":"\r\n( 1 ) تفسير الصّافى 2 : ص 256 . تفسير البرهان 2 : ص 53 / ح 1 . الكافى 2 : ص 452 / ح 1 ب 202 ( ط - دار الكتب الاسلامية )\r\n","page_name":" 491 ","page_number":491},
  {"content":"\r\n\r\nباره فكر و انديشه نكردند .\r\n ما بِصاحِبِهِمْ مِنْ جِنَّةٍ  كه گفتند : او مجنون است .\r\n إِنْ هُوَ إِلَّا نَذِيرٌ مُبِينٌ  در جايى كه انذار ( بيم دادن و آگاه كردن ) او آشكار است يا آشكاركننده اين است كه انذار او از جانب خداست .\r\n أَ وَ لَمْ يَنْظُرُوا  عطف بر  أَ وَ لَمْ يَتَفَكَّرُوا  يا عطف بر مقدّر است .\r\nيعنى آيا از نظر كردن ايستادند و نظر نكردند ؟\r\n فِي مَلَكُوتِ السَّماواتِ وَ الْأَرْضِ  در ملكوت آسمانها و زمين ، ملكوت هر چيزى باطن آن است .\r\nزيرا كه ملكوت مبالغه در مالكيّت است و باطن هر چيزى مالك ظاهر آن است ، مانند باطن انسان كه مسخّر ظاهرش مىباشد به نحوى كه نمىتواند اطاعت او نكند ، و باطن آسمانها كه تسخيركنندهء اجرام آن در حركات منظّم آن مىباشد و ملكوت زمين در عالم مثال است كه آن عالم ملكوت اعلى است .\r\nمقصود از نظر كردن در ملكوت آسمانها و زمين ، نظر كردن در دقايق حكمت‌هايى است كه در حركات منظّم آنها نهاده شده است كه كليّات و جزئيات نظام عالم بر آن مترتّب است ، و عاقل شكّ نمىكند كه آن حركات منظّم از ناحيه اجرام بدون علم و شعور نيست ، بلكه براى آن تسخير كننده‌اى عالم و با شعور و حكيم وجود دارد .\r\nآنگاه كه انسان اين مطلب را از آسمانها و زمين دانست ديگر در شناخت آخرت و شناخت خدا و صفات او و معرفت\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nمعاد توقّف نمىكند ، علّت امر به نگرش در آسمانها و زمين و آيات آن دو ، و آيات آفاق و انفس براى اين است كه نظركننده را به مدبّر و تسخيركننده و ملكوت آسمانها و زمين بكشاند .\r\n وَ ما خَلَقَ اللَّهُ مِنْ شَيْءٍ  و هر چيزى كه خداى تعالى آفريده و اسم شىء بر آن اطلاق مىشود و هرچه كه مىخواهد باشد نشانه‌اى از قدرت و حكمت خداى تعالى است .\r\n وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ  يعنى آيا نگاه نمىكنند در اين كه شايد اجل آنها نزديك شده باشد ، پس آماده مرگ باشند و بين چيزهايى كه در حين مرگ سود مىرساند و بين چيزهايى كه ضرر مىزند فرق بگذارند .\r\nعلّت بيان مطلب از آن رواست تا حقّ را ياد آورند ، چه تميز بين حقّ و باطل موجب رفع پرده و كورى شده به بصيرت و بينايى كمك مىكند .\r\n فَبِأَيِّ حَدِيثٍ بَعْدَهُ يُؤْمِنُونَ  پس به كدام گفتار بعد از ( اجل ) ايمان مىآورند ؟ چه ، بعد از اجل و مرگ حديثى نيست ، و ايمان هيچ كسى كه پيش از آن ايمان نياورده باشد ، به حالش سودى ندارد .\r\n مَنْ يُضْلِلِ اللَّهُ فَلا هادِيَ لَهُ  جواب و سؤالى است كه ناشى از گذشته است ، گويا كه گفته شده است :\r\nچرا پس از وضوح حقّ و يقين به مرگ ايمان نمىآورند ؟\r\n( جواب مىدهد : كسى را كه خدا به سبب اعمال ناشايستش گمراه كرد هيچ هدايتى براى او نيست ) .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n وَ يَذَرُهُمْ فِي طُغْيانِهِمْ يَعْمَهُونَ  پس بگذار در طغيان خويش متحيّر بمانند .\r\n يَسْئَلُونَكَ عَنِ السَّاعَةِ  از تو دربارهء ساعت مىپرسند .\r\nساعت در روايات ما به قيامت ، و به ظهور قائم ( عج ) و به هنگام مرگ تفسير شده است ، و در عالم صغير همهء اين‌ها به يك معنى بر مىگردد ، و آن اوّلين وقت مرگ است .\r\nزيرا كه هر كس بميرد قيامتش قائم ( بر پا ) شده است و قائم آل محمّد ( عج ) در حين مرگ بر مؤمن و كافر ظاهر مىشود ، و همچنين است در عالم كبير .\r\nزيرا كه انسان بعد از طىّ برزخ‌ها خوشبخت باشد يا بدبخت قيامت كبراى او بر پا مىشود .\r\nبراى مردن ديگرى كه قائم ( عج ) در آن هنگام ظاهر مىشود تمام‌تر و كامل‌تر از ظهور اوّل است و مردم محاسبه مىشوند ، و اهل بهشت در بهشت و اهل آتش در آتش داخل مىشوند .\r\nو قول خداى تعالى :  ( أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ )  دو بار ما را مىميراند و دو بار ما را زنده مىگرداند ، اشاره به همين دو ميراندن و دو زنده كردن است ، و لذا ميراندن را مقدّم آورده است .\r\nساعت به هر دو معنى قيامت و ظهور حضرت قائم ( عج ) از چيزهايى است كه خداوند هيچ يك از ملائكه‌هاى مقرّبين و انبياى مرسلين ، و اولياى كامل خودش را مطّلع نساخته است ، و\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nجز خدا كسى آن را نمىداند و به مقدارى كه مىخواهد مقدّم يا مؤخّر مىنمايد .\r\nپس هر كسى ادّعاى علم به وقت قيامت كند دروغگو است و در روايت آمده است كه خداوند لعنت كند كسانى را كه وقت قيامت را تعيين مىكنند .\r\nبلكه تحقيق اين است كه ساعت ، خارج از وقت و فوق وقت است ، و وقت زمانى براى آن نيست ، بلكه آن از ملكوت است و زمان از ملك است ، و تحديد ملكوت به ملك از غايت جهل و نادانى است .\r\nو لذا خداى تعالى به هر كسى از آن سؤال كند ، نسبت جهل و عدم علم را داده است .\r\n أَيَّانَ مُرْساها  يعنى قيامت چه وقتى خواهد بود ؟\r\n قُلْ إِنَّما عِلْمُها عِنْدَ رَبِّي  بگو : خداوند اين علم را براى خود انتخاب كرده است .\r\n لا يُجَلِّيها لِوَقْتِها إِلَّا هُوَ  وقتش را جز خدا كسى ظاهر نمىسازد .\r\n ثَقُلَتْ فِي السَّماواتِ وَ الْأَرْضِ  ( آن ساعت شأنش در آسمانها و زمين بسى سنگين و عظيم است ) . صغرى و كبرى حدود و تعيّنات را بر مىدارد ، و انيّت‌ها را مىميراند ، و حقّ را ظاهر و باطل را نابود مىكند ، و آسمانها و زمين و اهل آنها جز تعيّنات و انيّت‌هاى باطل چيزى نيست ، و برداشتن هيچ بار سنگينى ، سنگين‌تر از آن نيست كه خود شىء برداشته شود و\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nاثرى از آن باقى نماند .\r\n لا تَأْتِيكُمْ إِلَّا بَغْتَةً  بدون اين كه قبلا اثر و علامتى از آن بيايد ، ناگهان فرا مىرسد .\r\n يَسْئَلُونَكَ كَأَنَّكَ حَفِيٌّ عَنْها  در سؤال از تو اصرار مىورزند گويا كه تو هم در سؤال از قيامت بر ما اصرار مىكنى .\r\n قُلْ إِنَّما عِلْمُها عِنْدَ اللَّهِ  بگو قطعا فقط عملش نزد خداست ، اين سخن تأكيد در ردّ بر آنهاست .\r\n وَ لكِنَّ أَكْثَرَ النَّاسِ لا يَعْلَمُونَ  امّا بيشتر مردم نمىدانند كه علم به روز قيامت از چيزهايى نيست كه خداوند آن را به غير خودش بدهد ، و نمىدانند قيامت فوق وقت است و زمان يا بى آن ، به وقت ممكن نيست .\r\nترجمه و تفسير آيات 193 - 188\r\n\r\n[ سوره الأعراف ( 7 ) : آيات 188 تا 192 
  ]\r\nقُلْ لا أَمْلِكُ لِنَفْسِي نَفْعاً وَ لا ضَرًّا إِلاَّ ما شاءَ اللَّهُ وَ لَوْ كُنْتُ أَعْلَمُ الْغَيْبَ لاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ إِنْ أَنَا إِلاَّ نَذِيرٌ وَ بَشِيرٌ لِقَوْمٍ يُؤْمِنُونَ ( 188 ) هُوَ الَّذِي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ إِلَيْها فَلَمَّا تَغَشَّاها حَمَلَتْ حَمْلاً خَفِيفاً فَمَرَّتْ بِهِ فَلَمَّا أَثْقَلَتْ دَعَوَا اللَّهَ رَبَّهُما لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ ( 189 ) فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما فَتَعالَى اللَّهُ عَمَّا يُشْرِكُونَ ( 190 ) أَ يُشْرِكُونَ ما لا يَخْلُقُ شَيْئاً وَ هُمْ يُخْلَقُونَ ( 191 ) وَ لا يَسْتَطِيعُونَ لَهُمْ نَصْراً وَ لا أَنْفُسَهُمْ يَنْصُرُونَ ( 192 )\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n\r\nترجمه :\r\n( 7 / 192 - 188 )\r\nاى رسول ما به مردم بگو كه من مالك سود و زيان خويش نيستم مگر آنچه خدا بر من خواسته است اگر من از غيب جز آنچه به وحى مىدانم آگاه بودم بر خير خود هميشه مىافزودم و هيچ‌گاه زيان و رنج نمىديدم من نيستم مگر رسولى ترساننده و بشارت‌دهنده براى گروهى كه از اهل ايمانند ،\r\nاوست خدايى كه همهء شما را از يك تن آفريد و از او نيز جفتش را پديد آورد ، تا به او انس و آرام گيرد پس چون با او خلوت كرد بارى سبك برداشت پس آن بار چندى در رحم زيست ، تا سنگين شد كه آنگاه هر دو ( پدر و مادر ) خدا را خواندند كه اى پروردگار ما اگر بر ما فرزندى صالح عطا كردى بر اين نعمت البتّه از سپاسگزاران تو خواهيم بود ،\r\nامّا چون به آن پدر و مادر ، فرزندى صالح عطا شد ( عمل خودشان را در اين موهبت الهى مؤثر دانستند ) و براى خدا در اين نعمت كه به آنان بخشيده بود شريكانى قائل شدند ، در صورتى كه خداى تعالى برتر است از آنچه مشركان گويند ،\r\nآيا آن چيز را كه هيچ موجودى را خلق نتواند كرد و خود مخلوق خداست شريك خدا مىنمايند .\r\nدر صورتى كه آنها نه هرگز به مشركان و نه به خود ، يارى توانند كرد .\r\n\r\nتفسير\r\n قُلْ لا أَمْلِكُ لِنَفْسِي نَفْعاً وَ لا ضَرًّا  بگو من مالك نفع و ضرر خويش نيستم ، بنابراين من اطّلاعى از غيب ندارم ، و اين كلام ، بيزارى جستن از انانيّت و اقرار به عجز و عبوديّت است\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nچنان كه آن شأن كسى است كه عارف به ربوبيّت باشد ، و كنايه از نفى علم غيب از خودش به صورت مطلق مىباشد ، و اين اشاره به عجز در قوّهء عمّاله و جهل در قوّهء علّامه بر حسب تنزّل به مقام بشريّت است ، و آنچه كه از او از قبيل قدرت و علم به غيب ظاهر مىشود ، بر حسب جنبهء ملكوتى است كه از عالم ربوبيّت است .\r\n إِلَّا ما شاءَ اللَّهُ  مگر آنچه را كه خدا بخواهد مرا بر ظاهرش مالك گرداند و معنى پنهانى آن را به من بياموزد .\r\n وَ لَوْ كُنْتُ أَعْلَمُ الْغَيْبَ  و اگر از غيب آگاه بودم . تصريح به چيزى است كه به صورت كنايه نفى شده بود تا هم تأكيد باشد و هم تحقيق مطلب با برهان حسّى ، بنا بر گمان آنها ، چون آنها چيزى را خير نمىدانند مگر آنچه را از اعراض دنيوى كه به گمان خود خير مىپندارند .\r\n لَاسْتَكْثَرْتُ مِنَ الْخَيْرِ  بر وسعت در مال و صحّت و سلامت خود مىافزودم ،  وَ ما مَسَّنِيَ السُّوءُ  و آفت در مال و جان ، برايم وجود نداشت .\r\n إِنْ أَنَا إِلَّا نَذِيرٌ  من جز ترسانندهء كافرين نيستم ( نذير ) به قرينه ، مقابل ( بشير ) است مقيّد بودن آن به مؤمنين ، يا بدون قيد ، چنان كه ظاهرش اقتضا مىكند ، به كار مىرود . يا مقصود اين است كه من ترسانندهء مؤمنين هستم از جهت اين كه ممكن است نفس آنها ، آنان را به كفر كشاند ، و ترسانندهء كافرين از جهت كفرشان هستم .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n وَ بَشِيرٌ لِقَوْمٍ يُؤْمِنُونَ  همهء شئون را از خودش نفى كرد و انذار و تبشير را براى خودش اثبات كرد ، كه نامش از امر خداست ، گويا كه گفته است : هيچ شأنى براى من نيست جز امر خدا و آن نهايت توحيد از جهت فعل و صفت است .\r\nخداى تعالى پس از ذكر معنى فوق از رسول خدا صلّى اللّه عليه و آله و سلّم كه اساس توحيد مىباشد ، شريك بودن آدم و حوّا در مخلوق بودن را بيان داشت زيرا اگر آدم را غير از مخلوقات بدانيم شرك آورده‌ايم ، و آن با توحيد خداى عالم منافات دارد كه پايين‌تر از توحيد افعال و صفات است ، و اين بدان جهت است كه فضل رسول خدا صلّى اللّه عليه و آله و سلّم را اظهار كرده و اولاد آدم و حوّا را از شرك در عبوديّت ( شرك عبادى ) كه قبيح‌ترين شرك در الهيّت و مستلزم آن است ذمّ نمايد .\r\nو لذا فرمود :\r\n هُوَ الَّذِي خَلَقَكُمْ مِنْ نَفْسٍ واحِدَةٍ  او خدايى است كه همه شما را از نفس واحدى خلق كرد ، خداوند با نعمت وجود و اثبات توحيد در عبادتش بر بندگان منّت گذاشته ، و لذا آنها را بر اشراك توبيخ نمود به اين دليل كه آنچه را كه شريك قرار داده‌اند نمىتواند چيزى را بيافريند .\r\n وَ جَعَلَ مِنْها زَوْجَها لِيَسْكُنَ إِلَيْها  و از سنخ خودش همسر آفريد ، البتّه وقتى كه مرد همسرش را از سنخ خودش ببيند با آن آرامش پيدا مىكند ، و مذكّر آوردن ضمير ( يسكن ) به لحاظ معنى است ، و ممكن است مقصود از ( نفس واحدة ) حوّاء\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nباشد ، و معنى  ( جَعَلَ مِنْها زَوْجَها )  يعنى از سنخ حوّاء همسرش را قرار داد و آن دو ( آدم و حوّا ) در عالم كبير هستند امّا در عالم صغير آن دو در جهت عقلى و نفسى براى انسان هستند و عبارتند از دو جهت نازلهء عقل در عالم صغير . « 1 »  فَلَمَّا تَغَشَّاها حَمَلَتْ حَمْلًا خَفِيفاً  پس چون آدم با حوّا ( عقل با نفس ) هم بستر شد حوّا ( نفس ) بار سبكى احساس كرد زيرا اثر سنگينى حمل هنوز ظاهر نشده بود .\r\n فَمَرَّتْ بِهِ  سپس حمل استمرار پيدا كرد .\r\n فَلَمَّا أَثْقَلَتْ  تا اين كه رفته رفته به علّت حمل سنگين شد .\r\n دَعَوَا اللَّهَ رَبَّهُما لَئِنْ آتَيْتَنا صالِحاً  آنگاه خدا را در نفس و بدن خواندند كه اگر فرزندى صالح ( انديشه پاك كه حاصل عقل و نفس است ) به ما عطا كنى .\r\n  لَنَكُونَنَّ مِنَ الشَّاكِرِينَ فَلَمَّا آتاهُما صالِحاً   از شاكران خواهيم بود ، اين مطلب منّت ديگرى بر آدم و حوّاست كه به آنها فرزندى صالح داد ، امّا :\r\n جَعَلا لَهُ شُرَكاءَ فِيما آتاهُما  نعمت را تبديل به كفران و وعده را تبديل به خلاف نمودند ( عمل خودشان را در اين موهبت الهى مؤثّر و عامل اصلى دانستند و كودك را نتيجه آميزش زن و شوهر دانستند و در اين امر در آنچه كه به آنها داده\r\n\r\n\r\n","description":"","footnote":"\r\n( 1 ) تفسير الصّافى 2 : ص 209 - تفسير القمى 1 : ص 202 .\r\n","page_name":" 500 ","page_number":500},
  {"content":"\r\n\r\nشده بود براى خدا شريك قرار دادند ) .\r\nبدان كه براى اشراك به خدا مراتب متعدّدى است :\r\n1 . شرك آوردن به خدا در وجوب وجودش مانند شرك آوردن بيشتر ثنوىها كه قائل به دو مبدأ قديم براى عالم هستند كه آن را نور و ظلمت يا يزدان و اهريمن مىنامند . « 1 » 2 - شرك آوردن در الهيّت مانند شرك آوردن بعضى از ثنوىها كه قائل به يكى بودن قديم و واجب الوجود هستند ، يا اين كه اهريمن يا ظلمت مخلوق اوست و لكن اهريمن نيز در عالم داراى الهيّت است ، و همه شرور از اوست نه از خدا .\r\n3 - اشراك در عبادت ، مانند اشراك بيشتر صابئىها و اشراك وثنىها ( بت‌پرستان ) و گوساله‌پرستان و غير آنها از كسانى كه غير خدا از مخلوقاتش را عبادت مىكنند تا بدان وسيله به خدا نزديك شوند .\r\n4 - شرك آوردن در وجود ، مانند شرك آوردن اكثر مردم جز اندكى از آنها كه در وجود جز موجودات متكثّر را كه هر يك با ديگرى و همه با خدا متقابل هستند نمىبينند .\r\n5 - شرك آوردن در طاعت ، مانند شرك آوردن كسى كه در طاعت انبيا و اوليا و جانشينان آن دو طاعت غير آنها را شريك قرار مىدهد از قبيل طاعت ائمّهء جور و علماى سوء و پادشاهان و امرا و حاكمان .\r\n\r\n\r\n","description":"","footnote":"\r\n( 1 ) ثنويّت ، افكار . . . .\r\n","page_name":" 501 ","page_number":501},
  {"content":"\r\n\r\n6 - شرك آوردن در محبّت ، مانند شرك آوردن كسى كه در محبّت خدا و جانشينانش غير او را شريك مىكند ، شرك در محبّت وقتى است كه يا خواستگاه آن هم الهى و هم نفسانى باشد ، يا غايت آن هر دوى آنها باشد .\r\n7 - شرك آوردن در ولايت شديدترين و بزرگترين اقسام شرك است كه در بيعت خاصّ و لوى يا بيعت عامّ نبوى با نبىّ يا ولىّ وقت ديگرى را شريك كند يا به نبوّت كسى كه نبىّ نيست يا ولايت كسى كه داراى ولايت نيست اذعان داشته باشد ، پس مقصود از خداى تعالى :  ( وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ )  يكى از معانى سابق است به جز سه معنى اوّل .\r\nو همهء اين معانى كه ذكر شد غير از كفر به خدا در هر مرتبه هست ، چه كفر به خدا اقتضا مىكند كه نظر از خدا قطع گردد و مستقلّا به غير خدا نظر شود . و آنچه كه در اهل عالم كبير جريان دارد در اهل عالم صغير بدون فرق جريان پيدا مىكند .\r\nو معانى شرك آوردن غير از سه معنى اوّل و غير از معنى اخير در صورتى اينجا مىشود اعتبار كرد كه مقصود اين باشد كه آدم و حوّا حقيقتا براى خدا شريكانى قرار داده باشند چنان كه در خبر است ، و شرك آنها شرك طاعت است نه شرك عبادت ، و در حديث است :\r\n( جعلا للحارث نصيبا فى خلق اللّه ) « 1 »\r\n\r\n\r\n","description":"","footnote":"\r\n( 1 ) تفسير الصّافى : ج 2 ، ص 209 - تفسير القمى 1 : ص 202\r\n","page_name":" 502 ","page_number":502},
  {"content":"\r\n\r\nاين حديث مناسب شرك در محبّت است به يكى از معانى آن .\r\nو قول خداى تعالى :  ( شارِكْهُمْ فِي الْأَمْوالِ وَ الْأَوْلادِ )  مناسب اين شرك و شرك در طاعت است .\r\nو اگر مقصود اين باشد كه اولاد آدم شريكانى براى خدا در آنچه كه به آنها داده‌اند و شرك آوردن نسبت به آدم و حوّا ، مجازى باشد چنان كه در خبر است ، و آن را قول خداى تعالى :\r\n ( فَتَعالَى اللَّهُ عَمَّا يُشْرِكُونَ )  به صيغهء جمع تأكيد مىكند در اين صورت ممكن است جميع اقسام شرك را در اينجا اعتبار نمود . و نسبت شرك به اولاد آدم و حوّا يا به طريق مجاز در حذف است .\r\nبدين‌گونه كه فاعل ( جعلا ) لفظ ( اولادهما ) بوده كه مضاف حذف شده و مضاف اليه جاى آن را گرفته ، يا اين كه به طريق مجاز در حكم است بدين نحو كه اولاد محكوم عليه باشند ، ولى نسبت به آدم و حوا به اين اعتبار داده شده است كه پيروان و فرزندان ، مانند اجزاى يك بدن هستند .\r\nيا اين كه نسبت به اولاد به اعتبار اين است كه از لفظ ( صالحا ) جنس اراده شود كه در اين صورت شامل مذكّر و مؤنّث مىشود ، و ضمير ( جعلا ) به اعتبار هر دو صنف چنان كه در خبر است به صالحا بر مىگردد .\r\nپيش از اين دانسته شد كه خداوند خالق است و خالق با مخلوق مساوى نمىتواند باشد از اين رو ( فاء ) آورد ، كه دلالت بر سبب بخشى و حكم اصل بر فرع باشد ، لذا فرمود :\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n فَتَعالَى اللَّهُ عَمَّا يُشْرِكُونَ  يعنى از كسى كه به او مشرك مىشود يا از شرك آوردن آنها ، خداوند بس بالاتر و برتر است .\r\n أَ يُشْرِكُونَ ما لا يَخْلُقُ شَيْئاً وَ هُمْ يُخْلَقُونَ  سرزنش آنان به وجه ديگرى است ، زيرا كه توبيخ اوّل به اعتبار اين است كه شأن خالق منعم اين است كه به يكتايى ستوده شود و با او به غير او نظر نشود بدون اعتبار وصفى براى شريك ، ولى توبيخ دوّم به اعتبار اين است كه چيزى نمىتواند بيافريند بلكه خود مخلوق و آفريده شده است و شايسته نيست كه شريك خالق قرار داده شود .\r\n وَ لا يَسْتَطِيعُونَ لَهُمْ نَصْراً وَ لا أَنْفُسَهُمْ يَنْصُرُونَ  نه مىتوانند مشركان را يارى دهند و نه به خودشان يارى رسانند .\r\nترجمه و تفسير آيات 199 - 193\r\n\r\n[ سوره الأعراف ( 7 ) : آيات 193 تا 198 
  ]\r\nوَ إِنْ تَدْعُوهُمْ إِلَى الْهُدى لا يَتَّبِعُوكُمْ سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ ( 193 ) إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ ( 194 ) أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها قُلِ ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ ( 195 ) إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ ( 196 ) وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا أَنْفُسَهُمْ يَنْصُرُونَ ( 197 )\r\nوَ إِنْ تَدْعُوهُمْ إِلَى الْهُدى لا يَسْمَعُوا وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ ( 198 )\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nترجمه :\r\n( 7 / 198 - 193 )\r\nو اگر آنها را به راه هدايت بخوانيد از شما مؤمنان پيروى نخواهند كرد . پس خواندن و نخواندن آنها را به راه هدايت براى شما يكسان است ،\r\nغير خدا هر آن‌كس را كه شما مىخوانيد در حقيقت همه مثل شما ( بندگانى فانى و محتاج ) هستند ؛ اگر در دعوى خود راست گوييد از آنها بخواهيد تا حوائج و مشكلات شما را روا كنند ،\r\nدر صورتى كه آن بتان را نه پايى است كه بدان راه پيمايند و نه دستى است كه از آستين قدرت بيرون آرند نه چشم و گوش كه با آن ببينند و بشنوند . ( اى رسول ما به مشركان ) بگو : شريكان باطل خود را بخوانيد و هر حيلت كه مىتوانيد با من به كار بريد بىآنكه مرا مهلت دهيد .\r\nمرا دوست و ياور به حقيقت خدايى است كه اين كتاب را فرستاده و او ياور نيكوكاران است ،\r\nآنهايى را كه شما مىخوانيد هيچ يك جز خدا نه تنها قدرت بر يارى شما ، بلكه قدرت بر يارى خود را ندارند ،\r\nو اگر آنها را به راه هدايت بخوانيد نخواهند شنيد اى رسول تو مىبينى كه آنها در تو مىنگرند ولى ( حقّ را ) نمىبينند .\r\n\r\nتفسير\r\n وَ إِنْ تَدْعُوهُمْ إِلَى الْهُدى لا يَتَّبِعُوكُمْ  و اگر آنها را به راه راست دعوت كنيد از شما پيروى نمىكنند .\r\nاوصاف شريك و بت را ، با ملاحظهء ترتّب در ذمّ از پست تا پست‌تر و پست‌ترين ذكر نمود ، چنان كه راه مبالغهء در ذمّ همين است .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nبنابراين معنى  إِنْ تَدْعُوهُمْ إِلَى الْهُدى  چنين مىشود كه به هدايتى كه شما آنها را بخوانيد فايده‌اى ندارد تا چه برسد به اين كه ديگران آنها را به هدايت بخوانند .\r\n سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ  براى آنها يكسان است چه آنها را بخوانيد و يا خاموش باشيد يعنى آنچه كه شريك خالق قرار داده مىشود بايد خالق باشد ، پس اگر خالق نباشد لااقلّ بايد مخلوق باشد ، و اگر مخلوق شد لا اقلّ بايد ناصر و ياور عبادت‌كنندگان باشد ، پس اگر نتوانستند عبادت‌كنندگانش را ياور باشند بايد خودشان را ياور باشند ، پس اگر توانستند خودشان را در دعوت به هدايت يارى كنند بايد از شما پيروى كنند و اگر از شما پيروى نكردند بايد بتوانند بين دعوت‌كننده و غير او را تميز بدهند و اگر هيچ‌كدام از اين‌ها نشد ، شرك آوردن او چيزى جز حماقت و سفاهت مشرك نيست .\r\n إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ  آنهايى را كه غير از خدا مىخوانيد مخلوقاتى چون خود شما هستند . و حدّ اقل معبود اين است كه عبد نباشد .\r\n فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ  و حدّ اقل اين است كه چون بخوانيدشان بشنوند و دعاى شما را استجابت كنند . اگر راست مىگوييد كه آنها خدايان شما هستند .\r\n أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها  آيا آنان پايى دارند كه حد اقلّ مانند شما راه بروند يا دستى كه قدرتى باشد ، يا چشمى\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nكه ببيند ، يا گوشى كه بشنود ،  قُلِ  بعد از اتمام توبيخ و رسوا كردن از باب مبارز طلب كردن به آنها بگو :\r\n ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ  اين بتها را كه شريكان خدا قرار داده‌ايد بخوانيد و به هر نوع حيله‌اى كه مىخواهيد دربارهء من به كار بريد و مهلتم ندهيد كه من با وجود نهايت ضعف شما و شريكانتان و قوّت پروردگارم و حفظ و يارى او ، از شما و شركائتان باكى ندارم .\r\n إِنَّ وَلِيِّيَ اللَّهُ الَّذِي نَزَّلَ الْكِتابَ  زيرا ولىّ من خدايى است كه اين كتاب را نازل كرده است و مقصود از كتاب چنان كه دانستى كتاب معهود معروف است ، و آن كتاب نبوّت است ، و قرآن صورت آن است .\r\n  وَ هُوَ يَتَوَلَّى الصَّالِحِينَ وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا أَنْفُسَهُمْ يَنْصُرُونَ   و تنها او شايستگان را سرپرستى مىكند و آن كسانى كه غير از او را مىخوانند ، آنها توان يارى شما و خودشان را ندارند . چون به مبارزه طلب كردن به اعتبار قوّت خدا و ضعف شركا بود آن را به آن علت قرار داد .\r\nپس عبارت  ( الَّذِينَ تَدْعُونَ مِنْ دُونِهِ )  عطف بر مدخول ( إنّ ) است . و تكرار به اعتبار تعليل ( بيان علّت ) ، و مطلوب بودن در مقام مبالغه در ذمّ است .\r\n وَ إِنْ تَدْعُوهُمْ إِلَى الْهُدى لا يَسْمَعُوا وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ  اى پيامبر اگر آنها را به هدايت بخوانى نمىشنوند و مىبينى كه به تو نگاه مىكنند ولى حقيقت تو را نمىبينند . اين كه خطاب را از آنها به محمّد صلّى اللّه عليه و آله برگردانيد از اين\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nرواست كه پس از آنكه وقاحت و سفاهت آنها ظاهر شد ديگر تخاطب و گفتگو با آنها شايسته نيست .\r\nترجمه و تفسير آيات 206 - 199\r\n\r\n[ سوره الأعراف ( 7 ) : آيات 199 تا 206 
  ]\r\nخُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ ( 199 ) وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ ( 200 ) إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ ( 201 ) وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ ( 202 ) وَ إِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها قُلْ إِنَّما أَتَّبِعُ ما يُوحى إِلَيَّ مِنْ رَبِّي هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ ( 203 )\r\nوَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ ( 204 ) وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ ( 205 ) إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ ( 206 )\r\n\r\nترجمه :\r\n( 7 / 206 - 199 )\r\nاى رسول ما طريقه عفو و بخشش پيش گير و به نيكوكارى امر كن و چنانچه نپذيرند از مردم نادان روى بگردان ،\r\nو چنانچه بخواهد از طرف شيطان در تو وسوسه‌اى پديد آيد به خدا پناه بر كه او به حقيقت شنوا و داناست ،\r\nچون پرهيزكاران را از شيطان ، وسوسه و خيالى به دل فرارسد همان‌دم خدا را به ياد آرند و همان لحظه بصيرت و بينايى پيدا كنند\r\nو شياطين جنّ و\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nانس برادرانشان را به راه گمراهى مىكشند و هيچ در گمراه كردن بدكاران قصور نمىكنند ،\r\nو هر زمان كه تو اى رسول آيتى بر آنها نياورى بر تو اعتراض كنند كه چرا آيتى فراهم نساختى بگو من جز از وحى خدا از چيزى پيروى نمىكنم ، اين آيات قرآن از جانب پروردگار شما براى گروهى كه ايمان آورند مايهء بصيرت و هدايت و رحمت است .\r\nو چون قرآن قرائت شود همه گوش بدان فرا دهيد و سكوت كنيد تا حقايق و نصايح قرآن را بفهميد ، باشد كه مورد رحمت حقّ واقع شويد .\r\nخداى خود را با تضرّع و پنهانى و بىآنكه آواز بركشى در دل خود در صبح و شام ياد كن و از غافلان مباش ،\r\nارواح فرشتگان كه در حضور پروردگار تو هستند هيچ‌گاه از بندگى خدا سركشى نكنند و پيوسته به تسبيح و تنزيه ذات احديّت و به سجدهء او مشغولند .\r\n\r\nتفسير\r\n خُذِ الْعَفْوَ  عفو را از آن جهت كه اتّصاف به آن مشكل است به وحشى فرارى تشبيه كرده است كه بايد آن را گرفت ، لذا كلمه ( اخذ ) از باب استعاره « 1 » ، تخييلى و ترشيحى آورده شده است .\r\nمقصود از عفو أعمّ از صفح است ( به معناى نظر كردن بر احوالشان ) كه آن دو مانند لفظ فقراء و مساكين است كه هرگاه جمع شوند به دو معناست و هرگاه جدا استعمال شوند به يك معنى به شمار مىروند .\r\n\r\n\r\n","description":"","footnote":"\r\n( 1 ) دربارهء استعاره و اقسام آن در جلد دوّم شرح كافى داده شده است .\r\n","page_name":" 509 ","page_number":509},
  {"content":"\r\n\r\n وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  و به كارهاى پسنديده فرمان ده و از جاهلان دورى كن .\r\nچون مورد عفو و مأمور به معروف شخص خاصّى نيست مفعول ساقط شده است ، به خلاف اعراض ( دورى كردن ) كه چون مخصوص جاهل است لذا به مفعول مقيّد شده است .\r\nو در خبر گاهى عفو به گذشت و بخشش در افعال و اخلاق و اموال تفسير شده است و آن از گستردگى وجوه قرآن است .\r\nبدان كه اين سه ( عفو ، امر به معروف ، اعراض از جاهل ) از امّهات اخلاق معاشرت و نتايج امّهات اخلاق زيباى نفسانى است .\r\nزيرا كه معاشر يا دشمن است و بدكار ، يا دوستدارى است كه به تو روى مىكند و يا جاهلى است كه نه دشمن است و نه به سوى تو روى مىآورد .\r\nبطور كلى آداب حسن معاشرت بسته به رفتار با دشمن است در ترك مقابله با بدى او و انتقام نگرفتن . اين شيوهء رفتارى عفو است ، و خالى كردن قلب از ياد آورى كار بد او ( صفح ) است ، و هر دوى آنها از نتايج شجاعت و عفّت و حكمت است كه آنها از امهات خصلتهاست .\r\n( شجاعت حدّ وسط ترس و بىباكى ، و عفّت حدّ وسط بىحالى و شهوت است ) ترسو نمىتواند انتقام را ترك كند ، و اگر احيانا ترس او مانع از انتقامش شود ، صفح براى او ممكن\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nنيست ، و شخص بىباك و نترس انتقام را هرگز ترك نمىكند ، و امّا خصلت عفّت ، شخص عفيف را از موافقت كردن با نفس منع مىكند ، به خلاف آدم پست و فرومايه كه پذيراى حكم نفس است .\r\nامّا حكيم در ترك انتقام ، در دنيا راحتى مىبيند و در آخرت به درجهء و الا مىرسد و شكستن شدّت عناد معاند ، و جذب محبّت و عدالت نيز كه يكى از امهات خصائل است ، همين امر را اقتضا مىكند .\r\nزيرا كه خلاصه و كلّ عدالت ، دادن حقّ هر صاحب حقّى است ، و حقّ نفس موافقت كردن با حكم عقل است ، و حقّ بدكار ، اصلاح اوست ، تا بدكردارى را ترك كند ، نه انتقام گرفتن از او ، كه در بدى و بد كردن او بيفزايد .\r\nو آداب معاشرت با روىآورندهء محبّ در ارادهء خير او كه در هر حال و اراده خير او به اين است كه خود و نفسش را وانگذارد بلكه معروفش را به او بشناساند و او را به آن امر كند ، و آن از نتايج حكمت و عدالت است .\r\nو از آداب معاشرت با جاهل ، كه قابل خير نيست اين است كه با او معارضه نكند ولى سخن گفتن درباره خير را نسبت به او ترك نكند و آن نيز از نتايج حكمت و عدالت است .\r\nدر خبر است : خداوند پيامبرش را به مكارم اخلاق امر كرده است و در قرآن آيه‌اى جامع‌تر از اين براى مكارم اخلاق نيست .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n وَ إِمَّا يَنْزَغَنَّكَ مِنَ الشَّيْطانِ نَزْغٌ  و چون ترا شيطان يا فريب‌دهنده ، يا وسوسه‌كننده فريب دهد يا وسوسه كند ، يا مقصود از ( نزغ ) اغراء و وسوسه است ، و نتيجهء آن اين است كه تو را بر انتقام بدكار و ترك نصيحت محبّ و معارضه با جاهل تحريك كند .\r\n فَاسْتَعِذْ بِاللَّهِ إِنَّهُ سَمِيعٌ  به خدا پناه بر ، كه خدا شنواى استعاذهء تو يا وسوسه شيطان است اگر چه امر پنهان قلبى باشد .\r\n عَلِيمٌ  به عاقبت آنچه كه تو را به آن امر مىكند ، يا به چگونگى دفع وسوسهء شيطان داناست .\r\n إِنَّ الَّذِينَ اتَّقَوْا  يعنى آنان كه خواستند از وسوسهء شيطان پرهيز كنند ، يا كسانى كه از موالات و دوستى شيطان پرهيز نمودند ، يا تقواى حقيقى را كه از ولايت على عليه السّلام و بيعت خاصّ ولوى حاصل مىشود پيشهء خود ساختند . هر يك از معانى كه مقصود باشد به هر حال و به هر علّت امر به استعاذه است .\r\n إِذا مَسَّهُمْ طائِفٌ مِنَ الشَّيْطانِ تَذَكَّرُوا  يعنى آنگاه كه به آنان خطور ذهنى يا وسوسه‌اى از شيطان برسد به ذكر حق بپردازند .\r\nزيرا كه انسان به ندرت از وسوسهء خيال جدا مىشود ، پس گويا كه وسوسه و خيال بر آنان احاطه دارد و بر گرد آنها مىچرخد ، يا اين كه طواف‌كننده و شيطانى از جانب ابليس بر او احاطه دارد ، و يا خيالى ( خيال منفى ) بر او چيره شده است ( زيرا\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nكلمهء طائف از مصدر طيف به معنى خيال نيز آمده است ) به هر حال قبل از هجوم اين گونه خيالات و وسوسه‌ها اوامر خداى تعالى و نواهى او را به ياد آوردند ، يا خود را به ذكرى كه از ولىّ امرشان گرفته‌اند مشغول دارند ، يا به فكرى كه از ذكر مأخوذ حاصل مىشود كه آن مثال شيخ آنها مىباشد ، توجّه نمايند .\r\n فَإِذا هُمْ مُبْصِرُونَ  آنها سوء عاقبت وسوسه و خيال را ديدند ، يا وسوسه‌اى را كه از شيطان بود ديدند ، يا جذب شدن وسوسه‌كننده به مراتب پست را ديدند ، يا ديدند كه وسوسه‌كننده شيطان است و از جانب ابليس وسوسه مىكند .\r\n وَ إِخْوانُهُمْ  در حالتى كه برادرانى كه پرهيزكارى مىكنند و يا از همراهان شيطان‌هاى انسانى خود پرهيز مىنمايند .\r\n يَمُدُّونَهُمْ فِي الغَيِّ  و متوجّه هستند كه آن وساوس چگونه آنها را وادار به مخالفت امر مىكنند .\r\n( يمدّون ) از ( مدّ ) به معنى جذب يا از مدد است ، و ( يمدّونهم ) از امداد ( باب افعال ) نيز خوانده شده است ، مقصود اشاره به قوّهء يادآورى و تذكّر است به نحوى كه صاحبش را از گمراهى باز مىدارد ، چه شيطان جنّ او را اغوا كند ، يا شياطين انس او را جذب كرده و به گمراهيش كمك كنند .\r\n ثُمَّ لا يُقْصِرُونَ  و در جذب يا امداد كوتاهى نكنند .\r\n وَ إِذا لَمْ تَأْتِهِمْ بِآيَةٍ  يعنى اگر نشانه‌هاى پيشنهادى آنها را نياورى ، يا آيه‌اى از قرآن دربارهء احكام آنها هنگام درخواست\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nآنان نياورى .\r\n قالُوا  پيشنهادكنندگان يا پرهيزكنندگان از جهت اين كه مشتاق ايمان آوردن كافران بودند .\r\nگفتند :\r\n لَوْ لا اجْتَبَيْتَها  چرا نشانه‌هاى پيشنهاد شده را اختيار نكردى ؟\r\n قُلْ إِنَّما أَتَّبِعُ ما يُوحى إِلَيَّ مِنْ رَبِّي  بگو من از جانب خودم نشانه و معجزهء پيشنهادى شما يا آيه‌اى دربارهء احكام شما اختيار نكردم ، فقط از آنچه كه از جانب خداوند به من وحى مىشود پيروى مىكنم .\r\n هذا  اين قرآن ، يا آنچه كه ذكر شده است از قول خداست : كه فرمود بر آنها بخوان و آن از جمله گفتارهايى به رسول خدا صلّى اللّه عليه و آله و سلم است ، يا كلامى است كه بر مبناى وحى از طرف خداوند به پيغمبر صلّى اللّه عليه و آله و سلم ابلاغ شود .\r\n بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ  بصائر جمع بصيرت است يعنى آيات قرآن از جانب پروردگارتان براى گروهى كه ايمان مىآورند مايهء بصيرت و هدايت و رحمت است .\r\n وَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ  يعنى وقتى امامى كه مورد وثوق است ، در نماز قرآن مىخواند ( حمد و سوره را مىخواند ) و شما به او اقتدا كرده‌ايد ، ساكت باشيد چنان كه در بعضى اخبار است ، يا مقصود اين است كه امام\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nدر نماز حمد و سوره بخواند چه مورد وثوق باشد يا نباشد .\r\nيا مقصود اين است كه وقتى قرآن خوانده مىشود به صورت مطلق بدون قيد ، خواه قارى امام باشد يا غير امام ، خواه شما به او اقتدا كرده باشيد يا نه ، و قارى قرآن در حال نماز باشد يا غير نماز ، و خواه شما در حال نماز باشيد يا نباشيد ، بايد سكوت كنيد و گوش فرا دهيد باشد كه مورد رحمت قرار گيريد ، چنان كه در بعضى از اخبار آمده است .\r\nو وجه جمع بين اخبار بدين ترتيب است كه بگوييم اگر قارى قرآن امام مورد وثوق باشد و مستمع در نماز اقتدا كرده باشد در اين صورت در وجوب سكوت مستمع مبالغه شده است ، و در غير اين صورت مبالغه در وجوب نشده است .\r\nيا اين كه در صورت اوّل واجب و در بقيّه موارد مستحبّ است چنان كه اهل فتوا به آن قائل شده‌اند .\r\nو وجه اختلاف اخبار در باب كسى كه به مخالف اقتدا كرده است كه گاهى از قرائت نهى شده و گاهى به آن امر شده بر حسب اختلاف احوال اشخاص است نسبت به امكان مخفى كردن قرائت از مخالفين و عدم آن .\r\n وَ اذْكُرْ رَبَّكَ  پروردگارت را به ياد آر ربّ مضاف يا مطلق عطف بر قول خداى تعالى  ( قُلْ إِنَّما أَتَّبِعُ ما يُوحى إِلَيَّ )  است يا مستأنف است ، و امر به محمّد صلّى اللّه عليه و آله و سلم است به نحوى كه امّتش را شامل شود ، يا خطاب عامّ است ، و عطف آن بر ( استمعوا ) يا بر ( استعذ باللّه ) يا بر ( خذ العفو ) نيز صحيح است .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n فِي نَفْسِكَ  يعنى خدا را درون خود ياد كن نه با زبانت كه همين معنا به ذهن مىآيد .\r\nو مقابل قرار دادن آن با  ( وَ دُونَ الْجَهْرِ مِنَ الْقَوْلِ )  بدون آشكار كردن با زبان نيز همين معنى را اقتضا مىكند ، و آن اشاره به ذكر خفى است كه مصطلح صوفيان است ، و لذا آن را مقدّم داشت .\r\nمقصود از ذكر اعمّ از ذكر نقشى مثالى است كه از ولىّ امر گرفته شده است و اعمّ از ذكر تمثالى مثالى است كه از آن به فكر و حضور تعبير مىشود و آن تصوّر مثال شيخ نزد ذاكر است و آن در ذكر بودن رساتر از نقشى مثالى است ، و آن رساتر از زبانى آهسته ، و آن رساتر از زبانى بلند است .\r\nو ممكن است مقصود از ذكر در نفس مطلق ياد آورى ربّ يا يادآورى امر و نهى او هنگام انجام دادن هر فعلى باشد ، و تفصيل ذكر و اقسام آن و فضيلت هر قسمى از آن در اوّل سورهء بقره در آيهء  ( فَاذْكُرُونِي أَذْكُرْكُمْ )  گذشت .\r\n تَضَرُّعاً وَ خِيفَةً  يعنى ذكر كردن با تضرّع ، يا اين كه دو مصدر هستند كه از لفظ خودشان فعل ندارند بنابراين كه مقصود از تضرّع و خيفه يكى از انواع ذكر باشد ، يا مقصود اين است كه در حال تضرّع و در حال خوف .\r\nو محتمل است كه ( تضرّعا و خيفة ) مفعول له حصولى يا تحصيلى باشد ، يعنى اين كه رجاء و خوف از لوازم وجود انسان است ، يا از لوازم وجود توست كه هر دو مستلزم ذكر مىباشند .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nيا اين كه رجاء و خوف به منزلهء دو بال مؤمن است كه بدون آن دو ، براى او سير ممكن نيست ، و آن دو حاصل نمىشوند مگر با ذكر ربّ ، پس ذكر ربّ را به جاى آر ، تا آن دو را تحصيل كنى .\r\nمقصود از تضرّع رجاء است به قرينه مقابله با خوف ، زيرا كه تضرّع و ابتهال و پناه دادن از متفرّعات رجاست ، و مقصود اين است از الطاف بىمنتهاى الهى مغرور نشوند و در عين حال از رحمت خدا مأيوس نگردند ، و بين خوف و رجاء واقع شوند كه آن دو از صفات مؤمنين است .\r\n وَ دُونَ الْجَهْرِ مِنَ الْقَوْلِ  يعنى با زبان ، ذكر نگويد بلكه آهسته و بدون اين كه صدا را بلند كند خدا را ياد آورد ، و آن اشاره به ذكر خفى است كه از اصطلاحات صوفيان است ، و امّا نسبت به ذكر زبانى با صداى بلند چنان كه شأن خوانندگان و داستان‌گويان و عوام است به مذمّت آن وارد شده ، و از سنّت صوفيان نيست ، از مولاى ما و مقتداى ما و كسى كه در دنيا و آخرت امّيد ما به اوست امير المؤمنين عليه السّلام و به خاك مالنده دماغ معاندين وارد شده است : هر كس در پنهان ذكر خدا گويد بسيار ذكر خدا كرده است ، و در مورد اين كه منافقين آشكارا ، زياد ذكر خدا مىكردند و در پنهانى ذكر خدا نمىگفتند .\r\nخداى تعالى فرمود :\r\n ( يُراؤُنَ النَّاسَ وَ لا يَذْكُرُونَ اللَّهَ إِلَّا قَلِيلًا )  يعنى آنان در مقابل مردم ريا به خرج مىدهند در حالى كه جز عدّهء كمى خدا را به ياد\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nنمىآورند .\r\n بِالْغُدُوِّ وَ الْآصالِ  يعنى در همهء وقتها چون گاهى صبح و شام و مرادفات آنها در زبان عرب و عجم در استغراق اوقات استعمال مىشود ، يا مقصود اين دو وقت است از جهت شرافتى كه بر ساير اوقات دارند ، و انسان در اين دو وقت غالبا از مشاغل دنيوى و ضروريّات بدنى و لذّات نفسانى فارغ است .\r\n وَ لا تَكُنْ مِنَ الْغافِلِينَ  و از كسانى كه در غفلت فرورفته‌اند مباش ، و نفرمود : ( و لا تغفل ) چنان كه آن طريقه مشاكله در مقابله ( همانند آوردن كلمات است بر ضدّ يكديگر كه صنعت تضادّ و طباق ناميده مىشود مانند ذاكر و غافل ) است ، زيرا انسان كمتر اتّفاق مىافتد كه از حدوث غفلت منفكّ شود .\r\n إِنَّ الَّذِينَ عِنْدَ رَبِّكَ  در موضع بيان علّت امر و نهى است و مقصود كسى است كه براى او حضور نزد خدا حاصل شود از قبيل انبيا و رسولان و جانشينانشان در سلسلهء صعود و ملائكهء مقرّبين در سلسلهء نزول .\r\n لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ  آن فرشتگان هيچ‌گاه از عبادت او سركشى نكرده و پيوسته به تسبيح ذات احديّت مىپردازند و به سجدهء او مشغولند ، اگر مىخواهى به آنها ملحق شوى و به صفات آنان متّصف گردى ، پس از ذكر خدا غافل مشو .\r\n\r\n\r\n","description":"","footnote":"","page_name":" 518 ","page_number":518}
  ]