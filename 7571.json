[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n.\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعهء آثار\r\n21\r\n( جلد سوم از بخش فقه و حقوق )\r\nاسلام و نيازهاى زمان ( 1 و 2 ) ، اسلام ونيازهاى جهان امروز ، قوانين اسلام در مقايسه به توسعه وتحول دنياى جديد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n.\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n21\r\nمجموعهء آثار\r\nاستاد شهيد مطهرى\r\nانتشارات صدرا\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمطهرى ، مرتضى ، 1299 - 1358 .\r\nمجموعه آثار استاد شهيد مطهرى . - تهران : قم : صدرا ، 1368 -\r\nج .\r\n2000 ريال ( ج . 1 ) : بهاى هر جلد متفاوت .\r\nفهرستنويسى بر اساس اطلاعات فيپا .\r\nهر جلد عنوان خاص خود را دارد\r\nج . 21 ( چاپ دوم : 1383 ) . 19000 ريال :\r\nISBN - 964 - 5600 - 06 - 5 ( دوره )\r\nISBN 964 - 7299 - 26 - 5\r\n1 . اسلام - بررسى وشناخت . 2 . اسلام - مسائل متفرقه . الف . عنوان .\r\n3 م 6 م / 7 / 233 BP 48 / 297\r\nكتابخانه ملى ايران 2890 - 68 م *\r\nمجموعه آثار استاد شهيد مطهري ( 21 )\r\nچاپ دوم : ارديبهشت 1383 مطابق صفر 1425\r\nتعداد : 3000 نسخه\r\nحروفچينى ، ليتوگرافي ، چاپ صحافى : مؤسسه چاپ فجر ( 1001395 ) . تلفن : 3119796\r\nناشر : انتشارات صدرا ( با كسب اجازه از شوراى نظارت بر نشر آثار استاد شهيد )\r\nكليهء حقوق چاپ و نشر مخصوص ناشر است .\r\n* تهران : خيابان ناصر خسرو ، مقابل دار الفنون ، كوچهء دكتر مسعود ، تلفن : 3915130 - دورنگار : 3119796\r\n* قم : خيابان ارام ، تلفن 7731522\r\nشابك دوره : 964 - 5600 - 06 - 5\r\nISBN 964 - 5600 - 06 - 5\r\nشابك جلد نوزدهم : 964 - 7299 - 26 - 5\r\nISBN 964 - 7299 - 26 - 5\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n.\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n.\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ جلد بيست و يكم 
  ]\r\n\r\n[ اسلام و نيازهاى زمان ( 1 و 2 ) 
  ]\r\n\r\nمقدمه\r\nبسمه تعالى جلد بيست و يكم مجموعه آثار استاد شهيد آيت اللَّه مطهرى ( و جلد سوم از بخش فقه و حقوق ) مشتمل است بر دو جلد كتاب اسلام و نيازهاى زمان و دو سخنرانى استاد در اين زمينه . كتاب در سه بخش تنظيم شده است .\r\nبخش اول شامل جلد اول كتاب اسلام و نيازهاى زمان است . اين كتاب مجموعه‌اى است از يك مقدمهء كوتاه به قلم استاد تحت عنوان « اسلام و مقتضيات زمان » و 26 سخنرانى ايشان تحت همين عنوان در زمستان سال 1345 هجرى شمسى و در شبهاى ماه مبارك رمضان در مسجد اتفاق تهران .\r\nنوارهاى اين سخنرانيها در دست نيست و اين بخش تنظيم شدهء متنى است كه در همان زمان از نوار استخراج گرديده و در اختيار استاد شهيد قرار گرفته است و ايشان چهار جلسهء اول آن را ملاحظه نموده و ضمن اصلاحات عبارتى مطالبى بر آن افزوده‌اند . لذا عناوين سخنرانيها نيز غير از چهار جلسهء اول كه از آن متفكر شهيد است ، از ويراستار مىباشد و حتى المقدور سعى شده است كه اين عناوين از متن سخنرانيها استخراج شود .\r\nبخش دوم را جلد دوم كتاب اسلام و نيازهاى زمان تشكيل مىدهد كه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nشامل بحثهاى استاد در انجمن اسلامى پزشكان در سال 1351 مىباشد .\r\n« تك سخنرانىها » بخش سوم اين شماره از « مجموعه آثار » استاد است كه مشتمل بر دو سخنرانى ايشان مىباشد . اولى تحت عنوان « اسلام و نيازهاى جهان امروز » كه در حدود سال 1347 هجرى شمسى در حسينيهء ارشاد ايراد شده است ، و دومى در موضوع « قوانين اسلام در مقايسه با توسعه و تحول دنياى جديد » كه در حدود سال 1350 هجرى شمسى در دانشكدهء الهيات دانشگاه مشهد برگزار گرديده است . اين دو سخنرانى در كتاب پانزده گفتار به چاپ رسيده است .\r\nاين كتاب همچون دو مجلد قبلى بخش فقه و حقوق ، تا حد زيادى حاكى از روش فقهى آن اسلام شناس عظيم الشأن است و قرابت آن را با نظرات امام خمينى ( ره ) نشان مىدهد . افسوس كه منافقان فرصت بيشتر را از آن درخت تناور براى ثمردهى گرفتند و به تعبير امام ( ره ) همگان را از ثمرات ارجمند او محروم نمودند . شكر خداى را كه آنچه از آن فيلسوف و فقيه عالى مقام باقى است و با خون پاكش امضا شده است براى عارف و عامى سودمند و فرحزاست .\r\nاز خداى متعال توفيق بيشتر مسئلت مىكنيم .\r\nشهريور 1381 برابر با جمادى الثانى 1423\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفهرست مطالب\r\nمقدمه : اسلام و مقتضيات زمان . . . . . 21 .\r\nبخش اول : اسلام و نيازهاى زمان ( 1 ) .\r\nعلت تغيير مقتضيات زمانها . . . . . 31 .\r\nمقصود از « امانت » . . . . . 34 .\r\nتفاوت زندگى اجتماعى انسان با حيوانات اجتماعى . . . . . 36 .\r\nدو نوع تغيير در زمان . . . . . 39 .\r\nتفاوت اساسى انسان و حيوانات اجتماعى . . . . . 39 .\r\nامكان سقوط و انحراف براى انسان . . . . . 41 .\r\nمقياس تشخيص تغييرات خوب از بد . . . . . 44 .\r\nعلم آزاد و علم اسير . . . . . 47 .\r\nنظريهء مدينهء فاضلهء افلاطون . . . . . 49 .\r\nجامعهء در حال رشد . . . . . 52 .\r\nمَثَل رشد و تكامل امت اسلام . . . . . 52 .\r\nسرعت رشد مسلمين . . . . . 54 .\r\nاشتباه گوستاو لوبون . . . . . 55 .\r\nسياست اروپايى . . . . . 57\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nافراط و تفريطها . . . . . 61 .\r\nروشنفكريهاى افراطى خليفهء دوم . . . . . 62 .\r\nافراطكارى يا جهالت . . . . . 64 .\r\nسخن على عليه السلام . . . . . 66 .\r\nتفريطكارى يا جمود . . . . . 68 .\r\nراه ميانه . . . . . 70 .\r\nمثال ديگر : حرمت گوشت خوك . . . . . 71 .\r\nمثال ديگر : زبان عربى ، زبان اعمال مذهبى در اسلام . . . . . 74 .\r\nعقل و راه اعتدال . . . . . 78 .\r\nمثال ديگر براى جهالت : قياس ابوحنيفه . . . . . 78 .\r\nمخالفت ائمهء اطهار عليهم السلام با قياس . . . . . 83 .\r\nاحكام و قوانين عقل . . . . . 83 .\r\nخوارج . . . . . 86 .\r\nمعتزله و اشاعره . . . . . 87 .\r\nتاريخچهء خوارج . . . . . 88 .\r\nخوارج از نظر على عليه السلام . . . . . 90 .\r\nعوامل تصفيهء تفكر اسلامى . . . . . 94 .\r\nآلودگيهاى فكرى در دنياى اسلام . . . . . 96 .\r\nدستگاههاى تصفيهء فكر اسلامى . . . . . 97 .\r\nاسلام ، يگانه دين بدون تحريف . . . . . 99 .\r\nقرآن و عقل . . . . . 100 .\r\nاخباريگرى . . . . . 103 .\r\nنمونه‌هايى از جعل حديث . . . . . 105 .\r\nمبارزهء مجتهدان با اخباريان . . . . . 107 .\r\nبرخورد اخباريان با قرآن . . . . . 108 .\r\nسخن آيت اللَّه بروجردى . . . . . 109 .\r\nمشروطيّت . . . . . 111\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nموافقان و مخالفان مشروطيت . . . . . 113 .\r\nتعريف مشروطيت . . . . . 114 .\r\nمنطق موافقان . . . . . 116 .\r\nشئون پيامبر صلى الله عليه و آله : رسالت ، قضاوت ، حكومت . . . . . 120 .\r\nانتقال اين سه مقام به امام . . . . . 122 .\r\nسخن آيت اللَّه بروجردى . . . . . 125 .\r\nمقتضيات زمان ( 1 ) . . . . . 128 .\r\nمفهوم « مقتضيات زمان » . . . . . 129 .\r\nپديده‌هاى زمان دوگونه‌اند . . . . . 131 .\r\nامكان انحراف در بشر . . . . . 132 .\r\nمفهوم درست « مقتضيات زمان » . . . . . 134 .\r\nحاجتهاى ثابت و حاجتهاى متغير . . . . . 136 .\r\nمقتضيات زمان ( 2 ) . . . . . 139 .\r\nنگاه فلسفى به مسئله . . . . . 142 .\r\nثبات روح انسان . . . . . 143 .\r\nقوانين عالم ثابت است . . . . . 145 .\r\nنگاه اجتماعى . . . . . 146 .\r\nتغييرات زمان در تاريخ اسلام . . . . . 149 .\r\nنعمتى كه شيعيان از آن برخوردارند . . . . . 150 .\r\nمثال اول براى تغيير اقتضاى زمان . . . . . 152 .\r\nمثال دوم . . . . . 154 .\r\nاجتهاد و تفقّه در دين . . . . . 157 .\r\nسخن اقبال و سخن ابن سينا دربارهء اجتهاد . . . . . 158 .\r\nتعبير قرآن . . . . . 159 .\r\nيك مثال . . . . . 161 .\r\nمثال ديگر . . . . . 162 .\r\nسخن مرحوم فيض كاشانى . . . . . 163\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nقاعدهء ملازمه . . . . . 166 .\r\nمعنى تعبّد . . . . . 167 .\r\nقانون اهم و مهم . . . . . 168 .\r\nمسئلهء تشريح . . . . . 170 .\r\nشكلهاى مختلف دستورهاى دين . . . . . 172 .\r\nعلى عليه السلام شخصيت هميشه تابان . . . . . 175 .\r\nچهره‌هاى منسوخ نشدنى . . . . . 176 .\r\nسخن ادوارد براون . . . . . 179 .\r\nسخن جبران خليل جبران دربارهء على عليه السلام . . . . . 181 .\r\nنسبيت آداب . . . . . 183 .\r\nمسئلهء نسبيت اخلاق . . . . . 184 .\r\nفرق اخلاق و آداب . . . . . 185 .\r\nآداب مربوط به هنرها و صنعتهاست . . . . . 188 .\r\nعبادت و پرستش ، نياز ثابت انسان . . . . . 190 .\r\nحكايتى از دورهء نوجوانى . . . . . 191 .\r\nدو قسم آداب و رسوم . . . . . 193 .\r\nمعنى پرستش . . . . . 195 .\r\nعبادت ، سرلوحهء تعليمات اسلامى . . . . . 197 .\r\nنظريهء نسبيت عدالت . . . . . 200 .\r\nمعنى نسبيت . . . . . 201 .\r\nتعريف عدالت . . . . . 203 .\r\nپاسخ به يك شبهه . . . . . 206 .\r\nمعنى ديگر عدالت . . . . . 207 .\r\nردّ نظريهء نسبيت عدالت . . . . . 210 .\r\nمسئلهء حق و تكليف . . . . . 211 .\r\nيك مثال . . . . . 213 .\r\nحقوق فرد و اجتماع . . . . . 215 .\r\nاجتماع يك امر حقيقى است . . . . . 217\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنظر علامه طباطبايى . . . . . 219 .\r\nيك شاهد از قرآن . . . . . 220 .\r\nحقوق ، تنها با مكتب الهى قابل توجيه است . . . . . 221 .\r\nبررسى نظريهء نسبيت اخلاق . . . . . 225 .\r\nمسئلهء حسن و قبح عقلى . . . . . 226 .\r\nفكر سقراطى . . . . . 228 .\r\nاخلاق يعنى ورزش و تقويت قواى روحى . . . . . 230 .\r\nمسئلهء نسخ و خاتميت . . . . . 233 .\r\nفلسفهء خاتميت . . . . . 234 .\r\nخاتميت از نظر آوردن معارف الهى . . . . . 236 .\r\nخاتميت از نظر آوردن قوانين . . . . . 238 .\r\nخاتميت به درجهء تمدن مربوط نيست . . . . . 241 .\r\nخاتميت . . . . . 243 .\r\nتحريف شريعت پيشين ، يكى از علل نسخ . . . . . 244 .\r\nخاتميت از نظر اصلاح دين سابق . . . . . 246 .\r\nخرافه‌اى در مسئلهء احياى دين . . . . . 247 .\r\nسرايت اين خرافه به شيعه . . . . . 249 .\r\nوجدان و مسئلهء نسبيت اخلاق . . . . . 254 .\r\nآيا حسن و قبح يك امر نسبى است ؟ . . . . . 255 .\r\nتعبير قرآن از وجدان . . . . . 256 .\r\nوجدان در حديث . . . . . 259 .\r\nآيا وجدان تغيير مىكند ؟ . . . . . 260 .\r\nحديث پيامبر صلى الله عليه و آله دربارهء امر به معروف و نهى از منكر . . . . . 261 .\r\nخوبها و بدها دو قسم‌اند . . . . . 262 .\r\nجبر زمان و مسئلهء عدالت . . . . . 265 .\r\nمفهوم درست جبر زمان . . . . . 266 .\r\nمفهوم غلط جبر زمان و رد آن . . . . . 268 .\r\nچند حكايت . . . . . 269\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفرضيهء فرويد . . . . . 273 .\r\nنظر راسل . . . . . 274 .\r\nسوسياليسم تخيّلى . . . . . 275 .\r\nبخش دوم : اسلام و نيازهاى زمان ( 2 ) .\r\nطرح اشكال و پاسخ اجمالى . . . . . 281 .\r\nآيا زمان معصوم است ؟ . . . . . 282 .\r\nتعبير اقبال از اجتهاد . . . . . 283 .\r\nقوانين اسلامى از نوع قضاياى حقيقيه است . . . . . 285 .\r\nباب تزاحم ، حلّال بسيارى از مشكلات . . . . . 288 .\r\nتزاحم مصلحت فرد با مصلحت اجتماع . . . . . 290 .\r\nتشريح ميّت مسلمان . . . . . 291 .\r\nلزوم شناخت شرايط زمان توسط مجتهدين . . . . . 292 .\r\nفلسفهء احكام . . . . . 293 .\r\nمقام عقل در استنباط احكام اسلامى . . . . . 297 .\r\nآنچه در قوانين اسلام امكان ندارد تغيير به معنى نسخ است . . . . . 297 .\r\n« عقل » يكى از مبادى استنباط احكام . . . . . 298 .\r\nاحكام اسلامى تابع مصالح و مفاسد واقعى است . . . . . 299 .\r\nتقسيم بندى قوانين اسلامى . . . . . 301 .\r\nيك مثال . . . . . 303 .\r\nآيا مفهوم قضايا تغيير مىكند ؟ . . . . . 305 .\r\nمثال ديگر . . . . . 309 .\r\nطلاق قضايى . . . . . 314 .\r\nاختيارات وسيع حاكم شرعى . . . . . 317 .\r\nآيا اجتهاد نسبى است ؟ . . . . . 322 .\r\nآيا واقعيت واحد وجود ندارد ؟ . . . . . 322 .\r\nمخطّئه و مصوّبه . . . . . 322 .\r\nنيازهاى ثابت و نيازهاى متغير . . . . . 326 .\r\nقوانين ثابت براى نيازهاى ثابت و قوانين متغير براى نيازهاى متغير . . . . . 326\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمثال به فريضهء علم . . . . . 327 .\r\nقوانين كنترل كننده . . . . . 333 .\r\nجبر تاريخ از دو ديدگاه . . . . . 338 .\r\nهر تغييرى مستلزم نسخ نيست . . . . . 338 .\r\nآيا ايدئولوژى هم كهنه مىشود ؟ . . . . . 339 .\r\nنظر ماركسيسم . . . . . 340 .\r\nنظر راسل . . . . . 343 .\r\nتأثير متقابل شرايط اقتصادى و ساير شرايط . . . . . 345 .\r\nبرخى قوانين اسلام ، مدارى است نه مرحله‌اى . . . . . 351 .\r\nنيروى محرّك تاريخ چيست ؟ . . . . . 356 .\r\nتركيب جامعهء انسانى چگونه تركيبى است ؟ . . . . . 358 .\r\nغرايز حاكم بر وجود انسان چيست ؟ . . . . . 358 .\r\nنظر ابن خلدون . . . . . 362 .\r\nنظر جرجى زيدان . . . . . 364 .\r\nدو نمونهء تاريخى . . . . . 365 .\r\nسخن علىّ الوردى . . . . . 369 .\r\nنظريهء جبر اقتصادى تاريخ و بررسى آن ( 1 ) . . . . . 378 .\r\nسخن فويرباخ دربارهء نسبيت تفكر . . . . . 380 .\r\nشوخى طلبه‌ها . . . . . 383 .\r\nلازمهء اين فكر كه وجدان تابع منافع است . . . . . 384 .\r\nتفاوت نهضتهاى پيامبران و ساير نهضتها . . . . . 385 .\r\nآيا جنگهاى فكرى و عقيدتى جنگهاى طبقاتى است ؟ . . . . . 389 .\r\nمسئلهء « تبليغ » در ماركسيسم . . . . . 393 .\r\nنظريهء جبر اقتصادى تاريخ و بررسى آن ( 2 ) . . . . . 403 .\r\nدو تفسير از زيربنا بودن اقتصاد . . . . . 403 .\r\nآيا در انسان فقط غريزهء تلاش براى معاش اصيل است ؟ . . . . . 406 .\r\nسخن راسل دربارهء غرايز اصيل در انسان . . . . . 407 .\r\nآيا وجدان فكرى بشر مستقل است يا تابع ؟ . . . . . 407 .\r\nخلط ميان انديشه‌هاى عملى و انديشه‌هاى نظرى . . . . . 409\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتأثير متقابل غرايز انسان در يكديگر . . . . . 413 .\r\nجامعه و تاريخ از نظر قرآن . . . . . 419 .\r\nآيا قرآن براى جامعهء بشرى شخصيت قائل است ؟ . . . . . 419 .\r\nسخن علامهء طباطبايى ( ره ) . . . . . 421 .\r\nآيات قرآن در اين زمينه . . . . . 422 .\r\nبراى امتها و اقوام هم عمر و اجل است . . . . . 423 .\r\nآيهء سورهء انعام . . . . . 423 .\r\nآيهء سورهء جاثيه . . . . . 425 .\r\nهر امتى در روز قيامت يك كتاب مخصوص به خود دارد . . . . . 425 .\r\nآيهء سورهء يونس . . . . . 426 .\r\nفكر انسان انعكاس محيط نيست . . . . . 427 .\r\nتاريخ صرفاً جنگ طبقاتى نيست . . . . . 429 .\r\nآيا اخلاق ، مطلق است يا نسبى ؟ . . . . . 434 .\r\nمعيار اخلاق چيست ؟ . . . . . 435 .\r\nنظر كانت . . . . . 436 .\r\nنظر راسل . . . . . 439 .\r\nنظريهء ديگر . . . . . 439 .\r\nبررسى . . . . . 441 .\r\nفرق ميان « اخلاق » و « آداب » . . . . . 445 .\r\nسخن ويل دورانت . . . . . 446 .\r\nبخش سوم : تك سخنرانىها .\r\nاسلام و نيازهاى جهان امروز . . . . . 455 .\r\nاصل نياز . . . . . 456 .\r\nسخن پيامبر صلى الله عليه و آله . . . . . 457 .\r\nنياز بشر امروز . . . . . 458 .\r\nنفاق ، بزرگترين پديدهء عصر ما . . . . . 458 .\r\nايمان ، پايهء همهء مقدسات . . . . . 459 .\r\nريشهء رويگردانى از دين در اعصار اخير . . . . . 460\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاشتباهات كليسا . . . . . 461 .\r\nتأثير اسلام در تمدن اروپا . . . . . 461 .\r\nشواهدى بر موضوعات سه گانه :\r\n1 . ارزش دادن به شخصيت انسانى . . . . . 463 .\r\n2 . حق عقل در حريم دين . . . . . 464 .\r\n3 . احترام به عمل و سخت كوشى . . . . . 464 .\r\nنيازهاى بشر امروز از نظر اقبال لاهورى . . . . . 466 .\r\nسه ركن قانون احتياج . . . . . 467 .\r\nقوانين اسلام در مقايسه با توسعه و تحول دنياى جديد . . . . . 471 .\r\nسه طبقهء اجتماعى . . . . . 472 .\r\nراز تحول تاريخ انسان . . . . . 474 .\r\nمنطق مبتنى بر اصل تغيير . . . . . 474 .\r\nپاسخ . . . . . 475 .\r\nمنطق دوم : قانون زندگى بشر متغير است . . . . . 476 .\r\nپاسخ . . . . . 477 .\r\nثبات اخلاق . . . . . 478 .\r\nمسئلهء عصمت زمان . . . . . 479 .\r\nوظيفهء ما . . . . . 482 .\r\nاصالت عقل در اسلام . . . . . 484 .\r\nعدم توجه اسلام به شكلهاى زندگى و توجه به روح زندگى . . . . . 485 .\r\nداستان آقاشيخ على زاهد . . . . . 486 .\r\nفهرستها . . . . . 489\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمقدمه : اسلام و مقتضيات زمان\r\nبراى روشنفكران مسلمان در عصر ما كه از نظر كيفيت زبده‌ترين طبقات اجتماعى مىباشند و از نظر كميت خوشبختانه قشر قابل توجهى به شمار مىروند ، مهمترين مسئلهء اجتماعى « اسلام و مقتضيات زمان » است .\r\nدو ضرورت فورى ، مسئوليتى سنگين و رسالتى دشوار بر دوش اين طبقه مىگذارد : يكى ضرورت شناخت صحيح اسلام واقعى به عنوان يك فلسفهء اجتماعى و يك ايدئولوژى الهى و يك دستگاه سازندهء فكرى و اعتقادى همه جانبه و سعادت بخش ، و ديگر ضرورت شناخت شرايط و مقتضيات زمان و تفكيك واقعيات ناشى از تكامل علم و صنعت از پديده‌هاى انحرافى و عوامل فساد و سقوط .\r\nبراى يك كشتى كه مىخواهد اقيانوسها را طى كند و از قاره‌اى به قارهء ديگر برود ، وجود قطب نما براى جهت يا بى و هم لنگر محكم براى محفوظ ماندن و غرق نشدن و زير پا گذاشتن جزر و مدها ضرورى است ، همچنان كه شناخت وضع و موقعيت جغرافيايى دريا در هر لحظه امرى حتمى است . ما بايد از طرفى اسلام را به عنوان يك\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nراهنماى سفر و يك لنگر محكم و نگهدارنده از غرق شدن در جزر و مدها ، و هم شرايط خاص زمان را به عنوان مناطق و منازل بين راه كه بايد مرتباً به آنها رسيد و گذشت كاملًا بشناسيم تا بتوانيم در اقيانوس متلاطم زندگى به سرمنزل مقصود برسيم .\r\nاز نظر گروه نامبرده ، در اينجا مشكل لاينحلّى وجود ندارد . فقط آشنا نبودن با حقايق اسلام و يا تميز ندادن ميان عوامل توسعه و پيشروى زمان و ميان جريانها و پديده‌هاى انحرافى كه لازمهء طبيعت بشرى است ، ممكن است مسئله را به صورت معما جلوه دهد .\r\nولى افراد و طبقاتى هستند كه اين مسئله را واقعاً به صورت يك معماى لاينحل و به صورت يك تضاد آشتى ناپذير مىنگرند و معتقدند « اسلام » و « مقتضيات زمان » دو پديدهء غيرمتوافق و ناسازگارند و از ايندو حتماً يكى را بايد انتخاب كرد : يا بايد به اسلام و تعليمات اسلامى گردن نهاد و از هرگونه نوجويى و نوگرايى پرهيز كرد و زمان را از حركت بازداشت ، و يا بايد تسليم مقتضيات متغير زمان شد و اسلام را به عنوان پديده‌اى متعلق به گذشته به بايگانى تاريخ سپرد . روى سخن در اين مقاله با اين گونه افراد است .\r\nاستدلال اين گروه اين است كه اسلام به حكم اينكه دين است بويژه كه دين خاتم است و دستوراتش جنبهء جاودانگى دارد و بايد همان‌طور كه روز اول بوده براى هميشه باقى بماند ، يك پديدهء ثابت و لايتغير است . و اما زمان در طبع خود متغير و كهنه و نوكُن است .\r\nطبيعت زمان اقتضاى دگرگونى دارد و هر روز اوضاع و احوال و شرايط جديدى خلق مىكند مغاير با شرايط پيشين . چگونه ممكن است چيزى كه در ذات خود ثابت و لايتغير است با چيزى كه در ذات خويش متغير و سيّال است ، توافق و هماهنگى داشته باشند ؟ آيا ممكن است تيرهاى برق و تلفن كه در منطقهء معينى در كنار جاده‌ها نصب مىشوند با اتومبيلهايى كه مرتباً از جاده‌ها عبور مىكنند و در دو لحظه در يك نقطه نيستند ، توافق و هماهنگى داشته باشند ؟ آيا ممكن است جامه‌اى كه براى يك كودك دوساله دوخته مىشود تا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبيست سالگى او مورد استفاده قرار گيرد ، در حالى كه جامه در طول بيست سال همان است كه بوده و تن كودك ماه به ماه و سال به سال رشد مىكند و بر ابعادش افزوده مىگردد ؟ ! .\r\nبايد اعتراف كرد كه مشكلى است و ارائهء راه حل صحيح آن چندان آسان نيست . اين مشكل آدمى را به ياد مشكلى مىاندازد كه فلاسفهء الهى تحت عنوان « ربط متغير به ثابت » و « ربط حادث به قديم » طرح كرده و راه حل آن را ارائه كرده‌اند . مشكل فلاسفه از آنجا پيدا مىشود كه علت متغير بايد متغير و علت ثابت بايد ثابت باشد و همچنين علت حادث بايد حادث و علت قديم بايد قديم باشد ، پس چگونه است كه همهء متغيرها و حادثهاى جهان در نهايت امر به يك علت ازلى غيرقابل تغيير منتهى مىگردد ؟ فلاسفه « رابطى » كشف كرده‌اند كه از وجهه‌اى ثابت و ازلى است و از وجهه‌اى متغير و حادث ، و معتقدند كه اوست پيونددهندهء متغيرها و حادثها به ذات قديم و كامل ازلى .\r\nاينجا طبعاً اين پرسش در ذهن مطرح مىشود كه آيا در مسئلهء « اسلام و مقتضيات زمان » نيز كه يك مسئلهء اجتماعى است پاى يك « رابط » در ميان است ؟ اگر چنين است ، آن رابط چيست و از چه مقوله‌اى است ؟ .\r\nحقيقت اين است كه در استدلال فوق دربارهء عدم امكان توافق ميان اسلام و مقتضيات زمان ، نوعى مغالطه به كار رفته است ، هم در ناحيهء اسلام و هم در ناحيهء مقتضيات زمان .\r\nاما از ناحيهء اسلام از آن نظر كه جاودانگى قوانين اسلام و نسخ ناپذيرى آن كه امرى قطعى و از ضروريات اسلام است با قابليت انعطاف كه امرى است مربوط به سيستم قانونگذارى اسلام و خود اسلام خود به خود با مكانيسم مخصوص كه از مختصات سيستم قانونگذارى اسلام است به وجود مىآورد ، يكى فرض شده است و حال اينكه اين دو تا كاملًا از يكديگر جدا هستند . قدرت شگرف جوابگويى فقه اسلامى به مسائل جديد هر دوره‌اى نكته‌اى است كه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاعجاب جهانيان را برانگيخته است . تنها در زمان ما مسائل جديد رخ ننموده است ؛ از آغاز طلوع اسلام تا قرن هفتم و هشتم كه تمدن اسلامى در حال توسعه بود و هر روز مسائل جديد خلق مىكرد ، فقه اسلامى بدون استمداد از هيچ منبع ديگر وظيفهء خطير خويش را انجام داده است . در قرون اخير بىتوجهى مسئولين امور اسلامى از يك طرف و دهشت زدگى در مقابل غرب از طرف ديگر ، موجب شد كه اين توهّم پيش آيد كه قوانين اسلامى براى عصر جديد نارساست .\r\nاما از ناحيهء مقتضيات زمان : مغالطه‌اى كه از اين ناحيه به كار رفته از آن جهت است كه چنين فرض شده كه خاصيت زمان اين است كه همه چيز حتى حقايق جهان را نيز فرسوده و كهنه نمايد و حال آنكه آنچه در زمان كهنه و نو مىشود ماده و تركيبات مادى است . يك ساختمان ، يك گياه ، يك حيوان ، يك انسان محكوم به كهنگى و زوال است اما حقايق جهان ثابت و لايتغير است . آيا جدول فيثاغورس به حكم اينكه بيش از دو هزارسال از عمرش مىگذرد كهنه شده است ؟ آيا گفتهء سعدى : « بنى آدم اعضاى يك پيكرند » چون هفتصدسال از عمرش مىگذرد منسوخ و غيرقابل عمل است ؟ آيا به دليل اينكه عدالت و مروّت و وفا و نيكى چندين هزارسال است كه دهان به دهان مىگردد مندرس شده است ؟ بلكه گفتن اينكه جدول فيثاغورس عمر چند هزارساله دارد و گفتهء سعدى عمر هفتصدساله ، غلط است . محتواى جدول فيثاغورس و شعر سعدى حقايقى ازلى و ابدى مىباشند و آنان بازگوكنندهء آن حقايق‌اند و بس .\r\nمىگويند قوانين عصر برق و هواپيما و فضانورد نمىتواند عيناً همان قوانين عصر چراغ نفتى و اسب و قاطر و الاغ باشد . جواب اين است كه شك نيست كه در عصر برق و هواپيما مسائل جديدى رخ مىنمايد كه بايد پاسخ خودش را بازيابد ، ولى هيچ ضرورتى ايجاب نمىكند كه الزاماً چون برق بجاى چراغ نفتى و هواپيما بجاى الاغ آمده است بايد مسائل حقوقى مربوط به اينها از قبيل خريد و فروش و غصب و ضمان و وكالت و رهن هم يكسره تغيير كند و يا چون\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nوالدين و فرزندان و زوجين اعصار گذشته الاغ سوار بوده‌اند و پدران و مادران و فرزندان و شوهران و زنان عصر ما هواپيماسوارند پس الزاماً بايد حقوق والدين بر اولاد و حقوق اولاد بر والدين و حقوق زوجين بر يكديگر در عصر ما به كلى دگرگون شود .\r\nاسلام راه است نه منزل و توقفگاه . خود اسلام از خود به عنوان راه ( صراط مستقيم ) ياد مىكند . غلط است كه بگوييم چون منزلها عوض شود راه هم بايد عوض شود . در هر حركت منظم دو عنصر اساسى وجود دارد : عنصر تغيير مواضع كه متوالياً صورت مىگيرد ، و عنصر ثبات راه و مدار حركت .\r\nثانياً آيا تنها اسلام است كه به عنوان يك ايدئولوژى و يك فلسفهء اجتماعى و يك راهنماى سفر و حركت و تكامل مدعى جاودانگى است ؟ ! آيا مكتبهاى اجتماعى ديگر كه خود بيش از همه سنگ اصل تغيير را به سينه مىزنند و هر پديده‌اى را ناپايدار مىدانند ، خود آن مكتب را نيز متغير و ناپايدار مىدانند ؟ مىدانيم كه جهان بينى ماركسيسم بر اصل تغيير و عدم ثبات طبيعت بنا شده است ولى هرگز ماركسيستهاى اصيل ، ماركسيسم را به عنوان پديده‌اى كهنه و متعلق به قرن گذشته تلقى نمىكنند ؛ هرگز نمىگويند به دليل اينكه شخص كارل ماركس دوران جوانى را پشت سر گذاشت ، پير شد و سپس مرد ، ماركسيسم هم محكوم به پيرى و مرگ است . برعكس از ماركسيسم به عنوان اصولى پولادين و خلل ناپذير ياد مىكنند .\r\nلنين دربارهء ماركسيسم مىگويد :\r\nشما نمىتوانيد حتى يكى از فرضيات اساسى يا يك جزء ذاتى از فلسفهء ماركسيسم را حذف كنيد بدون آنكه ترك حقيقت واقعى كرده باشيد و بدون آنكه در آغوش دروغهاى ارتجاعيون بورژوا قرار گرفته باشيد . فلسفهء\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nماركس مانند يك قطعهء محكم پولاد است « 1 » چرا ؟ آيا استثنايى در جهان رخ داده است ؟ يا خير ، ماركسيسم از آن جهت اين ادعا را دارد كه يك فلسفه است نه يك پديده ، و بعلاوه فلسفه‌اى است كه به حسب ادعاى خود قوانين واقعى زندگى بشر را شناخته است .\r\nبديهى است كه ماركسيسم نمىتواند اين ادعا را در انحصار خود قرار دهد . هر فلسفهء اجتماعى مىتواند اين ادعا را اظهار كند و دليل خود را ارائه دهد . هيچ مكتب اجتماعى را به دليل شناسنامه و تاريخ تولد نمىتوان محكوم به زوال و فنا دانست .\r\nاز اين رو ما اگر بخواهيم دربارهء اسلام و مقتضيات زمان قضاوت كنيم تنها راه اين است كه با معارف اسلامى آشنا شويم و روح قوانين اسلامى را درك كنيم و سيستم خاص قانونگذارى اسلامى را بشناسيم تا روشن شود كه آيا اسلام رنگ يك قرن معين و عصر مشخص دارد و يا از ما فوق قرون و اعصار وظيفهء رهبرى و هدايت و سوق دادن بشر را به سوى تكامل بر عهده گرفته است .\r\nالبته توجه داريم كه نظريه‌اى دربارهء تاريخ وجود دارد كه مىتوانيم آن را « ماديت تاريخ » بناميم ؛ يعنى اينكه تاريخ از نظر ماهيت يك موجود صد درصد مادى است ، نيرويى كه موتور تاريخ را به حركت مىآورد روابط اقتصادى جامعهء بشرى است و ساير شئون حياتى اعم از فرهنگى و دينى و قضايى و اخلاقى تابعهاى متغيرى است از روابط اقتصادى و روسازيهايى است بر روى اين زيرسازيها و طبعاً با دگرگونى روابط توليدى و اقتصادى ، همهء شئون زندگى دگرگون مىگردد . اگر اين نظريه درست باشد ، جبراً و الزاماً با تكامل ابزار توليدى و روابط اقتصادى همه چيز بايد تغيير كند .\r\nاكنون مجال نقد اين نظريه - كه نيازمند به بسط زيادترى است -\r\n\r\n\r\n\r\n\r\n","description":"","footnote":"\r\n( 1 ) بعثت و ايدئولوژى ، صفحهء 42 ، نقل از كتاب ماديت و انتقاد تجربى\r\n","page_name":" 26 ","page_number":26},
  {"content":"\r\n\r\nنيست . همين قدر مىگوييم اين نظريه نتوانسته است توجيه درستى از تاريخ بيابد و هم نتوانسته تأييدى از صاحب نظران مستقل الفكر و غيرمقلد به دست آورد . تاريخ ، ساختهء انسان و روابط انسانهاست .\r\nدر انسان و در روابط انسانى ، عناصر پايدار زيادى وجود دارد كه ثبات و بقاى خود را على رغم تغييرات روابط اقتصادى حفظ كرده است .\r\n. اكنون نوبت آن است كه در مختصات سيستم قانونگذارى اسلام بحثى به عمل آوريم ، همان مختصاتى كه سبب شده بدون آنكه اجازه بدهد نسخ و تبديل در اصل قوانين اسلام رخ دهد و بدون آنكه بگذارد كوچكترين آسيبى به جاودانگى آن برسد ، آن را نرم و قابل انعطاف و انطباق با صور متغير زندگى ساخته است .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nاسلام و نيازهاى زمان / جلد اول\r\n( مباحث مسجد اتفاق تهران )\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nعلت تغيير مقتضيات زمانها\r\n إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  « 1 » .\r\nاين آيهء شريفهء قرآن كه تلاوت شد از آيات بسيار پرمعنى قرآن كريم است . اينكه عرض مىكنم پرمعنى است ، با اينكه همهء آيات قرآن پرمعنى مىباشد ، از اين نظر است كه بعضى از آيات قرآن به شكلى مطلب را عرضه مىدارد كه مردم را وادار به تفكر و تعمق مىكند .\r\nقرآن كريم زياد به تفكر دعوت مىكند ، يا به‌طور مستقيم و يا غيرمستقيم .\r\nدعوتهاى مستقيم قرآن كريم به تفكر همان آياتى است كه رسماً موضوع تفكر را عنوان كرده است ، بى فكرى را مذمّت و ملامت كرده است :  إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ  « 2 » . بدترين جنبندگان در نظر خدا كدامند ؟ آيا آنهايى هستند كه ما آنها را نجس العين مىخوانيم ؟ يا بدترين حيوانات آنهايى هستند كه ضرب المثل كودنى هستند ؟ نه ، بدترين جنبندگان در نظر خدا و با مقياس حقيقت\r\n\r\n\r\n\r\n\r\n","description":"","footnote":"\r\n( 1 ) احزاب / 72\r\n( 2 ) انفال / 22\r\n","page_name":" 31 ","page_number":31},
  {"content":"\r\n\r\nعبارت است از انسانهايى كه گوش دارند و كرند ، زبان دارند و گنگ و لالند ، قوهء عقل و تميز به آنها داده شده است ولى آن را به كار نمىاندازند و فكر نمىكنند . نظير اين آيه كه دعوت به تعقل شده است در قرآن زياد است .\r\nيك سلسله آيات داريم كه غيرمستقيم مردم را به تعقل دعوت كرده است . آنها هم چند دسته‌اند و نمىخواهيم همهء آنها را عرض كنيم ، چون از مطلبى كه در نظر گرفته‌ام دور مىمانيم . يك دسته از اين آيات آياتى است كه مطلبى را با شكل و صورتى طرح مىكند كه عقل را به تفكر كردن و تأمل كردن برمىانگيزد . اين خود يك روش خاصى است كه براى تحريك عقول به كار برده شده است . از جمله همين آيه است . در اين آيه كه در موضوع انسان است ، به شكلى مطلب بيان شده كه انسان وقتى اين آيه را تلاوت مىكند فوراً چند علامت سؤال در جلو خودش مىبيند .\r\n إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا .  .\r\nما امانت را بر آسمانها و زمين عرضه كرديم . اين امانت چيست ؟ كدام امانت است ؟\r\nچگونه عرضه كرديم ؟ بر كى عرضه كرديم ؟ بر آسمانها و بر زمين و كوهها . چگونه امانتى را مىشود بر آسمان و زمين و كوه عرضه كرد ؟ امانت را ما عرضه داشتيم بر آسمانها ، بر زمين و بر كوهها اما آنها از اينكه اين امانت را بپذيرند امتناع كردند . كلمهء  فَأَبَيْنَ أَنْ يَحْمِلْنَها  آمده است ، يعنى امتناع كردند از اينكه اين امانت را به دوش بگيرند .\r\nمعلوم مىشود نوع امانت نوعى است كه اين موجودات كه اين امانت بر آنها عرضه شده است بايد تحمل كنند ، به دوش بگيرند ، نه صرف اينكه بپذيرند . شما در امانتهاى معمول مىگوييد كه فلانى فلان امانت را پذيرفت ، نمىگوييد به دوش گرفت . اما اينجا قرآن كريم مىفرمايد اينها امتناع كردند از اينكه اين امانت را به دوش بگيرند . اين « امانت به دوش گرفتن » موضوعى در ادبيات عربى و فارسى شده است . حافظ مىگويد :\r\n وَ حَمَلَهَا الْإِنْسانُ  اما انسان اين امانت را به دوش گرفت . فوراً اين سؤال پيش\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمىآيد كه ما همهء انسانها را مىبينيم ولى روى دوش آنها چيزى نمىبينيم . كدام بار است كه بر دوش انسانها گذاشته شده است ؟ پس معلوم مىشود اين شكل ديگرى است . يك امانت جسمانى نبوده است كه خدا يك جسمى را عرضه بدارد به زمين ، بگويد نه ؛ به كوهها ، بگويد نه ؛ به آسمانها ، بگويد نه ؛ ولى به انسان بگويد تو ، انسان بگويد بلى من حاضرم .\r\nبعد مىفرمايد :  إِنَّهُ كانَ ظَلُوماً جَهُولًا  انسان كه تنها موجودى بود كه حاضر شد اين امانت را به دوش بگيرد ظلوم است . « ظلوم » از مادهء ظلم است . ظلم يعنى ستمگرى .\r\nظلوم مبالغه در ظالم بودن است . اين موجودى كه اين امانت را به دوش گرفت بسيار ستمگر است . جهل به معنى نادانى ، و  جَهُولًا  مبالغه در نادانى است : و بسيار نادان هم هست . اين باز يك سلسله سؤالهاى ديگر به وجود مىآورد : آيا خدا كه اين امانت را عرضه داشت ، عرضه داشت كه بپذيرند و به دوش بگيرند يا عرضه داشت كه به دوش نگيرند ؟ مسلّم عرضه داشت كه به دوش بگيرند . حالا كه هيچ مخلوقى به خود اجازه نداده است و جرأت نكرده است كه اين امانت را به دوش بگيرد و تنها در ميان صف مخلوقاتْ انسان قدم جلو گذاشته و گفته من حاضرم ، حالا كه قبول كرده چرا قرآن اين موجود را ظلوم و جهول خوانده است ؟ .\r\nاين قسمت آخر يعنى موضوع ظلوم و جهول بودن ، بعد از موضوع امانت ، از مشكلترين موضوعاتى بوده است كه هميشه علماى اسلامى ، مفسرين ، عرفا روى اين موضوع فكر مىكردند كه معنى ظلوم و جهول بودن چيست ؟ .\r\nاينكه عرض كردم اين آيه يك آيهء پرمعنى مىباشد مقصودم همين بود كه عرض كردم ؛ يعنى اين آيهء كريمه با زبانى مطلبى را بيان كرده است كه خود به خود سؤالات زيادى را ايجاد مىكند و عقل بشر را وادار به فكر و انديشه مىكند .\r\nالبته از نظر تمام مفسرين و از نظر اخبار شيعه و سنى هيچ جاى ترديد نيست كه اين امانت از نوع امور جسمانى و مادى نبوده است ، بلكه يك امر معنوى است ؛ يعنى در ميان مخلوقات يك امرى است كه خدا اسم آن را امانت گذاشته است . حالا چرا اسم آن را امانت گذاشته است بماند ، بلكه توفيقى پيدا شد و عرض كرديم . يك موضوعى بوده كه خدا نام آن را امانت گذاشته است و در عالم تكوين بر تمام مخلوقات عرضه كرده ولى آنها نتوانستند به دوش بگيرند يعنى استعداد آن را نداشتند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمعناى عرضه كردن چيست ؟ معناى عرضه كردن اين است كه هر كمالى و هر فيضى از ناحيهء خدا بر تمام مخلوقات عرضه مىشود ، فقط آن كه استعداد دارد مىپذيرد و آن كه استعداد ندارد نمىپذيرد . مىتوانيد مثال بزنيد به پيغمبرى ، به امامت ، به علم و به هرچه كه بخواهيد . آيا اين موهبت كه نامش رسالت است ، از طرف خداوند به بعضى از انسانها عرضه مىشود و از بعضى ديگر مضايقه مىشود ؟\r\nيعنى پيغمبرى را به پيغمبر عرضه كردند پذيرفت ، به من عرضه نكردند ، اگر به من هم عرضه مىكردند مىپذيرفتم ؟ يا نه ، آن حقيقتى كه نامش وحى است ، رسالت است ، نبوت است ، يك حقيقتى است كه از ناحيهء خداوند هيچ گونه مضايقه‌اى [ در عرضهء آن 
  ] نيست . آن حقيقت بر همهء مخلوقات عرضه مىشود ، به سنگ هم اگر بتواند بپذيرد مىدهند ولى سنگ نمىتواند بپذيرد ، حيوان نمىتواند بپذيرد ، انسانها هم نمىتوانند بپذيرند مگر افراد بخصوصى .\r\nآن امانت هم كه خدا مىفرمايد عرضه داشتيم ، بر تمام مخلوقات عرضه كردند و هيچ كدام از مخلوقات نتوانستند آن را بپذيرند مگر انسان .\r\nپس تا اينجا مىفهميم كه در انسان يك استعدادى وجود دارد كه در موجودات ديگر آن استعداد وجود ندارد . انسان چون استعداد آن را داشت به او داده شد .\r\n\r\nمقصود از « امانت »\r\nحالا آن امانت چيست ؟ ما از خود همين كلمهء  يَحْمِلْنَها  مىتوانيم بفهميم چيست .\r\nمعلوم مىشود يك امرى است كه به دوش گرفتنى است . البته جسمانى و مادى نيست ولى تحمل كردنى است . وقتى به اخبار و روايات مراجعه مىكنيم مىبينيم آن چيزى كه تفسير مىكرده‌اند با همين معنى جور درمىآيد . آن امانت چيست ؟ گفتند تكليف و وظيفه و قانون ، يعنى اينكه زندگى انسان زندگىاى باشد كه او بايد در پرتو تكليف و وظيفه آن را صورت بدهد ؛ يعنى براى او وظيفه معين كنند و او هم بار تكليف ، بار قانون ، بار مسئوليت را به دوش بگيرد . و اين همان چيزى است كه در غير انسان وجود ندارد ؛ يعنى غير انسان ، همهء مخلوقات و موجودات وظايفى را كه انجام مىدهند بدون تحمل مسئوليت است ، روى اجبار و الزام است . تنها انسان است كه مىشود براى او قانون طرح كرد و او را مختار و آزاد گذاشت و به او گفت\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاگر راه سعادت را مىخواهى طى كنى بايد از اينجا به روى و اگر راه بدبختى را مىخواهى به روى از اين طرف ، و در هر حال اختيار با خودت است ، حالا اين تو هستى و اين راه . اين موضوع نامش « تكليف » است .\r\nمطلبى كه تا اينجا عرض كردم يك مطلب مقدماتى بود . بعد راجع به آن باز هم توضيح خواهم داد .\r\nبايد اول عرض بكنم كه در اين شبها راجع به چه موضوعى مىخواهم صحبت بكنم . حقيقتش اين است كه خودم مردّد بودم ، و طبع من هم هميشه اين‌جور است كه مىخواهم موضوعى را عنوان كنم كه مورد احتياج است و شبهاى متوالى در اطراف همان موضوع صحبت كنم تا آن را حلّاجى كرده و حل كنم ، و از طرف ديگر فكر من هميشه اين است كه مسائلى را عنوان كنم كه كمتر دربارهء آنها فكر و بحث مىشود .\r\nدر ميان موضوعاتى كه به نظرم رسيد ، يك موضوع بيشتر جلب توجه كرد كه دربارهء آن بحث كنم و البته اگر ببينم مستمعين اين موضوع را نمىپسندند و موضوعات ديگرى را پيشنهاد مىكنند ، چون شب اول است مانعى ندارد ، از فردا شب موضوع را عوض كرده و موضوع ديگرى را مطرح مىكنيم . آن موضوعى كه به نظر بنده رسيده مسئلهء « مقتضيات زمان » است كه مسئلهء مهمى است و البته بيشتر طبقهء تحصيل كرده و دنياديده دربارهء اين مطلب سؤال مىكنند . من خودم از اينكه بيشتر با اين طبقات تماس دارم و برخوردهاى زيادترى دارم ، احساس مىكنم كه اين يك عقدهء روحى عجيبى است كه آيا انسان مىتواند مسلمان باشد و در عين حال خودش را با مقتضيات زمان تطبيق دهد يا نه ؟ گاهى مىپرسند اساساً با توجه به اينكه مقتضيات زمان تغيير مىكند ، چگونه مىشود انسان ديندار بماند ؟ چون لازمهء ديندارى اين است كه انسان خودش را در مقابل مقتضيات زمان نگاه دارد ، و مقتضيات زمان تغيير مىكند و چاره‌اى نيست . گاهى از كيفيتش سؤال مىكنند كه چگونه بايستى انسان خودش را تطبيق بدهد ؟ يك عده مىگويند انطباق پيدا كردن ، ضد دين و مذهب است . يك عده هم اين موضوع را بهانه قرار داده و عليه دين تبليغ مىكنند ، مىگويند به همين دليل انسان نبايد پايبند به دين باشد چون دين مانع تجدد و نوخواهى و پيشروى است و انسان اگر بخواهد در اين دنيا ترقى داشته باشد بايد طرفدار تجدد و نوخواهى و دشمن كهنه باشد ، پس به همين دليل انسان نبايد\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nديندار باشد .\r\nممكن است بعضى به اهميت اين موضوع پى نبرند اما بدانند اگر اين مسئله براى خودشان مطرح نيست براى بچه هايشان مطرح است و اگر براى فرزندانشان هم امروز مطرح نيست دو روز ديگر مطرح خواهد شد . پس خوب است كه ما اين مسئله را بشكافيم و ببينيم نظر اسلام راجع به « مقتضيات زمان » چيست و اصلًا منطق چه اقتضا مىكند كه وقتى فردا با افرادى مواجه شديم كه مىگويند بايد با زمان پيشروى كرد و دائماً به روحانيون مىگويند خودتان را با زمان تطبيق بدهيد ، آيا پيشنهادشان صحيح است يا نه ؟ .\r\nاين موضوع به نظر من ارجح آمد كه چند شبى روى آن بحث كنيم . البته موضوعات زيادى در ضمن اين موضوع پيش مىآيد كه بايد بحث كنيم . مثلًا يك بحثى است راجع به اخلاق . يك عده مىگويند اخلاق نسبى است ، و اين موضوع نسبيت اخلاق در نوشته‌ها بسيار به چشم مىخورد . مىگويند اخلاق خوب و بد به طور مطلق نداريم . يعنى اين‌طور نيست كه اخلاق خوب هميشه خوب است و اخلاق بد هميشه بد است ؛ بعضى از اخلاقيات براى مردم معينى و در زمان معينى خوب است و براى ديگران بد . اخلاق يك امر نسبى است . اخلاقى وجود ندارد كه براى همهء مردم و در همهء زمانها خوب باشد .\r\nيك مسئلهء ديگر كه باز به همين مناسبت بايد روى آن بحث كرد بحثى است راجع به زيربناى تاريخ ، و ماركسيست و غيرماركسيست در اين زمينه نظرياتى دارند و ما ناچاريم در ضمن مباحث خود از آن بحث كنيم .\r\n\r\nتفاوت زندگى اجتماعى انسان با حيوانات اجتماعى\r\nبراى اينكه مفهوم اين آيه روشن بشود يك مطلب را در نظر بگيريد : انسان زندگى اجتماعى دارد ، يعنى بايد با اجتماع زندگانى كند و الّا منقرض مىشود . ولى انسان ، تنها موجودى نيست كه بايد زندگى اجتماعى داشته باشد . در ميان حيوانات هم بسيارى وجود دارند كه زندگى اجتماعى دارند . مقصود اين نيست كه آنها فقط با هم هستند ، چون صرفِ باهم بودن زندگى اجتماعى نيست . مثلًا آهوها با هم به‌طور دسته و گله زندگى مىكنند ، باهم چرا مىكنند ، باهم حركت مىكنند ولى زندگى اجتماعى ندارند ، زيرا در ميان آنها تقسيم كار و تقسيم مسئوليت و تشكيلات وجود\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nندارد . زندگى اجتماعى يعنى زندگىاى كه در آن تقسيم كار و تقسيم مسئوليت و نظم و تشكيلات وجود داشته باشد . بعضى از حيوانات واقعاً زندگى اجتماعى و تشكيلاتى دارند ، در زندگى آنها تقسيم كار هم وجود دارد . همين‌طور كه افراد بشر كارها را تقسيم كرده‌اند و توليد و توزيع دارند يعنى ما يحتاج خودشان را توليد مىكنند و بعد روى حساب معينى تقسيم مىكنند ، آنها هم توليد و توزيع دارند ، توليدهاى فنى مىكنند . . .\r\nدر چند سال پيش كتابى منتشر شد كه بسيار كتاب خوبى بود - و من در نوشته هايم به آن كتاب استناد كرده‌ام - به نام راز آفرينش انسان كه نويسندهء آن يك پروفسور آمريكايى است و به فارسى ترجمه شده . در آن كتاب نوشته است :\r\nبسيارى از حشرات كوچك مانند بعضى از مورچگان كشت و دامدارى دارند . بعضى از حشرات ، حشرات ديگر را كه مايعى نظير شير در پستان دارند اهلى مىكنند و در مقابل از شير آنها استفاده مىكنند و شيرها را در ميان خودشان تقسيم مىكنند .\r\nهمين‌طور كه در ميان افراد بشر تشكيلات هست آنها هم تشكيلات دارند ، فرمانده دارند ، فرمانبر دارند ، سرباز دارند . كتابهايى كه راجع به اين نوع حشرات نوشته شده قابل ملاحظه است . پس تنها موجودى كه زندگى اجتماعى دارد انسان نيست ، خيلى از حيوانات هم هستند .\r\nولى يك تفاوت كلى وجود دارد . مطالعات علمى دانشمندان نشان مىدهد موجوداتى كه مانند انسان زندگى اجتماعى دارند ، از وقتى كه پا به دنيا گذاشته‌اند همين تشكيلات را داشته‌اند و تا امروز هم عوض نشده است ؛ يعنى برعكسِ تاريخ تمدن بشر كه ادوار زيادى دارد مثلًا مىگوييم انسان عهد جنگل ، انسان عهد حجر ، انسان عهد آهن ، عهد بخار و عهد اتم ، حيوانات اين‌جور نيستند . هر نوع از انواع حيوانات يك نوع زندگى دارد . زندگى يك نوع متطوّر و متكامل نمىشود مگر آنكه خود نوع عوض شود و نوع ديگرى جاى آن را بگيرد و به عبارت ديگر حيوان در زندگى خود ابتكار و خلاقيت ندارد ، نمىتواند وضع و طرز زندگى خود را عوض كند و شكل ديگر و تازه‌تر به آن بدهد ، بر خلاف انسان كه داراى چنين قدرت خلّاقه\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو ابتكارى هست . براى حيوان تجدد و نوخواهى وجود ندارد ولى براى انسان وجود دارد . حال چرا ؟ دليلش  إِنَّا عَرَضْنَا الْأَمانَةَ عَلَى السَّماواتِ . . .  است . دليلش اين است كه انسان فرزند بالغ و رشيد خلقت است . انسان فرزندى است كه خلقت ، حمايت و سرپرستى مستقيم خود را از روى او برداشته و او را از نعمت آزادى و اختيار و ابتكار و استعداد مسئوليت برخوردار كرده است ، پيمودن راه تكامل را بر عهدهء خودش گذاشته است . انسان به حكم :  وَ خُلِقَ الْإِنْسانُ ضَعِيفاً  « 1 » از لحاظ فعليت از همهء حيوانات ناتوان‌تر پا به هستى مىگذارد ، و از لحاظ استعداد و راهى كه مىتواند با قدم آزاد خود طى كند از همه كاملتر و مجهزتر به دنيا مىآيد . به انسان قوهء انتخاب و كشف و ابتكار و خلاقيت داده شده است . انسان قادر است شكل توليد و توزيع ما يحتاج خود را عوض كند ، ابزارها و وسايل نوتر و بهتر از پيش اختراع نمايد ، سيستم زندگى خود را عوض كند ، در روابط اجتماعى خود و در طرز تربيت و اخلاق خود تجديدنظر نمايد ، محيط را و زمين را و زمان را به نفع خود تغيير دهد ، شرايط و اوضاع و احوال اجتماع خود را عوض نمايد . اين است كه مقتضيات زمان براى انسان وضع متغيرى دارد و براى حيوان وضع ثابتى دارد .\r\nاز همين جا اين مسئله پيش مىآيد كه اسلام به عنوان يك دين و يك آيين و به عنوان يك قانون زندگى ، با مقتضيات متغير زمان چه مىكند ؟ آيا نظر اسلام اين است كه بايد با مقتضيات زمان نبرد كرد و در حقيقت جلو قدرت خلّاقه و نيروى ابتكار بشر را گرفت و نگذاشت محيط و زمين و زمان را عوض كند ؟ يا برعكس ، نظر اسلام اين است كه بايد تسليم زمان و مقتضيات زمان شد ؟ و يا نظر سومى در كار است و لااقل توضيح و تفصيلى در ميان است ؟ به هر حال مسئلهء اسلام و مقتضيات زمان از اينجا آغاز مىشود كه در جلسات آينده دربارهء آنها بايد بحث كنيم .\r\n\r\n\r\n\r\n\r\n","description":"","footnote":"\r\n( 1 ) نساء / 28\r\n","page_name":" 38 ","page_number":38},
  {"content":"\r\n\r\n\r\nدو نوع تغيير در زمان\r\n إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا .  .\r\nاز مذاكراتى كه بعضى از آقايان محترم ديشب كردند و بعضى هم با تلفن صحبت كردند ، معلوم شد مسئلهء مقتضيات زمان كه ديشب عنوان شد مورد علاقهء آقايان محترم است .\r\n\r\nتفاوت اساسى انسان و حيوانات اجتماعى\r\nدر شب گذشته اين مطلب را عرض كردم كه در ميان جاندارهايى كه زندگى اجتماعى دارند تنها انسان است كه زندگى متحول و متكاملى دارد ؛ يعنى خداوند آن موجودات ديگر را طورى خلق كرده است كه زندگى ثابت و يكنواختى دارند ، از اولى كه پا به دنيا گذاشته‌اند با يك نظامات خاصى به وجود آمده‌اند و هرچه هم كه زمان بر آنها گذشته است در نظامات و تشكيلات آنها تغييراتى پيدا نشده است . مثلًا زنبور عسل كه يك جاندار اجتماعى عجيبى است ، از دو هزار سال پيش كه دانشمندان در وضع زندگى او كتابها نوشته‌اند تا امروز كه دربارهء آن مطالعاتى صورت گرفته است هيچ نشان نمىدهد كه اين مخلوق در وضع زندگى خودش\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nتغييرات و تبديلاتى داده باشد . نظم همان نظم است و تشكيلات همان تشكيلات و حال آنكه از دو هزار سال پيش تاكنون در زندگى انسانها هزاران تغيير و تبديل پيدا شده است .\r\nاولًا چرا ؟ چرا آنها آن‌طور هستند و ما اين‌طور ؟ براى اينكه آنها به اصطلاح با غريزه زندگى مىكنند نه با عقل ؛ يعنى خداوند يك قدرت مرموزى همراه آنها كرده است كه حقيقت اين قدرت بر علم روشن نشده است « 1 » ، جز همان چيزى كه قرآن فرموده است :  وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً  « 2 » پروردگار تو از راه مخفى به زنبور عسل القاء كرد . « وحى » همان فهماندن است از راه نهانى ، از راهى غير از راههاى معمولى . همان قدرتى كه در زبان علم « غريزه » ناميده مىشود و قرآن آن را به نام « وحى » ناميده است ، هميشه همراه اين موجود بوده است و اوست كه اين موجود را هدايت و رهبرى مىكند . ولى انسان اين‌طور نيست ، آن‌طور آفريده نشده است . به انسان قدرتى داده شده است كه ما نام آن را « عقل » يا « ابتكار » مىگذاريم . انسان داراى قوهء ابتكار است اما حيوان ابتكار ندارد . اين اساس مطلب است .\r\nابتكار يعنى نقشهء تازه خلق كردن ، نقشهء جديد آفريدن . حيوان همان چيزى را كه از طريق وحى به او فهمانده شده است مىداند ، ديگر قادر نيست از پيش خود چيزى خلق كند يعنى نقشه‌اى را با فكر خودش طرح بكند ، ولى انسان قادر است چون به انسان يك چنين قوهء عجيبى داده شده است . غريزه را از او گرفته‌اند و به او گفته‌اند تو در پرتو اين قوه بايد زندگى بكنى . البته انسان داراى وحى هست به اين معنى كه براى بعضى از افراد او - كه پيغمبران باشند - در مسائلى كه پاى حس و عقل به آنجا نمىرسد ، وحى به كمك مىآيد كه انسان را رهبرى كند . ولى قوهء ابتكار را از او نگرفته‌اند ، قوهء ابتكار دارد و در حدودى كه از اين قوه ساخته است وحى كارى ندارد . چون انسان داراى يك چنين قوه و قدرتى هست ، زندگى او در خلقت از صفر بايد شروع بشود و از صفر هم شروع شده است . بعد با قوهء ابتكار خودش قدم به قدم جلو مىرود و وضع زندگى خودش را تغيير مىدهد ، از مرحله‌اى وارد مرحلهء ديگر\r\n\r\n\r\n\r\n\r\n","description":"","footnote":"\r\n( 1 ) اينكه عرض مىكنم روشن نشده است يعنى از نظر مادى قابل توضيح نيست .\r\n( 2 ) نحل / 68\r\n","page_name":" 40 ","page_number":40},
  {"content":"\r\n\r\nمىشود ، از عهدى به عهد ديگر مىرود . نتيجه اين است كه - به اصطلاح - تمدن انسان دوره‌هايى دارد و تمدن حيوان دوره‌هايى ندارد . اينكه مىگويند مقتضيات زمان تغيير مىكند ، راست مىگويند . علت تغيير كردنش هم همين جهت است كه با طرز خلقت انسان مربوط است . مقتضيات زمان براى حيوان عوض نمىشود ولى براى انسان عوض مىشود . در حيوان حس تجدد و نوخواهى وجود ندارد ، در انسان وجود دارد . زمان او يكنواخت است ولى زمان انسان يكنواخت نيست .\r\nحيوان مكلّف نيست ؛ يعنى مسئوليت روى دوش حيوان گذاشته نشده است ، يك ماشين خودكار است ، ولى انسان مسئول كار خودش است .\r\nتكليف ، وظيفه و مسئوليت ، همان چيزى است كه قرآن از آن به نام « امانت » ياد كرده است : امانت را بر زمين و آسمانها و كوهها « 1 » عرضه داشتيم ، هيچ كدام حاضر نشدند كه آن را بپذيرند چون استعدادش را نداشتند . تنها انسان بود كه حاضر شد بار امانت تكليف و مسئوليت را به دوش بگيرد ، يعنى گفت : خدايا ! مسئوليت را من به عهده مىگيرم ، آن راه كمال و سعادت را من با پاى خودم طى مىكنم به حكم اين نيروى عجيبى كه به من داده‌اى كه نيروى ابتكار است ، نيروى عقل است ، نيروى خلاقيت است .\r\n\r\nامكان سقوط و انحراف براى انسان\r\nاز همين جا يك مطلب ديگر هم پيدا مىشود ، يعنى يك تفاوت پيدا مىشود و آن اين است : حيوانها همان طورى كه در زندگى اجتماعىشان ترقى و تكامل ندارند ، انحراف هم ندارند ، سقوط هم ندارند . همان طورى كه بالا رفتن ندارند ، پايين آمدن هم ندارند ؛ يعنى شما نمىتوانيد مثلًا در ميان زنبورهاى عسل ، گروهى را پيدا كنيد كه اينها تدريجاً دچار فساد و انحراف شده باشند ، اخلاقشان فاسد شده باشد ، نظامات خودشان را عوض كرده باشند ، خلاف كرده باشند و در نتيجهء اين كار از ميان رفته باشند . اما انسان اين هم در كارش هست ، يعنى فساد و انحراف هم در انسان امكان دارد . همان طورى كه انسان ممكن است راه پيشروى را بپيمايد ، ممكن است به سقوط و تباهى برود ، هر دو راه به رويش باز است . همان طورى كه ممكن\r\n\r\n\r\n\r\n\r\n","description":"","footnote":"\r\n( 1 ) البته اينها به عنوان نمونه ذكر شده‌اند . منظور تمام مخلوقات است .\r\n","page_name":" 41 ","page_number":41},
  {"content":"\r\n\r\nاست در زمان به واسطهء استعداد عقلانى و علمى خودش جلو برود ، ممكن است در اثر خودخواهى و هواپرستى از جادهء ترقى منحرف شود ، به سراشيبى سقوط وارد گردد .\r\nامكان سقوط و انحراف براى انسان از دو راه است : يكى از راه ظلم و ستمگرى و حقوق يكديگر را پايمال كردن و از مسير عدالت خارج شدن ، و ديگر از راه جهالت . جهالت يعنى چه ؟ يعنى اشتباه كردن . حيوانها اين چيزها را ندارند . البته گاهى به ندرت اتفاق مىافتد ولى نه آن طورى كه براى انسان پيش مىآيد كه يك قومى را فاسد مىكند . مثلًا مىگويند ممكن است اشتباهى براى دستهء كارگر زنبور عسل پيدا بشود . افراد كارگر مأمورند كه گلهاى خوشبو و لطيف را پيدا كرده و آنها را بمكند و عسل تهيه كنند . گاهى اشتباهاً بجاى يك گل لطيف و خوشبو ، يك گل بدبو را مىمكند اما اين اشتباه بسيار كوچك است و زود هم جبران مىشود . مأمورينى در كندو هستند كه وقتى زنبورهاى كارگر وارد مىشوند ، دهان آنها را بو مىكنند مىبينند وظيفهء خودشان را خوب انجام داده‌اند يا نه . اگر ديدند بد انجام داده‌اند ، فوراً يك محكمه از محكمهء صحرايى سريعتر تشكيل مىدهند و با اسلحه‌اى كه دارند همان جا آنها را معدوم مىكنند . اين است كه در آيهء كريمهء قرآن بعد از بيان عرض امانت بر مخلوقات و امتناع تمام مخلوقات از پذيرش آن و پيش قدم شدن انسان ، بلافاصله مىفرمايد :  إِنَّهُ كانَ ظَلُوماً جَهُولًا  انسان موجود بسيار ستمگرى است ، انسان موجود بسيار نادانى است . اين دو استعداد يعنى استعداد ترقى و تكامل از يك طرف و استعداد و امكان سقوط و انحراف از طرف ديگر به واسطهء ظلم يا جهل ، از يكديگر تفكيك نمىشود .\r\nآيهء ديگرى در قرآن ، اول سورهء دهر به همين مضمون هست :\r\n    هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً . إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً . إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً     « 1 » .\r\nآيا بر انسان گذشته است زمانى كه هيچ نبوده است ؟ يك چيزى كه نام برده\r\n\r\n\r\n\r\n\r\n","description":"","footnote":"\r\n( 1 ) دهر / 1 - 3\r\n","page_name":" 42 ","page_number":42},
  {"content":"\r\n\r\nبشود نبوده است ؟ ما انسان را از يك نطفه و ماده‌اى آفريده‌ايم كه در آن ماده استعدادهاى گوناگون وجود دارد و به موجب همان استعدادها ما انسان را مورد آزمايش قرار مىدهيم و آزادش مىگذاريم .\r\nآزمايش يعنى چه ؟ آزمايش به چه وسيله ؟ آزمايش به وسيلهء تكليف و مسئوليت ؛ يعنى تكليف و مسئوليت به عهدهء او قرار مىدهيم و آزادش مىگذاريم و مىگوييم خودت مىدانى ، اين راه است و اين چاه ، اگر راه را رفتى به سعادت مىرسى و اگر به طرف چاه رفتى منحرف شده‌اى و سقوط خواهى كرد .  فَجَعَلْناهُ سَمِيعاً بَصِيراً  ما انسان را شنوا و بينا قرار داديم ، سميع و بصير قرار داديم ، يعنى براى انسان چشم بينا و گوش شنوا قرار داديم . بعد مىفرمايد :  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  راه را به او نشان داديم ، از اينجا ديگر با خود انسان است ، يا شاكر است يا كفور .\r\nانسان تنها موجودى است كه يك چنين خلقت عجيبى دارد ، يك چنين سرشت مركّبى دارد . به موجب همين سرشت مركّب است كه گاهى پيش مىرود ، گاهى عقب . به عبارت ديگر انسان زمان خود را مىسازد ، گاهى زمان خود را خوب مىكند و گاهى بد ، بر خلاف حيوان كه ساخته شدهء زمان و محكوم زمان است . انسان تا حدودى خالق زمان خويش است و حيوان صددرصد مخلوق زمان خويش است .\r\nاز همين جا ما به اين مطلب مىرسيم كه تغييراتى كه در زندگى بشر پيدا مىشود دو نوع است : يك نوع تغييرات صحيح و يك نوع تغييرات ناصحيح ، اعتلايى و غير اعتلايى .\r\nپس يك مطلب ديگر را از اينجا نتيجه مىگيريم و آن اين است كه اگر از ما بپرسند آيا با تغييراتى كه در زمان پيدا مىشود بايد هماهنگى كرد يا بايد مخالفت كرد ، بايد اين‌جور جواب بدهيم كه با تغييرات زمان نه بايد دربست هماهنگى كرد و نه دربست و صددرصد مخالفت كرد ، چون زمان را انسان مىسازد و انسان موجودى است كه مىتواند زمان را در جهت خوبى تغيير بدهد و مىتواند زمان را در جهت بدى تغيير بدهد ، پس با تغييراتى كه در جهت خوبى است بايد هماهنگى كرد و با تغييراتى كه در جهت بدى است نه تنها نبايد هماهنگى كرد بلكه بايد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمخالفت كرد .\r\n\r\nمقياس تشخيص تغييرات خوب از بد\r\nاكنون سؤال ديگرى پيش مىآيد : كدام تغييرات است كه بايد آنها را به حساب ترقى و اعتلا بگذاريم و كدام تغييرات است كه بايد آنها را به حساب فساد و انحراف بگذاريم ؟ ما از كجا بفهميم كه يك تغيير اوضاع ، خوب است و ما بايد هماهنگى بكنيم يا بد است و بايد مخالفت بكنيم ؟ مقياس آن چيست ؟ .\r\nعقل براى انسان راهنماى خوبى است . عقل را خداوند به انسان داده است براى اينكه راه كمال را از راههاى انحراف تشخيص بدهد . وضع بشر نشان مىدهد كه بشر گاهى به حكم عقل راه صحيح را طى مىكند ، گاهى به حكم اشتباه و جهالت و هواپرستى راه انحراف را طى مىكند .\r\nيك مقياس كلى اين است كه ببينيم پديده‌هايى كه در زمان به وجود مىآيد چه عواملى باعث به وجود آمدن آنها شده است و در چه جهتى به وجود آمده است ، يعنى عامل پديدهء مورد نظر كدام استعداد از استعدادهاى گوناگون انسانى است ، و براى چه منظورى به وجود آمده و چه آثارى دارد ؟ بايد ببينيم آنچه كه در زمان پيدا شد آيا محصول عقل و علم بشر است يا چيز ديگرى دخالت كرده است ؟ شما هرچيزى را كه ديديد در زمان پيدا شد اگر روى آن حساب بكنيد ، گاهى مىبينيد صددرصد محصول علم و عقل است و گاهى مىبينيد محصول علم هست اما نه علم آزاد بلكه علم بيچارهء اسير .\r\nمثلًا علمى در دنيا هست به نام علم فيزيك . بعضى از علما زحمت كشيده‌اند و اين علم را پيش برده‌اند . يكى از مباحث اين علم بحث مربوط به نور است . مبحث نور از مباحثى است كه هزاران سال است بشر دربارهء آن تحقيقاتى دارد كه حقيقت نور چيست ؟ انسان كه مىبيند ، چطور مىشود كه مىبيند ؟ انعكاس و انكسار نور چگونه است ؟ نور چه قوانينى دارد ؟ يكى از علماى اسلامى مردى است به نام ابن الهيثم كه يك رياضيدان و فيزيكدان فوق العاده‌اى مىباشد . مخصوصاً دربارهء نور مطالعات عجيبى كرده است كه اروپاييها بسيارى از عقايدشان دربارهء نور را به اقرار خودشان از اين مرد گرفته‌اند . كتاب المناظر ابن الهيثم اكنون در دست است . يكى از اكابر دانشمندان اروپايى راجر بيكن است كه از معاريف نوابغ اروپاست و در حدود\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nقرن دوازدهم ميلادى مىزيسته است . اين مرد از حوزهء اندلس اسلامى استفاده كرده است و همه چيز خود را مديون ابن الهيثم مىداند . ويل دورانت در كتاب تاريخ تمدن و همچنين گوستاو لوبون در تمدن اسلام و عرب از قول خود راجر بيكن مىنويسد كه اين مرد با صراحت مىگويد : استاد اصلى من در اين علم ابن الهيثم است و من از كتابهاى او استفاده كرده‌ام . البته بعدها مبحث نور را خيلىها پيش برده‌اند .\r\nدر اثر شناختن نور و كيفيات نور ، بشر مسئلهء عكس و عكسبردارى و فيلمبردارى را آموخته است . اين موضوع كار علم است . آيا علم در اينجا پيشروى كرد يا نه ؟ البته كه پيشروى كرد . از اين راه چه استفاده‌ها كه بشر مىتواند ببرد ! .\r\nعلم كار خودش را مىكند ، كشف و اختراع خودش را مىكند . يك دفعه يك آدم پول پرست هواپرست پيدا مىشود و آن را وسيله براى خالى كردن جيب مردم و ضمناً فاسد كردن اخلاق مردم قرار مىدهد ، از اين علمى كه بشر پيدا كرده است فيلمهاى فاسدكنندهء منحرف كننده ايجاد مىكند ؛ يعنى علم را به اسارت مىبرد ، از اين علم فيلمهاى فاسدى تهيه مىكند كه نتيجه‌اش خراب كردن اخلاق مردم است .\r\nآنوقت آيا ما مىتوانيم فلان فيلم سينمايى را قبول بكنيم و بگوييم پديدهء اين قرن است ، محصول علم است ؟ مىگوييم نه ، اين فقط محصول علم نيست ، محصول علم و چيز ديگرى است ، محصول شهوتِ شهوت پرستان است كه علم را در خدمت خودش گرفته است و يك چنين چيزى به وجود آورده است .\r\nمثال ديگرى عرض مىكنم : علم ديگرى در دنيا پيشروى مىكند به نام علم شيمى ، علمى كه خواص تركيبات اجسام را نشان مىدهد و بشر را قادر مىكند كه بتواند از عناصر تركيبات عجيبى بسازد مانند دواها . علم پيشرفت مىكند ، خواص تركيبات را طرح مىكند . تا آنجا كه حساب علم است ، ترقى و پيشروى است . آيا ما بايد با اين پيشروى علم هماهنگى بكنيم ؟ بله بايد هماهنگى بكنيم . اما به مرحله‌اى مىرسد كه مىبينيم علم در خدمت هوس افراد فاسدى قرار گرفت . افرادى تحصيل كردند ، متخصص شيمى شدند و با خواص تركيب اشياء آشنا شدند ، علم بيچاره را وسيله‌اى ساختند براى ساختن ماده‌اى به نام هروئين كه پدرجدّ ترياك است ؛ يعنى از هر جهت قدرتش چندين برابر ترياك است ، هم از لحاظ نشئه‌اى كه ايجاد مىكند و هم از لحاظ خمارى . عفيف‌ترين زنهاى دنيا اگر خداى ناخواسته مبتلا به هروئين\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبشود ، در موقع احتياج حاضر است خود را تسليم بكند و مقدارى از آن را بگيرد .\r\nبلاى بشريت است . آيا در ساختن هروئين علم دخالت كرده است يا نه ؟ بله علم دخالت داشته است ولى علم آن را نساخته است ، شهوت بشر آن را ساخته است ، هواپرستى بشر آن را ساخته است . علم چراغ است در دست بشر . چراغ را در هرجا ببرى و به هر راه ببرى ، همان جا و همان راه را روشن مىكند . عمده اين است كه آن كه چراغ را در دست دارد به كجا و به چه راهى برود . يك دكتر داروساز با خودش فكر مىكند حالا كه من تحصيلات عاليهء داروسازى را انجام داده‌ام ، بجاى اينكه يك داروخانه باز كنم كه درآمدم فقط روزى پنجاه تا صدتومان باشد ، مىآيم هروئين مىسازم كه بجاى ماهى سه چهار هزارتومان بتوانم در ماه بيست سى هزار تومان درآمد داشته باشم . آيا ما در اينجا مىتوانيم هروئين را محصول پيشرفت زمان بدانيم و بگوييم اين ماده محصول قرن است ، به نام مقتضيات زمان و پيشرفت زمان بايد هروئين بكشيم ؟ ! .\r\nدر اينجا اين دو استعدادى كه قرآن مىگويد ، يكى تحت عنوان  إِنَّا عَرَضْنَا الْأَمانَةَ  و ديگرى تحت عنوان  إِنَّهُ كانَ ظَلُوماً جَهُولًا  با هم آميخته شده است . استعداد ابتكار بشر با استعداد ظلم و ستمگرى و جهل بشر اتحاد پيدا كرده‌اند ؛ يعنى قدرت ستمگرى بشر ، قدرت ابتكار بشر را در خدمت خود گماشته است . آنجا كه قدرت ابتكار در خدمت قدرت شهوت قرار مىگيرد محصول آن فيلمهاى خانمان برانداز و هروئين است .\r\nمثال ديگر عرض مىكنم : بزرگترين تعريفى كه براى اين قرن مىكنند اين است كه مىگويند قرن اتم است . اما تا بشر رفت كه از نيروى اتم كوچكترين استفاده را بكند ، قدرت طلب‌هاى دنيا علما را وادار كردند كه از اين نيرو بمب بسازند كه اين بمب وسيله‌اى در دست افراد جاه طلب دنيا باشد تا هركسى كه خواست نفس بكشد فوراً او را تهديد كنند . آيا مىشود گفت چون اين بمب محصول كشف اتم است و محصول اين قرن است ، صلاح بشريت است ، از مقتضيات زمان است ؟ اگر بايد با تمام مقتضيات زمان هماهنگى كرد ، پس چرا تمام بشريت ناله مىكند از اين مسابقهء تسليحاتى كه الآن وجود دارد و تمام خيرخواهان بشر مىگويند بياييد اسلحه سازى را تحريم كنيم ، آن هم اين‌جور اسلحه را ؟ پس چرا مىگويند بياييد با اينها مبارزه بكنيم ؟ اين ، مسير علم هست اما نه علم آزاد . در اينجا نيز قدرت ابتكار\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبشر در اختيار قدرت جاه طلبى بشر قرار گرفته است ، يعنى ابتكار اسير جاه طلبى بشر شده است .\r\nمىگويند براى اينشتين در آمريكا جشنى گرفتند و دانشمندانى كه حضور داشتند ، در فضايل اين مرد داد سخن دادند . نوبت به خودش رسيد ، گفت : شما براى كسى داريد جشن مىگيريد كه وسيله شد بمب اتم در دنيا بسازند .\r\nالبته اين شخص كه اين كشف را كرد ، هيچ وقت فكر نمىكرد و منظورش اين نبود كه بمب اتم بسازند . اين كشف را كرد كه اين نيرو در راه مصالح بشريت به كار بيفتد . اما قبل از اينكه او تكان بخورد ، روزولت‌ها ، استالين‌ها ، خروشچف‌ها ، آيزنهاورها ، چرچيل‌ها ، اين جاه طلب‌هاى دنيا فوراً از اين قدرت به نفع قدرت طلبى خودشان استفاده كردند .\r\nآن كسى كه صنعت ضبط صوت را اختراع كرد هدفش اين بود كه درسهاى مفيدى داده مىشود ، خطابه‌ها و كنفرانسها داده مىشود ، خوب است كه وسيله‌اى باشد كه صوت را ضبط كنند تا آن درسها و خطابه‌ها در اين وسيله ضبط بشود و مردم بيشتر استفاده كنند . ولى هنوز دوتا خطابه و كنفرانس ضبط نشده بود ، هنوز دوتا درس ضبط نشده بود كه تصنيفهاى شهوت‌انگيز ، دنيا را پر كرد . اين چه بود ؟\r\nنيروى شهوت پرستى بشر بود كه در كمين است تا استفاده كند و علم را در خدمت خودش قرار بدهد .\r\n\r\nعلم آزاد و علم اسير\r\nپس ، از اينجا ما مىفهميم بشر همين جور كه پيشروى دارد ، انحراف هم دارد . از قديم الايام اين مطلب را معلمين اخلاق دنيا به ما گفته‌اند كه علم در وجود يك فرد دليل نيست كه او در طريق مصالح بشريت گام بردارد ، ممكن است يك نفر عالم باشد ولى علمش در خدمت شهوتش قرار بگيرد .\r\nاميرالمؤمنين عليه السلام مىفرمايد : من علم فراوانى دارم ولى افسوس ، افرادى را پيدا نمىكنم كه به آنها تعليم بدهم . بعد فرمود : بله ، افرادى را پيدا مىكنم ولى بعضى افراد را كه پيدا مىكنم آدمهاى سليم النفسى هستند اما كودن مىباشند ، نمىفهمند ، عوضى مىفهمند ؛ بعضى ديگر ، افراد زيركى هستند اما تا معلومات را از من فرا مىگيرند آن را وسيله قرار مىدهند براى منافع مادى خودشان ، يعنى علم را وسيلهء\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nهدفهاى پست و پليد خودشان قرار مىدهند .\r\nسنايى مىگويد :\r\n چو علم آموختى ، از حرص آنگه ترس كاندر شب * چو دزدى با چراغ آيد گزيده‌تر برد كالا \r\nاين بسيار حرف درستى است . يك فرد همين كه عالم شد ، كافى نيست كه بگوييم هركارى كه اين آدم مىكند درست است . بايد ببينيم علم اين آدم آزاد است يا اسير ؟\r\nآيا علم اين آدم در راههايى كه عقل تصويب مىكند به كار مىافتد يا در راه هدفهاى ديگر و به تعبير امير المؤمنين مُسْتَعْمِلًا آلَةَ الدّينِ لِلدُّنْيا « 1 » است ؟ .\r\nاين در خصوص يك فرد است تا چه رسد به اجتماع كه عده‌اى از علما و دانشمندان فعاليت مىكنند ، اجتماع را به جلو مىبرند و يك عده مردم سودجو در كمين مىباشند كه از كارهاى اينها سوء استفاده كنند .\r\nپس اين مقياسى است كه ما مىتوانيم به دست بياوريم راجع به تغييراتى كه در روزگار پيدا مىشود كه چه تغييرات ، تغييرات خوبى است و چه تغييرات ، تغييرات بدى است . با تغييراتى كه در ايجاد آن ولو علم هم دخالتى داشته است اما علم در خدمت هوا و هوس بشر قرار گرفته تا اين تغييرات را ايجاد كرده است نبايد هماهنگى نمود . هماهنگى كردن با اينها مساوى با سقوط است .\r\nاگر بگوييد عصر عصر علم است ، مىگوييم بله عصر علم است اما آيا تمام سرچشمه‌هاى وجود بشر غير از علم خشك شده است ؟ فقط عصر علم است ، بشر فقط عالِم است ، غير از علم نيروى ديگرى در بشر وجود ندارد ؟ چرا .\r\nاين نكته را توجه داشته باشيد : در هيچ دوره‌اى به اندازهء دورهء ما علم اسير و برده نشده است . اسم اين دوره را نبايد عصر علم گذاشت ، بايد عصر بردگى علم گذاشت ، عصر اسارت علم ، يعنى عصرى كه علم را آزاد نمىگذارند . در تمام دوره‌هاى گذشته ، علم از اين دوره آزادتر بوده است . در هيچ دوره‌اى علم و عالِم مثل امروز بدبخت و اسير و بيچاره نبوده است .\r\nشما اگر درست دقت كرده باشيد مىدانيد كه اگر عالمى پيدا بشود ، مثلًا يك مخترع و يا يك روان شناس بسيار ماهر ، تا پيدا شد فوراً قدرتهاى سياسى او را در\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 147\r\n","page_name":" 48 ","page_number":48},
  {"content":"\r\n\r\nاختيار خودشان قرار مىدهند مىگويند تو بيا علم خودت را در خدمت هدفهاى ما قرار بده ، و چاره‌اى هم ندارد . بهترين مثلش دانشمندان اتم شناس هستند . از اينها بيچاره‌تر در دنيا وجود ندارد . در هر جاى دنيا كه يك دانشمند اتم شناس درجه اول پيدا شد ، قدرتهاى سياسى آمدند او را زندانى كردند براى اينكه علم را در اختيار آنها قرار دهد و احياناً دشمن از آن استفاده نكند . يك برنامه مىدهند و مىگويند روى اين برنامه بايد عمل بكنى و حق زندگى غير از اين را ندارى . دانشمندان درجه اول در هركجاى دنيا باشند اسرارى از علوم طبيعى مىدانند كه ديگران نمىدانند .\r\nممكن است در شوروى چندين نفر از اين دانشمندان باشند كه كسى عدد آنها را هم نمىداند ، چون اين گونه افراد جزء اسرارند . همين تعداد هم ممكن است در آمريكا باشد . براى هريك از اينها دهها نفر مأمور و مراقب وجود دارد كه اسرار را به ديگرى تحويل ندهند يا يك وقت ديگران اينها را ندزدند . از اينها بيچاره‌تر در دنيا وجود ندارد ، يعنى اين آزادى كه ما و شما الآن داريم آنها ندارند . حتى با برادر خودش حق ندارد تماس بگيرد ، چرا ؟ براى اينكه ممكن است يك وقت او بخواهد به برادرش مقدارى از اين اسرار را تحويل دهد و بعد برادر او برود اين اسرار را در اختيار دولت ديگر بگذارد و آن دولت از اين لحاظ با اين دولت برابر بشود .\r\nپس اين چه عصر علمى است ؟ عصر علم هست اما نه عصر آزادى علم ، بلكه عصر اسارت و بردگى علم ؛ عصر اينكه قدرت ديگرى غير از قدرت علم بر اجتماع بشر حكومت مىكند و آن قدرت ، علما را به عنوان وسيله براى هدفهاى خودش استخدام كرده است .\r\n\r\nنظريهء مدينهء فاضلهء افلاطون\r\nپس اگر ما بگوييم با مقتضيات زمان نبايد به‌طور دربست هماهنگى كرد ، اين مخالفت با علم نيست ، بلكه به واسطهء اين نكته است كه ما مىدانيم هنوز دوره‌اى كه در آن دوره علم آزاد باشد ، عقل آزاد باشد ، دوره‌اى كه علم و عقل بر شهوات مردم ، بر جاه طلبىهاى مردم حكومت بكند نيامده است ؛ يعنى هنوز عصرى نيامده است كه اينشتين حاكم و آمر باشد و روزولت مطيع و مأمور ، بلكه عكس است .\r\nافلاطون نظريهء معروفى دارد به نام نظريهء مدينهء فاضله . مىگويد دنيا آن روزى به سعادت نائل خواهد شد كه حكيمان ، زمامداران باشند و زمامداران ، حكيمان . تا\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nوقتى كه حكيمان طبقه‌اى هستند و زمامداران طبقه‌اى ديگر ، دنيا روى سعادت نخواهد ديد . ما مسلمانها بالاخص شيعيان مىگوييم دورهء سعادت بشر آن عصرى است كه دورهء عدل كامل است يعنى عصر ظهور حضرت حجت ( عج ) ، آن دوره‌اى كه اولين مشخّصش اين است كه دورهء حكومت عقل است يعنى دوره‌اى است كه در آن ، علم اسير و برده نيست .\r\nاميرالمؤمنين عليه السلام تعبيرى دربارهء آن عصر دارد ، مىفرمايد : وَ يُغْبَقونَ كَأْسَ الْحِكْمَةِ بَعْدَ الصَّبوحِ « 1 » در آن عصر مردم صبحگاهان و شامگاهان جامى كه مىنوشند جام حكمت و معرفت است ، جز جام حكمت و معرفت جام ديگرى نمىنوشند .\r\nدر كافى هست كه در عصر ظهور حضرت حجت ، خدا دست خود را بر سر افراد بشر مىگذارد و عقل مردم زياد مىشود .\r\nمن شايد نتوانستم اين مطلب را آن جور كه دلم مىخواست تقرير بكنم ولى بدانيد كه به غلط مىگوييم عصر عصر علم است ، به غلط مىگوييم عصر عصر عقل است ، به غلط مىگوييم عصر عصر فكر است ؛ براى اينكه در اين عصر ، عقل آزادى ندارد ، علم و فكر آزادى ندارد ، هنوز دنيا دنياى شهوت است ، هنوز دنيا دنياى جاه طلبى است .\r\nدر ماه گذشته كه به خوزستان رفته بودم ، در جشنى كه به مناسبت نيمهء شعبان برقرار شده بود گفتم اگر بخواهيد بفهميد عصر چه عصرى است و بر وجود بشر چه چيزى حكومت مىكند ، وضع اين بيتل‌ها را ببينيد ، چهارتا آدم بىارزش چه سر و صدايى در دنيا راه انداخته‌اند ! روزنامه‌هاى خودمان نوشتند وقتى كه اينها به آمريكا رفتند ، تمام جريانهاى سياسى را تحت الشعاع قرار دادند . اين ، حكايت مىكند از روحيهء ملت آمريكا . ويلسن نخست وزير انگلستان هم وارد شد و روزنامه‌هاى مهم مثل نيويورك تايمز خبر ورود او را در چهار سطر نوشتند ، اما صفحاتى را اختصاص به بيتل‌ها دادند . آنقدر اينها در دنيا شهرت كسب كرده‌اند كه گفتند ما امروز از عيساى مسيح معروفتريم . آيا اين موضوع از اين حكايت مىكند كه عصر ، عصر علم و عقل است ؟ گفتم معلوم مىشود هنوز عصر ، عصر بيتل‌هاست نه عصر ويلسن ، و گفتم تازه اگر عصر ويلسن هم بود چه بود ؟\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 148\r\n","page_name":" 50 ","page_number":50},
  {"content":"\r\n\r\nپس ، از اينها ما نتيجه مىگيريم كه هنوز نبايد جريانهايى را كه در دنيا وجود دارد صددرصد تصديق كنيم ، نبايد كلمهء « مقتضيات زمان » ما را فريب بدهد . هنوز خيلى فاصله دارد تا زمان به جايى برسد كه تمام تغييراتش صحيح باشد . در همين جا به عرايض خودم خاتمه مىدهم .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nجامعهء در حال رشد\r\n وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ  « 1 » .\r\n\r\nمَثَل رشد و تكامل امت اسلام\r\nدر اين آيهء كريمه ، خداوند مَثَلى را براى اهل ايمان يعنى براى مسلمانان كه از دستورات پيغمبر اكرم پيروى مىكنند ذكر مىكند . اين مثل با بحث ما ارتباط زيادى دارد . مىفرمايد مثل اينها در انجيل اين‌طور ذكر شده است : مثل زراعتى هستند ، يعنى دانه‌اى كه در زمين كشت مىشود . اول كه اين دانه سر مىزند ، به صورت برگ نازك است . اگر مثلًا دانهء گندمى را در زمين بكارند ، اول بار كه از زمين مىرويد به صورت برگ خيلى نازك و لطيف است .  فَآزَرَهُ  اما اين برگ به همان حالت نازكى ثابت نمىماند ، تدريجاً بيشتر از زمين بيرون مىآيد و داراى ساقه‌اى مىشود كه نسبت به آن برگ صفت ديگرى دارد ؛ يعنى آن را تقويت مىكند ، آن برگ نازك را محكم مىكند يعنى ساقه درمىآورد .  فَاسْتَغْلَظَ  بعد كم كم اين ساقه غلظت و ضخامت پيدا مىكند .  فَاسْتَوى عَلى سُوقِهِ  روى ساقهء خودش مىايستد .  يُعْجِبُ الزُّرَّاعَ  در اين\r\n\r\n\r\n\r\n\r\n","description":"","footnote":"\r\n( 1 ) فتح / 29\r\n","page_name":" 52 ","page_number":52},
  {"content":"\r\n\r\nوقت است كه كشاورزان را به تعجب وا مىدارد ، يعنى متخصصين فن كشاورزى وقتى نگاه مىكنند تعجب مىكنند . همين حالت است حالت استقلال و رشد و تعالى كه چشم دشمن را كور مىكند و دشمن به خشم در مىآيد . كفار وقتى اينها را مىبينند به خشم در مىآيند .\r\nاين مثل ، مثل چيست ؟ خودش فرموده است : آنان كه با اين پيغمبر هستند ، در مقابل دشمن ، قوى و محكم ولى نسبت به خودشان مهربان و نرم مىباشند :  أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً  در مقابل دشمن نيرومند و باصلابت‌اند و نسبت به خودشان مهربان ؛ اهل عبادت و پرستش مىباشند ، آنها را در ركوع و سجود مىبينى .\r\nاين مطلب را توجه داشته باشيد كه عبادت و پرستش از اسلام جداشدنى نيست .\r\nبعضى از افراد كه با تعليمات اجتماعى اسلام آشنا شده‌اند ، اين آشنايى سبب شده است كه عبادات را تحقير كنند . ولى خير ، اينها از يكديگر تفكيك پذير نيست ، عملًا هم تفكيك پذير نيست ؛ يعنى اين دستورات و عبادات خاصيت خودش را نمىدهد مگر اينكه تعليمات اجتماعى به آن ضميمه شده باشد ، تعليمات اجتماعى هم خاصيت خودش را نمىدهد مگر اينكه عبادتها به آن ضميمه شده باشد .\r\n يَبْتَغُونَ فَضْلًا مِنَ اللَّهِ وَ رِضْواناً  از خدا زياده مىخواهند ، به آنچه كه دارند قانع نيستند . افزونتر مىخواهند اما نه آن‌طور افزون خواهى كه مادى مسلك‌ها و ماده پرست‌ها دارند كه فقط دنبال پول و ماديات مىباشند . اينها در عين افزون طلبى ، رضاى خدا را مىخواهند . در راه حق و حقيقت ، افزون طلب مىباشند .  سِيماهُمْ فِي وُجُوهِهِمْ مِنْ أَثَرِ السُّجُودِ  مسلمانى در چهرهء آنها پيداست ، آثار عبادت در گونهء آنها نمايان است . يعنى چه ؟ مقصود اين نيست كه چون زياد سجده كرده‌اند فقط پيشانيشان پينه بسته است . عبادت خاصيتش اين است كه در قيافهء انسان اثر مىگذارد . يك رابطهء عظيمى ميان روح و جسم انسان هست . افكار و عقايد و اخلاق و ملكات انسان در قيافهء او اثر مىگذارد . قيافهء يك انسان نمازخوان با يك انسان تارك الصلاة يكى نيست .\r\nاين چه مثلى است كه خدا براى مسلمانان صدر اول زده است ؟ مثل رشد است ، مثل تكامل است ، مثل اين است كه رو به تكامل و پيشرفت مىروند . اول مثل اين هستند كه به صورت يك برگ نازك از زمين روييده مىشوند . بعد به صورت يك\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nساقهء ضخيم درمىآيند ، داراى برگها مىشوند ، بوته‌اى مىشوند نه مانند ساير بوته‌ها . ساير كشاورزان ، ساير معلمان ، ساير تربيت كنندگان بشريت وقتى اينها را مىبينند به حيرت فرو مىروند كه اين رشد با اين سرعت و به اين خوبى چطور مىشود ؟ سقراطها وقتى بيايند حيرت مىكنند .\r\n\r\nسرعت رشد مسلمين\r\nاتفاقاً يكى از چيزهايى كه باعث حيرت جهانيان شده است همين سرعت رشد مسلمين و به استقلال رسيدن مسلمانهاست كه قرآن تعبير مىكند :  فَاسْتَوى عَلى سُوقِهِ  روى پاى خودش بايستد .\r\nيكى از اروپاييها گفته است : اگر ما سه چيز را در نظر بگيريم آنوقت اعتراف خواهيم كرد كه در دنيا مانند محمّد صلى الله عليه و آله رهبرى وجود نداشته است . يكى اهميت و عظمت هدف . هدف بزرگ بود ، زير و رو كردن روحيه و اخلاق و عقايد و نظامات اجتماعى مردم بود . دوم قلّت وسايل و امكانات . از وسايل چه داشته است ؟ همان خويشان نزديك خودش با او طرف بودند . نه پولى داشت ، نه زورى و نه همدستى .\r\nيك نفر يك نفر افراد را به خود مؤمن ساخت و دور خود جمع كرد تا به صورت بزرگترين قدرت جهان درآمد . عامل سوم سرعت وصول به هدف بود ، يعنى در كمتر از نيم قرن بيش از نيمى از مردم دنيا تسليم دين او شدند و ايمان آوردند . آنوقت مىبينيد چنين رهبرى در دنيا وجود نداشته است .\r\nاين است مقصود قرآن از اين مثل كه مىگويد :  يُعْجِبُ الزُّرَّاعَ  متخصصين و دهقانها و كشاورزانِ انسانيت تا ابد در تعجب فرو مىروند كه اينها چطور به اين سرعت پيدا شدند و رشد كردند و روى پا ايستادند و ميوه دادند ؟ ! اين مثل در خود قرآن مجيد براى امت اسلام ذكر شده است .\r\nاينجا يك سؤال مىكنم : آيا مسلمانان صدر اول اختصاصاً بايد اين‌جور باشند و اين خاصيت مال آنها بود يا خاصيت مال اسلام است ؛ يعنى هر وقت و هرجا مردمى واقعاً اسلام را بپذيرند و به دستورات اسلام عمل كنند ، همين خاصيت رشد و تزايد و تكامل و استقلال و روى پاى خود ايستادن و ديگران را به حيرت و تعجب واداشتن را دارند ؟ البته اين خاصيت مال اسلام است نه مال مردم . اين خاصيت مال ايمان به اسلام است ، مال پيروى از تعليمات اسلام است . اسلام نيامده است براى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاينكه جامعه را متوقف كند ، ملت مسلمان را وادار به درجا زدن كند . اسلام دين رشد است ، دينى است كه نشان داد عملًا مىتواند جامعهء خود را به جلو ببرد . شما ببينيد در چهار قرن اول اسلامى ، اسلام چه كرده است ! ويل دورانت در تاريخ تمدن مىگويد : تمدنى شگفت انگيزتر از تمدن اسلامى وجود ندارد . پس اسلام عملًا خاصيت خودش را نشان داده است . اگر اسلام طرفدار ثبات و جمود و يكنواختى مىبود ، بايد جامعه را در همان حد اول جامعهء عرب نگاه بدارد . پس چرا تمدنهاى وسيع و عجيب را در خودش جمع كرد و از مجموع آنها تمدن عظيم ترى را به وجود آورد ؟ پس اسلام با پيشرفت زمان مخالف نيست .\r\n\r\nاشتباه گوستاو لوبون\r\nگوستاو لوبون انصافاً تحقيقات زيادى كرده است و كتابش هم كتاب بسيار باارزشى است ، ولى در عين حال گاهى حرفهايى مىزند كه انسان تعجب مىكند . سبك فرنگى همين است . گوستاو لوبون وارد مىشود در بحث علل انحطاط مسلمين كه چرا مسلمين انحطاط پيدا كردند ؟ چرا تمدن اسلامى غروب كرد و باقى نماند ؟ عللى ذكر مىكند . يكى از عللى كه ذكر مىكند همين عدم انطباق با مقتضيات زمان است .\r\nمىگويد : زمان عوض شد ، تغيير كرد و مسلمانها خواستند باز اسلام را با همان خصوصيات ، در قرنهاى بعد نگاه دارند در صورتى كه امكان نداشت و بجاى اينكه تعليم اسلامى را رها كنند و مقتضيات قرن را بگيرند ، تعليم اسلامى را گرفتند و منحط شدند .\r\nدر اينجا هركسى مايل است بداند كه اين مستشرق بزرگ چه مثالى براى مدعاى خود آورده است . چه اصلى در اسلام بود كه بعد مقتضيات زمان عوض شد و مسلمانها بجاى اينكه مقتضيات زمان را بگيرند ، اسلام را گرفتند و منحط شدند ؟\r\nآقاى گوستاو لوبون چه اصلى را از اسلام پيدا كرده است كه با مقتضيات زمان انطباق نمىكرده است و مسلمين جمود و خشكى به خرج مىدادند و نمىبايست به خرج مىدادند و مىبايست با زمان هماهنگى مىكردند ؟ .\r\nمىگويد : يكى از تعاليم اسلامى كه در صدر اسلام خيلى نتيجه بخشيد و راه را به سوى ملل ديگر باز كرد و مردم فوج فوج اسلام اختيار كردند و مخصوصاً ملل غيرعرب كه در مظالم حكام و موبدان و روحانيون خودشان مىسوختند وقتى با آن\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمواجه شدند استقبال كردند ، اصل مساوات بود . ديدند در اسلام امتياز نژادى و طبقاتى وجود ندارد ، از اين جهت اسلام خيلى برايشان خوشايند بود . اين اصل يعنى اصل مساوات در ابتدا به نفع جامعهء اسلامى بود اما مسلمينِ بعد باز هم پافشارى و يكدندگى به خرج دادند و مىخواستند اصل مساوات را در دوره‌هاى بعد اجرا كنند و حال آنكه اگر مىخواستند سيادتشان محفوظ بماند بايد اين اصل را كنار مىگذاشتند . عرب بعد از آنكه حكومت را در دست گرفت و ملتهاى ديگر مسلمان شدند بايد سياست را بر ديانت ترجيح مىداد . سياست ايجاب مىكرد كه اين حرفها را كنار بگذارد و ملتهاى ديگر را استثمار كند ، زير يوغ بندگى خودش بكشد تا بتواند پايه‌هاى حكومت خودش را محكم كند . اينها آمدند به اصل مساوات چسبيدند و فرقى ميان عرب و غيرعرب نگذاشتند ، به ديگران ميدان دادند ، آنها را آوردند و قاضى درجه اول كردند ، درِ تعليمات را به رويشان باز كردند . كم كم ساير ملل آمدند و ميدان را از عرب گرفتند .\r\nاولين قومى كه ميدان را از عرب گرفت ايرانيها بودند كه در ابتداى حكومت بنى العباس روى كار آمدند ، مانند برمكيان و ذوالرياستين . بعد اينها اقوام و خويشان و بستگان خود را روى كار آوردند و عرب را كنار زدند . اين جريان در اوايل قرن دوم بود . چند سال گذشت كه دورهء سيادت ايرانيان بود . مخصوصاً در دورهء مأمون ( چون مادر مأمون ايرانى بود ) سيادت ايرانى به حد اعلا رسيد كه حتى نقل كرده‌اند روزى مأمون از راهى مىگذشت ، يك نفر عرب جلو مأمون را گرفت ، گفت : خليفه ! فرض كن من هم يك نفر ايرانى هستم ، به دادم برس . تا دوره رسيد به برادرش معتصم . مادر معتصم از تركهاى ماوراء النهر است . معتصم به عكس رفتار مىكرد . نه به عرب روى خوش نشان مىداد و نه به ايرانى ، براى اينكه موقعيت خودش را حفظ كند . با عربها بد بود چون طرفدار بنى اميه بودند . بنى اميه سياستشان سياست عربى بود و اعراب را بر غير اعراب ترجيح مىدادند . اعراب طرفدار امويها بودند .\r\nبنى العباس عموماً با اعراب مخالف بودند چون مىدانستند عربها طرفدار امويها مىباشند ، و زبان فارسى را كه بنى العباس زنده كردند براى اين بود كه نمىخواستند ايرانيها در عربها هضم بشوند . ابراهيم بن الامام بخشنامه‌اى كرده است ( و اين بخشنامه را جرجى زيدان و ديگران نوشته‌اند ) به تمام نقاط ايران و در آن گفته است هر عربى كه پيدا كرديد بكشيد . معتصم ديد اعراب طرفدار امويها هستند و ايرانيها\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nطرفدار عباس پسر مأمون ؛ رفت قوم و خويش مادرش را از تركستان آورد و تدريجاً كارها را به دست آنان سپرد ، يعنى هم ايرانيها و هم اعراب را كنار زد . لهذا عنصر ديگرى روى كار آمد .\r\nهمهء حرف آقاى گوستاو لوبون اين است كه چرا خلفاى عباسى با اينكه خودشان عرب بودند از سياست عربى بنى اميه پيروى نكردند ؟ گوستاو لوبون همان چيزى را كه فضيلت اسلام است عيب گرفته و دليل بر عدم انطباق اسلام با مقتضيات زمان و دليل بر جمود و تحجر مسلمين دانسته است . مىگويد اين اصل از نظر اخلاق خوب است ولى از نظر سياست گاهى خوب است و گاهى بد . در يك زمان از نظر سياست خوب است كه ملتهاى ديگر را به اسلام نزديك مىكند اما در يك زمان ديگر جايش بود كه مسلمانها ( يعنى عربهاى آن وقت ) از نظر سياسى هم كه باشد اصل مساوات اسلام را زير پا بگذارند .\r\n\r\nسياست اروپايى\r\nگوستاو لوبون اشتباه مىكند . اولًا اسلام يك روش سياسى به مفهوم اروپايى نيست .\r\nثانياً اگر مسلمين اسلام را اين‌طور بازيچهء سياست كرده بودند ، امروز نه از اسلام اثرى بود و نه از مسلمين به صورت يك امت . اسلام هدفش اين است كه مساوات را به‌طور كامل در ميان مردم برقرار كند . اگر اسلام تا وقتى كه از مردم استفاده مىكند اصلى را طرح كند بعد آن را عوض كند ، اين كه اسلام نيست ، اين سياست اروپايى است كه اعلاميهء حقوق بشر مىدهند تا آنجا كه ملتهاى ديگر را زير بار بكشند ، همين كه زير بار كشيدند مىگويند همهء اين حرفها مفت است .\r\nاين است طرز فكر اينها كه مىگويند اسلام خشك و غيرقابل انعطاف است و با مقتضيات زمان يعنى با سياست جور در نمىآيد .\r\nاسلام براى اين آمده است كه با اين سياستها در دنيا مبارزه كند . اسلام اينها را مقتضيات زمان نمىداند ، اينها را انحراف زمان مىداند و در مقابل اينها ايستادگى مىكند .\r\nاين همان عيبى است كه عده‌اى بر سياست اميرالمؤمنين گرفتند ، گفتند : على همه چيزش خوب بود ، مرد علم بود ، مرد عمل بود ، مرد تقوا بود ، مرد عاطفهء انسانيت بود ، مرد حكمت و خطابه بود ولى يك عيب بزرگ داشت و آن اينكه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nسياستمدار نبود . چرا سياستمدار نبود ؟ چون انعطاف نداشت ، صلابت به خرج مىداد . على مصالح سياسى را در نظر نمىگرفت . يك نفر سياستمدار در يك جا بايد دروغ بگويد ، يك جا بايد وعده بدهد و عمل نكند ، يك پيمانى را امضا كند ، همين كه كارش گذشت زير امضاى خودش بزند . يك نفر سياستمدار بايد به يك نفر روى خوش نشان بدهد تا وقتى كه او را تسليم كند ، همين كه تسليم كرد او را از بين ببرد .\r\nاز نظر اينها منصور دوانيقى يك سياستمدار بود براى اينكه ابومسلم را استخدام كرد ، با او پيمان و قرارداد بست . ابومسلم به نفع منصور قيام كرد و چه جنايتها كه در خراسان به نفع بنى العباس نكرد ! اين قهرمان ملى ! خودمان را بشناسيم . دائم مىگويند قهرمان ملى ! اگر ايرانيهايى را كه همين ابومسلم كشته است به حساب بياوريد ، از سيصد چهارصد هزار بيشتر است . مىگويند مجموع آدمهايى كه ابومسلم كشته است ششصدهزار نفر است . آخر آدم چقدر بايد جانى باشد ! منصور از نظر آنها يك سياستمدار بود . همين كه ابومسلم تمام دشمنان منصور را از پيش راند ، خود ابومسلم كم كم شاخ شد . ابومسلم يك سال با يك لشكر انبوه به مكه رفت . در مراجعت همين كه به رى رسيد ، منصور او را فرا خواند كه بيا من با تو كارى دارم . ابومسلم نيامد . بار دوم و سوم نوشت . باز هم نرفت . بالاخره نامهء تهديدآميزى برايش نوشت . ابومسلم مردد ماند كه برود يا نرود . با خيلىها مشورت كرد . همه به او گفتند نرو خطرناك است . ولى به قول معروف اجلش رسيده بود ، رفت . منصور گفته بود بايد تنها بيايى . تنها رفت ، وارد شد بر منصور و تعظيم كرد . بعد از احوالپرسى كم كم منصور به او خشونت كرد كه چرا فلان كار را نكردى ؟ چرا فلان جا امر مرا اطاعت نكردى ؟ ابومسلم ديد كار خيلى سخت شد و فهميد منصور تصميم به كشتنش دارد . گفت : امير ، براى كشتن دشمنانت مرا نگه‌دار . گفت : امروز از تو دشمن ترى ندارم . منصور دستور داده بود دو سه نفر مسلّح پشت در مانده بودند و گفته بود هر وقت من فلان علامت را دادم فوراً بياييد و ابومسلم را بكشيد . همين كه خوب ابومسلم را ملامت كرد آن علامت را داد . ريختند و ابومسلم را تكه تكه كردند ، بعد هم او را در يك نمد پيچيدند .\r\nاز نظر اين‌جور افراد آقاى منصور سياستمدار بزرگى است ، دشمن را اين گونه از بين مىبرد . اينها گله‌شان از على عليه السلام اين است كه چرا على مانند منصور دوانيقى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nرفتار نكرد ؟ چرا به معاويه روى خوش نشان نداد ، نامه به او ننوشت و او را اغفال نكرد ؟ چرا معاويه را خام نكرد تا بعد او را به مركز بخواهد و با يك نيرنگ و دسيسه از بين ببرد ؟ چرا دروغ نمىگفت ؟ چرا تبعيض قائل نمىشد ؟ چرا رشوه نمىداد ؟ چرا همان‌طور كه معاويه نسبت به بيت المال عمل مىكرد او عمل نمىكرد ؟ .\r\nمىگويند : عيب اسلام همين است كه خشك است ، انعطاف پذير نيست ، با مقتضيات زمان تطبيق نمىكند ، يك مرد سياستمدار اگر بخواهد با اسلام عمل كند نمىتواند سياستمدارى كند .\r\nاسلام آمده است براى همين كه با اين نوع سياستمداريها مبارزه كند . اسلام آمده است براى خدمت به بشريت . اسلام پاسدار انسانيت است . اگر اسلام اين مقدار انعطاف داشته باشد كه ديگر اسلام نيست ، شيطنت است . اسلام پاسدار درستى و حقيقت و عدالت است . اصلًا فلسفهء اسلام اين است ، بايد در اين‌جور جهات صلابت و استحكام داشته باشد .\r\nعلى آن جور رفتار كرد كه قرنها بر دل مردم حكومت مىكند . على از فكر خودش در زمان خودش حمايت كرد و فكر خودش رابه صورت يك اصل در دنيا باقى گذاشت . به همين جهت روش على به صورت ايمان در ميان افراد وجود دارد .\r\nپس على در سياست خودش شكست نخورد . اگر سياست على و هدفش اين بود كه چهار صباحى كه مىخواهم در دنيا زندگى كنم در نعمت و جاه باشم ( همان سياستى كه معاويه مىگفت كه ما در نعمت دنيا غلتيديم ) آنوقت على شكست خورده بود ، اما چون على مرد ايمان و عقيده و هدف بود شكست نخورده است .\r\nپس يكى از توقعات بيجايى كه در باب انطباق با مقتضيات زمان دارند اين است كه رجال سياست ، نام حالت روباه صفتى خودشان را - كه در هر زمان هر رنگى جامعه پيدا كند به همان رنگ مىشوند - انعطاف ، خاصيت انطباق با زمان ، زرنگى و عقل گذاشته‌اند و به همين تكيه مىكنند و انتظار دارند اسلام اين توقع را برآورد و چون برنمى آورد مىگويند عيب اسلام همين است كه مانع است كه انسان خودش را با زمان تطبيق دهد .\r\nافتخار اسلام اين است كه جلو اين انطباقها را گرفته است . حسين بن على كه امروز بر دل شما حكومت مىكند جهتش اين است كه رنگ زمان به خود نگرفت ؛ نگفت اگر پيغمبر حكومت كند رنگ پيغمبر ، اگر معاويه حكومت كند رنگ معاويه ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاگر يزيد حكومت كند رنگ او را بايد بگيريم و چون زمانه اين‌جور شده است بايد رنگ زمانه را بگيريم . وقتى كه مروان حَكَم به او گفت : يا اباعبد اللَّه ! من يك جملهء خيرخواهانه‌اى براى تو دارم ، فرمود : بگو . گفت : من مصلحت تو را در اين مىبينم كه با يزيد بيعت كنى . حضرت نفرمود كه اين مصلحت و منفعت من نيست ، فرمود : در آن موقع اسلام چه خواهد شد ؟ وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ « 1 » . فرمود : آن وقت بايد فاتحهء اسلام را يك جا خواند .\r\n\r\n\r\n\r\n\r\n","description":"","footnote":"\r\n( 1 ) لهوف ، ص 11\r\n","page_name":" 60 ","page_number":60},
  {"content":"\r\n\r\n\r\nافراط و تفريطها\r\n وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  « 1 » .\r\nيكى از خاصيتهاى بزرگ دين مقدس اسلام اعتدال و ميانه روى است . خود قرآن كريم امت اسلام را به نام « امت وسط » ناميده است و اين تعبير ، تعبير بسيار عجيب و فوق العاده‌اى است . امت و قوم و جمعيتى كه واقعاً و حقيقتاً دست پروردهء قرآن كريم باشند ، از افراط و تفريط ، از كندروى و تندروى ، از چپ روى و راست روى ، از همهء اينها بركنارند . تربيت قرآن هميشه اعتدال و ميانه روى را ايجاب مىكند . در مسأله‌اى كه در اين شبها عنوان بحث قرار داده‌ايم يعنى انطباق با مقتضيات زمان ، يك فكر افراطى وجود دارد و يك فكر تفريطى و يك فكر معتدل . بعضى از جريانات فكرى در عالم اسلام از همين نظر وجود پيدا كرده است كه برخى افراطى و برخى تفريطى بوده ، يعنى يا تندروى بى جا و يا كندروى بى جا بوده است . من اسم آن تندروىها را « جهالت » گذاشته‌ام و اسم اين كندروىها را « جمود » گذاشته و مىگذارم . در اين باره توضيح خواهم داد .\r\n\r\n\r\n\r\n\r\n","description":"","footnote":"\r\n( 1 ) بقره / 143\r\n","page_name":" 61 ","page_number":61},
  {"content":"\r\n\r\n\r\nروشنفكريهاى افراطى خليفهء دوم\r\nيكى از كسانى كه به قول امروزيها در مسائل اسلامى ، روشنفكرى به خرج مىداد و كار اين روشنفكرى او به حد افراط رسيده بود خليفهء دوم است . خليفهء دوم به اصطلاح خيلى روشنفكرمآبانه كار مىكرد اما تندروىهايى كرد . مثلًا يك جا پيغمبر دستور داده بود و او مىگفت : اين موضوع فقط براى پيغمبر و زمان خودش بود ولى زمان ما تغيير كرده است و ما اين را عوض مىكنيم . البته ممكن است يك نفر شيعه با احساسات ضد خليفه‌اى كه دارد ، اين را به حساب تعمد و ضربه زدن‌هاى عمدى بگذارد ، بگويد فقط مقصودش مخالفت با پيغمبر بوده است .\r\nولى اگر نخواهيم اين‌جور بگوييم ، طورى بگوييم كه براى طرفداران خليفه هم قابل قبول باشد ، بايد بگوييم كه اينها خطاها و اشتباهاتى است كه از او سر زده است .\r\nمثلًا در اذان ، فصول اذان را خود پيغمبر اكرم دستور و تعيين فرموده است . يكى از آن فصول حَىَّ عَلى خَيْرِ الْعَمَل است . معنى اين فصل اين است : رو بياور به بهترين اعمال كه نماز است . زمان خلافت عمر مىرسد ، زمانى كه دنياى اسلام عجيب نيازمند به جهاد است و مسلمين در مقابل خود دو جبههء بسيار بزرگ دارند : يكى ايران و ديگرى روم كه مقتدرترين كشورهاى روى زمين هستند ، با توجه به عدهء مسلمانها كه بيش از چهل پنجاه هزارنفر نبودند و يك دفعه با تمام دنيا اعلان جنگ داده‌اند . مثل اين است كه يك كشورى مثل ايران يك تحولى در آن به وجود بيايد و با دو مملكت بزرگ دنيا يعنى آمريكا و شوروى اعلان جنگ بدهد كه در واقع اعلان جنگ با دنياست . روى همين حساب است كه مورخين اروپايى اتفاق كلمه دارند كه اگر نيروى عظيم ايمان در اين مردم نبود ، چنين چيزى محال بود . هرچه باشد اين يك امرى است شبيه به اعجاز ولى اعجاز ايمان . در آن عصر احتياج مسلمانها به سرباز و سربازى خيلى زياد بود و مىبايست روحيهء سربازها قوى باشد و اعتقاد داشته باشند و جهاد را اصلى لازم و واجب بدانند .\r\nفكرى در دماغ خليفه پيدا شد ، گفت : حَىَّ عَلى خَيْرِ الْعَمَل را از اذان برداريد ، چون به روحيهء سربازى ضربه مىزند . وقتى كه فرياد برآوريد كه روى به نماز بياوريد چون نماز بهترين اعمال است ، ديگر سرباز فكر مىكند كه نماز از جهاد بهتر است ، هميشه در فكر نماز خواندن است و از جهاد اعراض مىكند . لذا گفت اين را برداريد و بجاى آن بگوييد : الصَّلوةُ خَيْرٌ مِنَ النَّوْم نماز از خوابيدن بهتر است ، تا\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاعتقاد سربازها نسبت به عظمت و اهميت جهاد در راه خدا سست نشود . حساب مقتضيات زمان را كرد .\r\nآيا اين حساب درست است ؟ نه ، اشتباه بود . چرا ؟ به همين دليلى كه عرض كردم . يك كسى مىبايستى از خليفه مىپرسيد كه اين سربازهاى تو با اين عدهء قليل و تجهيزات كم چطور است كه با كشورهاى درجه اول دنيا مىجنگند و پيروز مىشوند ؟ آيا اين مربوط به عنصر عرب است كه عنصر عرب از عنصر غيرعرب امتيازى دارد ؟ اگر عنصر عرب است ، عرب كه تازه به وجود نيامده است ، چندين هزارسال پيش هم بود . چرا تا آن موقع هميشه توسرى مىخورد ؟ پس يك عامل جديد به وجود آمده است و آن ايمان به خداست . اين شجاعت ، اين قدرت ، اين نيرو را ايمان به اين مردم داده است و ايمان را همين نماز تقويت و آبيارى مىكند . او شجاعت خودش را از همان اللَّهُ اكْبَر و الْحَمْدُ لِلَّه و سُبْحانَ اللَّه دارد .\r\nاگر پيغمبر فرمود : الصَّلوةُ عَمودُ الدّين يا فرمود : مَثَل اين دين و نماز در اين دين مَثَل خيمه‌اى است كه سرپاست ( خيمه چادر دارد ، طناب دارد ، ميخ دارد ، عمود هم دارد ، عمود اين خيمه نماز است ) براى اين بود كه به آثار نماز آگاه بود ، مىدانست نماز بزرگترين عامل مؤثر در روحيهء افراد است ، اگر نماز نباشد هيچ يك از اينها وجود ندارد . تو اگر خيال مىكنى سرباز به خيال اينكه نماز از جهاد بهتر است جهاد را رها مىكند ، اين فكر غلط را از دماغ سرباز با بيان حقيقت امر بيرون كن و بگو نماز و جهاد لازم و ملزوم يكديگرند ، هيچ كدام جاى ديگرى را نمىگيرد ، نه با نماز جهاد ساقط مىشود و نه با جهاد نماز ساقط مىگردد ، بايد نماز خواند تا نيرو بيشتر شود و بهتر جهاد صورت گيرد :  اسْتَعِينُوا بِالصَّبْرِ وَ الصَّلاةِ .  چرا براى اهميت جهاد ، نماز را تحقير مىكنى و پايين مىآورى به حدى كه مىگويى فقط از خواب بهتر است ؟ به سرباز بگو نماز بخوان ، جهاد هم برو . اسلام كه نگفته است از ميان نماز و جهاد يكى را بايد انتخاب بكنى .\r\nمثل اين است كه شما مىخواهيد ميوه بخريد ، فكر مىكنيد گلابى بخريد يا خربزه . بعد مىبينيد صرفه در خريدن خربزه است ، مىگوييد گلابى نمىخرم خربزه مىخرم . حساب نماز و جهاد كه اين‌طور نيست . نماز و جهاد در اسلام از يكديگر تفكيك پذير نيست . اسلام كه نمىگويد يا جهاد برو و نماز نخوان و يا نماز بخوان و جهاد نرو . اسلام مىگويد نماز بخوان و به جهاد برو ، جهاد كن كه نماز بخوانى و نماز\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبخوان كه جهاد كنى . حالا اگر يك سرباز اشتباه كند ، بجاى اينكه جهاد كند نماز بخواند ، بايد به او فهماند كه اينها از هم جدا نيستند .\r\nمثل بعضى از افراد پولدار كه مىگويند ما كه پول داريم ، بجاى نماز خواندن پول مىدهيم ! كِى چنين چيزى مىشود ؟ ! اسلام آن انفاقى را كه منفك از نماز باشد اصلًا قبول ندارد . اگر عكسش را بگوييد ، يك آدم پول پرست و پول دوست اما آمادهء خدمت بگويد من بجاى اينكه انفاق بكنم نماز مىخوانم ، از ما هفده ركعت نماز واجب خواسته‌اند و مجموعاً پنجاه و يك ركعت خواسته‌اند ، من بجاى اينها صد و دو ركعت نماز مىخوانم ، مثلًا نماز قضاى ديگران را هم مىخوانم كه از من پولى نخواهند ، آيا اين قبول است ؟ نه . پس بايد به مردم فهماند كه تعليمات اسلامى تجزيه ناپذير است ، به منزلهء اعضاى يك پيكره‌اند : نماز به جاى خود ، حج به جاى خود ، زكات به جاى خود ، خمس به جاى خود ، امر به معروف و نهى از منكر به جاى خود . موقع هركدام بايد شناخته شود .\r\nآن كسى كه دربارهء نماز گفت : حَىَّ عَلى خَيْرِ الْعَمَل او حساب كرده گفت . در اين زمانى كه تو هستى كه سربازان تو با دنيا طرف شده‌اند ، باز بايد نماز را با صفت « خيرالعمل » ذكر كرد .\r\n\r\nافراطكارى يا جهالت\r\nما اسم اين نوع تصرفات و رعايت مقتضيات زمان را افراطكارى يا به عبارت ديگر جهالت مىگذاريم ، چون اين ناشى از حساب نكردن است ، ناشى از اين است كه حساب ناقص است .\r\nحبيب بورقيبه - كه نمىدانم اين شخص چه موجودى است ! - هرسال يك بار عليه روزه قيام مىكند مىگويد : مردم روزه نگيرند براى اينكه از نيروى كار كارگر كاسته مىشود . البته به اين موضوع جنبهء اسلامى هم مىدهد به اين عنوان كه اسلام به كار اهيمت مىدهد ، كار در اسلام محترم است پس روزه نگيريد براى اينكه بايد كار بكنيد ؛ وقتى كه بشر بايد كار بكند پس هر چيزى كه از نيروى كار مىكاهد خوب نيست . نقطهء مقابل اين سخن اين است : هرچيز كه نيروى كار را تقويت مىكند خوب است . مثلًا اگر فرض كنيم ويسكى و شراب نيروى كار را اضافه مىكند ، پس كارگرها نبايد روزه بگيرند و بايد روزى يك بطرى ويسكى بياشامند تا كار بكنند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nوليد بن عبد الملك و يا وليد بن يزيد بن عبد الملك يك روز صبح كه هنوز مستى از كلّه‌اش نپريده بود ، به مسجد رفت براى امامت جماعت . بجاى دو ركعت نماز صبح چهار ركعت خواند . مؤمنين هم چاره‌اى نداشتند ، تبعيت كردند . بعد كه نمازش تمام شد رويش را برگرداند ، گفت : من امروز خيلى نشئه‌ام ، اگر مىخواهيد برايتان بيشتر نماز بخوانم .\r\nاشتباه حبيب بورقيبه از كجاست ؟ اين آدم خيال كرده است كه انسان يعنى ماشين ، انسان جز اين نيست كه بايد مانند يك ماشين دائماً كار تحويل بدهد ، از ماشين هرچه بيشتر بتوان كار گرفت بهتر است ، انسان يعنى يك حيوان باركش و باربر ، كارى غير از باركشى ندارد ، پس هرچه بيشتر بشود از انسان باركشى كرد بهتر است . چون روزه به قول او از نيروى كار مىكاهد ، پس روزه نبايد گرفت .\r\nاولًا اين آدم حساب نكرده است آن اشخاصى كه روزه گرفتند ولى روزهء واقعى ، در همان حالى كه روزه گرفتند نيروى كارشان ده برابر روزه خورها بود . از نيروى روحى بشر غافل است . هركدام از ما در شرايطى كه الآن داريم و برنامهء زندگى خودمان قرار داده‌ايم كه مثلًا بايد فلان مقدار نان بخوريم يا فلان مقدار غذاهاى ديگر بخوريم ، اگر يك شبانه روز اين برنامه به هم بخورد ديگر قدرت راه رفتن نداريم و خيلى به زحمت راه مىرويم . ولى آيا قانون قطعى و غيرقابل تخلف زندگى بشر همين است ؟ نه . ما الآن با اين برنامه كه زندگى مىكنيم ، اين مقدار اسير غذا و اين شكم هستيم . بشر اگر برنامهء زندگيش را عوض كند ممكن است طورى بشود كه نصف اين غذا را بخورد و دو برابر اين نيرو را به دست بياورد . ممكن است انسان در شبانه روز دوتا مغز بادام بخورد و به اندازهء انسانى كه روزى يك كيلو غذا مىخورد نيرو داشته باشد . بشر اگر برگردد و مسيرش را عوض كند ، حالت ديگرى پيدا مىكند و برنامه به كلى عوض مىشود .\r\nچندى پيش - لابد در روزنامه خوانديد - تمام خبرگزارىها گزارش دادند كه يك بودايى رياضت كش دوازده سال تمام يكسره روى پاى خودش ايستاد و نخوابيد و ننشست . بعد از دوازده سال كه رياضتش تمام شد و به قول خودش روحش پاك شد ، آمد نشست . جشن بزرگى برايش برپا كردند و اطبا كه براى معاينهء او آمده بودند ديدند سالم سالم است . اين نشان مىدهد كه قانون زندگى بشر با تغيير دادن شرايط ، شكل ديگرى پيدا مىكند . البته من حالات استثنايىاش را عرض\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكردم . اينها را شاهد مىآورم كه در بشر چه نيروهايى ذخيره است و بشر چقدر تغييرپذير است .\r\n\r\nسخن على عليه السلام\r\nاگر به سراغ حضرت على عليه السلام برويد مىبينيد در نامه‌اى كه به عثمان بن حنيف نوشته است مىفرمايد : الا وَ انَّ امامَكُمْ قَدِ اكْتَفى مِنْ دُنْياهُ بِطِمْرَيْهِ وَ مِنْ طُعْمِهِ بِقُرْصَيْه يعنى : و اما پيشواى شما از دنياى خودش به دو جامه و به دو قرص نان اكتفا كرد .\r\nبعد مىگويد : من مىدانم مردم باور نمىكنند . وَ كَأنّى بِقائِلِكُمْ يَقولُ : اذا كانَ هذا قوتُ ابْنِ ابى طالِبٍ فَقَدْ قَعَدَ بِهِ الضَّعْفُ عَنْ قِتالِ الْاقْرانِ وَ مُنازَلَةِ الشُّجْعانِ گويا دارم مىشنوم از زبان ديگران كه اگر على غذايش اين است ، او بايد از ضعف نتواند از جايش بلند بشود و نتواند در ميدانهاى جنگ با شجاعان درجه اول نبرد كند و آنها را به خاك هلاكت بيندازد .\r\nعلى به اين اعتراض فرضى جواب عجيبى مىدهد ، مىفرمايد : اشتباه مىكنند كه قانون طبيعى اين است . چيزى كه ديگران دارند خلاف قانون طبيعى است : الا وَ انَّ الشَّجَرَةَ الْبَرِّيَّةَ اصْلَبُ عوداً وَ الرَّوائِعَ الْخَضِرَةَ ارَقُّ جُلوداً وَ النَّباتاتِ الْبَدَوِيَّةَ اقْوى وُقوداً وَ ابْطَأُ خُموداً « 1 » . درختان صحرايى چوبشان محكمتر است و سبزه‌هاى خوش آب و رنگ نازكتر و ضعيفترند . گياهان وحشى آتششان زودگيرنده‌تر و ديرخاموش شونده‌تر است . موجود زنده اعم از گياه و حيوان و انسان هرچه بيشتر به او برسند نازك نارنجىتر و ضعيفتر و ناتوانتر مىشود ، هرچه كمتر به او برسند و بيشتر با مشكلات مواجه بشود نيرومندتر مىگردد . مقايسه كنيد ميان درختهاى كوهى و جنگلى و درختهايى كه در خانه‌هاست ، ميان بوته‌هاى جنگلى و صحرايى و بوته‌هايى كه دست نوازشگر باغبان دائماً مراقب آنهاست . انسان هم اين‌جور است . انسان اين‌طور نيست كه حتماً بايد روزى سه مرتبه غذا بخورد ، اگر نخورد مريض مىشود . بگذاريد يك قدرى با مشكلات روبرو بشود تا نيرومندتر شود .\r\nاين تاريخ است ، تاريخ قطعى و مسلّم : جنگ صفّين ، جنگ جمل ، جنگ خوارج در زمانى صورت گرفت كه على عليه السلام مردى شصت ساله است . ما همان\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، نامهء 45\r\n","page_name":" 66 ","page_number":66},
  {"content":"\r\n\r\nمقدار نيرويى كه در جوانى داريم ، از چهل سالگى به آن طرف تحليل مىرود . به پنجاه سالگى كه مىرسيم اينقدر ضعيف و ناتوان هستيم كه پيرى را احساس مىكنيم .\r\nعلى در شصت سالگى با سى سالگى خودش فرق نكرده است . اگر در جوانى با عمرو بن عبد ود نبرد مىكند ، در سن شصت سالگى با كريز بن الصباح نبرد مىكند .\r\nنگوييد على مرد استثنايى است . عموم مردم اين‌جور بودند . مالك اشتر نخعى كه آن شجاعتها را در جنگ صفين از خود نشان داده است پيرمرد است ، يعنى مردى است كه در حدود شصت سال دارد . در جنگ جمل همين مالك و عبد اللَّه بن زبير - كه جوان و بسيار شجاع بود - با يكديگر نبرد كردند . اينقدر يكديگر را زدند و دفاع كردند كه ديگر از شمشير كارى ساخته نبود . آخر ، كار به كشتى گيرى رسيد . در اينجا مالك عبد اللَّه را به زمين مىزند . همين كه عبد اللَّه را به زمين زد عبد اللَّه فرياد كشيد : « اقْتُلونى وَ مالِكاً » هم مرا بكشيد هم مالك را . بالاخره اينها را از يكديگر جدا كردند . بعد از مدتى كه از قضيه گذشت و جنگ جمل خاتمه پيدا كرد ، يك روز مالك با عايشه - كه خالهء عبد اللَّه بود - ملاقات مىكند . عايشه از روى گله و شكايت مىگويد : تو آن روز با خواهرزادهء من چنين و چنان كردى . مالك قسم خورد كه سه شبانه روز بود غذا نخورده بودم « 1 » ، اگر من چيزى خورده بودم خواهرزاده‌ات جان سالم از دست من بدر نمىبرد . در جنگ خندق مسلمانها از گرسنگى سنگ به شكم خودشان مىبستند و مردانه مىجنگيدند . اين خارج از قانون خلقت و طبيعت نيست .\r\nاساساً يك فلسفهء روزه اين است كه انسان را از نازپروردگى خارج مىكند . شما روزهاى اولى كه روزه مىگيريد چون ابتداى آن است كه مىخواهيد از قانون نازپروردگى خارج بشويد خيلى بىحال مىشويد ، ضعف شما را مىگيرد . ولى روزهاى آخر ماه مىبينيد با روزهايى كه روزه نگرفته‌ايد هيچ فرقى نكرده‌ايد .\r\nبسيارى از اين خيالاتى كه ما مىكنيم اشتباه است . بعضى از افراد عذرهاى بسيارى از كسانى را كه روزه مىخورند قبول ندارند ، مىگويند روزه خورهايى كه به بهانهء اينكه مريضند روزه نمىگيرند ، چون روزه نمىگيرند ضعيف مىشوند و چون ضعيف\r\n\r\n\r\n\r\n\r\n","description":"","footnote":"\r\n( 1 ) يكى از چيزهايى كه براى خودشان ننگ مىدانستند اين بود كه در جنگ كشته بشوند و شكمشان پاره بشود و از آن قاذورات بيرون بيايد . لهذا تا حد امكان كم غذا مىخوردند .\r\n","page_name":" 67 ","page_number":67},
  {"content":"\r\n\r\nمىشوند اين ضعفشان را مانع روزه گرفتن مىپندارند .\r\nاين حماقت است كه كسى بگويد روزه از نيروى كار مىكاهد .\r\nثانياً مگر بشر فقط بايد كار بكند ؟ مگر بشر يك ماشين است كه حداكثر استحصال را بايد از اين ماشين كرد ؟ مگر حيوانِ باركش است ؟ مگر بشر دل ندارد ؟\r\nمگر بشر روح ندارد ؟ مگر بشر احتياج به تقوا ندارد ؟ آيا بشر فقط احتياج به يك چيز دارد و آن كار است ؟ ديگر احتياج به آدميت ندارد ؟ احتياج به اينكه طبيعت سركش را رام كند ندارد ؟ احتياج به اينكه شهوات خودش را بشكند ندارد ؟ احتياج به اينكه ارادهء عقلانى و انسانى خودش را تقويت كند ندارد ؟ همه چيز را بايد از دريچهء كار ببينيم و كار فقط ؟ ! برويد از ادارات راهنمايى و شهربانى بپرسيد كه در ماه رمضان آمار جرم و جنايت چقدر كاهش پيدا مىكند . ببينيد در ماه رمضان چاقوكشى ، آدمكشى ، خرابكارى ، قماربازى چقدر كمتر مىشود و در مقابل ، اعمال انسانى چقدر مضاعف مىشود ، انسانيت چقدر بالا مىرود ، احسان چقدر بيشتر مىشود ، صلهء ارحام چقدر زياد مىشود ! اينها را هم بايد در نظر بگيريم ، فقط نگوييم نيروى كار .\r\nاينهاست كه ما نامش را افراط يا جهالت مىگذاريم . اين‌جور دخل و تصرف‌هاست كه بايد جلو آن گرفته بشود . معلوم شد اينهايى كه اين حرفها را به حساب مقتضيات زمان و انطباق با زمان و احتياجات روزگار مىزنند و مىگويند اگر در زمان پيغمبر مردم روزه مىگرفتند اينقدر احتياج به كار نبود و امروز جامعه احتياج زيادى به كار دارد پس زمان فرق كرده است و حالا كه زمان فرق كرده است مقتضيات زمان عوض شده پس بايد روزه را برداريم ، افراطى و جاهل مىباشند .\r\n\r\nتفريطكارى يا جمود\r\nتفريطكارها برعكس ، جمود و خشكى به خرج مىدهند و روى مسائلى كه اسلام هيچ راضى نيست ايستادگى مىكنند . خطر جمود از خطر جهالت كمتر نيست . دين ، اعتدال لازم دارد . در مسئلهء انطباق با مقتضيات زمان همان‌طور كه نبايد جهات عُمَرى و بورقيبه‌اى را پيش كشيد و در دين دخل و تصرف كرد به بهانهء اينكه زمان اين‌جور و آن جور شده است ، همچنين نبايد به نام دين روى موضوعاتى كه اساساً ريشه‌اى ندارند تكيه كرد . مثلًا پا را به يك كفش بكنيم و بگوييم بچه كه مىخواهد\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدرس بخواند بايد حتماً از « عمّ جزو » شروع به كار بكند تا باسواد بشود . مگر اين را پيغمبر و امام گفته است كه بچه هرموقع خواست درس را شروع بكند از عمّ جزو شروع بكند ؟ اتفاقاً اين كار بدى است براى اينكه احترام قرآن را از بين برده است . ما خودمان خوانده‌ايم و ديگران را هم ديده‌ايم . بچه‌هايى كه پاكى نمىفهمند ، تا يك عمّ جزو را مىخوانند چندين بار آن را تكه تكه مىكنند . از طرف ديگر نبايد كنار گذاشتن عمّ جزو بهانه‌اى باشد براى اينكه بچه با قرآن آشنا نشود . اينجاست كه ممكن است بچه تا كلاس دوازده برسد ، تمام درسها را بلد باشد مگر قرآن را . آن جمود است و اين جهالت . امت معتدل باشيد ، نه جاهل باشيد نه جامد . اميرالمؤمنين فرمود : الْيَمينُ وَ الشِّمالُ مَضَلَّةٌ ، وَ الطَّريقُ الْوُسْطى هِىَ الْجادَّةُ « 1 » انحراف به چپ و انحراف به راست هر دو غلط است ، مستقيم باشيد تا به مقصد برسيد . هميشه راه راست بخواهيد :  اهْدِنَا الصِّراطَ الْمُسْتَقِيمَ  « 2 » خدايا به ما راه راست را نشان بده .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 16\r\n( 2 ) فاتحه / 6\r\n","page_name":" 69 ","page_number":69},
  {"content":"\r\n\r\n\r\nراه ميانه\r\n وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً .  .\r\nيكى از علامتهاى مسلمانى ، پيدا كردن راه معتدل و ميانه است كه ميان راههاى افراطى و تفريطى ، ميان تندروىها و كندروىهاست . جمله‌اى در حديث وارد شده است كه : انَّ لَنا فى كُلِّ خَلَفٍ عُدولًا يَنْفونَ تَحْريفَ الْغالينَ وَ انْتِحالَ الْمُبْطِلينَ « 1 » . ائمه فرموده‌اند در هر نسلى طبقهء معتدلى وجود دارد كه از طرفى جلو افراطكارى غلوكنندگان را مىگيرند ، تحريفاتى را كه از ناحيهء غلوكنندگان پيدا مىشود نفى مىكنند ، و از طرف ديگر نسبتهايى را كه مردم مبطل و مخالف ايجاد مىكنند نفى مىكنند ؛ به عبارت ديگر هم جلو ضرر دوستان را مىگيرند و هم جلو ضرر دشمنان را . ضرر تنها از ناحيهء دشمن نمىرسد . گاهى از ناحيهء دوست ضررهايى مىرسد كه خطرش از ضررى كه از ناحيهء دشمن مىرسد بيشتر و بالاتر است . ما اين هر دو قسمت را براى اينكه راه وسط و معتدل را بتوانيم پيدا بكنيم ، از نظر مسئلهء مورد نظر خودمان يعنى مسئلهء انطباق اسلام با مقتضيات زمان بحث مىكنيم : تندروىهايى\r\n\r\n\r\n\r\n\r\n","description":"","footnote":"\r\n( 1 ) كافى ، ج 1 / ص 32\r\n","page_name":" 70 ","page_number":70},
  {"content":"\r\n\r\nكه از ناحيهء دشمنان مىشود و كندروىهايى كه از ناحيهء دوستان مىشود .\r\nديشب عرض كردم كه در مسئلهء انطباق با مقتضيات زمان دو جريان مخالف - كه هر دو غلط بوده است - در تاريخ اسلام هميشه وجود داشته است : يك جريان افراطى يعنى دخل و تصرف‌هاى بى جا در دستورهاى دينى به واسطهء يك خيالات و يك ملاحظات كوچك ، كه ما اسم آنها را جهالت گذاشتيم . جريان ديگر توقف و جمود بيجايى است كه بر خلاف منظور و روح اسلام است . اين جمودها از ناحيهء دوستان محتاط بوده است ولى احتياطهايى كه صددرصد بر ضرر اسلام تمام شده است ، احتياط بچه گانه و كودكانه بوده است . البته يك جريان معتدل هم هميشه وجود داشته است ولى ما براى اينكه جريان معتدل را پيدا بكنيم بايد ابتدا اين دو جريان افراطى و تفريطى را درست بشناسيم .\r\nديشب دو مثال عرض كردم راجع به دخل و تصرف‌هاى جاهلانه‌اى كه در دستورات دينى مىشود و اسم اينها را هم روشنفكرى مىگذارند . گاهى اسم اينها را اجتهاد مىگذارند ولى اينها واقعاً جهالت است نه اجتهاد . آن جريانها يكى مربوط به كارى بود كه خليفهء دوم دربارهء حَىَّ عَلى خَيْرِ الْعَمَل كرد و يكى هم جريان معاصرى بود كه يكى از رؤساى كشورهاى عربى در باب روزه خيلى روى آن اصرار دارد .\r\nمثالهاى ديگرى نيز بايد عرض بكنم . وظيفهء هر مسلمانى است كه در برابر اين جريانات ايستادگى كند .\r\n\r\nمثال ديگر : حرمت گوشت خوك\r\nيكى از سؤالاتى كه من خودم با آن خيلى مواجه شده‌ام ( و از جمله در سفرى كه اخيراً به مناسبت جشنى كه در نيمهء شعبان در دانشكدهء كشاورزى اهواز ترتيب داده شده بود و دو جلسهء پرسش و پاسخ تشكيل داده بودند ، مطرح شد و بنده هم مكرر اين سؤال را شنيده‌ام ) راجع به حرمت گوشت خوك است . اين‌طور سؤال مىكردند كه گوشت خوك حرام است و البته خيلى دستور حكيمانه‌اى بوده است . در آن زمان مردم گوشت خوك را نمىشناختند و آن ميكروبى كه در آن وجود داشت - كه آن را « تريشين » مىگويند - عوارض بسيارى براى خورنده به وجود مىآورْد . در آن زمان بشر نه آن ميكروب را مىشناخت و نه وسيله‌اى داشت كه آن را از بين ببرد ، ولى پيغمبر با نور وحى و نبوت اين حقيقت را دريافته بود . خدا به پيغمبر دستور داد\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكه به مردم بگو از خوردن گوشت خوك خوددارى كنند . حرام بودن گوشت خوك به واسطهء همين ميكروبى است كه در بدن خوك وجود دارد . ولى امروز به واسطهء پيشرفتهاى عظيم علمى كشف شده است كه ضرر اين گوشت از چيست و راه از ميان بردن آن هم كشف شده است و به وسايل مختلفى آن ميكروب را از بين مىبرند . بنابراين ، آن دليلى كه براى حرمت گوشت خوك وجود داشته است امروز ديگر وجود ندارد . پس امروز ما اگر گوشت خوك را بخوريم بر خلاف دستور اسلام رفتار نكرده‌ايم . اگر خود پيغمبر هم امروز باشد و از او سؤال كنيم كه با وسايلى كه جديداً پيدا شده است باز هم گوشت خوك را نخوريم ؟ لابد خواهد گفت كه نه ديگر ، حالا مىتوانيد بخوريد . آن روز كه ما گفتيم ، وسايلى براى از بين بردن اين ميكروب نبود و حالا كه هست ديگر مانعى ندارد .\r\nبنده آنجا گفتم كه بعضى از مقدمات اين حرف درست است ولى بعضى ديگر از مقدماتش ناقص است . اين مطلب كه شما مىگوييد هر حكم كه در اسلام هست دليلى دارد ، راست است . اين را علماى اسلام به اين ترتيب بيان مىكنند كه در هر دستورى از دستورات اسلام حكمت يا حكمتهايى نهفته است و به تعبيرى كه علماى فقه و اصول استعمال مىكنند احكام تابع يك سلسله مصالح و مفاسد واقعى است ؛ يعنى اگر اسلام چيزى را حرام كرده است چون مفسده‌اى وجود داشته است حرام كرده ، خواه مفسدهء جسمى باشد خواه روحى ، خواه به زندگى فردى بستگى داشته باشد خواه به زندگى اجتماعى ، در هر حال يك ضررى در آن بوده است كه حرام شده است . يعنى تحريم تعبدى به اين معنى كه بدون دليل يك چيزى حرام شده باشد اصلًا وجود ندارد ، و هيچ عالمى از علماى شيعه چنين حرفى نمىزند .\r\nالبته از علماى اهل تسنن مانند اشعريها اين حرف را مىزنند . آنها يك فكر غلط داشتند كه به عالَم اسلام بسيار صدمه زد . چون توحيدشان كامل نبود گفتند : خدا بالاتر است از اينكه وقتى دستورى مىدهد دستورش تابع يك مصلحتى باشد ، خدا بالاتر از اين است كه بخواهد كارى كه شخص مىكند به خاطر يك مصلحت و فرار از يك مفسده باشد ، اين انسانها هستند كه وقتى دستور مىدهند به خاطر يك مصلحتى است ، خدا بالاتر از اين حرفهاست ، خدا اگر گفت كارى را بكن بدون دليل است و اگر گفت نكن باز بدون دليل است . ولى در همان زمانها اين مطلب از ائمهء ما سؤال شده است كه آيا اين حرفها درست است ؟ گفتند : نه ، غلط است . خدا هيچ\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nكارى در خلقت و يا در شريعت بدون مصلحت و حكمت نمىكند . عدل الهى ايجاب مىكند كه خدا ، هم در خلقت و هم در شريعت عادل باشد و اگر عدل يكى از اصول دين است روى همين حساب است .\r\nآنها اگرچه اسمشان باقى است ولى عملًا تقريباً منقرض شده‌اند . الآن تمام سنيهايى كه وجود دارند به اسم اشعرى هستند ، ولى در واقع اين عقيده را از ميان برده‌اند و عملًا طرفدار اين حرف نيستند .\r\nپس اين مطلب كه شما گفتيد اگر در دين اسلام يك چيزى حرام شده است دليلى داشته ، حرف درستى است . اين را من هم قبول دارم . مثلًا اينكه گوشت سگ حرام است يا سگ نجس است ، بدون دليل نيست . حتماً در سگ يك چيزى وجود دارد كه براى انسان ضرر دارد . البته در صدر اسلام هنوز اين حرفهايى كه الآن مىزنند وجود نداشت . ولى يك مطلب ديگر هست و آن اينكه فرض كنيم عالمى يا مجتهدى پيدا بشود كه برايش يقين بشود كه اسلام كه گفته است گوشت خوك حرام است منحصراً به خاطر همين ميكروبى است كه امروز كشف شده است . او فتوا خواهد داد : پس حالا ديگر گوشت خوك حلال است . ولى ما قبول نخواهيم كرد .\r\nمجتهد بايد پخته باشد . ممكن است براى چيزى كه حرام شده است دهها خطر وجود داشته باشد و امروز علم يكى از آنها را كشف كرده و مابقى هنوز مانده باشد .\r\nشما مىبينيد مثلًا علم پنى سيلين را كشف و آثارش را بيان مىكند و تمام مردم به آن روى مىآورند . بعد از چند سال متوجه مىشوند كه ضررهايى هم دارد و لااقل براى همهء مريضها تجويز نمىكنند . علم گوشه‌اى را كشف مىكند و گوشهء ديگر برايش پنهان مىماند . حالا براى يك نفر مجتهد كِى يقين پيدا مىشود كه علت اينكه اسلام گفته است گوشت خوك حرام است منحصر به همين ميكروبى است كه علم كشف كرده است ؟ ! اگر بگويد ، عجله به خرج داده است و بايد از او سؤال كرد آيا شما يقين داريد كه بيست سال ديگر چيز جديدى كشف نشود ؟ .\r\nمثلًا ممكن است خصايص بعضى از حيوانات در گوشتشان وجود داشته باشد ، به طورى كه خورندهء آن گوشت آن خصايص را بگيرد . از جمله صفات خوك اين است كه خيلى كثيف است . در حديث است كه يكى از خصايص روحى اين حيوان اين است كه [ غيرت ندارد و خوردن گوشت او 
  ] غيرت را از بين مىبرد . البته مىدانيد هركدام از حيوانات خصايص روحى مخصوص به خود دارند ، مثلًا وفا در\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nسگ زياد است ( سگ در مقابل احسانى كه به او مىشود آن احسان را ناديده نمىگيرد ولى گربه اين‌طور نيست ) و يا غيرت ناموس در خروس زياد است و حيوانى كه اصلًا اين خاصيت در او نيست خوك است . وقتى از امام رضا عليه السلام راجع به حرمت گوشت خوك سؤال مىكنند مىفرمايد : لِانَّهُ يُذْهِبُ الْغيرَةَ براى اينكه غيرت را از بين مىبرد . بعد در آنجا گفتم اين حالتى كه شما الآن در اروپا مىبينيد ، اثر گوشت خوك است كه حاصلش را بروز داده است .\r\nپس اين نپختگى است كه وقتى انسان يك فلسفه‌اى را دربارهء احكام پيدا كرد بگويد هرچه هست همين است . مثلًا در باب مشروب يك كسى بگويد - البته مشروب در تمام شرايع حرام بوده است - علت اينكه مشروب حرام است اين است كه براى كبد و قلب مضر است ولى تجربيات نشان داده است كه اگر كسى به مقدار كم مصرف كند نه فقط مضر نيست بلكه نافع است ، پس شراب كمش حلال و زيادش حرام است . اين هم باز دستپاچگى ديگرى است . نه ، انسان بايد در اين‌جور مسائل سرعت به خرج ندهد .\r\nبعضى از افراد در قديم مىگفتند علت حرمت شراب زايل كردن عقل است و ما يك طبيعتى داريم كه در ما شراب ايجاد سُكر و مستى نمىكند ، پس شراب بر ما حلال و بر ديگران حرام است . نه ، اين‌جور نيست . اولًا ممكن است هزاران دليل براى حرمت شراب وجود داشته باشد كه ما هنوز به آنها نرسيده‌ايم . ثانياً يك شىء حرام ولو اينكه يك ذره‌اش آن خاصيت ضررى را نداشته باشد ولى بايد آن را به طور دربست حرام كرد كه مردم اصلًا به سوى آن نروند .\r\n\r\nمثال ديگر : زبان عربى ، زبان اعمال مذهبى در اسلام\r\nمثال ديگرى عرض مىكنم : بعد از جنگ بين الملل اول به علل سياسى استعمارى ، حس مليت را طرح كردند . ويلسن يك طرح چهارده ماده‌اى ريخت كه يكى از مواد آن اين بود كه احساس ناسيوناليستى را زنده كنند . اين‌طور نبود كه اين مواد را براى كشورهاى اسلامى طرح كرده باشند ، براى دنيا طرح كرده بودند . اين ، نظير آن دستورى است كه ارسطو به اسكندر داد . اسكندر وقتى دنيا را فتح كرد و مانند سيل بنيانكن همه را زير مهميز مىآورد ، راجع به نگهدارى فتوحاتش از ارسطو نظر خواست . گفت : تفرقه بينداز و حكومت كن ؛ يعنى هرجا را كه فتح مىكنى مردم آنجا\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nرا تكه تكه كن ، از ميان خودشان افرادى را برانگيز و به آنها حكومت بده ، آنها با هم رقيب مىشوند و هميشه باهم معارضند ، لذا تمام آنها تكيه‌شان به توست . با اين روش ، تو مىتوانى ممالكى را كه فتح كرده‌اى زير مهميز خودت قرار بدهى . اين فكر در جنگ بين الملل اول هم به وجود آمد و طراحش هم ويلسن بود كه در ميان هر ملتى احساسات مليت و ناسيوناليستى آنها را تقويت كنند . مثلًا در مورد منطقهء عظيم كشورهاى اسلامى كه نيروى واحدى بر آنها حكومت مىكرد و ملل مختلفى زير پرچم آن بودند ، گفت بايد احساسات ملى هر ملتى را تحريك كرد . كشور تركيهء فعلى ، كشور عثمانى و يكى از كشورهاى بزرگ جهان بود . تمام كشورهاى عربى فعلى تابع عثمانى بودند . از طرفى در كشورهاى عربى اشراف آنها را برانگيختند كه بايد از نژاد و مليت خودتان طرفدارى كنيد ، و از طرف ديگر كمال آتاتورك را برانگيختند كه ما ترك هستيم ، زبانمان تركى است . خطشان را هم عوض كردند . بعد گفتند چون ما روى نژاد تكيه مىكنيم پس مذهب يك امر خصوصى است ، يك امر فردى است و جزء مسائل اجتماعى نيست . در مجلس تركيه اصلًا مذهب را قبول نكردند و اسلام را به عنوان مذهب رسمى نپذيرفتند . نتيجه اين شد كه چنين كشورى را در حال انزوا قرار داده‌اند . بعد گفتند كه خدا زبان مخصوصى ندارد ، چه لزومى دارد كه نماز را به زبان عربى بخوانيد ؟ بياييد نماز را به زبان تركى بخوانيم ، فرقى نمىكند . اسلام خواسته است كه مردم نماز بخوانند يعنى با خدا صحبت كنند ، با هر زبان كه شد مىشود ،  وَ اللَّهُ بِكُلِّ شَيْءٍ عَلِيمٌ  خدا به همه چيز آگاه است ، ديگر دليلى ندارد كه حتماً به زبان عربى بايد نماز خواند .\r\nاين هم يك نوع شتابزدگى است ، براى اينكه هر مذهبى اگر زبان مخصوصى نداشته باشد آن مذهب نمىتواند باقى بماند . اسلام به يك معنى زبان مخصوصى ندارد ، به اين معنى كه اسلام واجب نكرده است كه زبان مكالمه حتماً زبان عربى باشد . اسلام زبان مخصوصى را براى مكالمه با يكديگر طرح و وضع نكرده است .\r\nاسلام خط مخصوصى را هم براى مردم فرض نكرده است كه حتماً بايد تمام مردم مثلًا با خط عربى بنويسند . نه ، اسلام دين نژادى نيست . در اسلام اين‌جور محدوديتها وجود ندارد . اما اسلام براى اعمال مذهبى زبان مخصوصى را انتخاب كرده كه اين زبان مخصوص ، به همهء مردم وحدت بدهد . اساساً اين ، كار خوبى است يا كار بدى كه ملتهاى مختلفِ داراى زبانهاى مختلف ، لااقل در يك قسمت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nيك زبانه بشوند ؟ اين از نظر وحدت بشريت خوب است ، گامى است به سوى وحدت بشريت . اگر به مردم تكليف مىكرد كه حتماً با يك زبان صحبت كنند ، خوب نبود و شايد عملى هم نبود . هر ملتى ادبياتى براى خودش دارد كه آن ادبيات جزء ذخاير آن ملت و ذخاير بشريت است . واقعاً بايد زبان فارسى را حفظ كرد براى اينكه در زبان فارسى نفايس و آثار گرانبهايى وجود دارد كه براى بشريت مفيد است ، نه از نظر اينكه ما ايرانى هستيم و احساس مليت ايرانى داريم بلكه از نظر بشردوستى و علاقه‌مند بودن به نفايس بشر . گلستان سعدى يكى از ذخاير بشريت است . مثنوى جزء ذخاير بشريت است . همين‌طور در زبان عربى ، قرآن ، نهج البلاغه ، صحيفهء سجاديه كه جاى خود دارند ، بسيارى از كتب عربى جزء ذخاير بشريت است . مثلًا ديوان ابن فارض جزء ذخاير بشريت است .\r\nپس اين نخواهد شد كه تمام مردم دنيا بيايند يك زبان را براى خود انتخاب كنند . ولى اين مقدار كه ملل مختلف را لااقل در زبان مذهبى يكى بكنيم ، امكان پذير است و اين از آن جهت نيست كه زبان خدا - العياذ باللَّه - زبان عربى است . اصلًا خدا زبان نمىخواهد ، حرف هم كه نزنيم از نيت ما آگاه است . ولى اين يك فلسفه دارد كه عرض كردم و اين فلسفه را بايد حفظ كرد . اين كوتاه فكرى است [ كه هر قومى از اقوام مسلمان اعمال مذهبى را به زبان خودش انجام دهد . 
  ] ابونواس در آن شعر مىگويد :\r\n قُلْ لِلَّذى يَدَّعى فَلْسَفَةً * حَفِظْتَ شَيْئاً وَ غابَتْ عَنْكَ اشْياءُ \r\nبگو به اين مدعى علم و فلسفه كه تو يك چيز ياد گرفته‌اى ولى خيلى چيزها را فراموش كرده‌اى .\r\nاين مطلب را هم بايد عرض بكنم : آيا مىدانيد هيچ زبانى قادر نيست كه زبان ديگر را صددرصد تحويل بگيرد ؟ هر زبانى آنچه كه دارد مخصوص خودش است ؛ يعنى شما اگر تمام ادباى زبان فارسى را جمع كنيد تا سورهء حمد را به فارسى ترجمه كنند كه همان منظور سورهء حمد را بفهماند ، امكان پذير نيست . زبان فارسى را هم اگر بخواهند به زبان ديگرى برگردانند كه همان لطافت و همان منظور را داشته باشد ، نمىتوانند . اشعار خيام را هركارى بكنند نمىتوانند به زبان ديگرى برگردانند . بنده خودم چيزى نوشته بودم ، يكى از فضلا آن را به زبان عربى ترجمه كرده بود . وقتى من ترجمه را خواندم هيچ فكر نمىكردم كه اين همان چيزى است كه من نوشته‌ام .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمىگويند آمار نشان داده است كه اگر شما حرفى براى كسى نقل كنيد و آن شخص همان حرف را به سومى ، و سومى به چهارمى و همين‌طور تا سى چهل نفر براى هم نقل كنند و آن شخص آخر براى شما كه اين حرف را زده‌ايد نقل كند ، مىبينيد اصلًا آنقدر در آن حرف تصرفات شده است كه هيچ شباهتى با آن ندارد ، حالا چه رسد به دين .\r\nيكى از امتيازات اسلام اين است كه متن آنچه گفته است محفوظ است . متن قرآن مجيد محفوظ است ، متن دعاها محفوظ است و ما متنها را بايد حفظ كنيم . اين منتهاى نادانى و جهالت و حماقت است كه با يك چنين حساب بچه گانه كه خدا زبان مخصوص ندارد ، بگوييم پس نماز را به زبان ديگر برگردانيم .\r\nاين هم نمونهء ديگرى از جهالتها و تصرفات جاهلانه‌اى كه احياناً در دين مىشود و بايد افراد معتدل و عادل جلو اين تصرفات را بگيرند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nعقل و راه اعتدال\r\n وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً .  .\r\nبحث ما در اطراف اين بود كه بايد از دو چيز پرهيز كنيم تا بتوانيم آن مقدارى كه قرآن كريم دستور داده است عمل كنيم : يكى افراطكارىها و دخل و تصرف‌هاى جاهلانه - كه در دو سه شب گذشته مثالهايى دربارهء آن عرض كرديم و امشب هم يك مثال عرض مىكنم - و ديگر جمود . جمود يعنى خشكيهاى بىمعنى و بى جا .\r\n\r\nمثال ديگر براى جهالت : قياس ابوحنيفه\r\nمثالى كه براى تصرفات جاهلانه عرض مىكنم مربوط به اعصار اوليهء اسلام است و آن چيزى است كه به نام قياس ابوحنيفه معروف است . اهل تسنن در مسائل فقهى يعنى همهء مسائلى كه امروز ما در آن مسائل از علما تقليد مىكنيم ، به يك عده علماى زمان خودشان مراجعه مىكردند كه البته عدهء آنها زياد است . مثلًا سفيان ثورى يكى از آنهاست ، حسن بصرى يكى از آنهاست ، كه بسيارى از اينها و بلكه اكثرشان غيرعرب بودند لكن به خاطر اينكه مراتب علمى را طى كرده بودند و از ديگران حوزهء درس بارونق ترى داشتند و از طرفى اسلام اين فكر را در مغز مردم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nرسوخ داده بود كه مليتها و نژادها بر يكديگر رجحان ندارند بلكه برترى به تقوا و عمل و كوشش است ، مردم به آنها مراجعه مىكردند . خيلى از افراد بودند كه ممكن بود در سابق غلام بودند و بعد آزاد شدند ولى چون عالم بودند ، حوزهء درسى تشكيل مىدادند و سايرين براى استفاده به آنان مراجعه مىكردند . در تاريخ خواندم كه يك وقتى مردم مصر از عمر بن عبد العزيز سه نفر فقيه و ملّا خواستند . او سه نفر را فرستاد كه دونفرشان از غلامهاى آزادشده بودند و يك نفرشان عرب بود . يكى از اهالى به خليفه اعتراض كرد كه تو چرا هر سه نفر آنها را عرب اختيار نكردى و لااقل مىخواستى دو نفر عرب انتخاب كنى . گفت : تقصير من نيست ، مىخواستند عربها هم به اندازهء موالى سواد پيدا كنند تا من از آنها بفرستم .\r\nكم كم عدهء اينها زياد شد . همين طبرى صاحب تاريخ و تفسير ، يكى از فقهاى بزرگ زمان خودش بوده است كه زياد هم مقلد داشته است . مقلدين هريك از اين علما اهميت نمىدادند كه تقليد از ميّت بكنند يا از زنده ، و بسيارشان هم تقليد از ميّت مىكردند به اين معنى كه وقتى از او سؤال مىكردند تو از چه كسى تقليد مىكنى ، مىگفت مثلًا از سفيان ثورى يا از طبرى يا از ابوحنيفه ، در صورتى كه فاصله ميان زمان او و زمان آن امام و پيشوا و مجتهد سيصد چهارصد سال بود .\r\nدر قرن هفتم هجرى در مصر در زمان يكى از پادشاهان اين كشور به نام الملك الظاهر كه اسمش بَيبَرس بود ، اين فكر به وجود آمد كه اين همه رشته‌هاى زياد فقهى اسباب سرگيجه است و پيروى كردن از علما منحصر بشود به چهار نفر علماى وقت . نشستند و تصميم گرفتند كه پيروى از هر عالمى ممنوع بشود مگر از چهار نفر . آن چهار نفر هم عبارتند از : ابوحنيفه ، شافعى ، احمد بن حنبل و مالك بن انس ، كه از اين چهار نفر دونفرشان عربند و دو نفرشان ايرانى . ابوحنيفه ايرانى است كه در عراق يعنى در كوفه بوده است . غرض اين جهت است كه از آن زمان به بعد ائمهء اهل تسنن منحصر شدند به چهار نفر و اگر احياناً مجتهدى پيدا مىشد مىبايست در حدود فتواى اين چهار نفر اظهار نظر كند نه بر خلاف فتواى آنها ، يعنى فتواى آنها را بايد سند قرار بدهد . بدين ترتيب باب اجتهاد در ميان اهل تسنن بسته شد .\r\nاين چهار نفر چهار مسلك مختلف دارند ؛ يعنى طرز تفكرشان در استنباط احكام ، مختلف است . ابوحنيفه به اصطلاح طرز تفكرش عقلانى است ولى در حد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nافراط ، يعنى در فقه خودش بيشتر روى استدلال فتوا مىدهد به طورى كه اخبار و احاديثى كه به آن استناد مىكند خيلى كم است . او به حديث از اين نظر خوشبين نبود كه معتقد بود احاديث صحيح كم است . به احاديثى كه نقل مىكردند ، بدبين بود .\r\nاگر حديث معتبرى پيدا مىكرد البته به آن عمل مىكرد . قهراً چون به حديث خوشبين نبود ، در مدارك احكام گير مىكرد و ناچار به استدلالهاى ذهنى مىپرداخت ، يعنى با قياسهايى احكام را استنباط مىكرد . اين است كه مسلك ابوحنيفه قياس بود و مركز او در عراق و كوفه بود .\r\nمعاصر او مالك بن انس است كه مركزش مدينه بود . مالك بر خلاف ابوحنيفه به قياس خوشبين نبود . در تمام عمرش دو بار به قياس فتوا داده بود و وقتى كه خواست از دنيا برود ، ديدند مضطرب است . وقتى علت را سؤال كردند ، گفت : براى اينكه دو بار به قياس فتوا داده‌ام . او برعكس بيشتر به حديث اعتماد مىكرد و اگر جايى حديث نبود ، به سيرهء صحابهء پيغمبر و اگر صحابه نبودند ، به سيرهء تابعين يعنى شاگردان صحابهء پيغمبر اعتماد مىكرد . كتابى هم در حديث نوشته است به نام الْمُوَطَّأ در قرن دوم هجرى . اين هر دو نفر معاصر امام صادق هستند . مالك رسماً در مدينه بود . حضرت صادق هم در مدينه بود و مالك زياد خدمت حضرت مىرسيد و بسيار براى حضرت احترام قائل بود و اين را اهل تسنن نقل كرده‌اند كه مالك گفت :\r\nمن فاضلتر از جعفر بن محمّد ، متقىتر از جعفر بن محمّد ، شريفتر از جعفر بن محمّد كسى را نديده‌ام . همچنين اين را ، هم اهل تسنن و هم اهل تشيع نقل كرده‌اند كه مالك مىگويد : من گاهى به خدمت جعفر بن محمّد مىرفتم و او مسندى داشت .\r\nاصرار مىكرد و مرا روى آن مسند مىنشاند و به من محبت مىنمود . من از اين عمل بسيار خوشحال مىشدم .\r\nحديث معروفى است كه زياد شنيده‌ايد ، مالك مىگويد : من يك بار در خدمت امام به سوى مكه مىرفتم . رسيديم به مسجد شجره و از آنجا محرم شديم . وقتى كه امام خواست لبيك بگويد و محرم بشود من به چهرهء او نگاه كردم ديدم رنگ از صورت مباركش پريده ، مىخواهد بگويد ولى مثل اينكه صدا در گلويش مىشكند .\r\nآنقدر خوف بر او مستولى شده كه نزديك است از مركب به زمين بيفتد . من رفتم جلو . فهميدم از خوف خداست ، عرض كردم : آقا ! بالاخره تكليف است ، بايد بگويى . گفت : چه مىگويى ؟ ! معناى لبيك اين است كه خدايا من همان بنده‌اى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nهستم كه دعوت تو را اجابت كرده‌ام . اگر در جوابم گفته شود « لا لبيك » من چه بكنم ؟ .\r\nو اما ابوحنيفه در عراق بود . او هم شاگرد حضرت صادق بوده است .\r\nيكى ديگر از ائمه ، شافعى است . شافعى حد وسط است . او يك دوره متأخرتر است . شافعى شاگردِ شاگرد ابوحنيفه و ظاهراً شاگرد ابويوسف است . مدتى در عراق شاگردى او را كرد ، فقه ابوحنيفه را آموخت . بعد مدتى نزد مالك درس خواند .\r\nشافعى حد وسط بين ايندوست ؛ يعنى نه به اندازهء ابوحنيفه قياس مىكند و نه مثل مالك با قياس مخالف است ، يك حالت بينابينى دارد . بعد شافعى به مصر رفت .\r\nمردم مصر به فتواى او عمل مىكردند و از همان زمان مردم مصر شافعى مذهب شدند .\r\nيكى ديگر از ائمه ، احمد بن حنبل است . او يك دوره عقب‌تر است . زمانش تقريباً با زمان حضرت هادى معاصر است . او كتابى نوشته است به نام مُسند كه چاپ شده است . وهابيها از او پيروى مىكنند . احمد بن حنبل بيشتر از مالك با قياس و استدلال ذهنى مخالف است . فقه او به اصطلاح خيلى جامد است و بسيار مرد متعصبى بوده است و بسيار بااستقامت . مدتى او را در زندان انداختند با افراد زيادى كه داشت و آنها را شلاق مىزدند به خاطر عقيده‌اى كه داشتند ، يعنى مخلوق نبودن قرآن . آنها از عقيدهء خود برنگشتند . بعد كه حكومت عوض شد ، احمد بن حنبل خيلى با عظمت بيرون آمد و فوق العاده در ميان مردم محبوبيت پيدا كرد ، به طورى كه نوشته‌اند در تشييع جنازهء او هشتصدهزار نفر شركت داشتند . اتفاقاً ابوحنيفه هم در زندان خلفا مرد .\r\nاين را بدانيد ، ما از اين جهت كه شيعه هستيم نبايد اين را اغماض بكنيم ، خيال نكنيم اينها ملعبهء دست خلفا بودند و هرچه خلفا مىگفتند عمل مىكردند .\r\nاين‌جورها نيست . در راه خودشان تصلّب داشتند . از همين ابوحنيفه در زندان مىخواستند كه فتوا بدهد خلافت بنى العباس خلافت شرعى است و او نمىداد ، مىگفت : مردم قبل از اينها با بنى الحسن بيعت كرده‌اند و چون بيعت آنها بيعت صحيح بوده است لذا بيعت با بنى العباس غلط است . شلاقها در زندان خورد و حاضر نشد فتوا بدهد . مالك بن انس هم همين‌طور . او هم به زندان رفت و شلاقها خورد و دست از فتواى خودش [ عليه 
  ] خلفا برنداشت . اينها جزء مفاخر اسلام است و بدانيد\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاسلام افرادى را كه تربيت كرد اين‌جور تربيت نكرد كه ملعبهء دست خلفاى وقت باشند .\r\nفقه احمد بن حنبل بسيار جامد است . او اساساً براى عقل حقى قائل نيست . در مقابل ، مكتب ابوحنيفه مكتبى است كه براى عقل به حد افراط حجّيت قائل است ، يعنى به حدى كه خود عقل هم واقعاً آن حد را براى خودش قائل نيست و عمده اين است كه به حديث خيلى كم اعتماد دارد . قياسهاى ابوحنيفه به اصطلاح يك نوع آزادى اظهارنظر در مسائل دينى مىداد ، از قبيل همين دخل و تصرف‌هاى بى جا كه ديشب عرض كردم .\r\nقصه‌اى براى او نقل مىكنند . احمد امين مصرى در كتاب ضُحَى الاسلام نقل كرده است كه : روزى ابوحنيفه به دكان سلمانى رفته بود كه محاسنش را اصلاح كند .\r\nموقعى بود كه محاسنش جوگندمى شده بود ، يعنى موى سياه و سفيد داشت . خوب ، همهء افراد خصوصاً اگر زن جوانى هم داشته باشند ، دلشان نمىخواهد كه موى سفيد در صورتشان باشد . به سلمانى گفت : موهاى سفيدم را بچين ، به اين فكر كه اگر موى سفيد را از ريشه بچينند اساساً ديگر در نمىآيد . سلمانى گفت : اگر بكَنى بيشتر در مىآيد . گفت : پس موهاى سياه را بكَن . اين همان قياس است .\r\nمكتب ابوحنيفه يك مكتب قياسى بود و اين قياس اجازه مىداد كه يك نوع دخل و تصرف‌هاى بى جا در دين بشود كه اگر اين دخل و تصرف‌ها ادامه پيدا مىكرد ضربهء بزرگى براى دين بود .\r\nآنهايى كه مخالفت با قياس كردند تنها ائمهء ما نبودند . مالك هم مخالف بود ، شافعى هم با افراط ابوحنيفه مخالف بود ، احمد بن حنبل كه اصلًا با عقل مخالف بود و مىگفت عقل حق اظهار نظر در مسائل دينى را ندارد . حالا اگر كسى اين مكاتب بزرگ فقهى اهل تسنن را بشناسد كه راه و روش ابوحنيفه چه بوده ، راه و روش سايرين چه بوده ، و آنوقت رجوع كند به آنچه ائمه گفته‌اند كه آيا ائمهء ما راه ابوحنيفه را تثبيت مىكردند يا راه سايرين را يا هيچ كدام را ، و اگر هيچ كدام پس چه راهى را تأييد مىكردند ، مىبيند آنها راه ديگرى باز كرده اندكه راستى از مفاخر عالم اسلام است .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nمخالفت ائمهء اطهار عليهم السلام با قياس\r\nيكى از ادلّهء اينكه امامت بايد باشد همين جاست . ائمهء ما شديداً با قياس كردن مبارزه كرده‌اند ، گفته‌اند : الشَّريعَةُ اذا قيسَتْ مُحِقَتْ شريعت اگر قياس بشود محو مىشود . مثل احمد بن حنبل نگفتند اساساً عقل حق اظهار نظر ندارد ، بلكه گفتند عقل حق اظهار نظر دارد ولى قياس روش عقلى نيست ، و نه مثل شافعى راه بينابين را در پيش گرفتند و نه مثل مالك اصلًا درِ قياس را به كلى بستند . ولى در عين حال براى عقل اصالت قائل شده‌اند . شما رجوع كنيد به فقه اهل تسنن . علماى حنفى مىگويند كتاب ، سنت ، اجماع و قياس حجت است . علماى حنبلى مىگويند كتاب ، سنت و اجماع حجت است . ولى وقتى وارد فقه شيعه مىشويد مىبينيد آن حرفها وجود ندارد ؛ مىگويند كتاب ، سنت ، اجماع و عقل . اين عقل كه در اينجا آمده است همان راه وسط ميان جهل و جمود است كه ما اگر اين عقل را در استنباط احكام دخالت مىدهيم بدانيم حجت خداست . امام فرمود : خدا دو حجت ، دو پيغمبر دارد :\r\nپيغمبر ظاهر و پيغمبر باطن . عقل ، پيغمبر باطن است . در عين حال گفته‌اند قياس يك ذره حجت نيست . اينكه عقل حجت است و قياس حجت نيست ، همان راهى بود كه براى ما باز كردند ميان جمودى كه در رأسش احمد بن حنبل قرار گرفته است و جهلى كه معنايش قياس ابوحنيفه است . اين همان اجتهاد به معناى واقعى خودش مىباشد .\r\n\r\nاحكام و قوانين عقل\r\nمتأسفانه بعدها در ميان شيعه جريانهايى پيدا شد كه عمدهء آن ، اخباريگرى است كه بعداً عرض خواهم كرد . ولى راهى كه در شيعه هست راه عقل است . عقل حجت است و حجتِ خداست . اما عقل قانون دارد . به نام عقل نمىشود هر اظهارنظرى را حجت دانست . از جمله احكام و قوانين عقل اين است كه عقل مىگويد دنبال يقين برو . قرآن هم همين را گفته است :  لا تَقْفُ ما لَيْسَ لَكَ بِهِ عِلْمٌ  « 1 » تا يقين پيدا نكرده‌اى دنبال چيزى نرو . قرآن مىگويد :  إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ  اگر دنبال اكثر اين مردم به روى گمراهت مىكنند ، براى اينكه از قانون عقل پيروى\r\n\r\n\r\n\r\n\r\n","description":"","footnote":"\r\n( 1 ) اسراء / 36\r\n","page_name":" 83 ","page_number":83},
  {"content":"\r\n\r\nنمىكنند ،  إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ  « 1 » پيروى نمىكنند مگر گمانها را . خدا براى انسان عقل را اين‌طور قرار داده است كه تا در موضوعى يقين پيدا نكرده است ، عقل مىگويد دنبال آن نرو . قرآن براى راهبرى عقل اعجاز كرده است .\r\nما مىبينيم بعد از ده قرن دكارت قوانينى براى راهبرى عقل آورده است . وقتى آن قوانين را كه اين همه در دنيا سروصدا راه انداخته است بررسى مىكنيم ، مىبينيم چيزى زيادتر از آنچه قرآن آورده نگفته است . از جمله حرفهاى دكارت اين است كه من اگر بخواهم از عقل خودم استفاده كنم ، اولين قانونش اين است كه تا موضوعى براى من روشن نباشد از آن پيروى نمىكنم . و نيز مىگويد : من بنا گذاشته‌ام بر اينكه در شتابزدگى قضاوت نكنم . مىگويد : عقل اول بايد ببيند مدارك موجود براى قضاوت كافى هست يا نه . مثلًا اينكه داروين گفت آدم از نسل ميمون است ، البته قرائنى هم دارد اما مردم شتابزده يك غوغايى راه انداختند كه جدّ آدم كشف شد . او گفته بود كه حلقهء مفقوده‌اى در دنيا هست . حتى بعضى از ماديين گفتند كه آن حلقهء مفقوده هم پيدا شده و ديگر تمام حلقات به يكديگر متصلند . اين ، شتابزدگى است . راه وسط اين است كه انسان عقل را پيشوا قرار بدهد ؛ يعنى در كار عقل شتابزدگى نكند ، در كار عقل تا قضيه روشن نشده است اظهارنظر نكند ، در كار عقل تمايلات نفسانى خودش را حساب نكند . طبيعت ، دزد است ؛ يعنى گاهى عقل انسان مىخواهد قضاوت كند ، طبيعتش ميل دارد به يك طرف قضاوت كند .\r\nطبيعت ، عقل را اغفال مىكند . دكارت مىگويد : بايد حساب نفس را در قضاوتها داشت ، حساب تمايلات نفس را بايد كرد . ( موضوع علامهء حلى و نجس شدن چاه ) .\r\nيكى ديگر از چيزهايى كه عقل انسان را دچار اشتباه و گمراهى مىكند ، روش و راه نياكان است . اين موضوع را فراموش نكنيد كه خيلى مهم است . فرانسيس بيكن گفته است يكى از چيزهايى كه عقل انسان را فريب مىدهد راهى است كه گذشتگان رفته‌اند . او تعبير به « بت » مىكند ، مىگويد : اينها براى بشر بت است و عقل انسان را فريب مىدهد كه انسان اگر ديد پدر و مادرش كارى را مىكردند او هم همان راه را مىرود . راه گذشتگان به انسان اجازه نمىدهد كه آزاد فكر كند ، جلو آزادى فكر را مىگيرد . قرآن روى اين موضوع ، عجيب تكيه كرده است . اولين كتابى\r\n\r\n\r\n\r\n\r\n","description":"","footnote":"\r\n( 1 ) انعام / 116\r\n","page_name":" 84 ","page_number":84},
  {"content":"\r\n\r\nكه اين حرفها را زده است قرآن است . من يك وقت تمام قرآن را جستجو كردم ديدم هر پيغمبرى كه آمده است وقتى با ملتش مواجه شده است ، ملتش به او گفته‌اند كه تو مىخواهى ما را بر خلاف سيرهء پدرانمان دعوت بكنى ، پدران ما اين‌طور بودند و ما هم اين‌طور خواهيم بود . پيغمبران مىگفتند شما نبايد به راه آنها برويد :  أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ  « 1 » شما ببينيد عقل چه حكم مىكند .\r\nيكى ديگر از چيزهايى كه سبب لغزش عقل مىشود اكابر معاصرين يعنى بزرگان عصر است كه انسان تحت تأثير آنان قرار مىگيرد . قرآن كريم مىفرمايد وقتى عده‌اى را به جهنم مىبرند مىگويند :  إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا  « 2 » بزرگان ما ، ما را گمراه كردند . اكابر يعنى چه ؟ ! خدا براى تو عقل قرار داده است و برايت پيغمبر فرستاده است .\r\nغرضم اين جهت است كه راه اعتدال را از اينجا مىشود به دست آورد . ائمهء ما اين راه را تأسيس كرده‌اند . اگر ما نتوانسته‌ايم درست پيروى كنيم از ناقابلى ماست ، يا به سوى جهالت رفته‌ايم يا به سوى جمود . ولى آنها اين راه را باز كردند .\r\nخدايا ما را به حقايق قرآن بيشتر آشنا بگردان .\r\n\r\n\r\n\r\n\r\n","description":"","footnote":"\r\n( 1 ) بقره / 170\r\n( 2 ) احزاب / 67\r\n","page_name":" 85 ","page_number":85},
  {"content":"\r\n\r\n\r\nخوارج\r\n وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً .  .\r\nدر شب گذشته عرض شد كه اگر ما آن راهى را كه ائمهء اطهار عليهم السلام در مقابل راههاى ديگران براى ما باز كرده‌اند برويم ، هم از افراط و تندروىهاى بعضى مصون مىمانيم و هم از تفريط و جمود بعضى ديگر . در روشهاى فقهى مثال زديم به افراطى كه در روش فقهى حنفى وجود دارد كه استدلالات ذهنى ظنّى را پايه قرار مىدهد ، و نيز تفريط و جمودى كه در فقه احمد حنبل وجود دارد . آنچه كه ما بين ايندوست يعنى فقه شافعى و فقه مالكى هم راه معتدلى نيست ، مخلوطى است از جمودى كه در اينجاست و جهالتى كه در ديگرى است . يك جريان ديگر هم هست كه به آن اشاره مىكنم و بعد وارد مطلب ديگر مىشوم ، و آن اينكه در جهان اسلام همان طورى كه در فروع دين مسلكهايى پيدا شد ، در اصول دين هم مسلكهاى زيادى پيدا شد كه در ميان آنها از همه معروفتر دو نحله است : نحلهء اشعرى و نحلهء معتزلى . اتفاقاً اينها هم همان طورند ، يعنى مسلك معتزلى مظهر افراطكارى و نحلهء اشعرى مظهر جمود فوق العاده است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nمعتزله و اشاعره\r\nمعتزله افرادى بودند كه در زمان خودشان به روشنفكرى معروف بودند . روشنفكرى به خرج مىدادند و در اين كار افراط مىكردند . مثلًا اسم جن در قرآن برده شده است :   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   « 1 » و يك سوره به نام « جن » داريم . اينها وجود جن را انكار مىكردند و به‌طور كلى هرچه كه با عقل جور درنمى آمد به اين معنى كه عقل آنان نمىتوانست آن را حل كند ، فوراً در صدد انكار آن برمىآمدند .\r\nاشاعره درست برعكس بودند ، هرچيزى را به مفهوم محسوسش حمل مىكردند ، يعنى براى هرچيزى يك معناى حسى در نظر مىگرفتند . مثلًا ما كه مىگوييم فلان كس آمده است و گفته است ، مقصود از اين « آمده است » اين نيست كه با پاى خودش آمده بلكه يعنى گفته است يا عقيده‌اش اين است . آنها آنقدر جمود به خرج مىدادند كه تعبيراتى را كه در قرآن راجع به خدا هست كه تعبيرات اولى و مجازى است ، به واقع فرض مىكردند . از همين احمد حنبل كه اشعرى مذهب است سؤال مىكردند كه  الرَّحْمنُ عَلَى الْعَرْشِ اسْتَوى  « 2 » يعنى چه ؟ خداوند بر تخت نشسته يعنى چه ؟ مىگفت : الْكَيْفِيَّةُ مَجْهولَةٌ وَ السُّؤالُ بِدْعَةٌ كيفيت را ما نمىدانيم ، كسى هم حق سؤال كردن ندارد . مىگفت : قرآن گفته است خدا روى تخت نشسته است ، منتها تخت چگونه است و نشستن چگونه ، ما نمىدانيم . قرآن خودش مىگويد خدا جسم نيست ولى برهمه چيز احاطه دارد ، خدا با همهء اشياء هست . اين چطور مىشود كه خدا تخت داشته باشد و روى آن بنشيند ؟ ! مىگفت : اين ديگر به ما مربوط نيست .\r\nدر مقابل افراطكارىهاى معتزله كه در اين‌جور مسائل ترديد مىكردند ، اشاعره برعكس اگر در قرآن  جاءَ رَبُّكَ  بود ، مىگفتند خدا روز قيامت مىآيد . خدا را درست يك انسان فرض مىكردند . اگر كسى مىگفت اين حرفها با عقل جور درنمى آيد ، مىگفتند عقل حق مداخله ندارد . در اينجا هم باز روشى كه ائمه راهنمايى كردند روشى بود كه نه اين بود و نه آن ، راه معتدل بود ، راهى كه نه افراطكارى بى جا بود و نه جمود احمقانه .\r\nامشب مىخواهم مثالهايى براى جمودهايى كه در تاريخ اسلام پيدا شده و\r\n\r\n\r\n\r\n\r\n","description":"","footnote":"\r\n( 1 ) جن / 1\r\n( 2 ) طه / 5\r\n","page_name":" 87 ","page_number":87},
  {"content":"\r\n\r\nضربه‌هايى به اسلام زده است ذكر كنم . اولين جريان جمودآميزى كه در تاريخ اسلام پيدا شد جريان « خوارج » بود . خوارج به اسلام زياد ضربه زدند و ضربهء اينها نه تنها از اين ناحيه بود كه مدتى فساد كردند ، ياغى شده و اشخاص بيگناهى از جمله حضرت اميرالمؤمنين را كشتند ، بلكه غير از اينها ضربهء بزرگى به عالم اسلام وارد ساختند . خلاصه يك نوع خشكه مقدسى داشتند .\r\n\r\nتاريخچهء خوارج\r\nتاريخچهء خوارج از اينجا شروع مىشود :\r\nاينها گروهى از اصحاب اميرالمؤمنين بودند و در جنگ صفين در لشكر اميرالمؤمنين شركت داشتند . اين جنگ چندين ماه طول كشيد . البته گاهى هم متاركه مىشد ولى مجموع مدت جنگها را چهارده ماه نوشته‌اند . اواخر كار و در آخرين جنگ ، لشكر اميرالمؤمنين داشتند فاتح مىشدند . در اينجا عمرو بن العاص كه مشاور معاويه بود نيرنگى به كار برد ، يعنى از خشك مغزى و جمود فكرى يك عده از اصحاب اميرالمؤمنين استفاده كرد . قضيه از اين قرار بود : از ابتدا كه دو لشكر روبرو شدند ، اميرالمؤمنين به معاويه پيشنهاد مىكرد كه كارى بكن كه ميان مسلمين جنگى صورت نگيرد ، و معاويه حاضر نمىشد ، تا آخرين جنگى كه در آن چيزى نمانده بود كه لشكر معاويه ريشه كن بشود ، به دستور عمرو بن العاص قرآنها را جمع آورى و سرِ نيزه‌ها كردند ، به لشكر على عليه السلام گفتند كه بين ما و شما كتاب خداست . تا اينها اين كار را كردند ، يك عده از اصحاب اميرالمؤمنين دست از جنگ كشيدند و آن انضباط نظامى را كه در جنگ حكمفرماست كنار گذاشتند و حال آنكه قاعده اين است كه سرباز بايد تابع فرمانده خودش باشد ، چه او را لايق بداند و چه نداند . گفتند قضيه تمام شد ، قرآن در ميان آمد ، نمىشود جنگيد .\r\nعده‌اى از اصحاب اميرالمؤمنين كه در رأس آنها مالك اشتر بود ، ترتيب اثر ندادند . فهميدند نيرنگ است ، در اين موقع كه كار جنگ دارد خاتمه مىيابد و عن قريب است كه آنها شكست بخورند متوسل به اين حيله شده‌اند ، اعتنا نكردند .\r\nولى افرادى كه گول خورده بودند ، آمدند خدمت حضرت كه يا على ! فوراً به مالك دستور بده جنگ را كنار بگذارد و قرآن ميان ما باشد . حضرت فرمود : اينها دروغ مىگويند ، اينها نقشه است ، اصلًا معاويه اهل قرآن نيست ، عقيده به قرآن ندارد ، تا\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاحساس كرده است كه شكستش قطعى است براى اينكه جلو جنگ را بگيرد اين كار را كرده است . گفتند : نه ، بالاخره هرچه باشد قرآن است . تو مىگويى ما شمشير به قرآن بزنيم ؟ ! تو مىگويى احترام قرآن را رعايت نكنيم ؟ ! فرمود : ما به خاطر احترام به قرآن دستور جنگ مىدهيم . البته قرآن احترام دارد ، اما قرآن واقعى كه وحى خداست در دل من است . صفحهء كاغذ كه خط قرآن روى آن نوشته شده است هم در درجهء چندم احترام دارد و بايد احترام داشته باشد اما نه در جايى كه كار مهمترى هست . اينجا پاى حقيقت قرآن در ميان است و پاى نوشتهء كاغذ .\r\nاما مگر اين افراد جامد خشك مغز مىتوانستند اين حرف را بفهمند ؟ ! مىگفتند بگو مالك برگردد . اينقدر اصرار كردند كه حضرت به مالك فرمود دست از جنگ بردارد . مالك پيغام داد : عن قريب است كه كار تمام بشود ، بگذار جنگ را ادامه بدهيم . اينها گفتند : مالك كافر شده است ، اگر مالك برنگردد تو را مىكشيم . چندين هزار مرد با شمشيرهاى كشيده بالاى سر على ايستاده بودند كه يا بايد مالك برگردد يا تو را مىكشيم . حالا ببينيد جمود ، بى فكرى ، خشك مغزى چه مىكند ! چه جور كار خودش را در آنجا كرد كه حضرت به مالك پيغام داد : اگر مىخواهى مرا زنده ببينى ، برگرد .\r\nجنگ متاركه شد . گفتند : كتاب اللَّه بايد بين ما حكومت كند . حضرت فرمود :\r\nكتاب اللَّه مانعى ندارد . پيشنهاد شد كه يك نفر از اين طرف و يك نفر از آن طرف انتخاب بشود تا حَكَم باشند و هرچه آنها حكم كردند همان كار را بكنند . معاويه عمرو بن العاص را حكم قرار داد . اميرالمؤمنين فرمود : مرد ميدان او عبد اللَّه بن عباس است . همين خشكه مقدس‌ها گفتند : او قوم و خويش توست ، بايد يك نفر بى طرف باشد . روى خشكه مآبى اين حرف را زدند . حضرت فرمود : مالك اشتر برود . آنها گفتند : نه ، آن را هم قبول نداريم . خودشان آمدند يك آدم كودن احمقى كه حتى تمايلات ضدعلى داشت يعنى ابوموسى اشعرى را انتخاب كردند . ابوموسى آمد و آن جريان مفتضح رسوا اتفاق افتاد .\r\nاينجا بود كه فهميدند اشتباه كرده‌اند ، ولى باز اشتباه خودشان را به‌طور ديگرى توجيه كردند . نگفتند از اول ما اشتباه كرديم كه دست از جنگ برداشتيم . نگفتند كه ما اشتباه كرديم كه ابوموسى را انتخاب كرديم . گفتند اشتباه ما در اين بود كه ما حكميت را قبول كرديم و قبول حكميت كفر است ، داورى كردن انسان كفر است\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nچون « لا حُكْمَ الّا لِلَّه » حكم مال خداست . دائماً مىگفتند اين كار غلط بود ، اين كار كفر بود ، اسْتَغْفِرُ اللَّهَ رَبّى وَ اتوبُ الَيْه . آمدند سراغ على عليه السلام كه تو هم بايد توبه كنى .\r\nحضرت فرمود : حكميت كار غلطى بود و شما كرديد ، ولى كفر نيست . گفتند : نه ، حكميت كفر است و بايد توبه كنى . حضرت هم اين كار را نكردند . آنها گفتند : « كَفَرَ وَ اللَّهِ الرَّجُلُ » به خدا اين مرد كافر شده ، و حكم ارتداد على را صادر كردند . بعد خود اينها ياغى شدند و لذا به نام « خوارج » ناميده شدند . اصول و فروعى براى خودشان ترتيب دادند و فقهى براى خودشان درست كردند .\r\nفقه خوارج فقه مخصوصى است . عقايد فقهىشان بسيار جامد است . گفتند تمام فِرَق اسلامى كافرند غير از ما ، و هركسى كه گناه كبيره مرتكب بشود كافر است . يك فقه به اصطلاح مضيق ، تنگ و تاريك به وجود آوردند . به همين دليل اينها بعدها منقرض شدند ، چون اساساً فقه اينها فقه عملى نبود . نمىشد جامعه‌اى خود را پايبند به اين فقه بكند و بتواند به زندگى خود ادامه بدهد . البته اينها سالها وجود داشتند و با خلفاى بعد هم مخالفت كردند ، چون با تمام خلفا مخالف بودند . با عثمان خوب نبودند ، مىگفتند عثمان نيمهء اول عمرش خوب بود ، نيمهء دومش بد . با على خوب نبودند ، مىگفتند اوايل خوب بود ولى بعد آن وقتى كه تن به حكميت داد - العياذ باللَّه - كافر شد . با معاويه براستى دشمن بودند . معاويه را از على هم بدتر مىدانستند ، و بعد هم با تمام خلفا بد بودند و با همه جنگيدند تا بالاخره منقرض شدند .\r\n\r\nخوارج از نظر على عليه السلام\r\nخوارج به تعبير اميرالمؤمنين سوء نيت نداشتند ، كج سليقه بودند ، جمود فكرى داشتند . در نهج البلاغه حضرت مىفرمايد : لا تقْتُلُوا الْخَوارِجَ بَعْدى ، فَلَيْسَ مَنْ طَلَبَ الْحَقَّ فَاخْطَأَهُ كَمَنْ طَلَبَ الْباطِلَ فَادْرَكَهُ « 1 » ( مقايسه مىكرد ميان خوارج و اصحاب معاويه ) فرمود : بعد از من خوارج را نكشيد ، اينها با اصحاب معاويه خيلى فرق دارند ، اينها دنبال حق هستند ولى احمقند ، اما آنها از اول دنبال باطلند و به آن هم رسيدند . جملهء ديگرى حضرت دربارهء اينها دارد كه خيلى عجيب است ، مىفرمايد : فَانّى فَقَأْتُ عَيْنَ\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 59\r\n","page_name":" 90 ","page_number":90},
  {"content":"\r\n\r\nالْفِتْنَةِ وَ لَمْ يَكُنْ لِيَجْتَرِئَ عَلَيْها احَدٌ غَيْرى « 1 » . اين را همه نوشته‌اند كه اين جمله را حضرت بعد از فراغ از كشتن خوارج فرموده است . فرمود : من بودم كه چشم فتنه را از سرش درآوردم ، غير از من احدى جرأت اين كار را نداشت . و راست است .\r\nما اگر بخواهيم در يك موضوع خدا را شكر بكنيم كه در زمان على نبوديم ، حق داريم براى اينكه اگر در آن زمان مىبوديم آنقدر ايمان نداشتيم كه در آن موضوع ثابت قدم بمانيم . ممكن است ما اگر در زمان على عليه السلام بوديم در جنگ جمل شركت مىكرديم ، در جنگ صفين هم شركت مىكرديم ولى باور نكنيد اگر ما با على مىبوديم جرأت مىكرديم كه در جنگ خوارج هم شركت بكنيم براى اينكه آنجا على به جنگ كسانى رفت كه « قائِمُ اللَّيْلِ وَ صائِمُ النَّهار » بودند ، يعنى مردمانى كه از سر شب تا صبح عبادت مىكردند و روزها روزه‌دار بودند و در پيشانى آنها آثار سجده بود : جِباهاً قَرِحَة پيشانيهايى كه از بس سجده كرده بودند قرحه‌دار شده بود .\r\nچه كسى جرأت داشت با اينها بجنگد ؟ ! فقط على مىتوانست چون به ظاهر نگاه نمىكرد ، با اينكه على اقرار مىكند كه اينها مردمانى متظاهر و دروغگو نبودند . عمده اين است . اگر منافق مىبودند مهم نبود ولى خير ، اينها شبها نماز مىخواندند و روزها روزه‌دار بودند اما وجودشان براى اسلام خطر است ، جامدهايى هستند كه براى اسلام ضررشان از دشمنان اسلام بيشتر است . و اگر على در آن روز شمشير به روى خوارج نكشيده بود و اگر شخصيت على نبود و آن نصوصى كه پيغمبر دربارهء على كرد و اگر آن مقام على ، ايمان على ، زهد و تقواى على نبود ، بعد از على هم هيچ خليفه‌اى قدرت نداشت با خوارج بجنگد ، هيچ سربازى جرأت نمىكرد به جنگ خوارج برود . ولى چون على پيش قدم شده بود ، آنها هم با خوارج مىجنگيدند ؛ مىگفتند اينها كسانى هستند كه على با اينها جنگيده است ، اگر جنگيدن با اينها خلاف حق بود على با اينها نمىجنگيد .\r\nنوشته‌اند كه يك شب حضرت در ميان كوچه و بازار با يكى از اصحاب عبور مىكرد . يك وقت زمزمهء سوزناك دلربايى از قرآن شنيدند كه اين آيه را مىخواند :\r\n أَمَّنْ هُوَ قانِتٌ آناءَ اللَّيْلِ ساجِداً  « 2 » كسى كه همراه حضرت بود پاهايش خشك شد ،\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 91\r\n( 2 ) زمر / 9\r\n","page_name":" 91 ","page_number":91},
  {"content":"\r\n\r\nگفت : اين چه مرد سعادتمندى است ! خوشا به حال او ! حضرت فرمود : خير ، غبطه به حال او نخور . قصه گذشت . بعد از مدتى كه جريان خوارج پيش آمد ، اتفاقاً همان شخص خدمت حضرت بود . در ميان كشتگان عبور مىكردند . به جنازهء مردى رسيدند . حضرت به آن شخص صحابى فرمود : اين همان مردى است كه آن شب تلاوت قرآن مىكرد .\r\nعقيدهء اينها در باب امر به معروف و نهى از منكر اين بود كه تقيّه به معناى تاكتيك به كار بردن لزومى ندارد . اين منطق را كه ما داريم كه بايستى عقل را دخالت داد و فكر سود و ضرر را كرد و اگر ديدى سودش از ضررش زيادتر است اقدام كن ، خوارج مىگفتند اين‌جور نيست ، بايد امر به معروف و نهى از منكر بكنيم هرجور كه بشود . يك نفر تنها مىآمد در حضور يك خليفهء سفّاك مانند عبد الملك مىايستاد با علم به اينكه يك پول اثر نمىبخشد ، با علم به اينكه اين حرفى كه مىزند ممكن است باعث كشته شدنش بشود و هيچ فايده‌اى هم ندارد . به او فحش مىداد و بعد هم كشته مىشد و تمام مىشد . على سبب انقراض آنها شد . بزرگترين علت انقراض آنها اين بود كه منطق را در كار خودشان بالاخص در امر به معروف و نهى از منكر دخالت نمىدادند و حال آنكه بايد منطق را دخالت داد .\r\nاولين جريان جمودى كه در دنياى اسلام پيش آمد همين جمودى است كه اينها به خرج دادند . اگر بخواهيد بفهميد جمود با دنياى اسلام چه كرده است ، همين موضوع را در نظر بگيريد كه على بن ابيطالب را چى كشت ؟ يك وقت مىگوييم على را كى كشت و يك وقت مىگوييم چى كشت ؟ اگر بگوييم على را كى كشت ؟\r\nالبته عبد الرحمن بن ملجم ، و اگر بگوييم على را چى كشت ، بايد بگوييم جمود و خشك مغزى و خشكه مقدسى . همينهايى كه آمده بودند على را بكشند ، از سر شب تا صبح عبادت مىكردند . واقعاً خيلى تأثرآور است . على به جهالت و نادانى اينها ترحم مىكرد ، تا آخر هم حقوق اينها را از بيت المال مىداد و به اينها آزادى فكرى مىداد . بالاخره توطئه چيدند كه سه نفر را از بين ببرند ، همان جريان توطئه‌اى كه مىدانيد . تنها كسى كه موفق شد ، عبد الرحمن بود و البته او از ديگران هم كمك گرفت .\r\nابن ابى الحديد مىگويد : اگر مىخواهيد بفهميد كه جمود و جهالت چيست ، به اين نكته توجه كنيد كه اينها وقتى كه قرار گذاشتند اين كار را بكنند ، مخصوصاً شب\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنوزدهم رمضان را انتخاب كردند . گفتند : ما مىخواهيم خدا را عبادت بكنيم و چون مىخواهيم امر خيرى را انجام بدهيم ، پس بهتر اين است كه اين كار را در يكى از شبهاى عزيز قرار بدهيم كه اجر بيشترى ببريم .\r\nدر شب نوزدهم ماه مبارك رمضان آن كارى را كه نبايستى بكنند ، كردند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nعوامل تصفيه تفكر اسلامى\r\n وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً .  .\r\nآبى كه از سرچشمه بيرون مىآيد ديده‌ايد كه چقدر صاف و پاكيزه است . همين آبى كه اينقدر پاكيزه است همين كه در بستر و مجرايى قرار گرفت و به اصطلاح در جويى جارى گرديد تدريجاً ممكن است آلودگيهايى پيدا كند ، آلودگيهاى محسوس و آلودگيهاى نامحسوس . آلودگيهاى محسوس مانند خاك و گِل است كه داخل آب بشود يا آب از جايى بگذرد كه در آنجا مثلًا گوسفندى باشد و با پشگل گوسفند مخلوط شود كه در نتيجه رنگ آب عوض مىشود . اين آلودگى محسوس است .\r\nممكن است آلودگى نامحسوس داشته باشد ؛ يعنى وقتى كه به آن آب نگاه مىكنيد مىبينيد صاف و زلال است ، آنچه به چشم ديده مىشود گويى با سرچشمه فرقى نكرده است ولى اگر يك نفر خداى ناخواسته مثلًا به و با مبتلا باشد و در جويى كه مردم شهرى از آن استفاده مىكنند غوطه بخورد ، ممكن است مردم آن شهر اين مرض را پيدا كنند در صورتى كه در آب چيزى ديده نمىشود ولى ميكروبهاى ريز ذره بينى كه فقط با چشم مسلّح مىتوان آنها را ديد ، داخل آب شده و آن را آلوده كرده‌اند . متقابلًا ممكن است دستگاههاى تصفيه‌اى وجود داشته باشد كه اين آب\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nآلوده را تصفيه كند .\r\nعين اين حالت در امور معنوى وجود دارد ؛ يعنى يك سرچشمهء معنوى كه در روز اول صاف و پاك است و آلودگى هم ندارد تدريجاً كه در بستر افكار ديگران قرار مىگيرد و نسلى بعد از نسلى آن را به دوره‌هاى بعد منتقل مىكنند ، اين امكان وجود دارد كه آن جريان معنوى يك آلودگى محسوس پيدا كند كه ديده بشود و يا يك آلودگى نامحسوس پيدا كند كه فقط علما يعنى كسانى كه آلات ذره بينى دارند بتوانند آن را ببينند . و باز همان طورى كه در يك شهر ممكن است دستگاه تصفيه‌اى برقرار كرد كه آب را پاك كند ، در جريانهاى معنوى هم همين‌طور است .\r\nبزرگترين جريان معنوى دنيا اسلام است . اسلام كه جريان پيدا كرده است ما مىخواهيم ببينيم در اين بسترى كه قرار گرفته است در اين چهارده قرن تا به ما رسيده است ، آيا امكان آلودگى نظير آلودگى آب براى اين جريان معنوى بوده است يا نه ؟ و اگر امكان اين آلودگى بوده است ، چه جريانهايى در دنياى اسلام به وجود آمده است كه اين آب صاف را آلوده كرده است ؟ .\r\nقبل از اينكه اين مطلب را عرض بكنم نكته‌اى را براى شما عرض مىكنم :\r\nمردم عامى ، مردمى كه اهل تحقيق نيستند ، هميشه در ميان حوادث ، حوادثى را مهم مىشمرند كه از نظر تاريخ مهم باشد . غالب اشخاص اگر شما به آنها بگوييد جريانهاى مهم تاريخ اسلام را بگو ، اولين جريان مهمى كه به ذهنش مىآيد حملهء مغول است . راست است ، حملهء مغول خيلى مهم است ، هم از نظر خسارات مادى ، از نظر انسانهايى كه كشت و هم از نظر خسارات معنوى به اين معنى كه چقدر كتابها و كتابخانه‌ها را از بين برد و علما را كشت . حملهء مغول براى دنياى اسلام فوق العاده گران تمام شد . چقدر از علما كشته شدند ، چقدر از مسلمانها كشته شدند ، چقدر شهرها خراب شد ! بعضى از شهرها را چنان از ميان بردند كه اصلًا اثرى از آنها باقى نماند ، از جمله شهر نيشابور كه [ چنگيز 
  ] دستور داده بود اصلًا ذى حياتى نبايد در اين شهر باقى بماند . اين يك حادثه‌اى است ، مهم هم هست ، ولى به همان اندازه كه مهم است خودش خودش را نشان مىدهد ، مثل آلودگى محسوس آب مىباشد . اما بعضى از جريانات در دنياى اسلام پيدا شده است كه حجم ظاهريش خيلى كوچك است مانند ميكروب ذره بينى كه به چشم نمىآيد ولى خطرش از حملهء مغول اگر بيشتر نبوده است كمتر هم نيست . مثالهايش بماند تا بعد عرض بكنم .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاولًا بايد ببينيم براى اسلام يك چنين جريانهايى وجود داشته است يا نه . البته تا حدودى امكان نداشته ولى از آن حد كه بگذريم امكان داشته است آن حدى كه امكان نداشته است همان است كه مىگوييد كتاب آسمانى ما قرآن كه ستون فقرات و تكيه گاه اسلام است محفوظ و مصون و پاك باقى مانده است و هيچ دستى و هيچ قدرتى نتوانسته در خود اين كتاب دخل و تصرفى بكند :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 » . قرآن را خدا با يك فصاحت و بلاغتى و با يك معنويتى نازل كرد كه از همان اول در سينه‌ها حفظ مىشد ، بعلاوه به امر پيغمبر نوشته مىشد . هيچ دستى ، چه از ناحيهء دوستان نادان و چه از ناحيهء دشمنان زيرك نتوانست در اين كتاب مقدس تغيير و تبديلى ايجاد كند ، و همين است كه حكم دستگاه تصفيه را دارد .\r\n\r\nآلودگيهاى فكرى در دنياى اسلام\r\nاز اين يكى كه بگذريم در ساير قسمتها اين امكان آلودگى بوده است ، از جمله در سنت پيغمبر اكرم . دليلش گفتهء خود پيغمبر صلى الله عليه و آله است . اين حديث را شيعه و سنى روايت كرده‌اند كه پيغمبر فرمود : كَثُرَتْ عَلَىَّ الْكِذابَةُ « 2 » دروغ بندهاى به من زياد شده‌اند ، و اگر از من حديثى شنيديد آن را بر قرآن عرضه كنيد ، اگر ديديد مخالف قرآن است بدانيد از من نيست و به من بسته‌اند . اين را خود پيغمبر در زمان خودشان فرمودند ، با وجود اينكه هنوز اول اسلام بود . معلوم مىشود كه يك عده دروغگو پيدا شده بودند . عدهء آنها در آن زمان شايد آنقدر زياد نبود و پيغمبر پيش بينى كرد كه در دوره‌هاى بعد زياد خواهد شد ، زياد هم شد . در زمان پيغمبر اگر كسى دروغى به پيغمبر مىبست ، براى يك امر كوچك و يك غرض شخصى بود . مىخواست حرف خودش را به كرسى بنشاند ، مىگفت من از پيغمبر اين‌طور شنيده‌ام . اما در زمانهاى بعد دروغ بستن به پيغمبر جنبهء اجتماعى پيدا كرد ، يعنى ابزارى شد در دست سياسيون . خلفاى وقت از اين موضوع به نفع سياستهاى خودشان استفاده مىكردند ، پولها خرج مىكردند ، محدّثينى را كه ايمانشان سست بود و بندهء دينار و درهم بودند پيدا مىكردند و پولها مىدادند كه مثلًا در فلان موضوع يك حديث نقل\r\n\r\n\r\n\r\n\r\n","description":"","footnote":"\r\n( 1 ) حجر / 9\r\n( 2 ) كافى ، ج 1 / ص 62\r\n","page_name":" 96 ","page_number":96},
  {"content":"\r\n\r\nكن . سَمُرَة بن جُندَب هشت هزار دينار معاويه به او داد كه گفت من از پيغمبر شنيدم كه آيهء  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  « 1 » در شأن عبد الرحمن بن ملجم نازل شده است . در زمان مهدى ، خليفهء سوم عباسى ، پسر منصور - كه يكى از عاداتش كبوتربازى بود و در اين كار مسابقه مىداد - يك نفر از همين محدثين نزد او آمد ؛ براى رضاى خاطر مهدى گفت من از فلان شخص شنيدم كه پيغمبر فرمود : لا سَبْقَ الّا فى خُفٍّ اوْ حافِرٍ اوْ طائِرٍ كه او « طائر » را از خودش اضافه كرده بود . مهدى خيلى خوشش آمد و پول حسابى به او داد .\r\nاين‌جور جريانها در دنياى اسلام زياد پيدا شده است . در موضوع وضع و جعل حديث ، ابتكار در دست يهوديها بود . يهوديها افكار و معتقدات خودشان را در ميان مسلمانان به صورت حديث درآوردند . اينها در نفاق هم عجيب بودند . به ظاهر مسلمانى مىكردند و با مسلمانها رفت و آمد مىنمودند ولى افكار خودشان را به صورت حديث در ميان مسلمين رايج مىكردند و در اين كار بسيار مهارت داشتند .\r\nالبته مسيحيها و مانويها هم اين كار را كرده‌اند ولى يهوديها خيلى زياد كرده‌اند ، چون اينها مهارتشان در تظاهر فوق العاده است كه گاهى مسلمانها آنها را از خودشان مسلمان‌تر مىدانستند . شخصى نقل مىكرد كه سابقاً يهودى بوده است . او دخترى داشت . جوانى كه سابقاً يهودى بود و مسلمان شده بود ، از دختر اين شخص خواستگارى كرد و او نمىداد . گفتند چرا نمىدهى ؟ گفت : من خودم كه مسلمان شدم تا پانزده سال دروغ مىگفتم ، حالا باور نمىكنم كه اين جوان راست بگويد ، براى اينكه هفت سال است كه اسلام آورده است .\r\n\r\nدستگاههاى تصفيهء فكر اسلامى\r\nاينها همان آلودگيهايى است كه در بستر افكار پيدا مىشود . اسلام دستگاه تصفيه‌اى قرار داده است كه با آن مىشود اين آلودگيها را پاك كرد . در درجهء اول خود قرآن است ، ما بايد بر آن عرضه بداريم . يك دستگاه ديگر عقل است كه قرآن عقل را حجت قرار داده است . دستگاههاى تصفيهء ديگر ، احاديث و سنن متواتر پيغمبر صلى الله عليه و آله يا ائمه عليهم السلام است كه يقينى است و جاى شك و شبهه در آنها نيست .\r\n\r\n\r\n\r\n\r\n","description":"","footnote":"\r\n( 1 ) بقره / 207\r\n","page_name":" 97 ","page_number":97},
  {"content":"\r\n\r\nمثلًا ائمه از اين دستگاه تصفيه كه قرآن است چگونه استفاده مىكردند ؟ در زمان مأمون خليفه ، يك نهضت علمى پيدا شد . مأمون مجلس مباحثه و مناظره ، زياد برقرار مىكرد و خيلى لذت مىبرد ، چون خودش اهل مطالعه و دانشمند بود و به تمام اديان و مذاهب آزادى مىداد . مباحثات امام رضا عليه السلام با اصحاب ملل و نحل در همين مجالس مأمون صورت گرفته است . مجالس زيادى مخصوصاً راجع به اهل تسنن و تشيع تشكيل مىداد . در آن كتاب كه آن شخصيت ترك به نام قاضى بهلول بهجت افندى به نام تشريح و محاكمه نوشت - كه به فارسى ترجمه شده و بسيار كتاب خوب و نفيسى است - مباحثهء بين مأمون و علماى اهل تسنن راجع به خلافت نقل شده است .\r\nاينها مجالس مناظره ميان ائمه و ديگران فراهم مىكردند . گاهى هشام بن الحكم در مجالس اينها شركت مىكرد . از جمله يك مباحثهء شيعى و سنى ميان حضرت جواد كه هنوز طفل بودند و علماى اهل تسنن برقرار شد . در آنجا آن عالم اهل تسنن در حرفهايش احاديثى در فضيلت ابوبكر و عمر روايت كرد . به حضرت عرض كرد :\r\nشما دربارهء شيخين چه مىگوييد و حال اينكه ما حديث معتبرى از پيغمبر داريم كه فرمود : ابوبَكْرٍ وَ عُمَرُ سَيِّدا كُهولِ اهْلِ الْجَنَّةِ يعنى ابوبكر و عمر دو آقاى پيرمردان اهل بهشتند . همچنين حديث ديگرى نقل كرد كه روزى جبرئيل به پيغمبر نازل شد ، از جانب خدا عرض كرد : من از ابوبكر راضى هستم ، از ابوبكر بپرس آيا او از من راضى هست يا نه ؟ حضرت جواد فرمود : ما منكر فضيلت ابوبكر نيستيم ولى يك مطلب هست و آن اين است كه همه قبول دارند كه پيغمبر در حجة الوداع فرمود :\r\nكَثُرَتْ عَلَىَّ الْكِذابَةُ دروغگويان بر من زياد شده‌اند ، و معيارى در اختيار قرار داد كه هر حديث را كه از من روايت كردند اول بر قرآن عرضه بداريد ، اگر موافق قرآن بود قبول كرده والّا رد كنيد . قرآن مىگويد تمام اهل بهشت ، جوان هستند . و اما حديث ديگرى كه گفتيد ، خدا در قرآن مىفرمايد :  وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 1 » ما انسان را آفريده‌ايم و از تمام خطورهاى قلبى او آگاه هستيم . پس چطور مىشود خدايى كه قرآن او را اين‌طور معرفى مىكند ، از پيغمبر بپرسد كه من از فلان بنده راضى هستم ، تو از او\r\n\r\n\r\n\r\n\r\n","description":"","footnote":"\r\n( 1 ) ق / 16\r\n","page_name":" 98 ","page_number":98},
  {"content":"\r\n\r\nبپرس كه از من راضى است يا نه ؟ !\r\n\r\nاسلام ، يگانه دين بدون تحريف\r\nپس خود قرآن كريم يك مقياس و يك دستگاه تصفيه‌اى است براى آلودگيهايى كه در طول تاريخ پيدا شده است . مايهء خوشوقتى ما اين دو سه چيز است . اين است كه كسى نمىتواند بگويد دين شما مثل اديان ديگر در ابتدا هرچه بود ولى در طول تاريخ جريانهايى پيش آمد كه آن را فاسد كرد ، همين جور كه الآن راجع به دين زردشت اصلًا نمىشود به دست آورد كه كتاب اصلى زردشت چه بوده است .\r\nنمىشود اساساً فهميد زردشت در چه سالهايى در دنيا بوده است . تا چند سال پيش در وجود يك چنين آدمى شك و ترديد بوده ، هنوز هم آنقدرها مسلّم نيست كه زردشت نظير رستم و اسفنديار يك شخصيت افسانه‌اى است يا يك شخصيت واقعى . گيرم يك روز تعليمات درستى داشته است . كلمهء « گفتار نيك ، كردار نيك ، پندار نيك » كه تعليمات نشد . اصلًا كوچكترين حرفى كه در دنيا وجود دارد اين است ، چون به قدرى كلى است كه اصلًا هيچ معنايى را در بر ندارد ، مفهومى ندارد .\r\nهركسى حرف خودش را نيك مىداند ، هركسى نوع كردارش را نيك مىداند و همين‌طور در مورد پندار نيك ، فكر نيك . هريك از مسلكهايى كه در دنيا وجود دارد ، مثلًا دنياى سرمايه دارى ، يك سلسله حرفها و يك سرى كارها و يك سلسله فكرها را مىگويد اينها خوب است . دنياى كمونيست روش ديگرى را عرضه مىدارد . او هم مىگويد حرف اين است كه من مىگويم . آن مسلكى مىتواند در دنيا مسلك شمرده شود كه به گفتار نيك ، كردار نيك و پندار نيك قناعت نكند ، بلكه بگويد گفتار نيك و بعد بگويد گفتار نيك اين است ، گفتار خوب را مشخص كند و همين‌طور كردار نيك و پندار نيك .\r\nدر مسيحىگرى و يهودىگرى هم همين‌طور است . يگانه دينى كه مىتوان در دنيا اصولش را نشان داد كه هيچ دست آلوده‌اى به آن نخورده و پاك مانده است ، دين اسلام است . سرّ آن را هم عرض كردم . نمىخواهم بگويم در دنياى اسلام هيچ جريان آلوده‌اى پيدا نشده است ؛ نه ، ولى هر جريان آلوده‌اى كه پيدا بشود ، جريان پاكى در اين دين وجود دارد كه مىتواند آن آلودگيها را تصفيه كند . اولش خود قرآن است . مقياس بزرگ قرآن است . از قرآن كه بگذريم ، سنت قطعى و متواتر پيغمبر و\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبراى ما شيعيان همچنين سنت قطعى و متواتر ائمهء اطهار است . يعنى در ميان اين همه احاديث مشكوك و مظنون ، احاديث و سنتهاى قطعى داريم از پيغمبر و ائمهء اطهار . اينها براى ما حجت است و مىتواند معيار و مقياس واقع بشود . ديگر اينكه قرآن كريم از اول عقل را حجت قرار داده است . اسلام عليه عقل قيام نكرده . اگرچه غلط است انسان اسم اين مردك را جزء سران اديان و اديان منسوخه ببرد [ ولى به عنوان مثال 
  ] حسينعلى بهاء مىگويد : كور شو تا جمال مرا ببينى ، كر شو تا نغمهء مرا بشنوى . عجب كارى است ! اين چه جمالى است كه آدم بايد كور بشود تا آن را ببيند و چه صدايى است كه آدم بايد كر بشود تا آن را بشنود ؟ ! ولى قرآن مىگويد چشمت را باز كن تا جمال مرا ببينى ، گوشت را باز كن تا صداى مرا بشنوى ، فكرت را باز كن تا حقايق مرا درك بكنى ؛ مذمّت مىكند آنهايى را كه چشم و گوش و فكر خودشان را به كار نمىاندازند و يك حالت تسليم و تعبد احمقانه‌اى به خود مىگيرند .\r\n\r\nقرآن و عقل\r\nقرآن هرگز مردم مسلمان را جز به نام « ايُّهَا النّاس » يا « ايُّهَا الْمُؤْمِنون » خطاب نمىكند ؛ نمىگويد « اغنام اللَّه » گوسفندان خدا ، نمىگويد شما گوسفنديد و مثل گوسفند بايد تسليم باشيد . قرآن تاريخ را با منطق عقلانى تفسير مىكند . قرآن نماز را كه ذكر مىكند ، فلسفهء نماز را هم ذكر مىكند . قرآن خدا را اثبات مىكند با منطق استدلالى و عقلى . قرآن مىگويد :  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها  « 1 » انبوهى از مردم به جهنم مىروند : آنهايى كه دل دارند و نمىفهمند ، چشم دارند و نمىبينند ، و گوش دارند و نمىشنوند . قرآن خيلى لحن مؤدبى دارد . دو سه جاست كه قرآن زبان به يك تعبيرى مىگشايد كه تقريباً نوعى دشنام است . يكى آنجايى كه بشر عقلش را ، اين حجت ناطق به قول امام كاظم عليه السلام را به كار نمىبندد . مىگويد :  إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ  « 2 » . بدترين جنبنده‌ها در نزد خدا چيست ؟ انسانهايى هستند كه خدا به آنها زبان داده ولى لالند ، گوش داده ولى كرند ، عقل داده ولى تفكر و تعقل\r\n\r\n\r\n\r\n\r\n","description":"","footnote":"\r\n( 1 ) اعراف / 179\r\n( 2 ) انفال / 22\r\n","page_name":" 100 ","page_number":100},
  {"content":"\r\n\r\nندارند .\r\nاين مقياسها ، مقياسهايى است كه اسلام به دست ما داده است كه ما بتوانيم آزمايش كنيم . حالا ما بايد جريانهايى را كه در تاريخ اسلام پيدا شده است رسيدگى كنيم . من امشب خيلى كوشش كردم كه اين مطلب را بفهمانم . نمىدانم توانستم خوب بفهمانم يا نه كه در دين اسلام دستگاه تصفيه وجود دارد . ولى اين را بدانيد جريانهاى آلوده كننده هم از صدر اسلام تاكنون بوده است . اگر ما آن جريانهاى آلوده كننده را نشناسيم پس فايدهء دستگاه تصفيه چيست ؟ اين جريانها از جريان حملهء مغول اگر بالاتر نباشد ، پايين‌تر نيست . حملهء مغول يك آلودگى محسوس است . ما آلودگيهاى نامحسوس هم داريم . ديشب داستان خوارج را عرض كردم . اين داستان تنها يك جريان نظامى نبود كه بعد هم غائله‌اش ختم شد و از بين رفت . يك جريان دينى و مذهبى بود ، رنگ مذهبى داشت ، از خودشان فقه ايجاد كردند ، و نمىتوان گفت فقه خوارج در ساير فرق اسلامى اثر نگذاشته است .\r\nجريان ديگرى كه اشاره كردم ، جريان اشعريگرى است . يك ظاهرپرستى عجيبى در ميان اشاعره بوده كه حد نداشته است . هر حديثى را كه به پيغمبر نسبت مىدادند ، مىگفتند درست است . هر جمله‌اى را با هزار قرينهء خلاف هم كه بود ، باز به ظاهرش حمل مىكردند . كتاب تاريخ ادبيات ادوارد براون ، جلد اول را كه مىخواندم ديدم آنجا كه تاريخ عقايد اسلامى مثل جريان اشاعره را نقل مىكند ، از يك مستشرق معروف هلندى به نام دزى - كه دنيا هم برايش خيلى ارزش قائل است - حديثى را نقل مىكند كه پيغمبر فرمود : همان‌طور كه در جنگ بدر خدا را ديديد ، در روز قيامت هم خدا را خواهيد ديد . من خيلى تعجب كردم ، يعنى چه ؟ بعد گشتيم ديديم اين جمله‌اى است در كتب كلاميه ، نه در كتب حديث . تازه آن جمله اين است : انَّكُمْ سَتَرَوْنَ رَبَّكُمْ يَوْمَ الْقِيامَةِ كَما تَرَوْنَ الْقَمَرَ لَيْلَةَ الْبَدْرِ يعنى خدا را در قيامت خواهيد ديد ، همان طورى كه ماه شب چهارده را مىبينيد . آنوقت او خيال كرده است ليلة البدر يعنى جنگ بدر . بعد ما باز تحقيق كرديم كه آيا چنين حديثى كه در كتب كلاميه نقل كرده‌اند وجود دارد يا نه ؟ در كتب شيعه كه اصلًا وجود ندارد ، در كتب اهل تسنن چيز ديگرى است و در دست متكلمين به اين شكل درآمده است . در يكى از كتابهاى اهل تسنن پيدا كردم . ابتداى حديث اين است : شخصى خدمت حضرت رسول آمد و سؤال كرد : چگونه مىشود كه همهء مردم خدا را در آنِ\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nواحد ببينند ؟ حضرت فرمود : همان طورى كه همهء مردم مىتوانند ماه را در آن واحد ببينند ، و ماه يك مخلوق است . خدا ما فوق اينهاست ، خدا با همهء مردم هست .\r\nببينيد ! يك حديث وقتى در يك بستر بيفتد ، از صورت اوليهء خود به چه صورت درمىآيد ! قرآن كه دستگاه تصفيه است فوراً به داد ما مىرسد ، مىفرمايد :  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  « 1 »  . \r\n\r\n\r\n\r\n\r\n","description":"","footnote":"\r\n( 1 ) انعام / 103\r\n","page_name":" 102 ","page_number":102},
  {"content":"\r\n\r\n\r\nاخباريگرى\r\n ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 1 » .\r\nديشب بحث ما اين بود كه همان طورى كه آبى كه از چشمه‌اى بيرون مىآيد در ابتدا صاف و پاك است ، نه آلودگى محسوس و نه آلودگى نامحسوس دارد ولى تدريجاً كه در بسترهايى قرار مىگيرد ممكن است آلودگيهايى پيدا كند ، و نيز آب اين خاصيت را دارد كه ممكن است به وسايلى آن را تصفيه كرد و آلودگيها را از آن گرفت ، همين‌طور دين مقدس اسلام در ابتدا ، هم صاف بوده و هم پاك ولى خواه ناخواه در طول چهارده قرن كه در بستر افكار مردم قرار گرفته آلودگيهايى در آن پيدا شده است . ولى آنچه كه مايهء خوشوقتى است اين است كه دستگاه تصفيه براى پاك كردن اين آلودگيها وجود دارد . دستگاه تصفيه در درجهء اول خود قرآن است كه مصون و محفوظ از هرگونه تغييرى در دست است . ديگر سنت قطعى پيغمبر اكرم است كه از آن هم به مقدار كافى در دست داريم . سوم عقل است كه دين مقدس اسلام عقل را حجت و معتبر شناخته است . ما اگر اين سه مقياس را به كار ببريم ، مىتوانيم خودمان را از هرگونه لغزش و غلطى مصون بداريم و انحرافات و\r\n\r\n\r\n\r\n\r\n","description":"","footnote":"\r\n( 1 ) حشر / 7\r\n","page_name":" 103 ","page_number":103},
  {"content":"\r\n\r\nاشتباهاتى را كه پيدا شده است از ميان ببريم . در تاريخ اسلام جريانهاى زيادى پيدا شده است كه در افكار مسلمين اثر گذاشته است . خود ما و شما كه الآن اينجا نشسته‌ايم ، اى بسا تحت تأثير يك جريان فكرى هستيم كه در چندين سال پيش به وجود آمده و ما را تحت تأثير خودش قرار داده است و ما نمىدانيم كه اين جريان فكرى از اسلام نيست و از جاى ديگرى است .\r\nيك نويسندهء عراقى در چند سال پيش دو سه كتاب نوشت و منتشر كرد و كتابهايش معروف شد ، چون خيلى شيرين نوشته بود . در يكى از كتابهايش نوشته بود كه من امروز بسيارى از حوادث را كه مىبينم ، انگشتهاى معاويه را در آن مشاهده مىكنم . معتقد بود كه معاويه توانست جريانهايى را به وجود بياورد كه خود آن جريان از ميان رفت ولى آثار شوم آن باقى ماند . بنده حالا در اطراف فكر او بحثى ندارم ، مىخواهم جريانهاى فكرى ديگرى را عرض بكنم و دربارهء آنها بحث بكنم .\r\nدر ميان ما شيعيان در حدود چهار قرن پيش جريانى به وجود آمد به نام اخباريگرى . امروز اخباريگرى خيلى كم وجود دارد . افرادى كه اكنون اخبارى مسلك هستند خيلى كم‌اند . ولى اين جريان تقريباً دو سه قرن بر افكار مردم حكومت كرد و چه جنگهايى ، آدمكشيهايى ايجاد نكرد ! نقطهء مقابل اخباريگرى اجتهاد است . ما و شما اجتهاد و تقليد را قبول داريم و عقيده داريم كه انسان يا بايد مجتهد باشد يا عمل به احتياط بكند و يا تقليد كند ، و مىگوييم قطعاً تقليد كار درستى است . اخباريگرى نقطه‌اى را كه بمباردمان مىكرد اجتهاد و تقليد بود .\r\nمىگفتند اجتهاد و تقليد بدعت است . مىگفتيم پس مردم چه بايد بكنند ؟ مىگفتند بايد مستقيماً به اخبارى كه داريم مراجعه كرد و دستور دين را از آنها گرفت .\r\nمجتهدين نقطهء مقابل اخباريين بودند و حرف منطقى داشتند ، مىگفتند اظهارنظر كردن در مسائل دينى تخصص مىخواهد . انسان بايد درس خوانده باشد تا بتواند در مسائل دينى نظر بدهد . همان طورى كه طبابت علم مىخواهد ، فتوا دادن هم علم مىخواهد . اخباريها مىگفتند نه ، هيچ درس خواندن نمىخواهد و اجتهاد از اهل تسنن پيدا شده است .\r\nدر همين تهران در زمان فتحعليشاه مردى بود به نام ميرزا محمّد اخبارى و چه جار و جنجالى سر اين مرد پيدا شده است ! اصلش هندى است ، مدتى در نيشابور\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبود و بعد به تهران آمد . اواخر عمرش سفرى به عتبات كرد و در آنجا او را كشتند .\r\nاخباريگرى از كجا و چه زمانى پيدا شد ؟ اخباريگرى سه چهارقرن بيشتر از عمرش نمىگذرد . اين نغمه را اولين بار مردى به نام ملّا امين استرآبادى - كه سالها در مكه و مدينه مجاور بود « 1 » - بلند كرد و با وجودى كه خودش شيعه بود ، به علماى بزرگ شيعه مانند شيخ طوسى و علامهء حلّى و محقق حلّى و مخصوصاً به علامهء حلّى شديداً حمله كرد . چون علامه مىگفت اخبارى كه ما الآن داريم همه معتبر نيست و اخبار را از نظر سند تقسيم كرد به اخبار صحيح ، اخبار موثّق ، اخبار حسن و اخبار ضعيف . اخبار صحيح اخبارى است كه تمام رُواتش مردمان موثق و هم شيعه بوده‌اند . [ اخبار موثق ، اخبارى است كه رواتش افراد موثقى بوده‌اند ولى شيعه نبوده‌اند . 
  ] اخبار حسن اخبارى است كه كسانى كه آنها را نقل كرده‌اند اشخاصى راستگو بوده‌اند ولى ثابت نشده است كه رواتشان افراد خوب و راستگو باشند .\r\nروايات ضعيف يعنى رواياتى كه افرادى كه آنها را روايت كرده‌اند يا لااقل يك نفر از آنها معلوم است كه آدم درستى نيست . تاريخ ، احوال روات را كم و بيش نشان داده است . ( البته افرادى هم هستند كه مجهولند ) . نتيجه اين مىشود كه اخبارى كه ما در دست داريم همه قابل اعتماد نيست . ما بايد ببينيم چه كسانى نقل كرده‌اند .\r\nملا امين گفت علامه با اين كار ، روايات ما را دسته دسته كرد و عده‌اى از روايات ما را انداخته . هرچه روايت داريم ، همه يك جا درست است . اگر بگوييم روايتى ضعيف است ، اين توهينى است به امام صادق . مگر مىشود روايتى از امام صادق باشد و ضعيف باشد خصوصاً روايات كتب اربعه ، يعنى رواياتى كه در كافى شيخ كلينى و يا تهذيب شيخ طوسى و استبصار شيخ طوسى و من لا يحضره الفقيه شيخ صدوق آمده است ؟ ! اگر روايتى در اين چهار كتاب باشد ، ديگر جاى گفتگو نيست .\r\n\r\nنمونه‌هايى از جعل حديث\r\nمجتهدين آنهايى هستند كه در اين نظر تابع علامه‌اند . در همين كتاب كافى و كتابهاى ديگر ، روايتها هست كه اگر به مضمون آنها نگاه بكنيم مىفهميم كه مزخرف است .\r\n\r\n\r\n\r\n\r\n","description":"","footnote":"\r\n( 1 ) البته تاريخ اين آدم روشن نيست كه در آن مدت با چه كسانى ارتباط داشته است .\r\n","page_name":" 105 ","page_number":105},
  {"content":"\r\n\r\nبعضى هم سندشان ضعيف است . مثلًا چندى پيش بود كه داشتم مسائل مربوط به ربا را مطالعه مىكردم ، ديدم روايتى است كه در آن مردى به نام على بن الحديد مىگويد : سلسبيل - كه نام زنى است - از من چنين پولى خواسته و من مىخواهم اين پول را به او بدهم و از او به فلان حيله ربح بگيرم ، اين درست است يا نه ؟ اتفاقاً كتاب تهذيب را مىخواندم ، به روايت ديگرى رسيدم . ديدم نام اين شخص را آورده است . شيخ طوسى در آنجا مىگويد : مُضَعَّفٌ جِدّاً . حالا چون شيخ كلينى در كافى اين روايت را نقل كرده است ، بايد بگوييم درست است ؟ نه . پس قابل قبول نيست . مثلًا افرادى كه اغراض بخصوص داشته‌اند ، اين را جعل و وضع كرده‌اند كه در زمان حضرت صادق سقف حرم پيغمبر را تعمير مىكردند . كسى مىگويد ما چند نفر بوديم و با هم بحث مىكرديم : حالا كه سقف را برداشته‌اند ، آيا جايز است از بالا قبر پيغمبر را مشاهده بكنيم يا نه ؟ يكى گفت جايز است ، ديگرى گفت جايز نيست . چرا جايز نيست ؟ گفت : شايد پيغمبر با يكى از زنهايش خلوت كرده باشد و ما او را با زنش ببينيم ! ببينيد ، اين حرفى است كه اصلًا آيا ممكن است يك مسلمان عادى بگويد كه پيغمبر مثلًا زنده شده و دارد در آنجا با زنش عشقبازى مىكند ؟ ! آيا بگوييم چون در كتاب كافى است ، درست است ؟ اينها مىگويند هرچه كافى نوشته باشد صحيح است . مجتهدين مىگويند نه ، مثل اين اشخاص هزارها آدم جعّال وضّاع كذّاب بوده‌اند .\r\nمردى است به نام ابى الخطاب . اين مرد ، ملحد و ضد اسلام بود . طشت رسوايىاش بالاخره از بام افتاد . وقتى مىخواستند اعدامش كنند گفت : وَ لَقَدْ وَضَعْتُ فى اخبارِكُمْ ارْبَعَةَ آلافِ حَديثٍ من چهار هزار حديث در اخبار شما قاطى كردم . مجتهدين مىگويند وقتى يك چنين جريانهايى در تاريخ وجود داشته است چطور ما مىتوانيم بگوييم هرچه حديث نقل شده است ، درست است .\r\nمردى است به نام يونس بن عبد الرحمن كه از بزرگان است . مىگويد من كوشش مىكردم كه هميشه روايتهاى معتبر را بنويسم و نقل بكنم . همه را نوشتم و به صورت كتابى درآوردم . يك وقتى خدمت حضرت رضا عليه السلام رسيدم و كتاب روايتم را به حضرت عرضه كردم و گفتم كه تمام روايتها را از پدران شما نوشته‌ام . ديدم حضرت بسيارى از آنها را خط زد و گفت اينها دروغ است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nمبارزهء مجتهدان با اخباريان\r\nولى اخباريين زير بار اين حرفها نرفتند . يك مبارزهء بسيار شديدى ميان مجتهدين و اخباريين صورت گرفت . اخباريين مظهر كامل جمودند . اى كاش به اين جمود قناعت مىكردند . اينها يك تعصب احمقانه‌اى راجع به اخبار و روايتها دارند . آمدند در سه زمينهء ديگر خدشه كردند . آن شب عرض كرديم كه ما چهار دليل داريم :\r\nقرآن ، سنت ، اجماع و عقل . اينها به واسطهء يك تعصب شديد و احمقانه‌اى كه پيدا كرده بودند ، براى اينكه آن سه دليل ديگر را از حجّيت بيندازند ، گفتند شما مىگوييد چهار دليل داريم . اجماع كه مال سنيهاست . اجماع وسيله شد براى اينكه ابوبكر خليفه بشود و با همين اجماع اميرالمؤمنين را كوبيدند . حالا شما مىگوييد اجماع ؟ ! مجتهدين گفتند اولًا موضوع خلافت جاى اجماع نبود ، موضوع نصّ است ، نصّ قطعى پيغمبر . ثانياً دربارهء ابوبكر كه اجماع صورت نگرفت . اجماع اين است كه همهء اهل حل و فصل در يك مطلبى اجماع بكنند . على بن ابيطالب و زبير در مدينه بودند و جزء اجماع كنندگان نبودند . يك عدهء بسيار كمى جمع شدند و با هوچيگرى كارى را درست كردند و اسمش را اجماع گذاشتند . گفتند خير ، حالا اجماع آنقدر هم دردى نداشت . شما عقل را در كار دين دخالت مىدهيد . اصلًا اين فضوليها به عقل نيامده است . عقل هزاران خطا مىكند ، عقل اشتباه مىكند ، عقل حق ندارد در كار دين دخالت كند . انسان بايد عقل خودش را تخطئه كند . ما اگر حديثى را ديديم ، هرچه هم عقل ما داد بكشد كه اين درست نيست ، بايد بگوييم عقل ! تو حق ندارى دخالت بكنى .\r\nاين ، درست حرف مسيحيهاست . مسيحيها گفتند عقل حق ندارد در حوزهء دين مداخله كند . مىگفتند خدا عيسى شد ، عيسى خدا شد و همين . منشأ عالم ( خدا ) يكى است و در عين يكى سه چيز است . آخر چطور مىشود هم يكى باشد و هم سه تا ؟ ! عقل مىگويد اينچنين نيست ، ولى مىگويند عقل حق چنين دخالتى را ندارد .\r\nاخباريين مىگفتند اساساً عقل حق ندارد در موضوعات دينى دخالت كند .\r\nهرجا كه استدلال عقلى به كار مىآمد ، مىگفتند عقل حق ندارد دخالت كند . مثلًا اگر در يك جا گفته مىشد يك دريا آب در يك فنجان جاى گرفت ، اين با عقل جور در نمىآيد ولى مىگفتند عقل حق ندارد فضولى بكند . از اين حرف اينها ، مردم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nحقه باز زيرك هم استفاده كردند . هر دروغى كه مىخواستند جعل كنند ، جعل كردند و در اختيار آنها قرار دادند . يك چيزهايى يهوديها و مغرضين جعل كردند و به اينها دادند و اين خوش باورها هيچ نگفتند . مثلًا حديثى نقل كرده‌اند به نام حديث « سلسلة الحمار » كه روزى پيغمبر اكرم آمد و به الاغى برخورد كرد . . . تا آخر . اينها واقعاً اسباب ننگ است و اگر مجتهدين نبودند ، امروز [ اين جريان 
  ] اسباب زحمت براى مسلمين بود .\r\n\r\nبرخورد اخباريان با قرآن\r\nرسيديم به قرآن . حالا قرآن را چگونه از بين ببرند براى اينكه به اخبار حجّيت بدهند ؟ قرآن را كه نمىتوانستند بگويند كتاب خدا نيست . گفتند قرآن مقامش بالاتر از اين است كه افراد عادى بشر آن را بفهمند . قرآن را فقط ائمه حق دارند بفهمند و بس . قرآن نازل شده است براى آنكه آنها بفهمند . ما بايد ببينيم در اخبار ائمه چه آمده . به اصطلاح مجتهدين ، گفتند ظواهر قرآن حجت نيست . مثلًا اگر قرآن مىگويد :  إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ  « 1 » و ما معنى آن را اين مىدانيم كه شراب و قمار حرام است ، مىگويند نه ، تو بايد به اخبار مراجعه كنى ببينى كه آيا در اخبار آمده است كه شراب و قمار حرام است يا نه ؟\r\nمىگويند اساساً مخاطب قرآن ، ما نيستيم .\r\nبه اين ترتيب براى مردم قرآن را هم از اعتبار و حجّيت انداختند تا اين‌طور فكر كنند كه تنها مرجعى كه بايد به آن رجوع كرد اخبار و روايات است و اجتهاد ديگر معنى ندارد ، چون اجتهاد يعنى انسان اعمال فكر و اعمال نظر كند . معناى اجتهادِ يك اصل اين است كه ببينيم قرآن چه گفته است ، احاديث كدامش صحيح و كدامش ضعيف است ، عقل را به كار برده ببينيم چه تشخيص مىدهد ، ببينيم علماى شيعه اجماعى دارند يا نه ؟ گفتند همهء اين حرفها را بريزيد دور . آنوقت در اخبار چيزهايى هست كه احياناً خود قرآن را از اعتبار مىاندازد . مثلًا فلان كس آمده گفته است كه سورهء حمد اين‌جور نيست كه شما مىخوانيد ، جور ديگرى است . شما مىخوانيد :  صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ .  مىگفتند در\r\n\r\n\r\n\r\n\r\n","description":"","footnote":"\r\n( 1 ) مائده / 90\r\n","page_name":" 108 ","page_number":108},
  {"content":"\r\n\r\nحديث آمده است : صِراطَ مَنْ انْعَمْتَ عَلَيْهِمْ غَيْرِ الْمَغْضوبِ عَلَيْهِمْ وَ غَيْرِ الضّالّينَ و بايد اين‌طور خواند . آنگاه كلمات قرآنهاى خودشان را در حاشيهء آنها عوض مىكردند . چند سال پيش اينها مشغول شدند به چاپ كردن قرآن خودشان ، آيت اللَّه بروجردى متوجه شدند و فوراً جلو چاپش را گرفتند و بردند در دريا ريختند . واى به حال اينكه قرآنها چاپ مىشد و به دست يهوديها و مسيحيها مىرسيد و مىگفتند مسلمانها كه مىگويند قرآن ما تحريف نشده است ، حالا خودشان يك قرآن ديگر در آورده‌اند كه با قرآنى كه دارند خيلى اختلاف دارد .\r\nچند سال پيش طلبه‌اى بود در قم و در آن موقع چيزى كه من در قيافهء او نمىديدم نجابت بود . مىديدم همه از او دورى مىكنند ، و تا حدود مطوّل هم بيشتر نخواند و بعد رفت . يك وقت ما متوجه شديم كه در آبادهء شيراز براى خودش « 1 » . . .\r\nاين‌جور ضربه‌ها اينها به پيكر دين زدند . گفتند قرآن اعتبار ندارد . البته نگفتند قرآن را نخوانيد ؛ گفتند قرآن را بخوانيد ، قرآن را ببوسيد ، اما قرآن را نفهميد . اين يك ضربهء بزرگى به عالم اسلام بالاخص به عالم تشيع زد به طورى كه بعدها اساساً مفسرين شيعه رعبشان برداشت كه قرآن را تفسير كنند ، از تفسير كردن ترسيدند .\r\nجريان اخباريگرى ، اين تعصب افراطى احمقانه‌اى كه راجع به اخبار پيدا كردند كه صحيح و ضعيف را با هم يكى دانستند ، يكى از آن جريانهاى فكرى خطرناكى است كه در دنياى اسلام پيدا شد و اثرش هم جمود فكرى است ، همان چيزى كه الآن ما به آن مبتلا هستيم . اينها به عالم تشيع سرايت مىكند .\r\n\r\nسخن آيت اللَّه بروجردى\r\nمن اين حرف را در موقعى كه آيت اللَّه بروجردى در بروجرد بودند و خدمتشان رسيده بوديم ، از ايشان شنيدم و بعد هم از كس ديگرى نشنيدم و خيلى تأسف خوردم كه چرا سؤال نكردم . ايشان براى پيدايش اين جريان فكرى يك ريشهء ديگرى به صورت احتمال و حدس به دست مىدادند ، مىگفتند من حدس مىزنم كه فكر اخباريگرى در ميان مشرق زمين ناشى از فكر ماديگرى در مغرب زمين بوده است . چون مقارن با پيدايش اخباريگرى ، در مغرب زمين عده‌اى پيدا شدند كه\r\n\r\n\r\n\r\n\r\n","description":"","footnote":"\r\n( 1 ) [ در اينجا متن پياده شده از نوار افتادگى دارد . 
  ]\r\n","page_name":" 109 ","page_number":109},
  {"content":"\r\n\r\nفلسفهء حسى را ابداع كردند و گفتند ما جز آنچه به چشم ببينيم يا به وسايل ديگر به وجود آن پى ببريم هيچ چيز ديگر حتى عقل را قبول نداريم ، طرفدار حس و مخالف عقل شدند . و اين در همان زمانى بوده است كه روابط بين ايران صفوى و دول اروپا به نحو شديد برقرار بود و اتفاقاً مقارن همين قرنها در اينجا هم نهضت ضدعقلى پيدا شد ولى نه به آن صورت بلكه به عنوان طرفدارى از اخبار ، گفتند اصلًا عقل در كار دين حق دخالت ندارد و اين متأسفانه آثار زيادى در فكر ما گذاشت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nمشروطيّت\r\n إِنِ الْحُكْمُ إِلَّا لِلَّهِ  « 1 » .\r\nدر دو شب گذشته به دو جريان فكرى كه در تاريخ اسلام رخ داده و هر دو جريان جمودآميز بوده است ، اشاره كرديم . يكى از اين دو جريان ، جريان خوارج بود .\r\nخوارج مظهر جمود فكرى در عصر خودشان بودند . پيدايش خوارج به دنبال اين فكر بود كه گفتند حكميتِ حَكَم براى اينكه خليفه را تعيين كند ، اينكه حَكَم حُكم كند ميان دو نفر كه مدعى خلافت هستند ، بر خلاف اسلام است زيرا قرآن فرموده است :  إِنِ الْحُكْمُ إِلَّا لِلَّهِ  و خودشان كه ابتدا اين كار را كرده بودند ، خود را تخطئه كردند و حضرت امير را هم - كه به اجبار وادار به اين كار كرده بودند - تخطئه كردند و گفتند اين كار كفر بوده است ، ما توبه كرديم تو هم توبه كن . حضرت فرمود : اين كار خطا بود و منشأ اين خطا شما بوديد نه من ، ولى به هر حال كفر نبود و من خطايى مرتكب نشده‌ام .\r\nجريان ديگر جريان اخباريگرى است . اين دو جريان خيلى شبيه يكديگر هستند . راجع به اخباريگرى عرض كردم كه خيلى تفاوتها ميان روش اخباريين و\r\n\r\n\r\n\r\n\r\n","description":"","footnote":"\r\n( 1 ) انعام / 57\r\n","page_name":" 111 ","page_number":111},
  {"content":"\r\n\r\nروش مجتهدين است ولى اگر بخواهيم اساس را به دست بياوريم كه روح اخباريگرى چيست ، مىبينيم روح اخباريگرى را جمود تشكيل داده است . جمود اين است كه مىگويد اجتهاد كه اظهار نظر است ، تفكر است ، تجزيه و تحليل است و به عبارت ديگر عقل را در دين دخالت دادن است ، درست نيست . و گفتند قرآن هم براى فهميدن نيست ، ما حق نداريم مستقيماً به قرآن مراجعه كنيم ، آن براى ائمه است و ما بايد به اخبار و روايات مراجعه كنيم .\r\nجريان ديگرى هم هست كه مربوط به زمان خودمان است و آن ، جريان مشروطيت است . مشروطيت كه به ايران آمد - اگر تاريخش را خوانده باشيد - مردم ايران را به دو قسم منقسم كرد : گروهى طرفدار استبداد و گروهى طرفدار مشروطيت . هم سياسيون منقسم شدند و هم روحانيون ، آن هم روحانيون بزرگ .\r\nعده‌اى حامى مشروطيت شدند و سخت از آن حمايت كردند و عده‌اى ديگر با مشروطيت مخالفت كردند به طورى كه مخصوصاً مخالفين در هرجا كه بودند ، در حوزه‌هاى علميه ، فضلا ، مدرسين و طلّابى را كه طرفدار مشروطيت بودند از خود نمىدانستند ؛ يعنى اگر مىفهميدند فلان شخص طرفدار مشروطيت است ، به هيچ وجه به او شهريه نمىدادند . كم كم كار به جايى رسيد كه هر دسته ، دستهء ديگر را تكفير و تفسيق مىكردند و واقعاً فتنهء بزرگى در دنياى روحانيت به وجود آمد . چون موضوع اين‌جور نبود كه مثلًا سياسيون مملكت طرفدار يك فكر باشند و روحانيونْ همه طرفدار فكر ديگر ، بلكه خود روحانيون منقسم به دو دسته شدند : بعضى طرفدار مشروطيت و بعضى مخالف . در اينجا من قبل از اينكه مطلب را شروع بكنم ، نكته‌اى را تذكر مىدهم :\r\nدر جريان مشروطيت دو مطلب است كه ما به يكى از آنها كار نداريم و روى ديگرى بحث مىكنيم . يكى اين است كه از نظر اجتماعى و سياسى چه عواملى در ايجاد مشروطيت ايران دخالت داشت و چه عواملى ( عوامل سياسى خارجى ) مخالف بود ؟ به‌طور قطع سياستهاى بزرگ آن روز دنيا روى مشروطيت و استبداد نظر داشتند ؛ يعنى يكى از سياستهاى بزرگ آن روز دنيا طرفدار مشروطيت بود و كوشش مىكرد مشروطيت در ايران ايجاد بشود ، و يك سياست بزرگ ديگر دنيا از استبداد حمايت مىكرد و كوشش مىكرد كه جلو مشروطيت را بگيرد ، چرا ؟ براى اينكه آن كه طرفدار مشروطيت بود مىخواست بعد از مشروطيت سياست خودش\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nرا بر ايران تحميل كند ( كما اينكه همين كار را كرد ) و آن كه مخالف بود نفوذى داشت و مىخواست جلو نفوذ رقيب را بگيرد . بنابراين اگر كسانى با مشروطيت مخالف بودند از اين نظر بود كه دستهاى خارجى را مىديدند و مىدانستند و پيش بينى مىكردند كه منظور ، مشروطيت واقعى نيست بلكه يك سياست خارجى ديگرى در كار است . يا اگر كسى مخالف استبداد بود ، از آن جهت بود كه آن سياستهايى را كه طرفدار استبداد بودند مىشناخت و ضررهاى سياست آنها را مىدانست « 1 » .\r\n\r\nموافقان و مخالفان مشروطيت\r\nمرد بزرگى مثل مرحوم آخوند خراسانى سخت حامى مشروطيت بود و واقعاً اين مقدار كه بنده تحقيق كرده‌ام مرحوم آخوند خراسانى يكى از بزرگان علماى شيعه بوده است و مىشود گفت در دنياى شيعه مدرّسى به خوبى مرحوم آخوند نيامده است . حوزهء درس هزار و دويست نفرى داشته است و شايد سيصد نفر مجتهد مسلّم پاى درس اين مرد مىنشسته‌اند و ايشان فوق العاده مرد باايمان و باتقوايى بوده است . در اينكه اين مرد منتهاى حسن نيت را داشته است شكى نيست . حالا اگر كسى گفت من با مشروطيت مخالفم ، معنايش اين نيست كه - العياذ باللَّه - مرحوم آخوند را تخطئه مىكند . از آن طرف ، در رأس مخالفين يك فقيه بسيار بزرگى بوده مثل مرحوم آقا سيد كاظم يزدى كه در فقاهت كم نظير بوده است . اگر كسى با استبداد مخالف و طرفدار مشروطيت باشد ، معنايش اين نيست كه مرحوم يزدى را تخطئه مىكند . شايد مرحوم يزدى كه مخالف با مشروطيت بود مىدانست كه دستهاى خارجى دخالت دارد و بعد همچنين و چنان مىشود . بنابراين بحث تصويب يا تخطئهء علماى بزرگ نيست ، چون موضوع يك جهت ندارد . اگر موضوع مشروطيت و استبداد يك مسئلهء علمى بود ، يك حرفى بود . مسأله‌اى بوده كه عوامل زيادى در آن دخالت داشته است . ما از اينكه كدام دست سياست چه دخالتى داشته است صرف نظر مىكنيم و با مخالف و موافق كارى نداريم . قرائن هم نشان مىدهد كسانى كه مخالف با مشروطيت بودند مىگفتند اين مشروطيت كه مىخواهد بيايد غير از آن مشروطيتى است كه دارند صحبتش را مىكنند ، مشروطهء مشروعه به اصطلاح\r\n\r\n\r\n\r\n\r\n","description":"","footnote":"\r\n( 1 ) روسها طرفدار استبداد بودند و انگليسها طرفدار مشروطيت .\r\n","page_name":" 113 ","page_number":113},
  {"content":"\r\n\r\nنيست و نخواهد آمد ، مانند مرحوم شيخ فضل اللَّه نورى .\r\nبه هر حال يك چنين جريانى به وجود آمد و چه حوادث تلخ و خونينى به وجود آورد ! مجتهدين كشته شدند ، مردى مانند آقا شيخ فضل اللَّه نورى به‌دار زده شد . اين يك امر كوچكى نيست . مرحوم نورى مرد بزرگى بود ، مجتهد مسلّم و تا حدودى كه شنيده‌ايم مرد بسيار پاك و باتقوا و عادلى بود ، مجتهد مسلّم العداله و عادل مسلّم الاجتهاد بود .\r\nما مطلب را از يك زاويهء بالخصوصى مىخواهيم مطالعه كنيم ، يعنى آن را تفكيك مىكنيم از عوامل خارجى و از اين جهت كه آيا ايرانِ آن روز مستعد مشروطيت بود يا نبود . جايى غير از مملكت خودمان و زمانى غير از زمان خودمان را فرض مىكنيم ؛ يعنى يك كشور اسلامى را فرض مىكنيم كه در آن مردم مستعد هستند يعنى مىفهمند كه مشروطيت يعنى چه ، چون در آن موقع اغلب مردم نمىدانستند كه مشروطيت چيست « 1 » . مستعد نبودن ملت يعنى اينكه نمىفهميد . ما مىخواهيم فرض كنيم يك كشورى را كه مردمش مىفهمند . همچنين فرض كنيم كه عوامل خارجى وجود ندارد ، سوء نيتى در كار نيست . آيا مشروطيت با قانون اسلام انطباق دارد يا نه ؟ اين يكى از آن مسائلى است كه تا ما آن را بررسى نكنيم ، آن جريان جمود و جهالتى كه عرض كرديم كاملًا حلّاجى نمىشود .\r\nبعضىها از همين نظر مجرّد ، قطع نظر از عوامل خارجى مىگويند مشروطيت بر خلاف دين اسلام است ، يعنى دين اسلام با مشروطيت سازگار نيست . ناچار بايد بگويند با استبداد سازگار است يا لااقل با استبداد سازگارتر است . چرا ؟ تا تعريف نشود كه مشروطيت چيست ، نمىشود بحث كرد .\r\n\r\nتعريف مشروطيت\r\nمعناى مشروطيت اين است كه مملكت احتياج به يك سلسله تصميمات دارد ؛ يعنى\r\n\r\n\r\n\r\n\r\n","description":"","footnote":"\r\n( 1 ) مىآمدند درِ خانهء مردم مىگفتند آيا مىدانيد مشروطيت چيست ؟ اگر مملكت ، مشروطه بشود نانهاى سنگك بزرگ با كباب به خانهء شما مىآورند . يك مرد ساده لوحى مىگفت : عجب ! مشروطه يعنى شما مىخواهيد مشروطه خانم را بياوريد اينجا و او را پادشاه كنيد . و از اين جريانها زياد بوده است كه نه آن كسى كه به نفع مشروطيت مبارزه مىكرد مىفهميد چه مىگويد و نه آن كسى كه به نفع استبداد كار مىكرد مىفهميد دنبال چه مىرود .\r\n","page_name":" 114 ","page_number":114},
  {"content":"\r\n\r\nمملكت احتياج دارد به حكومت يعنى دستگاهى كه مجموعاً امر مملكت را اداره كند ، چنان كه يك مؤسسهء فرهنگى يا يك شركت تجارتى احتياج به مدير يا هيئت مديره دارد . حرف اول اين است كه هر مملكتى احتياج به جمعى دارد كه اداره كنندهء مملكت باشند . اگر ما گفتيم خير ، اساساً وجود مدير يا هيئت مديره خطاست و نبايد باشند ، هم مشروطيت را رد كرده‌ايم و هم استبداد را ؛ چون استبداد معنايش اين است كه يك فرد حكومت مىكند ، مشروطيت شكل ديگر است . پس استبدادش غلط است ، مشروطيتش هم غلط است . اگر بگوييم چرا ؟ مىگويند مملكت همين قدر كه دين داشته باشد ، دين مردم را بىنياز مىكند از اينكه حكومت داشته باشند .\r\nاتفاقاً اين همان حرفى است كه خوارج مىگفتند . آنها مىگفتند : لا حُكْمَ الّا لِلَّه .\r\nدر نهج البلاغه ، حضرت على عليه السلام در مورد اين سخن مىفرمايد : كَلِمَةُ حَقّ يُرادُ بِهَا الْباطِل اين حرف درستى است ، اما اين‌جور كه اينها قصد مىكنند غلط است . لا حُكْمَ الّا لِلَّه حكم از ناحيهء خدا بايد باشد ، حرف درستى است اما اينها اين حرف درست را در مورد غلط به كار مىبرند . وَ لكِنْ هؤُلاءِ يَقولونَ : لا امْرَةَ الّا لِلَّه يعنى اميرىِ مردم بايد با خدا باشد ، اين كه نمىشود . وَ لابُدَّ لِلنّاسِ مِنْ اميرٍ بَرّ اوْ فاجِرٍ « 1 » مردم احتياج به امير و حاكم دارند ، حالا يا خوب باشد يا بد ، يعنى در درجهء اول بايد خوب باشد و در درجهء دوم بد بودنش از نبودنش بهتر است ؛ يعنى وجود قانون - ولو قانون دينى - مقنع و كفايت كننده از اينكه مردم حكومت داشته باشند نيست . و لهذا مسئلهء خلافت را ، هم ما شيعه‌ها و هم سنيها هر دو قبول داريم . حتى خوارج هم ابتدا گفتند كه احتياج به خليفه ندارند ولى بعد خودشان آمدند با يك خليفه بيعت كردند . پس شيعه و سنى در اين جهت اتفاق دارند كه دين داشتن معنايش اين نيست كه حالا كه دين داريم پس ديگر حكومت لازم نيست . هر دو مىگويند حكومت مىخواهيم ، منتها در حكومتِ بعد از پيغمبر سنيها از يك راه رفتند و شيعه‌ها گفتند كسى لايق است كه پيغمبر او را تعيين كرده باشد .\r\nفرض دوم اين است : حالا كه ما احتياج به حكومت داريم آيا احتياج داريم به اينكه به يك تعبير يك عده تصميم بگيرند و ديگران اجرا كنند يا نه ، همان كسى كه\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 40\r\n","page_name":" 115 ","page_number":115},
  {"content":"\r\n\r\nتصميم مىگيرد اجرا هم بكند ؟ استبداد معنايش اين است كه همان كسى كه تصميم مىگيرد اجرا هم بكند . مشروطه معنايش اين است كه يك عده تصميم بگيرند و عدهء ديگر اجرا كنند ، و بايد آنهايى كه تصميم مىگيرند خود مردم انتخابشان كرده باشند . نمايندگان مردم تصميم بگيرند ، هيئت دولت اجرا كند . و تازه هيئت دولت را هم بايد نمايندگان تعيين كرده باشند تا در نتيجه همه چيز را مردم تعيين كرده باشند و در واقع مردم خودشان بر خودشان حكومت كرده باشند . ولى مخالفين مشروطه مىگفتند خير ، شما اينجا مغالطه مىكنيد و مىگوييد معناى استبداد اين است كه يك نفر تصميم بگيرد و او هم اجرا كند و معناى مشروطيت اين است كه نمايندگان مردم تصميم بگيرند و هيئت دولت اجرا كند . اينجا صِرف تصميم نيست ، اگر صرف تصميم بود ما مخالف نبوديم ، و راست هم مىگفتند . مىگفتند اگر مشروطيت اين‌طور بود كه مردم نمايندگان را انتخاب مىكردند كه نمايندگان قوهء مجريه را انتخاب كنند ، و نيز نمايندگان تصميم بگيرند ، هيئت دولت هم اجرا كند ولى اين تصميم براى اين باشد كه ببينند قانون خدا چه گفته است و قانون ديگر وضع نكنند ، هرچه قانون خدا گفته است مطابق آن تصميم بگيرند و دولت را موظف به اجراى آن كنند ، خوب بود اما مشروطيت كه اين نيست . شما يك كلمهء قشنگى را به كار مىبريد براى اغفال ما . مشروطيت معنايش اين است كه ملت نمايندگان را انتخاب كند و نمايندگان تصميم بگيرند . كلمهء قشنگى است ولى عين حقيقت نيست .\r\nنمايندگان قانون وضع كنند ، تصميم بگيرند نه اين است كه مطابق قوانين الهى تصميم بگيرند و قانون وضع كنند كه هيئت دولت اجرا كند .\r\nباز در اينجا منطق مستبدين ، منطق مشروطيين را شكست مىدهد . اما باز مشروطيين جوابى دارند كه در مقابل آن ، جواب ديگرى وجود ندارد .\r\n\r\nمنطق موافقان\r\nمىگويند ما قبول داريم كه مشروطيت - كه مىگوييم نمايندگان مردم تصميم بگيرند - معنايش اين نيست كه مجتهدى كه مىخواهد استنباط احكام بكند ببيند قانون خدا چيست ، عين همان قانون را به دولت ابلاغ كند و دولت هم اجرا كند . ما هم قبول داريم كه اين‌جور نيست . نمايندگان مردم قانون وضع مىكنند ، ولى مگر هر قانون وضع كردنى ممنوع است ؟ نه . ما يك قانونى داريم به نام قانون دين . دين\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nتكليف مردم را براى همهء زمانها روشن كرده است ، قوانين كلى بيان كرده است . ولى برخى موارد جزئى پيش مىآيد كه در آن موارد ، مردم حق دارند با توجه به قانون كلى الهى قانون وضع كنند . لهذا ما مىگوييم قانون اساسى داريم . در قانون اساسى ما قطعى و مسلّم شده است كه يك هيئتى كه از پنج نفر كمتر نباشد و افراد آن مجتهد و عارف به مقتضيات زمان باشند ، بايد ناظر باشند كه قوانينى كه مجلس طرح مىكند انطباق با قوانين اسلامى داشته باشد . قانونى كه وضع مىشود اگر خلاف قانون اساسى بود جلويش را بگيرند و اگر موافق بود ، نه . و مثال ذكر مىكنند ، مىگويند معناى قانون اسلامى و قانون دينى اين نيست كه مردم در تمام جزئيات زندگى خود بايد بروند ببينند كه در قرآن يا سنت اين حكم چگونه بيان شده است . مثلًا اوضاع شهرها تغيير مىكند ، وسايل نقليهء جديدى به كار مىآيد . مردم احتياج دارند قوانينى داشته باشند كه آن قوانين وضع رانندگى را منظم كند ، چون اگر بنا بشود رانندگى قانون نداشته باشد ، هر آنْ هزارها تصادف رخ مىدهد . بايد قانون داشته باشد . اينها جزء امورى است كه اسلام آنها را به خود مردم تفويض كرده است . نظير اين است كه پدر در داخل خانوادهء خودش حق دارد يك سلسله مقررات وضع كند . قانون خدا اين است كه پدر رئيس خانواده است و همه بايد امر او را اطاعت كنند . قانون ديگر اين است كه پدر حق حكومت دارد ولى حق تحكّم ندارد ؛ رئيس خانواده است ، حق دارد در حدود مصالح خانوادگى امر و نهى كند ولى حق زورگويى ندارد ، يعنى حق ندارد كه بر خلاف مصالح خانوادگى رفتار كند . اما آيا خدا در مورد امور جزئى داخل خانواده هم قانون وضع كرده است كه مثلًا پدر اين كار را بكند و آن كار را نكند ؟ نه ، خدا مىگويداى فرزندان از پدرانتان اطاعت كنيد واى پدرها عادلانه با افراد خانواده رفتار كنيد .\r\nمثال ديگر : از قديم در حمامها ، حماميها براى خودشان قانون وضع كرده‌اند كه وقتى مىخواهيد داخل خزانه بشويد اين كار را بكنيد . آيا حمامى حق دارد براى داخل حمامش قانون وضع كند يا بايد بگوييم : « لا حُكْمَ الّا لِلَّه » قانون را بايد خدا وضع كند ، پس حمامى در داخل حمامش هم نمىتواند قانون وضع كند ؟ بله قانون را بايد خدا وضع كند . خدا مىگويد اگر كسى رئيس يك مؤسسه‌اى بود ، حق دارد بر طبق مصالح خودش براى آن مؤسسه مقررات عاقلانه‌اى وضع كند . بر مردم ديگر هم لازم است كه آن مقررات را اطاعت كنند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاينها در امور جزئى است . اما در امور كلى ، همان‌طور كه گفتيم هر مملكتى احتياج به مدير يا هيئت مديره‌اى دارد . اينكه آن هيئت مديره بخواهند قوانينى را در مقابل قوانين خدا وضع كنند ( مثل اينكه خدا گفته است اختيار طلاق با مرد است و قانون ، اختيار طلاق را به زن بدهد ) درست نيست . اما اينها در حدودى كه تكليف اقتضا مىكند ، حق دارند مقرراتى را وضع كنند كه در واقع وضع قانون جزئى است كه با قانون كلى الهى تطبيق كند . بله ، اگر بخواهند به آن اختيار وضع قانون بدهند به طورى كه قوانين الهى را در نظر نگيرد صحيح نيست . ولى با در نظر گرفتن قانون الهى ، وضع قانون براى موضوعات جزئى مانعى ندارد . مثلًا قانونى وضع مىكنند كه آيا محصل به خارج بفرستيم يا نه ؟ اين چيزى نيست كه حكمش در اسلام بيان شده باشد ولى قرآن يك اصول كلى ذكر كرده است . مثلًا در باب علم از آن جهت كه علم است بيان شده است كه آيا علم را اگر در دست غيرمسلمان ديديم ، مىتوانيم بگيريم يا نه ؟ در اين مورد يك حديث نيست بلكه دهها حديث است كه مىگويد بگير : الْحِكْمَةُ ضالَّةُ الْمُؤْمِن حكمت گمشدهء مؤمن است ، يَأْخُذُها ايْنَما وَجَدَها هرجا آن را ببيند مىگيرد . در بعضى جاها تصريح دارد كه حكمت را هرجا ديديد بگيريد وَ لَوْ مِنْ مُشْرِكٍ « 1 » اگرچه در دست كافر باشد . اينجا تكليف معين است . آنوقت موضوعات ديگرى پيش مىآيد . مثلًا فرض كنيد ما وقتى محصل به خارج مىفرستيم ، آنجا گمراه مىشوند . اينجا بايد ديد علت گمراه شدنشان چيست . طنطاوى در تفسيرش [ به نقل از يك استاد غربى 
  ] مىگويد : يك وقتى با عده‌اى از شاگردان عرب - كه گويا مصرى بوده‌اند - سر و كله مىزدم . يك روز رفته بوديم بيرون . زمستان بود و هوا خيلى سرد بود و يخ نسبتاً ضخيمى بسته شده بود . يك وقت ديدم در اين هواى سرد ، اين دانشجويان دستها را بالا زدند ، يخها را شكستند و در آن آب سرد اول دستشان را شستند ، بعد صورتشان را و بعد اين دست و آن دست ، و دستى به سر كشيدند و پاها را هم شستند و بعد هم ايستادند به انجام يك عملى كه عبادتشان بود . . . « 2 » بعد گفت : اى واى ! اينها آمده‌اند علم ما را بگيرند ، دين خودشان را هم حفظ كرده‌اند . اينها يك حساب ديگرى است .\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 80 [ قريب به اين عبارت 
  ]\r\n( 2 ) [ متن پياده شده از نوار به همين صورت است . 
  ]\r\n","page_name":" 118 ","page_number":118},
  {"content":"\r\n\r\nاگر بشر حتى اين مقدار هم حق وضع قانون در مسائل جزئى را نداشته باشد ، اين ديگر جمود است و درست مثل حرف اخباريين است كه مىگويند : ما احتياج به مجتهد نداريم و به اخبار مراجعه مىكنيم . در اخبار ، كليات مسائل بيان شده است و مجتهد بايد فكرش را به كار بيندازد و به همان نحو در مسائل جزئى حكم بدهد .\r\nپس اگر هيئت مديره‌اى بخواهند براى خودشان نظامنامه‌اى طبق قوانين كلى وضع كنند ، اين از نظر ما اشكالى ندارد « 1 »\r\n\r\n\r\n\r\n\r\n","description":"","footnote":"\r\n( 1 ) [ خوانندهء محترم توجه دارد كه در اين بحث ، منظور از مشروطيت ، نظامى حكومتى است كه داراى مجلس قانونگذارى است نه مشروطهء سلطنتى . 
  ]\r\n","page_name":" 119 ","page_number":119},
  {"content":"\r\n\r\n\r\nشئون پيامبر صلى الله عليه و آله : رسالت ، قضاوت ، حكومت\r\n ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا .  .\r\nسه شأن و سه مقام مختلف است كه هرسه از مختصات رسول اكرم است ، به اين معنى كه از رسول اكرم است و از ناحيهء او به ديگران مىرسد و رسيده است ؛ يعنى پيغمبر اكرم در آنِ واحد از طرف پروردگار داراى سه مقام بود . يك مقام همان مقام پيغمبرى يا رسالت است ، مقام ابلاغ احكام الهى ؛ يعنى از طرف خداوند احكام و معارف الهى به او وحى مىشد و او مأمور بود كه آنچه را كه به او ابلاغ مىشد ، آنچه را كه به او وحى مىشد به ديگران اعلان بكند . از اين نظر ، او رسول و پيغمبر بود كه در آيه‌اى مىفرمايد :  ما عَلَى الرَّسُولِ إِلَّا الْبَلاغُ  « 1 » بر يك نفر فرستاده ، نيست جز رساندن به مردم . يعنى به او وحى مىشد احكام و دستورها كه اين‌طور نماز بخوانيد ، اين‌طور روزه بگيريد ، اين‌طور زكات بدهيد ، اين‌طور حج برويد ، اين‌طور معاملات انجام بدهيد و او هم آنها را به مردم ابلاغ مىكرد . مردم هم در قبال او از اين نظر وظيفه دارند آنچه را كه او ابلاغ مىكند بگيرند .\r\n\r\n\r\n\r\n\r\n","description":"","footnote":"\r\n( 1 ) مائده / 99\r\n","page_name":" 120 ","page_number":120},
  {"content":"\r\n\r\nمقام مقدس ديگرى هست كه پيغمبر علاوه بر پيامبرى و رسالت ، داراى آن مقام هم هست . اينكه عرض مىكنم مقدس است ، معنايش اين است كه اين مقام بايد از ناحيهء خدا به او رسيده باشد كه بتواند در ميان مردم پيامبر باشد . آن مقام ، مقام قضاوت و داورى ميان مردم است . قضاوت هم مقامى است كه بايد از ناحيهء خدا به كسى داده شود كه بتواند در ميان مردم داورى كند . داورى يعنى مردم از لحاظ حقوق اجتماعى اختلاف پيدا مىكنند ، مقامى بايد در اجتماع باشد كه احقاق حق بكند ؛ يعنى به آن موضوع رسيدگى كند و طبق قانون خاصى رأى و حكم بدهد .\r\nپيغمبر از ناحيهء خدا ، تنها پيغمبر نبود ، بلكه قاضى هم بود . هم پيغمبر بود و هم قاضى . اينها فى حد ذاته قابل تفكيك است . قضاوت هم خود يك مقام مقدس ديگرى است . قاضى را هم بايد خدا تعيين كرده باشد . اين آيه‌اى كه در قرآن است :\r\n فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « 1 » مربوط به مقام قضاوت رسول اكرم است نه مقام پيامبرى او . معناى آيه اين است كه مردم بايد در مقابل قضاوت تو تسليم بشوند ، يعنى اين‌جور نباشند كه وقتى نزد تو مىآيند توقع داشته باشند كه تو جانب آنان را بگيرى . مثلًا دو نفر هر دو مسلمان ، اما يك نفر مسلمان با سابقه ، مسلمان مهاجر ، مسلمانى كه مال و زن و بچهء خودش را گذاشته و آمده ، و يك نفر كه تازه اسلام آورده ، در يك موضوع اختلاف دارند ، نزد تو مىآيند . احتمالًا آن مسلمانى كه سابقهء زيادى دارد توقع دارد كه پيغمبر جانب او را بگيرد . يا يك نفر مسلمان و يك نفر غيرمسلمان كه در پناه مسلمين است و با مسلمين پيمان دارد ، در يك موضوع مالى اختلاف پيدا مىكنند ، خدمت پيغمبر مىآيند . يك وقت ممكن است اين مسلمان توقع داشته باشد كه پيغمبر جانب او را بگيرد . اين ايمان نيست . ايمان آنگاه ايمان است كه وقتى پيغمبر را حَكَم قرار دادند ، داور و قاضى قرار دادند ، در مقابل حكم او تسليم بشوند . اين آيه مربوط به قضاوت پيغمبر است .\r\nمقام مقدس سومى پيغمبر دارد كه آن را هم خدا براى او معين كرده است و خدا هم بايد معين كند و آن ، مقام حكومت است . پيغمبر حاكم مردم بود ، سائس مردم بود ؛ يعنى مدير اجتماع بود ، ولىّ امر اجتماع بود . پيغمبر حكومت تشكيل داد .\r\n\r\n\r\n\r\n\r\n","description":"","footnote":"\r\n( 1 ) نساء / 65\r\n","page_name":" 121 ","page_number":121},
  {"content":"\r\n\r\nخودش در رأس بود ، فرمان مىداد . مثلًا در فلان قضيه‌اى كه پيش آمده بود ، بسيج عمومى اعلام مىكرد يا [ دستور مىداد 
  ] امسال چه كشت بكنيد . بدون شك پيغمبر اكرم در ده سالى كه در مدينه بود ، حكومت تشكيل داد و در ميان مردم مثل يك حاكم حكومت مىكرد . باز مقام حاكميت و مقام مديريت اجتماع غير از مقام پيامبرى و غير از مقام قضاوت است . از آن جهت كه پيغمبر بود ، فقط مبيّن احكام بود ؛ يعنى مىگفت خدا اين‌جور امر كرده است ، من هم به شما ابلاغ مىكنم . از آن جهت كه قاضى بود به مشاجرات مردم مىرسيد و از آن جهت كه حاكم و سائس بود ، ادارهء سياسى مردم را به عهده گرفته بود . آيهء شريفه مىفرمايد :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 1 » ( اينجاست انضباطى كه محكوم بايد در مقابل حاكم داشته باشد ، مردم بايد در مقابل قوّهء حاكمه داشته باشند ) مىگويد : خدا را اطاعت كنيد ، پيغمبر و اولى الامر را اطاعت كنيد . و لهذا مىبينيد ما شيعيان به اين آيه كه مىرسيم « امر » اولى الامر را مربوط به خلافت مىدانيم ، مىگوييم اين آيه مقام خلافت را معين مىكند . اين يك مقام ديگرى است .\r\nاين مقام هم مقام مقدسى است و مثل آن دو مقام ، آن را خدا بايد معين كرده باشد .\r\n\r\nانتقال اين سه مقام به امام\r\nولى دو مطلب در اينجا هست . يك مطلب اين است كه آيا خدا به پيغمبر دستور داده است كه بعد از خودش اين مراتب را به ديگران تفويض كند يا نه ؟ آرى ، ولى به اين معنى : پيغامبرى او ديگر نايب بردار نيست ، يعنى اصلًا بعد از پيغمبر خاتم پيغمبر ديگرى نيست . اما پيغمبر مبيّن احكام است . بايد معين كند كه بعد از من احكام را چه كسى بيان مىكند ، با اين تفاوت كه پيغمبر خودش هرچه احكام مىگرفت از وحى الهى مىگرفت ولى شخص بعد از او بايد احكام را از پيغمبر گرفته باشد و به مردم ابلاغ كند . اين همان امامت است . امامت ، مقام علمى و مرجعيت علمى است .\r\nمقام قضاوت هم همين‌طور است . پيغمبر كه مىميرد مقام قضاوت كه نمىميرد ، چون مردم به قضاوت احتياج دارند . بعد از پيغمبر هم بين مردم مشاجرات صورت\r\n\r\n\r\n\r\n\r\n","description":"","footnote":"\r\n( 1 ) نساء / 59\r\n","page_name":" 122 ","page_number":122},
  {"content":"\r\n\r\nمىگيرد و بايد مقامى باشد كه بين آنها فصل خصومت و قضاوت كند . بنابراين پيغمبر بايد تكليف قضاوت را براى بعد از خودش مشخص كند كه بعد از من چه كسى بايد قاضى باشد . در اينجا هم اختلاف است . اهل تسنن مىگويند همان كسى كه خليفه است قاضى هم اوست يا بايد قاضى را معين كند . ما شيعيان مىگوييم اين مقام مقام امامت است ، مقام حكومت است . با مردن پيغمبر كه حكومت ساقط نمىشود ، چون بعد از پيغمبر مردم به آن احتياج دارند و بايد كسى اين مقام را داشته باشد .\r\nپس يك نكته كه مىخواستم عرض بكنم اين است كه اين سه مقام هركدام به نحوى بعد از پيغمبر به شخص ديگرى منتقل مىشود ، با اين تفاوت كه انتقال اولى - كه پيغامبرى است - به اين شكل است كه آن شخص ، ديگر از طريق وحى احكام را نمىداند بلكه از طريق تعلّم پيغمبر احكام را مىداند و پيغمبر احكام را به او ياد داده است و او بايد مرجع باشد .\r\nمطلب دوم اين است كه از اين سه مقام ، مقام پيغمبرى يك مقام شخصى است ، يعنى نمىتواند كلى باشد . ولى مقام قضاوت و مقام حكومت مىتواند كلى باشد .\r\nيعنى پيامبر نمىتواند مقام پيغمبرى و همچنين مقام امامت را به طريق كلى بيان كند ، مثلًا بگويد هركس كه داراى فلان صفات بود پيغمبر يا امام است كه در آنِ واحد شايد صد نفر شايستگى آن را داشته باشند . ولى مقام قضاوت و مقام حكومت را به طور كلى مىشود تعيين كرد ؛ يعنى پيغمبر اين‌طور مىگويد كه بعد از من هركس داراى فلان صفات باشد مىتواند قاضى باشد . مثلًا هركس كه قرآن را بشناسد و نسبت به آن معرفت داشته باشد ، نسبت به پيغمبر معرفت داشته باشد ، عادل باشد ، تارك دنيا باشد ، فَقَدْ جَعَلْتُهُ عَلَيْكُمْ حاكِما حق دارد كه در ميان مردم قضاوت كند .\r\nآنوقت اگر كسى داراى اين مقام بود مىتواند بگويد مرا خدا معين كرده است چون پيغمبر ، اصلى ذكر كرده است كه مطابق آن اصل من مىتوانم قاضى باشم . ما كه شيعه هستيم اين‌جور مىگوييم كه شرط اول قاضى اين است كه مجتهد باشد ، يعنى تخصص فنى داشته باشد . شرط ديگر اين است كه طهارت مولد داشته باشد ، نطفه‌اش پاك باشد . ديگر اينكه عادل باشد ، يعنى در هيچ كدام از اعمالش فاسق نباشد ، منحرف نباشد ؛ نه تنها در قضاوت خلافكار نباشد ، رشوه گير نباشد ، بلكه در همهء امور خلافكار نباشد . چون الآن اين‌جور مىگويند كه قاضى بايد فقط در كار\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nقضاوت خودش امين باشد يعنى رشوه خوار نباشد و تحت تأثير ديگران قرار نگيرد اما مىتواند مشروب بخورد ، اين كار به قضاوت مربوط نيست . نه ، اسلام مىگويد اساساً اين مقام آنقدر مقدس است كه ناپاك - ولو در غير امر قضاوت ناپاك است - حق نشستن در اين مسند مقدس را ندارد . ولى اگر شخصى همهء اين شرايط را كه اسلام معين كرده است دارا بود ، بايد گفت اين آدم را خدا معين كرده است .\r\nمبيّن احكام الهى بعد از پيغمبر امام است . اما دورهء امامت كه منقضى شد ، امامى ديگر ظهور ندارد كه مردم در حوايج اجتماعى به او رجوع كنند . چه مىكنند ؟ امام مىآيد نايب عام معين مىكند و مىگويد : انْظُروا الى مَنْ رَوى حَديثَنا وَ نَظَرَ فى حَلالِنا وَ حَرامِنا آن كسى كه حديث ما را روايت كرده باشد و در حلال و حرام ما دقيق باشد ، عادل باشد ، درستكار باشد فَقَدْ جَعَلْتُهُ عَلَيْكُمْ حاكِماً « 1 » من او را بر شما حاكم قرار دادم . مثلًا اگر كسى ادعا كند كه من حق دارم قيّم بر صغير معين كنم ، مىگوييم اين مقام مقام مقدسى است و مقام مقدس را بايد خدا معين كرده باشد و اساساً مقام مقدس را غير از خدا كسى نمىتواند معين كند . هر سه مقام ( بيان احكام ، قضاوت در ميان مردم و حكومت بر مردم ) مقدس است و خدا بايد معين كرده باشد ؛ يا به‌طور تعيين شخص و يا به‌طور كلى شرايطى براى آن ذكر كرده باشد ، كه در اين صورت باز هم خدا معين كرده است . تا اينجا هيچ بحثى از نظر اصول اسلامى نيست .\r\nاگر كسى ادعا كند كه من مفتى هستم ، فتوا مىدهم و شما بايد عمل بكنيد ، بايد حساب كرد كه اين مقام ، مقدس است . بايد ديد صلاحيت بيان احكام الهى - كه اول از خدا بوده است ، به پيغمبر ابلاغ شده ، از پيغمبر به امام و از امام به يك افرادى كه واجد شرايطى بوده‌اند رسيده است - در اين شخص هست يا نه . شما بايد ببينيد او از افرادى هست كه مصداق اين مقام مقدس هستند يا نه . اگر ديديد كه عادل است ، دنيا طلب نيست و مصداق امّا مَنْ كانَ مِنَ الْفُقَهاءِ صائِناً لِنَفْسِهِ حافِظاً لِدينِهِ تارِكاً لِهَواهُ مُطيعاً لِامْرِ مَوْلاهُ « 2 » است ، يعنى از فقهايى است كه مىتواند خودش را نگهدارى كند ، مالك نفس خودش است ، نگهدار دين است ، از هواى نفس جدا و مطيع امر مولايش است ، آنوقت شما بدانيد كه او لياقت مقام مقدس مرجعيت و فتوا دادن را دارد . اين\r\n\r\n\r\n\r\n\r\n","description":"","footnote":"\r\n( 1 ) اصول كافى ، ج 1 / ص 67\r\n( 2 ) احتجاج طبرسى ، ج 2 / ص 263 [ بجاى تاركاً لهواه ، مخالفاً على هواه آمده است . 
  ]\r\n","page_name":" 124 ","page_number":124},
  {"content":"\r\n\r\nنمىشود كه ما همين جورى زيد را به عنوان مرجع بشناسيم . مسئلهء امامت و مرجعيت علمى كه يك مقام خاصى است ، در تاريخ اسلام هميشه وجود داشته است .\r\n\r\nسخن آيت اللَّه بروجردى\r\nيادم هست كه مرحوم آيت اللَّه بروجردى هميشه اين مطلب را گوشزد مىكردند كه :\r\nدو مطلب است ، اين دو مطلب را از يكديگر تفكيك بكنيد ، آنوقت اختلافات ما با سنيها حل مىشود و به نفع ما هم حل مىشود : يكى مسئلهء خلافت و زعامت ، و ديگر مسئلهء امامت . در مورد خلافت و زعامت ، ما مىگوييم بعد از پيغمبر آن كسى كه مىبايست زمامدار مىشد ، حضرت امير عليه السلام است . آنها مىگويند نه ، ابابكر است . اين يك اختلاف . مسئلهء ديگر مسئلهء امامت است ؛ يعنى ما تنها روى شأن زمامدارى و حكومت پيغمبر بحث نمىكنيم ، پيغمبر شأن ديگرى هم داشت و آن اينكه پيغمبر بود و مبيّن احكام . ما اين حساب را بايد بكنيم كه بعد از پيغمبر مرجع احكام كيست ؟ يعنى قول چه كسى براى ما حجت است ؟ بعد ايشان مىگفتند كه در بعضى از روايات ، نص در اين است كه پيامبر صلى الله عليه و آله فرمود : على عليه السلام بعد از من خليفه و زمامدار است . بعضى ديگر مطلب ديگرى را علاوه مىكنند ، مىگويند رسول اكرم فرمود : على بعد از من مرجع احكام است . ما به سنيها مىگوييم كه ما يك بحثى با شما داريم راجع به زمامدارى بعد از پيغمبر ، ولى اين موضوع گذشته است . نه حضرت على وجود دارد كه زمامدار باشد و نه ابوبكر . پروندهء اين موضوع را مىبنديم و راكد مىگذاريم . ولى يك مسئلهء ديگر هست و آن اينكه قول چه كسى بعد از پيغمبر حجت است ؟ حديث انّى تارِكٌ فيكُمُ الثَّقَلَيْنِ : كِتابَ اللَّهِ وَ عِتْرَتى « 1 » مقام مرجعيت علمى عترت را بيان مىكند و آن امروز هم به درد ما مىخورد ، يعنى الآن ما بايد در ياد گرفتن احكام ببينيم عترت چه گفته است . آيا پيغمبر گفته است كه همان‌طور كه قول من حجت است ، بعد از من قول عترت من هم حجت است يا نه ؟\r\nبله ، گفت . ما روى خلافت و زمامدارى با شما بحث نمىكنيم اما اين مسئلهء روز را بايد عمل كنيم . ما چرا خودمان را سر موضوع زمامدارى خسته كنيم ؟ البته ما عقيدهء\r\n\r\n\r\n\r\n\r\n","description":"","footnote":"\r\n( 1 ) صحيح مسلم ، جزء هفتم ، ص 122\r\n","page_name":" 125 ","page_number":125},
  {"content":"\r\n\r\nخودمان را حفظ مىكنيم كه بعد از پيغمبر على بايد زمامدار مىشد و اگر على زمامدار مىشد اين وضعى كه دنياى اسلام پيدا كرده ، پيدا نمىشد . اما اين فقط يك بحث نظرى است راجع به گذشته .\r\nدر باب قضاوت هم على عليه السلام بعد از پيغمبر قاضى بود ولى خلفا فقط زمامدارى را گرفتند و در موضوع قضاوت دخالت نكردند چون كار مشكلى بود . كار قضاوت علم مىخواهد . لهذا در زمان ابوبكر و بالاخص در زمان عمر موضوعات قضايى كه پيش مىآمد دنبال حضرت امير مىفرستاد و قضيه را خدمت حضرت طرح مىكرد ، بعد مىگفت على در ميان شما قضاوت كند ، و حضرت قضاوت مىكرد . و بعد هم مملكت توسعه پيدا كرد و ديگر اين كار ، كار يك قاضى و دو قاضى نبود و در هر شهرستانى احتياج به قاضى داشتند . آنوقت مقام خلافت از مقام قضاوت عملًا تفكيك شد . خليفهء وقت فقط كار خلافت را مىكرد و كار قضاوت در مركز خلافت با يك نفر ديگر بود و در غير مركز خلافت هركسى را كه براى قضاوت مىفرستادند ، مىبايست عادل باشد . بعدها مقام قضاوت خيلى اهميت پيدا كرد و آن كسى كه در تاريخ اسلام اول بار منصب قاضى القضاتى پيدا كرد ابويوسف شاگرد ابوحنيفه بود . آن شب عرض كردم كه ابوحنيفه خودش با بنى العباس كنار نيامد و مبرّزترين شاگردانش كه ابويوسف باشد ، كنار آمد . چون مىبايست قاضيهاى زيادى به اطراف فرستاده شود ، احتياج پيدا شد كه يك نفر قاضى القضاة باشد - كه تقريباً كار وزارت دادگسترى را داشت - و ابويوسف اولين شخص منصوب به اين مقام بود . و باز اولين كسى كه لباس قاضى را از لباس ديگران جدا كرد ، همين ابويوسف بود . تا زمان ابويوسف همه يك جور لباس مىپوشيدند . براى اينكه امتيازى براى قضات معين بشود ، براى آنها لباس معينى انتخاب كردند . من نمىدانم آيا در دوره‌هاى قبل از اسلام هم اين سنت بوده است كه قاضيها لباس عليحده داشته باشند يا اول بار در زمان هارون الرشيد اين كار شد . از آن زمان لباس روحانيت از لباس غير روحانى جدا شد .\r\n. در بحثى كه ديشب راجع به مشروطيت عرض كرديم ، كمبودى بود كه مىبايست آن را تكميل مىكردم . در اين بحث ، دو موضوع بايد حل بشود : يكى مسئلهء وضع قانون كه آيا غير از خدا كس ديگرى حق وضع قانون دارد يا نه ؟ كه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nعرض شد اگر بگوييد حق وضع قانون در مقابل قوانين الهى ، خير . ولى اگر بگوييد با استفاده از حقى كه قانون خدا داده است در امور جزئى قانون وضع بشود ، اين مانعى ندارد .\r\nمطلب ديگر اين است كه مگر مقام حكومت يك مقام مقدس نيست و مگر نبايد خدا آن را تعيين كرده باشد ؟ عرض مىكنم چرا . پس چطور مىشود كه اسلام براى آن شرايطى قرار داده است كه هرجا آن شرايط محقق شد ، اسلام اجازه داده است ؟\r\nيعنى حق حكومت و حاكميت به يك معنى اصلًا مال خدا نيست . آن‌طور كه خوارج مىگفتند كه خدا بايد خودش ميان مردم حكومت كند ، غلط است ولى به يك معناى ديگر اين حرف درست است ؛ يعنى بالاخره آن حكومتى كه بايد ميان مردم باشد بايد واجد شرايطى باشد كه آن شرايط را اسلام معين كرده است . اگر آن شرايطى را كه اسلام معين كرده است داشته باشد ، همان‌طور كه مفتى بدون اينكه خدا شخصش را معين كرده باشد با آن شرايط مىتواند فتوا بدهد ، حاكم هم بدون اينكه خدا شخصش را معين كرده باشد مىتواند در ميان مردم حكومت كند .\r\nدر وضع قانون هم همين‌طور است . ما بايد ببينيم كه اسلام اختيار وضع قانون را داده است يا نه . مثال زديم به اينكه در محيط خانوادگى نمىشود گفت كه اسلام گفته است چون من در اينجا قانون جزئى وضع نكرده‌ام هركه مىخواهد قانون وضع كند ، وضع كند ؛ بچه بگويد من مىخواهم قانون وضع كنم كه پدر از من اطاعت كند ، زن بگويد من مىخواهم قانون وضع كنم كه شوهر از من اطاعت كند . نه ، درست است كه در اين مورد قانون جزئى وضع نشده اما معين شده است كه رئيس خانواده بايد چه كسى باشد ، و او بايد مقررات را وضع كند . در مورد مؤسسات عمومى و اجتماعى هم مىگويد افرادى كه مؤسسه‌اى را تأسيس كرده‌اند و اختيار اين مؤسسه در دست آنهاست و مالك آن هستند و زحمت تأسيس آن را كشيده‌اند ، حق دارند يك نظامى براى آن معين كنند .\r\nامشب من نمىخواستم اين مطلب را ادامه داده باشم ولى چون بعضى از رفقا تذكرى دادند ، مىخواستم اين مقدار متمّمى براى عرايض ديشب عرض كرده باشم .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n1 مقتضيات زمان\r\n أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً  « 1 » .\r\nبحثهايى كه در اين چند شب كرديم مربوط به تاريخ فكرى مسلمين بود . عرض كرديم يك جريانهاى فكرى در دنياى اسلام پيش آمده است كه بايد نامشان را افراط يا جهالت گذاشت ، جريانهايى كه يك نوع افراطكارىها و دخل و تصرف‌هاى بى جا در امور دينى بوده است . مثالهايى براى اين موضوع ذكر كرديم و عرض شد كه متقابلًا جريانهاى فكرى ديگرى در دنياى اسلام پيش آمده است كه تفريط و كندروى و جمود بوده است . براى اين هم مثالهايى ذكر كرديم . ولى همه مربوط به گذشته بود و اين بحثهاى راجع به گذشته مقدمه‌اى بود براى اينكه وظيفهء خودمان را در زمان حاضر به دست آوريم . و يادمان نرود كه اصل اين بحث مسئلهء انطباق با مقتضيات زمان بود ، و چون در اين مسئله دو نحو و دو گونه مىتوان فكر كرد ، يكى افراط و تندروى و جهالت و ديگر جمود و تقشّر ، مسلمان بايد به تعليم قرآن معتقد باشد و جريان معتدلى را طى كند . ما امروز بايد وظيفهء خودمان را در ميان جمودها و جهالتها به دست آوريم ؛ يعنى از جهت اينكه مسلمان هستيم ، از نظر\r\n\r\n\r\n\r\n\r\n","description":"","footnote":"\r\n( 1 ) رعد / 17\r\n","page_name":" 128 ","page_number":128},
  {"content":"\r\n\r\nمقتضيات زمان نه بايد جاهل و مفرط و تندرو باشيم و نه بايد جامد و متقشّر باشيم .\r\nحالا وقت آن است كه ما يك مقياسى به دست بدهيم . اين‌طور كه فايده‌اى ندارد ؛ به طور كلى مطلب را گفتيم كه نه بايد مفرط بود و نه مفرّط ، نه بايد تندرو بود و نه كندرو ، بايد معتدل بود . اصلًا مقياس چيست ؟ ما با چه مقياسى بايد بفهميم كه آيا از طبقهء معتدل و امت وسط هستيم كه قرآن گفته است يا از آن طبقهء انحرافى جاهل [ يا جامد 
  ] ؟\r\n\r\nمفهوم « مقتضيات زمان »\r\nمعناى « مقتضيات زمان » چيست ؟ اول لغت را معنى مىكنيم . معناى اين لغت اين است كه زمان كه دائماً در حال گذشتن و آمدن است ، در هر قطعه‌اى يك اقتضايى دارد ؛ در هر لحظه‌اى ، در هر وقتى و در هر قرنى ، در هر چند سالى يك تقاضايى دارد . به عبارت ديگر « 1 » زمان تقاضاهاى مختلف دارد ؛ يعنى الآن كه ما در نيمهء دوم قرن چهاردهم هجرى و نيمهء دوم قرن بيستم ميلادى هستيم ، اين نيمهء دوم اين قرن تقاضايى دارد كه در نيمهء اول نبود ، در قرن پيش هم نبود . معناى اينكه تقاضا دارد چيست ؟ يك وقت هست ما تقاضاى قرن را اين‌جور تفسير مىكنيم كه در اين قرن يك چيزهايى به وجود آمده است « 2 » ، پس اين قرن اين‌جور تقاضا دارد . هرچه كه در يك زمان به وجود آمد ، همين به وجود آمدن معنايش تقاضاست . تبعيت كردن از مقتضاى زمان و از تقاضاى زمان يعنى در اين زمان يك پديده‌هايى پيدا شده است و چون اين پديده‌ها پيدا شده است ، پس اين قرن تقاضا دارد ، بنابراين بايد خود را با اين تقاضا يعنى با پديده‌هايى كه در زمان پيدا شده تطبيق داد ، آنها را پذيرفت .\r\nاين يك جور تفسير است . حالا عرض مىكنم كه اين حرف يعنى چه .\r\nيك تفسير ديگر براى تقاضاى زمان يا اقتضاى زمان ، تقاضاى مردم زمان است يعنى پسند مردم ، ذوق و سليقهء مردم ، به اين معنى كه ذوق و سليقه و پسند مردم در زمانهاى مختلف اختلاف پيدا مىكند . در اين بحثى نيست . هر زمانى يك ذوق و يك پسند حكمفرماست . مثلًا در مدهاى كفش و لباس مىبينيد در هر زمانى\r\n\r\n\r\n\r\n\r\n","description":"","footnote":"\r\n( 1 ) اگر بجاى كلمهء « اقتضا » كلمهء « تقاضا » بگذاريم بهتر فهميده مىشود .\r\n( 2 ) اصلًا تقاضا يعنى به وجود آمدن .\r\n","page_name":" 129 ","page_number":129},
  {"content":"\r\n\r\nيك جور كفش ميان مردم مد است ، يك نوع دوخت لباس مد است ، يعنى مردم آن‌طور مىپسندند ، يك نوع پارچه مد مىشود . پسندهاى مردم عوض مىشود .\r\nمعناى اينكه انسان بايد با مقتضاى زمان هماهنگى بكند اين است كه ببيند پسند اكثريت مردم چيست ، ذوق عمومى چيست و از پسند عموم پيروى كند . اين همان جمله‌اى است كه از قديم گفته‌اند : « خواهى نشوى رسوا همرنگ جماعت شو » ، اكثريت هر رنگ را پذيرفتند تو هم از جماعت پيروى كن همان رنگ را بپذير .\r\nاگر معناى مقتضاى زمان هريك از اين دو تفسير باشد ، غلط است كه انسان تابع مقتضاى زمانش باشد . اگر معناى اول باشد ، يعنى در هر زمانى هرچه كه پيدا شد چون پديدهء قرن است بايد تابع آن باشيم . اينجا سؤالى پيش مىآيد : آيا هرچه در قرن جديد پيش مىآيد خوب است و در جهت صلاح و سعادت بشريت است ؟\r\nيعنى آيا بشريت اين‌جور ساخته شده كه هرچيز نوى كه پيدا مىشود ، آن چيز حتماً در جهت صلاح و پيشرفت اوست ؟ آيا جامعه انحراف پيدا نمىكند و امكان ندارد يك چيز تازه در قرن پديد بيايد كه انحراف و در جهت سقوط باشد ؟ بله ، امكان دارد . پديده‌هاى هر زمانى ممكن است در جهت صلاح بشريت باشد و ممكن است در جهت فساد باشد . دليلش اين است كه ما مصلح داريم ، به قول اينها مرتجع داريم .\r\nمصلح عليه زمان قيام مىكند ، مرتجع هم عليه زمان قيام مىكند ، با اين تفاوت كه مرتجع به كسى مىگويند كه عليه پيشرفت زمان قيام مىكند و مصلح به كسى مىگويند كه عليه فساد و انحراف زمان قيام مىكند . هر دو عليه زمان خودشان قيام مىكنند . ما سيد جمال الدين اسدآبادى را مصلح مىشماريم و همهء دنيا او را مصلح مىشمارند . او عليه اوضاع زمان خودش قيام كرده بود ، يعنى با آنچه كه در زمان خودش وجود داشت هماهنگى نمىكرد . پس چرا به او مصلح مىگوييم ؟ براى اينكه اين اصل را قبول نكرده‌ايم كه هرچه كه در زمان باشد خوب است ، هرچه كه اكثريت بر آن باشند خوب است . مىگوييم در زمان او يك سلسله مفاسد و انحرافات وجود داشت كه او عليه آنها قيام كرد . در مقابل ، هركس كه امروز تاريخِ مثلًا فلان اخبارى را كه آن شب اسم بردم بخواند ، مىگويد او يك مرتجع است يعنى عليه پيشرفت و ترقيات زمان خودش قيام كرده است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nپديده‌هاى زمان دوگونه‌اند\r\nپس به همين دليل كه ما مىتوانيم در هر زمان مصلح و مرتجع داشته باشيم ، پديده‌هاى زمان دو حالت مىتوانند داشته باشند : يك حالت ، حالت پيشرفتگى و حالت ديگر ، حالت انحطاط . پس اين مطلب درست نيست كه جملهء « بايد با زمان هماهنگى كرد » يعنى بايد با پديده‌هاى زمان هماهنگى كرد ، و فلسفه و سرّش را هم در شبهاى اول عرض كردم كه خداوند خلقت انسان را با خلقت حيوانات از اين نظر متفاوت كرده است كه انسان را يك موجود مختار و مبتكر و آزاد آفريده است .\r\nحيوانات آنچه كه بايد داشته باشند ، خلقت به شكل غريزه به آنها داده است ؛ يك ذره ابتكار ندارند ، آزادى عمل ندارند ، در كار خودشان مختار نيستند و لهذا از آنچه كه دست خلقت به آنها داده است نه مىتوانند به عقب بروند و نه مىتوانند به جلو بروند . آنچه كه دارند از همان روز اول خلقت داشته‌اند و تا آخر هم دارند . تاريخ مىگويد از زمانى كه بشر زنبور عسل را شناخته است ، همين نظامات و تشكيلاتى را كه امروز دارد داشته است . زمانى كه بشر از لحاظ تمدن خيلى عقب بوده است ، او همين جور بوده است و امروز هم كه بشر هزاران دوره را طى كرده است ، همان‌طور است . او جلو نرفته است ، عقب هم نمىرود ؛ به راست منحرف نمىشود ، به چپ هم انحراف پيدا نمىكند . ولى بشر ، مختار و آزاد و داراى قوهء ابتكار آفريده شده است .\r\nآيهء قرآن مىگويد :  إِنِّي جاعِلٌ فِي الْأَرْضِ خَلِيفَةً  « 1 » . اسم بشر را خليفة اللَّه گذاشته است . به چه مناسبت بشر خليفة اللَّه است نه زنبور عسل و نه حيوانات ديگر ؟ يكى از جهاتش اين است كه خدا به بشر بيشتر قدرت خلاقيت و ابتكار داده است ؛ يعنى قدرت داده است كه نقشى را كه در دنيا وجود ندارد بيافريند ، زندگى اين موجود را از صفر شروع كرده است . آنوقت ببينيد بشر چه چيزهايى را به وجود مىآورد ، خلق مىكند ( البته به اذن پروردگار ) ، ابداع مىكند ! بشر به حكم اينكه خليفة اللَّه است ، بايد تمدن خودش را با نقشه و طرح و ابداع خودش بسازد . شما همين مدلها و سيستمهاى اتومبيلها را ببينيد ؛ مىبينيد هرسال نقش تازه‌اى مىآفرينند . اين همان قدرت خلاقيت بشر است . و بشر به همين دليل كه مىتواند جلو برود ، يعنى اين آزادى عمل به او داده شده و مختار آفريده شده است ، مىتواند به عقب برگردد .\r\n\r\n\r\n\r\n\r\n","description":"","footnote":"\r\n( 1 ) بقره / 30\r\n","page_name":" 131 ","page_number":131},
  {"content":"\r\n\r\nاين‌جور نيست كه راه عقب را به روى بشر بسته باشند . اميرالمؤمنين فرمود : الْيَمينُ وَ الشِّمالُ مَضَلَّةٌ وَ الطَّريقُ الْوُسْطى هِىَ الْجادَّةُ « 1 » راست روى و چپ روى گمراه كننده است ، راه راست راه مستقيم است .\r\n\r\nامكان انحراف در بشر\r\nپس بشر همان‌طور كه امكان پيشروى دارد ، امكان عقب روى هم دارد . بنابراين امكان انحراف در بشر هست . پس نمىشود قبول كرد كه روى هرچه كه در زمان پديده آمده و پديدهء قرن است و جديد ناميده شده ، اسم تجدد گذاشته شود و گفت خوب است . لذا به اين معنى تقاضاى زمان را پيروى كردن غلط است . بايد هشيار بود و روى آن پديده حساب كرد و با مقياسهاى ديگرى كه عرض مىكنم آن را سنجيد و ديد اگر خوب است آن را گرفت و اگر بد است آن را طرد كرد . به همين دليل ، مقتضاى زمان به معناى مد و پسند مردم را نمىشود تصديق كرد ؛ يعنى ما نبايد هميشه نگاه كنيم ببينيم ذوق اكثريت مردم زمان چيست ، همان‌طور كه راجع به مد در روزنامه‌ها مىخوانيد كه پديدهء قرن است . « پديدهء قرن » يعنى چه ؟ ! هروئين هم پديدهء اين قرن است ، در سابق نبود . بر اثر پيشرفت علم شيمى هروئين مىسازند .\r\nاگر شما ديديد مىخواهند چيزى را به عنوان پديدهء قرن بر شما تحميل كنند ، قبول نكنيد . شما ببينيد اين مد بالاى زانو پديدهء قرن است . پديدهء قرن يعنى چه ؟ ! در مورد پسند مىگويند مردم دنيا امروز اينچنين مىخواهند ؛ دنياى امروز اين را نمىپسندد ، آن را مىپسندد . « مىپسندد » يعنى چه ؟ ! مطلقِ پسند كه دليل نمىشود .\r\nتا اين صحبت به ميان مىآيد كه دست دزد را بايد بريد يا نه ، مىگويند آقا اين ديگر چه حرفى است كه شما مىزنيد ؟ ! دنياى امروز اين حرفها را نمىپسندد ! دزدى جرمى است كه در اجتماع واقع مىشود . سؤال مىكنيم : آيا جلو اين جرم را بايد گرفت يا نبايد گرفت ؟ همه مىگويند بايد گرفت ، ما هم قبول داريم . ما مىگوييم اسلام براى دزد يك چنين مجازاتى وضع كرده است و در عمل هم نشان داده كه آن وقت كه اين مجازات عملى بشود ، دزدى هم ريشه كن مىشود . حاجيهاى پنجاه\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 16\r\n","page_name":" 132 ","page_number":132},
  {"content":"\r\n\r\nسال پيش اطلاع دارند كه در صحراى عربستان اصلًا آدم را مىخوردند ، قافله‌هاى پانصد نفرى را مىدزديدند . فقط چهار تا دست بريدند ، ببينيد در آن صحراى وسيع چه امنيتى برقرار كرده‌اند ! حالا شما مىگوييد دنياى امروز نمىپسندد . مىگوييم آيا دنياى امروز فرمولى بهتر از اين آورده است كه اين را نمىپسندد ؟ اگر آورده است و بهتر از اين نتيجه داده است ، ما هم قبول مىكنيم .\r\nدر اينجا سخنى مىگويند كه ما نيز آن را قبول داريم . مىگويند بايد دزد را اول تربيت كرد . مگر ما مىگوييم نبايد تربيت كرد ؟ ! صحبت در اين است كه با آن شخص كه تربيت هم در او مفيد واقع نشده و باز هم دزدى كرده است چه بايد كرد ؟\r\nآيا تعليم و تربيت قادر شده است كه به كلى جلو جرم و جنايت را در دنيا بگيرد ؟ اگر گرفته بود كه مىبايست مجازات در دنيا به كلى لغو بشود ، پس چرا نشده است ؟ اين ، دليل آن است كه تعليم و تربيت به تنهايى قادر نيست جلو جرم و جنايت را بگيرد .\r\nپارسال يك گزارش رسمى از آلمان غربى منتشر كردند كه در ظرف يك سال هشتاد واند بار مسلّحانه فقط به بانك حمله شده است . در آمريكا ببينيد كار گانگستر بازى به كجا كشيده است كه برايش مدرسه باز مىكنند ؛ يعنى براى اينكه خودشان فنون دزدى را ياد بگيرند مدرسه باز مىكنند . دنياى امروز براى جلوگيرى از دزدى چه نقشى را بازى كرده است ؟ فقط مىگويند دنياى امروز نمىپسندد ! .\r\nداستانى به يادم افتاد . مىگويند شخصى مريض بود . هركس مىگفت فلان طبيب براى اين شخص خوب است . در اين اثناء يكى از حاضرين گفت : من طبيبى را سراغ دارم كه از تمام اطبايى كه در عمرم ديده‌ام بهتر است . گفتند : چطور ؟ گفت :\r\nيك وقتى شخصى مدتها بود به مرضى مبتلا بود . تمام اطباى درجهء اول آمدند كميسيون تشكيل دادند ، نسخه‌ها دادند ، نسخه‌ها را عوض كردند و مريض خوب نشد . البته گاهى پيشروى بسيار مختصرى پيدا مىكرد . شخصى دكتر فلان را معرفى كرد . رفتند او را آوردند . همين كه او آمد با يك شهامت بىنظير ، اول حرفى كه زد اين بود كه تمام اطبا نفهميده‌اند ، همه اشتباه كرده‌اند و مزخرف گفته‌اند . معطل نكرد ، گفت فوراً مريض را به يك بيمارستان ببريد ، بايد روى او عمل جراحى بشود . با يك جرأتى فوراً او را به مريضخانه برد و خوابانيد . اصلًا يك ساعت طول نكشيد كه شكم اين مريض را باز كرد و جراحى كرد . در همين جا ديگر سكوت كرد . پس از چند لحظه‌اى يكى از اهل مجلس پرسيد : خوب ، حالا حال مريض چطور شد ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nگفت : هيچى ، مريض مرد . گفتند : پس تمام اين حرفها و اين تعريفها براى اين است كه آن مريض مرد ؟ ! معلوم شد اين شخص بيچاره آنچنان تحت تأثير آن طبيب واقع شده است و آنچنان در نشئه فرو رفته كه به نتيجهء كارش فكر نمىكند ؛ دائماً مىگويد آنها آمدند و نسخه دادند و رفتند ، ولى اين آمد با قاطعيت تمام كار كرد و رفت .\r\nدنياى امروز نمىپسندد دست دزد را ببرند ، پس چه كرده است ؟ ! .\r\nغرض اين جهت است كه يكى از چيزهايى كه يك مسلمان نبايد تحت تأثير آن قرار بگيرد ، موضوع « پسند » است . على عليه السلام فرمود : لاتَسْتَوْحِشوا فى طَريقِ الْهُدى لِقِلَّةِ اهْلِهِ « 1 » اگر راه حق را پيدا كرديد ، از اينكه در اقليت هستيد هرگز وحشت نكنيد ، يعنى شخصيت داشته باشيد . اكثر ، همين بىشخصيتى ، پدر افراد بشر را درآورده است . همين كه ملتى خودشان را در اقليت ديدند و ديدند اكثريت يك پسندى دارند ، كارى را انجام مىدهند . به خودش جرأت نمىدهد كه ممكن است اكثريت اشتباه كرده باشد و اقليت اشتباه نكرده باشد .\r\nقصهء ديگرى يادم آمد : يادم هست در جلسه‌اى به مناسبتى اين بحث شد كه عالم بزرگى در يك محاسبه ، به حساب ابجد پرداخته است . من آنجا انتقاد كردم كه هرگز دنبال اين حرفها نرويد . اينكه مىگويند  إِنَّا مِنَ الْمُجْرِمِينَ مُنْتَقِمُونَ  به حساب ابجد ابوبكر و عثمان در مىآيد يا مثلًا اسم فلان شهر با اسم حسن به حروف ابجد يكى در مىآيد پس حسن بايد در آن شهر باشد ، اينها يك چيزهايى است كه پايه ندارد .\r\nيك نفر كه آنجا نشسته بود و بسيار شريف بود ، گفت : نه آقا . گفتم : آقا همين جور است . گفت : نه آقا ، چون من يك قضيه‌اى دارم : در فلان سال در فلان شهر بوديم . در آنجا بزرگانى از علما بودند ؛ اسم برد . يك كسى آمد راجع به ظهور حضرت حجت حساب كرد ، آيهء  أَنَّ الْأَرْضَ يَرِثُها عِبادِيَ الصَّالِحُونَ  « 2 » با سال 1361 منطبق مىشد . چون ديدم او در مجلسى بوده است كه در آن بزرگانى بوده‌اند و . . . « 3 »\r\n\r\nمفهوم درست « مقتضيات زمان »\r\nيك تفسير ديگر نيز براى مقتضيات زمان مىشود و آن اينكه تقاضاى زمان به\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 199\r\n( 2 ) انبياء / 105\r\n( 3 ) [ متن پياده شده از نوار به همين صورت است . 
  ]\r\n","page_name":" 134 ","page_number":134},
  {"content":"\r\n\r\nمعناى اين است كه احتياجات واقعى در [ طول 
  ] زمان تغيير مىكند ؛ آنوقت احتياجى كه بشر در هر زمان دارد ، يك نوع تقاضا مىكند .\r\nمىدانيد كه محور فعاليت بشر احتياج است ؛ يعنى خدا انسان را در اين دنيا با يك سلسله احتياجات واقعى آفريده است . بشر به خوراك احتياج دارد ، به پوشاك احتياج دارد ، به مسكن ، كشاورزى ، خياطى ، تجمل ، حمل و نقل ، مسافرت ، علم آموختن ، وسايل فنى و . . . احتياج دارد . احتياج هم شوخى بردار نيست ؛ يعنى عملًا انسان اجبار دارد كه به دنبال احتياجات برود و از احتياجات پيروى كند . اگر نكند ، زمان حدش مىزند . در اين‌جور موارد است كه اگر كسى بخواهد نام جبر زمان را ببرد ، برده است . يك سلسله از احتياجات بشر است كه ثابت و لايتغير است . بشر بايد به روح خودش نظام بدهد ، دستورالعمل اخلاقى بدهد و اينها در همهء زمانها يك جور است . بشر بايد به اجتماع خودش نظمى بدهد . آن نظام كلى در تمام زمانها يكى است . بشر بايد به رابطه‌اى كه با خداى خودش دارد نظمى بدهد و اين در تمام زمانها يك جور است . همچنين است در مورد بعضى ارتباطاتى كه بشر با مخلوقات ديگر نظير زمين ، درخت و حيوانات دارد . انسان بر گياههاى دنيا چه حقى دارد ؟\r\nگياهها بر انسان چه حقى دارند ؟ اينها احتياجات ثابت و لايتغير است .\r\nولى انسان براى تأمين همين احتياجات ، به يك سلسله ابزار و وسايل نياز دارد .\r\nوسايل در هر عصر و زمانى فرق مىكند ، چون وسايل در ابتكار خود بشر است .\r\nدين به وسيله ( البته مشروع ) كارى ندارد . دين هدف را معين مىكند و راه رسيدن به هدف را ، اما تعيين وسيلهء تأمين احتياجات در قلمرو عقل است . عقل كار خودش را به تدريج تكميل مىكند و هر روز وسيلهء بهترى انتخاب مىكند ، و بشر به حكم قانون اتمّ و اكمل ( به قول علامه طباطبايى ) مىخواهد از هر راه كه ساده‌تر و كم خرج‌تر باشد به هدف خودش برسد . در جايى كه احتياج انسان به وسيله عوض مىشود ، يعنى وسيله‌اى كه امروز مورد احتياج است فردا كه تكميل شد ديگر مورد احتياج واقع نمىشود ، بايد تقاضاى زمان تغيير كند . اين‌جور چيزها واقعاً تقاضاى زمان است . اين تقاضاست كه صِرف پديده و پسند زمان نيست ، احتياج واقعى حكم مىكند .\r\nهيچ احتياج واقعى نيست كه اسلام جلو آن را گرفته باشد . اسلام جلو هوس را گرفته است . در وقتى كه تراكتور پيدا شده اگر كسى بگويد من با گاوآهن شخم\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمىزنم ، اين محكوم است ولى اگر مد بالاى زانو بيايد بايد از آن جلوگيرى كرد . اين فيلمهاى مهيّج و خانمان برانداز را نمىشود به عنوان پديده قبول كرد . اگر وسيله‌اى پيدا شود ، آن وسيله را مىتوان براى هدفهاى مشروع و نامشروع استخدام كرد .\r\nوسيله كه بيچاره زبان ندارد ، مانند بلندگو كه كارش اين است كه صوت را قوى مىكند . آن بيچاره مىگويد اگر ذكر خدا را بگويى من قويتر مىكنم ، اگر كفر هم بگويى من قويتر مىكنم . راديو فى حد ذاته ابزارى است كه هرچه در پشت آن دستگاه گفته شود با برد زيادى تحويل مىدهد ، اما زبان بسته آيا هيچ مىگويد كه اينجا فلان تصنيف را بخوانيد يا آيهء قرآن را بخوانيد ؟ تلويزيون هم از همين قبيل است .\r\nاگر كسى در مورد وسايلى كه انسان را به هدفهاى صحيحش نزديك مىكند بگويد من نمىخواهم از اين وسايل استفاده كنم و آنوقت كسى كه دنبال هدفهاى نامشروع مىرود از همين وسايل استفاده كند و اين كه دنبال هدفهاى مشروع مىرود از اين وسايل استفاده نكند ، چنين شخصى محكوم به شكست است . مثل اينكه شما بگوييد من مسلمانم و مىخواهم هدف اسلامى را تعقيب كنم ، مىخواهم جهاد كنم و واقعاً هم قصد شما للَّه است . ديگرى در راه شيطان مىخواهد بجنگد ، در راه ماديگرى و فساد مىجنگد . اما او از وسايلى كه امروز پيدا شده است مثل توپ و تفنگ و خمپاره استفاده مىكند و شما مىگوييد من به وسيله كار ندارم ، مىخواهم با كارد و شمشير بجنگم . قطعاً شما محكوم هستيد ، هدف شما محكوم است . شما هدف خود را با دست خودتان محكوم كرده‌ايد .\r\n\r\nحاجتهاى ثابت و حاجتهاى متغير\r\nاين است معناى تقاضا و اقتضاى زمان . تقاضاى زمان را با پسند مردم و پديدهء قرن اشتباه نكنيد . حاجتهاى اوّلى بشر ثابت است . حاجتهاى ثانوى يعنى حاجتهايى كه انسان را به حاجتهاى اوّلى مىرساند ، متغير است . اين حاجت زمان مىگويد من تغيير كرده‌ام و اگر جنابعالى بخواهيد خشكى به خرج بدهيد ، محكوم به شكست هستيد و نتيجه‌اش اين مىشود كه فلان آهنگ را او مىتواند با وسيلهء قوى به گوش\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n23 ميليون « 1 » جمعيت برساند و شما هم كه به عمرت راديو گوش نمىكنى ، يك وقت در خانه مىبينى بچهء سه ساله‌ات تصنيف راديو مىخواند ولى حرف حساب تو را كسى نمىشنود . آنوقت تو در هدفت شكست مىخورى .\r\nآن عالِم بيچاره كه براى اولين بار صنعت ضبط صوت را اختراع كرد ، چيزى كه به گمانش خطور نمىكرد اين بود كه در آن تصنيف بخوانند و اخلاق مردم را فاسد كنند . او اختراع كرد كه بدين وسيله خطابه‌ها و كنفرانسها را ضبط كنند و به دنيا برسانند . ولى اين ، گناه ضبط صوت نيست ، گناه مردمى است كه هدف صحيح دارند و از وسيلهء نيرومند و قوى استفاده نمىكنند . فيلم فى حدذاته گناه ندارد . وقتى كه صنعت فيلم در دنيا مىآيد ، مردمْ هشيار و بيدار نيستند كه از آن در راه هدفهاى فاسد ، هدفهايى كه از هروئين خراب كننده‌تر و مخدّرتر است استفاده نشود . حالا اگر مىتوانند ، جلو آن را بگيرند ، چه از اين بهتر ؟ ! لااقل جلو آن را نمىتوانى بگيرى ، با آن رقابت كن ! نمىكند تا اينكه عده‌اى مىآيند فيلم « خانهء خدا » را در جايى به ما نمايش مىدهند كه تا حالا آن فيلمهاى ديگر را نمايش مىدادند .\r\nاين عيب هست و اين عيب تقصير آنهايى است كه قبلًا اين فكر را نكردند كه فيلم بايد وارد زندگى مشروع مردم بشود ، بايد وارد زندگى دينى و مذهبى مردم بشود . قبل از اينكه اين فيلمهاى منحط را در اين‌جور جاها نمايش بدهند ، شما يك جاهايى ، دارالتبليغ‌هايى براى نمايش دادن فيلمهاى خوب تهيه كنيد و با آنها مبارزه كنيد . اگر جلويش را گرفتند كه چه بهتر ! تازه ، فيلم خوب مگر منحصر به حُجاج است ؟ شما مىتوانيد فيلمهاى جالب و خوب تهيه كنيد كه لااقل نيمى از جوانها را به اين طرف بكشيد . اصلًا فيلمى بالاتر از دستگاه خلقت نيست . اگر فيلم تكوّن نطفه يا پيدايش يك گل را نمايش بدهند ، اگر كيفيت و حركات قلب را نمايش بدهند ، خواهيد ديد كه چه تأثيراتى دارد ! خدا مىداند تمام ، درس توحيد است . ولى با وضع موجود وقتى يك عده از ما بگويند مقتضيات زمان ، پديدهء قرن ، دنياى امروز ، ديگرى مىگويد : « اين فيلمى كه اين حرفها را نشان مىدهد ! » فيلم كه گناه ندارد ، فيلم يك تعليم سمعى بصرى است .\r\nابتدا كه همين بلندگو پيدا شد ، بعضىها چه داد و فريادى راه انداختند ! آقاى\r\n\r\n\r\n\r\n\r\n","description":"","footnote":"\r\n( 1 ) [ مطابق آمار آن زمان از جمعيت ايران 
  ]\r\n","page_name":" 137 ","page_number":137},
  {"content":"\r\n\r\nفلسفى تعريف مىكردند اولين نفرى كه در ميان وعاظ با بلندگو صحبت كرد من بودم ، نمىدانيد چه بازىاى سر من درآوردند . گفتند مجلس معظمى بود و در آنجا بلندگو گذاشته بودند . قبل از من واعظى رفت صحبت كند ، گفت : اين بوق شيطان را برداريد . برداشتند و آن واعظ در اثر كثرت جمعيت نتوانست مطلب را به همهء مردم بفهماند . من رفتم روى منبر . تا نشستم گفتم : بوق شيطان را بياوريد . ببينيد جمود چقدر ! اينها آبروى دين را مىبرد . كى گفته بلندگو بوق شيطان است ؟ !\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\n2 مقتضيات زمان\r\n إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ  « 1 » .\r\nديشب در اطراف مسئلهء مقتضيات زمان بحث مىكرديم . كلمهء مقتضيات و كلمهء اقتضاى زمان را تفسير و معنى كرديم . براى اينكه آقايان محترم كاملًا توجه داشته باشند و مطلب را به ذهن خودشان بسپارند كه اگر با يكى از دو طبقهء جاهل و جامد روبرو شدند ( با آن طبقه‌اى كه هرچيزى را به نام مقتضيات زمان مىخواهند بپذيرند و به ديگران بقبولانند و يا آن طبقه‌اى كه اساساً اين حرفها را موهوم تلقى مىكنند ) بتوانند درست مطلب را براى آنها بشكافند ، از اين نظر باز فهرست مطالب را تكرار مىكنيم .\r\nعرض شد كه اقتضاى زمان را يكى اين‌طور مىشود تفسير كرد كه مقتضيات زمان يعنى پيشامدها و پديده‌ها و امور رايج زمان . اگر چيزى در يك زمان پديد آمد ، چون مخصوص اين زمان است و اين زمان نسبت به زمان گذشته زمان نوى است ، بايد آن را پذيرفت . پس پديده‌هاى هر زمان نوى را بايد پذيرفت و اين تجدد است ، ترقى و پيشرفت است . عرض شد اين حرف ، حرف غلطى است . پديده‌هاى\r\n\r\n\r\n\r\n\r\n","description":"","footnote":"\r\n( 1 ) انفال / 22\r\n","page_name":" 139 ","page_number":139},
  {"content":"\r\n\r\nهر زمان دو قسم است : ممكن است ناشى از يك ترقى و پيشرفت باشد و ممكن است ناشى از يك انحراف باشد . در همهء زمانها اين دو امكان براى بشر وجود دارد و به عبارت ديگر هيچ چيزى را به دليل نو بودن نمىشود پذيرفت ، كما اينكه هيچ چيزى را صرفاً به دليل قدمت نه مىشود پذيرفت و نه مىشود رد كرد . نه نو بودن دليل خوبى يا بدى است و نه قدمت دليل خوبى يا بدى است . مقياس خوبى و بدى ، نو بودن و قديمى بودن نيست . اى بسا يك چيز قديمى خوب باشد و بايد آن را گرفت واى بسا چيزى كه نو است ، بد باشد و بايد آن را رد كرد .\r\nتفسير ديگر از مقتضيات زمان ، سليقه و ذوق و پسند مردم زمان است . مردم اين زمان فلان چيز را مىپسندند و فلان چيز ديگر را نمىپسندند . آيا اينكه انسان بايد با مقتضيات زمان هماهنگى كند يعنى بايد با پسند و سليقهء مردم زمان هماهنگى كند ؟\r\nخير ، اين هم درست نيست . بسيار امكان دارد كه سليقهء مردم بد باشد . چقدر اتفاق افتاده است كه در جامعه‌اى اكثريت مردم داراى سليقهء كج و معوجى بوده‌اند . دربارهء اين هم بحث شد .\r\nولى يك تفسير ديگر از مقتضيات زمان هست كه بايد روى آن فكر كرد و به آن معنى ، مقتضيات زمان را بايد پذيرفت و آن به معناى حاجتهاى زمان است . انسان براى رسيدن به هدفهاى واقعى كه در هر زمان بايد داشته باشد ، احتياج دارد به امورى كه آن امور احتياجات دوم بشر است ؛ يعنى يك سلسله احتياجات ثابت دارد و از اين احتياجات ، احتياجات ديگرى برمىخيزد . انسان براى آن احتياجات ثابت خود ، دنبال وسيله مىگردد . اين وسيله‌ها هميشه در تغيير و غالباً رو به تكامل است . تغييراتى كه اجتماع بشر از اين نظر پيدا مىكند ، تقاضاى زمان ( به معنى حاجتهاى زمان ) را تغيير مىدهد . فرض كنيد انسان احتياج دارد كه در زمستان خودش را گرم كند . تا وقتى كه اين فصول چهارگانه در دنيا هست ، اين احتياج هست . ولى امورى كه انسان براى رفع اين حاجت استخدام مىكند ، فرق مىكند .\r\nيك وقت ذغال نقش اول را دارد ، يعنى يگانه وسيله‌اى كه بشر با آن خودش را گرم مىكند ذغال است . آنوقت ذغال خيلى قيمت پيدا مىكند . كار به جايى مىرسد كه شعرهاى معروف نسيم شمال مىگويد : آقا ذغال ، ميرزا ذغال ، شازده ذغال . ولى آيا ذغال براى بشر اصالتى دارد و جزء حاجتهاى اوليهء بشر است ؟ نه ، ذغال وسيله‌اى است براى گرم كردن بشر . يك مرتبه در اثر تغييرات و اكتشافاتى كه مىشود نفت پيدا\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمىشود ، به طورى كه امروز ممكن است براى بشر ، از ذغال ، هم ارزانتر و هم ساده‌تر تهيه شود . اين ( نفت يا ذغال ) يك حاجت دومى است براى بشر ، يعنى امرى است كه انسان به آن احتياج دارد اما در مرحلهء دوم . گرم شدن احتياج اولى است . اين يك مثال كوچك بود .\r\nاين است كه مىگويند حاجت زمان تغيير مىكند . خيلى موارد ديگر شما مىتوانيد پيدا كنيد كه در آنها احتياجات بشر تغيير مىكند ، به اين شكل كه سببى در كار مىآيد كه بهتر و كم خرج‌تر و آسانتر و نيرومندتر است . آن مقتضيات زمانى كه هر عاقلى ، هر عالمى بايد آن را بپذيرد ، اين‌جور مقتضيات است . اينها خلاصه‌اى بود از آنچه كه ديشب عرض كردم .\r\nولى بحثى كه الآن مىكردم روى اين مبنا و پايه بود كه انسان يك سلسله احتياجات ثابت و دائمى دارد و يك سلسله احتياجات متغير . در اينجا ، هستند افرادى كه مىگويند تمام احتياجات بشر متغير است ، اصلًا بشر احتياج ثابت ندارد ، يعنى هيچ چيزى در دنيا نيست كه بشر هميشه و در تمام ادوار به آن احتياج داشته باشد . مىگويند همه چيز مثل ذغال است ؛ در يك زمان بشر به آن احتياج دارد ، در زمان ديگر احتياج ندارد و چون احتياج ندارد خواه ناخواه به حكم جبر زمان از ميان مىرود . البته اين مطلب كه اينها ادعا مىكنند ، شامل ماديات و معنويات هر دو مىشود . آنها راجع به دين اگر بحث مىكنند ، حتى اين‌جور حاضر نيستند بحث كنند كه آيا دين بايد باشد يا نبايد باشد . مىگويند ما اساساً به اين مسئله كار نداريم . دين در يك زمان كه بشر به آن احتياج داشته است ، به حكم احتياج پيدا شده و چون هيچ احتياجى براى هميشه باقى نمىماند ، كم كم احتياج بشر از آن سلب مىشود ، وقتى سلب شد خواه ناخواه از ميان مىرود ، همان طورى كه ذغال خواه ناخواه منسوخ مىشود . اين منطق ، يك حرفى است كه به آن خيلى آب و تاب داده‌اند . اين همان منطق توده‌اىها ، منطق ماديهاست . مىگويند هيچ احتياجى و هيچ چيزى در دنيا ثابت و باقى نيست . همه چيز در تغيير و تبديل است ، و امور احتياجى بشر هم در يك زمان مخصوصى پيدا شده و با تغيير زمان از بين مىرود . واى بسا كه صدها و هزارها جوان را با همين حرفها منحرف كرده‌اند . ولى ما بايد اين مطلب را بشكافيم .\r\nاصل اين قانون كلى به دو شكل بيان مىشود : يكى رنگ فلسفى مىگيرد و\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nديگرى رنگ اجتماعى . رنگ فلسفى به اين شكل كه در اين دنيا همه چيز متغير است ، هيچ چيز باقى نيست ، و رنگ اجتماعى به اين صورت كه هرچيز در اجتماع زاييدهء يك احتياج است و احتياجات اجتماعى بشر در تغيير است پس هرچيزى يك مدت موقت در اجتماع مىماند .\r\n\r\nنگاه فلسفى به مسئله\r\nاما مطلب اول كه رنگ فلسفى مىدهند و مىگويند همه چيز در تغيير است ، آيا راست است ؟ به اين تعبير كه همه چيز در تغيير است درست نيست . ولى به اين معنى كه جهان ماديات ، تركيبات مادى اين دنيا در تغيير است ، صحيح است ؛ يعنى شما در اين دنيا ماده‌اى پيدا نمىكنيد كه از ازل به همين شكل بوده و تا ابد هم به همين شكل باقى خواهد بود . آيا اين كوههايى كه مىبينيد ، از ازل به همين شكل بوده و تا ابد هم به همين شكل باقى خواهد بود ؟ نه . آيا دريا به همين شكل كه الآن هست بوده است ؟ نه . آيا به همين شكل باقى مىماند ؟ نه . حكماى اسلامى از قديم الايام اين آيهء قرآن را كه مىفرمايد :  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ  « 1 » ناظر به تغييرى كه در همهء اشياء و اجسام عالم رخ مىدهد دانسته‌اند ، به قرينهء  صُنْعَ اللَّهِ الَّذِي أَتْقَنَ كُلَّ شَيْءٍ  . آيه مىگويد اين كوهها را كه مىبينى خيال مىكنى يكنواخت و ثابت است و حال اينكه اينها دائماً در تغيير است ، همان طورى كه ابرها را مىبينى كه به يك حال باقى نمىمانند . البته كوه به عنوان مثال است ، يعنى همهء اشياء اين‌جور است . حكيمى از قديم گفته است : هيچ شخصى در يك رودخانه دوبار شستشو نمىكند . مقصودش اين بوده است كه در يك رودخانه اگر امروز شستشو كنى ، فردا كه مىروى نه آن آب آب ديروز است و نه تو كه شستشو مىكنى آن آدم ديروز هستى . پس هيچ كس در يك رودخانه دوبار شستشو نمىكند .\r\nدر اينكه اجسام و مواد اين عالم دائماً در تغييرند هيچ بحثى نيست . جغرافيا به ما نشان مىدهد كه مثلًا همين درياى خزر ، الآن نسبت به چهل سال پيش تغيير كرده است ، يعنى ساحلش مقدارى به آن سمت كشيده شده است . قرائن علمى ثابت كرده است كه بين ما و آمريكا يك راه خشكى وجود داشته است . تدريجاً تغييراتى كه در\r\n\r\n\r\n\r\n\r\n","description":"","footnote":"\r\n( 1 ) نمل / 88\r\n","page_name":" 142 ","page_number":142},
  {"content":"\r\n\r\nزمين پيدا شده سبب شده است كه اين اقيانوسهاى بزرگى كه در دنيا وجود دارد ، بين ما و آمريكا فاصله شوند . نه درياها به يك حالت باقى مىمانند ، نه خشكيها و نه منطقه‌ها . واقعاً تهران كنونى با تهران پنجاه سال پيش از لحاظ گرما و سرما يكنواخت نيست . سرمايى كه سابقاً در تهران بود ، حالا ديگر نيست واى بسا اينجا تبديل به يك منطقهء گرمسير بشود ، واى بسا يك منطقهء گرمسير تبديل به يك منطقهء سردسير گردد .\r\nهمه چيز در اين دنيا پير مىشود . اين ذرات كوچكى كه به نام اتم كشف كرده‌اند ، هم تولد دارند ، هم جوانى و هم پيرى ؛ يعنى ثابت شده است كه اينها از خودشان تشعشعاتى دارند تا كم كم نابود بشوند ، بعد دوباره اتمهايى در دنيا به وجود مىآيد .\r\nهيچ جسمى در اين دنيا ثابت و پايدار نيست . ممكن است مدتش با هم فرق كند ولى ابديت ندارد .  وَ ما جَعَلْنا لِبَشَرٍ مِنْ قَبْلِكَ الْخُلْدَ أَ فَإِنْ مِتَّ فَهُمُ الْخالِدُونَ  « 1 » . قرآن مىگويد ما براى هيچ بشرى قبل از تو ابديت قرار نداديم ، هيچ بشرى الى الابد زنده نيست ، بالاخره مىميرد :  كُلُّ نَفْسٍ ذائِقَةُ الْمَوْتِ  « 2 » . حالا [ ممكن است 
  ] يك كسى بيشتر عمر كند يك كسى كمتر ، بالاخره مىميرد . در اين آيه اگر نفس را به معناى ذات بگيريم ، يعنى تمام اشياء هم بايد بميرند .\r\n\r\nثبات روح انسان\r\nولى آيا اين حرف درست است كه همه چيز دائماً در تغيير است ؟ نه . ممكن است چيزى در دنيا باشد كه متغير به آن معنايى كه اجسام تغيير مىكنند نباشد ، ثابت بماند . يكى از آنها روح بشر است . بشر جسمش پير مىشود و رو به فنا مىرود و تغيير مىكند ولى روحش اين‌طور نيست .\r\nاز نظر علمى ثابت شده است كه بدن انسان مجموعه‌اى است از حيوانات ذره بينى كوچك به نام سلول . سلولها بر دو قسم‌اند : سلولهاى عصبى و سلولهاى غيرعصبى . اينكه سلولهاى غيرعصبى نو و كهنه مىشوند ، قديميها قبول داشته‌اند و امروز هم ثابت است . در مورد سلولهاى عصبى مىگويند خود سلول نمىميرد ولى\r\n\r\n\r\n\r\n\r\n","description":"","footnote":"\r\n( 1 ) انبياء / 34\r\n( 2 ) انبياء / 35\r\n","page_name":" 143 ","page_number":143},
  {"content":"\r\n\r\nپيكر آن عوض مىشود . بنابراين اگر شما يك انسان را در نظر بگيريد مثل اين است كه ساختمان و بناى اين مسجد را در نظر بگيريد . اگر همه جاى اين ساختمان را عوض كنند : سقف را عوض كنند ، كَفَش را عوض كنند ، ديوارها را عوض كنند ، يك آدمى كه قبلًا اين مسجد را ديده است ، حالا كه مىبيند ممكن است خيال كند كه اين همان مسجد است در صورتى كه از آن مسجد حتى يك جزء هم وجود ندارد و واقعاً اين مسجد آن مسجد نيست . از نظر بدن انسان اگر فكر بكنيم ، بدن هر انسانى قطعاً در مدت عمر چندبار عوض مىشود ، يعنى ما از نظر بدن خودمان مثل همين مسجدى هستيم كه دو سه بار آن را از بين برده و از بيخ و بن تعمير كرده باشند . اما در عين اينكه پيكر ما در طول عمرمان چندين بار عوض شده است ، يك حقيقت هست و آن اينكه ما عوض نشده‌ايم . « من » يعنى شخصيت خود انسانى ، عوض نشده است . شخصيت همان شخصيت است . اين براى آن است كه در اين پيكر و اندام يك حقيقت ثابت بوده و هست و شخصيت ما را آن حقيقت ثابت تشكيل مىدهد و اين متغيرات حكم لباس را دارد .\r\nبوعلى سينا شاگردى دارد به نام بهمنيار كه اصلًا گويا اهل شمال بوده و در اوايل زردشتى بوده و در اواخر اسلام آورده و از افاضل شاگردان بوعلى سيناست . او در يكى از سخنانش بحثى داشته راجع به زمان . مىگفت : زمان ، مشخّص هر شىء است ؛ يعنى زمان جزء ذات هر چيزى است و چون زمان تغيير مىكند ، پس هر چيزى تغيير مىكند . بوعلى مىگفت : نه ، « هرچيزى » درست نيست . او مىگفت :\r\nخير ، حتماً اين‌جور است . بوعلى قبول نمىكرد . بعد بهمنيار سؤالى كرد . بوعلى جواب نداد . پرسيد : چرا جواب نمىدهى ؟ گفت : از همان كسى كه سؤال كردى جوابت را بگير . گفت : من از تو سؤال كردم . گفت : به عقيدهء تو ، تو در يك آن از كسى سؤال كردى كه در آنِ بعد او ديگر وجود ندارد چون او با زمان تغيير كرده و رفته است ، و آن كسى كه سؤال كرده هم وجود ندارد . پس تو از كى جواب مىخواهى ؟\r\nبنابراين قبول كن كه شخصيت انسان يك اصل و حقيقت ثابت است . شخصيت تو واحد است كه شاگرد من است .\r\nما اكنون دربارهء روح بحث نمىكنيم . اين مطلب فقط از اين جهت عرض شد كه معلوم شود آن اصل فلسفى كه مىگويند همه چيز در تغيير است و هيچ چيز ثابت نيست ، يك مورد نقضش روح است .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nقوانين عالم ثابت است\r\nمطلب ديگر اينكه « همه چيز در تغيير است » يك مطلب است ، « قانونها در تغيير است » مطلب ديگر . قانون يعنى آن اصل و ناموسى كه تغيير اشياء براساس آن است .\r\nمىگوييم هيچ شكلى در دنيا باقى نمىماند ، اما آيا قانونى كه براى يك شكل وجود دارد هم تغيير مىكند ؟ نه ، خود قانون ثابت است . مثلًا داروين معتقد بود كه براى جاندارها يك سلسله قوانين كشف كرده است . ما مىپرسيم داروين كه مىگويد اين جاندارها در تغيير و تكاملند ، آيا قوانين خود داروين هم در تكاملند ؟ يعنى آيا همان‌طور كه يك بچه كوچك است ، بزرگ مىشود يا به قول خود داروين انواعْ تغيير نوعيت مىدهند ، تدريجاً نوعى نوع ديگر مىشود ، قوانين علمى داروين هم تغيير مىكند ؟ خير ، آن قوانين يك قوانين ثابت جهانى است كه از اولى كه دنيا بوده است تا آخر ، اين قوانين بر دنيا حكومت مىكند . همچنين قانون جاذبهء عمومى ، خودش يك قانون ثابت است . اگر ما بگوييم پيغمبر اسلام يعنى شخص پيغمبر با همان بدن ابديت دارد ، ممكن است كسى بگويد طبق قانون فلسفى هيچ شيئى ثابت نمىماند ، پس شخص پيغمبر خلود ندارد . بحث كه روى شخص نيست ، بحث روى قانون است . قرآن قانون است . اگر كسى بگويد كاغذهايى كه خطوط و آيات قرآن روى آن نوشته شده است كهنه نمىشود ؛ ما مىگوييم نه ، كاغذ جسم است و كهنه مىشود ولى قرآن حقايق را بيان مىكند ، قوانين را بيان مىكند و اين ديگر كهنگى پذير نيست . قانون كه جسم نيست . جسم كهنه و فانى مىشود ولى قانون اگر حقيقت باشد يعنى مطابق با واقع باشد ، هميشه باقى است و اگر مطابق با واقع نباشد از اول هم درست نبوده است . به هر حال مانعى ندارد كه بشر يك سلسله قوانين داشته باشد كه اينها براى هميشه ثابت و باقى بماند .\r\nپس كهنه شدن اجسام را ما هم قبول داريم . قرآن مىگويد :  كُلُّ مَنْ عَلَيْها فانٍ  « 1 » و يا :    إِذَا الشَّمْسُ كُوِّرَتْ . وَ إِذَا النُّجُومُ انْكَدَرَتْ    « 2 » روزى كه خورشيد پير مىشود ، روزى كه ستارگان پير مىشوند ، دريا ديگر به شكل دريا نيست . آرى ، قرآن هم مىگويد هيچ جسمى از اجسام اين عالم ابديت ندارد . ولى بحث ما دربارهء اجسام نيست ،\r\n\r\n\r\n\r\n\r\n","description":"","footnote":"\r\n( 1 ) الرحمن / 26\r\n( 2 ) تكوير / 1 و 2\r\n","page_name":" 145 ","page_number":145},
  {"content":"\r\n\r\nدربارهء قانون است . حرف ما اين است كه بشر يك سلسله قوانين آسمانى دارد كه اين قوانين براى هميشه باقى است . چه اشتباه بزرگى است كه خيال مىكنند بدى برخى چيزها به واسطهء كهنگى است . مثلًا مىگويند فئوداليسم ديگر كهنه شده است ؛ اينكه فئوداليسم و فئودال ( يعنى آدمى كه به زور قلدرى ، سرزمين زيادى را تصاحب كرده و عده‌اى را به زور به كار گماشته است كه آنها كار كنند و او بخورد ) بد است چون ديگر كهنه شده است . مثل اينكه روز اول خوب بوده چون نو بوده ، عيبش فقط كهنگى آن است . خيال مىكنند مثل اتومبيل است كه سيستم نوش خوب است و بعد كه كهنه شد ، ديگر بد مىشود . اصلًا من از اين تعبير حيرت مىكنم كه آقا ديگر فئوداليسم كهنه شده است . مگر روزى كه نو بود خوب بود ؟ اينها كه نو و كهنه ندارد .\r\nروز اولش هم مثل امروز بد بوده ، امروز هم مثل ديروزش بد است . « كهنه شده » يعنى چه ؟ ! به همين دليل هر سنت قديمى را بد مىدانند . مىگويند : مگر انسان يك لباس را چقدر مىپوشد ؟ ! مىگوييم مگر همه چيز حكم كفش و لباس را دارد ؟ ! .\r\nپس اين پنبه را از گوش اينها بيرون بياوريد . اين اصل فلسفى در مورد قوانين و اصول صادق نيست ، راجع به اشياء و اجسام است .\r\n\r\nنگاه اجتماعى\r\nاز اين كه بگذريم ، مطلب به يك شكل ديگر بيان مىشود - كه اول عرض كردم و امشب نمىرسم پيرامون آن بحث كنم - و آن مسئلهء احتياجات است . اشاره‌اى مىكنم و رد مىشوم . عرض كرديم كه بشر يك سلسله احتياجات ثابت دارد و يك سلسله احتياجات متغير . آنها براى اينكه بفهمانند تمام احتياجات متغير است ، اين را بر يك پايه و اصل موهومى گذاشته‌اند كه حتى امروز خود كمونيستهاى دنيا ديگر زير بار اين حرف نمىروند و آن اينكه آمده‌اند هرچيزى كه در اجتماع هست مثلًا علم ، هنر ، صنعت ، قضاوت ، دين و مذهب ، اخلاق ، معلومات ، سياست ، حقوق خانوادگى ، تمام اينها را به منزلهء شاخهء درخت گرفته‌اند و براى همهء آنها يك ريشه فرض كرده‌اند كه اتفاقاً آن ريشه تغيير مىكند و چون ريشه تغيير مىكند [ نتيجه گرفته‌اند كه پس 
  ] همه چيز تغيير مىكند . اينها ريشهء همه چيز را امور اقتصادى دانسته‌اند ؛ يعنى بشر هرچيزى را كه خواسته است ، براى منافع اقتصادى خودش خواسته است ، و در امور اقتصادى ابزار توليد تغيير مىكند . عوض شدن ابزار توليد ،\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاخلاق و وجدان عالى را عوض مىكند چون همهء اينها محصول ابزار توليد است .\r\nولى امروز ثابت شده كه اين اصل بزرگترين اشتباه و بسيار غلط است ، چون خلاصهء حرفشان اين است كه تمام فعاليتهايى كه بشر مىكند براى شكمش مىباشد .\r\nمن در ذهنم هميشه اين فكر پيدا مىشود كه فرنگيها كه اين همه دم از انسانيت مىزنند ، اعلاميهء حقوق بشر براى ما تدوين مىكنند ، از حيثيت انسانى زن و مرد دم مىزنند ، اول به ما بگويند اينها بشر را چگونه تعبير مىكنند ؟ اگر ما اين حرفها را بزنيم درست است ، چون ما به  « إِنِّي جاعِلٌ فِي الْأَرْضِ خَلِيفَةً »  « 1 » معتقديم ، ما انسان را خليفة اللَّه تعبير و تفسير مىكنيم ، ما  « وَ لَقَدْ كَرَّمْنا بَنِي آدَمَ »  « 2 » داريم . تو كه عقيده‌ات دربارهء انسان اين است كه انسان همه چيز را به خاطر شكمش مىخواهد ، تو كه ريشهء [ فعاليت 
  ] انسان را حاجتهاى شكمى او مىدانى ، پس انسانيت چيست ؟ تو كه مىگويى هنر مولود حاجتهاى شكم است ؛ علم ، اخلاق ، معنويت ، مذهب و عبادت مولود حاجتهاى شكم است ، پس آن مقام انسانيت كجاست ؟ پس انسان چه فرقى با حيوان دارد ؟ نه ، انسان اگر شكم دارد مغز هم دارد ، دل هم دارد . خيلى از كارها را انسان مىكند نه به خاطر شكم ، بلكه به خاطر اينكه عقل و مغزش اين‌جور حكم مىكند . خيلى از كارها را بشر على رغم منافع اقتصادى خودش انجام مىدهد ، چون دين دارد . البته ما نمىگوييم اقتصاد ، عامل نيست . اقتصاد يكى از عوامل است اما انسان عاملهاى زيادى دارد كه به حكم آن عوامل فعاليت مىكند . ما مىگوييم عبادت و پرستش خدا خودش يك چراغى است در دل انسان . حس گذشت از منافع اقتصادى يك حس عالى است . علمايى بوده‌اند كه پا روى منافع اقتصادى گذاشته‌اند كه به علم برسند .\r\nمدتها بعد از آنكه بوعلى سينا زندانى و سپس آزاد شد ، پادشاه فهميد كه براى او سعايت كرده‌اند . او را احضار كرد . اصلًا از مخفيگاه بيرون نيامد و به شاگردانش سپرد كه بروز ندهيد ؛ الآن در همين مخفيگاه كارى كه مىكنيم به مراتب بهتر از وزارت و رياست و پول و مقام است . غلامانى داشت ، مرتب اصرار مىكردند بيا بيرون و او حاضر نمىشد . بالاخره همانها محرمانه خبر دادند و آمدند او را بردند .\r\n\r\n\r\n\r\n\r\n","description":"","footnote":"\r\n( 1 ) بقره / 30\r\n( 2 ) اسراء / 70\r\n","page_name":" 147 ","page_number":147},
  {"content":"\r\n\r\nبشر مىتواند از منافع اقتصادى خودش صرف نظر كند . اينكه مىگويند همهء احتياجات بشر در تغيير است چون تمام احتياجات بستگى به يك احتياج دارد ، تمام اين حرف دروغ و خطاست .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nتغييرات زمان در تاريخ اسلام\r\n وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  « 1 » .\r\nدر بحثى كه ديشب عنوان شد عرض كرديم براى اينكه با منطق مخالفين و ايرادگيرها آشنا باشيم و بتوانيم گفته‌هاى آنان را تجزيه و تحليل كرده و جواب بدهيم ، خلاصهء حرفهاى آنها را عرض مىكنيم . عرض شد كه طبقه‌اى كه ما آنها را جاهل مىناميم يك حرفى بر سر زبانها دارند ؛ مىگويند اين دنيا دنياى تغيير است ، دنياى حركت است ، هيچ چيز در دو لحظه به يك حال نيست ، پس هيچ چيزى در اين دنيا به معناى واقعى نمىتواند ثابت بماند . بعد مىگويند حالا كه چنين است كه هيچ چيز در دنيا قابل بقا و دوام نيست ، همه چيز وجود موقت و محدود و ناپايدار دارد ، پس چطور دين اسلام مىتواند براى هميشه باقى بماند ؟ عرض كردم جواب اين مطلب با اين بيان كه رنگ فلسفى به آن مىدهند ، اين است : اينكه هرچيز در دنيا تغييرپذير و كهنه شدنى است به معناى اين است كه هر امر مادى اين‌طور است ، هرجسمى از اجسام عالم اين گونه است . ولى صحبت ما در اجسام نيست . اگر كسى\r\n\r\n\r\n\r\n\r\n","description":"","footnote":"\r\n( 1 ) انعام / 153\r\n","page_name":" 149 ","page_number":149},
  {"content":"\r\n\r\nدربارهء يك انسان مدعى ابديت شخصى بشود ، جاى اين حرف هست يا اگر كسى دربارهء قرآن مكتوب روى كاغذ چنين حرفى بزند ، درست است ولى صحبت نه دربارهء شخص است و نه دربارهء كاغذ و مركّب . صحبت دربارهء قانون است ، دربارهء يك سلسله حقايق است . اينكه مواد عالم كهنه مىشوند چه ربطى به حقايق عالم دارد ؟ مثلًا اينكه مىگوييم : راستى موجب رضاى خداست يا : براى انسان استقامت صفت خوبى است ، قانونى براى زندگى بشر است و تغييرپذير نيست .\r\nولى گفتيم يك مطلب ديگر هست و آن راجع به حاجتهاى زندگى است كه حاجتها تغيير مىكند و چون حاجتها تغيير مىكند ، پس قوانين كه بر مبناى احتياجات است بايد تغيير كند . اجمالًا ديشب عرض شد كه حاجتهاى اصلى بشر تغيير نمىكند و حاجتهاى فرعى است كه تغيير مىكند . وعده دادم كه امشب در اطراف اين موضوع بحث كنم . ولى چون امشب شب ولادت حضرت مجتبى عليه السلام است ، قسمتى از آن را عرض مىكنم كه هم مناسبت امشب رعايت شده باشد و هم از مطلب جدا نشده باشيم .\r\n\r\nنعمتى كه شيعيان از آن برخوردارند\r\nاز خصوصيات دين مقدس اسلام اين است كه هميشه روى حاجتهاى ثابت انسان مهر ثابت زده است اما حاجتهاى متغير انسان را تابع حاجتهاى ثابت قرار داده است ، و اين به عقيدهء شخص من اعجازى است كه در ساختمان اين دين به كار رفته است . با مثالهايى اين مطلب را روشن مىكنم . ولى قبل از آن يك مقدمهء كوتاه عرض مىكنم و آن اينكه ما شيعيان از نعمتهايى برخوردار هستيم كه اهل تسنن نيستند .\r\nآنها قرآن دارند ما هم داريم ، سنت پيغمبر دارند ما هم داريم . اما آنها از قرآن و سنت پيغمبر تجاوز نمىكنند ؛ يعنى منابع و سرچشمه‌اى كه مىخواهند دين را از آن بگيرند جز ايندو نيست . پيغمبر صلى الله عليه و آله بعد از بعثت چند سال زندگى كرد ؟ بيست و سه سال .\r\nاز اين بيست و سه سال سيزده سال در مكه و ده سال در مدينه بودند . تمام مدتى كه حضرت زنده بود و گفتار و رفتار و تقرير آن حضرت سند محسوب مىشود ، بيست و سه سال بيشتر نيست ؛ يعنى از نظر زمان - كه در اين شبها مورد بحث ماست - زمانى كه پيغمبر در آن زمان بود مجموعاً بيست و سه سال است . البته در اين بيست و سه سال ، زمان تغييراتى كرد . موقعى كه در مكه بود اوضاع و شرايط طورى بود ، و\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nموقعى كه در مدينه بود اوضاع‌طور ديگر بود . در مكه قبل از آنكه ابوطالب و خديجه از دنيا بروند ، يك اوضاع و شرايطى بود و بعد از رحلت آنها اوضاع ديگرى پيدا شد . سه سال اول بعثت اوضاع و شرايطى بود و بعد از آنكه آيه آمد :  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  « 1 » اوضاع ديگرى پيدا شد و حضرت طرز كارش عوض شد .\r\nاهل تسنن كه طبقه بندىهايى راجع به زمان پيغمبر اكرم كرده‌اند ، مثلًا مىگويند از سال اول بعثت تا اسلام عُمَر . آنها اسلام عمر را آن [ نقطه‌اى مىدانند 
  ] « 2 » كه اوضاع اسلام عوض شد . البته اسلام حمزه را هم قبول دارند روى حساب اينكه مسلمين قبل از اسلام حمزه در يك وضع سخت ترى بودند ، با اسلام حمزه پشت مسلمين محكمتر شد و قهراً در طرز كار آنها تغييراتى پيدا شد . همچنين دوران مدينه را به قبل از بدر و بعد از بدر ، قبل از فتح مكه و بعد از فتح مكه تقسيم مىكنند . در تمام اين 23 سال چهارپنج وضع براى زمان پيش آمد و در هريك از آنها وضع مسلمين فرق مىكرد . ولى تمام اين زمان ، 23 سال بود .\r\nاما دورهء عصمت براى ما شيعيان منحصر به 23 سال نيست . براى ما دورهء عصمت 273 سال است ، زيرا 23 سال زمان پيغمبر را كه آنها دارند ما هم داريم ؛ 250 سال - يعنى از سال دهم هجرى تا سال 260 كه سال وفات امام عسكرى است - ما علاوه داريم ؛ 250 سال ديگر دورهء عصمت يعنى دورهء امام معصومِ ظاهر داريم كه سيره‌اش براى ما حجت است . آنها فقط 23 سال دارند كه سيرهء پيغمبر برايشان حجت است . عرض شد در 23 سال پيغمبر ، اوضاع زمان چهارپنج رنگ گرفت . قهراً در اين 250 سال ، اوضاع بيش از اين تغيير كرد . و لهذا اين امر ، مشكل اقتضاى زمان را براى ما شيعيان حل كرده است .\r\nشما گاهى ممكن است به اين مسئله برخورد كنيد كه در بعضى از امور ، سيرت پيغمبر يا يكى از ائمه متفاوت است با سيرت و روش على بن ابيطالب يا يكى ديگر از ائمه . مىبينيد امام حسن صلح مىكند ، امام حسين مىجنگد . مىبينيد على بن ابيطالب لباسش از دو جامهء ساده تشكيل شده است ، در صورتى كه حضرت\r\n\r\n\r\n\r\n\r\n","description":"","footnote":"\r\n( 1 ) حجر / 94\r\n( 2 ) [ متن پياده شده از نوار افتادگى دارد . 
  ]\r\n","page_name":" 151 ","page_number":151},
  {"content":"\r\n\r\nزين العابدين لباس خز مىپوشد « 1 » . ولى در سيرت پيغمبر اين دو امر مختلف پيدا نشده است .\r\n\r\nمثال اول براى تغيير اقتضاى زمان\r\nدر كافى است كه روزى سفيان ثورى بر امام صادق وارد مىشود . حضرت جامهء سفيد بسيار لطيفى مانند پوست نازك تخم مرغ پوشيده بود . تا چشم سفيان به آن لباس افتاد ، به حضرت اعتراض كرد كه شما چرا بايد يك چنين لباسى بپوشيد ؟ ! حضرت فرمود : مگر چه عيبى دارد ؟ سفيان گفت : شما مگر بايد از اهل دنيا باشيد ؟ ! حضرت فرمود : اساساً تمام نعمتهاى دنيا مال صالحين است نه مال فاسقين . سفيان ! يك وقت هست كه بيمارى و روى غرض حرف مىزنى و يك وقت هست كه اشتباه كرده‌اى . اگر اشتباه كرده‌اى بايد برايت توضيح بدهم . سفيان برخاست رفت .\r\nبعد عده‌اى از مقدسها و همفكرها آمدند به حضرت عرض كردند : رفيق ما سفيان نتوانست جواب تو را بدهد ولى ما آمده‌ايم با شما مباحثه كنيم . ما آن حرفى را كه زدى قبول نداريم . امام فرمود : بسيار خوب ، اگر بنا شد با هم مباحثه كنيم ، چه اصلى را بايد ثابت قرار بدهيم ؟ گفتند : قرآن . حضرت فرمود : هيچ چيز بهتر از قرآن نيست اما به شرط اينكه آن را بفهميد . بعد حضرت فرمود : من مىدانم عمده حرفى كه در دل داريد مسئلهء سيرهء پيغمبر و صحابه است . چيزى كه در ذهن شما هست اين است كه پيغمبر صلى الله عليه و آله و على عليه السلام از اين لباسها نمىپوشيدند ، تو چرا مىپوشى ؟ فرمود :\r\nشما اين را نمىدانيد كه اين مسئله مربوط به اسلام نبوده است ، مربوط به زمان است .\r\nاگر پيغمبر در زمان من بود مثل من لباس مىپوشيد ، اگر من هم در زمان پيغمبر بودم مثل او لباس مىپوشيدم . در اين مورد آنچه در اسلام اصالت دارد مواسات است ، يعنى مسلمانان بايد احساس همدردى كنند . مسلمان بايد حقوق واجب مالش را بدهد . اين هم باز يك امر ثابت است و در تمام زمانها هست . مسلمان بايد اعتمادش به خدا باشد نه به پول . اين همان معناى واقعى زهد است .\r\nبعد فرمود : و اما اينكه انسان نوع لباسش را چگونه بايد انتخاب كند ، اين ديگر مسئلهء زمان است . در زمان پيغمبر وضع عمومى مردم بسيار سخت و ناگوار بود . در\r\n\r\n\r\n\r\n\r\n","description":"","footnote":"\r\n( 1 ) ايشان براى خودشان هر سال لباس خز نو تهيه مىكرد .\r\n","page_name":" 152 ","page_number":152},
  {"content":"\r\n\r\nجنگ تبوك سپاه اسلام را جيش العُسرة يعنى سپاه سختى ناميده بودند ، براى اينكه اين لشكر سى هزار نفرى به قدرى بىآذوقه بودند كه دلشان ضعف مىرفت و براى اينكه اين ضعف را بر طرف كنند هر سه چهار نفرى با يك خرما خودشان را سير مىكردند . در جنگ بدر مسلمين 313 نفر بودند در صورتى كه شمشيرهايشان از 30 ، 40 عدد تجاوز نمىكرد و فقط سه يا چهار اسب داشتند ، در حالى كه عدد دشمن ميان 900 و 1000 بود و هر روز چندين شتر براى خوراكشان مىكشتند .\r\nاهل صُفّه به قدرى فقير بودند كه ساترى براى نماز خواندن نداشتند مگر يك عدد ، و با همان يك عدد به ترتيب نمازشان را مىخواندند . وقتى حضرت رسول به خانهء فاطمه مىآيد و مىبيند پرده‌اى آويخته است ، فوراً برمىگردد . حضرت زهرا حس كرده ، فوراً پرده را مىكَند و آن دستبند نقره را كه در دست داشت از دست درمىآورد و خدمت حضرت مىبرد كه آن را به فقرا انفاق كند . اين ، اصل مواسات است . در آن زمان مواسات ايجاب مىكرده كه حتى يك پرده هم در خانهء شخص پيدا نشود . اما اكنون در عصر ما ، عصرى كه بزرگترين امپراطورى دنيا تشكيل شده است ، زندگى مردم عوض شده است ولى باز من بايد از حد معتدل خارج نشوم .\r\nلباسى كه من مىپوشم لباس معتدل امروز است . در اسلام پارچه اصالت ندارد كه حتماً بايد يك نوع لباس بپوشند ، بلكه اسلام اصولى دارد كه طبق آن بايد لباس بپوشند . آن اصول ، ثابت است ؛ اصولى است كه وظيفهء انسان را به حسب زمان تغيير مىدهد . اگر چيزى در نظر اسلام اصالت داشته باشد ، ديگر تغييرپذير نيست . اما چيزى كه اسلام روى آن مهر نزده است ، به عنوان لباس است ، شكل اجرايى براى چيزى است كه مهر به آن زده است .\r\nپس اينجا زمان ، تكليف را عوض مىكند . اگر اين‌جور نبود ، اگر اين مسائل جزئى اصالت مىداشت ، محال و ممتنع بود كه على بن ابيطالب يك جور عمل كند و يكى از ائمه جور ديگر . عبادت خدا اصالت دارد ، خوف خدا اصالت دارد ، مواسات و رسيدگى به فقرا اصالت دارد . همان كارى را كه على بن ابيطالب كرده ، حضرت سجاد هم كرده . على بن ابيطالب از شب تا صبح مشغول به عبادت مىشود ، بعضى از شبها هزار ركعت نماز خوانده است . حضرت سجاد هم همين‌طور . حضرت امير شبانه به سرپرستى فقرا رفته است و حضرت سجاد هم رفته است ، امام رضا هم رفته است . همه از فقرا دلجويى كرده‌اند . اما اينكه خود شخص چگونه لباس بپوشد ، اين\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nديگر مربوط به زمان است .\r\nمردى است به نام مُعَتّب كه در خانهء حضرت صادق عليه السلام سمت خوانسالارى داشته است . مىگويد : شبى در دل شب ديدم شخصى از خانه خارج شد . خوب دقت كردم ديدم خود حضرت است و چون اجازه نداشتم ، خودم را معرفى نكردم . اما در عين حال گفتم سياهى امام را تعقيب كنم ، نكند دشمن به ايشان صدمه بزند .\r\nهمين‌طور تعقيب مىكردم . يك وقت ديدم بارى كه به پشت داشت ، از شانهء ايشان افتاد . حضرت در اينجا ذكرى گفت . من جلو رفتم و سلام كردم . فرمود : اينجا چه مىكنى ؟ گفتم : چون ديدم از خانه خارج شديد ، نخواستم شما را تنها بگذارم . بعد آن آذوقه را جمع كردم و در ميان انبان گذاشتم . گفتم : آقا بگذاريد من به دوش بگيرم .\r\nفرمود : آيا در قيامت تو مىتوانى بار مرا به دوش بكشى ؟ ! حركت كرديم تا رسيديم به ظلّ بنى ساعده كه معلوم بود مسكن فقراست . ديدم حضرت آن نانها را مخفيانه ميان آنان تقسيم كرد . من عرض كردم : آيا اينها شيعه هستند ؟ فرمود : نه . گفتم : با وجود اينكه شيعه نيستند ، شما به اينها رسيدگى مىكنيد ؟ فرمود : اگر شيعه مىبودند نمك هم برايشان مىآوردم . اين ديگر زمان امام صادق و زمان حضرت امير ندارد .\r\nاين ، مواسات است و در همهء زمانها يك جور است .\r\n\r\nمثال دوم\r\nچرا امام حسن صلح كرد يا چرا امام حسين صلح نكرد ؟ اصلًا چرا ما دربارهء اين دو امام بگوييم ؛ قدرى جلوتر برويم . چرا على بن ابيطالب در زمان خلافت ابوبكر قيام نكرد ؟ چرا در زمان خلافت عمر قيام نكرد ؟ چرا در زمان خلافت عثمان قيام نكرد ولى بعد از عثمان كه آمدند با او بيعت كردند ، محكم ايستاد ؟ در صورتى كه از نظر على بن ابيطالب همان طورى كه ابوبكر غاصب بود معاويه هم غاصب بود . براى اينكه آنچه كه در نظر اسلام اصالت دارد مطلب ديگرى است و آن اين است كه آن اقدامى كه حفظ حوزهء اسلام با آن بشود ، بر هر اقدام ديگرى مقدم است . آيا اينكه اسلام مىگويد على بن ابيطالب خليفه باشد براى اين است كه اسلام تضعيف بشود يا براى اين است كه اسلام تقويت بشود ؟ البته خليفه باشد كه اسلام تقويت بشود .\r\nحالا اگر مردم و صحابهء پيغمبر به حرف پيغمبر گوش مىكردند و با على عليه السلام بيعت مىكردند و على در يك چنين شرايطى خليفه مىشد ، منظور پيغمبر حاصل بود ؛\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nيعنى تصدى خلافت سبب تقويت اسلام بود . ولى پيغمبر حضرت على را براى خلافت نامزد كرده است ، يك دفعه بعد از پيغمبر جريان ديگرى به وجود مىآيد ، پيرمردها و اكابر اصحاب پيغمبر به فكر مىافتند كه از اين قضيه استفاده كنند . در همان حال مردمى تازه مسلمان هستند كه هنوز اسلام در دل آنها نفوذ نكرده است ، تازه شهرت اسلام به دنياى خارج عرب كشيده شده است . حالا مصلحت اسلام ايجاب مىكند كه يك آرامش كاملى برقرار باشد . اولًا بايد غائلهء مرتدها خوابانده شود . ثانياً آنها كه از دور مىآيند كه اين حسابها سرشان نمىشود . از نظر آنها على بن ابيطالب و ابوبكر على السويه هستند . مصلحت اسلام اين‌طور ايجاب مىكند كه حالا كه اينها عمل ناشايستى مرتكب شده‌اند ، آن كسى كه در اينجا ذى حق است دندان روى جگر بگذارد ، البته نه به خاطر جان خودش بلكه به خاطر مصلحت اسلام . مصلحت اسلام اين‌طور ايجاب مىكند كه على عليه السلام دندان روى جگر بگذارد و در صف مأمومين ابوبكر هم شركت كند و با عمر نيز همين‌طور رفتار كند و به سؤالات و اشكالات مردم جواب بدهد . چيزى كه از نظر على اصالت دارد حيثيت و آبروى اسلام است . در اينجا دندان روى جگر گذاشتن ، بهتر آبروى اسلام را حفظ مىكند يا لااقل كمتر آبروى اسلام را مىبرد .\r\nاما قضيه مىگذرد . اوضاع زمان تغيير مىكند . اسلام جهانگير مىشود . زمان معاويه پيش مىآيد . معاويه حيثيت عمر و ابوبكر را ندارد . او كسى است كه خودش و پدرش سالها عليه اسلام جنگيده‌اند . حسابها عوض شده است . در اينجا على عليه السلام با معاويه مىجنگد . زمان امام حسن پيش مىآيد . در اين زمان در اثر جريانهاى زيادى كه در زمان اميرالمؤمنين پيش آمد و از همه بالاتر آن حالت سست عنصرى كه اصحاب امام حسن به خرج دادند ، اگر امام حسن مقاومت مىكرد كشته مىشد ولى نه كشته شدن شرافتمندانه و افتخارآميز ، آن گونه كه حسين بن على كشته شد .\r\nحسين بن على با هفتاد و دو نفر كشته شد ، يك شهادت آبرومندانه و در يك وضع و شرايط خاص كه هزار و سيصد سال دارد اسلام را آبيارى مىكند . در زمان امام حسن يك حالت رخوت و سستى و خستگى در شيعيان پيدا شده بود كه اگر اين كار ( مقاومت در مقابل معاويه ) ادامه پيدا مىكرد ، يك وقت خبردار مىشدند كه حضرت را دست بسته تحويل معاويه داده‌اند . هنوز صابون معاويه و بنى اميه درست به جامهء مردم نخورده بود . بيست سال معاويه حكومت كرد . مغيرة بن شعبه و\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nزياد بن ابيه كه به جان مردم افتادند آنوقت مردم فهميدند كه اشتباه كردند كه در زمان حضرت على دعوت او را لبيك نگفتند ، اشتباه كردند كه امام حسن را تحويل معاويه دادند . لهذا بعدها ( بعد از حادثهء كربلا ) عده‌اى پيدا شدند و توّابين را به وجود آوردند ، همانها كه دور مختار را گرفتند .\r\nاين امر يعنى آگاه شدن مردم از ماهيت حكومت اموى ، از عواملى بود كه شرايط را براى قيام امام حسين عليه السلام مساعد مىكرد . گذشته از اين ، وضع يزيد با وضع معاويه فرق مىكرد . معاويه در لباس نفاق كار مىكرد ، يزيد در لباس كفر . معاويه لااقل روى كارهايش سرپوش مىگذاشت ، علناً شراب نمىخورد ، علناً سگ بازى نمىكرد ، صورت ظاهر را حفظ مىكرد . ولى يزيد جوانى بود ديوانه و پرده در كه حساب موقعيت خودش را نمىكرد كه هرچه هست بالاخره مردم او را خليفهء پيغمبر مىدانند . اينقدر شراب مىخورد تا مست مىشد و در حضور جمعيت به پيغمبر ناسزا مىگفت . واقعاً اگر قضاياى كربلا نبود و امام حسين قيام نمىكرد و سبب نمىشد كه يزيد از بين برود و او همان بيست سالى را كه معاويه خليفه بود خلافت مىكرد ، اصلًا حوزهء اسلام منقرض مىشد . پس شرايط زمان خيلى فرق مىكند . بنابراين امام حسن همان برنامه را اجرا كرد كه امام حسين اجرا كرد و امام حسين همان برنامه را اجرا كرد كه امام حسن اجرا كرد ، فقط شكل كارشان با هم فرق داشت ولى روح هر دو يكى بود . اين بود دو مثالى كه خواستم در اين زمينه عرض كرده باشم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nاجتهاد و تفقّه در دين\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  « 1 » .\r\nيكى از مفكّرين عالم اسلامى در اعصار اخير ، اقبال لاهورى است . اقبال اهل هندوستان سابق و پاكستان جديد و در يك خاندان مسلمان پرورش يافته است . او تحصيلات جديد را طى كرده و در همان زمان از تحصيلات قديم فى الجمله‌اى بهره‌مند بوده است ولى شور اسلامى را هميشه داشته ، برعكس اكثر قريب به اتفاق محصلين ايرانى كه يك حالت رنگ پذيرى عجيبى نسبت به فرنگيها دارند . اين مرد تحصيلات عاليه‌اى در رشتهء فلسفه داشته و كتابها به زبان انگليسى نوشته كه همان كتابها براى مستشرقين جزء مدارك شمرده مىشود . مرد بسيار باشور و از كسانى بوده است كه شمّ اسلامى داشته و از آن حمايت كرده است كه تنها اسلام است كه مىتواند دنيا را نجات بدهد ، با اينكه خودش مرد متجددى بوده و از افكار امروز حداكثر آگاهى را داشته است . اشعار زيادى هم گفته است . حالا به اين جهت كارى ندارم .\r\n\r\n\r\n\r\n\r\n","description":"","footnote":"\r\n( 1 ) توبه / 122\r\n","page_name":" 157 ","page_number":157},
  {"content":"\r\n\r\nاو مىگويد پدرم يك جمله‌اى به من گفت كه آن جمله برايم درس شد . يك روز صبح مشغول تلاوت قرآن بودم . پدرم گفت : چه مىكنى ؟ گفتم : قرآن مىخوانم .\r\nگفت : قرآن را آنچنان بخوان كه گويى وحى بر تو نازل شده است . همين جمله مثل نقشى كه روى سنگ كنده باشند در دلم اثر گذاشت و از آن به بعد به هر آيه‌اى كه رسيدم ، تا تأمل و تدبّر نكردم رد نشدم .\r\n\r\nسخن اقبال و سخن ابن سينا دربارهء اجتهاد\r\nاين مرد جمله‌اى دارد كه من به مناسبت اين جمله خواستم اسمى از او برده باشم .\r\nاين جمله دربارهء اجتهاد است . مىگويد : « اجتهاد قوّهء محركهء اسلام است » . شما يك اتومبيل را مىبينيد حركت مىكند . اين اتومبيل تا يك نيرويى نباشد كه آن را به حركت درآورد ، ممكن نيست حركت كند .\r\nجملهء ديگرى هست از بوعلى سينا كه در كتاب شفا بحث جامعى راجع به اصول اجتماعى و اصول خانوادگى دارد ، مىگويد : حوايجى كه براى زندگى بشر پيش مىآيد بىنهايت است . اصول اسلام ثابت و لايتغير است و نه تنها از نظر اسلام تغييرپذير نيست ، بلكه اينها حقايقى است كه در همهء زمانها بايد جزء اصول زندگى بشر قرار گيرد ، حكم يك برنامهء واقعى را دارد ؛ اما فروع الى ما لا نهايه . مىگويد به همين دليل اجتهاد ضرورت دارد ؛ يعنى در هر عصر و زمانى بايد افراد متخصص و كارشناس واقعى باشند كه اصول اسلامى را با مسائل متغيرى كه در زمان پيش مىآيد تطبيق كنند ؛ درك نمايند كه اين مسئلهء نو داخل در چه اصلى از اصول است .\r\nاتفاقاً اجتهاد جزء مسائلى است كه مىتوان گفت روح خودش را از دست داده است . مردم خيال مىكنند كه معنى اجتهاد و وظيفهء مجتهد فقط اين است كه همان مسائلى را كه در همهء زمانها يك حكم دارد رسيدگى كند ، مثلًا در تيمم آيا يك ضربه بر خاك زدن كافى است يا حتماً بايد دو ضربه بر خاك زد ؟ يكى بگويد اقوى يك ضربه كافى است و ديگرى بگويد احوط دو ضربه بر خاك بزند ، يا مسائلى از اين قبيل ، در صورتى كه اينها اهميت چندانى ندارد . آنچه اهميت دارد مسائل نو و تازه‌اى است كه پيدا مىشود و بايد ديد كه اين مسائل با كدام يك از اصول اسلامى منطبق است . بوعلى هم لزوم اجتهاد را روى همين اساس توجيه مىكند و مىگويد\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبه همين دليل در تمام اعصار بايد اجتهاد وجود داشته باشد .\r\nاين فكر ضد فكر اهل تسنن است . در آن وقت اهل تسنن حق اجتهاد را منحصر كردند - البته به حسب ظاهر - به افراد معين ، كه در اينجا شيعه با آنها موافق نيست .\r\nشيعه مىگويد اجتهاد بابى است كه در تمام زمانها بايد باز باشد . از نظر آنها ابوحنيفه ، مالك بن انس ، شافعى و احمد بن حنبل چهار مجتهدند ، مجتهد جائزالخطا هم هستند .\r\n\r\nتعبير قرآن\r\nقرآن كريم تعبيرى دارد :  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ .  در تفسير اين آيه بحثهايى است . ترجمه‌اش اين است :\r\nمؤمنين چنين نيستند كه همه‌شان يك جا كوچ كنند . چرا از هر فرقه گروهى كوچ نمىكنند براى اينكه در امر دين تفقّه پيدا كنند ؟ مقصود از اينكه مؤمنين چنين نيستند كه يك جا كوچ كنند چيست ؟ يعنى براى چه كوچ كنند ؟ براى اجتهاد . قرآن اين هدف را به اين تعبير ذكر كرده است :  لِيَتَفَقَّهُوا فِي الدِّينِ  كه از هر فرقه‌اى ، طايفه‌اى در دين تفقّه پيدا كنند . قرآن مسأله‌اى را طرح كرده است به نام تفقّه در دين . اين كلمه معنايى بالاتر از معناى علم دين مىفهماند . يك علم دين داريم ، يك تفقّه در دين .\r\nعلم يك مفهوم وسيعى است ، هر دانستنى را علم مىگويند . ولى تفقّه به‌طور كلى در هر موردى استعمال نمىشود . تفقّه در جايى گفته مىشود كه انسان يك دانش عميقى پيدا كند ، يعنى علم سطحى علم هست ولى تفقّه نيست . راغب اصفهانى مىگويد : « التَّفَقُّهُ هُوَ التَّوَسُّلُ بِعِلْمٍ ظاهِرٍ الى عِلْمٍ باطِنٍ » تفقّه اين است كه انسان از ظاهر باطن را كشف كند ، از پوست مغز را دريابد ؛ از آنچه كه به چشم مىبيند و حس مىكند ، آنچه را كه حس نمىكند درك كند . معناى تفقّه در دين اين است كه انسان دين را سطحى نشناسد ؛ يعنى در دين ، روحى هست و تنى ، در شناختن دين تنها به شناختن تن اكتفا نكند .\r\nما در احاديث گاهى برمىخوريم به اين گونه مضامين : روزى برسد كه لايَبْقى مِنَ الْقُرْآنِ الّا دَرْسُهُ وَ مِنَ الْاسْلامِ الّا رَسْمُهُ « 1 » از قرآن جز ياد گرفتن ظاهرى و از اسلام\r\n\r\n\r\n\r\n\r\n","description":"","footnote":"\r\n( 1 ) بحار ، ج 52 / ص 190 [ قريب به اين عبارت . 
  ]\r\n","page_name":" 159 ","page_number":159},
  {"content":"\r\n\r\nجز نقشى باقى نمىماند . اميرالمؤمنين در يك جا راجع به آيندهء بنى اميه كه بحث مىكند ، مىگويد : مَثَل اسلام در آن زمان مَثَل ظرفى است كه محتوى مايعى بوده است ، بعد آن ظرف را وارونه كرده باشند و آن مايع ريخته باشد ، ظرف خالى باقى مانده است .\r\nقسمتى از دستورهاى دين شكل ظرف را دارد براى دستورهاى ديگرى كه شكل آب را دارد . يعنى اين ظرف لازم است اما اين ظرف براى آن آب لازم است . اگر اين ظرف باشد آن آب هم نمىريزد اما اگر آن آب نباشد و اين ظرف به تنهايى باشد ، انگار نيست . اميرالمؤمنين مىخواهد بفرمايد كه بنى اميه اسلام را توخالى مىكنند ، مغزش را به كلى از ميان مىبرند و فقط پوستى براى مردم باقى مىگذارند . تعبير ديگر اين است كه : وَ لُبِسَ الْاسْلامُ لُبْسَ الْفَرْوِ مَقْلوباً « 1 » در آن زمان اين لباس را كه نامش اسلام است مىپوشند اما مثل اينكه پوستينى را وارونه پوشيده باشند ، هم خاصيت خودش را از دست مىدهد و هم اسباب مسخره مىشود .\r\nخود اينها مىرساند كه لباس اسلام را به دو شكل مىشود به تن كرد : يك شكل اينكه يك امر بىخاصيت بىمغز جلوه كند و شكل ديگر اينكه معنىدار باشد .\r\nيكى از رفقا نقل مىكرد كه من يك وقتى گرفتارى بسيار شديدى داشتم . براى انجام يك كار خيلى كوچك كه اصلًا زحمت هم نداشت ولى براى من ارزش فوق العاده‌اى داشت ، به يكى از رفقا مراجعه كردم . او در جواب گفت كه من الآن بايد به نماز جماعت بروم . اگر در اينجا انسان بگويد اسلام كه اين همه به نماز جماعت توصيه كرده است ارزش قضاى حاجت يك مسلمان را از بين برده است ، اين غلط است . مگر براى خدا فرق مىكند كه ما نماز تنها بخوانيم يا نماز جماعت ؟ اسلام كه گفته است نماز با جماعت خوانده شود براى اين است كه مردم در آن حالى كه حالت روحانيت و معنويت است ، چشمشان به صورت يكديگر بيفتد و به اوضاع يكديگر رسيدگى كنند . اينكه گفته‌اند اگر نماز را به جماعت بخوانيد اين مقدار ثوابش زياد مىشود ، براى اين است كه شما را به يكديگر مهربانتر مىكند ، در قضاى حوايج يكديگر ساعىتر مىكند ؛ يعنى نماز را به جماعت خواندن ، پوسته‌اى است كه مغزى در آن نهفته است . مغز آن ، عواطف اجتماعى و علاقه‌مند بودن به سرنوشت\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 107\r\n","page_name":" 160 ","page_number":160},
  {"content":"\r\n\r\nديگران است .\r\nاينها دلالت مىكند بر اينكه اسلام پوستى دارد و مغزى ، ظاهرى دارد و باطنى .\r\nپس تفقّه لازم دارد . تفقّه اين است كه انسان معنى را به دست بياورد . اگر آن شخص مىگويد : اجتهاد قوّهء محركهء اسلام است و يا گفته مىشود اجتهاد در هر عصر و زمانى لازم است و روح اسلام روح ثابتى است در تمام زمانها ( همين‌طور كه بدن انسان متغير و روح تغييرناپذير است ) اين شبهه ايجاد نمىشود كه مقتضيات زمان ايجاب مىكند حكم اسلام نقض بشود .\r\n\r\nيك مثال\r\nمثالى عرض مىكنم . ما در قرآن دستورى داريم :  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ  « 1 » . دستورى با كمال صراحت بيان شده ، هدف اين دستور هم ذكر گرديده است . اسلام دين « نيرومندى » است . خارجيها هم اين را قبول دارند . ويل دورانت گفته است : هيچ دينى به اندازهء اسلام پيروان خودش را به نيرومندى دعوت نكرده است . اسلام مىگويد قوى و نيرومند باشيد . اسلام از ضعف و ضعيف بدش مىآيد . اسلام به جامعهء اسلامى دستور مىدهد كه در مقابل دشمن ، آنچه كه در استطاعت دارى تهيه بكن . از لحاظ غايت و هدف اين دستور هم مىگويد شما بايد از لحاظ نيروى مادى طورى باشيد كه رعب شما در دل دشمنانتان باشد . همين الآن مىبينيد كشورهاى بزرگ چه رعبى در دل مردم ايجاد كرده‌اند ! قرآن مىگويد مسلمانان بايد آنقدر نيرومند باشند كه هر جمعيت غيرمسلمانى وقتى مسلمانها را مىبيند ، رعب آنها در دلشان ايجاد بشود براى اينكه خيال تجاوز در دماغشان خطور نكند . يك كسى قدرت و نيرو مىخواهد براى تجاوز ، يك كسى هم قدرت و نيرو مىخواهد براى جلوگيرى از تجاوز . قرآن هرگز نيرو را براى تجاوز توصيه نمىكند ، چون مىگويد :  وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا  « 2 » حتى اگر دشمنان خدا به شما بدى كردند ، مبادا از عدالت خارج بشويد . ولى اسلام به ديگرى هم اجازهء تجاوز نمىدهد . اين يك دستور .\r\n\r\n\r\n\r\n\r\n","description":"","footnote":"\r\n( 1 ) انفال / 60\r\n( 2 ) مائده / 8\r\n","page_name":" 161 ","page_number":161},
  {"content":"\r\n\r\nوقتى ما وارد سنت پيغمبر مىشويم ، مىبينيم پيغمبر يك سلسله آداب و سنن را در زمان خودش بيان كرده است كه در فقه به نام « سَبق و رِمايه » آورده شده است .\r\nدر اسلام سبق و رمايه مستحب است . سبق مسابقهء اسبدوانى است و رمايه تيراندازى كردن است . اسلام هر نوع برد و باختى را تحريم كرده است ، مگر برد و باخت‌هايى كه در زمينهء مسابقهء اسبدوانى و يا مسابقهء تيراندازى باشد . اين از مسلّمات فقه ماست كه يك چنين سنن و آدابى در دين هست . حالا اينجا يك وقت هست ما جمود به خرج مىدهيم ، مىگوييم  أَعِدُّوا لَهُمْ مَا اسْتَطَعْتُمْ مِنْ قُوَّةٍ  يك دستور است ، و دستور سبق و رمايه دستور ديگرى است ؛ يعنى اگر پيغمبر توصيه كرده است كه سبق و رمايه را ياد بگيريد و به فرزندان خودتان هم بياموزيد ، اين يك علاقه‌اى است كه پيغمبر به اسب و اسبدوانى و تيراندازى و كمان داشته است ، پس اين دستور در تمام زمانها بايد به همين شكل در ميان ما باقى بماند ! اين‌طور نيست .\r\nسبق و رمايه فرزند  أَعِدُّوا لَهُمْ مَا اسْتَطَعْتُمْ مِنْ قُوَّةٍ  است . اسلام مىگويد شما در تمام زمانها بايد حداكثر نيرومندى را داشته باشيد . اسبدوانى و تيراندازى از نظر اسلام اصالت ندارد ، بلكه شكل اجرايىِ  أَعِدُّوا لَهُمْ مَا اسْتَطَعْتُمْ مِنْ قُوَّةٍ  است . دستور ، آن است ؛ اين ، شكل اجرايى آن است و به عبارت ديگر جامه‌اى است كه بر بدن آن دوخته شده است . يعنى اسلام براى سبق و رمايه اصالت قائل نيست ، براى نيرومند شدن اصالت قائل است . نه اينكه بخواهيم بگوييم اين دستور چون گفتهء پيغمبر است اصالت ندارد ! خير ، تفكيكى ميان دستور خدا و دستور پيغمبر نيست . مسئله اين است كه اسلام در مورد چه دستورى ، اجراى خود آن دستور را خواسته است و چه دستورى را اجرا كنندهء يك دستور ديگر دانسته است . اين همان حساب تفقّه در دين است كه انسان مقصود را دريابد .\r\n\r\nمثال ديگر\r\nدر نهج البلاغه است : شخصى آمد به على عليه السلام اعتراض كرد كه چرا شما محاسنتان را رنگ نمىزنيد ؟ مگر پيغمبر دستور نداد كه غَيِّرُوا الشَّيْبَ موى سفيد را رنگ كنيد ؟\r\nفرمود : چرا . عرض كرد : شما چرا اين كار را نمىكنيد ؟ فرمود : اين دستور ، خودش اصالت ندارد . اين دستور براى منظورى بوده كه در آن زمان بود ولى حالا ديگر نيست . آن منظور اين بود : در آن زمان عدد مسلمين كم بود . در ميان سربازان\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاسلامى كه در جنگها شركت مىكردند ، پير زياد بود و ريش تمامشان سفيد بود .\r\nدشمن كه از دور اينها را مشاهده مىكرد ، مىديد يك مشت ريش سفيد در ميان سپاه اسلام است ، روحيه‌اش قوى مىشد و در جنگ قوّت قلب نقش اول را دارد .\r\nپيغمبر ديد اگر اينها با ريشهاى سفيد در ميادين جنگ بيايند ، اول بار كه چشم دشمن به اينها مىافتد روحيه‌شان قوى مىشود . لذا فرمود : ريشها را رنگ ببنديد كه دشمن به پيرى شما پى نبرد . اين حاجتى بود مال آن روز . امروز ديگر اين حاجت وجود ندارد و در اين جهت هركسى آزاد است .\r\nحالا اينجا يك روح است كه اين روح بايد در تمام زمانها ثابت باشد و آن اين است كه نبايد كارى كرد كه روحيهء دشمن قوى بشود ، چه در جنگ و چه در غير جنگ . لهذا ما مسلمانها بايد نقايص خودمان را مرتفع كنيم . نبايد طورى رفتار كرد كه غير مسلمان ، مسلمانها را ضعيف و ناتوان تلقى كند . اين اصل ثابت ، در يك زمان وقتى بخواهد اجرا بشود شكل اجرايىاش اين است كه پيرمردها ريشها را رنگ بزنند ، اما اين شكل در تمام زمانها ثابت نمىماند . اين معناى تفقّه در دين و معناى بصيرت در دين است .\r\nاز خصوصيات اسلام است كه امورى را كه به حسب احتياج زمان تغيير مىكند يعنى حاجتهاى متغير را متصل كرده به حاجتهاى ثابت ؛ يعنى هر حاجت متغيرى را بسته است به يك حاجت ثابت . فقط مجتهد و متفقّه مىخواهد كه اين ارتباط را كشف كند و آنگاه دستور اسلام را بيان نمايد . اين همان قوّهء محركهء اسلام است .\r\n\r\nسخن مرحوم فيض كاشانى\r\nيكى از جمودهايى كه اخباريين به خرج مىدهند ، تحت الحنك انداختن است .\r\nاتفاقاً ما دستور هم داريم . مرحوم فيض كاشانى با اينكه مرد اخبارى مسلكى است ولى در عين حال نيمه فيلسوف است . همين امر به فكرش يك روشنايى مخصوص بخشيده است . نقطهء مقابل تحت الحنك ، اقتعاط است . مرحوم فيض در اينجا روحى و تنى به دست آورده است ، پوسته‌اى و هسته‌اى به دست آورده است . مىگويد : در آن زمان مخالفين يعنى مشركين شعارى داشتند و آن اين بود كه تحت الحنك‌ها را از بالا مىبستند و اگر كسى تحت الحنك را از بالا مىبست ، شعار آنها را پذيرفته بود و\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبه قول امروزيها آرم آنها را گرفته بود . اينكه دستور دادند كه شما تحت الحنك بيندازيد ، خود تحت الحنك موضوعيت ندارد ، مخالفت با شعار مشركين موضوعيت دارد ؛ يعنى مسلمان نبايد شعارى را كه مال ديگران است انتخاب كند . اين ، تا وقتى بود كه چنين مشركينى وجود داشتند و چنين شعارى داشتند . ولى امروز كه اصلًا چنين مشركينى وجود ندارند و چنين شعارى هم در بين نيست ، ديگر تحت الحنك انداختن - كه فلسفه‌اش دهن كجى به آنهاست - لزومى ندارد و ديگر موضوعيت ندارد .\r\nحال ، مرحوم فيض كه اين حرف را زده است آيا حكم اسلام را نسخ كرده است ؟\r\nنه ، مقصود اين دستور را خوب درك كرده است ؛ يعنى همان اجتهادى را كه به گفتهء اقبال پاكستانى قوّهء محركهء اسلام است خوب درك كرده ، اجتهادى را كه بوعلى گفته است وجود مجتهد در تمام زمانها لازم است خوب به دست آورده ، هسته را از پوسته تشخيص داده است .\r\nمثال ديگر : اگر بپرسند كلاه شاپو حرام است يا نه ، كت و شلوار حرام است يا نه ، مىگوييم اينها يك زمانى حرام بوده‌اند ولى فعلًا حرام نيستند . براى اينكه زمانى بود كه كلاه شاپو مخصوص اجانب بود ، واقعاً كلاه فرنگى بود . در هرجا اگر كسى اين كلاه را به سر مىگذاشت ، معنايش اين بود كه او مسيحى است . كلاه شاپو به سر گذاشتن اين مفهوم را داشت . تا وقتى كه اين كلاه شعار آنها بود ، هر مسلمانى كه آن را مىپوشيد عمل حرامى انجام داده بود . ولى بعد اين كلاه در تمام دنيا معمول شد ، مردم از هر مذهب و هر ملتى آن را پذيرفتند و آن شعار مخصوص را از دست داد و چون از شعار بودن خارج شد ، امروز ديگر آن لباسِ معنىدار سابق نيست . لذا امروز پوشيدن آن حرام نيست . پيغمبر جديدى هم لازم نيست بيايد ، حكم اسلام هم دوتا نشده است .\r\nبه نظر من يكى از معجزات اسلام خاصيت اجتهاد است . معناى اجتهاد اين نيست كه يك نفر بنشيند و يك حرفى را همين‌طور بزند . اسلام به جهاتى - كه اتفاقاً بعضى از آنها را ذكر كردم - خصوصياتى در ساختمان خود دارد كه بدون اينكه با روح دستوراتش مخالفتى شده باشد ، خودش حركت و گردش مىكند نه اينكه ما بايد آن را به حركت درآوريم ؛ خودش يك قوانين متحرك و ناثابتى دارد ، در عين اينكه قوانين ثابت و لايتغيرى دارد . ولى چون آن قوانين متغير را وابسته كرده است\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه اين قوانين ثابت ، هيچ وقت هم اختيار از دست خودش خارج نمىشود .\r\nبزرگترين نعمتها تفقّه در دين است كه انسان بصيرت پيدا كند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nقاعدهء ملازمه\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ .  .\r\nدر شب گذشته عرض شد يكى از دستورهايى كه در دين مقدس اسلام هست ، دستور تفقّه است . تفقّه همان معرفت به معارف و احكام و دستورهاى دين است ، نه معرفت سطحى بلكه معرفت عمقى . دستور تفقّه مىرساند كه در دين مقدس اسلام خاصيتى وجود دارد كه آن خاصيت با تفقّه روشن مىشود ؛ يعنى در دستورات اين دين ، ظاهرهايى هست و باطنهايى . البته اشتباه نشود ، اينكه كلمهء ظاهر و باطن مىگوييم در حدود همان مسائلى است كه ديشب عرض كردم و امشب هم نمونه‌هايى عرض مىكنم . اين دين ، تفقّه پذير و به تعبير ديگر اجتهادپذير است .\r\nاجتهادپذيرى يا تفقّه پذيرى اين دين فرع بر اين است كه يك عمقى در دستورات آن و يك جريانهاى مخفى در آن وجود داشته باشد كه با نيروى تفقّه و اجتهاد مىتوان آنها را درك كرد .\r\nيكى از مسائلى كه از صدر اول اسلام در ميان مسلمين مطرح بوده اين است كه در اين دين دستورى كه تعبد محض باشد ، يعنى خالى از هر مصلحت و حكمتى و صرفاً يك دستور اختراعى محض باشد ، وجود ندارد . بايد كلمهء « تعبد » را معنى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبكنم .\r\n\r\nمعنى تعبّد\r\nتعبد به اين معنى است كه ما نبايد اين‌طور باشيم كه تا حكمت دستورى را كشف نكرده‌ايم ، به آن عمل نكنيم . ما بايد متعبد باشيم ، به اين معنى كه بايد به هر دستورى كه ثابت شد از ناحيهء دين است عمل كنيم ، خواه اينكه حكمتش را فهميده باشيم يا نفهميده باشيم . ولى از ناحيهء خود دين تعبد محض وجود ندارد ، به اين معنى كه هيچ دستورى كه خالى از حكمت و مصلحت باشد وجود ندارد . هر دستورى به واسطهء يك حكمتى است . لهذا علما دو قاعده كه عكس يكديگرند ، بيان كرده و اسم آنها را قاعدهء ملازمه گذاشته‌اند . مىگويند بين حكم عقل و حكم شرع هميشه تلازم است ؛ يعنى هرچه را كه عقل حكم به لزوم آن بكند دين هم حكم به لزوم آن مىكند و هرچه را كه دين حكم به لزوم آن بكند عقل هم حكم مىكند ، به اين معنى كه اگر عقل يك مصلحتى را كشف كرد ( كشف يقينى و قطعى نه كشف احتمالى و گمانى ) در اينجا بايد حكم بكنيم كه حتماً اسلام دستورش همين است ولو آن دستور به ما نرسيده باشد . فقها ، دارند مواردى كه فتوا مىدهند و حال آنكه دليل نقلى از ناحيهء شارع نرسيده است . فقط از باب اينكه عقل اين‌جور حكم مىكند فتوا مىدهند .\r\nمثلًا مسأله‌اى هست در فقه به نام « ولايت حاكم » ، يعنى حاكم شرعى در بسيارى از موارد حق ولايت دارد . اگر شخصى بميرد و وصيّى معين نكرده باشد و يك قيّم شرعى هم وجود نداشته باشد ، تكليف بچه‌هاى او چيست ؟ مىگويند تكليف اينها را بايد حاكم شرعى معين كند - در صورتى كه نه آيه‌اى هست و نه خبر صددرصد صحيح - چون اسلام دينى است كه مصالح مردم را بلاتكليف نمىگذارد .\r\nهرچه كه شارع حكم كرده است عقل هم حكم كرده است . معناى اين جمله اين نيست كه هرجا كه شارع حكمى وضع كرده ، عقل هم الآن حكمى دارد ؛ مثلًا اگر شارع گفته است گوشت خوك حرام است عقل هم مىفهمد كه چرا حرام است . نه ، مقصود اين است كه در هر حكم شارع رمزى وجود دارد كه اگر آن رمز را براى عقل بگويند ، عقل هم تصديق مىكند . اين را مىگويند قاعدهء ملازمه .\r\nروى اين حساب علماى اسلام مىگويند هر دستورى از دستورات اسلام ( چه\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nواجب ، چه مستحب ، چه حرام و چه مكروه ) حتماً به خاطر يك مصلحت يا دفع يك مفسده است و به همين جهت خاصيت حكيمانه‌اى دارد ، اسلام گزاف حرف نمىزند .\r\nاين پيوندى كه ميان عقل و دين اسلام هست ، در مورد هيچ دينى وجود ندارد .\r\nشما از علماى هر دين ديگرى بپرسيد چه رابطه‌اى ميان دين و عقل هست ، مىگويند هيچ ، اصلًا عقل را با دين چه كار ؟ ! مسيحيت از تثليث شروع مىشود و در اين مورد حرفى مىزنند كه اگر بگوييم با عقل جور در نمىآيد ، مىگويند در نيايد .\r\nآنها وقتى مىگويند ايمان و تعبد ، مقصودشان پشت پا به عقل زدن و تسليم كوركورانه در مقابل دين است . در اسلام تسليم كوركورانه و تسليمى كه ضد عقل باشد نيست . البته تسليمى كه ما فوق عقل باشد هست به همين معنا كه عرض كردم ، كه آن خودش مطابق حكم عقل است . عقل هم مىگويد جايى كه اطلاعى ندارى حرف بزرگتر را بپذير .\r\n\r\nقانون اهم و مهم\r\nهمين مطلب به اسلام يك خاصيت جاويدان داده است كه دستورها انعطافى پيدا مىكنند ، به اصطلاح فقها حساب اهمّ و مهم در كار مىآيد ؛ يعنى اگر در مقابل دو دستور از دستورهاى دين قرار مىگيرى و در آنِ واحد قادر نيستى هر دو را اطاعت كنى ، بايد فكر كنى كه از ميان آن دو دستور كداميك مهمتر است ، آن را كه اهميت كمترى دارد فداى آن كه اهميت بيشترى دارد بكنى .\r\nمثال معروفى است كه هميشه براى طلبه‌ها اين مثال را ذكر مىكنند ، مىگويند زمينى است كه صاحبش راضى نيست كه شما در آن قدم بگذاريد . شما مىبينيد در داخل اين زمين حوضى است و بچه‌اى در آن حوض افتاده است و غير از شما شخص ديگرى نيست كه او را نجات بدهد . در اينجا شما يكى از اين دو كار را مىتوانيد انجام دهيد : يا على رغم راضى نبودن صاحب اين زمين داخل آن بشويد براى اينكه جان بچه را نجات بدهيد ، يا اينكه همان جا بايستيد تا بچه تلف بشود .\r\nدر اينجا مىگويند شما بايد ببينيد احترام مال بيشتر است يا احترام جان ؟ البته احترام جان بيشتر است . پس شما بايد آن كوچكتر را فداى بزرگتر كنيد .\r\nمثال ديگر : اگر شما ببينيد براى يك زن نامحرم حادثه‌اى پيش آمده مثلًا\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nتصادف كرده و افتاده است و بايد همين الآن او را به بيمارستان رساند ، چنانچه بخواهى بايستى تا محرم او پيدا بشود ممكن است از بين برود . از طرف ديگر لمس كردن بدن نامحرم حرام است . شما چكار بايد بكنى ؟ يا بايد همان جا بايستى تا محرمى پيدا بشود و او را به بيمارستان برساند يا اينكه فوراً او را بلند كرده سوار تاكسى نموده به بيمارستان برسانى و به دست جراح بسپارى ، و تازه جراح هم كه بايستى بدن او را لخت كرده و مثلًا شكمش را پاره كند نامحرم است . گاهى شما ديده‌ايد و اتفاق افتاده است كه زنى در حال وضع حمل مىباشد ، حال بسيار سختى پيدا مىكند . هرچه نزد اين قابله و آن قابله مىرود ، اثرى نمىبخشد . تمام قابله‌ها اظهار عجز كرده و مىگويند بايستى طبيب مرد بيايد او را را عمل جراحى كند . آيا شما اين كار را مىكنيد يا نه ؟ البته مىكنيد . نمىشود انسان پافشارى كند بگويد من نمىگذارم دست نامحرم به ناموس من بخورد ، بميرد بهتر از اين است كه به دست او بيفتد ! و ممكن است خود زن اين حرف را بزند . آيا اين‌طور درست است ؟ خير ، بايد تسليم شد و بدن اين زن را تا آنجا كه ضرورت دارد به دست آن نامحرم سپرد . اينجا بايد ديد آيا اسلام جان يك انسان را محترم‌تر مىشمارد يا لمس نكردن مرد ، بدن يك نامحرم را ؟ البته آن مهمتر است .\r\nالبته اين نكته را عرض بكنم كه در اين زمينه‌ها يك گشاده دستىها هم هست كه اسلام آنها را نمىپذيرد . نظير اينكه هنوز هيچ چيزى نيست ، از اولى كه اين زن مىخواهد بزايد مىگويد من قابلهء زن نمىخواهم ، براى من قابلهء مرد بياوريد . من اين را در جاى ديگر عرض كردم كه زنهايى كه در تمام امور ادعاى تساوى با مردها مىكنند ، چرا در اين مسئله تسليم نيستند ؟ قابلگى كار زن است ، كار مرد نيست .\r\nممكن است بگويند علت اينكه زنها در امور ديگر عقب‌تر هستند اين است كه كارها را در طول تاريخ به عهدهء زن نگذاشته‌اند . مثلًا مىگويند اگر كار سياست را به دست زن مىسپردند ، آنوقت معلوم مىشد كه چقدر زنها پيشرفت داشتند . اگر بگويى براى كارِ خانه يا پرستارى ، زن مناسبتر است مىگويند نه ، هيچ فرقى نمىكند . مىگوييم يكى از كارهاى دنيا قابلگى است . از همان اول ، اين كار را زن متصدى بوده است .\r\nاولًا خود عمل مربوط به زن است ، مرد كه نمىزايد . ثانياً اين كار را در طول تاريخ ، زن انجام مىداده است . پس چرا اين زنها تا نزديك وضع حملشان مىشود فوراً به سراغ مردها مىروند ؟ همين يك مطلب مىرساند كه مردها لياقت بيشترى از زنها\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nدارند . همين موضوع ، الْيَق بودن مرد را مىرساند ، كه تازه من قبول ندارم مردها در اين كار از زنها اليق باشند ولى مىخواهم ثابت كنم كه تمام اينها روى هوا و هوس است .\r\nغرض از مثالى كه عرض كردم اين نيست كه حالا ديگر فرق نمىكند ، پس هر زنى كه مىخواهد بزايد فوراً به سراغ مرد برود ! نه ، اصلًا قابله بايد زن باشد . ولى اگر فرض كنيم واقعاً كارد به استخوان برسد ، به مرحله‌اى برسد كه خطر از دست رفتن جان در ميان باشد ، البته بايد برود .\r\n\r\nمسئلهء تشريح\r\nيكى از مسائلى كه مخصوصاً دانشجويان سؤال مىكنند و براى بعضىها بهانه‌اى شده است كه به دين اسلام حمله كنند و بگويند دين اسلام منطبق با زمان نيست و اگر كسى بخواهد پابند به دين خودش باشد بايد از قافلهء تمدن عقب بماند ، مسئلهء تشريح است . مىگويند يكى از علوم دنيا علم طب است كه از قديم الايام يكى از پايه‌هاى آن ، علم تشريح بوده است . يك دانشجو جزء برنامهء درسش بايد تشريح اموات باشد و در تمام دنيا تشريح ميّت هست . روى غرض نيست ، روى ضرورت علم است . از قديم الايام تشريح مىكردند ، منتها گاهى بدن انسان را تشريح مىكردند ، گاهى بدن حيوان را ، و البته تشريح بدن حيوان مفيد است ، كمك مىدهد اما تمام ساختمانهاى بدن حيوان و تمام فعاليتهاى اعضاى بدن حيوان مساوى با بدن انسان نيست . مسلّم كارى كه از تشريح بدن انسان ساخته است از تشريح بدن حيوان ساخته نيست . از طرفى ما مىدانيم در دين اسلام جنازهء مؤمن محترم است .\r\nاگر كسى بميرد ، مردم ديگر حق ندارند به جنازهء او توهين كنند . يك تشريفاتى دارد كه اينها واجب است و از واجبات كفايى است كه هرچه زودتر و سريعتر بايد ميّت را تجهيز كنند ، يعنى بايد مقدمات غسل و كفن و دفن او را آماده كنند ؛ اول غسل بدهند ، بعد كفن كنند ، بعد هم دفن كنند ؛ نبايد معطل كرد . حالا با تشريح اموات چه بايد كرد ؟ .\r\nاين مسئله مسئلهء مهمى نيست ، عين همان مطلبى است كه در مسائل پيش\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nعرض كردم . اسلام اولًا مىگويد بدن مؤمن احترام دارد « 1 » . شما مىگوييد تشريح چيزى است كه پيشرفت علم طب متوقف به آن است ، شناختن بسيارى از امراض و معالجه‌ها فرع بر اين است كه يك بدن تشريح بشود . مىگوييم خود اين موضوع ( طب ) هم از نظر اسلام جزء واجبات كفايى است . همان‌طور كه تدفين يك ميّت از واجبات كفايى است ، فرا گرفتن علم طب هم از واجبات كفايى است . بايد در ميان مردم افرادى باشند كه متخصص علم طب باشند و هر عملى كه كشف يك بيمارى و يا يك دارو متوقف بر آن است ، به حكم مقدمهء عمل واجب ، واجب مىشود .\r\nبنابراين از نظر اسلام ، ما در اينجا دو واجب داريم . دانشجو بايد بداند اگر مسلمان است ، دارد يك واجب كفايى را انجام مىدهد . يك وقت ممكن است با تشريح كردن بدن غير مؤمن ، منظور علم طب را عملى كرد . اينقدر اجنبى هست كه آنها قانع مىشوند كه جنازه‌شان را در اختيار طب قرار بدهند . در اين صورت برويد از بدن غير مسلمانها - كه دربارهء آنها اين اشكال وجود ندارد - بياوريد تشريح كنيد و حاجت علم طب را برآوريد . اگر بگويند خير ، آنها بدنهايشان را در اختيار ما نمىگذارند يا واقعاً در دسترس ندارند ، مىگوييم از نظر اسلام آيا پيشرفت علم طب مهمتر است يا احترام بدن مؤمن ؟ مىگوييم البته پيشرفت علم طب مهمتر است .\r\nآنوقت بايد اين كوچكتر را فداى بزرگتر كرد . البته در اينجا يك ريزه كارىهايى هست كه يك نفر مجتهد مىتواند آنها را بررسى كند .\r\nاز يكى از علماى معاصر اين سؤال را كرده بودند . اين‌طور جواب داده بود : اگر ما فرض كنيم بدن غيرمسلمان به قدر كافى در دسترس نيست و هرچه هست بدن مسلمان است ، در اينجا باز ميان بدنهاى مسلمان فرق مىكند . يك وقت هست يك مسلمانى شخصيتش جزء شعارهاى دينى است ، بدن او احترام بيشترى دارد ، همان طورى كه زنده‌هاى مسلمانان همه يك احترام ندارند . آيا احترام آيت اللَّه بروجردى مساوى بود با احترام يك مسلمان عادى ؟ نه ، بى احترامى به آن مرد بى احترامى به عموم مسلمين است چون او رئيس مسلمين است ، سمبل مسلمين است . مسلماً بدن او هم احترام بيشترى دارد . اگر فرض كنيم هزارها بدن مسلمان\r\n\r\n\r\n\r\n\r\n","description":"","footnote":"\r\n( 1 ) البته هر بدنى را بايد دفن كرد ولو بدن كافر باشد . اگرچه بدن كافر غسل و اين تجهيزات را ندارد ولى بايد آن را دفن كرد ، نبايد لاشه‌اش را رها كرد .\r\n","page_name":" 171 ","page_number":171},
  {"content":"\r\n\r\nعادى هست ، بدن شخصى مانند ايشان هم هست ، البته بايد سراغ بدنهاى ديگر رفت . باز در ميان افراد عادى فرق است ميان آن بدنى كه اولياى آن بدن حىّاند و حاضر ، و بدنى كه اولياى آن مجهولند .\r\nاين ، معناى آن است كه اسلام دين حساب است ، حساب اهمّ و مهم را مىكند ، مىگويد در موقع لزوم آن چيزى را كه اهميت كمترى دارد فداى چيزى كه اهميت بيشترى دارد بكن . اين خودش يكى از امورى است كه به اسلام انعطاف بخشيده است . اين انعطاف را ما نداده‌ايم ، خودش اين‌جور ساخته شده و به دست ما داده شده است . اگر ما مىخواستيم به زور يك نرمش به آن بدهيم حق نداشتيم ، ولى اين يك نوع نرمشى است كه خود اسلام به خودش داده است ، حسابى است كه خودش به دست ما داده است .\r\n\r\nشكلهاى مختلف دستورهاى دين\r\nما وقتى كه به متن دين اسلام نگاه مىكنيم مىبينيم به دستورهايى كه صريحاً از خود دين رسيده است ، در شرايط مختلف شكلهاى مختلف داده است ، آن هم با چه سهولتى ! مثلًا به ما مىگويد نماز بخوانيد ، روزه بگيريد . براى نماز وضو بگيريد ، غسل بكنيد . تمام ، دستورهاى مؤكّد و واجب . اما مىگويد اگر مريضى و نمىتوانى ايستاده نماز بخوانى ، نشسته نماز بخوان . اگر بگويى اينقدر مريضم كه نمىتوانم نشسته بخوانم مىگويد همان‌طور خوابيده بخوان ، اصلًا نماز تو در اينجا همين است كه فقط ذكرها را بگويى . اگر طبيب گفته باشد حرف هم نبايد بزنى ، مىگويد بايد با ايماء و اشاره بخوانى . اينجا ديگر جاى لجاجت و يكدنگى نيست .\r\nچند سال پيش مرد عالمى بود كه البته در عتبات سكونت داشت و چون مريض شده بود به تهران آمده بود . چشم او را عمل جراحى كرده بودند و عمل هم با موفقيت انجام يافته بود . اطبا او را از شستشو منع كرده بودند . ولى او آدمى بود كه حالت يكدندگى داشت ، مىگفت : اطبا نمىفهمند ، فقط جراحى را كه آن هم از نوع خياطت و دوزندگى است مىفهمند ، ديگر هيچ چيز نمىفهمند . پس از چندى بدون اجازهء طبيب به قم رفت و در آنجا به يكى از حمامها رفت و داخل خزينهء كثيف آن شد و به همين جهت چشم او چرك كرد و بالاخره به كلى كور شد . آيا اين آدم مطابق دستور اسلام عمل كرد يا بر خلاف دستور اسلام ؟ البته بر خلاف دستور اسلام . اسلام\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمىگويد وقتى وضو برايت خطر دارد بايد تيمم كنى ، اگر وضو بگيرى اصلًا نمازت باطل است . اگر اطبا گفته باشند كه روزه برايت ضرر دارد يا خوف ضرر داشته باشى ، نمىتوانى بگويى مگر چطور مىشود كه من در اين ايام احياء روزه بگيرم ، چون اگر روزه بگيرى اصلًا روزه‌ات باطل است ، بعد هم بايد قضاى آن را بگيرى .\r\nبنابراين ، خود دستورهاى دين آنچنان شكلهاى مختلف دارد كه انسان حيرت مىكند . اين براى آن است كه مصلحتها فرق مىكند و همان حساب اهمّ و مهم است .\r\nمىگويد در سفر كه مىروى نمازت را شكسته بخوان ، روزه هم نگير . قرآن مىفرمايد :  وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ  هركه مريض يا در سفر است نبايد روزه بگيرد ، بگذارد براى روزهاى بعد . چرا ؟ خود آيه دليلش را مىگويد :  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  « 1 » خدا در تكاليفى كه براى شما معين مىكند ، آسانى و سهولت را مىخواهد نه سختى . اين شريعت ، شريعت سهله و سمحه است .\r\nولى اغلب مردم قبول نمىكنند . در صدر اسلام كه تازه تكليف روزه آمده بود ، در ماه رمضان جنگ بدر پيش آمد . پيغمبر اكرم فرمود : چون در حال سفر هستيد نبايد روزه بگيريد . مردم مىگفتند : چطور مىشود ما در ماه رمضان روزه نگيريم ؟ ! واقعاً ناراحت بودند كه روزهء خودشان را افطار كنند .\r\nمرحوم آقا شيخ عبد الكريم در اين اواخر پير شده و مريض احوال بودند ، ولى در ماه رمضان گاهى روزه مىگرفتند . به ايشان گفتند فتواى خود شما بر خلاف اين است ، در فقه مىگوييد اگر كسى خوف ضرر داشته باشد نبايد روزه بگيرد . اصلًا خود شيخ و شيخه ( مرد پير و زن پير ) موضوعيت دارد ، خودشان از مستثنىها هستند كه لازم نيست احتمال ضرر بدهند . اينها اگر مشقت هم برايشان باشد نبايد روزه بگيرند . مىگفتند : فتواى خودم اين است ولى آن رگ عوامىام نمىگذارد كه من روزه‌ام را بخورم . البته همين جور است ، ولى دستور اسلام غير از اين است .\r\nاينها براى اين است كه ما درك بكنيم كه دين اسلام چگونه خودش خودش را با احوال و اوضاع مختلف تطبيق مىدهد ، نه اينكه ما آن را تطبيق بدهيم . البته يك كارهايى است كه ما از پيش خود مىخواهيم بكنيم - همان‌طور كه عرض شد - مثل اينكه حَىَّ عَلى خَيْرِ الْعَمَل را از اذان برداريم و چيز ديگرى جايش بگذاريم يا نماز را\r\n\r\n\r\n\r\n\r\n","description":"","footnote":"\r\n( 1 ) بقره / 185\r\n","page_name":" 173 ","page_number":173},
  {"content":"\r\n\r\nبه تركى بخوانيم . اينها جهالت است . يك حسابهايى است كه خود اسلام آنها را در متن خودش گنجانده است . ما بايد متفقّه باشيم ، بصير باشيم ، از همان حسابها استفاده كنيم و بهره‌مند شويم .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nعلى عليه السلام شخصيت هميشه تابان\r\n   وَ الشَّمْسِ وَ ضُحاها . وَ الْقَمَرِ إِذا تَلاها    « 1 » .\r\nبحثى كه در اين چند شب داشتيم در اطراف قوانين ثابت و قوانين متغير بود . عرض شد به‌طور كلى قوانين اصلى و قوانين فطرى كه اصول هستند ، ثابت و لايتغيرند ولى يك سلسله قوانين هستند كه مربوط به اوضاع و احوال و شرايط و محيط و زمان و مكان‌اند كه فرع و شاخه مىباشند . اين فرعها و شاخه‌ها متغيرند . در مقام مثال ، كل قوانين مانند يك درخت است . درخت ريشه دارد ، تنه دارد ، شاخه دارد ، شاخه‌هاى كوچك دارد ، برگ دارد . ريشه و تنهء درخت كه اساس درخت را تشكيل مىدهد ، سالهاى سال دوام دارد اما برگ هرسالى اختصاص به همان سال دارد و براى سال ديگر باقى نمىماند . اين ، تنه و ريشه است كه هر سال اين برگها را نتيجه مىدهد .\r\nاين بحث راجع به قوانين بود و قاعده اقتضا مىكند كه امشب هم همان مطالب را دنبال كنم ولى دريغ است كه مثل امشبى ، يعنى شب نوزدهم ماه مبارك رمضان و شب احياء و هم شب ضربت خوردن مولا على عليه السلام بيايد و بحثى كه انسان مىكند هيچ گونه ارتباطى با مولاى متقيان نداشته باشد .\r\n\r\n\r\n\r\n\r\n","description":"","footnote":"\r\n( 1 ) شمس / 1 و 2\r\n","page_name":" 175 ","page_number":175},
  {"content":"\r\n\r\n\r\nچهره‌هاى منسوخ نشدنى\r\nبحثى كه امشب مىكنيم تا اندازه‌اى مربوط به مطالب گذشته است و هم مربوط به امشب و صاحب امشب است . همان‌طور كه قوانين دنيا ، قوانين زندگى بشر بر دو قسم است : ثابت و متغير ، شخصيتهاى انسانى هم همين طورند ؛ يعنى بعضى از افراد ، بعضى از شخصيتها شخصيت همهء زمانها هستند ، مرد همهء زمانها هستند ، چهره‌هايى هستند كه در تمام زمانها درخشانند ، هيچ زمانى نمىتواند آنها را كهنه و منسوخ كند .\r\nولى بعضى از چهره‌ها مربوط به يك زمان و دورهء خاصى است . تا آن دوره هست ، چهره هم درخشندگى دارد ، افراد را به دنبال خود مىكشاند ، در دورهء خودش از آن كار ساخته است ، ولى وقتى كه اوضاع عوض شد به كلى آن شخصيت از آنچه كه هست سقوط مىكند ، مردم نسبت به او يك برودت و سردى نشان مىدهند . در اينجا نمىخواهم مثالى ذكر بكنم ولى خودتان مىتوانيد اين را تشخيص بدهيد . شما يك وقت مىبينيد شخصيتى طلوع مىكند ، در يك رشته‌اى بروز مىكند به حدى كه تمام مردم از او حرف مىزنند ، از او تعريف مىكنند ، يك مرتبه نام او همه جا را پر مىكند . ولى همين شخصيت ممكن است دوره‌اش مثلًا ده سال ، بيست سال ، پنجاه سال باشد ، بالاخره غروب كردنى است ، كهنه و مندرس مىشود . در شخصيتهاى سياسى ، اين جريان هست . مىبينيد هركس چهار صباحى مرد ميدان است . در شخصيتهاى علمى هم همين‌طور است . تاريخ سراغ مىدهد برخى شخصيتهاى علمى را كه مردم آنها را پرستش مىكردند ، دانشمندان آنها را تقديس مىكردند ؛ يك مرتبه سقوط مىكرد و شكست مىخورد .\r\nدر اين جهت شايد كسى مانند ارسطو نباشد . اين فيلسوف معروف يونانى در تمام علوم متبحر بوده است ؛ حيوان شناس ، رياضيدان ، منجم و طبيب بوده است . اين مرد در زمان خودش طلوع كرد به طورى كه او را معلم بشر ناميدند ، يعنى كسى كه در تمام علوم استاد است . كم كم آنچنان شخصيتى پيدا كرد كه هيچ فيلسوف و عالمى جرأت نمىكرد بگويد ارسطو اين‌جور گفته است و من اين‌جور مىگويم .\r\nمىگفتند تو بر خلاف ارسطو حرف مىزنى ؟ ! مردى مانند ابن سينا در مقدمهء حكمة المشرقيه مىگويد : ما احياناً اگر در يك جا عقايدى داشتيم كه مخصوص به خودمان بود جرأت نمىكرديم اظهار كنيم كه آنها عقايد خود ماست ، آنها را در لابلاى عقايد ارسطو ذكر مىكرديم تا مردم قبول كنند ، و اگر در لابلاى عقايد ارسطو\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nذكر نمىكرديم اصلًا كسى قبول نمىكرد كه حرفى بر خلاف حرف ارسطو وجود داشته باشد .\r\nابن رشد كه اهل اندلس است ، جزء متعصبين نسبت به ارسطوست . او با ابن سينا دشمنى داشت براى اينكه ابن سينا در بسيارى از موارد از عقايد ارسطو پيروى نكرده و از خودش عقايد مستقل ابراز داشته است . اروپاييها مىگويند : « طبيعت را ارسطو شناساند و ارسطو را ابن رشد » چون ارسطو را ابن رشد به اروپاييها معرفى كرد ، زيرا آثار ارسطو را ابن رشد شرح كرد كه در قرن يازدهم و دوازدهم در اختيار اروپاييها قرار گرفت و يكى از مبادى تحول علوم جديد همين ترجمه‌هايى است كه از ناحيهء ابن رشد و ديگران شده است . ولى آيا ارسطو ، اين چهرهء اينچنين ، پايدار ماند ؟ خير ، آخرش زيرآب او را زدند . در خود مشرق زمين افرادى پيدا شدند كه با آن همه احترامى كه براى ارسطو قائل بودند بسيارى از عقايد او را خراب كرده ، افكار ديگرى بجاى آن گذاشتند ؛ در مغرب زمين بيشتر . آنچنان ارسطو شكسته شد كه يك عده اصلًا راه اغراق و مبالغه را پيموده ، ارسطو را مسئول انحراف فكرى بشر دانستند و گفتند انحطاط علمى بشر از ارسطوست و ارسطو سير علمى بشر را دوهزار سال متوقف كرد . يعنى ارسطو منسوخ شد ، واقعاً الآن ارسطو يك شخصيت منسوخ شده است .\r\nشما هيچ عالمى از علماى معروف ، چه علماى اسلامى و چه غيراسلامى را پيدا نمىكنيد كه لااقل صدى هشتاد از آراء و عقايدش منسوخ نشده باشد . خود ابن سينا را مىبينيد كه نيمى از عقايد او كهنه شده است . دكارت منسوخ شده است ، حالا به افكار او مىخندند . وقتى كه انسان عُدّه شيخ طوسى را مىبيند و با رسائل شيخ انصارى مقايسه مىكند ، مىبيند عُدّه را فقط بايد در كتابخانه‌ها به عنوان آثار قديم نگهدارى كرد ، ديگر ارزش اينكه انسان آن را يك كتاب درسى قرار بدهد ندارد ، منسوخ است . شيخ صدوق همين‌طور ، محقق حلّى همين‌طور . شما نمىتوانيد يك نفر را پيدا كنيد كه كتاب او صددرصد زنده مانده باشد . مىبينيد علماى بعد حرفهايى زده‌اند كه حرفهاى قبلى ، خود به خود منسوخ شده است . نمىخواستند منسوخ كنند ولى شده است .\r\nاما در ميان افراد بشر چهره‌هايى هست منسوخ نشدنى ، كهنه نشدنى ، چهره‌هايى كه در تمام زمانها افراد را جذب مىكنند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nآيه‌اى كه در آغاز سخن خواندم اين بود :    وَ الشَّمْسِ وَ ضُحاها . وَ الْقَمَرِ إِذا تَلاها    قسم به خورشيد و آن روشنايى خورشيد ، قسم به ماه در آن موقعى كه بعد از خورشيد طلوع مىكند . ظاهر مفهوم آيه همين خورشيد است و همين ماه ، ولى در روايات تعبير لطيفى شده است : خورشيد ، پيغمبر است و ماه اميرالمؤمنين كه پيرو و دنباله رو و مقتبس از روشنايى اوست .\r\nپيغمبر اكرم در باب قرآن فرمود : الْقرْآنُ يَجْرى كَما يَجْرِى الشَّمْسُ وَ الْقَمَرُ قرآن جريان دارد همان‌طور كه خورشيد و ماه جريان دارند . يعنى همان گونه كه ماه و خورشيد در يك جا ثابت نيستند كه فقط بر يك سرزمين معين بتابند و از آن سرزمين تجاوز نكنند ، قرآن كتابى نيست كه مال مردم معينى باشد ، از مختصات يك ملت نيست بلكه دائماً در حال طلوع كردن است . اگر مردمى از قرآن رو برگرداندند ، خيال نكنيد قرآن از بين رفت ؛ اقوام ديگرى در دنيا خواهند بود كه خيلى بهتر و بيشتر از آنها قرآن را استقبال مىكنند .\r\nيكى از اعجازهاى قرآن كه واقعاً براى كسى كه اهل مطالعه باشد اعجاز است ، نسبتى است كه قرآن با تفسيرهاى قرآن دارد . قرآن چهارده قرن است كه نازل شده .\r\nاز همان قرن اول ، مفسرين آن را تفسير كردند . بسيارى از مفسرين از صحابه بودند ، مانند عبد اللَّه بن عباس و عبد اللَّه بن مسعود . طبقهء بعد طبقهء تابعين بودند ، مانند سُدّى و ابن شَبْرَمَه . در هر دوره‌اى مردم از قرآن همان را مىفهميدند كه تفسير مىكردند .\r\nبعد دوره عوض شده ، علوم و فهم مردم تغيير كرده است ، تفاسيرى آمده تفاسير قبل را نسخ كرده است . مردم مىديدند كه تفاسير قبل قابل مطالعه كردن نيست ولى خود قرآن زنده است . مىديدند قرآن با آنچه كه امروز تفسير شده بهتر تطبيق مىكند تا آنچه كه در گذشته تفسير كرده بودند ؛ يعنى قرآن جلو مىآيد ، تفسير قرن اول هجرى را همان جا مىگذارد . در قرن دوم هم تفاسيرى بر قرآن نوشته‌اند . در قرن سوم علوم توسعه پيدا مىكند ، بشر عالمتر مىشود ، تفسير ديگرى نوشته مىشود . مردم اين قرن مىبينند اين تفسير انطباق بهترى با خود قرآن دارد و آن تفسير قبلى مسخره است و به هيچ قيمتى نمىشود آن را زنده كرد . قرآن قرن به قرن جلو آمده و تفاسير قرنهاى پيش را كنار گذاشته است .\r\nامروز شما مىبينيد يك عالم ، يك مفكّر امروزى وقتى قرآن را مطالعه مىكند احساس مىكند كه اين كتاب يك كتاب مطالعه كردنى است و از خواندن آن لذت\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمىبرد .\r\n\r\nسخن ادوارد براون\r\nادوارد براون ، مستشرق معروف ، در جلد اول تاريخ ادبيات كه تاريخ فكرى ايرانيها را بيان مىكند ، راجع به وضع ايرانيها در صدر اول اسلام بحث مىنمايد . در آنجا حرفهاى بسيار خوبى دارد . البته يك حرفهايى هم دارد كه اشتباه است و اصلًا يك نفر خارجى نمىتواند در اين گونه موارد اشتباه نكند « 1 » ، ولى يك حرفهايى دارد كه حسابى است . مىگويد : من كوشش مىكنم كه در اين كتابم خودم را از يك اشتباه بزرگ كه بعضى از هموطنانم مرتكب شده‌اند مصون بدارم . آن اشتباه اين است كه بعضى از هموطنان من - كه نظرش به سرجان ملكم است كه كتاب تاريخ ايران را نوشته است - نام دو قرن اول اسلام براى ايران را « دو قرن سكوت » گذاشته‌اند كه بعد از دو قرن ، دولت طاهريان و بعد سامانيان و بعد صفاريان تشكيل شد . در اين دو قرن ايرانيها از خود حكومتى تشكيل نداده بودند و حكومت در دست عربها بود .\r\nالبته اينكه حكومت تشكيل نداده بودند يعنى ايرانى پادشاه يا خليفه نبود و الّا قدرتهايى به اندازهء قدرت خليفه تشكيل داده بودند ، وزارت مىكردند به طورى كه به اندازهء خود خليفه قدرت داشتند مانند برامكه يا فضل ذوالرياستين . منظورشان اين است كه دو قرن اول اسلام از نظر ايران ، دو قرن سكوت و خاموشى بوده است ؛ يعنى ايرانى اسلام را به طوع و رغبت نپذيرفت ، زور سياسى بود كه بر آنها تحميل شده بود و تا وقتى كه از خود پادشاهى نداشتند در سكوت و خاموشى بسر مىبردند . اين حرف سرجان ملكم انگليسى است ، كه در ايران همين حرف را به صورت كتابى درآوردند و اسمش را دو قرن سكوت گذاشتند و در آن كتاب تا توانستند به اسلام حمله كردند . اين حرف را يك انگليسى گفته است ، بعد انگليسى ديگر فاضلتر گفته است كه اين اشتباه است ، ولى خود ايرانيها اين حرف را رها نمىكنند . ادوارد براون مىگويد : ولى من كوشش مىكنم اين اشتباه را مرتكب نشوم ، براى اينكه اگر ما به تاريخ ايران مراجعه كنيم مىبينيم به اندازه‌اى كه ايرانى در آن\r\n\r\n\r\n\r\n\r\n","description":"","footnote":"\r\n( 1 ) يك كسى كه اهل يك فرهنگ است ، البته وقتى وارد يك فرهنگ اجنبى مىشود ممكن است اشتباه كند .\r\n","page_name":" 179 ","page_number":179},
  {"content":"\r\n\r\nدو قرن نشاط و فعاليت داشته است هيچ ملتى در تاريخش نداشته است . اين ، دو قرن سكوت نيست ، دو قرن نشاط است ، دو قرن فعاليت است .\r\nو راستى اين‌طور است . اگر شما تمام دورهء ساسانيان حتى قبل از ساسانيان را در نظر بگيريد ، همان دوره‌اى كه ايران از نظر سياسى و نظامى در اوج عظمت بوده و با دولت روم رقابت مىكرده است ، مىبينيد ايرانى در تمام اين دوره به اندازهء نيمى از آن دويست سال دانشمند نداشته است . اتفاقاً اين دو قرن ، دورهء آزادى ملت ايران است . نه اينكه بخواهم از حكومت عرب كه همان حكومت بنى اميه است دفاع كنم .\r\nآنها كه از نظر ما وضعشان روشن است . در عين اينكه اين مردم كثيف حكومت مىكردند ، ملت ايران از لحاظ علم و فرهنگ آزادىاى داشته است كه در قبل نداشته است .\r\nحرف ديگرى كه اين مرد مىگويد راجع به زردشت است . مىگويد : چطور شد اسلام كه آمد ، دين زردشت منسوخ شد و حتى الفباى پهلوى رفت و الفباى عربى جاى آن را گرفت ؟ باز مىگويد : بعضى از مستشرقين شايد در اينجا بخواهند زور را مستمسك قرار بدهند ولى تاريخ نشان مىدهد كه ملت ايران دين زردشت را از روى رضا و رغبت رها كرد و با كمال رغبت دين اسلام را انتخاب نمود . بعد مىگويد : حقيقت هم اين است . ما كه يك نفر خارجى هستيم و نه مسلمانيم نه زردشتى ، وقتى قرآن را جلويمان بگذاريم ، كتاب زند و پازند را ، آثار زردشت را هم كه مىگويند مال زردشت است ( و الّا زردشت آثار قطعى ندارد ) جلويمان بگذاريم ، مىبينيم اصلًا با قرآن طرف نسبت نيست . اساساً قرآن يك كتاب زنده است . امروز هم يك كتاب زنده است و انسان خودش را از آن بىنياز نمىبيند . اما آثار زردشت چيزى نيست كه قابل مطالعه باشد .\r\nبعد مىگويد : ايرانيان هزارساله كه كور نبودند ، از يك طرف قرآن را مىديدند و از طرف ديگر كتاب زردشت را ؛ مشاهده مىكردند كه ايندو قابل مقايسه نيستند ، قهراً قرآن را انتخاب مىكردند . اين خودش دليل بر رشد ملت ايران است ، دليل بر اين است كه ملت ايران در عين اينكه به مليت خودش علاقه‌مند بوده است ولى تعصب ملى چشم او را هرگز كور نكرده است ، يعنى به خاطر تعصبات ملى پا روى حقيقت نمىگذاشتند . مسلّم از جنبهء مليت ، ملت ايران با ملت عرب خوب نبودند .\r\nمعلوم است دو ملت و دو نژاد بودند . اين ، طبيعت بشر است . ما مىبينيم مردم دو\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nقريه نسبت به ده خودشان تعصب دارند ، مردم دو شهر نسبت به شهرهاى خودشان تعصب دارند ، مردم دو كشور هم نسبت به كشور خودشان تعصب دارند . اين خاصيت بشر است و اين را نمىشود به كلى از بشر گرفت مگر در مورد افراد معدودى . بعضى از ملل ، اين تعصبات چشم آنها را كور مىكند ، يعنى آنقدر تعصب دارند كه وقتى در مقابل حقيقت قرار مىگيرند به آن پشت مىكنند . ولى بعضى ديگر از ملل در عين حال ، تعصبْ آنها را كور و كر نمىكند . اين ، فخر ملت ايران است كه تعصب او را كور و كر نكرد . نگفت چون قرآن از ميان ملت ما بر نخاسته است ، هرچه هم خوب باشد آن را نمىخواهيم ، بلكه گفت خوب را بايد گرفت . اگر از ميان ملت خودش هم چيزى برخاسته بود كه آن را حقيقت نمىدانست ، با آن مبارزه كرد ، چنان كه با مانويت مبارزه كرد ، با بابك خرّمدين مبارزه كرد ، افشين را كه يك سردار ايرانى است كشت . پس ملت ايران رشد خودش را در اين جهت كه اگر حقيقتى را ببيند ولو از خارج باشد آن را مىپذيرد ، ثابت كرده است ( همان‌طور كه اسلام را پذيرفت ) و اگر باطلى را ببيند ولو از ميان ملت خودش باشد زير بارش نمىرود .\r\nاين ، نشانهء رشد اين ملت است . غرضم حرف ادوارد براون راجع به قرآن بود .\r\nعلى بن ابيطالب از آن شخصيتهايى است كه مخصوص به زمان معينى نيست ، مربوط به تمام زمانهاست . على شخصيتى دارد ، حالتى دارد ، جنبه‌اى دارد ، كلامى دارد كه هرچه زمان بگذرد نمىتواند آن را كهنه كند . پس معلوم مىشود شخصيتها بر دو گونه‌اند : شخصيتهاى ابدى پابرجا و شخصيتهاى متغير و مرد روز .\r\n\r\nسخن جبران خليل جبران دربارهء على عليه السلام\r\nجبران خليل جبران يك عرب مسيحى و اهل لبنان است . در دوازده سالگى به آمريكا رفته است . به دو زبان عربى و انگليسى كتابهايى نوشته كه شاهكار است .\r\nاين مرد با اينكه مسيحى است ، جزء شيفتگان مولاى متقيان است . من در آثارش ديده‌ام كه او به هر تناسبى كه باشد ، وقتى مىخواهد از شخصيتهاى بزرگ دنيا نام ببرد ، نام عيساى مسيح و على بن ابيطالب را مىبرد . از جمله سخنان او دربارهء حضرت امير اين است كه : من از اين راز دنيا سر در نمىآورم كه چرا بعضى از افراد ، از زمان خودشان اينقدر جلو هستند ! مىگويد : به عقيدهء من على بن ابيطالب مال آن زمان نبود ، به اين معنى كه آن زمان مال على بن ابيطالب نبود ؛ يعنى آن زمان ارزش\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nعلى را نداشت ، على قبل از زمان خودش متولد شده بود . مىگويد : « وَ فى عَقيدَتى انَّ عَلىَّ بْنَ ابى طالِبٍ اوَّلُ عَرَبِىٍّ جاوَرَ الرّوحَ الْكُلِّيَّةَ وَ سامَرَها » به عقيدهء من على بن ابيطالب اول شخصى است از عنصر عرب كه هميشه در كنار روح كلى عالم است ، يعنى همسايهء خداست و او مردى بود كه شبها با روح كلى عالم بسر مىبرد . على خودش دربارهء افرادى مىفرمايد : اللَّهُمَّ بَلى لاتَخْلُو الْارْضُ مِنْ قائِمٍ لِلَّهِ بِحُجَّةٍ امّا ظاهِراً مَشْهوراً وَ امّا خائِفاً مَغْموراً ، تا آنجا كه مىفرمايد : هَجَمَ بِهِمُ الْعِلْمُ عَلى حَقيقَةِ الْبَصيرَةِ وَ باشَروا روحَ الْيَقينِ . . . وَ انِسوا بِمَا اسْتَوْحَشَ مِنْهُ الْجاهِلونَ ( دلم مىخواست لااقل به اندازه‌اى كه من در اثر آشنايى با زبان عربى ارزش اين جملات را مىفهمم شما هم مىفهميديد . آنوقت مىديديد كه اين جمله‌ها جمله‌هايى است كه امكان ندارد در دنيا كهنه بشود . نشان مىدهد كه اين سخن ، حقيقت است . كأنه سراسر هستى است كه اين حرف را مىزند . ) مىفرمايد : هستند افرادى كه علم از باطن به آنها هجوم آورده است . در حقيقت ، روشنايى يعنى علمشان غير از اين علمهاى متغير نسخ شدنى است . به آن عمق حقيقت رسيده‌اند ( ديگر بدل ندارد ) و با روح يقين ، مباشر و متصل شده‌اند « 1 » . و براى مردم عياش ، كارى كه در آن معنويتى باشد سخت است ولى چنين كارى براى اهل حقيقت آسان و مايهء خوشى است . وَ صَحِبُوا الدُّنْيا « 2 » بِابْدانٍ ارْواحُها مُعَلَّقَةٌ بِالْمَحَلِّ الْاعْلى « 3 » بدنهايشان با مردم است ولى روحهايشان در ملأ اعلى است .\r\nآنوقت ببينيد چقدر سخت و دشوار است اين مسئله كه على ، يك چنين مردى ، مىخواهد با خوارج بسر ببرد ( روح را صحبت ناجنس عذابى است اليم ) . اصلًا تصوركردنى نيست ! آن ، قصهء جنگ صفّين ؛ كدام درد از اين بالاتر است ؟ ! آن ، قصهء خوارج . غير خوارج جور ديگر . حتى به يكى از خويشاوندانش نامه‌اى مىنويسد كه : حال كه ديدى روزگار بر من سخت است تو هم رفتى ؟ ! براستى براى على مرگ آسايش بود . به فرزندش امام حسن فرمود : مَلَكَتْنى عَيْنى وَ ا نَا جالِسٌ . . . « 4 »\r\n\r\n\r\n\r\n\r\n","description":"","footnote":"\r\n( 1 ) خودش مىفرمايد : لَوْ كُشِفَ الْغِطاءُ مَا ازْدَدْتُ يَقيناً اگر پرده برداشته شود بر يقين من افزوده نمىشود .\r\n( 2 ) در متن پياده شده از نوار كلمهء « الناس » آمده است .\r\n( 3 ) نهج البلاغه ، حكمت 147\r\n( 4 ) نهج البلاغه ، خطبهء 72 [ ترجمه : در حالى كه نشسته بودم خواب بر چشمم مسلط شد . . . 
  ]\r\n","page_name":" 182 ","page_number":182},
  {"content":"\r\n\r\n\r\nنسبيّت آداب\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ .  .\r\nجمله‌اى اخيراً به مولاى متقيان منسوب شده است به اين عبارت : لاتُؤَدِّبوا اوْلادَكُمْ بِاخْلاقِكُمْ لِا نَّهُمْ خُلِقوا لِزَمانٍ غَيْرِ زَمانِكُمْ . معناى اين جمله اين است كه فرزندان خودتان را به اخلاق خودتان تربيت نكنيد ، براى اينكه آنها براى زمانى غير از زمان شما آفريده شده‌اند ؛ يعنى شما متعلق به يك زمان هستيد و فرزندان شما متعلق به زمان آينده . اخلاقى كه شما خودتان داريد خوب است ولى متعلق به زمان شماست ، اما اخلاقى كه آنها بايد داشته باشند اخلاقى است كه بايد در زمان آينده خوب باشد .\r\nدر اينجا دو مطلب است : يكى اينكه آيا اين جمله را على عليه السلام فرموده است ؟\r\nيعنى سند اين گفتار چيست و از كجاست ؟ بحث دوم اين است كه قطع نظر از اينكه گويندهء اين كلام چه كسى باشد ، آيا اين جمله ممكن است مفهوم درستى داشته باشد يا نه ؟ .\r\nاما قسمت اول . اين جمله تاكنون در هيچ كتابى از كتبى كه قابل اعتماد باشد بلكه كتبى كه قابل اعتماد نباشد ولى اين جمله در آن به شكل حديث از على عليه السلام روايت شده باشد ، ديده نشده است ؛ يعنى در نهج البلاغه اين جمله نيست ، در كتب اربعه هم نيست ، در كتابهاى حديثى كه بعد نوشته شده و در آنها حتى احاديث\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nضعيف را هم جمع آورى كرده‌اند مانند بحارالانوار نيز نيست ، اخيراً شايع شده است .\r\nيعنى از زمانى كه معروف شده است كه اين جمله از اميرالمؤمنين است ، بيش از پنجاه شصت سال نمىگذرد . حتى در كتابهايى كه در صد سال قبل هم نوشته‌اند ، وجود ندارد و من در چند سال پيش در يكى از كتابهاى تاريخى قديمى يعنى ناسخ التواريخ آن هم به‌طور تصادفى و در شرح حال افلاطون به آن برخوردم كه افلاطون گفته است : بچه هايتان را با اخلاق خودتان تربيت نكنيد براى اينكه آنها براى زمان ديگرى آفريده شده‌اند . آنجا فهميدم كه آن كسى كه اول بار گفته است كه اين جمله از اميرالمؤمنين است ، يا اشتباه كرده يا از افرادى بوده است كه غرض دارند ؛ جمله‌هايى را كه مىدانند از يك پيشواى دينى نيست براى اينكه مطلب خودشان را مورد استفاده قرار بدهند ، به يك پيشواى دينى منتسب مىكنند .\r\nعلى الظاهر يك چنين جمله‌اى از اميرالمؤمنين صادر نشده است . البته نمىشود گفت قطعاً اميرالمؤمنين چنين جمله‌اى نگفته است ، چون به قول طلبه‌ها : عَدَمُ الْوِجْدانِ لايَدُلُّ عَلى عَدَمِ الْوُجود . هر جمله‌اى كه اميرالمؤمنين فرموده است كه در دسترس نيست . ولى اين را مىتوانيم بگوييم كه ما هيچ مدركى براى اين جمله نداريم . پس ما از اين نظر كه اين جمله از اميرالمؤمنين هست يا نه بحثى نداريم . ولى آيا اين مطلب فى حد ذاته حرف درستى است يا نه ؟\r\n\r\nمسئلهء نسبيت اخلاق\r\nمسأله‌اى است كه از قديم الايام ميان دانشمندان و فلاسفه مطرح بوده و الآن هم مطرح است به نام « نسبيت اخلاق » ؛ يعنى اخلاق جزء امور نسبى است ، بدين معنى كه به‌طور كلى هيچ خُلقى خوب نيست و به‌طور مطلق هيچ خُلقى بد نيست ؛ يعنى هيچ صفتى را نمىشود گفت مطلقاً خوب است در هرجا و هر زمان ، و هيچ صفتى را نمىشود گفت مطلقاً بد است در هرجا و هر زمان ، بلكه هر صفت خوبى در يك جا و يك زمان ، در يك شرايط خاص خوب است و همان صفت در يك اوضاع و احوال و يك شرايط خاص ديگر بد است . اين را « نسبيت اخلاق » مىگويند و عدهء زيادى هم طرفدار دارد ، كما اينكه يك مبحث ديگرى هم در باب عدالت هست كه آن را « نسبيت عدالت » مىگويند . عدالت چيزى است كه تمام افراد بشر آن را خوب مىدانند . آيا عدالت يك مفهوم مطلق است يا يك مفهوم نسبى ؟ مفهوم مطلق است\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nيعنى يك كار را هميشه مىتوان گفت عدالت و خوب است .\r\nممكن است نظر گوينده در جملهء « لاتُؤَدِّبوا اوْلادَكُمْ بِاخْلاقِكُمْ » به همين نسبيت اخلاق باشد ، يعنى اخلاقى كه تو دارى ممكن است خوب باشد ولى به درد بچهء تو نمىخورد . بحث نسبيت اخلاق و نسبيت عدالت را بعداً مطرح مىكنم و الآن عرض مىكنم كه نسبيت اخلاق دروغ است ، يعنى اين‌طور نيست كه هرچه كه نام اخلاق روى آن باشد نسبى است . ولى اين جمله مىتواند يك معناى ديگرى داشته باشد و آن اينكه لا تُؤَدِّبوا يعنى ادب نكنيد . اينجا بايد توضيح بدهم :\r\n\r\nفرق اخلاق و آداب\r\nما يك سلسله امور داريم كه به آنها آداب مىگويند و يك سلسله امور ديگر داريم كه به آنها اخلاق مىگويند . اخلاق غير از آداب است . اگر مقصود گوينده از اين جمله اين باشد كه لاتُخَلِّقوا اوْلادَكُمْ بِاخْلاقِكُمْ فرزندانتان را به اخلاق خودتان متخلّق نكنيد ، غلط است . ممكن است معناى اين جمله اين باشد : لاتُؤَدِّبوا اوْلادَكُمْ بِآدابِكُمْ به فرزندانتان آداب خودتان را نياموزيد ، بلكه حساب آداب آينده را بكنيد .\r\nپس ما بايد فرق بين اخلاق و آداب را بدانيم . اخلاق مربوط است به خود انسان ؛ يعنى مربوط است به اينكه انسان به غرايز خودش يعنى به طبيعت خودش چه نظامى بدهد ، خودش را چگونه بسازد . نظام دادن به غرايز را اخلاق مىگويند .\r\nانسان داراى غرايز مختلفى است . علماى قديم مىگفتند در انسان سه قوهء اصلى هست ( و گاهى چهارتا ) : يكى قوهء عاقله ( قوهء عقل ) ، ديگر قوهء شهوانى « 1 » و سوم قوهء غضبيه . اين‌طور دسته بندى كرده بودند كه قوهء شهوانى كارش جلب منافع است ، انسان را وادار مىكند كه منافع خودش را طلب كند . قوهء غضبيه « 2 » قوهء دفع است ، نيرويى است كه به‌طور خودكار انسان را وادار مىكند كه چيزهايى را كه براى خودش بد و مضر تشخيص مىدهد دفع كند . همين‌طور كه در جسم انسان قوهء دفع هست ، در روحش هم هست . انسان وقتى غذا مىخورد آن را مىجود . غذا وارد معده مىشود و پس از هضم ، وارد روده‌ها شده و سپس از جدار روده‌ها جذب\r\n\r\n\r\n\r\n\r\n","description":"","footnote":"\r\n( 1 ) مقصود ، تنها شهوت جنسى نيست .\r\n( 2 ) مقصود ، غضب و خشم به معناى خاص نيست .\r\n","page_name":" 185 ","page_number":185},
  {"content":"\r\n\r\nمىشود . ولى يك زوايد و فضولاتى هست كه اينها به درد بدن نمىخورد . نيروى ديگرى اينها را بيرون مىبرد . در روح هم همين‌طور است .\r\nيك قوهء ديگر هست به نام قوهء عقل كه قوهء حسابگرى است . هر قوه‌اى فقط كار خودش را حساب مىكند . مثلًا شهوتِ خوردن در انسان هست . آن قوه‌اى كه كارش خوردن است ديگر حسابى در دستش نيست ، فقط احساس لذت مىكند ، مىگويد فقط بايد بخورم . قوهء جنسى هم هيچ حسابى در آن نيست جز آنكه بخواهد عمل جنسى انجام دهد . همچنين است قوهء غضب . ولى اينها بايد حسابى داشته باشند .\r\nبايد انسان به اين قوا يك نظمى بدهد . اگر شما يكى از قوا را آزاد بگذاريد كه كار خودش را انجام بدهد ، اين آزادى دستگاه شما را خراب و فاسد مىكند . مثلًا چشم از ديدن برخى امور لذت مىبرد ، ديگر حسابى در دستش نيست . زبان مىگويد من از خوردن فلان چيز لذت مىبرم ، بگذار لذتم را ببرم . اما يك حساب ديگرى هست و آن اينكه تنها اين نيست كه بايد لذت ببرى ؛ بعد از اين لذت بايد ببينى برسر اين اجتماع بدنى و شخصيت انسان چه مىآيد ، بايد برايش نظمى قائل شد . عقل بايد بر اين بدن و بر اين شخصيت حكومت كند و به هركدام سهمى بدهد . اين ، معناى نظام دادن به غرايز است .\r\nغرض اين جهت است كه نظام دادن به غرايز يعنى سهم بندى كردن تمام غرايز تحت حكومت قوهء عقل . تمام اينها سهم دارند . اتفاقاً در اخبار ما هم اين‌طور وارد شده است كه چشم تو حق دارد ، دست تو حق دارد ، شكم تو حق دارد ، تمام غرايز تو حق دارند .\r\nيكى از كارهاى دين همين است ، چون عقل به تنهايى قادر نيست كه به حساب اينها برسد . دين با تكاليفى كه دارد ، سهم بندىهاى اينها را مشخص مىكند . به اين امر ، ما اخلاق مىگوييم . البته منحصر به اين نيست ؛ يعنى اخلاق بد تنها از اين ناحيه پيدا نمىشود كه سهم يكى بيشتر است سهم ديگرى كمتر ، بلكه سهم يكى را زيادتر دادن و سهم ديگرى را كمتر دادن عوارضى ايجاد مىكند . چنان كه جامعه - كه گويى الگوى بدن انسان است - اگر در آن تقسيمات طبقاتى غلط صورت بگيرد به طورى كه يكى همه چيز داشته باشد و ديگرى هيچ چيز نداشته باشد ، هم آنهايى كه همه چيز دارند فاسد مىشوند و هم آنهايى كه هيچ چيز ندارند ، و يك سلسله مفاسد در اجتماع از ناحيهء هردو پيدا مىشود . مثلًا اولين ضرر از ناحيهء آنهايى كه زيادتر از\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nحد خودشان دارند اين است كه خودشان يك وجود عاطل و باطلى از آب درمىآيند . اگر هم خودشان در نيايند ، بچه هاشان عاطل در مىآيند . اين‌جور افراد امكان ندارد سه يا چهار نسل باقى بمانند . مفاسدى كه از ناحيهء محرومين پيدا مىشود [ از آنجا ناشى مىگردد كه 
  ] مىبيند كار را اين كرده ، زحمت را اين كشيده ، اما پولش به جيب ديگرى رفته است . چقدر كينه پيدا مىكند ؟ ! بعد جنايت مىكند ، آدمكشى مىكند ، جمعيت تشكيل مىدهد ، انقلاب مىكند ، خونريزى مىكند .\r\nمىبينيد يك نوكرى در يك خانه چندين نفر را مىكشد . معلوم است ؛ مىبيند تمام افراد خانواده در ناز و نعمتند ، خوشند ، دست به دست يكديگر داده و غرق در شهوتند ، البته ناراحت مىشود . اين ناراحتيها جمع مىشود مانند انبار باروت . آن وقت است كه در روزنامه‌ها مىخوانيد فلان نوكر زن خانواده را كشت ، مرد خانواده را كشت ، بچه را كشت ، دختر را كشت . اينها حساب نكرده‌اند كه جلو چشم او عياشى مىكنند .\r\nعين اين قضيه در قواى نفسانى انسان هست ؛ يعنى اگر انسان بعضى از قوا را سير كند و بعضى را گرسنه بگذارد ، آن قواى گرسنه عليه قواى سير طغيان و قيام مىكنند و وجود اين آدم را خراب مىكنند . اينكه اسلام مىگويد حقوق تمام قوا و نيروها را ادا كنيد و بپردازيد ، براى همين است . مىگويد تو مىگويى روح دارم ، جسم هم دارم . روح تو حق دارد ، جسم تو هم حق دارد . مىگويى من غريزهء دينى دارم ، احساس عبادت در من هست ، شهوت هم در من هست . مىگويد حق هر دو را بايد بدهى ، نه اينكه يكى را فداى ديگرى بكنى . خيال نكنى كه اگر از ناحيهء شهوات نفسانى و جسمانى بكاهى و دائم به عبادت بپردازى ، آن قواى شهوانى تو را آرام مىگذارد . خير ، بلكه طغيان مىكند . اينكه پاپها مقيد بوده و هستند كه اصلًا ازدواج نكنند ، همان محروم گذاشتن يك طبقه از طبقات جامعهء بدن است . بعد ببينيد تاريخ چه جنايتها در اين مورد مىنويسد ! فكر مىكنم تزار است كه مىگويند او فرزند حرام يكى از پاپها بوده است . نمىشود گفت كه آن پاپ بدجنس بوده ، بلكه روشش غلط بوده است . در روزنامه نوشته بودند خانهء كشيشى را كه براساس قانون كشيشى بايد هميشه محروم از ازدواج باشد ، روى يك جنبهء سياسى جستجو مىكردند . يك وقت ديدند در زير زمين آن يك حرمسرايى تشكيل داده و يازده زن در آنجا نگهدارى مىكرده است . عين اين جريان در بدن انسان است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاخلاق ، يك تقسيم حقوق روى غرايز انسان است . حال آيا اخلاق كه معنايش تقسيم حقوق روى غرايز است ، با زمانها فرق مىكند ؟ يعنى آيا سهم چشم انسان ، سهم شكم انسان ، سهم جاه طلبى « 1 » انسان تغيير مىكند ؟ آيا اين سهم بندى ، اين تقسيم كار كه بايد در بدن بشود تغييرپذير است كه بگوييم « لاتُؤَدِّبوا اوْلادَكُمْ بِاخْلاقِكُمْ » يعنى بايد براى بچه‌تان يك سهم بندى غير از سهم بندىاى كه مربوط به خودتان است بكنيد ؟ نه ، اين در تمام زمانها يكى است ، چون انسانها كه عوض نمىشوند . اگر انسانى كه در صد سال پيش بوده است با انسان امروز از لحاظ نيروها و غرايز فرق كرده است ، سهم بندىها هم فرق مىكند . ولى انسان از اين لحاظ ثابت است ، در همهء زمانها يكى است .\r\n\r\nآداب مربوط به هنرها و صنعتهاست\r\nاما يك مسئلهء ديگر در كار است و آن مسئلهء آداب است . آداب مربوط به سهم بندى غرايز نيست ، بلكه مربوط به اين است كه انسان غير از مسئلهء اخلاق به يك امور اكتسابى - كه بايد اسم آنها را فنون گذاشت - نيز احتياج دارد ، يعنى به يك سلسله هنرها و صنعتها احتياج دارد و بايد آنها را ياد بگيرد . مثلًا انسان احتياج دارد كه خط نوشتن را ياد بگيرد . ياد گرفتنِ خط نوشتن جزء آداب است ، يعنى بايد باسواد بشود .\r\nپيغمبر اكرم فرمود : مِنْ حُقوقِ الْوَلَدِ عَلَى الْوالِدِ انْ يُحَسِّنَ اسْمَهُ وَ يُعَلِّمَهُ الْكِتابَةَ وَ يُزَوِّجَهُ اذا بَلَغ يعنى از حقوق پسر بر پدر است كه اسم نيكو بر او بگذارد ، نوشتن را به او بياموزد و وقتى بالغ شد براى او همسر انتخاب كند . نوشتن ، فن است ، هنر است و به عبارت ديگر جزء آداب است . خياطى جزء آداب است ، جزء فنون است .\r\nاسب سوارى جزء فنون است . شناگرى جزء فنون است . اين آداب در زمانها فرق مىكند . انسان نبايد بچه‌اش را هميشه به آدابى كه خود دارد مؤدّب كند . در زمانى كه تو بودى ، ادب تو اقتضا مىكرد كه نوشتن را بياموزى ، اما بعد ماشين تحرير و ماشين پلى كپى پيدا شد . تو خودت خط نوشتن را بلد بودى . در زمان بعد ديگر تنها نوشتن كافى نيست ، بايد ماشين كردن را هم بلد بود . در زمان جنابعالى وسيلهء حمل و نقل\r\n\r\n\r\n\r\n\r\n","description":"","footnote":"\r\n( 1 ) جاه طلبى يكى از غرايز انسان است . آن معنايى كه بد است ، جاه پرستى است . جاه طلبى يعنى اينكه انسان مىخواهد در اجتماع محترم باشد . اگر انسان نخواهد محترم باشد ، بد است . انسان بايد به اين معنى مقام را بخواهد كه براى خدا بخواهد .\r\n","page_name":" 188 ","page_number":188},
  {"content":"\r\n\r\nاسب بود ، شما مىبايستى اسب سوارى ياد مىگرفتى . اما حالا يك مسئلهء ديگر در كار است و آن رانندگى است . در زمان تو اين هنر وجود نداشت ولى در زمانى كه بچه‌ات مىخواهد زندگى كند ديگر اسب سوارى معنى ندارد ، بايد به او رانندگى ياد بدهى . ديگر اينجا نبايد كج سليقگى به خرج داد و گفت همان كارى را كه من بلدم بايد بچهء من هم انجام بدهد . نه ، لاتُؤَدِّبوا اوْلادَكُمْ بِاخْلاقِكُمْ لِا نَّهُمْ خُلِقوا لِزَمانٍ غَيْرِ زَمانِكُمْ . .\r\nمثلًا كسى بر اثر جهل و جمود مىگويد : چون من خودم عطارى و زردچوبه فروشى كارم بوده است ، بچهء من هم بايد همين كار را بكند . فكر نمىكند كه الآن كارهايى پيدا شده است كه صد مرتبه بيشتر ، هم براى دنياى خودش و هم براى آخرتش مفيد است . اينها ديگر جمود است . اين حساب ، حساب آداب است . پس آيا اخلاق با مقتضيات زمان عوض مىشود ؟ خير . آيا مقتضيات زمان آداب را عوض مىكند ؟ بله .\r\nاز جمله آداب ، يكى هم رسوم ميان مردم است . اينها را نه مىشود گفت خوب است و نه مىشود گفت بد است . مثلًا هر مردمى براى مجالس عروسى يك رسم مخصوصى دارند ، در مجالس ميهمانى يك رسم بالخصوصى دارند . جملهء ديگرى را هم در ديوانى كه منسوب به اميرالمؤمنين است ، به ايشان نسبت داده‌اند و آن اين است : بُنَىَّ اذا كُنْتَ فى بَلَدَةٍ غَريبَةٍ فَعاشِرْ بِآدابِها يعنى بچه جان ! اگر در شهرى غريب بودى ، به آداب آن شهر معاشرت كن . اينجا صحبت آداب است . مثلًا اگر در يك جا رفتى ديدى جمعيتى ايستاده غذا مىخورند ، تو هم آنجا بايست غذا بخور . اگر شما در ميان عربها برويد ، مىبينيد وقتى مىخواهند چيزى را تعارف كنند آن را پرت مىكنند . در اينجا اگر كسى بخواهد ميهمانى بدهد ، بايد حتماً به اندازهء تعداد ميهمانان جا داشته باشد . ولى آنجا اين‌طور نيست ، ممكن است جمعيت زيادى را در خانهء كوچكى دعوت كنند . فقط تا ميهمان مىآيد ، فوراً غذاى او را مىدهند و مىرود . ميهمان ديگر مىآيد همين‌طور . اما در ايران بايد حتماً تمام ميهمانها جمع بشوند ، آن وقت به آنها غذا بدهند . حالا ما اگر به آنجا رفتيم بايد مطابق آداب آنها عمل كنيم . ديگر انسان نبايد تنگ نظرى داشته باشد و بگويد من مىخواهم فقط به آداب خودمان عمل كنم .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nعبادت و پرستش ، نياز ثابت انسان\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ .  .\r\nبه‌طور كلى براى هر انسانى لازم است كه داراى فكر نقّادى باشد . قوهء نقّادى و انتقاد كردن به معناى عيب گرفتن نيست . معناى انتقاد ، يك شىء را در محك قرار دادن و به وسيلهء محك زدن به آن ، سالم و ناسالم را تشخيص دادن است . مثلًا انتقاد از يك كتاب معنايش اين نيست كه حتماً بايد معايب آن كتاب نمودار بشود ، بلكه بايد هرچه از معايب و محاسن داشته باشد آشكار بشود . انسان بايد در هر چيزى كه از ديگران مىشنود نقّاد باشد ، يعنى آن را بررسى و تجزيه و تحليل كند . صرف اينكه يك حرفى در ميان مردم شهرت پيدا مىكند خصوصاً كه با يك بيان زيبا و قشنگ باشد ، دليل بر اين نيست كه انسان حتماً بايد آن را بپذيرد و قبول كند . بويژه در امر دين و آنچه كه مربوط به دين است ، انسان بايد نقّاد باشد .\r\nآنچه كه در شبهاى گذشته راجع به احاديث بحث مىكرديم كه پيغمبر فرمود :\r\nآنچه را كه از من مىشنويد به قرآن عرضه بداريد ، اگر موافق است بپذيريد و اگر مخالف است نه ، خود نوعى نقّادى است . حديثى است كه من عين عبارات آن يادم نيست ولى مضمون آن يادم است كه ائمهء ما آن را از حضرت عيساى مسيح نقل\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nكرده‌اند . تقريباً مضمونش اين است : شما كه علم را فرا مىگيريد ، اساس كار اين است كه نقّاد باشيد ؛ يعنى قدرت انتقاد در شما باشد ، كوركورانه تسليم نشويد ، خواه گوينده صالح باشد و خواه ناصالح . در بين حديث دارد : كونوا نُقّادَ الْكَلامِ . .\r\nحديث ديگر كه فى الجمله از آن يادم هست ، راجع به اصحاب كهف است كه داستان آنها در قرآن آمده است :   إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً . وَ رَبَطْنا عَلى قُلُوبِهِمْ   « 1 » . . . معروف است كه اينها صرّاف و صيرفى بوده‌اند . اين سخن را به اين معنى گرفته‌اند كه كار آنها صرافى بوده است . ائمهء ما فرموده‌اند كه در اين نسبت كه گفته‌اند اينها صراف طلا و نقره بوده‌اند ، اشتباه شده است ؛ كانوا صَيارِفَةُ الْكَلامِ صراف سخن بودند نه صراف طلا و نقره ؛ يعنى مردمان حكيم و دانايى بوده‌اند و چون حكيم بوده‌اند وقتى حرفى به آنها عرضه مىشد ، آن حرف را مىسنجيدند . تفقّه در دين كه در اين آيه ذكر شده است :  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ  مستلزم اين است كه انسان واقعاً نقّاد باشد و كار نقّادى او به آنجا كشيده شود كه هرچيزى را كه گفته مىشود و با امر دين تماس دارد ، بتواند تجزيه و تحليل كند .\r\nهمين جمله‌اى كه من ديشب نقل كردم و گفتم اخيراً معروف شده است و به حضرت اميرالمؤمنين نسبت داده‌اند : لاتُؤَدِّبوا اوْلادَكُمْ . . . از باب تعبير لفظى خيلى زيبا و قشنگ است ، خيلى سازگار است . روى همين جهت مىبينيد يك مقبوليتى در ميان افراد پيدا كرده است و هركس در هر جايى اين جمله را مىگويد .\r\n\r\nحكايتى از دورهء نوجوانى\r\nالآن حكايتى يادم آمد : من در سنين چهارده پانزده سالگى بودم كه مقدمات كمى از عربى خوانده بودم . بعد از واقعهء معروف خراسان بود و حوزهء علميهء مشهد به كلى از بين رفته بود و هركس آن وضع را مىديد مىگفت ديگر اساساً از روحانيت خبرى نخواهد بود . جريانى پيش آمده بود كه احتياج به نويسندگى داشت . از من دعوت كرده بودند . مقاله‌اى را نوشتم . مردى بود كه در آن محل رياست مهمى داشت . وقتى آن مقاله را ديد ، يك نگاهى به سر و وضع من انداخت . حيفش آمد ، ديد كه من هنوز پابند عالم آخوندى هستم . شرحى گفت ، نصيحت كرد كه ديگر گذشت آن موقعى كه\r\n\r\n\r\n\r\n\r\n","description":"","footnote":"\r\n( 1 ) كهف / 13 و 14\r\n","page_name":" 191 ","page_number":191},
  {"content":"\r\n\r\nمردم به نجف يا قم مىرفتند و به مقامات عاليه مىرسيدند ، آن دوره از بين رفت ، حضرت امير فرموده است بچه‌تان را مطابق زمان تربيت كنيد . و بعد گفت : آيا ديگران كه پشت اين ميزها نشسته‌اند شش تا انگشت دارند ؟ و حرفهايى زد كه من آن فكرها را از مغزم بيرون كنم . البته من به حرف او گوش نكردم . بعد به قم رفتم و مدت اقامتم در قم پانزده سال طول كشيد . بعد كه به تهران آمدم ، اولين اثر علمى كه منتشر كردم كتاب اصول فلسفه بود . آن شخص هم بعد به نمايندگى مجلس رسيد و مردى باهوش و چيز فهم بود و در سنين جوانى احوال خوبى نداشت ولى بعد تغيير حالى در او پيدا شد . تقريباً در حدود هجده سال از آن قضيه گذشته بود كه اصول فلسفه منتشر شد و يك نسخه از آن به دستش رسيد ، و او يادش رفته بود كه قبلًا مرا نصيحت كرده بود كه دنبال اين حرفها نرو . بعد شنيدم كه هرجا نشسته بود به يك طرز مبالغه آميزى تعريف كرده بود . حتى يك بار در حضور خودم گفت كه شما چنينيد ، چنانيد . همان جا در دلم خطور كرد كه تو همان كسى هستى كه در هجده سال پيش مرا نصيحت مىكردى كه دنبال اين حرفها نرو . من اگر آن موقع حرف تو را گوش مىكردم الآن يك ميرزا بنويسى پشت ميز اداره‌اى بودم ، در حالى كه تو الآن اينقدر تعريف مىكنى .\r\nغرض اين جهت است كه برخى جمله‌ها به ذائقه‌ها شيرين مىآيد و مانند برق رواج پيدا مىكند . اصلًا همان طورى كه بعضىها به وسايل مختلف برايشان پيشامدهاى خوبى بروز مىكند و بعضىها هم بدشانس و بدبخت مىباشند ، اگر ملاحظه كرده باشيد جمله‌ها هم اين‌طور است . بعضى جمله‌ها يك جملات خوش شانسى هستند . اين جملات بدون اينكه ارزش داشته باشند مثل برق در ميان مردم رواج پيدا مىكنند و حال آنكه جمله‌هايى هست صد درجه از اينها با ارزش‌تر و حسن شهرت پيدا نمىكنند . اين جملهء « لاتُؤَدِّبوا اوْلادَكُمْ بِاخْلاقِكُمْ » جزء جملات خوش شانس دنياست و شانس بيخودى پيدا كرده است . در مورد اين جمله من ديشب اين‌طور عرض كردم : گو اينكه اين جمله به اين معنى و مفهومى كه امروزيها استعمال مىكنند غلط است ولى يك معنا و مفهوم صحيحى مىتواند داشته باشد كه غير از چيزى است كه امروزيها از آن قصد مىكنند ، و فرقى گذاشتم ميان آداب و اخلاق كه آداب غير از اخلاق است . آنوقت آداب را دوگونه ذكر كرديم : ممكن است مقصود از آداب امورى باشد كه در واقع امروز به آنها فنون مىگويند . علاوه بر\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاخلاق ، علاوه بر صفات خاص روحى ، علاوه بر نظمى كه انسان بايد به قواى روحى خودش بدهد كه نامش اخلاق است ، براى هركس لازم و واجب است كه يك سلسله فنون را ياد بگيرد . البته آن هم اندازه‌اى دارد ؛ يعنى فنى را بايد بياموزد كه از آن فن يك اثر براى بشريت در جهت خير برخيزد و ضمناً زندگى او را هم اداره كند .\r\nدر فنون است كه انسان بايد تابع زمان باشد . اگر لاتُؤَدِّبوا اوْلادَكُمْ بِآدابِكُمْ بگوييم ، درست است يا لاتُؤَدِّبوا اوْلادَكُمْ بِفُنونِكُمْ حرف درستى است چون زندگى متغير است ، انسان نبايد در اين‌جور چيزها جمود به خرج بدهد و هميشه بخواهد به اولادش آن فنى را بياموزد كه خودش داشته است در صورتى كه ممكن است همان فن به شكل بهتر و كاملتر در زمان جديد پديد آمده باشد .\r\n\r\nدو قسم آداب و رسوم\r\nمسئلهء ديگرى كه گفتم و بعد ، از سؤالات آقايان معلوم شد كه احتياج به توضيح بيشترى دارد مسئلهء آداب و رسوم است . آداب و رسوم بر دو قسم است . بعضى از آنها از نظر شرعى « سنن » ناميده مىشود ، يعنى شارع روى آنها نظر دارد . شارع ، آن آداب را به صورت يك مستحب توضيح داده است و نظر به اينكه اسلام هيچ دستورى را گزاف نمىدهد ، امورى را كه اسلام سنت كرده است ما بايد به صورت يك اصل حفظ كنيم . مثلًا اسلام براى غذا خوردن آدابى ذكر كرده است . اسلام دين تشريفاتى نيست ، بلكه اگر آدابى را ذكر كرده حساب نموده است . مثلًا اگر مىگويد مستحب است اطالَةُ الْجُلوسِ عِنْدَ الْمائِدَة يعنى طول دادن نشستن بر سر سفره ، مستحب است انسان غذا را زياد بجود ، مستحب است بسم اللَّه بگويد ، مستحب است الحمد للَّه بگويد ، مستحب است دست را قبل و بعد از غذا بشويد ؛ اينها تشريفاتى نيست ، حقايق است . اسلام به سلامت انسان اهميت مىدهد ؛ مىخواهد دندان ، معده و اعصاب انسان سالم باشد . تنها به جنبه‌هاى روانى نمىپردازد . آدمى كه سر سفره با عجله غذا مىخورد ، اين خودش منشأ مرض مىشود . اين ، يك حسابى است كه به يك زمان اختصاص ندارد و براى تمام زمانهاست . اسلام مىگويد مستحب است لقمه را كوچك برداريد ، مستحب است زياد بجويد ، مستحب است دست را قبل از غذا بشوييد .\r\nحديثى نقل مىكنند كه حضرت على عليه السلام مزرعه‌اى داشت . مردى به نام\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nابى نيزر مىگويد : روزى حضرت به مزرعه آمد . خودش كلنگ برداشت و در يك چاه فرو رفت . مدت زيادى در آن چاه عمل مقنّىگرى انجام مىداد و خيلى هم به تندى كار مىكرد . يك وقت از چاه بيرون آمد در حالى كه عرق از سر و صورت او جارى بود .\r\nبعد فرمود : آيا اينجا غذايى حاضر هست ؟ گفتم : بله ، مقدارى كدو هست ، خدمتتان بياورم ؟ فرمود : بسيار خوب ، بياور . حضرت برخاست و به سر نهر آبى رفت ، دست خودش را با شن شست . وقتى كه خوب پاكيزه شد و خواست با دستهاى خودش آب بخورد ، گفت : انَّ كَفَّىَّ انْظَفُ الْآنِيَةِ دو دست من تميزترين ظرفهاست . بعد با دست خودش آب خورد .\r\nاين ، حساب نظافت است . مستحب است خلال كردن ، مستحب است مسواك كردن . اينها ديگر زمان و مكان ندارد . اما آنهايى كه من عرض كردم ، زمان و مكان دارد .\r\nاين نكته را توجه داشته باشيد كه بعضىها جمود به خرج مىدهند ، خيال مىكنند كه چون دين اسلام دين جامعى است ، پس بايد در جزئيات هم تكليف معينى روشن كرده باشد . نه ، اين‌طور نيست . يك حساب ديگرى در اسلام است .\r\nاتفاقاً جامعيت اسلام ايجاب مىكند كه اساساً در بسيارى از امور دستور نداشته باشد ؛ نه اينكه هيچ دستور نداشته باشد ، بلكه دستورش اين است كه مردم آزاد باشند و به اصطلاح تكليفى در آن امور نداشته باشند . از جمله حديثى است به اين مضمون : انَّ اللَّهَ يُحِبُّ انْ يُؤْخَذَ بِرُخَصِهِ كَما يُحِبُّ انْ يُؤْخَذَ بِعَزائِمِهِ ( خيلى مضمون عجيبى است ! ) خدا دوست دارد در مسائلى كه مردم را آزاد گذاشته است ، مردم هم آزاد باشند ؛ يعنى مسائل آزاد را آزاد تلقى كنند ، از خود چيزى در نياورند ، آن را كه رخصت است آزاد بدانند .\r\nاميرالمؤمنين مىفرمايد : انَّ اللَّهَ حَدَّدَ حُدوداً فَلاتَعْتَدوها وَ فَرَضَ فَرائِضَ فَلاتَتْرُكوها يعنى خدا يك چيزهايى را واجب كرده است ، آنها را ترك نكنيد ، يك چيزهايى را هم ممنوع اعلام كرده است ، به آنها تجاوز نكنيد . وَ سَكَتَ لَكُمْ عَنْ اشْياءَ وَ لَمْ يَدَعْها نِسْياناً فَلاتَتَكَلَّفوها « 1 » خدا دربارهء بعضى از مسائل سكوت كرده است . البته فراموش نكرده ، بلكه خواسته است كه سكوت كند و بندگانش در آن مسائل آزاد و مختار\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، حكمت 105 [ قريب به اين عبارت . 
  ]\r\n","page_name":" 194 ","page_number":194},
  {"content":"\r\n\r\nباشند . در آنچه كه خدا مردم را آزاد گذاشته است ، شما ديگر تكليف معين نكنيد .\r\nپس آن موضوعى كه عرض كردم يك سلسله آداب و رسوم در ميان مردم هست كه اگر انسان آنها را از طريق مثبت انجام بدهد نه جايى خراب مىشود و نه جايى آباد و اگر ترك هم بكند همين‌طور ، مسائلى است كه خدا در آن مسائل سكوت كرده است . بشر يك حالتى دارد كه هيچ وقت از او جدا نمىشود و آن اين است كه علاقه‌اى به بعضى از تشريفات دارد . يك رازى در اين مسائل است . ديگر نبايد گفت حتماً بايد اين كار را بكند . اين ، مسأله‌اى بود كه من امشب لازم دانستم دربارهء آن توضيحى بدهم .\r\n\r\nمعنى پرستش\r\nامشب مىخواهم قسمتى از عرايضم را اختصاص بدهم به يكى از خُلقهاى ثابت همگانى تغييرناپذير و نسخ ناپذير كه زمان هيچ وقت نمىتواند در آن تأثير داشته باشد و آن موضوع عبادت و پرستش است . يكى از حاجتهاى بشر پرستش است .\r\nپرستش يعنى چه ؟ پرستش آن حالتى را مىگويند كه در آن انسان يك توجهى مىكند از ناحيهء باطنى خودش به آن حقيقتى كه او را آفريده است و خودش را در قبضهء قدرت او مىبيند ، خودش را به او نيازمند و محتاج مىبيند ؛ در واقع سيرى است كه انسان از خلق به سوى خالق مىكند . اين امر اساساً قطع نظر از هر فايده و اثرى كه داشته باشد ، خودش يكى از نيازهاى روحى بشر است . انجام ندادن آن ، در روح بشر ايجاد عدم تعادل مىكند .\r\nمثال ساده‌اى عرض مىكنم : اگر ما كجاوه‌اى داشته باشيم و حيوانهايى ، خورجينهايى كه روى اين حيوانها مىگذارند بايد تعادلشان برقرار باشد . نمىشود يك طرف پر باشد و طرف ديگر خالى . انسان در وجود خودش خانهء خالى زياد دارد . در دل انسان جاى خيلى چيزها هست . هر احتياجى كه برآورده نشود ، روح انسان را مضطرب و نامتعادل مىكند . همان‌طور كه ديشب عرض كردم اگر انسان بخواهد در تمام عمر به عبادت بپردازد و حاجتهاى ديگر خود را بر نياورد ، همان حاجتها او را ناراحت مىكند . عكس مطلب هم اين است كه اگر انسان هميشه دنبال ماديات برود و وقتى براى معنويات نگذارد ، باز هميشه روح و روان او ناراحت است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنهرو مردى است كه از سنين جوانى لامذهب شده است . در اواخر عمر يك تغيير حالى در او پيدا شده بود . خودش مىگويد : من ، هم در روح خودم و هم در جهان يك خلئى را ، يك جاى خالى را احساس مىكنم كه هيچ چيز نمىتواند آن را پر كند مگر يك معنويتى . و اين اضطرابى كه در جهان پيدا شده است ، علتش اين است كه نيروهاى معنوى جهان تضعيف شده است . اين بىتعادلى در جهان ، از همين است .\r\nمىگويد : الآن در كشور اتحاد جماهير شوروى اين ناراحتى به سختى وجود دارد . تا وقتى كه اين مردم گرسنه بودند و گرسنگى به آنها اجازه نمىداد كه دربارهء چيز ديگرى فكر كنند ، يكسره در فكر تحصيل معاش و در فكر مبارزه بودند . بعد كه يك زندگى عادى پيدا كردند ( الآن ) يك ناراحتى روحى در ميان آنان پيدا شده است .\r\nدر موقعى كه از كار بيكار مىشوند ، تازه اول مصيبت آنهاست كه اين ساعت فراغت و بيكارى را با چه چيز پر كنند ؟ بعد مىگويد : من گمان نمىكنم اينها بتوانند آن ساعات را جز با امور معنوى با چيز ديگرى پر كنند ، و اين همان خلئى است كه من دارم .\r\nپس معلوم مىشود كه واقعاً انسان يك احتياجى به عبادت و پرستش دارد .\r\nامروز كه در دنيا بيماريهاى روانى زياد شده است ، در اثر اين است كه مردم از عبادت و پرستش رو برگردانده‌اند . ما اين را حساب نكرده بوديم ولى بدانيد هست ، حقيقتاً هست : نماز قطع نظر از هر چيزى طبيب سرِ خانه است ؛ يعنى اگر ورزش براى سلامتى مفيد است ، اگر آب تصفيه شده براى هر خانه‌اى لازم است ، اگر هواى پاك براى هركس لازم است ، اگر غذاى سالم براى انسان لازم است ، نماز هم براى سلامتى انسان لازم است . شما نمىدانيد اگر انسان در شبانه روز ساعتى از وقت خودش را اختصاص به راز و نياز با پروردگار بدهد ، چقدر روحش را پاك مىكند ! عنصرهاى روحى موذى به وسيلهء يك نماز از روح انسان بيرون مىرود . در يك جلسه كه راجع به عبادت صحبت مىكردم ، گفتم نگوييد اسلام دين اجتماعى است ، اسلام دين اخلاق است ، چطور ؟ اسلام دين همهء اينهاست . اسلام بالاترين حرف را دربارهء تعليمات اجتماعى گفته است . مىفرمايد :  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  « 1 » تمام پيغمبران را فرستاديم براى اينكه در\r\n\r\n\r\n\r\n\r\n","description":"","footnote":"\r\n( 1 ) حديد / 25\r\n","page_name":" 196 ","page_number":196},
  {"content":"\r\n\r\nميان مردم عدالت اجتماعى پيدا بشود . اسلام براى اخلاق خوب بالاترين حرفها را زده است . مىفرمايد :  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ  « 1 » . ولى آيا اسلام كه ارزش تعليمات اجتماعى را اينقدر بالا برده ، از ارزش عبادت چيزى كاسته است ؟ ابداً ، ارزش عبادت را هم يك ذره نكاسته است ، بلكه مقام عبادت را در ما فوق همهء اينها حفظ كرده است .\r\n\r\nعبادت ، سرلوحهء تعليمات اسلامى\r\nاز نظر اسلام سرلوحهء تعليمات ، عبادت است . اگر عبادت درست باشد آن دوتاى ديگر درست مىشود و اگر عبادت نباشد آن دوتا واقعيت پيدا نمىكند . باور نكنيد كه يك كسى در دنيا پيدا بشود كه در مسائل اخلاقى و اجتماعى ، مسلمان خوبى باشد ولى در مسائل عبادى مسلمان خوبى نباشد . ما براى آدم نمازنخوان چيزى از مسلمانى قائل نيستيم . اميرالمؤمنين فرمود : بعد از ايمان به خدا چيزى در حد نماز نيست . پيغمبر اكرم فرمود : نماز مثل چشمهء آب گرمى است كه در خانهء انسان باشد و انسان روزى پنج بار در آن آب گرم شستشو كند . تَعاهَدوا امْرَ الصَّلوةِ وَ حافِظوا عَلَيْها « 2 » ( كلام امر است ) يعنى رسيدگى به كار نماز بكنيد ، محافظت بر نماز بكنيد . خداوند به پيغمبر مىفرمايد :  وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها  « 3 » به خاندانت دستور بده كه نماز بخوانند ، خودت هم بر نماز صبر كن ؛ يعنى نماز زياد بخوان و آن را تحمل كن .\r\n إِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ وَ نِصْفَهُ وَ ثُلُثَهُ وَ طائِفَةٌ مِنَ الَّذِينَ مَعَكَ  « 4 » خدا مىداند كه تو و افرادى كه با تو هستند شبها به پا مىخيزيد ، عبادت مىكنيد ، خدا را پرستش مىكنيد .  وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً  « 5 » اى پيغمبر ! قسمتى از شب را تهجّد كن ( بر او واجب بود ) شايد كه خدا به اين حال ، تو را به مقام محمود برساند .\r\nامكان ندارد انسانى انسان كامل بشود بدون عبادت و پرستش . پيغمبر ، پيغمبر\r\n\r\n\r\n\r\n\r\n","description":"","footnote":"\r\n( 1 ) جمعه / 2\r\n( 2 ) نهج البلاغه ، خطبهء 197\r\n( 3 ) طه / 132\r\n( 4 ) مزّمّل / 20\r\n( 5 ) اسراء / 79\r\n","page_name":" 197 ","page_number":197},
  {"content":"\r\n\r\nاست و همان عبادتها و همان پرستشها و همان استغفارها . امام صادق مىفرمايد :\r\nپيغمبر در هيچ مجلسى نمىنشست مگر اينكه بيست و پنج بار استغفار مىكرد ، مىگفت : اسْتَغْفِرُ اللَّهَ رَبّى وَ اتوبُ الَيْهِ . على بن ابيطالب ، اميرالمؤمنين است به اينكه وجود جامعى است : هم زمامدار عادلى است و هم عابد نيمه شبى . همان عبادتها به على آن نيروهاى ديگر نظير روشن ضميرى را داده بود . نبايد ارزش عبادت را فراموش كرد .\r\nعدى بن حاتم نزد معاويه آمد در حالى كه سالها از شهادت مولا گذشته بود .\r\nمعاويه مىدانست كه عدى يكى از ياران قديمى مولاست ، خواست كارى كند كه اين دوست قديمى بلكه يك كلمه عليه حضرت سخن بگويد . گفت : عدى ! ايْنَ الطَّرَفاتُ ؟ پسرانت چه شدند « 1 » ؟ عدى گفت : در ركاب مولايشان على با تو كه در زير پرچم كفر بودى جنگيدند و كشته شدند . گفت : عدى ! على دربارهء تو انصاف نداد .\r\nگفت : چطور ؟ گفت : پسران خودش را نگه داشت و پسران تو را به كشتن داد . عدى گفت : معاويه ! من دربارهء على انصاف ندادم . نمىبايست على امروز در زير خروارها خاك باشد و من زنده باشم . اى كاش من مرده بودم و على زنده مىماند . معاويه ديد تيرش كارگر نيست . سبك اين مرد اين بود كه وقتى مىديد كارش با خشونت پيش نمىرود ، ليّن مىشد . گفت : عدى ! الآن ديگر كار از اين حرفها گذشته است . دلم مىخواهد چون تو زياد با على بودى ، يك قدرى كارهايش را برايم توصيف كنى كه چه مىكرد . گفت : معاويه ! مرا معذور بدار . گفت : نه ، حتماً بايد بگويى . عدى گفت :\r\nحالا كه مىخواهى بگويم ، آنچه را كه مىدانم مىگويم ؛ نه اينكه مطابق ميل تو سخن بگويم ، بلكه حقيقت را مىگويم . گفت : بگو .\r\nاين مرد شروع كرد به صحبت كردن دربارهء على . گفت : يكى از خصوصيات او اين بود : « يَتَفَجَّرُ الْعِلْمُ مِنْ جَوانِبِهِ وَ الْحِكْمَةُ مِنْ نَواحيهِ » مردى بود كه علم و حكمت از اطرافش مىجوشيد . معاويه ! على آدمى بود كه در مقابل ضعيف ، ضعيف بود و در مقابل ستمكاران ، نيرومند . با اينكه در ميان ما مىنشست و هيچ تكبرى نداشت و بدون امتياز مىنشست ، اما خدا يك هيبتى از او در دل مردم قرار داده بود كه بدون\r\n\r\n\r\n\r\n\r\n","description":"","footnote":"\r\n( 1 ) عدى سه پسر داشت كه در سنين جوانى در ركاب حضرت در جنگ صفّين كشته شده بودند .\r\nمىخواست عدى را ناراحت كند ، بلكه او از مولا اظهار نارضايتى كند .\r\n","page_name":" 198 ","page_number":198},
  {"content":"\r\n\r\nاجازه نمىتوانستيم حرف بزنيم و . . . بعد گفت : معاويه ! من مىخواهم منظره‌اى را كه به چشم خودم ديدم برايت بگويم . در يكى از شبها على را در محراب عبادت ديدم .\r\nديدم مستغرق خداى خودش است و محاسنش را به دست مبارك گرفته ، مىگويد :\r\nآه آه از اين دنيا و آتشهاى آن . مىگفت : يا دُنيا ! غُرّى غَيْرى . .\r\nآنچنان عدى على را وصف كرد كه دل سنگ معاويه تحت تأثير قرار گرفت ، به طورى كه با آستينش اشكهاى صورتش را پاك مىكرد . آنگاه گفت : دنيا عقيم است كه مانند على بزايد .\r\n وَ مَناقِبُ شَهِدَ الْعَدُوُّ بِفَضْلِها * وَ الْفَضْلُ ما شَهِدَتْ بِهِ الْاعْداءُ \r\nعلى مردى است كه دشمنانش دربارهء فضل و فضيلت او گواهى مىدادند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nنظريهء نسبيّت عدالت\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  « 1 » .\r\nبحث امشب ما در اطراف عدالت است كه آيا عدالت نسبى است يا مطلق ؟ اول ارتباط اين بحث را با بحث خودمان در شبهاى گذشته عرض بكنم ، بعد وارد مطلب بشوم . عرايضى كه ما در شبهاى پيش عرض كرديم اين بود كه در ارتباط با مقتضيات زمان ، بعضى امور تقاضاهاى مختلف دارند . اينها همان امورى هستند كه تغييرپذيرند . ولى يك سلسله تقاضاها و احتياجات هستند كه ثابت و لايتغيرند ؛ امورى نيستند كه در زمانهاى مختلف تغيير بپذيرند ، بلكه آنها را بايد حفظ كرد .\r\nانحراف زمان از اينها دليل بر انحراف و فساد زمان است . به عبارت ديگر احتياجات فردى و اجتماعى بشر بر دو قسم است : بعضى ثابت است و بعضى متغير . ما در اين زمينه بايد در دو جبهه بجنگيم و با دو دسته طرف هستيم : يك دسته كسانى هستند كه به احتياجات متغير اعتقاد ندارند و همهء احتياجات بشر را در تمام زمانها ثابت فرض مىكنند ، كه ما نام آنها را جامدها مىگذاريم . دستهء ديگر افرادى هستند كه ما\r\n\r\n\r\n\r\n\r\n","description":"","footnote":"\r\n( 1 ) حديد / 25\r\n","page_name":" 200 ","page_number":200},
  {"content":"\r\n\r\nآنان را جاهل مىگوييم . اينها همه چيز را تغييرپذير مىدانند . بنا به فرض جامدها ، در مقتضيات زمان ، چيزى كه بايد وضع خودش را به تبع زمان تغيير بدهد وجود ندارد ، و طبق نظر جاهلها هيچ چيزى در عالم وجود ندارد كه در همهء زمانها يكنواخت و ثابت باشد . اين ، اصول مطالبى بود كه شبهاى قبل روى آنها بحث مىكرديم .\r\nطبقهء جاهلها دو فرضيهء نيمه فلسفى دارند « 1 » . دو فرضيه است كه اگر كسى آنها را بپذيرد ، بايد حرف جاهلها را بپذيرد كه هيچ اصل ثابتى وجود ندارد . اين دو فرضيه يكى نسبيت اخلاق است و ديگرى نسبيت عدالت . اخلاق مربوط به حالت شخص و نظام دادن به غرايز شخصى است . عدالت مربوط به نظام اجتماعى است . فرضيهء نسبيت اخلاق مىگويد هيچ اخلاق ثابتى نمىتواند وجود داشته باشد ، پس هيچ مكتب اخلاقى نمىتواند هميشه براى بشر برقرار باشد . فرضيهء نسبيت عدالت مىگويد عدالت يك امر نسبى است ، بنابراين عدالتِ هيچ مكتبى نمىتواند براى هميشه برقرار باشد . حالا ما بايد هر دوى اينها را تشريح بكنيم .\r\n\r\nمعنى نسبيّت\r\nاما مسئلهء نسبيت عدالت . اولًا كلمهء « نسبيت » يعنى چه ؟ بعضى از امور را نسبى مىگويند و آن صفتى يا حالتى است كه آن را با مقايسه با يك شىء معين مىشود به چيزى نسبت داد . مثلًا بزرگى و كوچكى از امور نسبى است . اگر از شما بپرسند بزرگى چقدر است و كوچكى چقدر ، آيا مىتوانيد حدى براى آن معين كنيد ؟ يك وقت شما مىگوييد من امروز يك گوسفند بزرگى ديدم . خيلى هم مبالغه مىكنيد ، مىگوييد به اندازهء يك گوساله بود . گوسفند كه يك حد متوسطى دارد ، اگر به اندازهء يك گوسالهء يك ساله باشد خيلى بزرگ جلوه مىكند . اما شما اگر شترى را ببينيد به اندازهء يك گاو ، مىگوييد چه شتر كوچكى است ! گوسفند اگر در حد گوساله باشد مىگوييد بزرگ است ولى شتر اگر در حد گاو باشد مىگوييد كوچك است . چطور است كه يك شىء در حد گوساله ، بزرگ است و شىء ديگر در حد گاو ، كوچك با\r\n\r\n\r\n\r\n\r\n","description":"","footnote":"\r\n( 1 ) چون در ميان دانشمندان اين حرفها وجود دارد ما پيشاپيش آنها را عنوان مىكنيم تا مسلمانان متوجه باشند و قبل از آنكه افراد جاهل آنها را عنوان كنند ، جواب آماده داشته باشند .\r\n","page_name":" 201 ","page_number":201},
  {"content":"\r\n\r\nآنكه گاو از گوساله بزرگتر است ؟ .\r\nدورى و نزديكى نيز از امور نسبى است . يك وقت مىگوييد خانهء ما نيروى هوايى است . مىگويند خانهء شما چقدر دور است ! يك وقت هم مىگويند قم نزديك تهران است . اگر با مقياس فاصلهء شهرها اندازه بگيرند ، قم را نزديك فرض مىكنند . اما اگر به مقياس فاصلهء خانه‌ها حساب كنند ، از اينجا تا نيروى هوايى دور است . اين است كه مىگوييم دورى و نزديكى يك امر نسبى است ؛ يعنى نمىشود به طور كلى گفت دورى فلان مقدار است و نزديكى فلان مقدار ، بلكه بايد گفت دورى و نزديكى نسبت به چيست و در چه مقياسى است . اين امور را كه به نسبتها فرق مىكنند ، امور نسبى مىگويند و به‌طور كلى نمىشود روى آنها حكم كرد ؛ يعنى تا دو شىء را مقايسه نكنند و با مقياس معينى اندازه نگيرند ، نمىشود روى اين مفاهيم حكم كرد . ولى بعضى از امور ، مطلق است . البته برخى اين مطلب را انكار مىكنند و مىگويند امر مطلق وجود ندارد ، كه اين هم حرف غلطى است . در هر حال بعضى از امور ، امور مطلق است مثل اعداد و همچنين مقادير . آيا عدد 20 نسبت به اشياء فرق مىكند ؟ يعنى اگر بگوييد بيست گردو يا بگوييد بيست ستاره ، اينها در عدد با هم فرق مىكند ؟ نه ، عدد آنها يكى است ، از لحاظ كميت با هم فرقى ندارند . مقادير نيز همين‌طور است . حتى دربارهء زمان هم اين گونه است . مقادير ، مطلق است . مثلًا پارچه را با متر مىسنجند . اگر مقدار پارچه را معين كنند مثلًا بگويند 80 / 1 متر و يا بگويند انسان طولش 80 / 1 متر است ، در اينجا 80 / 1 نسبت به همه جا و همه كس فرق نمىكند در صورتى كه در بزرگى و كوچكى ، اينها خيلى فرق مىكرد .\r\nمعلوم شد كه بعضى امور نسبى هستند و بعضى ديگر مطلق .\r\nراجع به خيلى از امور اين بحث پيش آمده است كه آيا نسبى هستند يا مطلق ، از جمله در باب خود علم ، خود حقيقت . آيا حقيقت نسبى است يا مطلق ؟ آيا علم نسبى است يا مطلق ؟ كه نمىخواهيم وارد اين بحث بشويم .\r\nحال مىخواهيم ببينيم آيا عدالت نسبى است يا مطلق ؟ اگر عدالت نسبى باشد ، آنوقت حرف آن جاهلها به كرسى مىنشيند كه عدالت نسبى است ، در نتيجه در هر جامعه‌اى يك جور است ، در هر زمان هم يك جور است . پس عدالت نمىتواند يك دستور مطلق داشته باشد و بنابراين هيچ مكتبى نمىتواند يك دستور مطلق بدهد و بگويد اين عدالت است و بايد هميشه و همه جا اجرا شود . حداكثر مىتواند براى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nزمان و مكان خودش دستور عدالت بدهد . امكان ندارد كه عدالت براى همهء زمانها و مكانها يك جور بشود ، همين‌طور كه امكان ندارد بزرگى و كوچكى براى همهء اشياء يك جور باشد . اگر اين حرف درست باشد كه عدالت نسبى است ، آنوقت حرف آنها درست است . ولى اگر عدالت مطلق باشد ، آنگاه حرف ما درست است .\r\n\r\nتعريف عدالت\r\nما بايد عدالت را تعريف كنيم كه عدالت چيست ؟ از روى تعريف آن مىتوانيم بفهميم كه عدالت جزء امور مطلق است يا نسبى . آنچنان كه من مجموعاً يافته‌ام ، عدالت را سه جور مىشود تعريف كرد : يكى اينكه عدالت يعنى مساوات ، چون از مادهء عدل است و عدل يعنى برابرى . يك معناى عدالت برابرى است ، بلكه اصلًا معنا و ريشهء اصلى عدالت همان برابرى است . در قرآن هم اين ماده بعضى جاها معناى برابرى مىدهد ، نظير آنجا كه مىفرمايد :   ثُمَّ الَّذِينَ كَفَرُوا بِرَبِّهِمْ يَعْدِلُونَ   « 1 » كفار غير خدا را با خدا برابر مىكنند ، مساوى قرار مىدهند . يك وقت هست كه ما عدالت را به معناى مساوات و برابرى تعريف مىكنيم . آيا درست است يا نه ؟ جواب اين است كه تا مقصودمان از مساوات چه باشد ؟ مساوات در چه ؟ بعضىها عدالت را مساوات تعريف مىكنند و مساوات را هم اين مىدانند كه تمام افراد بشر از لحاظ تمام نعمتهايى كه داده شده است در يك سطح زندگى كنند ؛ يعنى معناى مساوات اين است كه همهء افراد يك جور غذا گيرشان بيايد و همه يك جور ثروت داشته باشند ، همهء مردم يك جور خانه و مسكن داشته باشند ، همه يك جور مركب داشته باشند ، همهء مردم از چيزى كه آنها موجب سعادت مىنامند به‌طور مساوى بهره‌مند شوند ( مثلًا مال و ثروت يكى از موجبات سعادت است ، خانه و زندگى از موجبات سعادت است ) ؛ عدالت يعنى همهء مردم از چيزهايى كه موجبات سعادت است ، برابر داشته باشند . اگر ما عدالت را اين‌جور معنى كنيم ، درست نيست و اين عدالت ظلم است ، چرا ؟ .\r\nاولًا اين گونه عدالت امكان پذير نيست ، از اين نظر كه بعضى از موجبات سعادت چيزهايى است كه در اختيار ماست و بعضى ديگر در اختيار ما نيست و\r\n\r\n\r\n\r\n\r\n","description":"","footnote":"\r\n( 1 ) انعام / 1\r\n","page_name":" 203 ","page_number":203},
  {"content":"\r\n\r\nنمىتوانيم آنها را برابر كنيم ، براى اينكه همهء موجبات سعادت ثروت و مركب و غذا و اين نوع چيزها نيست . اينها قسمتى از موجبات سعادت است . ارسطو مىگويد : موجبات سعادت نُه چيز است ( با اينكه از نه چيز بيشتر است ) . سه چيز از موجبات سعادت در بدن است ، سه چيز در روح انسان است و سه چيز در خارج از بدن و روح يعنى خارج از وجود انسان است . آن سه چيز كه در بدن انسان است يكى سلامت است ، ديگرى قدرت و نيرومندى و سوم جمال و زيبايى بالاخص براى زن . آن سه چيز از موجبات سعادت كه در روح انسان است يكى عدالت است ، ديگرى حكمت و دانش است - كه آدم دانا و نادان در يك سطح از سعادت نيستند - و سوم شجاعت است . شجاعتى كه آنها مىگويند به معناى زور بازو نيست ، بلكه به معنى قوّت قلب است . اما سه چيزى كه در خارج از وجود انسان است كه نه در بدن است و نه در روح ، يكى مال و ثروت است ، ديگر پست و مقام است - كه انسان يك مقامى در اجتماع داشته باشد - و سوم از نظر قبيله و فاميل است ، كه ارزش اين موجبات سعادت همه به يك صورت نيست .\r\nپس اگر بخواهيم عدالت را يعنى موجبات سعادت را بالسويه بين مردم تقسيم كنيم ، در بعضى موارد امكان پذير نيست . مثلًا مال و ثروت و آن چيزهايى را كه از مال و ثروت به دست مىآيد ، مىتوان به‌طور مساوى تقسيم كرد اما همه كه اينها نيست . به عنوان مثال آيا پستها را مىتوان بالسويه تقسيم كرد ؟ در يك كشور ولو سوسياليستى مثل اتحاد جماهير شوروى يا چين ، مقامهاى مختلفى است . بالاخره يك نفر مائوتسه تونگ يا چوئن لاى خواهد بود ، يك نفر است كه از نعمت شهرت جهانى بهره‌مند است . تمام مردم كه نمىتوانند على السويه داراى مقامهاى مساوى باشند . يا اينكه احترام را نمىشود على السويه تقسيم كرد ، محبوبيت را نمىشود بالسويه قسمت نمود . فرزند داشتن را آيا مىشود تقسيم كرد ؟ نه .\r\nاين ايراد را مىتوان به گونه‌اى رد كرد و آن اينكه بگوييم مساوات را لااقل در امورى كه در اختيار بشر است برقرار مىكنيم ؛ يعنى در مسائل اقتصادى و در هر چيز كه مربوط به جنبه‌هاى اقتصادى است ، مساوات باشد . باز جوابش اين است كه اين خودش عين بىعدالتى است . آيا در خلقت ، همهء افراد از لحاظ استعداد و امكانات ، مساوى آفريده شده‌اند ؟ داراى استعداد فكرى و مغزى مشابه هستند ؟ آيا همه ، استعداد هنرىشان مثل يكديگر است ؟ چه رسد به استعداد فكرى و مغزى در\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nانواع علوم كه شايد نمىتوان دو نفر را پيدا كرد كه از اين جهت كاملًا مثل هم باشند ، همان‌طور كه ما نمىتوانيم دو نفر را پيدا كنيم كه از لحاظ شكل ظاهرى يك جور باشند . حتى دو نفر دو قلو را نمىتوان گفت كاملًا شبيه يكديگر هستند . همين‌طور است از لحاظ حالات روحى . حتى دو برادر دوقلو از لحاظ روحى مشابه نيستند ، باز با هم اختلاف دارند . آيا افراد بشر از لحاظ قدرت بدنى با هم مساوى آفريده شده‌اند ؟ از لحاظ احساسات و عواطف مساوى آفريده شده‌اند ؟ از لحاظ تمايلات ذوقى يك جور آفريده شده‌اند ؟ در يكى ذوق تجارت است ، در يكى ذوق قضاء است ، در يكى ذوق سياست است و در ديگرى ذوق تحصيل . حال كه افراد ، متفاوت آفريده شده‌اند پس محصول كار افراد با يكديگر مساوى نيست ؛ يعنى در يك نفر قدرت كار و كوشش بيشتر است و در ديگرى كمتر . در اتحاد جماهير شوروى هم همهء افراد ، آن نبوغ خروشچف را ندارند . حالا كه افراد از لحاظ نبوغ و قدرت كار و ابتكار مساوى نيستند ، آيا بايد على رغم اين تفاوتشان به آنها على السويه پاداش بدهيم ؟ يعنى اگر ما دو بچه را به مدرسه فرستاديم ، يكى پركار بود و ديگرى تنبل ، آيا آخر سال هنگام نمره دادن به آنها يك جور نمره بدهيم و بگوييم كشورمان كشور مساوات است و ما اين تفاوتها را قائل نيستيم ؟ ! آخر سال ببينيم آن شاگرد زرنگ نمره‌اش 20 است و ديگرى نمره‌اش 5 است ، بياييم بين ايندو معدل بگيريم و به هركدام نمرهء 5 / 12 بدهيم كه مساوى بشوند ! اين خلاف عدالت و عين ظلم است كه يكى كار كند و ديگرى تنبل باشد ، محصول كار زرنگ را به تنبل بدهيم . گذشته از اينكه خلاف عدالت است خلاف مصلحت اجتماع هم هست ، زيرا با اين كار تنبل هيچ وقت زرنگ نمىشود و زرنگها هم تنبل خواهند شد . چون اگر محصول كار مرا به ديگرى بدهند ، من چه كار بكنم و چه كار نكنم با ديگرى برابر هستم . من كه ديوانه نيستم كه كار بكنم ! يكى قدرت ابتكارش بيشتر از ديگرى است . يكى قدرت اختراع دارد ، يكى ندارد . اگر آن كه قدرت اختراع دارد ببيند سهمش با ديگرى على السويه است ، پولى كه به او مىدهند مساوى است با آنچه به ديگرى مىدهند و در معرفى و شهرت هم - كه پاداش ديگرى است - اسم فرد را نمىبرند و مىگويند اجتماع اين كار را كرده است ، اصلًا اين فرد ذوقش تحريك نمىشود كه به دنبال اختراع برود . ذوق فرد وقتى به دنبال ابتكار و اختراع مىرود كه به نام خودش در تاريخ ثبت بشود . و لهذا بشريت جرأت نكرده كه تا اين\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nحد دنبال مساوات برود .\r\nبنابراين اگر ما عدالت را به معناى مساوات بگيريم و مساوات را به معناى برابر كردن افراد در پاداشها و نعمتها ، اولًا شدنى نيست . ثانياً ظلم و تجاوز است و عدالت نيست . ثالثاً اجتماع خراب كن است ، چرا كه در طبيعت ميان افراد تفاوت است .\r\n\r\nپاسخ به يك شبهه\r\nحال ممكن است شما سؤال ديگرى بكنيد بگوييد چرا در خلقت ، افراد متساوى آفريده نشده‌اند ؟ چرا خدا در اصل ، اين عدالت را - العياذ باللَّه - عمل نكرد كه همهء مردم را از هر جهت متساوى آفريده باشد ؟ شكلها همه متساوى ، اندامها متساوى ، رنگها متساوى ، استعدادها متساوى ، ذوقها متساوى ، درست مثل اجناس فابريك ، مانند لوله‌هاى لامپا كه از كارخانه بيرون مىآيند و تمامشان مثل يكديگرند .\r\nكمال از اختلاف پيدا مىشود . اين اختلاف سطح‌هاى مختلف است كه حركتها را به وجود آورده است . اصلًا اگر من و شما همه همشكل بوديم ، همفكر بوديم ، هم استعداد بوديم ، هم ذوق بوديم ، من دنبال همان كارى مىرفتم كه شما رفته‌ايد و شما دنبال همان كارى مىرفتيد كه من رفته‌ام ، هيكل و قيافهء من همان بود كه شما داريد و هيكل و قيافهء شما همان بود كه من دارم ، هرچه من دارم شما داشتيد و هرچه شما داريد من داشتم ، من اينجا چكار مىكردم و شما اينجا چكار مىكرديد ؟\r\nاصلًا چرا شما رفتيد دنبال تجارت و من رفتم دنبال تحصيل علم ؟ هردو از يك راه مىرفتيم . از اختلاف و تفاوت است . اين اختلاف و تفاوت ، نقص و كمال نيست .\r\nنمىشود گفت يكى ناقصتر است و ديگرى كاملتر . هركس در راه خودش كامل است ولى همه ناقصند . اجتماع كامل است ، مجموع كامل است . گفت : ابروى كج ار راست بُدى كج بودى . بينى بايد باشد ، ابرو هم بايد باشد . بينى بايد راست باشد ، ابرو بايد كج باشد . بينى اگر مثل ابرو كج بود ، بد بود . ابرو هم اگر مثل بينى راست بود ، بد بود . ابرو همان كجش مطلوب است ، بينى همان راستش مطلوب است .\r\n جهان چون چشم و خال و خطّ و ابروست * كه هرچيزى به جاى خويش نيكوست \r\nدر اثر اختلاف سطحهاست كه حركت پيدا مىشود . تا كسى چيزى را نداند و ديگرى آن چيز را فاقد نباشد ، اصلًا تعليم و تعلم صورت نمىگيرد . همينهاست كه\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nسبب شده افراد ، يكديگر را جذب كنند . علت اينكه افراد اجتماع يكديگر را جذب كرده و دفع نمىكنند همين است . اگر همه على السويه بودند امكان نداشت كه افراد اجتماع يكديگر را جذب كنند . همين‌طور است كه سنگها همديگر را جذب نمىكنند و به اصطلاح دور يكديگر جمع نمىشوند . افراد بشر اگر همه همان چيزى را داشته باشند كه ديگران دارند ، امكان ندارد كه يكديگر را جذب كنند .\r\nاين اختلافى كه ميان زن و مرد هست و ميان زنها با يكديگر و مردها با يكديگر نيست ، تدبير بزرگى است در خلقت براى اينكه كانون خانوادگى تشكيل بشود ، تا اينكه مردى زنى را به همسرى و زنى مردى را به همسرى انتخاب كند و قوانين تشكيل كانون خانوادگى صورت بگيرد . چون مرد چيزهايى دارد كه زن ندارد و زن چيزهايى دارد كه مرد ندارد ، اين تجاذب ميان آنها وجود دارد . زنها همديگر را جذب نمىكنند ، مردها نيز همديگر را جذب نمىكنند ولى زنها مردها را جذب مىكنند و مردها زنها را . علتش همين اختلاف است . پس خيال نكنيد كه زن و مرد در خلقت برابر باشند .\r\nاصلًا قرآن همين اختلاف را يكى از آيات قدرت پروردگار ذكر مىكند :  وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ وَ أَلْوانِكُمْ  « 1 » يكى از آيات حكمت پروردگار [ آفرينش آسمانها و زمين و نيز 
  ] اين است كه همهء شما يكزبان نيستيد ، يكرنگ نيستيد ، قيافه هايتان و آنچه داريد مختلف است . اجتماعات هم همين‌طور است :  كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ  « 2 » . آن حديث هم هست كه فرمود : اخْتِلافُ امَّتى رَحْمَةٌ كه در بعضى روايات وارد شده نه منظور جنگ است ، بلكه تفاوت است . اينكه يك تفاوتهايى ميانشان باشد خودش رحمت است .\r\nپس اگر بخواهيم عدالت را به معناى مساوات تعريف كنيم و مساوات را هم مساوات در موهبتهاى اجتماعى فرض كنيم ، غلط است .\r\n\r\nمعنى ديگر عدالت\r\nولى عدالت را به يك معناى ديگر مىشود معنى كرد كه اگر به آن توجه شود ،\r\n\r\n\r\n\r\n\r\n","description":"","footnote":"\r\n( 1 ) روم / 22\r\n( 2 ) بقره / 213\r\n","page_name":" 207 ","page_number":207},
  {"content":"\r\n\r\nمىتوان گفت آن هم مساوات است اما مساوات به شكل ديگر . معنايى كه قدما براى عدالت ذكر مىكنند اين است : اعْطاءُ كُلِّ ذى حَقّ حَقَّهُ . هرچيزى و هرشخصى در متن خلقت با يك شايستگى مخصوص به خود به دنيا آمده است . حقوق هم از همين جا يعنى از ساختمان ذاتى اشياء پيدا مىشود . ما بايد هرچيزى را در ذاتش مطالعه كنيم ، بعد ببينيم كه او شايستگى چه چيزى را دارد و چه استعدادى در وجود او هست ، يعنى طبيعتش چه تقاضايى دارد . مثلًا در بدن انسان چشم حقى دارد و دست حقى ديگر . اگر حق چشم را به دست بدهيم ، نه تنها به دست خدمت نكرده‌ايم بلكه آن را از كار انداخته‌ايم . هرچيزى استحقاقى دارد و منشأ آن هم خود خلقت است . دو بچه كه به مدرسه مىروند ، يكى شايستگى نمرهء 20 را دارد و ديگرى نمرهء 5 . اگر به او از 20 كمتر بدهيم ظلم كرده‌ايم و اگر به اين از 5 بيشتر بدهيم نيز ظلم كرده‌ايم .\r\nبراى مثال ، اگر از همانهايى كه دم از اشتراك و مساوات مىزنند بپرسيم چرا زيد در ميان ميليونها مردم نخست وزير شد ، مىگويند شايستگى نشان داد . اول يك كارگر ساده بود ، مثلًا در سنديكا شركت كرد و به نمايندگى در هيئت بالاترى انتخاب شد و بعد در هيئت بالاتر ، و همين‌طور سلسله مراتب را طى كرد و چون لياقت و شايستگى داشت به نخست وزيرى رسيد . اين همان عدالت است . پس معلوم مىشود كه اساس ، لياقت است . البته اگر يكى لياقت دارد و ديگرى ندارد ، چنانچه آنچه را كه بايد به لايق بدهيم به نالايق بدهيم ، بى عدالتى كرده‌ايم .\r\n آن كه هفت اقليم عالم را نهاد * هركسى را آنچه لايق بود داد \r\nظلم اجتماع وقتى است كه اين‌جور نباشد . سعدى مىگويد :\r\n وقتى افتاد فتنه‌اى در شام * هريك از گوشه‌اى فرا رفتند \r\n روستازادگان دانشمند * به وزيرىّ پادشا رفتند \r\n پسران وزير ناقص عقل * به گدايى به روستا رفتند \r\nمعناى عدالت اين است . مساوات دربارهء قانون مىتواند معنى پيدا كند ؛ يعنى قانون افراد را به يك چشم نگاه كند ، قانون خودش ميان افراد تبعيض قائل نشود ، بلكه رعايت استحقاق را بكند . به عبارت ديگر افرادى كه از لحاظ خلقت در شرايط مساوى هستند ، قانون بايد با آنها به مساوات رفتار كند اما افرادى كه خودشان در شرايط مساوى نيستند ، قانون هم نبايد با آنها مساوى رفتار كند بلكه بايد مطابق\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nشرايط خودشان با آنها رفتار كند . اين هم معناى دوم عدالت است . معناى سومى هم دارد كه آن را فردا شب عرض مىكنم . در اينجا به عرايض خودم خاتمه مىدهم .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nردّ نظريهء نسبيّت عدالت\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ .  .\r\nمسئلهء نسبيت عدالت با اساس خاتميت و ابديت دين بستگى دارد ، چون دين مىگويد عدالت هدفى از هدفهاى انبياست . اگر عدالت در هر زمان يك جور باشد ، كدام قانون است كه مىتواند ابديت داشته باشد ؟ لهذا ناچار شديم اول معناى نسبيت را ذكر كنيم بعد معناى عدالت را ، تا ببينيم آيا اين حرف كه بر سر زبانها انداخته‌اند كه عدالت يك امر نسبى است درست است يا نه ؟ راجع به تعريف عدالت به اينجا رسيديم كه بعضى گفته‌اند عدالت يعنى رعايت توازن در اجتماع ؛ يعنى هر حالتى كه به صلاح اجتماع باشد و بهتر بتواند اجتماع را حفظ كند و جلو ببرد ، عدالت است .\r\nبعضى از افرادى كه چنين نظريه مىدهند ، در باب حقوق يك حرف خاصى دارند .\r\nمىگويند اساساً افراد حقوقى ندارند . حق مال اجتماع است و بس . رعايت حقوق افراد معنى ندارد . حق مال فرد نيست . فرد حق ندارد . يكى از دانشمندان مىگويد :\r\nحق مال اجتماع است و تكليف مال افراد . افراد فقط بايد به تكليف عمل كنند ، مكلفند ، وظيفه دارند . اما اجتماع است كه صاحب حقوق است . حالا مىخواهيم ببينيم آيا واقعاً اين مطلب درست است يا نه .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nمسئلهء حق و تكليف\r\nخطبه‌اى است در نهج البلاغه كه ظاهراً على عليه السلام در روزهاى اول خلافت ايراد كرده‌اند . اين خطبه راجع به حق و حقوق است و بسيار خطبهء باارزش و پرمعنايى است . يكى از جمله‌هاى آن ، اين جملهء نسبتاً معروف است : الْحَقُّ اوْسَعُ الْاشْياءِ فِى التَّواصُفِ وَ اضْيَقُها فِى التَّناصُف حق از همهء اشياء ميدان وسيعترى براى توصيف دارد ؛ يعنى هنگام گفتن ، هنگام دفاع كردن و حرف زدن ، هيچ چيزى به اندازهء حق ميدان ندارد . اما آنجا كه پاى عمل و انصاف در كار مىآيد ، ميدان حق از هر ميدان ديگرى تنگتر است و همان كسى كه داد سخن براى حق مىدهد در مقام عمل از زير بار حق در مىرود . بعد جملهء ديگرى دارد ، مىفرمايد : لا يَجْرى لِاحَدٍ الّا جَرى عَلَيْهِ وَ لا يَجْرى عَلَيْهِ الّا جَرى لَه حق به نفع هيچ كس جريان پيدا نمىكند مگر اينكه عليه او هم جريان پيدا مىكند ؛ يعنى هر فردى بر ديگران حق دارد و متقابلًا ديگران هم بر او حق دارند . شما احدى را پيدا نمىكنيد كه او بر ديگران حق داشته باشد ولى ديگران بر او حق نداشته باشند ، كما اينكه احدى را در دنيا پيدا نخواهيد كرد كه او فقط مسئوليت داشته باشد و حق بر عهدهء او تعلق بگيرد ولى او حقى بر ديگران نداشته باشد . يعنى حق ، متقابل است و از امورى است كه وقتى به نفع كسى جريان پيدا مىكند عليه او هم هست . يعنى قهراً هيچ كس بر ديگران ذى حق نمىشود الّا اينكه ديگران هم بر او ذى حق مىگردند .\r\nاين ، همين مسئلهء حق و تكليف و رد اين نظريه‌اى است كه برخى گفته‌اند : فقط اجتماع بر افراد حق پيدا مىكند اما افراد در مقابل اجتماع فقط تكليف دارند ؛ يعنى حق بر افراد تعلق مىگيرد ( كه معنايش همان تكليف است ) اما افراد بر اجتماع حق پيدا نمىكنند . اميرالمؤمنين مىفرمايد : اين‌طور نيست ، هرجا كه به نفع كسى حق پيدا مىشود عليه او هم حق پيدا مىشود . بعد اين جمله را مىفرمايد : اگر در دنيا كسى پيدا بشود كه او بر ديگران حق دارد ولى هيچ كس بر او حق ندارد ، منحصراً خداوند تبارك و تعالى است : وَ لَوْ كانَ لِاحَدٍ انْ يَجْرِىَ لَهُ وَ لا يَجْرِىَ عَلَيْهِ لَكانَ ذلِكَ خالِصاً لِلَّهِ سُبْحانَهُ « 1 » . مضمون همين است : اگر يك نفر پيدا بشود كه حق له او جريان دارد ولى عليه او جريان ندارد ، يعنى او بر ديگران ذى حق هست و هيچ كس بر او\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 214\r\n","page_name":" 211 ","page_number":211},
  {"content":"\r\n\r\nذى حق نيست ، او خداست . و اين ، مطلب بسيار درستى است .\r\nعلت اينكه حق در مورد خداوند متقابل نيست ، اين است كه حقى كه خدا بر ديگران يا بر اشياء دارد فرق مىكند با حقى كه ديگران دارند . حقى كه ديگران دارند معنايش اين است كه مىتوانند انتفاعى ببرند اما حقى كه خداوند دارد معنايش انتفاع بردن او نيست ؛ معنايش فقط اين است كه ديگران در مقابل خدا تكليف و مسئوليت دارند و هيچ كس بر خدا حق پيدا نمىكند . عقل ما كوچكتر از آن است كه باور كند كه احدى بر خدا حقى پيدا نمىكند حتى خاتم الانبياء ، يعنى هيچ كس از خدا طلبكار نمىشود . در دنيا هيچ كس نيست كه او يك قلم طلبكارى از خدا داشته باشد ولو آنكه عبادت ثَقَلين را انجام بدهد . آيا كسى در دنيا پيدا مىشود كه بر خدا حق پيدا كند ، از او طلبكار بشود به طورى كه اگر خدا آن حق را به وى ندهد ، حق او را پامال كرده و به او ظلم نموده باشد ؟ نه ، امكان ندارد چنين كسى وجود داشته باشد .\r\nدر مضمون بعضى از دعاها خوانده‌ايد : الهى عامِلْنا بِفَضْلِكَ وَ لا تُعامِلْنا بِعَدْلِكَ خدايا ! با فضل خودت با ما رفتار كن ، با عدلت با ما رفتار نكن ؛ يعنى با گذشت خودت ، با تفضل خودت با ما رفتار كن . آنچه به ما مىدهى از جانب تو جود و كرم باشد . ما از تو فقط جود و كرم را تقاضا داريم . خدايا ! با ما با عدل خودت رفتار نكن . عدل ، رعايت استحقاقهاست ، رعايت حقوق است . خدايا ! اگر تو بخواهى رعايت استحقاق را بكنى يعنى حقوق همهء ما را به ما بدهى ، هيچ نمىماند . نوكرى كه در خانهء كسى خدمت كرده يا شاگردى كه در مغازهء فردى كار كرده است ، وقتى بخواهد از او جدا بشود مىتواند بگويد آقا حقوق مرا بده . دو نفر بشر بر يكديگر حق پيدا مىكنند اما كسى بر خدا حق پيدا نمىكند ولو آنكه عبادت ثقلين را انجام بدهد ، ولو آنكه از لحاظ خلوص نيت در حد اعلا باشد ، ولو آنكه كسى باشد كه درباره‌اش گفته باشند : ضَرْبَةُ عَلِىٍّ يَوْمَ الْخَنْدَقِ افْضَلُ مِنْ عِبادَةِ الثَّقَلَيْن . باز هم او بر خدا ذى حق نمىشود ، براى اينكه بنده در مقابل خدا از خويشتن چيزى ندارد . اگر بندگان را با يكديگر مقايسه كنيم ، اين چيزى دارد و آن چيز ديگر . اما اگر بندگان را در مقابل خدا در نظر بگيريم ، هيچ بنده‌اى هيچ چيزى از خودش ندارد . آنچه دارد از اوست .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nيك مثال\r\nيك مثال كوچك : پدرى داراى دو فرزند است . براى يكى از آن دو كفش مىخرد ، براى ديگرى هم كفش مىخرد . براى اين لباس مىخرد ، براى او هم مىخرد . به اين پول مىدهد ، به او هم پول مىدهد . اين بچه‌ها وقتى خودشان در مقابل همديگر باشند مىتوانند بين خودشان مرز تعيين كنند . اين مىگويد اين پالتو مال من است ، مال تو نيست ، و واقعاً اين پالتو مال اين است چون پدرش براى او خريده . همچنين آن پالتو مال آن بچه است و مال اين نيست ، زيرا پدرش براى او خريده نه براى اين .\r\nيعنى دو بچه در مقابل يكديگر مىتوانند بين خودشان مرز به وجود بياورند . اما آيا همين بچه‌ها در مقابل پدرشان مىتوانند مرز به وجود بياورند ، بگويند اين پالتو مال تو نيست ، مال من است ؟ از نظر ديگران ، اين امر مضحك است . از نظر كسى كه بداند پدر چه نسبتى با آنها دارد ، اين حرف مضحك است . تو هرچه دارى از ناحيهء پدر دارى ؛ يعنى در آنچه كه مِلك پدر است ، تو از آن فرزند ديگر اولويت دارى . الآن اين پالتو ملك پدر است . در آنچه كه جزء ثروت پدر است ، اين فرزند از آن فرزند اولويت دارد نه اينكه مال اين فرزند است و مال پدر نيست .\r\nنسبت بنده در مقابل خدا از نسبت فرزند و پدر بىنهايت درجه قويتر و شديدتر است ؛ يعنى بنده هرچه داشته باشد ، اعم از نيروى بدنى و نيروى روحى ، در عين اينكه مال اين بنده است ، مال خداست ، از ناحيهء خدا به او رسيده است . توفيق عملش از ناحيهء خداست . اگر بنده‌اى هرچه عمل مىكند بخواهد فقط شكر خدا را بجا بياورد ، آيا امكان دارد ؟ محال است كه بنده تشكر را در مقابل خدا انجام بدهد .\r\nيك كسى به شما احسان مىكند . شما مىتوانيد در مقابل احسان او تشكر كنيد ، چه زبانى و چه عملى . چون احسان او يك عمل است ، تشكر مال شماست . ولى در مقابل خدا اگر انسان تشكر كند ، خود همين تشكر يك توفيق الهى است و شكرى مىخواهد . اگر براى هر نعمتى بخواهد تشكر كند ، يكى از نعمتها همين شكر است .\r\nباز براى همين « متشكرم » ، همين « الهى شكر » هم بايد يك « متشكرم » ديگر بگويد .\r\nاين است كه بشر از شكر خدا عاجز است . از كجا فرصت پيدا مىكند كه نعمت او را شكر كند ؟ چه رسد به اينكه فرضاً وظيفه‌اش را از لحاظ شكر انجام داد ، يك كار علاوه هم بكند و به خاطر آن از او طلبكار بشود ! .\r\nسعدى مىگويد :\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمنّت خداى را عزّ و جلّ كه طاعتش موجب قربت است و به شكر اندرش مزيد نعمت . هر نفسى كه فرو مىرود ممدّ حيات است و چون برمىآيد مفرّح ذات . پس در هر نفسى دو نعمت موجود است و بر هر نعمتى شكرى واجب .\r\nهمين بيانى كه عرض كردم ، بيان يكى از ائمه است كه مىفرمود : هيچ بنده‌اى قادر به شكر خدا نيست چون هرچه را بخواهد شكر كند ، براى همان شكر شكرى مىخواهد . انسان همين قدرت شكر بر نعمت شكر را ندارد تا چه رسد به نعمت نفس كشيدن ( به قول سعدى ) .\r\nزين العابدين عليه السلام در دعاى ابوحمزه خطاب به خداوند مىفرمايد : افَبِلِسانى هذَا الْكالِّ اشْكُرُكَ « 1 » . اين را توجه داشته باشيد كه دربارهء ايشان نوشته‌اند : « كانَ يُصَلّى عامَّةَ اللَّيْلِ » همهء شب را به نماز مىپرداخت . سحر كه مىشد اين دعا را مىخواند .\r\nخود اين دعا نمونهء بزرگى از زبان آورى بشر است ، نمونهء بزرگى از بلاغت و سخنورى بشر است . در مقابل خدا مىگويد : آيا من با اين زبان گنگ و لكنتى تو را شكر كنم ؟ ! .\r\nاين است كه اميرالمؤمنين عليه السلام مىفرمايد : اگر كسى باشد كه او بر ديگران حقى دارد - اگرچه مىفرمايد اين حق ، از نوع حقى كه بندگان بر يكديگر دارند نيست ؛ يعنى اگر نام اين را حق بگذاريم - و هيچ كس بر وى حق ندارد ، او خداى تبارك و تعالى است . آنگاه حضرت اين جمله را مقدّم ذكر مىفرمايد : فَقَدْ جَعَلَ اللَّهُ لى عَلَيْكُمْ حَقّاً بِوِلايَةِ امْرِكُمْ وَ لَكُمْ عَلَىَّ مِنَ الْحَقِّ مِثْلُ الَّذى لى عَلَيْكُمْ « 2 » . مضمون چنين است : من به حكم اينكه والى و حاكم شما هستم حقى بر شما دارم و هر والى بر رعيت حق دارد ، كما اينكه رعيت هم بر والى حق دارد . اكنون من به موجب اينكه خليفه هستم حقى بر شما دارم و شما به موجب اينكه نسبت به من رعيت هستيد و من والى شما هستم ، بر من حقى داريد . آن مقدمه را براى اين ذكر كرد كه كسى فكر نكند والى بر مردم حق دارد و مردم بر او حق ندارند .\r\n\r\n\r\n\r\n\r\n","description":"","footnote":"\r\n( 1 ) دعاى ابوحمزهء ثمالى\r\n( 2 ) نهج البلاغه ، خطبهء 214\r\n","page_name":" 214 ","page_number":214},
  {"content":"\r\n\r\nوقتى انسان گفتار برخى از كسانى را كه در فلسفه‌هاى حقوق مطالعه مىكردند ، مطالعه مىكند مىبيند در آنها يك افكار پرت و پلايى كه ضد و نقيض است وجود دارد . بعضىها بودند كه راجع به حق سلطان و پادشاه عقيده‌شان اين بود كه فقط او بر مردم حق دارد ولى مردم بر او حق ندارند . در ميان فلاسفهء جديد اروپا اين فكر ، زياد طرفدار داشت . در ايران قديم هم همين حرف بوده است . اميرالمؤمنين مىفرمايد اين حرف درست نيست . حاكم و رعيت مشمول اين قانون كلى هستند كه حقوق ، متقابل است . حقى كه حاكم بر رعيت دارد اين است كه صلاح آنها را در نظر بگيرد ، در راه مصالح آنان كوشش كند . بعد يك عبارت عجيبى دارد ، مىفرمايد :\r\nاستقامت پيدا نمىكند امر حاكم مگر به استقامت رعيت ، و استقامت پيدا نمىكند امر رعيت مگر به استقامت حاكم . پس اين مطلب راجع به اجتماع و افراد درست نيست كه از يك طرف حق است و از طرف ديگر تكليف . خير ، اين‌جور نيست . هرجا در دنيا حق باشد ، تكليف هم وجود دارد .\r\n\r\nحقوق فرد و اجتماع\r\nوعده داديم امشب نظر اسلام را در باب حقوق فرد و اجتماع عرض كنيم ، ببينيم از نظر اسلام آيا فرد ذى حق است يا اجتماع ، يا هردو ذى حق هستند ؟ از نظر اسلام هر دو ذى حق هستند ، هم فرد ذى حق است هم اجتماع . چرا ؟ ديشب عرض شد اصالت فردىها مىگويند اجتماع امر اعتبارى است ، فرد اصالت دارد و اصالت اجتماعىها مىگويند اجتماع اصالت دارد ، فرد اعتبارى است . هر دو نادرست است ، هم فرد اصالت دارد و هم اجتماع . چرا ؟ ما ديشب حرف اصالت فردىها را كه مىگويند اجتماع امرى اعتبارى است ، اين‌طور تعبير كرديم كه اجتماع وجود ندارد « 1 » . يعنى چه ؟ ! افراد وجود ندارند ؟ ! آنها وجود دارند كه راه مىروند ، غذا مىخورند ، حرف مىزنند . مىگويند اجتماع همان افراد است ، چيزى نيست . ما در مورد يك عده افراد كه در يك جا جمع شده‌اند اسمى براى مجموع مىگذاريم و الّا هيچ وقت مجموع وجود ندارد . پس اجتماع امرى اعتبارى است .\r\n\r\n\r\n\r\n\r\n","description":"","footnote":"\r\n( 1 ) [ گويا قبل از اين جلسه ، جلسهء ديگرى بوده است كه متن سخنان استاد شهيد در آن جلسه در دست نيست . 
  ]\r\n","page_name":" 215 ","page_number":215},
  {"content":"\r\n\r\nيك مسئلهء فقهى است كه در مورد آن اكنون در ميان فقهاى ما اختلاف است و آن اين است كه آيا دولت مالك مىشود يا نه ؟ بحث اين است كه آيا دولت هرچه دارد ملك شرعى اوست يا نه ؟ آيا دولت صلاحيت مالكيت دارد يا نه ؟ يعنى اگر دولت يك كار مشروعى را انجام بدهد ، آنوقت شرعاً خود دولت مالك مىشود يا نه ؟ اگر دولت مثل فرد تجارت و كارهاى عمومى بكند آيا از اين راه مالك مىشود يا نه ؟\r\nمثل پست و تلگراف : شما يك پاكت داريد ، اگر دو ريال به صندوق دولت بدهيد ، دولت در اينجا يك كار براى شما انجام مىدهد . كارش اين است كه پاكت شما را از يك نقطهء كشور به نقطهء ديگر مىرساند . اگر اين كار را دولت انجام نمىداد بلكه يك مؤسسه انجام مىداد ، يعنى اگر پستْ دولتى نبود و ملى بود به اين ترتيب كه يك مؤسسهء ملى اعلام مىكرد من حاضرم به ازاى هر پاكتى چهار ريال بگيرم و آن را از يك نقطهء كشور به نقطهء ديگر برسانم ، اين معامله مسلّماً شرعى بود . حالا اگر اين كار را دولت بكند آيا درست است يا نه ؟ الآن عقيدهء علما در اين باره مختلف است .\r\nبسيارى از علما و شايد بيشترشان مىگويند دولت مالك مىشود ، يعنى صلاحيت مالكيت دارد . اگر دولت مال حلال داشته باشد ، مثل يك فرد مىتواند كار كند و پولى هم كه از اين راه به دست مىآورد مال خود دولت است و تصرف كردن در آن حرام است . پولى كه دولت از راه نامشروع به دست مىآورد نامشروع است .\r\nفتواى ديگر در زمينهء معاملات مىگويد اگر كسى كلى معامله كرد ، معاملهء او صحيح است ولو آنكه پولى كه در مقام ادا مىدهد حرام باشد . مثلًا اگر كسى پولى كه در دست دارد پول حرام باشد ولى معامله كه مىكند پولش را به ميان نمىآورد ، مثلًا مىخواهد خانه‌اى بخرد و پول حرامى دارد ولى پول را اول به ميان نمىآورد كه به فروشنده ارائه بدهد و بگويد من خانه را مىخرم در ازاى همين پولى كه الآن به تو نشان مىدهم ( كه در اين صورت معامله باطل است ) بلكه معامله را به شكلى كلى انجام مىدهد ، يعنى پول را ارائه نمىدهد و مثلًا مىگويد اين خانه را من از تو به مبلغ بيست هزار تومان مىخرم كه پول آن را فردا بدهم ( يك پول مشخص به ميان نمىآورد ) معامله منعقد مىشود روى بيست هزار تومان كه آن بيست هزار تومان به ذمّهء خريدار مىآيد و آنوقت خريدار موظف است برود پول حلال پيدا كند و اين دينش را بپردازد ؛ اين كار را نمىكند و از پول حرام اين دين را مىپردازد . البته\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدينش پرداخته نشده اما مالك خانه هست . اين را اغلب علما فتوا مىداده‌اند مگر - آن‌طور كه من شنيده‌ام - مرحوم حاج شيخ عبد الكريم حائرى .\r\nاگر اين فتواى ديگر را ضميمه كنيم كه اگر معامله صورت كلى پيدا كند - ولو آنكه در مقام اداى آن ، خريدار از پول حرام استفاده كند - معامله درست است ، [ در اين صورت 
  ] اينكه دولت مىآيد لوكوموتيو و واگن و ريل و لوازم ديگر راه آهن را به‌طور كلى از هر فروشنده‌اى كه بخواهد مىخرد ، به ذمّهء دولت مىآيد كه دينش را ادا كند . حالا بر فرض اينكه از پول حرامش ادا كرد ، معامله‌اش درست است .\r\nبنابراين دولت مالك شرعى لوكوموتيو يا واگنها مىشود . وقتى مالك شرعى شد ، شما بايد با او درست معاملهء مالك شرعى بكنيد . ديگر دزديدن ، تقلب كردن ( هرگونه تقلبى ) خلاف شرع است ؛ يعنى اگر شما مثلًا پنج من اضافه بار داشتيد و آن را مخفى كرديد ، مديون هستيد مثل اينكه به يك فرد مديون مىشويد . اگر او اعلام كرده است من بچهء كمتر از دوازده سال را مجانى مىبرم اما بچهء بزرگتر را مجانى نمىبرم ، چنانچه شما بچه‌تان دوازده سال دارد ولى بگوييد يازده ساله است ، گذشته از اينكه دروغ گفته و فعل حرامى مرتكب شده‌ايد ، مديون او هم هستيد .\r\nاين مسئله كه آيا دولت مالك مىشود يا نه ، يك مسئلهء فقهى است كه با بحث ما - كه يك مسئلهء فلسفى و اجتماعى است - خيلى نزديك مىباشد . برطبق اين نظر كه فرد وجود دارد و اجتماع يك امر اعتبارى است ، چون امر اعتبارى اصلًا وجود ندارد ، مالكيت هم براى اجتماع غلط است . اما حق با آن كسانى است كه مىگويند اجتماع وجود دارد و صلاحيت مالكيت هم دارد كه از راه مشروع مالك بشود . ما حالا به اين مسئلهء فقهى كه آيا دولت مالك مىشود يا نه ، كارى نداريم . اين يك مسئلهء طفيلى بود كه عرض شد .\r\nحال ببينيم چرا اجتماع وجود دارد .\r\n\r\nاجتماع يك امر حقيقى است\r\nاين حرف درست نيست كه اجتماع فقط مجموع افراد است . اجتماع بيش از مجموع افراد است . اينجا من بايد مطلبى را توضيح بدهم . اين را شايد در كتابهاى دبيرستانى هم خوانده باشيد كه مىگويند فرق است ميان مخلوط و مركّب . مخلوط مجموع امورى است كه فقط پهلوى يكديگر قرار گرفته باشند و بيش از اين چيزى نيست ،\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمثل اينكه شما مقدارى نخود و لوبيا را با هم مخلوط مىكنيد ؛ يعنى نخود به حالت نخودى باقى است ، لوبيا هم به حالت لوبيايى باقى است ، فقط با هم مخلوط شده‌اند .\r\nهوا را مخلوط مىگويند چون از اكسيژن و ازت كه پهلوى هم قرار گرفته‌اند تشكيل شده است . اما مركّب اين‌جور نيست . وقتى كه [ دو يا چند عنصر 
  ] پهلوى يكديگر قرار گرفتند ، در هم اثر مىگذارند و يك شىء سوم به وجود مىآيد . مثلًا آب يك مركّب است كه از دو عنصر اكسيژن و ئيدروژن كه هر دو گازند ، تشكيل شده است .\r\nوقتى كه ايندو پهلوى يكديگر قرار گرفتند ، مايعى به وجود مىآيد كه خاصيتى دارد مغاير با خاصيت هريك از اجزاء . و در اين عالم ، مركّبات زيادند . علم شيمى علم تركيبات است .\r\nحالا افراد انسان كه با يكديگر زندگى مىكنند ، آيا اينها نظير مخلوطها هستند يا نظير مركّبها ؟ نظير مركّبها هستند ، يعنى به مركّبها نزديكترند تا به مخلوطها . چرا ؟ اگر ما در بيابانى صد هزار سنگ را صد هزار سال پهلوى يكديگر قرار بدهيم ، بر يكديگر اثر نمىگذارند . در يك باغ اگر ما صد هزار درخت بكاريم مثل اين است كه هر درختى تنها زندگى مىكند ، يعنى هر درختى سروكارش فقط با آب است و زمين و نور و حرارت . ولى افراد انسان شخصيت خودشان را از يكديگر كسب مىكنند ، يعنى هريك از ما و شما كه در اينجا نشسته‌ايم تمام شخصيت خودمان را از اجتماع داريم و اجتماع از ما دارد . ما الآن اينجا نشسته‌ايم با يك احساسات بالخصوص ، با يك عقايد و افكار مخصوص . درست است كه ما خودمان داراى عقل و اراده هستيم ، انتخاب مىكنيم و اجبارى در كار نيست ، ولى آنچه داريم از اجتماع داريم .\r\nشما كه الآن اينجا نشسته‌ايد ، با يك خُلق پاكيزهء خاصى نشسته‌ايد . خلقتان اين است كه آدم راستگويى هستيد . اين راستگويى را از كجا آورده‌ايد ؟ اگر خوب فكرش را بكنيد مىبينيد آن را همين اجتماع به شما داده است . شما داراى عقيده و ايمان به اسلام هستيد . اين را از كجا پيدا كرده‌ايد ؟ آيا زمين به شما داد ؟ آيا هوا يا آب داد ؟ يا اينكه اين عقيده را همين اجتماع به شما داد ؟ البته كه آن را از ناحيهء اجتماع گرفته‌ايد . اجتماع مثل يك مخلوط نيست . البته آن شدت حالت تركيبى كه در آب مثال زديم را هم ندارد ولى شبيه مركّبهاست .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nنظر علامه طباطبايى\r\nاجتماع روى فرد اثر مىگذارد و فرد روى اجتماع . اجتماع واقعاً مجموعش يك واحد است ، خودش روح دارد ، عمر دارد . اين يك مطلب عجيبى است كه البته كسى كه آن را خوب استنباط كرده و پرورانده است ، علامه طباطبايى ( سلّمه اللَّه تعالى ) است . ايشان در كمال وضوح از قرآن استنباط مىكند كه قرآن براى اجتماع شخصيت قائل است ، براى اجتماع عمر قائل است :  لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  « 1 » ، براى اجتماع بيمارى و سلامت قائل است ، براى اجتماع سعادت و شقاوت قائل است ، براى اجتماع شركت در مسئوليت قائل است .\r\nگاهى افرادى مىپرسند چرا اگر [ اكثريت 
  ] يك قومى گناه كرده ، اقليت صالحى كه در ميان آن قوم است هم به عذاب آن قوم معذّب مىشوند ؟ نمىدانند كه افراد اجتماع حكم اعضاى يك پيكر را دارند . وقتى كه در عضوى از يك پيكر سرطان پيدا بشود ، اعضاى ديگر نمىتوانند بگويند چرا ما هم بايد از بين برويم . به همان دليل كه شما با يكديگر اتصال و همريشگى و پيوند داريد ، به همان دليل كه از سعادت او بهره‌مند هستيد ، به همان دليل از بدبختى او هم بايد در اجتماع متضرر باشيد . فقط آن دنياست كه دنياى جدايى است . در اين دنيا افراد اجتماع واقعاً به يكديگر متصلند ، واقعاً در ناخوشى و خوشى يكديگر شريكند ، واقعاً در عذاب و سعادت يكديگر شريك هستند . دنياى امتياز آن دنياست :  وَ امْتازُوا الْيَوْمَ أَيُّهَا الْمُجْرِمُونَ  « 2 » . در اين دنيا صحبت «  وَ امْتازُوا  » نيست . در اين دنيا قانون و قاعدهء علمى هم ايجاب مىكند كه اگر واقعاً جناحى از اجتماع آنقدر فاسد شد كه توانست بلايى را به سوى اجتماع بكشد ، اين بلا شامل افراد ديگر هم بشود ، سالم و ناسالم را با هم بگيرد . در اين دنياتر و خشك با هم مىسوزد . منتها از نظر آنها كه به اصطلاح خشكند يعنى آمادهء سوختن هستند ، عذاب الهى است و شايد در آن دنيا هم دنباله داشته باشد ولى از نظر آنها كه شخصاً استحقاق نداشته‌اند ، مصيبت است ، ابتلاست و در آن دنيا به آنها اجر داده مىشود . به هرحال در اين دنيا تفكيك پذير نيست .\r\n\r\n\r\n\r\n\r\n","description":"","footnote":"\r\n( 1 ) اعراف / 34\r\n( 2 ) يس / 59\r\n","page_name":" 219 ","page_number":219},
  {"content":"\r\n\r\n\r\nيك شاهد از قرآن\r\nپس به دليل اينكه اجتماع ، خودش وجود دارد چون تركيب وجود دارد و به دليل اينكه اجتماع وحدت دارد و به دليل اينكه اجتماع مسير و خط سير دارد ؛ تكامل دارد ، عمر دارد ، حيات و موت دارد و نمىتواند نداشته باشد ، اجتماع حقوق دارد .\r\nپس حرف اصالت فردىها كه به كلى اجتماع را امرى اعتبارى مىدانند غلط است .\r\nما در قرآن آيه‌اى داريم :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  « 1 » پيغمبر اولى بر مؤمنين است از خودشان ، يعنى پيغمبر بر مؤمنين حقى دارد كه از حق خود مؤمنين بر مؤمنين بيشتر است ؛ يعنى شما مالك نفس خودتان هستيد ، مالك ثروت خودتان هستيد ، مالك احترام و آبروى خودتان هستيد ، ولى پيغمبر يك مالكيتى دارد بر نفس و مال و حيثيت شما كه از مالكيت شما بر خود شما قويتر است . چرا ؟ براى اينكه شما مالك نفس يا ثروت خودتان نيستيد كه هرجا بخواهيد در آن تصرف كنيد ، حتى مالك حقيقت خودتان هم نيستيد . در حديث است كه مؤمن عِرضش در اختيار خودش نيست . ولى پيغمبر مالك نفس مؤمنين هم هست ، يعنى آنجا كه مصلحت بداند نفس مؤمنين را هم مىتواند فدا كند . اما اينكه پيغمبر اولويت دارد بر مؤمنين از نفس خودشان ، يعنى چه ؟ اين حقى كه دارد ، بر كه دارد و به نفع كه ؟ اين حقى كه خدا براى پيغمبر قائل شده است ، به نفع چه كسى قائل شده است ؟ آيا به نفع شخص پيغمبر قائل شده است ؟ يعنى خدا براى پيغمبر اين حق را قائل شده است كه او همهء مؤمنين را فداى نفس خودش بكند ؟ نه ، پيغمبر از آن جهت كه ولىّ امر مسلمين است ، از آن جهت كه سرپرست اجتماع مسلمين است ، از آن جهت كه نمايندهء كامل مصالح اجتماع است ، خدا اين حق را به او داده است كه در آنجا كه مصلحت اجتماع بداند ، فرد را فداى اجتماع كند . هيچ كس چنين حرفى نزده است كه پيغمبر اين حق را به نفع شخص خودش دارد ؛ معنى ندارد . اولًا پيغمبر از نظر شخص خودش احتياجى به مردم نداشت كه بخواهد مردم را فداى زندگى شخصى خودش بكند ، و ثانياً احدى چنين حرفى نمىزند .\r\nآيا اين حقى كه پيغمبر دارد ، فقط مال شخص پيغمبر است ؟ نه ، به امام هم منتقل مىشود ؛ يعنى امام هم بعد از پيغمبر سرپرست و نمايندهء اجتماع مىشود و اين حق به\r\n\r\n\r\n\r\n\r\n","description":"","footnote":"\r\n( 1 ) احزاب / 6\r\n","page_name":" 220 ","page_number":220},
  {"content":"\r\n\r\nاو منتقل مىگردد . آيا اين حق منحصر به پيغمبر و امام است يا به هركسى كه از ناحيهء خدا حكومت شرعى داشته باشد ، به نيابت از پيغمبر و امام منتقل مىشود ؟\r\nاين حق به او هم منتقل مىشود . اينها دليل بر اين است كه اسلام براى اجتماع حق قائل است ، چون براى اجتماع اصالت و حيات قائل است ، و واقعاً اجتماع يك وحدتى دارد و اعتبار مطلق نيست .\r\n\r\nحقوق ، تنها با مكتب الهى قابل توجيه است\r\nگاهى مسائلى پيش مىآيد كه حل كردن آنها از نظر فلسفه‌هاى ديگران مشكل است . مثلًا من از شما مىپرسم : آيا هر نسلى نسبت به نسل آينده ، تكليف و مسئوليتى دارد يا نه ؟ ما الآن نسلى هستيم موجود . نسلى در آينده مىخواهد به وجود بيايد و تا اين ساعت به وجود نيامده است . آيا ما در مقابل آنها مسئوليت داريم يا نه ؟ اگر بگوييد مسئوليت داريم معنايش اين است كه آيندگان بر ما حق دارند . آيندگانى كه نيامده و هنوز وجود پيدا نكرده‌اند ، بر ما كه الآن موجود هستيم حقى دارند . اگر بگوييد نه ، هيچ حقى ندارند ، پس اين حرفى كه امروز تمام مردم دنيا مىزنند كه ما مسئول نسلهاى آينده هستيم يعنى چه ؟ اصلًا معناى اين حرف چيست ؟ من از كسانى كه مىخواهند حقوق را با غير مكتب الهى توجيه كنند ، مىپرسم اصلًا اين حرفهايشان چه معنى مىدهد كه مىگويند ما مسئول نسل آينده هستيم ؟ نسل آينده به گردن ما حق دارد يعنى چه ؟ او كه هنوز به دنيا نيامده ، از كجا اين حق را پيدا كرده است ؟ منشأ اين حرف چيست ؟ همه هم قبول دارند كه هر نسلى نسبت به نسلهاى آينده‌اش مسئول است . يك وقت هم كسى اساساً زير اين حرف مىزند ، مىگويد : اصلًا مسئوليت يعنى چه ؟ ! ما نسبت به نسل آينده هيچ مسئوليتى نداريم ، مانند ابوالعلاء معرّى كه مىگويد : اصلًا ما چرا نسل آينده را به وجود مىآوريم ؟ ! گناه ما اين است كه آنها را به وجود مىآوريم . مىگويد : اصلًا حيات و زندگى لغو است ، شر است . بنابراين هركس عملى انجام بدهد كه نسلى به وجود بيايد ، نسبت به او مرتكب جنايت شده است . خيام هم تقريباً همين حرف را مىزند . خود ابوالعلاء تا زنده بود زن نگرفت و دستور داده بود كه وقتى مرد ، روى قبرش اين جمله را بنويسند : « هذَا الَّذى جَنى عَلَيْهِ ابوهُ وَ لَمْ يَجْنِ عَلى احَدٍ » يعنى اين ، كسى است كه پدرش به او جنايت كرد و او را به اين دنيا آورد اما او بر احدى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nجنايتى نكرده و بچه‌اى به دنيا نياورده است . حالا يك كسى اين حرف را مىزند كه بچه به دنيا آوردن را جنايت مىداند . در اينجا ديگر صحبت از اينكه ما مسئول نسل آينده هستيم و يا بايد زمينه را براى نسل آينده فراهم كنيم ، غلط است . اما كسى كه مىگويد ما مسئول نسل آينده هستيم ، بايد حق نسل آينده بر ما را توضيح بدهد كه اين حق چيست ؟ .\r\nحقوق از اينجا ناشى مىشود كه دنيا خدا دارد و جريانى كه در دنيا هست به سوى يك غايت و هدفى است ، يعنى خلقت به سوى هدفى پيش مىرود . اگر دنيا دنياى تصادف باشد ، همهء حرفها غلط است . اينها از يك طرف مىگويند دنيا دنياى تصادف است ، افراد بشر كه به وجود آمده‌اند با تغييرات تصادفى به وجود آمده‌اند ، و وقتى مىپرسيم آيا خلقت و طبيعت رو به يك هدفى جلو مىرود ؟ مىگويند نه ، اصلًا هدف يعنى چه ؟ ! اساساً علت غايى در دنيا نيست ؛ و از طرف ديگر مىگويند ما مسئول نسل آينده هستيم ، در صورتى كه مسئوليت نسل آينده و اين حرفها همه بر اين اساس است كه دنيا نظام حكيمانه‌اى دارد و اين خلقت به سوى هدفهايى پيش مىرود ، به اين ترتيب كه چون دنيا به سوى هدفهايى پيش مىرود ، حق را خود خلقت به وجود آورده است . آنوقت ما در مقابل خلقت مسئوليت داريم .\r\nخلقت به ما مىگويد به همان دليلى كه در تو جهازات تناسلى وجود دارد ، به همان دليل كه در تو رغبت طبيعى [ به جنس مخالف 
  ] وجود دارد ، تو را ساخته‌ام براى اينكه نسل آينده به وجود بيايد ، يعنى من حقى از نسل آينده بر تو قرار داده‌ام . و الّا اگر اين مطلب نباشد ، پس نسل آينده بر ما حق دارد يعنى چه ؟ ! .\r\nتازه من به نسل آينده كارى ندارم ، نسل حاضر را در نظر مىگيرم . پدر و فرزند كوچكش را در نظر مىگيرم . آيا فرزند كوچك بر پدر حق دارد يا نه ؟ آيا شما مىتوانيد در دنيا كسى را پيدا كنيد كه بگويد اين بچهء كوچك بر اين پدر و مادر حقى ندارد ؟ بلكه همه مىگويند حالا كه اين بچه را به وجود آورده‌اى ، مجبورى كه او را بزرگ كنى . پس اين بچه حق دارد . بعد اين سؤال پيش مىآيد كه حق اين بچه از كجا پيدا شد ؟ آيا جز اين است كه بگوييم دستگاه خلقت افراد را به هم مربوط كرده و اين حقى است كه خداوند عالم در متن خلقت در ميان افراد بر عهدهء يكديگر قرار داده است ؟ گويى خدا مىگويد به همان دليلى كه در وجود تو يك عاطفهء پدرى و در وجود همسرت يك عاطفهء مادرى قرار داده‌ام ، يك اولويتى ميان شما و اين\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nفرزند وجود دارد . در نتيجه ، اين بچه به گردن شما حق دارد . اين حق را متن خلقت قرار داده است .\r\nبنابراين اجتماع به‌طور كلى حق دارد .\r\nاما آن فرضيهء ديگر كه مىگويد اجتماع وجود دارد ، فرد وجود ندارد . من فكر مىكنم اين فرضيه ، سخنى است كه اصلًا احتياج ندارد كه كسى آن را رد كند . اينقدر مهمل و نامربوط است كه قابل بحث نيست . فرد وجود ندارد يعنى چه ؟ ! حداكثر اين است كه بگوييم اجتماع وجود دارد ، اجتماع هم از افراد تركيب شده است . آنوقت آيا مىشود گفت فرد اصلًا وجود ندارد و امرى است اعتبارى ؟ اگر فرد امرى است اعتبارى ، پس اين مركّب از كجا به وجود آمده است ؟ ! در اينجا ما مىتوانيم مطلبى را كه در اين دو سه شب عرض كرديم و يك مطلب علمى بود ، پايان بدهيم .\r\nعدالت اگر معنايش توازن باشد ، باز از آن معناى « اعْطاءُ كُلِّ ذى حَقٍّ حَقَّهُ » بيرون نيست . چرا ؟ چون هيچ وقت اجتماع متوازن نمىشود به اينكه حقوق افراد پايمال بشود . توازن اجتماع به اين است كه حقوق همهء افراد رعايت بشود ، حق اجتماع هم رعايت بشود . از آن فرضيه نيز كه اساساً حقوق افراد به كلى معدوم بشود ، هرگز توازن اجتماع به وجود نمىآيد . بله ، در توازن پيش مىآيد كه افراد بايد حقوق خودشان را فداى اجتماع بكنند ، اما اين درست نمىشود مگر به اينكه خلقت هدف داشته و حق اين فرد در جاى ديگر تأمين و تضمين شده باشد . چطور ؟ به يك فرد تكليف كنند برو جهاد كن ، برو سربازى كن ، برو جان خود را فدا كن . در اينجا حق فرد به كلى فداى اجتماع مىشود . روى چه منطقى اين فرد اين كار را بكند ؟ آيا اين فرد [ نسبت 
  ] به جان خودش حق ندارد يا حق دارد ؟ حالا كه حق دارد ، چرا خودش را فداى اجتماع كند در صورتى كه بعد از كشته شدن هيچ فايده‌اى از اجتماع نمىبرد ؟ مىگوييم دنيا و آخرت ، موت و حيات ، به يكديگر اتصال و ارتباط دارد . جهاد كردن تو ، سربازى كردن تو معنايش اين نيست كه حق تو به كلى معدوم مىشود ، بلكه حق تو در جهان ديگرى به شكل ديگرى احيا مىشود . اگر ارتباط دنيا و آخرت محرز نباشد و اگر پاره‌اى از حقوق كه قهراً در اجتماع معدوم مطلق مىشود ( يعنى حقوقى از فرد كه فداى اجتماع مىشود ) در جاى ديگر تأمين نشود ، جهاد ، سربازى و تكليف كردن به فداكارى اساساً هيچ پايه‌اى پيدا نمىكند ؛ ظلم است ، آن هم ظلم مطلق و على الاطلاق .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nپس بالاخره معلوم شد كه پايهء عدالت ، حقوق واقعى است كه وجود دارد .\r\nعدالت معنايش مساوات - به آن معنى كه آنها گفته‌اند - نيست . عدالت معنايش موازنه به شكلى كه پاى حقوق در كار نباشد نيست ، بلكه عدالت بر پايهء حقوق واقعى و فطرى استوار است . فرد حق دارد ، اجتماع هم حق دارد . عدالت از اينجا پيدا مىشود كه حق هر فردى به او داده شود . عدالت رعايت همين حقوق است .\r\nبنابراين عدالت در تمام زمانها يكى بيشتر نيست و اينكه مىگويند عدالت يك امر نسبى است ، حرف درستى نيست .\r\nامشب عرايضم را در همين جا خاتمه مىدهم .\r\nخدايا ما را به حقايق دين مقدس اسلام آشنا بفرما .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nبررسى نظريهء نسبيّت اخلاق\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ  « 1 » .\r\nبحثهاى دو سه شب پيش ما راجع به عدالت بود و خلاصهء حرف اين شد كه عدالت بر پايهء حق و استحقاق بنا شده است و عموم استحقاقهاى انسان هميشه ثابت و يكنواخت و مطلق است ، پس عدالت هم امرى مطلق است و نسبى نيست . امشب مىخواهم راجع به نسبيت اخلاق كه چند شب قبل اشاره‌اى به آن شد بحث كنم و بحث نسبيت در اخلاق و عدالت را خاتمه بدهم .\r\nعرض شد كه بعضى معتقدند كه اخلاق نسبى است ، بدين معنى كه چيزى را نمىتوان گفت كه براى همه وقت و براى همه جا اخلاقِ خوب است و نيز چيزى را نمىشود در همه وقت و همه جا اخلاق بد دانست . هر خُلقى در يك جا خوب است در جاى ديگر بد ، در يك زمان خوب است و در زمان ديگر بد . پس اخلاق امرى نسبى است و چون نسبى است نمىتواند يك دستورالعمل كلى و هميشگى و همه جايى داشته باشد ، بلكه در هر زمان دستور اخلاق بايد يك جور باشد . اين\r\n\r\n\r\n\r\n\r\n","description":"","footnote":"\r\n( 1 ) نحل / 90\r\n","page_name":" 225 ","page_number":225},
  {"content":"\r\n\r\nمطلب را ما بايد بحث كنيم تا معلوم شود كه آيا صحيح است يا نه ؟\r\n\r\nمسئلهء حسن و قبح عقلى\r\nاين حرف درست نيست . به كسانى كه اين حرف را زده‌اند مىگوييم چيزى كه اجتماع آن را خوب مىداند و چيزى كه اجتماع آن را بد مىداند يعنى چه ؟ مسأله‌اى است كه شايد عنوان كنندهء اوليهء آن مسلمين بوده‌اند و آن مسئلهء حُسن و قبح عقلى است . حسن يعنى نيكويى ، زيبايى ، و قبح يعنى بدى و زشتى . حسن و قبح عقلى در مقابل حسن و قبح غير عقلى يعنى چه ؟ ما يك زشتى و زيبايى داريم ، مثل اينكه صورت انسانى را مىگويند صورت زيبايى است و صورت انسان ديگر را مىگويند صورت زشتى است ؛ فلان كس داراى چشمان زيبايى است ، فلان كس داراى چشمان زشتى است ؛ در ميان حيوانات ، فلان حيوان مثلًا آهو حيوان زيبايى است اما مثلًا كلاغ حيوان زشتى است . حسن و قبح به اين صورت ، امروز يكى از علمهاى دنياست . مىگويند شناخت زيبايى ، علم زيبايى .\r\nحسن و قبح عقلى يعنى زشتى و زيبايى چيزهايى كه به چشم ديده نمىشوند .\r\nخود آن چيزها را عقل درك مىكند و قاعدتاً زشتى و زيبايى آنها را هم عقل درك مىكند . مثلًا شخصى در بيابانى غريب است و در حال غربت بيمار مىشود . بعد يك آدم ناشناسى كه اصلًا او را نمىشناسد ، همين قدر احساس مىكند كه اين آدم غريب و بيمار است . بدون اينكه هيچ گونه توقعى داشته باشد فوراً او را به بيمارستان برده ، وسايل معالجهء او را فراهم و خودش مرتباً از او عيادت مىكند و پس از اينكه آن غريب از بيمارستان خارج مىشود ، همين قدر كه احساس مىكند كه او پول ندارد تا به وطن خودش برگردد ، فوراً از جيب خودش براى او بليط خريده و او را به وطنش مىفرستد . حالا اين آدم مثلًا اهل عراق است و آن آدم اهل يكى از كشورهاى آفريقايى است كه اصلًا احتمال اينكه ايندو تا آخر عمر همديگر را يك مرتبه ببينند وجود ندارد . از شما مىپرسم آيا اين كارى كه آن شخص نسبت به اين فرد كرد ، كار خوبى است يا نه ؟ همهء ما مىگوييم كار خوبى است ، كار نيكى است ، كار قشنگى است . اما آيا قشنگى اين كار از نوع قشنگىاى است كه مىتوان آن را با چشم ديد ؟\r\nنه ، قشنگى اين كار را با چشم نمىتوان درك كرد ، همين‌طور كه چشم قشنگى صدا را درك نمىكند . ولى در عين حال وجدان انسان درك مىكند كه اين كار كار خوبى\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاست ، كار قشنگى است . عقل ما خوبى آن را درك مىكند .\r\nنقطهء مقابل ، كسى به كسى خوبى مىكند . اتفاق مىافتد همان آدمى كه به او خوبى شده است ، آن كسى را كه به او خوبى كرده است در خيابان مىبيند . حالا براى اينكه نخواهد جبران خوبيهاى او را بكند و مثلًا او را به خانه ببرد و از او پذيرايى كند ، با وجودى كه امكانات هم برايش فراهم است ، فوراً خودش را مخفى مىكند تا آن شخص او را نبيند . ما به اين كار چه مىگوييم ؟ مىگوييم كار بدى است ، اين آدم آدم بدى است ، كار زشتى كرد . ولى زشتى اين كار چگونه زشتىاى است ؟ آيا همان زشتى صورت است كه انسان مىتواند با چشم ببيند ؟ نه ، خدا به انسان وجدان و عقلى داده است كه به حكم آن وجدان و عقل ، زشتى اين كار را درك مىكند . اين را حسن و قبح عقلى ، زشتى و زيبايى عقلى مىنامند . مىگويند تمام كارهاى اخلاقى همان كارهايى است كه عقلًا زيباست و كارهاى ضد اخلاقى كارهايى است كه عقلًا ناپسند است . ديده‌ايد كه در كتابهاى اخلاقى مىنويسند : « صفات حميده و اخلاق پسنديده » ؛ نقطهء مقابل صفات رذيله و اخلاق ناپسنديده . صفات حميده يعنى صفاتى كه قابل ستايش است و اخلاق پسنديده يعنى اخلاقى كه عقل آن را مىپسندد . اخلاق پسنديده از نظر عقل پسنديده است ، اخلاق ناپسنديده از نظر عقل ناپسنديده است . مىگويند پايهء اخلاق بر پسند و ناپسند است ، بر زشتى و زيبايى عقلى است . اين يك مقدمه .\r\nمقدمهء ديگر اينكه مىگويند زشتى و زيبايى از نظر عقل ، پسند و ناپسند ، در شرايط مختلف فرق مىكند . عقل مردم ، يك چيز را در يك زمان نيك مىداند و در زمان ديگر بد . يك كار را در يك جا مردمى خوب مىدانند و در جاى ديگر بد مىدانند . پس حسن و قبح عقلى كه پايهء اخلاق است ، وضعش ثابت و يكنواخت نمىباشد ، در همهء زمانها يك جور نيست ، در همهء مكانها يك جور نيست . مثلًا كشتن حيوانات و بالاخص كشتن گاو در هندوستان جزء كارهاى زشت و از زشت‌ترين كارهاست . همان‌طور كه در ميان ملل ديگر كشتن انسانها زشت است ، در ميان آنها كشتن حيوانات زشت است . ولى از هندوستان كه به اين طرف بيايد ، در پاكستان ، ايران ، افغانستان ، تركيه ، عراق و . . . مىبينيد حيوانات را ذبح مىكنند ، گاو هم زياد مىكشند و گوشتش را مىخورند . يك ملت اين كار را زشت مىداند ، ملت ديگر زشت نمىداند .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمثال ديگر : در مورد مسئلهء حجاب و بىحجابى زن ، ذوقها و سليقه‌هاى ملل فرق مىكند . ملتى كه از اول تربيتشان اين‌طور بوده كه زنهاشان باحجاب باشند ، بى حجابى را زشت مىدانند و اگر دخترى از دخترانشان يا زنى از زنانشان رويش را باز بگذارد ، مىگويند كار زشتى مرتكب شده است . خود همين زنها هم مىگويند اين كار ، كار زشتى است . ملت ديگر ، ملتى كه از اول اصلًا حجاب را نديده است و زنهاى آن در حال بىحجابى بزرگ شده‌اند ، اگر كسى بدنش را بپوشاند احساس زشتى مىكنند . در اصل ، آنها حجاب را امر زشتى مىدانند و اگر زنى بخواهد خودش را بپوشاند ، اين عمل يك امر زشت و بد و مستهجنى به شمار مىرود . يعنى در مكانهاى مختلف فرق مىكند و همين‌طور در زمانهاى مختلف .\r\nمثالهاى ديگرى هم ذكر مىكنند . مثلًا تعدد زوجات در نزد بعضى از ملل مثل مسلمين كار زشتى شمرده نمىشود ولى در ميان ملل ديگر جزء كارهاى زشت است . پس معلوم مىشود كه حسن و قبح كه پايهء اخلاق است ثبات ندارد ، يكنواخت نيست ، متغير است ، نسبى است ، در مكانهاى مختلف فرق مىكند ، در زمانهاى مختلف فرق مىكند . زشتى و زيبايى عقلى يك پايهء قاطعى ندارد .\r\nبنابراين يك مقدمه اين بود كه به عقيدهء برخى ، پايهء اخلاق حسن و قبح است ، زيبايى و زشتى است . مقدمهء دوم اين بود كه زشتى و زيبايى جزء مفاهيم نسبى است . از اين دو مقدمه هيچ كدام درست نيست ، مخصوصاً مقدمهء اول . ابتدا بايد ببينيم پايهء اخلاق همان زشتى و زيبايى است يا نه . اگر پايهء اخلاق زشتى و زيبايى بود ، آنوقت بايد بحث كنيم كه زشتى و زيبايى نسبى هست يا نيست .\r\n\r\nفكر سقراطى\r\nاساساً اين حرف غلط است كه اخلاق بر پايهء حسن و قبح است . اين ، جزء افكار اسلامى نيست . در كلمات علماى اسلامى اين حرف خيلى زياد است ولى در خود اسلام چنين حرفى نيست . اين فكر فكرى است كه از يونان به مسلمين رسيده است ، فكر سقراطى است . اين حرف مال سقراط است كه پايهء اخلاق زشتى و زيبايى است ، آن هم زشتى و زيبايى عقلى . سقراط يك مكتب اخلاقى دارد و مىگويند مكتب اخلاقى سقراط مكتب عقلى است . علت اينكه مىگويند مكتب اخلاقى او مكتب عقلى است ، اين است كه به عقيدهء سقراط اخلاق خوب كارهايى است كه\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nعقل آنها را زيبا مىداند ، و اخلاق بد كه انسان نبايد آن را داشته باشد كارهايى است كه عقل آنها را نازيبا مىداند . سقراط مكتب اخلاقش را براساس عقل گذاشته است ، آن هم زيبايى و زشتى عقلى . آن كسانى هم كه كتابهاى او را ترجمه كرده‌اند همين فكر سقراطى را پذيرفته‌اند و البته علماى اسلامى كه روى آن بحث مىكردند ، اين موضوع را درك كردند كه حسن و قبح پايهء ثابتى نيست و متغير است . ولى مطلب اين است كه ما چرا پايهء اخلاق را زشتى و زيبايى عقلى بدانيم تا بعد جواب آن را بدهيم ؟ .\r\nنه ، اين‌جور نيست . همان‌طور كه عرض كردم معناى اخلاق نظام دادن به غرايز است . چنان كه طب نظام دادن قواى بدنى است ، اخلاق نظام دادن قواى روحى است .\r\nپايهء طب بر حسن و قبح عقلى نيست . پايهء اخلاق هم بر حسن و قبح عقلى نيست .\r\nيعنى چه ؟ .\r\nقبلًا اين مطلب را عرض كردم كه انسان از لحاظ روحى داراى نيروهايى است ، داراى غرايزى است . هريك از اين نيروها تكاليفى [ به عهدهء انسان 
  ] دارند ؛ يعنى انسان بايد حد هر نيرويى را نگاه بدارد و بفهمد كه آن قوّه و نيرو چه مقدار لازم دارد ، نه بيشتر بدهد و نه كمتر ، چنان كه راجع به بدن قضاوت مىكند . اگر انسان به قوا و نيروهاى روحى خودش نرسد ، يعنى به بعضى زيادتر برسد و به بعضى ديگر كمتر و آنها را گرسنه نگه دارد ، در قوا و نيروهاى روحى اختلاف پيدا مىشود ، بى نظمى و آشفتگى پيدا مىشود . اين را بيمارى روحى مىگويند ؛ يعنى زيادتر از حد به قوّه‌اى رساندن ، او را سرسخت مىكند ، عواقبى ايجاد مىنمايد ؛ و اگر به قوّه‌اى كمتر از آنچه كه احتياج دارد بدهند ، او هم سرسخت خواهد شد و عواقب نامطلوبى ايجاد مىكند .\r\nمثلًا اگر انسان به قوّهء غذا خوردن بيش از حد رسيدگى كند ، ناز پرورده‌اش كند ، دائم به فكر شكم باشد ، اين قوّه را فاسد مىكند بلكه تمام وجود و اخلاقش را فاسد مىكند ؛ و اگر به حد كافى به آن نرسد ، يك نوع عواقب ديگر ايجاد مىكند . اين ديگر ربطى به اين ندارد كه اين كار عقلًا خوب باشد يا بد . اساس اخلاق سلامت روان است . سلامت روان مثل سلامت بدن ربطى به حسن و قبح ندارد . روان بايد سلامتى داشته باشد . همان‌طور كه بدن احتياج به ورزش و تقويت دارد ، روان انسان هم احتياج به تقويت و ورزش دارد ؛ يعنى انسان مىتواند با برخى اعمال حتى فكر خودش را تربيت كند . در كتاب اميل ، نويسنده اين نكته را خيلى خوب و عالى ذكر\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nكرده است . كتاب را به صورت رمان نوشته است . كودكى را به روش خاصى بزرگ مىكنند ، مثلًا كارهايى را به او پيشنهاد مىكنند كه به حكم آن كارها روح او قويتر مىشود .\r\nفكر گاهى دقيق است و گاهى نيست ؛ يعنى انسان گاهى در فكر خودش دقت دارد و گاهى ندارد . چطور ؟ ما و شما ممكن است صد بار به اين مسجد « اتفاق » بياييم و برويم ولى وقتى كه خارج از آن هستيم اگر از ما بپرسند كه وضع اين مسجد چگونه است مثلًا چقدر ارتفاع دارد ، پهنايش چه مقدار است ، چه تابلوهايى در آن نصب كرده‌اند ، با اينكه صد بار آمده‌ايم و رفته‌ايم ، در عين حال نمىتوانيم تشريح كنيم . ولى اگر همين سؤال را از يك نفر نقاش كه به هر چيزى كه نگاه مىكند به آن دقيق مىشود بپرسند ، مىتواند شرح بدهد . مىگويند چشم او تربيت شده است ، به اين معنى كه دل او روى مبصراتش دقيق شده است . در مسموعات هم همين‌طور است . كسى كه با آلات موسيقى آشنايى داشته باشد ، از صدا تشخيص مىدهد كه اين چه صدايى است . در ملموسات نيز همين گونه است ، چنان كه طبيب از نبض بيمار مرض او را تشخيص مىدهد . اگر بخواهيد بفهميد لامسه تا چه حد دقيق مىشود ، مىتوانيد در كورها دقيق بشويد مخصوصاً كورهاى مادرزاد . مىبينيد لامسه كار اغلب نيروها را مىكند .\r\n\r\nاخلاق يعنى ورزش و تقويت قواى روحى\r\nغرض اين جهت است كه تمام قواى بدنى را بايد ورزش داد . قواى روحى هم همين‌طور ، مخصوصاً قواى عالى انسانى را ، قوّهء اراده را ، قوّهء عقل را ، فكر را ، تمركز فكر را ، اينها را بايد تقويت كرد . اينها اخلاق است . پايهء اخلاق اين است كه ارادهء انسان قوى و نيرومند باشد ؛ يعنى ارادهء انسان بر شهوتش حكومت كند ، بر عاداتش حكومت كند ، بر طبيعتش غالب باشد . چطور ؟ يعنى شخص آنچنان با اراده باشد كه اگر تشخيص داد كه بايد اين كار را كرد ، تصميم بگيرد و هيچ طبيعتى نتواند جلو او را بگيرد . مثلًا همان اوّلى كه نماز بر شخصى تكليف مىشود و يا تشخيص مىدهد كه نماز براى او خوب است و بعد از اين بايد سحرها حركت كند نماز بخواند ، دعا كند ، استغفار كند ، از خداوند استعانت بجويد و كمك بگيرد ، هنگام خواب يك دفعه بلند مىشود . طبيعتش به او مىگويد بخواب ، استراحت كن . دلش مىخواهد بخوابد ،\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nخوابش هم مىآيد و از خوابيدن لذت مىبرد . در اينجا اگر اراده قوى و نيرومند باشد بر طبيعت غلبه مىكند ، فوراً از جا برمىخيزد و نماز مىخواند . يا اگر احساس كرد كه كم خوردن خوب است ، وقتى سر سفره مىنشيند ، مقدارى كه مىخورد مىبيند باز هم اشتها دارد ( مخصوصاً ما ايرانيها كه به پرخورى عادت كرده‌ايم ، اتّساع معده داريم ، هميشه بيش از اندازه‌اى كه احتياج داريم غذا مىخوريم ) ، احساس مىكند كه هنوز گرسنه است و باز هم ميل دارد . عقل به او حكم مىكند ديگر نخور ، همين مقدار كه خوردى كافى است . طبيعت مىگويد بخور ! اراده قوى است ، نمىگذارد بخورد . يا در مورد عادتها ، مىفهمد كه سيگار كشيدن برايش بد است ، ضرر بدنى دارد ، ضرر اخلاقى دارد ، ضرر مالى دارد . اگر بااراده باشد تصميم مىگيرد كه ديگر سيگار نكشد و نمىكشد ، يعنى اراده بر عادت غلبه مىكند . اما اگر اراده نداشته باشد ، عادت غلبه مىكند .\r\nاخلاق معنايش اين است كه انسان ارادهء خودش را بر عادات ، بر طبايع غلبه بدهد ؛ يعنى اراده را تقويت كند به طورى كه اراده بر آنها حاكم باشد . حتى اراده بايد بر عادات خوب هم غالب باشد چون كار خوب ، اگر كسى به آن عادت پيدا كرد خوب نيست . مثلًا ما بايد نماز بخوانيم اما نبايد نماز خواندن ما شكل عادت داشته باشد . از كجا بفهميم كه نماز خواندن ما عادت است يا نه ؟ بايد ببينيم آيا همهء دستورات خدا را مثل نماز خواندن انجام مىدهيم ؟ اگر اين‌طور است ، معلوم مىشود كه كار ما به خاطر امر خداست . اما اگر ربا را مىخوريم ، نماز را هم با نافله هايش مىخوانيم ، اگر خيانت به امانت مردم مىكنيم ولى زيارت عاشورايمان هم ترك نمىشود ، مىفهميم كه اينها عبادت نيست ، روى عادت است .\r\nاز امام روايت شده است : لاتَنْظُروا الى طولِ رُكوعِ الرَّجُلِ وَ سُجودِهِ « 1 » هيچ وقت به طول دادن ركوع و سجود شخص نگاه نكنيد ؛ يعنى ركوعهاى طولانى و سجودهاى طولانى شما را گول نزند ، ممكن است اين از روى عادت باشد و اگر ترك كند وحشت كند . اگر مىخواهيد بفهميد اين شخص چگونه آدمى است ، در راستيها و امانتها امتحانش كنيد چون امين بودن عادت بردار نيست ، راست گفتن عادت بردار نيست مانند نماز خواندن .\r\n\r\n\r\n\r\n\r\n","description":"","footnote":"\r\n( 1 ) اصول كافى ، ج 2 / ص 105\r\n","page_name":" 231 ","page_number":231},
  {"content":"\r\n\r\nپس اراده و اخلاق انسان بايد آنقدر قوى و نيرومند باشد كه بر طبيعت انسان غالب باشد ، بر عادت انسان غالب باشد كه هركارى را كه انسان مىكند روى اراده باشد . حتى گويا فقها اين را نقل مىكنند ( اخلاقيون هم گفته‌اند ) كه اگر مستحبى را هميشه انجام مىداديم ، مدتى آن را ترك كنيم بگذاريم از سرمان خارج بشود ، بعد انجام بدهيم كه از روى عادت انجام نداده باشيم بلكه از روى اراده انجام داده باشيم .\r\nغرضم اين جهت است كه وقتى حقيقت اخلاق اين باشد كه هر صفتى از صفات انسان ، هر نيرويى از نيروهاى انسان حقى دارد كه بايد به آن داده شود و انسان وظيفه‌اى در قبال آن دارد ، وقتى معناى اخلاق اين باشد كه جنبه‌هاى انسانى وجود انسان مخصوصاً عقل و اراده را بايد آنقدر تربيت كرد و به آن نيرو داد كه ساير قوا تحت سيطره‌اش باشد ، ديگر نمىتوان گفت كه اخلاق در زمانها و مكانهاى مختلف فرق مىكند ، من بايد يك جور اخلاق داشته باشم و شما جور ديگر ، يك زمان يك جور اخلاق داشته باشم زمان ديگر جور ديگر .\r\nاينها كه فكر كرده‌اند اخلاق نسبى است ، سقراطى فكر كرده‌اند . خير ، اولًا پايهء اخلاق زشتى و زيبايى نيست . ثانياً اين مطلب كه زشتى و زيبايى تغييرپذير است يعنى در زمانها و مكانهاى مختلف فرق مىكند ، هم درست است و هم درست نيست .\r\nدر اين زمينه يك تحقيقى علامهء طباطبايى دارد و نظر ايشان اين است كه اصول زيباييهاى عقلى و اصول زشتيهاى عقلى ثابت است ، فروعش متغير است . و من چون خسته شده‌ام ديگر نمىتوانم روى اين موضوع بحث كنم و فقط دعا مىكنم . . .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nمسئلهء نسخ و خاتميت\r\n ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ  « 1 » .\r\nيكى از مباحث بسيار اساسى مقتضيات زمان ، مسئلهء نسخ و خاتميت است . در اينجا دو مطلب است . يكى اينكه نسخ احكام خداى تبارك و تعالى روى چه حسابى است ؟ معناى نسخ اين است كه حكمى را وضع كنند و بعد آن حكم را برداشته بجاى آن ، حكم ديگرى بگذارند . افراد بشر در قوانينى كه وضع مىكنند ناسخ و منسوخ زياد دارند ، و اين براى افراد بشر مانعى ندارد زيرا ممكن است قانونى را وضع كنند ، بعد از مدتى به اشتباه خودشان پى ببرند و آن قانون را اصلاح يا عوض كنند . ولى قانونى كه از طرف خدا وضع مىشود چطور ؟ دربارهء خدا هيچ تصور نمىرود كه خدا قانونى را به وسيلهء يكى از پيغمبران وضع كند و بعد از مدتى به اشتباه خود پى ببرد و بخواهد آن قانون را اصلاح كند . اين با خدايى خدا منافات دارد . لازمهء نسخ به اين معنى ، جهالت قانونگذار است . پس علت نسخ به‌طور قطع اين نيست . ولى از طرف ديگر ما مىبينيم « نسخ » در قوانين الهى هست ، براى اينكه پيغمبرى مىآيد و شريعتى مىآورد ، پس از مدتى پيغمبر ديگرى مىآيد و شريعت\r\n\r\n\r\n\r\n\r\n","description":"","footnote":"\r\n( 1 ) احزاب / 40\r\n","page_name":" 233 ","page_number":233},
  {"content":"\r\n\r\nآن پيغمبر را نسخ مىكند و شريعت ديگرى مىآورد ، چنان كه از زمان آدم تا زمان نوح شريعتى بوده است ، حضرت نوح مىآيد و شريعت حضرت آدم را نسخ مىكند ، بعد حضرت ابراهيم مىآيد و شريعت حضرت نوح را نسخ مىكند ، موسى مىآيد شريعت حضرت ابراهيم را نسخ مىكند . عيسى مىآيد شريعت حضرت موسى را نسخ مىكند « 1 » ، دين مقدس اسلام مىآيد و تمام شرايع را نسخ مىكند . نسخ در قانون الهى وجود دارد . علت نسخ هم - همان‌طور كه عرض كردم - آن علتى نيست كه معمولًا در قوانين بشرى هست يعنى پى بردن به نقص قانون . اين ، در علوم ناقص بشر صادق است ولى در علم الهى صادق نيست . پس چرا نسخ مىشود ؟ .\r\nاز لحاظ مقتضيات زمان است . قانونى كه به وسيلهء پيغمبر سابق آمده است ، از اول محدود به زمان معين بوده است ؛ يعنى خداوند تبارك و تعالى از اولى كه اين شريعت را نازل كرده است ، براى هميشه نازل نكرده است كه بعد پشيمان شده باشد ، بلكه از اول براى يك مدت موقت نازل كرده است تا بعد از آنكه آن مدت منقضى شد شريعت ديگرى بياورد . پس چرا از اول براى هميشه وضع نكرد ؟ مىگوييم هر زمانى يك اقتضايى دارد . قانون نوح عليه السلام يا قانون ابراهيم عليه السلام براى همان زمان خوب و مناسب بود اما زمان بعد قانون ديگرى را ايجاب مىكرد .\r\n\r\nفلسفهء خاتميت\r\nاينجا يك سؤال و يك اشكال خيلى مهمترى به وجود مىآيد و آن اين است كه اگر بناست شرايع به موجب تغييراتى كه در زمان پيدا مىشود نسخ بشود ، پس هيچ شريعتى نبايد شريعت خاتم باشد ؛ يعنى تا ابد بايد هر پيغمبرى كه مىآيد قانون پيغمبر پيشين را نسخ كند ، چون زمان متوقف نمىشود [ و به عبارت ديگر 
  ] علت نسخ در قانون الهى پى بردن به نقص قانون قبلى نيست بلكه فقط زمان است ، زمان هم كه متوقف نمىشود ، پس هر پيغمبرى كه مبعوث مىشود بايد الزاماً و اجباراً قانون او براى زمان محدودى باشد و آن زمان كه منقضى شد ، باز يك پيغمبر نو و شريعت نو .\r\n\r\n\r\n\r\n\r\n","description":"","footnote":"\r\n( 1 ) البته حضرت عيسى تقريباً قوانينش شريعتى ندارد ولى در اينكه فى الجمله ناسخ هست بحثى نيست .\r\n","page_name":" 234 ","page_number":234},
  {"content":"\r\n\r\nاين خودش يك سؤالى است كه مخصوصاً بهائيها اين سؤال را زياد مطرح مىكنند ، نه براى اينكه دليلى به نفع خودشان آورده باشند بلكه براى اينكه ادعاى خاتميت شريعت اسلاميه را متزلزل كنند . حالا ما مىخواهيم ببينيم چگونه است كه شرايع به يك نقطه كه مىرسد در آنجا متوقف مىشود ، يعنى ديگر شريعتى بعد از آن نازل نمىشود .\r\nاين مطلب كه دين اسلام و شريعت اسلاميه شريعت خاتم است يعنى بعد از پيغمبر مقدس اسلام ديگر پيغمبرى هرگز نخواهد آمد ، جزء ضروريات دين اسلام است . اگر كسى منكر خاتميت بشود ، منكر اسلام شده است . از اولى كه پيغمبر مبعوث شد ، از آن نفر اولى كه به پيغمبر ايمان آورد نه فقط به اين عنوان بود كه او پيغمبر است ، بلكه همچنين به اين عنوان بود كه وى پيغمبر خاتم است . هر مسلمانى در صدر اول ، به پيغمبر بر همين اساس ايمان داشت كه او پيغمبر خاتم است . پيغمبر اكرم هم خودش فرمود : لا نَبِىَّ بَعْدى بعد از من پيغمبرى نيست . اين جمله كه پيغمبر صلى الله عليه و آله به على عليه السلام خطاب مىفرمايد : انْتَ مِنّى بِمَنْزِلَةِ هارونَ مِنْ موسى الّا ا نَّهُ لا نَبِىَّ بَعْدى از جمله‌هاى متواتر و مربوط به غزوهء تبوك است . در اين جنگ ، پيغمبر اكرم على عليه السلام را با خود نبرد و او را بجاى خودش گذاشت . اميرالمؤمنين كه مرد جهاد و مبارزه بود ، اظهار اشتياق كرد كه در ركاب رسول اكرم باشد . فرمود : مرا با خود نمىبريد ؟ رسول اكرم اين جمله را فرمود : انْتَ مِنّى بِمَنْزِلَةِ هارونَ مِنْ موسى الّا ا نَّهُ لا نَبِىَّ بَعْدى ؛ چون در اين جنگ واقعاً احتياجى به سرباز و جنگنده نبود ؛ يك مانورى بود و ضرورتى هم نبود كه اميرالمؤمنين در آن شركت كند ، و آن شركت نكردن سبب شد كه پيامبر اين جملهء تاريخى را - كه ميان اهل تسنن و شيعه متواتر است - ذكر كند . مرحوم ميرحامد حسين يك جلد از جلدهاى عبقات را اختصاص داده است به متن روايتهاى متعددى كه از طرف اهل تسنن همين حديث را ذكر كرده‌اند .\r\nبه هر حال مسئلهء خاتميت جزء ضروريات دين اسلام است . يهوديها اساساً منكر نسخ مىباشند ، مىگويند نسخ شريعت امكان ندارد . اين حرف ، حرف درستى نيست زيرا اگر نسخ شريعت امكان ندارد ، پس خود شريعت موسى چكاره است ؟ ! و بايد همان شريعتى كه ابتدا ظهور كرده است ، براى هميشه باقى باشد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nخاتميت از نظر آوردن معارف الهى\r\nاين مطلب را ما از جنبه‌هاى مختلف بايد بررسى كنيم . اولًا احتياج به پيغمبر جديد تنها از نظر قانونگذارى نيست . پيغمبر در درجهء اول معارف الهى مىآورد ، يعنى حقايقى كه معرّف عوالم غيب است : خداشناسى ، صفات الوهى ، معادشناسى و آنچه كه مربوط به سير انسان به جهان ديگر است . هر پيغمبرى گذشته از مقررات و قوانينى كه براى بشر آورده است ، يك سلسله معارف هم براى بشر آورده است . اگر مسئلهء خاتميت را از جنبهء آن معارف در نظر بگيريم ، به اين صورت است :\r\nهركدام از پيغمبران به اصطلاح يك حدى دارند ، يك مقامى دارند ، معارف الهى را متناسب با درجهء سير و سلوك خودشان يعنى تا حد عروج خودشان بيان مىكنند . به عبارت ديگر هر پيغمبرى ، از معارف الهى آن مقدار كه توانسته است كشف كند و به اصطلاح عرفا در حدى كه مكاشفه‌اش رسيده است بيان مىكند .\r\nبيشتر نمىتواند بيان كند ، قادر نيست . ناچار بعد از او اگر مكاشف ديگرى يك قدم از او جلوتر رفته باشد ، قهراً او مأموريت دارد كه معارف و حقايق را براى مردم شرح بدهد . مكاشفهء معارف ممكن است ناقص باشد و ممكن است يك درجه كاملتر باشد . ولى يك حدى از مكاشفه است كه آخرين حد آن است و به اصطلاح مىگويند ختام ؛ يعنى انسانى ، از معارف الهى آنچه را كه براى بشر مقدور است و امكان دارد كه دريابد ، دريابد ( اگر انسان كامل باشد ) به طورى كه آنچه از معارف الهى كه ممكن است كشف كند ، كشف كرده باشد . در اين صورت اين بشر ، ديگر زمينه براى هيچ پيغمبرى بعد از خودش باقى نمىگذارد ؛ يعنى آخرين حد معارف همان است كه او بيان كرده است . ديگر ماوراى آن ، معارفى از معارف الهى وجود ندارد كه ديگرى بعد از او بيايد و بيان كند . به اصطلاح ، او به لوح محفوظ الهى اتصال كامل پيدا كرده است . حالا كسى كه بعد از او مىآيد ، يا به درجهء او رسيده است يا نه . اگر به درجهء او نرسيده است كه كمتر از او كشف كرده است ، پس آنچه كه او گفته است كاملتر است . و اگر به درجهء او رسيده باشد و حتى فرضاً از او هم بالاتر باشد ، ديگر چيزى نيست كه ماوراى آن را كشف كند . آخرش هم وقتى برسد و برگردد ، همان حرف او را مىزند .\r\nمثل اين است كه شما مىخواهيد ببينيد در كرهء ماه چه خبر است . اول يك موشك مىرود عكسبردارىهايى مىكند و خبرهايى مىدهد ، اطلاعاتى به دست\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمىآورد . بعد موشك ديگرى مىفرستند كه از آن كاملتر باشد . اطلاعات بيشترى مىدهد و همين‌طور . ولى بالاخره به جايى مىرسد كه آنچه را كه براى بشر از كشف اطلاعات مقدور باشد ، كشف كرده و ديگر چيزى نمانده است كه كشف نكرده باشد .\r\nاگر هم چيزى مانده است ، در حد بشر نيست . ديگر بعد از آن هرچه موشك يا انسان بفرستند ، اگر خبرى دارد همان خبرى است كه او قبلًا داده ، ديگر خبرى نيست .\r\nخاتميت از نظر معارف الهى يعنى ختام ، تمام ، فصل كامل . فصل كامل كه صورت گرفت ، ديگر فصل ديگرى كه مغاير با آن باشد معنى ندارد . فرض كنيد كه بعد از پيامبر خاتم هم پيامبرى بيايد و در حد او باشد ، عين حرف او را تكرار مىكند .\r\nدر اينجا لازم است نكته‌اى را عرض بكنم . آيا هركسى كه پيغمبر است ، از هركسى كه پيغمبر نيست افضل است ؟ نه ، هر پيغمبرى از هر غير پيغمبرى افضل نيست . ممكن است يك كسى پيغمبر باشد و حتى شريعت هم داشته باشد ، و شخص ديگرى پيغمبر نباشد و تابع يك پيغمبر باشد ولى اين تابع يك پيغمبر از آن پيغمبر افضل باشد . مثلًا نوح خودش پيغمبر است و شريعتى دارد ، ابراهيم پيغمبر است و شريعتى دارد ، موسى پيغمبر است و شريعتى دارد . على عليه السلام و همچنين صدّيقهء كبرى و بلكه ساير ائمهء ما هيچ كدام پيغمبر نبوده‌اند و شريعتى نداشته‌اند ولى از آنها افضلند ؛ يعنى معارف كاملترى را از معارف نوح و ابراهيم احاطه دارند و مىدانند .\r\nاما چون تحت الشعاع پيغمبر خاتم‌اند يعنى بعد از پيغمبر خاتم آمده‌اند ، پيغمبر نبوده‌اند . آنچه كه ابراهيم عليه السلام بيان كرده ، جديد بوده است ؛ يعنى ابراهيم چيزى را كشف كرده كه تا زمان او كشف و مكاشفه نشده بود . پس ابراهيم عليه السلام پيغمبر است .\r\nعلى بن ابيطالب بعد از پيغمبر خاتم آمده است و فرض مىكنيم كه ابراهيم عليه السلام به آنجاها كه او رسيده ، نرسيده است . اما چون على عليه السلام تحت الشعاع پيغمبر خاتم است و بعد از پيغمبر خاتم آمده است ، هرجا را كه او رفته است قبل از وى پيغمبر خاتم رفته و مكاشفه كرده و مكاشفه را بيان كرده است . بنابراين اگر على صد هزار درجه هم بر نوح و ابراهيم افضل باشد ، مراحل بالاترى را طى كند ، سلوك عاليترى را طى كند ، هرگز پيغمبر نخواهد شد چون تحت الشعاع پيغمبر خاتم است . به فرض محال اگر على عليه السلام قبل از پيغمبر به اين دنيا آمده بود ، مثلًا در زمان عيسى يا بعد از عيسى ، آن وقت على پيغمبر بود . اما چون بعد از پيغمبر خاتم آمده است ، نمىتواند پيغمبر باشد . آن جمله هم همين مفهوم را مىرساند : انْتَ مِنّى بِمَنْزِلَةِ هارونَ مِنْ موسى\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nالّا ا نَّهُ لا نَبِىَّ بَعْدى هر نسبتى كه هارون با موسى دارد تو با من دارى ولى تو بعد از من پيغمبر نيستى ، در پس پرده آنچه بود آمد ، هرچه بود بيان شده است ، ديگر نمىتواند بعد از من پيغمبرى در دنيا وجود داشته باشد . اين از نظر معارف .\r\n\r\nخاتميت از نظر آوردن قوانين\r\nاما از نظر قوانين ، كه مسئلهء مقتضيات زمان با قوانين ارتباط دارد نه با معارف .\r\nعرض كردم چون مقتضيات زمان تغيير مىكند ، شرايع عوض مىشود . در اينجا بايد اين مطلب را توضيح بدهيم : اگر مقصود از مقتضيات زمان چيزى باشد كه امروز پيشرفت تمدن يا تغيير تمدن مىگويند ، هميشه نياز به دين جديد هست . تمدن مربوط به زندگى اجتماعى است كه برگشتش به وسايل يعنى آثار علم و صنعت است . آنچه در زمان نوح عليه السلام بود با آنچه كه در زمان ابراهيم عليه السلام بود فرق داشت .\r\nبشر در زمان ابراهيم عليه السلام از يك تمدن كاملترى برخوردار بود ، در زمان موسى عليه السلام از تمدن كاملترى ، در زمان عيسى عليه السلام از تمدن كاملترى و در زمان خاتم الانبياء از تمدن كاملترى . همچنين بعد از زمان خاتم الانبياء مثلًا در قرون چهارم و پنجم اسلامى كه اوج تمدن اسلامى است ، مسلّم تمدن بشر خيلى كاملتر از زمان ظهور خاتم الانبياء بود ، و اكنون عصر ما قرن بيستم تمدن بسيار كاملترى دارد از قرن چهارم هجرى تا چه رسد به زمان خاتم الانبياء . ولى آن مقتضياتى كه موجب مىشود شريعت عوض بشود تغييرات تمدن نيست ، پيشرفت تمدن به معناى مذكور نيست ، چيز ديگرى است .\r\nبشر به حكم فطرت و به حكم آنچه كه پيشوايان دين گفته‌اند ، دو حجت دارد ، دو پيغمبر دارد : يكى پيغمبر باطن كه نامش عقل است و ديگر پيغمبر ظاهر كه همان پيغمبر است . انسان احتياج به هدايت دارد . همين فكرى كه به انسان داده شده خودش پيغمبرى است براى انسان ، يعنى وسيله‌اى است كه لطف خدا اقتضا كرده است كه به انسان داده شود تا راهش را پيدا كند . اما پيمودن آن راهى كه انسان بايد پيدا كند ، وسيله‌اى مىخواهد . هواها هركدامشان در وجود انسان ، حاكمى هستند .\r\nغريزه خودش حاكمى است در وجود انسان . خيلى از راهها هست كه انسان بايد آنها را به حكم غريزه بپيمايد . غريزه هنوز حقيقتش كشف نشده است ، يك دستگاه خودكارى است در وجود انسان . مثلًا در همين گلوى انسان يك چهارراه وجود\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nدارد ، دو راه از خارج و دو راه از داخل . اينها در آخر حلق يك چهارراه تشكيل مىدهند . يك راه از بينى ، يك راه از دهان ، يك راه از ريه و يك راه هم از معده مىآيد ، چهارراه به وجود مىآيد و انسان اصلًا خبر ندارد كه يك چنين چهارراهى هست . در حال عادى از اين چهار راه دو راهش باز است : راه بينى و راه ريه كه هميشه انسان ، آزاد تنفس مىكند . ولى هيچ توجه داريد كه وقتى يك لقمه را به دهان مىگذاريد و مىجويد ، بعد كه جويده شد ديگر اختيار آن از دست شما بيرون رفته ، بى اختيار فرو مىرود و بلعيده مىشود ؟ وقتى كه مىخواهد فرو برود ، سه راه از اين چهارراه به‌طور خودكار بسته مىشود : يكى راهى كه از آن لقمه وارد شده ، ديگر راه بينى كه اگر باز باشد غذا مىرود در مجراى بينى و اسباب زحمت مىشود ، و سوم راهى كه به ريه مىرود و اگر باز باشد خيلى خطرناك است . فقط راه مرى و معده باز مىماند و لقمه به معده مىرسد . اين دستگاه به‌طور خودكار اين كار را مىكند ، راه خودش را مىداند . اين هم يك نوع هدايت است . بالاخره بايد لقمه به معده برسد . خود لقمه كه نمىداند چه بكند ولى دستگاه مىداند .\r\nعقل انسان هادى ديگرى است در وجود انسان . خيلى از مسائل است كه انسان آنها را به حكم عقل كشف مىكند . انسان مصلحتهاى خودش را به حكم عقل درك مىكند . مثلًا يك وقت به او دو كار عرضه مىشود ، فكر مىكند و يكى را انتخاب مىكند . اين ، فقط كار عقل است . آدمهاى ديوانه غريزه‌شان به اندازهء آدم عاقل هست ، حسشان هم به اندازهء آدم عاقل كار مىكند ولى عقلشان كار نمىكند ، اين هادى در وجودشان نيست . منطقهء اين هاديها با هم فرق مىكند . منطقهء غريزه محدود است . آنجا كه منطقهء غريزه است ، منطقهء فكر نيست . منطقهء حس هم منطقهء ديگرى است . منطقهء عقل نيز غير از منطقهء حس است .\r\nيك هادى چهارم وجود دارد و آن وحى است . ولى اين هدايت اين‌طور نيست كه به‌طور كامل در وجود هركسى باشد . نيروى وحىِ ناقص در هر كسى هست ، الهامات جزئى در هر كسى هست ولى وحى كامل در هر كسى نيست . خداوند افراد لايق را مبعوث و بر آنها وحى نازل مىكند كه يك سلسله حقايق و راههايى است كه انسان به آنها احتياج دارد . نه غريزه به آن حقايق و راهها راهنمايى مىكند نه حس ، و نه عقل مىتواند راهنمايى كند . اينجاست كه وحى به كمك انسان مىآيد و او را راهنمايى مىكند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nپس سرّ اينكه انسان احتياج به پيغمبر دارد اين است كه انسان به يك سلسله مسائل احتياج دارد كه برآوردن آنها كار وحى و دين است . مسئلهء وحى به حسب زمانها فرق نمىكند ولى به حسب استعدادها فرق مىكند ( نه به حسب درجهء تمدن ) .\r\nاين‌طور نيست كه چون تمدن عوض مىشود قانون عوض مىشود و در نتيجه پيغمبر هم عوض مىشود ؛ يعنى درجهء تمدن بالا مىرود ، پس قانون جديدى مىخواهد . نه ، تغيير وحى به حكم اين است كه درجهء تمايل خود بشر يعنى استعداد خود بشر براى فرا گرفتن قوانين الهى تغيير مىكند . اجتماع بشرى مانند فرد است ؛ دورهء كودكى دارد ، دورهء رشد دارد ، نزديك به مرحلهء بلوغ دارد ، دورهء بلوغ دارد .\r\nبشريت در ابتدا حالت يك كودك را دارد ، يعنى اساساً قدرت دريافتش ضعيف و كم است . هرچه كه پيش مىرود و رشدش بيشتر مىشود ، استعداد بيشترى پيدا مىكند . مانند دستورالعملى كه به بچه مىدهيد : دستورالعمل‌هاى شما ثابت است ولى بچه قابل نيست كه تمام دستورالعمل‌هاى شما را انجام بدهد . بعد كه مقدارى استعداد پيدا مىكند ، شما مقدارى از دستورالعمل‌ها را به او مىدهيد و مقدار ديگر را صرف نظر مىكنيد يا خودتان بجاى او عمل مىكنيد تا مىرسد به سرحد بلوغ ( يعنى جايى كه عقلش كامل است و شما هرچه دستورالعمل داشته باشيد مىتوانيد به او بدهيد ) و تمام راه و اصول را به او مىآموزيد كه تا آخر عمر به آنها عمل كند .\r\nاصول و كليات و قوانين كلىاى كه بشر احتياج دارد كه از طريق وحى به او گفته شود ، نامحدود نيست بلكه محدود است . اينكه تمام دستورها به بشر اوليه داده نشده است براى اين بوده كه بشر دورهء كودكى را طى مىكرده است . قوانين كلى در تمام اعصار يك جور است ولى بشر آن استعدادى را كه تمام احكام به او گفته شود نداشته است و اگر هم مىگفتند نمىتوانست به كار بندد . همان مقدارى هم كه مىگفتند مىبايستى بعد از آن برايش سرپرست بفرستند كه آنها را به كار بندد . وقتى كه بشر به دورهء بلوغ خودش رسيد ، به دورهء عقل كامل ، به دوره‌اى كه در آن استعداد دريافت قوانينى را كه اصول نظام اجتماعى و فردى اوست دارد ، در اين هنگام بايد آن قوانين را به او گفت . آن وقت به او مىگويند تمام وحى كه بايد بشر را هدايت كند ، همين است . عقلت به آنجا رسيده است كه آنچه را كه از طريق وحى احتياج دارى كه به تو بگويند و تو بايد به كار بندى ما به تو مىگوييم . تو آنها را حفظ كن و الى الابد زندگيت را با آنها تطبيق بده .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nمعناى دورهء خاتميت اين نيست كه يكى از ادوار تمدن اسمش دورهء خاتميت شده است ! ادوار تمدن ملاك خاتميت نيست . دورهء خاتميت يعنى دوره‌اى كه بشريت رسيده است به حدى كه اگر قانون را به او تلقين و تعليم كنند ، مىتواند آن را ضبط كند و بعد با نيروى عقل خودش از همين قوانين براى هميشه استفاده كند . مثل اين مىماند كه از خواص بچه ، كتاب پاره كردن است . در قديم كه بچه‌ها « عمّ جزو » داشتند ، تا يك بچه يك عمّ جزو مىخواند ، هفت هشت تا عمّ جزو را تكه تكه مىكرد . حالا هم كه عمّ جزو نمىخوانند ، با همهء مراقبتى كه از بچه‌ها مىشود ، سالى دو سه نوبت بايد برايشان كتاب خريد . بچه قدرت ندارد كه كتاب خودش را حفظ كند . بشرهاى ادوار سابق قدرت اين را كه كتاب آسمانى خودشان را نگه بدارند نداشتند ، تكه تكه و گم كردند . كجاست صحف ابراهيم ؟ كجاست تورات موسى ؟\r\nكجاست انجيل عيسى ؟ اگر زردشتْ پيغمبر باشد ، كجاست اوستا ؟ اين دليل بر عدم بلوغ بشريت است ؛ يعنى اگر در آن زمانها همين قرآن نازل مىشد ، از قرآن هم اصلًا خبرى نبود . و ما ديديم كه بشر به جايى رسيد كه كتاب آسمانىاى را كه برايش نازل كردند نگاه داشت ، ديگر بچه نبود كه كتابش را تكه تكه كند . قرآن محفوظ است و اين خودش دليل بر بلوغ بشريت است . وحى وظيفه دارد در حدودى كه عقل ناقص است جبران كند ؛ مكمّل و متمّم عقل است ، يعنى در آن جايى كه عقل قادر نيست ، وحى جبران مىكند . زمانى كه بشر رسيد به آنجا كه مىتواند آنچه را كه بايد ، از ناحيهء وحى بگيرد و نگه دارد و استعدادش رسيده است به آنجا كه اين اصول ثابت ( وحى ) را حفظ كند و همچنين قوّهء تطبيق و اجتهاد در او باشد ، يعنى هر حادثه‌اى را كه برايش پيش مىآيد با يك سلسله اصول كلى تطبيق بدهد و آن اصول كلى را مقياس قرار بدهد ، آن زمان مىشود دورهء خاتميت .\r\n\r\nخاتميت به درجهء تمدن مربوط نيست\r\nپس خاتميت به درجهء تمدن مربوط نيست كه بگويند چطور شده بعد از نوح ، ابراهيم مىآيد و شريعتى مىآورد و بعد از او موسى و بعد از او عيسى مىآيد و بعد از او خاتم الانبياء ، ولى بعد از خاتم الانبياء پيامبرى نمىآيد ؟ آيا بعد از خاتم الانبياء ديگر زمان متوقف شد كه نبايد شريعت بيايد ؟ زمان كه متوقف نمىشود و تغييراتى كه از زمان خاتم الانبياء تاكنون روى داده است ، چندين برابر تغييراتى است كه از\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nزمان نوح تا زمان خاتم الانبياء رخ داده است .\r\nاين امر اصلًا بستگى به درجهء تمدن ندارد . پيغمبران براى چه آمده‌اند ؟ اصلًا احتياج بشر به وحى چيست ؟ پيغمبر كه نمىآيد تا جانشين فكر و عقل بشر باشد .\r\nپيغمبر نيامده است كه تمام قواى وجود بشر را معطل كند ، بگويد شما فكر نكنيد ، استدلال نكنيد ، اجتهاد نكنيد ، تمام كارها را ما بجاى شما انجام مىدهيم . اين امر خلاف نظم عالم است . پيغمبران مىگويند : اى بشر ! هرچه از تو ساخته است خودت انجام بده . كارهايى را كه در حدود فكر و عقل و استدلال است بايد خودت انجام بدهى . جايى كه از قوّهء تو خارج است ، ما به وسيلهء وحى تو را دستگيرى مىكنيم .\r\nمثل اينكه اگر بچه‌اى همراه شما باشد ، مراقب او هستيد . تا آنجا كه خودش مىتواند راه برود ، مىگذاريد خودش راه برود . وقتى كه به آنجا مىرسد كه ديگر نمىتواند راه برود ، او را بغل مىكنيد . وحى چنين است ، منتها آن چيزهايى كه بشر در آنها احتياج به وحى داشته است ، از اول تا آخر عالم محدود بوده است . از زمان حضرت آدم تا زمان خاتم الانبياء مقدارى كه بشر احتياج به وحى داشته است ، محدود بوده ولى همان امر محدود را قابل نبوده كه به خودش بسپارند و بگويند خداحافظ شما .\r\nلذا دوره به دوره پيغمبر مىفرستند ، دائماً مراقب ، تا مىرسد به آنجا كه به او مىسپارند ، و آنهايى كه [ در زمانهاى 
  ] بعد هستند موظفند كه مراقبت كنند . شما در كار اطباء ملاحظه كرده‌ايد كه آنها با بيمارانشان دوگونه رفتار مىكنند . براى بيمارهاى خيلى ساده و عوام ، طبيب علاوه بر اينكه نسخه مىدهد ساير كارها را خودش مراقبت مىكند . اما در مورد بيمارى كه تحصيل كرده است ، كار دكتر خيلى آسان است ؛ فقط دو كلمه حرف مىزند و به بيان يك امر كلى قناعت مىكند .\r\nپس معلوم شد مسئلهء خاتميت حل شده است و اينكه مىگويند اگر اديان بايد به حسب زمان نسخ بشوند خاتميتى نبايد باشد و اگر نبايد نسخ بشوند ، شريعتى نبايد ناسخ شريعت پيشين باشد ، صحيح نيست . حساب خاتميت حساب ديگرى است كه عرض كردم . خيال مىكنم همين مطلب ، امشب كافى باشد و من هم خسته شده‌ام ، ديگر بيش از اين نمىتوانم صحبت كنم . همين جا دعا مىكنيم . . .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nخاتميت\r\n ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ .  .\r\nبحث ديشب ما به مناسبت بحثى كه راجع به مقتضيات زمان مىكرديم در اطراف خاتميت بود . عرض شد كه اساساً مسئلهء خاتميت خود يك مسأله‌اى است كه با زمان ارتباط دارد . نسخ شدن يك شريعت و آمدن شريعت ديگر بجاى آن ، فقط و فقط به زمان بستگى دارد و الّا هيچ دليل ديگرى ندارد . همهء علما اين را قبول دارند كه رمز اينكه يك شريعت تا يك موقع معينى هست و بعد از طرف خدا نسخ مىشود ، تغيير پيدا كردن اوضاع زمان و به اصطلاح امروز مقتضيات زمان است . بعد اين سؤال پيش مىآيد كه اگر اين‌طور باشد پس بايد هميشه با تغيير مقتضاى زمان ، شريعت موجود تغيير كند . بنابراين هيچ شريعتى نبايد شريعت ختميه باشد و نبوت نبايد در يك نقطهء معين ختم بشود .\r\nجواب اين سؤال را ديشب عرض كرديم كه كسانى كه اين سؤال را مىكنند در واقع دو چيز را با يكديگر مخلوط مىكنند . خيال مىكنند معناى اينكه مقتضيات زمان تغيير مىكند فقط و فقط اين است كه درجهء تمدن بشر عوض مىشود ولذا بايد پيغمبرى مبعوث بشود متناسب با آن درجه از تمدن يعنى پيشرفت علم و فرهنگ بشر . در صورتى كه اين‌طور نيست ؛ مقتضيات زمان به صرف اينكه درجهء تمدن\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nتغيير مىكند ، سبب نمىشود كه قانون حتماً تغيير كند . علت عمدهء اينكه شريعتى مىآيد شريعت قبل را نسخ مىكند اين است كه در زمان شريعت پيش ، مردم استعداد فراگرفتن همهء حقايقى را كه از راه فهم بايد به بشر ابلاغ بشود ندارند .\r\nتدريجاً كه در مردم رشدى پيدا مىشود ، شريعت بعدى در صورت كاملترى ظاهر مىشود و هر شريعتى از شريعت قبلى كاملتر است تا بالاخره به حدى مىرسد كه بشر از وحى بىنياز مىشود ، ديگر چيزى باقى نمىماند كه بشر به وحى احتياج داشته باشد ؛ يعنى احتياج بشر به وحى نامحدود نيست ، محدود است ، به اين معنى كه چه از لحاظ معارف الهى و چه از لحاظ دستورهاى اخلاقى و اجتماعى يك سلسله معارف ، مطالب و مسائل هست كه از حدود عقل و تجربه و علم بشر خارج است ، يعنى بشر با نيروى علم نمىتواند آنها را دريابد . چون علم و عقل قاصر است ، وحى به كمك مىآيد . لازم نيست كه بىنهايت مسائل از طريق وحى به بشر القا بشود . حداكثرِ آن مقدارى كه بشر به وحى احتياج دارد ، زمانى به او القا مىشود كه اولًا قدرت و توانايى دريافت آن را داشته باشد و ثانياً بتواند آن را حفظ و نگهدارى كند .\r\n\r\nتحريف شريعت پيشين ، يكى از علل نسخ\r\nاينجا مسأله‌اى هست كه بايد آن را در دنبال اين مطلب عرض بكنم و آن اين است كه يكى از جهات احتياج به شريعت جديد اين است كه مقدارى از حقايق شريعت قبلى در دست مردم تحريف شده و به شكل ديگرى درآمده است . در حقيقت يكى از كارهاى هر پيغمبرى احياء و زنده كردن تعليمات پيغمبر گذشته است ؛ يعنى قسمتى از تعليمات هر پيغمبرى همان تعليمات پيغمبر پيشين است كه در طول تاريخ در دست مردم مسخ شده است . و اين تقريباً مىشود گفت كه لازمهء طبيعت بشر است كه در هر تعليمى كه از هر معلمى مىگيرد كم و زياد مىكند ، نقص و اضافه ايجاد مىكند و به عبارت ديگر آن را تحريف مىكند . اين مسئله را قرآن كريم قبول دارد ، تجارب بشر هم به درستى آن شهادت مىدهد . مثلًا خود قرآن كريم كه آمد تورات و انجيل را نسخ كرد ولى قسمتى از تعليمات آنها را احياء و زنده نمود ؛ يعنى بعد از آنكه به دست مردم مسخ شده بود قرآن گفت آن كه تورات يا انجيل واقعى گفته است اين نيست كه در دست اين مردم است ، اين است كه من مىگويم ، اين مردم در\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nآن دست برده‌اند . يا همين موضوع ملت ابراهيم ، طريقهء ابراهيم كه در قرآن آمده است ؛ قريش خودشان را تابع ابراهيم حساب مىكردند ولى چيزى كه تقريباً باقى نمانده بود تعليمات اصلى ابراهيم بود ، عوض كرده بودند ، دست برده بودند ، يك چيز من درآوردى شده بود . قرآن اين‌طور بيان مىكند :  ما كانَ صَلاتُهُمْ عِنْدَ الْبَيْتِ إِلَّا مُكاءً وَ تَصْدِيَةً  « 1 » . ابراهيم نماز را واجب كرده بود . نماز او واقعاً عبادت بوده است . عبادت يعنى خضوع در نزد پروردگار ، تسبيح و تنزيه و تحميد پروردگار . حالا اگر نماز ابراهيم از لحاظ شكل ظاهر با نماز ما فرقى داشته باشد مهم نيست ولى مسلّم نماز ابراهيم نماز بوده است ؛ يعنى آنچه كه در نماز هست ، نوع اذكار ، نوع حمدها ، نوع ثناها ، ستايشها ، خضوعها ، اظهار ذلت‌ها ، تسبيحها و تقديسها در آن بوده است .\r\nاينقدر در اين عبادت دخل و تصرف كرده بودند كه در زمان نزول قرآن ، نماز را به شكل سوت كشيدن يا كف زدن در آورده بودند .\r\nپس يكى از كارهايى كه هر پيغمبرى مىكند احياى تعليمات پيغمبران پيشين است . لهذا قرآن راجع به ابراهيم عليه السلام مىگويد : ما كانَ ابْراهيمُ يَهودِيّاً وَ لا نَصْرانِيّاً وَلكِنْ كانَ حَنيفاً مُسْلِماً « 2 » . يهوديها مىگفتند : همين طريقه‌اى كه ما داريم و اسمش يهودىگرى است ، ابراهيم داشت . نصرانيها مىگفتند : طريقهء ابراهيم همين است كه ما الآن داريم ؛ يعنى اين كه ما داريم همان است ، منتها كامل شده است و نسخ كنندهء طريقهء ابراهيم است . در آيهء ديگر مىگويد :  شَرَعَ لَكُمْ مِنَ الدِّينِ ما وَصَّى بِهِ نُوحاً  تشريع كرد براى شما دينى را كه در زمان نوح به آن توصيه شده بود ،  وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى  اين دينى كه براى شما توصيه شده است ، همان است كه به نوح توصيه شده و همان است كه به تو وحى شده و همان است كه به ابراهيم و موسى و عيسى توصيه شده است ،  أَنْ أَقِيمُوا الدِّينَ وَ لا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ  « 3 » توصيه شد كه همين دين را اقامه كنيد ( يعنى دين همان دين است ، يك راه است ) ، تشتّت پيدا نكردند مگر بعد از آنكه مىدانستند ولى روى هواپرستى اين تفرقه‌ها را ايجاد كردند . يعنى اين رشته‌هاى مختلف را دست مردم ايجاد كرده است . اگر ساخته‌هاى مردم را حذف كنيد مىبينيد تمام اينها يك دين\r\n\r\n\r\n\r\n\r\n","description":"","footnote":"\r\n( 1 ) انفال / 35\r\n( 2 ) آل عمران / 67\r\n( 3 ) شورى / 13\r\n","page_name":" 245 ","page_number":245},
  {"content":"\r\n\r\nاست ، يك ماهيت است ، يك طريقت است .\r\nغرض اين جهت است كه يكى از كارهاى انبيا احياى اصل دين است كه اصل دين از آدم تا خاتم يكى است . البته فروع مختلف است . هر پيغمبرى كه مىآيد يكى از كارهايش پيرايش است ، يعنى اضافات و تحريفات بشر را مشخص مىكند . حالا اينجا يك سؤال پيش مىآيد : آيا اين خاصيت ( تحريف دين ) از مختصات بشرهاى قبل از خاتم الانبياء است يا بشرهاى دوره‌هاى بعد هم اين طبيعت را دارند ؛ يعنى در دين خودشان دخل و تصرف مىكنند ، خرافات اضافه مىكنند ؟ مسلّم طبيعت بشر كه عوض نشده است . بعد از پيغمبر خاتم هم همين‌طور است . آن شعر معروف - كه مىگويند از نظامى است و از او نيست - مىگويد :\r\n دين تو را در پى آرايشند * در پى آرايش و پيرايشند \r\n بسكه ببستند بر او برگ و ساز * گر تو ببينى نشناسيش باز \r\nاگر اين‌طور نبود ، اين همه فِرَق از كجا پيدا شد ؟ معلوم است كه بدعت در دين خاتم هم امكان پذير است ؛ چنان كه ما كه شيعه هستيم و به وجود مقدس حضرت حجة بن الحسن اعتقاد داريم ، مىگوييم ايشان كه مىآيند يَأْتى بِدينٍ جَديدٍ . تفسيرش اين است كه آنقدر تغييرات و اضافات در اسلام پيدا شده كه وقتى او مىآيد و حقيقت دين جدّش را مىگويد ، به نظر مردم مىرسد كه اين دين غير از دينى است كه داشته‌اند و حال اينكه اسلام حقيقى همان است كه آن حضرت مىآورد . در اخبار و روايات آمده است كه وقتى ايشان مىآيد خانه‌هايى و مساجدى را خراب مىكند ، كارهايى مىكند كه مردم فكر مىكنند دين جديدى آمده است .\r\n\r\nخاتميت از نظر اصلاح دين سابق\r\nحال آيا از اين نظر كه هر پيغمبر ، مصلح دين سابق هم هست ، از نظر احتياج به مصلح - نه از نظر استعداد بشر براى دريافت كامل حقايق لازم از طريق وحى - مسئلهء خاتميت چگونه توجيه مىشود ؟ اينجا باز دو مطلب است . يك مطلب اين است كه در اينكه احتياج به مصلح و اصلاح هميشه هست و در دين خاتم هم هست ، بحثى نيست . خود امر به معروف و نهى از منكر اصلاح است . ائمه فرموده‌اند :\r\nوَ انَّ لَنا فِى كُلِّ خَلَفٍ عُدولًا يَنْفونَ عَنّا تَحْريفَ الْغالينَ وَ انْتِحالَ الْمُبْطِلين در هر زمانى ، در هر عصرى افرادى هستند كه تحريف غلوكنندگان و نسبتهاى دروغ مردمى را كه\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nهدفشان خراب كردن دين است اصلاح مىكنند . در اينكه احتياج به اصلاح و مصلح هست ، بحثى نيست ولى تفاوت در اين جهت است كه در زمان شرايع سابق ، مردم اين مقدار قابليت و استعداد را نداشته‌اند كه افرادى از ميان آنها بتوانند جلو تحريفات را بگيرند و با تحريفات مبارزه كنند ؛ بايد پيغمبرى با مأموريت الهى مىآمد و اين كار را انجام مىداد . از مختصات دورهء خاتميت ، قوّهء اصلاح و وجود مصلحين است كه مىتوانند اصلاح كنند ، علاوه بر اينكه مطابق عقيدهء ما شيعيان يك ذخيرهء اصلاحى هم وجود دارد كه حضرت حجة بن الحسن است و او هم احتياجى نيست كه به عنوان پيغمبر اصلاح كند بلكه به عنوان امام اصلاح مىكند .\r\nامام يعنى كسى كه تعليمات و حقايق اسلامى را از طريق وراثت ، خوب مىداند ؛ يعنى پيغمبر آنچه را مىدانسته است به اميرالمؤمنين گفته است ، خالص اسلام در دست حضرت امير بوده و بعد از او به دست ائمهء ما رسيده است . احتياجى به وحى جديد نيست ، امام همان چيزى را كه از طريق وحى به پيغمبر رسيده است بيان مىكند .\r\n\r\nخرافه‌اى در مسئلهء احياى دين\r\nاينجا مطلبى هست كه بايد عرض بكنم . يكى از مسائلى كه در اطراف آن ، خرافه به وجود آمده است خود مسئلهء احياى دين است . من يك وقتى در انجمن ماهانهء دينى يك سخنرانى كردم تحت عنوان « احياى فكر دينى » . آنجا گفتم براى دين مانند هر حقيقت ديگر عوارضى پيدا مىشود . در همين شبهاى اول سخنرانى در اينجا عرض كردم دين مانند آبى است كه در سرچشمه صاف است ، بعد كه در بستر قرار مىگيرد آلودگى پيدا مىكند و بايد اين آلودگيها را پاك كرد . ولى متأسفانه در همين زمينه ، افكار كج و معوجى پيدا شده است . خوشبختانه از خصوصيات دين خاتم است كه مقياسى در دست ما هست كه اينها را بفهميم و تشخيص بدهيم .\r\nراجع به مسئلهء تجديد و احياى دين از همان قرن دوم و سوم هجرى در ميان مسلمين ( البته اول در اهل تسنن و بعد در شيعيان ) فكرى پيدا شده است كه چون در طول زمان براى دين بدعت پيدا مىشود و دين شكل كهنگى و اندراس پيدا مىكند احتياج به يك اصلاح و تجديد دارد ، مانند اتومبيل كه سرويس مىشود يا خانه كه سالى يك مرتبه تكانده مىشود و مثلًا رنگش را عوض مىكنند . اين خاصيت زمان\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاست كه دين را كهنه مىكند . گفتند براى اين كار خداوند در سر هر چند سال يك نفر را مىفرستد كه دين را تجديد كند ، چون كهنه مىشود ، گرد و غبار مىگيرد و احتياج به پاك كردن دارد . خدا در سر هر چند سال احتياج دارد كه دين را نو كند . اين را من در كتابهايى مىديدم ، و مىديدم كه عده‌اى از علماى ما را در كتابها به نام « مجدّد » اسم مىبرند . مثلًا مىگويند ميرزاى شيرازى مجدّد دين است در اول قرن چهاردهم ، مرحوم وحيد بهبهانى مجدّد دين است در اول قرن سيزدهم ، مرحوم مجلسى مجدّد دين است در اول قرن دوازدهم ، محقق كَرَكى مجدّد دين است در اول قرن يازدهم .\r\nهمين‌طور گفته‌اند مجدّد دين در اول قرن دوم امام باقر عليه السلام است ، مجدّد دين در اول قرن سوم امام رضا عليه السلام است ، مجدّد دين در اول قرن چهارم كلينى است ، مجدّد دين در اول قرن پنجم طبرسى است و . . . ما مىبينيم علماى ما اين مطلب را در كتابهايشان زياد ذكر مىكنند ، مانند حاجى نورى كه در احوال علما ذكر كرده است يا صاحب كتاب روضات الجنات كه همين مجدّدها را نام برده است . در وقتى كه مىخواستم آن سخنرانى « احياى فكر دينى » را انجام بدهم به اين فكر افتادم كه اين موضوع را پيدا كنم . هرچه جستجو كردم ديدم در اخبار و روايات ما چنين چيزى وجود ندارد و معلوم نيست مدرك اين موضوع چيست . اخبار اهل تسنن را گشتم ، ديدم در اخبار آنها هم وجود ندارد . فقط در سنن ابى داود يك حديث بيشتر نيست ، آن هم از ابى هريره نقل شده است به اين عبارت : انَّ اللَّهَ يَبْعَثُ لِهذِهِ الْامَّةِ عَلى رَأْسِ كُلِّ مِائَةٍ مَنْ يُجَدِّدُ لَها دينَها . پيغمبر فرمود : خدا براى اين امت در سرِ هر صد سال كسى را مبعوث مىكند تا دين اين امت را تازه كند . غير از ابى داود كس ديگرى اين روايت را نقل نكرده است . حالا چطور شد كه شيعه اين را قبول كرده است ؟ .\r\nاين روايت از آن روايات خوش شانس و از اهل تسنن است . آنها در اين فكر رفته‌اند و راجع به اين موضوع در كتابها زياد بحث كرده‌اند . مثلًا مىگويند اينكه پيغمبر گفته است در سر هر صد سال يك نفر مىآيد كه دين را تجديد كند ، آيا او براى تمام شئون دينى است يا اينكه براى هر شأنش يك نفر مىآيد ؟ يكى از علما مىآيد كه در كارهاى علمى اصلاح كند ، يكى از خلفا يا سلاطين مىآيد كه دين را اصلاح كند « 1 » . مثلًا در اول قرن دوم عمر بن عبد العزيز بود ، در اول قرن سوم\r\n\r\n\r\n\r\n\r\n","description":"","footnote":"\r\n( 1 ) هرچند در اينجا منافع خصوصى به ميان آمده است كه وقتى در هر قرنى يكى از علما را مجدّد حساب كرده‌اند ، براى اينكه خلفا را راضى كنند گفته‌اند او وظيفهء ديگرى دارد ، در هر قرنى يك خليفه هم مىآيد كه دين را اصلاح كند .\r\n","page_name":" 248 ","page_number":248},
  {"content":"\r\n\r\nهارون الرشيد بود و . . . از قرن هفتم به بعد كه چهار مذهبى شدند ، گفتند آيا براى هريك از اين مذاهب بايد يك مجدّد بيايد يا براى هر چهار مذهب يك مجدّد ؟\r\nگفتند براى هريك از مذاهب يك مجدّد ، به اين ترتيب كه سر هر صد سال ، مذهب ابوحنيفه مجدّد عليحده ، مذهب شافعى مجدّد عليحده ، مذهب حنبلى مجدّد عليحده و . . . بعد راجع به ساير مذاهب اسلامى بحث شد . گفتند مذهب شيعه هم يكى از مذاهب است . بالاخره پيغمبر فرموده مجدّد هست ، بايد براى همهء مذاهب باشد ، آن هم يكى از مذاهب اسلامى است ، خارجيگرى هم از مذاهب اسلامى است . ببينيم در مذهب شيعه چه كسانى مجدّد بوده‌اند ؟ حساب كردند گفتند محمّد بن على الباقر مجدّد مذهب شيعه است دراول قرن دوم ، على بن موسى الرضا مجدّد مذهب شيعه است در اول قرن سوم ، شيخ كلينى مجدّد مذهب شيعه است در اول قرن چهارم . اين را براى هر مذهبى توسعه دادند و حتى براى سلاطين هم در سر هر صد سال يك مجدّد حساب كرده‌اند .\r\n\r\nسرايت اين خرافه به شيعه\r\nاين فكر به شيعه سرايت كرده است . من كتابها را خيلى گشتم . به نظر من اولين كسى كه اين فكر را در شيعه وارد كرد شيخ بهايى بود ، نه به عنوان اينكه اين را يك حقيقت بداند و بگويد كه اين حديث درست است ، بلكه در رسالهء كوچكى كه در « رجال » دارد وقتى كه راجع به شيخ كلينى بحث مىكند مىگويد شيخ كلينى چقدر مرد باعظمتى است كه علماى اهل تسنن او را مجدّد مذهب شيعه دانسته‌اند . شيخ بهايى يك مرد متبحر بود ، از حرفهاى اهل تسنن اطلاعاتى داشت ، خواست اين را به عنوان فضيلتى از شيخ كلينى ذكر كند نه اينكه بگويد اين حديث ، حديث درستى است . گفته است شيخ كلينى آنقدر عظمت دارد كه اهل تسنن به حرفش اعتماد دارند و او را مجدّد مذهب شيعه دانسته‌اند . ديگران هم كه « رجال » نوشته‌اند ، حرف شيخ بهايى را نقل كرده‌اند . كم كم خود شيعه هم باورش آمده كه اين حرف ، حرف درستى است . بعد در دوره‌هاى صد سال و دويست سال بعد از شيخ بهايى ، در قرون\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدوازدهم و سيزدهم - كه به عقيدهء من ما دوره‌اى منحطتر از اين دو قرن نداريم ؛ يعنى اگر بخواهيم بدانيم كه معاريف شيعه و كتابهايى از شيعه در چه زمانى از همه وقت بيشتر انحطاط داشته يعنى سطحش پايين‌تر بوده ، قرن دوازدهم و سيزدهم است - افسانه سازها اين حديث را به صورت يك حديث واقعى درنظر گرفته و بدون اينكه خودشان بفهمند كه ريشهء اين حديث كجاست ، نشسته‌اند بقيهء [ مصداقها 
  ] را درست كرده‌اند . اهل تسنن تا شيخ كلينى آمده بودند . اينها همين‌طور آمده‌اند تا رسيده‌اند به اول قرن چهاردهم . گفتند ميرزاى شيرازى مجدّد مذهب شيعه است در اول قرن چهاردهم . حالا اين مدركش چيست ، معلوم نيست . از همه مضحكتر اين است كه حاج مير ملّا هاشم خراسانى در كتاب منتخب التواريخ همين موضوع را نقل كرده است و مجدّدهاى مذهب شيعه را قرن به قرن ذكر مىكند . او هم هرچه نگاه مىكند مىبيند جور در نمىآيد ، براى اينكه افرادى بوده‌اند كه واقعاً مىتوان اسمشان را مجدّد گذاشت از بس كه خدمت كرده‌اند ولى اتفاقاً در سر صد سال نبوده‌اند مثل شيخ طوسى « 1 » ، اما عالم ديگرى را كه در درجهء بسيار پايين ترى است مجدّد حساب كرده‌اند . حاج ملّا هاشم مثل علماى تسنن گفته است علما حسابشان جداست ، سلاطين هم حسابشان جداست . مجدّدها در ميان خلفا و سلاطين كيانند ؟ تا آنجا كه شيعه پادشاه نداشته است ، از سنيها گرفته‌اند : عمر بن عبد العزيز و مأمون و . . . از آنجا كه خود شيعه پادشاه داشته است ، آمده‌اند سراغ پادشاهان شيعه : عضدالدولهء ديلمى و . . . كم كم رسيدند به نادرشاه . اين مردى كه از كلّه‌ها مناره‌ها مىساخت ، شده است مجدّد مذهب شيعه ! بعد مىگويد نادرشاه اهميتش اين بود كه سپهسالار خوبى بوده ، يك قلدر بزن بهادر خوبى بوده است . تا روزى كه متوجه دشمنان ايران بود خوب كار مىكرد ، دشمنان ايران را بيرون كرد ، هندوستان را فتح كرد . ولى بعد ديگر كارش خونريزى بود ، دائم آدم كشت تا آنجا كه بعضى معتقدند اين مرد در آخر عمرش ديوانه شد . اين مرد ديوانه مىآيد مىشود مجدّد مذهب شيعه ! ببينيد كار ما به كجا رسيده است ! ببينيد ماليات گرفتنش چگونه بوده است . اصطلاحاتى خودش وضع كرده بود ، مثلًا مىگفت من از فلان جا يك\r\n\r\n\r\n\r\n\r\n","description":"","footnote":"\r\n( 1 ) شايد عالمى پيدا نشود كه به اندازهء او به شيعه خدمت كرده باشد ولى گناه او اين بوده كه در بين دو صدساله قرار گرفته است و نمىشود او را مجدّد حساب كرد .\r\n","page_name":" 250 ","page_number":250},
  {"content":"\r\n\r\nالْف مىخواهم . ديگر يك ذره حساب در كارش نبود كه اين الف كه مىگويد مساوى مثلًا يك كرور تومان است يا الف كلّهء آدم ؟ ! به عنوان مثال مىگفت : من از ورامين يك الف مىخواهم . آخر اين ورامين اين قدر ثروت دارد يا ندارد ؟ ! دوره‌اى از چند سالهء آخر عمر نادر كه به داخل ايران پرداخته بود ، اسف آورتر وجود ندارد .\r\nتوجه داشته باشيد كه گاهى در اين حرفها ريشه‌هايى از مذهبهاى ديگر وجود دارد . اهل مذهبهاى ديگر آمده‌اند معتقدات خودشان را داخل كرده‌اند . اين فكر كه در هر هزارسال يك بار يك مجدّد دين مىآيد ، مربوط به قبل از اسلام است . اين حرف از اسلام نيست . باباطاهر مىگويد :\r\n به هر الْفى الِف قدّى برآيد * الِفْ قدّم كه در الْف آمدستم \r\nيك فكر در ايران قديم بوده و از زردشتيهاست كه هر هزار سال يك بار ، مصلحى مىآيد . يك وقت در كتاب زردشتيها خواندم كه « هوشيدر » لقب آن كسى است كه بايد رأس هر هزارسال بيايد در ايران يك احيايى بكند . در هزارهء فردوسى ، ملك الشعراء بهار قصيده‌اى گفته است ، مىگويد : اين هزارهء تو همانا جنبش هوشيدر است .\r\nفردى است كه افكار زردشتىگرى را خيلى در ايران رايج كرده است و به قول مرحوم قزوينى با عرب و هرچه كه از ناحيهء عرب باشد يعنى اسلام دشمن است . در كتابى كه او راجع به زردشتىگرى نوشته و دو جلد است ، آنجا كه شرح حال يعقوب ليث صفارى را ذكر مىكند ، او را يكى از آن [ مجدّدهايى 
  ] كه هزاره را به وجود آورده است توصيف مىكند .\r\nبنابراين آن سخن از حرفهاى دروغى است كه با روح اسلام جور در نمىآيد و از ناحيهء ديگران آمده است .\r\nكتاب فرايد ابوالفضل گلپايگانى مبلّغ زبردست بهائيها را مطالعه مىكردم ، ديدم در آنجا حديثى را از جلد سيزدهم بحار نقل مىكند كه پيغمبر اكرم فرمود : انْ صَلَحَتْ امَّتى فَلَها يَوْمٌ وَ انْ فَسَدَتْ فَلَها نِصْفُ يَوْمٍ يعنى اگر امت من صالح باشند يك روز مهلت دارند و اگر فاسق باشند نيم روز مهلت دارند . بعد مىگويد روزى كه پيغمبر بيان كرده ، همان است كه در قرآن است :  وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  « 1 »\r\n\r\n\r\n\r\n\r\n","description":"","footnote":"\r\n( 1 ) حج / 47\r\n","page_name":" 251 ","page_number":251},
  {"content":"\r\n\r\nيك روز در نزد پروردگار تو مساوى با هزارسال است . پس اينكه پيغمبر فرمود : اگر امت من صالح باشند يك روز مهلت دارند و اگر فاسق باشند نيم روز ، يعنى اگر صالح باشند هزارسال باقى خواهند بود و اگر فاسق باشند پانصد سال . اين ابوالفضل گلپايگانى كه از آن شيّادهاى درجهء اول است ، بعد مىگويد : اين حديث پيغمبر راست است ، چرا ؟ براى اينكه اين امت كه فاسق شد ، صالح بود و هزارسال هم بيشتر عمر نكرد زيرا تا سنهء 260 - كه سال رحلت حضرت امام حسن عسكرى است - دورهء نزول وحى است ، چون ائمه هم همان وحى را بيان مىكردند . اين دوره ، به اصطلاح همان دورهء انبساط اسلام است . از زمان وفات امام حسن عسكرى بايد گفت كه عمر امت شروع مىشود ؛ همان سال ، سال تولد امت است . از سال 260 كه آغاز عمر امت است ، هزار سال بگذرد چقدر مىشود ؟ 1260 ، سال ظهور « باب » .\r\nپس پيغمبر فرمود كه اگر امت من صالح باشد هزارسال عمر مىكند ( يعنى بعد از هزارسال كس ديگرى دينى آورده دين مرا منسوخ مىكند ) و اگر فاسق باشد پانصد سال .\r\nبراى اينكه اين حديث را پيدا كنم اول خودم بحار را گشتم ، پيدا نكردم . ديدم آقا ميرزا ابوطالب دو سه ورق دربارهء اين حديث توجيه مىكند و مىخواهد به گلپايگانى جواب بدهد . باور كرده كه چنين حديثى وجود دارد . چون در كتاب گلپايگانى ديده ، باور نكرده كه اين را گلپايگانى از خودش جعل كرده باشد . من هرچه گشتم ديدم چنين چيزى پيدا نمىشود . يك چيزى ديدم در بحار از كعب الاحبار نه از پيغمبر ، آن هم به يك عبارت ديگر كه : در زمان مهدى عليه السلام ، در زمان رجعت ، افراد مردم اگر آدمهاى خوبى باشند هركدام هزارسال عمر مىكنند و اگر آدمهاى بدى باشند پانصد سال . اين حديث را كعب الاحبار گفته و دربارهء آدمها هم گفته است . ابوالفضل گلپايگانى گفته اين را پيغمبر گفته است نه كعب الاحبار . از بس اين موضوع عجيب بود من به آقاى دكتر توانا - كه اطلاعات زيادى دربارهء بهائيها دارند - تلفن كردم ، گفتم : يك چنين جريانى است ، اين كتاب ابوالفضل گلپايگانى اين‌طور مىگويد و كتاب ميرزا ابوطالب اين‌طور مىگويد ، شما در اين زمينه مطالعه داريد ، من هرچه در بحار گشتم چيزى پيدا نكردم جز همين حديث . گفت : راست مىگوييد ، جز اين حديث كعب الاحبار تمام از مجعولات است .\r\nاينها مىرساند كه مسامحه كارى در كار دين چقدر بد است . آن حرف ابوهريره\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nكه در سنن ابى داود آمده چه غوغايى در اهل تسنن ايجاد كرده ! بعد علماى شيعه آن را در كتابهاى خودشان ذكر كردند و برايش حساب باز كردند و كشيدند به آنجا كه نادر يكى از مجدّدين مذهب شد . اينجا يك شيّادى به نام ابوالفضل گلپايگانى شيّادى مىكند و عالمى مثل آقا ميرزا ابوطالب باورش مىشود كه چنين چيزى وجود دارد ، نمىرود بحار را نگاه كند ببيند در آن هست يا نيست . بعد صدها نفر ديگر مىآيند كتاب ميرزا ابوطالب را مىخوانند و اين حديث را قبول مىكنند .\r\nدر دين اسلام مصلح هست ، ولى به اين صورت كه يك اصلاح كلى داريم كه به عقيدهء ما شيعيان متعلق به حضرت حجت است كه مصلح جهانى است . اين اصلاح ، جهانى و عمومى است و ربطى به بحث ما ندارد . و يك اصلاح خصوصى است كه مبارزه كردن با بدعتهاى بالخصوصى است . اين ، وظيفهء همهء مردم است و در همهء قرنها هم افراد مصلح ( به معنى مذكور ) پيدا مىشوند . خدا هم شرط نكرده [ كه ظهور اين افراد 
  ] هر صد سال به صد سال باشد يا دويست سال به دويست سال يا پانصد سال به پانصد سال يا هزار سال به هزار سال . هيچ كدام از اينها نيست . در مورد اديان ديگر ، پيغمبرى بايد مىآمد تا دين سابق احياء بشود و اين امر جز از راه نبوّت امكان نداشت . ولى براى احياى اسلام علاوه بر اصلاحات جزئى ، يك اصلاح كلى هم توسط وصى پيغمبر صورت مىگيرد . اين هم يك فصل راجع به خاتميت .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nوجدان و مسئلهء نسبيت اخلاق\r\n أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً  « 1 » .\r\nامشب قصد داشتم به مناسبت بحثى كه راجع به مقتضيات زمان داشتم ، بحثى را كه مربوط به فلسفهء تاريخ است عنوان كنم . آن بحث اين است كه آيا عواملى كه سبب سعادت بشر مىگردد ، در هر زمان فرق مىكند ؛ يعنى اين عوامل نو و كهنه مىشود يا ممكن است يك سلسله عوامل ثابت وجود داشته باشد كه در هر زمانى سبب سعادت بشر گردد ؟ البته اين مطلب احتياج به توضيح و تفسير دارد اما نظر به اينكه بحثى كه در چند شب قبل راجع به نسبيت اخلاق كرديم ، قسمتى از آن را لازم نديدم كه تعقيب كنيم ولى دوستان اظهار كردند كه تتمهء آن مطلب را عرض بكنم ، امشب را در اطراف آن بحث مىكنم .\r\nدليل كسانى را كه قائل به نسبيت اخلاق بودند اين‌طور ذكر كرديم كه اصولًا پايهء اخلاق بر حسن و قبح عقلى گذاشته شده است ؛ بر اينكه عقل بشر كارهايى را خوب و كارهايى را زشت مىداند . كارهاى خوب را اخلاق حسنه مىگويند و كارهاى زشت را اخلاق رذيله . آنوقت مىگفتند فكر بشر دربارهء اين حسن و قبح در\r\n\r\n\r\n\r\n\r\n","description":"","footnote":"\r\n( 1 ) فاطر / 8\r\n","page_name":" 254 ","page_number":254},
  {"content":"\r\n\r\nزمانهاى مختلف عوض مىشود . پس قهراً پايهء اخلاق ، ثابت و عمومى نيست . يك چيز ممكن است در محيطى اخلاق خوب شمرده شود و همان چيز در جاى ديگر اخلاق بد شمرده شود .\r\nدر جواب اين‌طور گفتيم كه اين استدلال دو پايه دارد : يكى اينكه پايهء اخلاق حسن و قبح است و ديگر اينكه حسن و قبح يك امر نسبى است . به قول منطق ، صغرايى دارد و كبرايى و قهراً از صغرى كبرى نتيجه گرفته مىشود . صغراى اين استدلال اين است كه اخلاق بر پايهء حسن و قبح استوار شده است و حسن و قبح يك امر نسبى است ، و كبراى آن اين است كه اخلاق بر پايهء امر نسبى قرار داده شده است و چيزى كه بر پايهء امر نسبى قرار داده شود نسبى است ، پس اخلاق نسبى است . ما راجع به پايهء اول اين نظريه يعنى « اخلاق بر اساس حسن و قبح است » صحبت كرديم و گفتيم اين سخن اصلًا درست نيست . اخلاق سقراطى اين‌طور است . سقراط يكى از معلمين اخلاق است و يك مكتب اخلاقى مخصوص به خود دارد . اين فيلسوف يونانى پايهء اخلاق خودش را بر حسن و قبح نهاده است . اما اخلاق اسلامى تكيه‌اش بر حسن و قبح نيست . پس اين ايراد اگر وارد باشد بر اخلاق سقراطى وارد است .\r\n\r\nآيا حسن و قبح يك امر نسبى است ؟\r\nرفقا و دوستان علاقه‌مند بودند كه ركن دوم اين استدلال را هم بحث كنيم كه آيا واقعاً حسن و قبح يك امر نسبى است يا نه ؟ آن شب اجمالًا عرض كرديم كه اين حرف هم درست نيست كه حسن و قبح يك امر نسبى است ، ولى تفسيرى براى آن ذكر نشد . اكنون عرض مىكنم كه آن چيزى كه اساس حسن و قبح است ، امر نسبى نيست . بگذاريد ما اين مطلب را از جاى ديگر شروع كنيم تا روشن‌تر بشود .\r\nشما كلمهء وجدان را شنيده‌ايد « 1 » . مىبينيد افراد مىگويند : وجداناً فلان مطلب اين است ، تو و وجدانت اين مطلب اين‌طور است يا نه ؟ يا مىگوييم يك قاضى باوجدان اين گونه قضاوت مىكند . اين وجدان چيست ؟ آيا وجدانها متغيرند ؟ در هر زمانى وجدانها يك جور حكم مىكنند ، وجدان مردم اين عصر با وجدان مردم ده\r\n\r\n\r\n\r\n\r\n","description":"","footnote":"\r\n( 1 ) بجاى اينكه بحث را روى حسن و قبح بياوريم ، روى كلمهء وجدان مىآوريم .\r\n","page_name":" 255 ","page_number":255},
  {"content":"\r\n\r\nسال يا يك قرن پيش متفاوت است ؟ آيا همين‌طور كه رنگ لباس مردم ، وسايل حمل و نقل مردم ، وسايل روشنايى مردم تغيير كرده است و مىكند ، وجدانهاى مردم هم تغيير مىكند ؟ .\r\nهركسى در خودش يك احساسى دارد و آن احساس اين است كه قوّه‌اى در وجود اوست كه مىتواند حتى عليه خود او قضاوت كند . اين قوّه همان وجدان است . مىگويند كانت فيلسوف معروف آلمانى كه از مشاهير فيلسوفان جهان است ، جمله‌اى دارد كه آن را بر سنگ قبر او نوشته‌اند ؛ مىگويد :\r\nدو چيز است كه اعجاب آدمى را برمىانگيزد : يكى آسمان پر ستاره‌اى كه بالاى سر ما قرار دارد كه هرچه بيشتر در اين آسمان مطالعه شده عظمت بيشترى پيدا كرده است ، و ديگر وجدان كه در دل آدمى قرار دارد .\r\nعرض شد كه انسان گاهى حتى عليه خودش قضاوت مىكند ؛ يعنى هنگامى كه بين او و شخص ديگرى در موضوعى اختلاف است ، ممكن است كه در عمل به سخن آن شخص تن ندهد و حق او را پايمال كند اما همين كه در كارى كه كرده است فكر مىكند ، مىبيند كه در اندرونش قوّه‌اى است كه او را ملامت مىكند ، يعنى مىبيند كه خودش پيش خودش شرمنده است . اين چه حسابى است كه گاهى انسان پيش خودش شرمنده است ؟ .\r\nمىگويند بچهء باهوشى داخل اتاق خلوتى شد . ديد يك گلابى در آنجا هست .\r\nآمد بيرون و گلابى را نخورد . يكى پرسيد : در اتاق كسى بود ؟ گفت : نه . گفت : پس چرا گلابى را نخوردى ؟ گفت : خودم كه بودم . اين ، حساب وجدان است .\r\n\r\nتعبير قرآن از وجدان\r\nقرآن وجدان را تعبير مىفرمايد به « النفس اللوامة » « 1 » نفس ملامتگر كه صاحبش را ملامت مىكند ؛ يعنى قوّه‌اى در وجود انسان هست كه وقتى انسان كارى را انجام مىدهد ، با خود انسان حرف مىزند و او را ملامت مىكند : اى دل غافل چرا من\r\n\r\n\r\n\r\n\r\n","description":"","footnote":"\r\n( 1 ) قيامة / 2 :  وَ لا أُقْسِمُ بِالنَّفْسِ اللَّوَّامَةِ . \r\n","page_name":" 256 ","page_number":256},
  {"content":"\r\n\r\nچنين كارى را مرتكب شدم ، عجب كار بدى كردم ، روى من سياه است و از اين حرفها .\r\nحالا آيا مىشود گفت بشر صاحب چنين قوّه‌اى نيست ؟ بالضروره هست . تمام مردم دنيا از وجدان حرف مىزنند . حتى همان كسانى كه به خدا معتقد نيستند ، نمىتوانند دربارهء خودشان اين سخن را بگويند كه ما نسبت به حقيقت هيچ شيفتگى نداريم . مىگويند طرفدار حقيقت هستيم ولو بر ضرر خودمان باشد . چون ما انسانيم ، انصاف داريم و به حقيقت اعتراف مىكنيم . اسم اين را « انسانيت » مىگذارند : انسانيت ايجاب مىكند كه ما طرفدار مظلوم باشيم . اين‌جور كلمات حتى در بين ماديين و كمونيستها نيز هست . وجدان يا انسانيت قوّه‌اى است در انسان كه روى حق و حقيقت تكيه مىكند ؛ يعنى اگر در يك جا ديديد كه حق با ديگرى است ، انصاف مىدهيد و مىگوييد حق با توست و من بى خود مىگويم . اين در بشر امروز وجود دارد ، در بشر يك قرن پيش هم وجود داشته است ، در بشر ده قرن و صد قرن قبل هم وجود داشته است . ما كه ستمگرهاى دنيا را ملامت مىكنيم ، ستمگر امروز را ملامت مىكنيم ، ستمگر ده قرن پيش و صد قرن قبل را هم ملامت مىكنيم براى اينكه مىگوييم او آدم بىوجدانى بوده است ، يعنى آدمى بوده كه بر خلاف وجدان انسانى خودش رفتار مىكرده است . چنگيز آدم بدى بود يعنى بر خلاف وجدان انسانى خودش رفتار مىكرد ، سزار آدم بدى بود يعنى بر خلاف وجدان انسانىاش رفتار مىكرد .\r\nپس معلوم مىشود همهء افراد انسانها يك وجدان انسانى دارند . آيا غير از وجدان انسانى است كه هميشه حكم به عدالت مىكند ، حكم به اينكه حق هركسى را بايد به او داد ؟ كشتن آدم بىتقصير را وجدان بشر پنج هزار سال پيش بد مىدانسته ، وجدان بشر امروز هم بد مىداند . بچه كشى را همهء افراد بشر در همهء زمانها بد مىدانند . اگر بنا بشود كه حسن و قبح مطلقاً امر نسبى و متغير باشد ، بايد وجدان بشر هم مطلقاً امر متغير باشد ، يعنى هرزمانى وجدان بشر يك جور حكم كند . البته اين سخن را كسى نگفته است . آنهايى هم كه اين را در فلسفه‌شان گفته‌اند ، در عمل هرگز اين‌طور حرف نمىزنند . بر اساس فلسفه‌اى كه كمونيستها دارند ، در همه چيز اصالت ماده‌اى هستند ، هم در فلسفه و هم در اجتماع . مىگويند عوامل اقتصادى است كه همه چيز را ، از آن جمله وجدان بشر را مىسازد . وجدان بشر هم\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nتابع عوامل اقتصادى است . عوامل اقتصادى كه تغيير كند ، وجدان بشر هم تغيير مىكند . بر اساس اين حرف ، وجدانْ ديگر معنى ندارد ، انسانيت معنى ندارد . ولى اگر ما مطالعه‌اى در اطراف بشر بكنيم مىفهميم كه وجدان يك حقيقت ثابتى است در بشر در تمام زمانها ، و اين مطلبى است كه قرآن آن را در آيات زيادى بيان فرموده است . در سورهء قيامت مىفرمايد :    لا أُقْسِمُ بِيَوْمِ الْقِيامَةِ . وَ لا أُقْسِمُ بِالنَّفْسِ اللَّوَّامَةِ    « 1 » قسم نمىخورم به قيامت . اين « نه قسم به قيامت » مثل اين است كه قسم بخوريم « نه به جان تو » . اين ، تمام مقام قسم است : قسم نمىخورم اما بدانيد كه مطلب در حد قسم است . و ثانياً مىخواهد بگويد اينقدر مطلب من قطعى است كه حاضرم رويش قسم بخورم . مثل اينكه مىگوييم : نه به جان تو مطلب اين‌طور است ، من قسم نمىخورم اما مطلب اين‌طور است . در اينجا نفس ملامتگر را مرادف با قيامت قرار داده . قيامت روز رسيدگى است ، روزى است كه محكمهء عدل تشكيل مىشود ، تنها محكمهء عدلى كه مربوط به همهء جهان است . در نفس انسان يك  « وَضَعَ الْمِيزانَ »  ى هست .\r\nخدا در نفس انسان هم همان ميزانى را كه در قيامت دارد خلق كرده است  ( وَ السَّماءَ رَفَعَها وَ وَضَعَ الْمِيزانَ )  « 2 » . « نه قسم به قيامت » و « نه قسم به نفس ملامتگر » ( نه قسم به وجدان ، چون وجدان در بشر همان كارى را مىكند كه ميزان در قيامت ) . مىخواهد بگويد كه ما يك چنين هادى ملامتگرى به بشر داده‌ايم كه دقيقاً حقيقت را رسيدگى مىكند و مىفهمد .\r\nدر جاى ديگر مىفرمايد :\r\n         وَ الشَّمْسِ وَ ضُحاها . وَ الْقَمَرِ إِذا تَلاها . وَ النَّهارِ إِذا جَلَّاها . وَ اللَّيْلِ إِذا يَغْشاها . وَ السَّماءِ وَ ما بَناها . وَ الْأَرْضِ وَ ما طَحاها . وَ نَفْسٍ وَ ما سَوَّاها . فَأَلْهَمَها فُجُورَها وَ تَقْواها          « 3 » .\r\nدر اينجا ده قَسَم رديف شده است . در هيچ جاى قرآن اينقدر قسم پشت سر هم نيامده است ؛ علامت اهميت مطلب است . قسم به خورشيد و روشنايى قرص\r\n\r\n\r\n\r\n\r\n","description":"","footnote":"\r\n( 1 ) قيامت / 1 و 2\r\n( 2 ) الرحمن / 7\r\n( 3 ) شمس / 1 - 8\r\n","page_name":" 258 ","page_number":258},
  {"content":"\r\n\r\nخورشيد . . . قسم به نفس انسان و آن اعتدالى كه در نفس انسان است ، خدا الهام كرده ( به صورت يك الهام فطرى ) به نفس انسان كار خوب و كار بدش را ؛ يعنى با الهام الهى خوب و بد را مىفهمد و لازم نيست كه خوب و بد را معلم به انسان بياموزد ، وجدان انسان به انسان مىفهماند .\r\nآيهء ديگرى است كه مىفرمايد :  وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ  « 1 » ما به اين مردم وحى كرديم انجام دادن كارهاى خير را و به پا داشتن نماز را . نفرمود : « وَ اوْحَيْنا الَيْهِمْ انِ افْعَلُوا الْخَيْراتِ وَ اقيمُوا الصَّلوةَ » ما وحى فرستاديم به مردم كه كار خوب انجام دهيد و نماز را بجا آوريد ، بلكه فرمود :  وَ أَوْحَيْنا إِلَيْهِمْ فِعْلَ الْخَيْراتِ  خود اين كار را به آنها وحى كرديم نه امر به اين كار را .\r\nدر ذيل آيهء كريمهء  تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  « 2 » حديثى نقل شده است كه بعد از نزول اين آيه مردى به نام وابصه خدمت رسول اكرم آمد و عرض كرد : يا رسول اللَّه ! سؤالى دارم . حضرت قبل از اينكه سؤالش را بگويد ، فرمود : آيا راجع به اثم مىخواهى سؤال كنى كه اثم يعنى چه ؟ گفت : بله يا رسولَ اللَّه ! فرمود : كار بد همان است كه دلت قبول نمىكند . خداوند به بشر دلى داده است كه با كارهاى خوب پيوند و با كارهاى بد بيگانگى دارد . و بعد با دو انگشت خود به سينهء او زد و فرمود : اسْتَفْتِ قَلْبَكَ يا وابِصَة ! از قلب خودت سؤال كن‌اى وابصه ! همان طورى كه مىگويند از مجتهد استفتاء كن ، از او سؤال كن ، فتواى دلت را بخواه كه دل هم يك مرجع تقليدى است ، تقوا را از وجدانت بخواه . همين حديث است كه مثنوى آن را به شعر درآورده است : گفت پيغمبر كه استفتوا القلوب ؛ استفتاء كنيد از اين قلبها و دلهاى خودتان .\r\n\r\nوجدان در حديث\r\nباز هم ما در اسلام چيزهايى پيدا مىكنيم كه دلالت مىكند بر اينكه اسلام براى وجدان انسان اصالت قائل شده است . حديثى است از رسول اكرم كه فرمود : الصِّدْقُ طُمَأْنينَةٌ وَ الْكِذْبُ ريبَة راستى يك اطمينانى به دل مىدهد و دروغ در دل ايجاد شك\r\n\r\n\r\n\r\n\r\n","description":"","footnote":"\r\n( 1 ) انبياء / 73\r\n( 2 ) مائده / 2\r\n","page_name":" 259 ","page_number":259},
  {"content":"\r\n\r\nمىكند . يك علاقه و رابطه‌اى هست كه دل انسان حرف راست را زود مىپذيرد ولى حرف دروغ را ( بدون اينكه قرينه‌اى بر دروغ بودن آن داشته باشد ) با ترديد قبول مىكند . باز همين را مولوى به شعر درآورده است :\r\n در حديث راست آرام دل است * راستيها دانهء دام دل است \r\nهريك از اين شعرها ما فوق قيمت است . اينقدر حكمتهاى عميق و پرارزش در شعر و ادبيات فارسى ما هست كه يك شعرش اينقدر ارزش دارد ! در ادبيات دنيا نمىتوانيد پيدا كنيد كه در شش هفت قرن قبل مردى پيدا شده باشد كه جمله‌اى به اين پاكيزگى گفته باشد . اما اينها ادبيات را از كجا گرفته‌اند ؟ از پيغمبر گرفته‌اند .\r\nادبيات ما پر است از اينها و ليكن مىگويند ادبيات فارسى . راست است ، خيلى هم ارزش دارد اما بزرگانى مانند سعدى ، حافظ ، مولوى ، سنايى و . . . كه دنيا را پر از حكمت كرده‌اند ، اين قابليت را داشته‌اند كه شيفتهء اسلام بوده‌اند و اينها را از اسلام گرفته و به قالب شيرين فارسى درآورده‌اند .\r\nحديثى است كه در كتب حديث ما هست ، شيخ انصارى در رسائل ذكر كرده و ظاهراً حديث نبوى است ، مىفرمايد : انَّ عَلى كُلِّ حَقّ حَقيقَةً وَ عَلى كُلِّ صَوابٍ نوراً « 1 » يعنى حق و باطل مثل هم نيستند ، هر حقى يك حقيقتى دارد ، يك باطنى دارد و بر روى هر حرف راستى يك نورى است ، البته نورى كه دل انسان آن را كشف مىكند .\r\nپس وجدان در وجود انسان حقيقت و واقعيتى است . اما مسئله اين است كه مىگويند وجدان تغيير مىكند . آيا اين سخن درست است ؟\r\n\r\nآيا وجدان تغيير مىكند ؟\r\nاينجا دو مطلب است كه بايد عرض بكنم . در اينكه وجدان انسان فى الجمله تغيير مىكند ، بحثى نيست . اما اينكه تغيير مىكند يعنى چه ؟ آيا خودش فى حد ذاته تغيير مىكند ؟ يا نه ، مثل هر قوّه‌اى از قوا تغيير مىكند ، احياناً فاسد مىشود و خوب كار نمىكند مانند همهء دستگاهها . هر دستگاهى آن وقت اثر خودش را مىبخشد كه سالم باشد ، اگر مريض بشود خوب كار نمىكند . يك اتومبيل وقتى كه خراب شد ديگر خوب كار نمىكند . چشم مىبيند اما يك وقت هست كه ديگر كار نمىكند و\r\n\r\n\r\n\r\n\r\n","description":"","footnote":"\r\n( 1 ) كافى ، ج 2 / ص 54\r\n","page_name":" 260 ","page_number":260},
  {"content":"\r\n\r\nنمىبيند . انسان يك وقت مريض مىشود ، چشمش زردى مىآورد ، دنيا را زرد مىبيند . اما اين دليل آن نيست كه چشم در كار ديدش ثابت نيست ؛ بلكه به اين معنى است كه انحراف پيدا مىكند و در حال انحراف كج مىبيند ، يك چيز را دو چيز مىبيند ، همه چيز را سياه مىبيند . اين ، با آن حرف خيلى فرق مىكند .\r\nحرف آنها اين است كه اساساً وجدانها متغير است . قرآن اين حرف را نمىزند ، بلكه مىگويد وجدانها ثابت است ولى ممكن است مريض بشوند . اگر مريض شد خوب كار نمىكند ، عوضى كار مىكند . خيلى مطلب فرق مىكند ، از زمين تا آسمان فرق مىكند . آيه‌اى كه در اول منبر خواندم همين مطلب را مىفرمايد : آيا آن كس كه كار بدش در نظرش خوب جلوه كرده است ، كار بد خويش را خوب مىبيند ؟ قرآن قبول مىكند كه انسان گاهى كار بدش را خوب مىبيند ، اما [ اين سخن را 
  ] روى اين حساب نمىگويد كه وجدان ذاتاً متغير است . مىخواهد بگويد كه وجدان مانند هر چيز ديگرى در هنگام سلامت ، خوب كار مىكند و در هنگام انحراف ، عوضى .\r\n\r\nحديث پيامبر صلى الله عليه و آله دربارهء امر به معروف و نهى از منكر\r\nاين حديث را در باب امر به معروف و نهى از منكر نقل كرده‌اند و مكرر شنيده‌ايد كه پيغمبر اكرم در حجة الوداع يا در يك حج عمره ، آنگاه كه وارد خانهء كعبه شدند آمدند كنار در ، دست به چارچوب در گذاشتند ، يك دست به يك طرف در و يك دست به طرف ديگر و شروع كردند براى مردم صحبت كردن . صحبت هم راجع به آينده بود كه چنين مىشود ، چنان مىشود . از آن جمله فرمودند : زمانى خواهد آمد كه مردم امر به معروف و نهى از منكر نمىكنند . سلمان حاضر بود ، فرمود : يا رسولَ اللَّه ! آيا چنين چيزى خواهد شد كه مردم ترك امر به معروف و نهى از منكر بكنند ؟ فرمود : بله ، بالاتر هم مىشود . زمانى خواهد شد كه مردم امر به منكر كنند و نهى از معروف . باز بيشتر تعجب كرد . گفت : يا رسولَ اللَّه ! چنين زمانى خواهد آمد كه مردم چنين كارى بكنند ؟ فرمود : از اين بالاتر هم خواهد شد . گفت : ديگر از اين بالاتر چيست ؟ فرمود : زمانى مىآيد كه مردم منكر را معروف ببينند و معروف را منكر ؛ يعنى وجدانشان اين‌طور فاسد و خراب مىشود ، خوب را بد مىبينند و بد را خوب . به عبارت ديگر وجدان انسان مسخ مىشود ، فطرت مسخ مىگردد .\r\nفطرت مسخ شده را به تعبيرات گوناگون به ما گفته‌اند . يك تعبيرش راجع به\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nهمين امر به معروف و نهى از منكر بود . تعبير ديگرى هم هست راجع به دل . در حديث است كه دل انسان نقطهء سفيدى است كه در وسط آن نقطهء سياهى است .\r\nانسان وقتى كه گناه مىكند ، آن نقطهء سياه افزايش پيدا مىكند . هرچه بيشتر گناه كند ، آن نقطهء سياه بزرگتر مىشود و ممكن است به جايى برسد كه تمام سفيدى دل را بگيرد و ديگر جز سياهى در دل نباشد . اما اگر ديگر گناه نكند ، توبه كند و كار خير انجام دهد ، به هر نسبت كه اين كار را بكند سياهى دل كم و سفيدى آن زياد مىشود .\r\nدر حديث دارد كه قلبها سه گونه است : يكى قلب متلألئ و روشن ، ديگر قلب سياه ، و سوم قلب منكوس يعنى وارونه . دربارهء قلب وارونه دارد كه همه چيز را عوضى مىبيند ، خوب را بد و بد را خوب مىبيند .\r\nپس ، از نظر ما درست است كه وجدانها تغيير مىكند اما نه به آن معنى كه وجدان امر متغيرى است و وضع ثابتى ندارد ، بلكه به معناى اينكه وجدان مانند هر قوّه از قواى روحانى و جسمانى انسان حالت سلامت دارد و حالت انحراف ؛ در حال انحراف خوب كار نمىكند ، عوضى كار مىكند . اما مطلب ديگر :\r\n\r\nخوبها و بدها دو قسم‌اند\r\nامورى كه ما آنها را خوب مىدانيم بر دو قسم است : بعضى بالذات خوبند و برخى از جهت اينكه وسيلهء خوبها هستند خوبند ، چنان كه در امور بد بعضى بالذات بد هستند و برخى از جهت اينكه مقدمهء بدها مىباشند بدند . گاهى ما چيزى را مىگوييم خوب چون مقدمهء يك خوب است و چيزى را مىگوييم بد چون مقدمهء يك بد است . آنچه كه افكار مردم درباره‌اش در محيطها و زمانهاى مختلف فرق مىكند و عوض مىشود خود خوب و بدها نيست ، بلكه مقدمهء آنهاست ؛ يعنى ممكن است قضاوت مردم در يك زمان اين باشد كه فلان چيز وسيلهء خوبى است براى فلان امر خوب و در زمان ديگر عقيدهء مردم عوض بشود كه نه ، اين وسيله وسيلهء بدى است . ولى قضاوت مردم دربارهء خود آن خوب يا بد عوض نمىشود . البته ممكن است بشر اشتباه كند اما اين غير از آن است كه وجدانش تغيير كرده باشد . حالا مثالى عرض مىكنم كه خود آنها ذكر مىكنند :\r\nمىگويند در ميان بعضى اقوام حجاب خوب است و بىحجابى بد ، و در ميان اقوام ديگرى بىحجابى خوب است و حجاب بد ، پس معلوم مىشود كه اين خوبيها\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو بديها يك امر ثابتى نيست . در پاسخ بايد گفت موضوع اين است كه نبايد مسئله را روى حجاب و بىحجابى آورد . چيزى كه در فطرت بشر است ، مسئلهء عفت است ؛ يعنى خداوند انسان را و مخصوصاً زن را طورى آفريده كه به حقوق خانوادگى احترام بگذارد . در وجدان هر زنى هست كه به شوهر خودش خيانت نكند . در وجدان هر مردى هم هست كه به زن ديگرى خيانت نكند . من هميشه اين‌طور مىگويم كه زن به مرد خيانت نكند و مرد به زن ديگرى ، چون در خيانت كه برگشتش به نسل است ، مرد يك حساب دارد و زن حساب ديگرى . زن نسلش ( چه از راه مشروع باشد و چه از راه نامشروع ) نسل خودش است ، برايش محرز است كه اين بچه بچهء اوست . ولى مرد است كه در متن خلقت يك حالت غيرتى به او داده شده است كه هميشه زنش را مراقبت كند براى اينكه نسلى كه متولد مىگردد روشن باشد كه واقعاً نسل خودش است .\r\nچيزى كه در وجدان هر مرد و زنى هست مسئلهء عفت است ولى چيزهايى هست كه مقدمه و وسيلهء آن است ؛ يعنى آن كسى كه مىگويد حجاب خوب است آيا مىخواهد بگويد كه حجاب ، خودش از آن نظر كه حجاب است خوب است قطع نظر از عفت ؟ و اگر زن حجاب داشته باشد خوب است ولو اينكه اين زن صد درجه بى عفت‌تر باشد از وقتى كه بىحجاب بود ؟ آيا آن كسى كه مىگويد حجاب خوب است ، از اين نظر مىگويد كه حجاب را مقدمه و حافظ و نگهبان خوبى براى عفت مىداند ؟ اگر به كسى كه مىگويد حجاب بد است بگويى آيا عفت بد است ، مىگويد نه . همان فاسدترين و بىعفت‌ترين زنان دنيا هم معتقدند كه بىعفتى بد است . منتها وقتى كه بگويى چرا اين كار را مىكنى ، مىگويد ديگران هم همين طورند ، منتها كارهاى ديگران را نمىبينند و اعمال مرا مىبينند . چرا كمونيستها نتوانستند با اشتراك جنسى و به اصطلاح با كمونيسم جنسى پيش بروند ؟ ابتدا اين كار را كردند ولى چون ديدند اين امر بر خلاف فطرت و وجدان بشر است ، اين موضوع را از سال 1936 به كلى كنار گذاشتند و گفتند شركت فقط در مال است ، موضوع زن و ناموس بايد احترامش محفوظ بماند .\r\nمثال ديگرى ذكر مىكنم : اگر گفته شود زمانى بود كه مردم توصيه به قناعت مىكردند و در آن زمان قناعت خيلى خوب بود . اما حالا مردم توصيه به قناعت نمىكنند و مىگويند قناعت بد است . قديم قناعت خوب بود ، حالا بد است . جواب\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاين است كه مقصود از قناعت چيست ؟ اصلًا قناعت يعنى چه ؟ قناعت نقطهء مقابل طمع است : عَزَّ مَنْ قَنَعَ وَ ذَلَّ مَنْ طَمَعَ « 1 » . قانع باش به آنچه كه خوددارى و دست طمع و ذلت پيش ديگرى دراز مكن . اين كار ديروز خوب بود ، امروز هم خوب است .\r\nاينها خيال مىكنند در قديم كه مىگفتند قناعت ، يعنى به كم بساز ، كمى از مال حلال را بگير و مابقى را به دريا بريز . نه ، قناعت نقطهء مقابل طمع است . مىگويد به مال خودت بساز و به مال ديگرى چشم نداشته باش . وجدان انسانيت در تمام زمانها اين‌طور حكم مىكرده است كه شخص ، خودش را خوار و ذليل نكند . يا اينكه مىگويد ترك دنيا در گذشته خوب بود و حالا بد است . در پاسخ بايد گفت آن ترك دنيايى كه بد است ديروز هم بد بود و آن ترك دنيايى كه خوب بود امروز هم خوب است . اگر مقصود از ترك دنيا تنبلى كردن ، غارنشينى و از همهء مردم بريدن باشد ، در گذشته بد بود ، امروز هم بد است . قرآن مىفرمايد :  وَ رَهْبانِيَّةً ابْتَدَعُوها  « 2 » رهبانيت ، بدعت بود ؛ رهبانيت را ما به مردم تعليم نداديم ، در زمان عيسى هم نبود ، از پيش خود درآوردند . و اگر مقصود از ترك دنيا ترك دنياپرستى باشد ، الآن هم خوب است .\r\nتمام چيزهايى كه مىگويند قضاوت مردم در مورد آنها در زمانهاى مختلف فرق مىكند ، مربوط به خوب و بدهاى واقعى نيست ، مربوط به وسايل خوب و بد است .\r\nقضاوت مردم دربارهء وسايل خوب و بد عوض مىشود ولى دربارهء خوب و بد عوض نمىشود . يكى ديگر از مثالهايى كه اينها ذكر مىكنند مربوط به تعدد زوجات است . مىگويند تعدد زوجات در قديم خوب بود و حالا بد است . در جواب بايد گفت اگر هدف از تعدد زوجات هوسرانى باشد ، در قديم خوب نبود حالا هم بد است . اما اگر تعدد زوجات در واقع چاره جويى باشد ، در گذشته خوب بود و حالا هم خوب است . با آن شرايطى كه دارد ، هميشه خوب است . اگر آن شرايط نباشد ، آن وقت بد بود حالا هم بد است . اين مطلبى بود كه مىخواستم به عنوان تتمهء بحث نسبيت اخلاق گفته باشم .\r\n\r\n\r\n\r\n\r\n","description":"","footnote":"\r\n( 1 ) غرر الحكم ، ج 2 / ص 528\r\n( 2 ) حديد / 27\r\n","page_name":" 264 ","page_number":264},
  {"content":"\r\n\r\n\r\nجبر زمان و مسئلهء عدالت\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  « 1 » .\r\nامشب موضوع ديگرى را كه مربوط به مقتضيات زمان است عنوان مىكنم . اين بحث كه نوعى تفسير از تاريخ است ، بحث مهمى است و در دنياى امروز اهميت زيادى دارد .\r\nيكى از كلماتى كه حتماً زياد به گوش شما خورده است و در نوشته‌ها و كتابها زياد ديده‌ايد ، كلمهء « جبر زمان » است . مقصود از جبر زمان اين است كه عللى كه در زمان پيدا مىشود ، حوادثى كه رخ مىدهد روى اجبار است و بايد رخ بدهد ، تخلف ناپذير است . آيا جبر زمان حرف درستى است يا نه ؟ جبر زمان را دوگونه مىشود تفسير كرد . يك گونهء آن درست است و گونهء ديگر نادرست . اما آن كه درست است :\r\n\r\n\r\n\r\n\r\n","description":"","footnote":"\r\n( 1 ) حديد / 25\r\n","page_name":" 265 ","page_number":265},
  {"content":"\r\n\r\n\r\nمفهوم درست جبر زمان\r\nجبر زمان يك مفهوم بسيار كلى فلسفى دارد به اين معنى كه هر حادثه‌اى كه در عالم رخ مىدهد ( نه فقط در خصوص اجتماع انسانى ) طبق يك حوادثى است كه آن حوادث تخلف ناپذير است . يعنى هر حادثه‌اى در اين دنيا علت دارد و بدون علت به وجود نمىآيد . آيا مىشود در دنيا حادثه‌اى به وجود بيايد كه علت نداشته باشد ؟\r\nنه ، اين از محالات عقلى است كه حادثه‌اى بدون علت به وجود بيايد . اين را هر فيلسوفى ، خواه مادى و خواه الهى پذيرفته است . ما خودمان اثبات صانع را از همين راه مىكنيم ، مىگوييم حوادثى در دنيا به وجود مىآيد كه نبوده است و علت مىخواهد و در عالم هستى بايد حقيقتى وجود داشته باشد كه آن حقيقت ، حادث و حادثه نباشد . قانون علت و معلول به دنبال خود ضرورت و اجتناب ناپذيرى به وجود مىآورد . از جمله خواص قانون علت و معلول ، اجتناب ناپذيرى است .\r\nچطور ؟ .\r\nهر حادثه‌اى اگر علتش وجود داشته باشد محال است كه وجود پيدا نكند و اگر علتش وجود نداشته باشد محال است كه وجود پيدا كند . حكماى قديم قاعده‌اى دارند ، مىگويند : « الْمُمْكِنُ مَحْفوفٌ بِالضَّرورَتَيْنِ وَ بِالْامْتِناعَيْنِ » . حالا همهء اين جمله را نمىخواهم تفسير كنم . اجمال يك قسمت از اين جمله همين است كه هر حادثه‌اى در ذات خودش ممكن الوجود است ، يا دو ضرورت آن را فرا گرفته است يا دو امتناع . اگر وجود پيدا كند در وقتى است كه دو ضرورت يعنى دو اجتناب ناپذيرى آن را احاطه كرده است ، و اگر وجود پيدا نكند در وقتى است كه دو امتناع ( ناشدنى ) آن را احاطه كرده است . اين ضرورت و اجتناب ناپذيرى حتماً وقت را هم تعيين مىكند ( به اصطلاح ضرورت وقتى ) ، يعنى هر حادثه‌اى در زمانى كه وجود پيدا مىكند بايد در همان زمان وجود پيدا كند و محال است كه در زمان ديگر وجود پيدا كند ، محال است كه يك لحظه از زمانى كه بايد وجود پيدا كند جلو يا عقب بيفتد . هر حادثه‌اى زمان مخصوص به خود دارد ، امكان اينكه يك لحظه از زمان خودش جلو يا عقب بيفتد وجود ندارد ، چنان كه مىگويند : « الْامورُ مَرْهونَةٌ بِاوْقاتِها » امور ، اشياء در گرو زمان خودشان هستند .\r\nقرآن كريم راجع به فرا رسيدن مهلت امتها مىفرمايد :  فَإِذا جاءَ أَجَلُهُمْ \r\n\r\n","description":"","footnote":"","page_name":" 266 ","page_number":266},
  {"content":"\r\n\r\n لا يَسْتَأْخِرُونَ ساعَةً وَ لا يَسْتَقْدِمُونَ  « 1 » آنگاه كه مدت اينها به پايان مىرسد ، نه ساعتى از آن وقت عقب مىافتند و نه ساعتى جلو . راجع به اينكه سنتى كه در اين عالم هست تخلف ناپذير است ، در آيات قرآن كريم نظير تعبير « سنت الله » و در بعضى جاها عين اين تعبير هست :  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  « 2 » سنت خدا نه تغييرپذير است و نه تحول پذير . مثلًا شما در جلو چشم خودتان مىبينيد يك برگ درخت حركت كرد . مىبينيد اولًا حركت كرد ، ثانياً در يك لحظهء معين حركت كرد ؛ يعنى الآن كه شما نگاه مىكنيد ساعت 12 روز بيستم ديماه 1345 ، دقيقهء فلان ، ثانيهء فلان مىباشد . محال بوده است كه اين برگ در اين لحظه حركت نكند و محال بوده است كه در غير اين لحظه همين حركت را انجام بدهد . حركت اين برگ معلول يك باد است و وقتى كه اين باد بيايد ، محال است كه اين برگ تغيير وضع ندهد . حركت آن باد به نوبهء خودش معلول علت ديگرى است كه با پيدايش آن علت ، ممكن نبود كه آن باد حركت نكند . مثلًا در جوّ ، هواى گرم و هواى سرد جايشان را عوض كردند يا قسمتى از هواى پايين گرم شد و به مقتضاى اينكه حرارت به هر چيز كه مىرسد آن را منبسط مىكند ، هوا انبساط پيدا مىكند و سبكتر مىشود ، و هواى ما فوق سرد است و سنگين‌تر ، هواى سنگين به پايين فشار مىآورد ، هواى سبك به بالا فشار مىآورد ، موجى پيدا مىشود ، باد پديد مىآيد . باز آن گرم شدنِ قسمتى از هوا معلول علتى است ، مثلًا رسيدن نور خورشيد به يك نقطهء معين ، و آن هم معلول علت ديگرى است و همين‌طور . محال بوده است كه اين برگ در آن زمان حركت نكند كما اينكه محال بوده است كه اين حركت در غير زمان خودش صورت بگيرد ، چون اين كار در وقتى انجام مىشود كه علتش پيدا شده باشد و علتش هم در وقتى پيدا مىشود كه علت خودش پيدا شده باشد .\r\nاز نظر قانون فلسفى اين مطلب يعنى جبر زمان و به اصطلاح فلاسفه « ضرورت وقتى » كه هر چيزى در وقت خودش ضرورت دارد و در غير وقت خودش امتناع دارد ، مطلب درستى است . ما خيلى از مطالب را به حسب تصور و فرض خودمان مىگوييم ، چون حساب عالم در دست ما نيست . اما اگر حساب عالم در دست ما\r\n\r\n\r\n\r\n\r\n","description":"","footnote":"\r\n( 1 ) اعراف / 34\r\n( 2 ) فاطر / 43\r\n","page_name":" 267 ","page_number":267},
  {"content":"\r\n\r\nباشد ، به عقل خودمان مىخنديم و مثلًا نمىگوييم چه مانعى داشت كه من در زمان سعدى مىبودم و سعدى در زمان من . در فكر اوليهء انسان هيچ عيبى ندارد .\r\nهمين‌طور كه اكنون كه دو نفر اينجا نشسته‌اند يكى در شرق مسجد و ديگرى در غرب مسجد ، ممكن است بگوييم چه عيب داشت كه او در غرب مسجد نشسته بود و اين در شرق مسجد ؟ در زمان هم تصورات مىآيد : چه مانعى داشت كه من در زمان سعدى مىبودم و سعدى در زمان من . اما اگر كسى به حسابهاى دقيق فلسفى وارد بشود مىبيند اين امر جزء محالات است و مثل اين است كه كسى بگويد در اعداد - كه از 1 شروع مىشود و تا بىنهايت پيش مىرود - چه مانعى داشت كه عدد 3 بجاى عدد 7 مىبود و عدد 7 بجاى عدد 3 . انسان مىبيند اين فكر معقول نيست .\r\nعدد 3 وقتى عدد 3 است كه در همين جايى كه هست يعنى بين 2 و 4 باشد . اگر عدد 3 بيايد بين 6 و 8 قرار بگيرد ، ديگر عدد 3 نيست ، همان عدد 7 است . عدد 7 هم اگر بيايد بين 2 و 4 قرار بگيرد ، ديگر عدد 7 نيست ، همان عدد 3 است ، يعنى نمىشود ذاتش محفوظ باشد و جايش عوض بشود . اگر جايش عوض بشود ديگر ذاتش هم آن ذات نيست . اين يك بحث فلسفى است كه من چاره نداشتم و مجبور بودم كه در اينجا عنوان كنم .\r\nبه اين معنى و مفهوم اگر كسى بگويد « جبر زمان » ، حرف درستى است . ولى اينهايى كه مىگويند « جبر زمان » مفهوم ديگرى از اين تعبير در نظر دارند و آن مفهوم غلط است . چنان جبر زمانى ما نداريم . آن چيست ؟\r\n\r\nمفهوم غلط جبر زمان و رد آن\r\nافرادى بوده‌اند در دنيا كه هم راجع به جهان ، مادى فكر مىكرده‌اند و هم راجع به انسان ؛ يعنى براى جهان ماده مبدئى غير مادى قائل نبوده‌اند و تمام اين دنيا در نظر آنها يك ماشين بيشتر نبوده است ، و نيز انسان را اخلاقاً يك موجود مادى مىدانسته و مىدانند به اين معنى كه محرّك انسان در تمام كارهايى كه انجام مىدهد هدفهاى مادى است ، يعنى انسان هركارى را به هر صورتى كه انجام مىدهد ، از انجام آن يك هدف مادى دارد و مىخواهد با انجام آن معاش خودش را تأمين كند .\r\nبعضى از كارهايى كه انسانها انجام مىدهند خيلى واضح است كه جنبهء مادى دارد . كشاورزى كه در صحرا زمين را شخم مىزند ، بذر مىكارد و بعد كه محصول\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nروييد آن را درو مىكند ، خرمن مىكند ، مىكوبد و تصفيه مىكند ، اگر از او بپرسيد چرا اين كار را مىكنى ؟ مىگويد چرا ندارد ، من آدم هستم ، زن و بچه دارم ، احتياج به نان دارم ؛ من زراعت مىكنم كه نان سال را در بياورم . همچنين آن كارگرى كه كار مىكند و مزد مىگيرد اگر از او بپرسيد چرا كارگرى مىكنى ؟ مىگويد براى اينكه مىخواهم مزد بگيرم . چرا مىخواهى مزد بگيرى ؟ من بايد پول داشته باشم تا بتوانم احتياجات زندگى خودم را رفع كنم . اين كارهاى انسان كارهاى مادى است .\r\nولى يك سلسله كارهاى ديگرى هم انسان دارد كه اين قدر واضح نيست كه چرا آن كارها را انجام مىدهد . مثل اينكه انسان تحصيل علم مىكند ، حالا يا به مدرسه مىرود و يا در خانه كتاب مطالعه مىكند . شما از اين كار چه هدفى داريد ؟ در اينجا ممكن است كسى بگويد من هدفى ندارم ، مىخواهم بفهمم در اين كتاب چه نوشته شده است . كتاب تاريخ است ، مىخواهم ببينم در گذشته در دنيا چه وقايعى رخ داده است . اگر بگويند اين كار چه فايده‌اى به حال تو دارد ؟ مىگويد فايده‌اش اين است كه مىفهمم . مگر همهء كارها بايد پولى به جيب آدم ببرد ؟ !\r\n\r\nچند حكايت\r\nمىگويند ابوريحان بيرونى در پشتكار داشتن در تحصيل علم ، عجيب بوده است .\r\nبسيار مرد دانشمندى بوده . از جمله نوابغ بشريت است و مرد بسيار مسلمان و متدينى هم هست . ابوريحان مريض بود به آن مرضى كه از دنيا رفت . در حال احتضار بود . همسايه‌اى داشت كه از فقها بود . وقتى ديد كه ابوريحان مريض است به عيادت او رفت . ابوريحان در بستر افتاده بود ولى هوشش بجا بود . تا چشمش به آن فقيه افتاد ، يك مسئلهء فقهى را در باب ارث از او سؤال كرد ( با اينكه ابوريحان در فقه تخصصى نداشته و در رياضيات و جامعه شناسى و فلسفه تخصص داشته و نيز منجم فوق العاده‌اى بوده است ) . مرد فقيه از او سؤال كرد كه در اين موقعيت چه وقت مسئله پرسيدن است ؟ ! ابوريحان گفت : من مىدانم كه در حال احتضارم ، ولى آيا بميرم و بدانم بهتر است يا بميرم و ندانم ؟ بالاخره خواهم مرد ، پس بدانم و بميرم بهتر است . ( خود دانش براى انسان يك كمالى است . ) آن فقيه جواب آن مسئله را داد و مىگويد : هنوز به خانهء خود نرسيده بودم كه صداى گريه و ناله از منزل ابوريحان برخاست ، گفتند ابوريحان وفات كرد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nانسان دنبال تحصيل كه مىرود براى چه مىرود ؟ البته اين قبول است كه بعضى اوقات كه انسان دنبال تحصيل علم مىرود ، علم را مقدمهء امور مادى قرار مىدهد .\r\nدر عصر ما اگر به كسى بگويند چرا درس مىخوانى ، چرا به دانشگاه مىروى ، مىگويد براى اينكه مهندس بشوم ماهى چهار پنج هزار تومان درآمد داشته باشم ، يا مىگويد مىخواهم طبيب بشوم ماهى فلان مقدار درآمد داشته باشم . ولى آيا بشر هميشه اين گونه است كه علم را وسيلهء ماديات قرار مىدهد ؟ يا نه ، در بشر حالت ديگرى هم هست كه لااقل گاهى علم را به خاطر خود علم مىخواهد . همين‌طور است ، براى اينكه اتفاقاً علماى واقعى يعنى علمايى كه علم را در دنيا پيش برده‌اند همانهايى هستند كه علم را براى علم خواسته‌اند نه علم را براى ماديات ، زيرا اينها كسانى هستند كه هزاران محروميت را تحمل كرده‌اند تا توانسته‌اند به اين حد از علم برسند .\r\nدوتا قصه هست ، يكى مربوط به مرحوم سيد حجة الاسلام كه از علماى اسلامى است و ديگرى مربوط به پاستور . براى هردو اين قضيه را مشابه يكديگر نقل كرده‌اند . مىگويند شب زفاف سيد حجة الاسلام بود . عروس را آورده بودند . زنها هم به دنبال او آمده بودند و آن تشريفاتى كه زنها دارند . سيد با خود گفت حالا كه زنها در اتاق هستند و پيش هم مىباشند ، فرصتى است براى مطالعه . به كتابخانه رفت و مشغول مطالعه شد . آنچنان سرگرم مطالعه شد كه يادش رفت كه شب زفافش است .\r\nزنها از اتاق عروس رفتند و عروس تنها ماند تا داماد بيايد . عروس بيچاره همين‌طور منتظر نشسته بود و به قول معروف سماق مىمكيد . داماد هم نيامد . سيد يك وقت ديد صداى الله اكبر بلند است . به خود آمد ، فهميد كه شب عروسى است .\r\nآمد پهلوى عروس و از او معذرت خواست ، گفت من غفلت كردم ، آنقدر سرگرم مطالعه بودم كه يادم رفت امشب شب عروسى است .\r\nدربارهء پاستور هم عين همين قضيه را نقل مىكنند كه او هم شب عروسىاش همين‌طور سرگرم مطالعات و تجربيات خودش بود تا صبح شد . در تاريخ مىنويسند مكرر اتفاق مىافتاد كه او در روزهاى يكشنبه كه تعطيل بود ، با زنش قرار مىگذاشت كه به كليسا يا به تفريح بروند . بعد تا زنش مىخواست خودش را آماده كند ، با خود مىگفت خوب است يك سرى به لابراتوار بزنم . غروب مىشد و او هنوز در لابراتوار بود .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nكسانى علم را پيش برده‌اند كه اين‌طور شيفتهء علم بوده‌اند . اگر همهء افراد بشر علم را براى نان مىخواستند ، اصلًا علم اينقدر پيشروى نمىكرد .\r\nبوعلى سينا وزير بود . برايش سعايت كردند ، مغضوب شد . رفت مخفى شد . در همان مخفيگاه فرصت خوبى برايش پيدا شد . شروع كرد به تأليف كتاب . عده‌اى از شاگردان محرمانه مىآمدند و او همين كتابهاى معروف مانند شفا را در همان مخفيگاه القا مىكرده و آنها مىنوشته‌اند . در همين بين رفع سوء تفاهم شد و اعلام كردند كه بوعلى هرجا هست بيرون بيايد و سر پست خودش حاضر شود . بوعلى بيرون نيامد ، گفت براى من همين مخفيگاه و همين سرگرمى خيلى از وزارت بهتر است . ديد اگر بيايد بيرون مجبورش مىكنند كه دومرتبه كار وزارت را به عهده بگيرد . لذا از بيرون آمدن امتناع مىكرد . يك عده كلفت و نوكر داشت كه اينها از پست وزارت او بهره‌مند بودند ، اصرار كردند بيرون بيايد . امتناع مىكرد . بالاخره همانها مخفيگاه او را نشان دادند و بوعلى را به زور از آنجا بيرون آوردند .\r\nبشر غير از تحصيل علم كارهاى ديگرى دارد كه هدف از آنها ماديات نيست ، چنان كه يك سلسله كارهاى اخلاقى انجام مىدهد ، در كارهاى خير و مؤسسات خيريه وارد مىشود . هدف انسان از شركت در كارهاى خير چيست ؟ آيا آنها را براى نان خودش انجام مىدهد يا نه ؟ اينها مىگويند نه . انسان يك كارهايى را براى جمال و زيبايى مىكند : اتومبيل خيلى خوب و عالى دارد ، بعد مدل جديدترى مىآيد ، اتومبيل قبل را به يك قيمت نازلى مىفروشد و اتومبيل جديد را به قيمت گرانترى مىخرد چون زيباتر است . انسان عبادت مىكند و از عبادت خودش لذت مىبرد . آيا از اين عبادت هدف مادى دارد ؟ ممكن است كسى بگويد ماديات را در آخرت مىخواهد ، ولى همه كه اين‌طور نيستند .\r\nالْعِبادَةُ عِنْدَ غَيْرِ الْعارِفِ مُعامَلَةٌ ما كَا نَّهُ يَعْمَلُ لِاجْرَةٍ يَأْخُذُها فِى الْا خِرَةِ هِىَ الْاجْرُ وَ الثَّوابُ ، وَ عِنْدَ الْعارِفِ رِياضَةٌ ما لِهِمَمِهِ وَ قُوا نَفْسِهِ الْمُتَوَهِّمَةِ وَ الْمُتَخَيِّلَةِ لِيَجُرَّها . . . « 1 »\r\n\r\n\r\n\r\n\r\n","description":"","footnote":"\r\n( 1 ) اشارات ، ج 3 / ص 370 ( ابن سينا )\r\n","page_name":" 271 ","page_number":271},
  {"content":"\r\n\r\nعارف براى مزد و اجر عبادت نمىكند .\r\nالهى ! ما عَبَدْتُكَ خَوْفاً مِنْ نارِكَ وَ لا طَمَعاً فى جِنَّتِكَ بَلْ وَجَدْتُكَ اهْلًا لِلْعِبادَةِ « 1 » .\r\nاما آنهايى كه انسان را از نظر اخلاقى به شكل مادى تفسير مىكنند مىگويند هركارى كه بشر مىكند ، در آن كار هدف مادى دارد . بنابراين من كه اينجا براى شما حرف مىزنم ، هدفى جز هدف مادى ندارم . شما هم كه اينجا گوش مىكنيد ، هدفى جز هدف مادى نداريد و نمىتوانيد داشته باشيد . خدا بيامرزد ، مردى بود به نام محمّد نجمى كه استاد دانشگاه و از طلبه‌هاى قم بود . يك سالى است فوت كرده است . يك وقتى حرف خوبى مىزد ، مىگفت سعدى مىگويد :\r\n مايهء عيش آدمى شكم است * تا به تدريج مىرود چه غم است \r\nاينها ( ماديين ) مىگويند نه تنها مايهء عيش آدمى شكم است بلكه مايهء فكر آدمى هم شكم است ، مايهء احساسات آدمى هم شكم است . اينها اصلًا منكر اصالت فكر و عقل و دل و احساسات هستند ، يعنى اصلًا انسان از نظر اينها يعنى شكم . اگر بگويند انسان دل دارد ، مىگويند دلش هم تابع شكمش است ؛ آن چيزى را دلش مىخواهد كه شكمش بخواهد ، در خدمت شكمش است . اگر بگويند انسان مغز هم دارد ، فكر هم دارد ، مىگويند فكر و مغز هم تابع شكمش است ؛ مايهء عقل آدمى شكم است ، مايهء فكر آدمى شكم است ، مايهء دل آدمى شكم است ، مايهء احساسات آدمى شكم است . اينها بشر را از لحاظ خواسته و هدف و اخلاق ، اين‌طور مادى تصور مىكنند .\r\nماركسيستهاى دنيا - كه اساس فلسفهء كمونيسم بر پايهء ماركسيسم است - همين را مىگويند .\r\nمردم وقتى صنايع را مىبينند - كه واقعاً هم صنعت خيلى ترقى كرده است - خيال مىكنند بشر در تمام قسمتها ترقى كرده است ، در صورتى كه يك قسمتهايى هست كه اصلًا براى بشر فاجعه است . الآن نيمى از بشر روى زمين همين‌طور فكر مىكنند ، مىگويند مايهء همه چيز آدمى شكم است ؛ يعنى انسان را اين گونه تصوير\r\n\r\n\r\n\r\n\r\n","description":"","footnote":"\r\n( 1 ) بحارالانوار ، ج 41 ، باب 101 ، ص 14 ( با اندكى تفاوت ) ، از على عليه السلام\r\n","page_name":" 272 ","page_number":272},
  {"content":"\r\n\r\nكرده‌اند و چقدر هم غلط است ! خيال مىكنند اين غلط با آن صنايع يك ارتباطى دارد . مىگويند اگر اشتباه كرده بودند ، صنايعشان آنقدر ترقى نمىكرد . آن صنايع به اين چه مربوط ؟ اين فكر در دنيا امروز در حال شكست خوردن است ( از اول هم شكست خورده بود ) يعنى حتى مادى مسلك‌ها هم ديگر چندان به اين حرف اعتنايى ندارند .\r\n\r\nفرضيهء فرويد\r\nمكتب مادى ديگرى پيدا شد و حرف ديگرى زد . ماركس و ديگران گفته بودند مايهء همه چيز و مايهء تمام تجلّيات بشر شكم است . فرويد ، اين روان شناس اتريشى ، آمد و يك فرضيهء ديگر آورد ، گفت نه ، مبدأ تمام فعاليتهاى انسان امور جنسى است ، امور مادى و شكمى را هم انسان براى امور جنسى مىخواهد ، و در واقع گفت : مايهء عيش آدمى زير شكم است . ديد او خيلى بالا برده ، دو سه وجب پايين‌تر آورد .\r\nجبر زمان به آن مفهومى كه توده‌اىهاى دنيا مىگويند غير از آن مفهوم عام فلسفى است كه ما اول عرض كرديم . مىگويند همهء كارها را انسان تحت تأثير علل اقتصادى انجام مىدهد . امر اقتصادى را اصل مىدانند ، به قول خودشان زيربنا مىدانند . مىگويند انسان يك موجود اقتصادى است ، همه چيز را به خاطر هدفهاى اقتصادى و تحت تأثير علل اقتصادى انجام مىدهد ؛ يعنى هر حادثه‌اى كه در دنياى بشريت رخ مىدهد ، ريشهء اصلىاش اقتصاد است . جبر زمان كه اينها مىگويند يعنى جبر اقتصادى ، جبرى كه ناشى از علل اقتصادى است . مقصودشان از جبر زمان اولًا جبر اجتماع است كه حوادث اجتماعى در يك وقت معين ضرورت دارند ، و ثانياً عللى كه اين ضرورتهاى وقتى را ايجاد مىكنند علل اقتصادى است . پس تمام حوادث تاريخ را با علل اقتصادى توجيه مىكنند . مثلًا اگر شما بگوييد چرا اسكندر به ايران حمله كرد و ايران را فتح نمود ، آنها جز يك علت برايش ذكر نمىكنند كه همان علت اقتصادى است . باز اگر بگوييد چطور شد كه عيسى عليه السلام يا اسلام در آن زمان معين ظهور كرد ؟ مىگويند اين حرف ريشهء اقتصادى دارد ، عوامل اقتصادى ايجاب مىكرد كه عيسى در آن تاريخ ظهور كند و اسلام در آن تاريخ . اگر بگوييد رنسانس يعنى تجديد حيات علمى و ادبى كه در دنيا پيدا شد ، علتش چه بود ؟\r\nمىگويند علت اين را هم شما بايد در عوامل اقتصادى پيدا كنيد . علل اقتصادى\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nيگانه عامل و عامل منحصر پيدايش اين جريانهاست .\r\nپس جبر زمان - كه اين كلمه را توده اىها به دهان ديگران انداخته‌اند - به معناى اينكه تمام مقدّرات بشر را اقتصاد تعيين مىكند ، حرف درستى نيست ؛ عرض كردم به دليل اينكه آن تفسيرى كه آنها دربارهء انسان كرده‌اند غلط از آب درآمده است و ديگر امروز شما در ميان فيلسوفهاى آزادفكر دنيا ولو مادى مسلك باشند ، نمىتوانيد كسى را پيدا كنيد كه انسان را ماشين اقتصادى بداند .\r\n\r\nنظر راسل\r\nفيلسوف معروف انگليسى ، برتراند راسل يك آدم مادى مسلك و ضد مذهب است .\r\nنه به خدا اعتقاد دارد و نه به هيچ مذهبى و اتفاقاً از جنبه‌هاى مسلكىِ اجتماعى ، سوسياليست است و تمايلش به كمونيستها خيلى زياد است . ولى در عين حال اين فلسفه را نمىپذيرد ، مىگويد اين حرف غلط است .\r\nهمان‌طور كه عرض كردم اگر همين قدر ثابت بشود كه تمام حوادث دنيا را علل اقتصادى به وجود نياورده است ، جبر زمان به اين مفهوم غلط است . براى مثال مغول به ايران حمله كرد . حملهء مغول ممكن است ريشهء اقتصادى داشته باشد اما آيا واقعاً ريشهء اقتصادى داشته است ؟ تاريخ خلاف اين را نشان مىدهد . بشر غريزهء ديگرى دارد به نام غريزهء برترى طلبى . بشر همان‌طور كه تحت تأثير علل اقتصادى است ، تحت تأثير شخصيت پرستى خودش هم هست . تاريخ اين‌طور مىگويد : مغولها در وهلهء اول قصد حمله به ايران را نداشتند . البته چنگيز به آنها سر و صورتى داده بود و نيرويى پيدا كرده بودند . چند نفر از تجار اينها به ايران مىآيند و به دربار سلطان مىروند . اموال اينها را مىگيرند . به آنها برمىخورد . كسانى را پيش سلطان مىفرستند كه چرا اموال تجار ما را توقيف كرده‌ايد ؟ توضيح مىخواستند . مأمورين رسمى آنها را مىكشند در صورتى كه در هيچ جاى دنيا معمول نبوده است كه دشمن ، رسولها و مأمور ابلاغ‌ها را بكشد . وقتى كه اين خبر به مغولها رسيد ، آتش گرفتند ؛ يعنى به شخصيتشان لطمه وارد شد ، احساس تحقير كردند ، عصبانى شدند ، يعنى آن حس شخصيت پرستى و مقام پرستى كه در هر فردى هست و محرّك است تحريك شد . يك دفعه مثل سيل هجوم آوردند . تازه ايرانيها نرفتند به علت كار بدى كه كرده بودند از مغول معذرت بخواهند ، جنگيدند . معلوم است ، نتيجه همين مىشود\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكه شد .\r\nاعراب به ايران حمله كردند . چرا ؟ علت اقتصادى داشته است ؟ نه ، تاريخ خلاف اين را مىگويد . تاريخ مىگويد جنگ اينها جنگ عقيده بود ، جنبهء عقيدتى داشت .\r\nخودشان مىگفتند بايد بت پرستى در دنيا نباشد ولى مذاهب ديگر كه مذاهب خداپرستى است آزاد باشد ؛ مردمى كه در زير بار حكومتهاى خودشان مجبور هستند ، آنها هم بايد آزاد باشند . گفت ما آمده‌ايم « لِنُخْرِجَ عِبادَ اللَّهِ مِنْ عِبادَةِ النّاسِ الى عِبادَةِ اللَّهِ » آمده‌ايم بندگان خدا را از بندگى افراد بشر آزاد كنيم ، همه را بندهء خدا بكنيم . اين جنگ ريشهء عقيدتى داشت .\r\nبه هر حال اين موضوع به اين صورت قابل قبول نيست . حالا از اينجا وارد آن مطلبى كه خودمان مىخواستيم روى آن بحث كنيم مىشويم :\r\n\r\nسوسياليسم تخيّلى\r\nاز نظر كسانى كه تاريخ را اين‌طور مادى تفسير مىكنند ، عدالت مفهومى ندارد . شما اگر كلمات خود ماركس و ماركسيستهاى واقعى را بخوانيد ، مىبينيد اينها با اينكه به قول خودشان طرفدار كارگرند اما هرگز دم از عدالت نمىزنند . مىگويند اشتراكيت ، اما نه به دليل اينكه اشتراكيت موافق با عدالت است . كسانى را كه طرفدار عدالت هستند از طريق اشتراكيت ، تخطئه مىكنند و آنها را سوسياليستهاى خيالى مىنامند .\r\nمعتقد به سوسياليسمى هستند كه منشأش عدالت نيست بلكه منشأش جبر زمان است ، يعنى اوضاع اقتصادى جبراً جامعه را سوسياليستى بكند . مىگويند بشر اوليه به اشتراك زندگى مىكرده و بعد تحت تأثير علل اقتصادى افرادى پيدا شدند كه توانستند عده‌اى را دور خود جمع كنند و فئوداليسم به وجود آمد ، بعد فرزند ديگرى به وجود آمد كه همين سرمايه دارى باشد . سرمايه دارى در اثر تكامل ابزار توليد اساساً نمىتواند باقى بماند و تبديل به اشتراكيت مىشود . و لهذا مىگويند اشتراكيت را از طريق علمى جستجو كنيد يعنى از طريق جبر زمان ، نه اينكه عدالت آن را ايجاب مىكند .\r\nما اكنون نمىخواهيم وارد اين بحث بشويم ولى حرف اينها از دو جنبه غلط است . يكى از اين نظر كه مىگويند تكامل ابزار توليد اجباراً بشر را به سوى سوسياليسم مىكشد . اين‌طور نيست . الآن در دنيا راه حل‌هايى پيدا شده كه\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nسرمايه دارى تا اندازه‌اى خودش را حفظ كند و در عين حال جلو آن اشتراكيت را كه مىگويند جبراً خواهد آمد ، بگيرد . و ديگر از آن نظر كه راجع به عدالت است .\r\nاصلًا اينها طبق تفسيرى كه از بشر مىكنند ، منكر موضوع عدالت هستند . براى بشر وجدانى قائل نيستند و لهذا مىگويند دنبال اشتراكى كه ريشه‌اش عدالت باشد نبايد رفت ، آن تخيل است . ما مىگوييم اين‌طور نيست . از نظر ما عدالت حكم اعتدال مزاج را دارد . حرف ما اين است كه اجتماع كه از افرادى تشكيل شده است ، در واقع از افرادى مركّب شده است . يك شب كه راجع به اصالت فرد و اصالت اجتماع بحث مىكرديم عرض شد اجتماع تنها تأليف از افراد نيست ، بلكه تركيب شده از افراد است . همان گونه كه هر تركيب زنده‌اى يك حالت اعتدال دارد و يك حالت انحراف ، و در حالت انحراف بيمارىِ آن تركيب است و اگر خيلى انحراف داشته باشد موت اوست و در حالت اعتدال بقا و حيات اوست ، تركيب اجتماع نيز فى حد ذاته حالت اعتدالى دارد كه اگر اجتماع به آن وضع معتدل تركيب شده باشد ، باقى مىماند و اگر انحرافى از اين اعتدال پديد آيد و كم و زيادى بشود همان حرف سعدى است :\r\n چهار طبع مخالف سركش * چند روزى با هم شوند خوش \r\n گر يكى زين چهار شد غالب * جان شيرين برآيد از قالب \r\nاو روى چهار طبع سركش گفته ، شما روى يك چيز ديگر بگوييد . مثلًا بدن انسان مجموعاً احتياج به يك سلسله مواد دارد ، مواد آلى و غيرآلى . احتياج دارد به يك سلسله سلولها كه در خون انسان بايد باشد . بدن يك فرمولى دارد ، به زمان هم ارتباطى ندارد . در دو هزار سال قبل فرمول بدن همين بوده است ، فرمول امروزش هم همين است . سلامت بدن به اين است كه اين فرمول بايد ثابت باشد ؛ يعنى وقتى كه خون شخص را تجزيه مىكنند ، اين فرمول بايد محفوظ باشد . كلسيم بدن بايد به همان مقدار لازم باشد ، اگر نباشد بدن مريض است .\r\nعدالت براى اجتماع حكم همان اعتدال براى مزاج را دارد . البته اعتدال هم يك حد معينى ندارد و به اصطلاح عرض عريض دارد ، يعنى در وسط نوسان دارد . اگر درست در وسط باشد ، اعتدال كامل است . هرچه به اين طرف يا آن طرف برود ، اعتدال كمتر مىشود و به جايى مىرسد كه ديگر مردن است . اما اين وسطها هرطور باشد زندگى است . هرچه اعتدال كاملتر باشد ، سلامت بيشتر است . در تركيب\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاجتماع هم همين‌طور است .\r\nما معتقديم كه زمان تكامل پيدا مىكند ولى به سوى عدالت و اعتدال ؛ خودش مىرود نه اينكه علل اقتصادى ، دنيا را عوض مىكند . علل اقتصادى يكى از علل مؤثر در كار بشر است ؛ يعنى در زندگى بشر عوامل زيادى بايد وجود داشته باشد ، يكى از آنها علل اقتصادى است . اين عوامل هم بايد به يك نسبت معين وجود داشته باشد . اگر آن نسبت محفوظ باشد ، جامعه سالم است و اگر نباشد ، جامعه بيمار است .\r\nاگرچه امشب عرايضم تمام نشد ولى ديگر خسته شده‌ام و همين جا آن را خاتمه مىدهم .\r\nخدايا عاقبت امر ما را ختم به خير كن .\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\n\r\nاسلام و نيازهاى زمان / جلد دوم\r\n( مباحث انجمن اسلامى پزشكان )\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n.\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nطرح اشكال و پاسخ اجمالى\r\nاشكال در مسئلهء اسلام و مقتضيات زمان اشكال همزيستى و هماهنگى دو شىء است كه در طبيعت خودشان بر ضد يكديگرند . يكى از ايندو در طبيعت خودش ثابت و لايتغيّر است و ديگرى در طبيعت خودش متغير و سيّال و ناثابت است .\r\nاسلام به حكم اينكه دينى است نسخ ناپذير ، تغييرناپذير و جاودانى است . و از طرف ديگر مقتضيات زمان به حكم اينكه در زمان قرار گرفته است و هرچه كه در زمان قرار مىگيرد و از آن جمله مقتضيات و شرايط زندگى بشر ، ناثابت و متغير است و به يك حال باقى نمىماند ، [ تغيير مىپذيرد . 
  ] در اين صورت دو چيز كه يكى خاصيت ذاتىاش ثبات است و ديگرى خاصيت ذاتىاش تغيير و تحول است ، چگونه مىتوانند با يكديگر همزيستى و هماهنگى داشته باشند ؟ و بالاتر [ اينكه 
  ] آن كه ثابت است بخواهد هادى و راهنماى آن چيزى باشد كه متغير است ! در حالى كه اين ثابت حتى نمىتواند پا به پاى آن متحول باشد چون حركتى ندارد ، چگونه مىتواند راهنما و هادى آن باشد ؟ .\r\nاينجاست كه طبعاً اين تضاد و تناقض در مىگيرد : يا ثابت بايد متغير را همشكل خودش بكند ؛ يعنى زمان را متوقف كند و مانع تغييرات و تحولات زندگى بشر بشود ، و يا بايد اين متغير آن ثابت را همرنگ و همشكل خودش بكند ؛ يعنى\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nدائماً در آن ، تغييرات و نسخها و اصلاحها و آرايشها و پيرايشهايى ايجاد كند ، و هيچ كدام از اينها واقعاً هماهنگى و همزيستى نيست . اين [ بود 
  ] اشكال .\r\n[ در جواب 
  ] به‌طور اجمال مىگوييم نه اسلام - كه مىگوييم ثابت است - به مفهوم مطلق ثابت است كه هيچ گونه تغييرى در قوانينش وجود ندارد ، و نه شرايط و مقتضيات زمان به اين شكل است كه غالباً تصور مىشود كه لازمهء زمان اين است كه همه چيز تغيير كند ؛ يعنى در اسلام عناصرى ثابت و عناصرى متغير وجود دارد ، همچنان كه در زمان هم عناصرى ثابت و عناصرى متغير [ وجود دارد 
  ] ؛ عناصرى كه بايد ثابت بماند و عناصرى كه بايد تغيير كند و آن تغييرها بايد در كادر آن عناصر ثابت رخ دهد ، و اگر تغييرهاى زمانى در كادر آن عناصر ثابت رخ بدهد ، تغييرات زمان پيشروى و تكامل است و اگر خارج از آن كادر ثابت صورت بگيرد تغيير هست ولى تكامل نيست ، بلكه انحراف و سقوط است .\r\n\r\nآيا زمان معصوم است ؟\r\nما - و هيچ كس - زمان را معصوم نمىدانيم و تغييرات اجتماعى را داراى عصمت تلقى نمىكنيم . اين‌جور نيست كه هر جامعه‌اى خود به خود و به‌طور خودكار هميشه رو به پيشرفت و ترقى باشد . ما هميشه مىگوييم « ترقى اجتماعها » و « انحطاط اجتماعها » . همين‌طور كه ترقى اجتماعها در زمان صورت مىگيرد ، انحطاط اجتماعها هم در زمان صورت مىگيرد ، آن هم تغييرى است كه در متن زمان صورت مىگيرد . پس معلوم مىشود كه زمان و جامعه در زمان دوگونه ممكن است تغيير بپذيرد : تغييرهايى كه بايد آنها را ترقى ناميد و تغييرهايى كه انحطاط و سقوط است .\r\nحتى ممكن است جامعه‌اى به‌طور نسبى ثابت باشد . ما دربارهء خيلى از جامعه‌ها مىگوييم فلان اجتماع اساساً نسبت به چهار قرن پيش تكان نخورده . پس اين‌جور هم نيست كه هر اجتماعى جبراً و لزوماً محكوم به تغيير باشد ، حال يا در جهت ترقى و يا در جهت انحطاط .\r\nهمين مطلبِ نسبتاً بديهى ، مطلب را براى ما به شكل ديگرى طرح مىكند كه تغييرات زمان يا در مسير ترقى است يا در مسير انحطاط و تنزل . پس اين سؤال طرح مىشود كه آن مسيرى كه مسير ترقى است چيست و آن مسيرى كه مسير تنزل\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاست چيست ؟ .\r\nپس ما يك مسير ترقى داريم ، يك كادرى داريم كه اگر اجتماع در آن كادر تغيير بكند ، ترقى كرده است . جامعه يك مدار دارد كه اگر در آن مدار حركت كند ترقى است ، ولى اگر در خارج آن مدار [ حركت كند 
  ] تنزل است . اين همان معنايى است كه ما عرض مىكنيم - و بعد هم شرح بيشترى خواهيم داد - كه زمان هم عناصرى ثابت و عناصرى متغير دارد . مقصود اين است كه يك سلسله عناصر در زندگى بشر بايد ثابت باشد تا اينكه امكان ترقى در زندگى باشد . تغيير بايد در يك مدار معين و مشخص و در يك جهت خاص صورت بگيرد تا ترقى باشد و الّا ترقى نيست .\r\nبنابراين از آن طرف اگر ما توانستيم ثابت كنيم كه اسلام اصولى دارد كه آن اصول ثابت است و تغييرپذير نيست ولى در اسلام جاى تغيير هم وجود دارد [ توانسته‌ايم مسئلهء اسلام و مقتضيات زمان را حل كنيم ، و البته 
  ] معناى اينكه در قانون اسلام تغيير رخ بدهد ، منحصر به نسخ نيست . آنچه كه قطعاً وجود ندارد ، اين است كه قانون اسلام نسخ بشود .\r\nهمان‌طور كه وضع قانون اسلام به وسيلهء ما نبوده بلكه الهى است ، نسخش هم به وسيلهء بشر نمىتواند باشد . از جنبهء الهى هم فرض اين است كه ضرورت دين اسلام است كه اين دين از طرف خدا منسوخ نخواهد شد .\r\nآن تغييرى كه به هيچ وجه امكان ندارد رخ بدهد ، نسخ است . ولى مگر همهء تغييرات بايد به صورت نسخ باشد ؟ اسلام يك نوع رمزى و يك دستگاه متحركى در داخل خودش قرار داده كه خودش از ناحيهء خودش تغيير مىكند نه از ناحيهء كسى ديگر كه مثلًا علما بيايند تغيير بدهند . علما فقط مىتوانند آن تغييرات را كشف كنند ، نه اينكه تغيير بدهند .\r\n\r\nتعبير اقبال از اجتهاد\r\nعبارتى است از اقبال لاهورى كه عبارت بسيار خوبى است . اقبال از جمله كسانى است كه توجه فوق العاده‌اى به مسئلهء اسلام و مقتضيات زمان كرده از هر دو جهت ؛ يعنى هم متوجه بوده كه اصلًا بشريت و تمدن به يك سلسله قوانين ثابت نياز دارد و بدون آن ، ترقى امكان پذير نيست ، و هم توجه داشته است كه بر خلاف آنچه كه\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبعضى تصور مىكنند اين‌طور نيست كه قوانين اسلام هميشه يكنواخت و يكجور است و در زمانها و مكانهاى مختلف به يك شكل اجرا مىشود .\r\nدر كتابى كه به نام احياى فكر دينى در اسلام از او منتشر و ترجمه شده است - و كتاب عميقى است - از اجتهاد به « نيروى محرّكهء اسلام » تعبير مىكند . در نظر او نيروى محرّكهء اسلام اجتهاد است .\r\nاين ، سخن جديدى نيست . از هزارسال پيش ، ما عباراتى به همين معنا و مضمون داريم كه علماى اسلام اجتهاد را به عنوان نيروى محرّكهء اسلام معرفى كرده‌اند .\r\nمىگويد :\r\nاجتماعى كه بر چنين تصورى از واقعيت بنا شده باشد « 1 » ، بايد در زندگى خود مقوله‌هاى ابديت و تغيير را با هم سازگار كند .\r\n[ مقصودش اين است كه 
  ] در جامعه بايد اين دو خصوصيت باشد : از يك جنبه ابديت و ثبات و از جنبهء ديگر تغيير ، از يك وجهه ثابت و از وجههء ديگر متغير . او معتقد نيست به جامعه‌اى كه از هر وجهه‌اى بايد ثابت باشد ، و هم معتقد نيست به جامعه‌اى كه آنچه بر آن حكومت مىكند فقط تغيير باشد و هيچ وجههء ثابت نداشته باشد .\r\nبايستى كه براى تنظيم حيات اجتماعى خود اصولى ابدى در اختيار داشته باشد ؛ چه آنچه ابدى و دائمى است ، در اين جهان تغيير دائمى جاى پاى محكمى براى ما مىسازد . ولى چون اصول ابدى به اين معنا فهميده شوند كه معارض با هر تغييرند ، يعنى معارض با آن چيزى هستند كه قرآن آن را يكى از بزرگترين « آيات » خدا مىداند ( كه همان تغيير باشد ) آن وقت سبب آن مىشوند كه چيزى را كه ذاتاً متحرك است از حركت باز دارند .\r\n\r\n\r\n\r\n\r\n","description":"","footnote":"\r\n( 1 ) [ منظور اقبال از « چنين تصورى از واقعيت » جملات پيشين خودش است كه مىگويد : چون خدابنيان روحانى نهايى هر زندگى است ، وفادارى به خدا ، عملًا وفادارى به طبيعت مثالى خود آدمى است . اجتماعى كه بر چنين تصورى . . . 
  ]\r\n","page_name":" 284 ","page_number":284},
  {"content":"\r\n\r\nشكست اروپا در علوم سياسى و اجتماعى ، اصل اول را مجسم مىسازد ( يعنى اينكه نمىخواهد به هيچ امر ابدى اعتراف كند ) و بىحركتى اسلام در ظرف مدت پانصد سال اخير ، اصل دوم را مجسم مىسازد « 1 » اصل طرح ما اين است كه نه اسلام در ذات خودش به‌طور مطلق نامتغير است ( يعنى هيچ جنبهء تغيير در آن وجود ندارد ) و نه زمان و شرايط زمان اين‌طور است كه جبراً همه چيز در آن تغيير مىكند و بايد هم تغيير كند . نه ، بعضى چيزهاست كه تغيير نمىكند و يا لااقل بايد تغيير نكند ؛ يعنى ما بايد جلو تغييرش را بگيريم و آن را ثابت نگه داريم تا حركت در مدار آن قرار بگيرد .\r\nما اول قسمت مربوط به اسلام را عرض مىكنيم تا ببينيم در اسلام چه خصوصياتى هست كه با آنكه نسخ نمىپذيرد و تغييرى كه نسخ باشد در اسلام وجود ندارد ، مع ذلك خود اسلام راه را براى تغيير باز كرده است .\r\nيكى از مسائل اين است : علماى اسلام ( علماى « اصول » ) اصلى دارند ، مىگويند وضع و تقنين و جعل قوانين اسلامى از نوع قضاياى حقيقيه در منطق است ، نه از نوع قضاياى خارجيه .\r\n\r\nقوانين اسلامى از نوع قضاياى حقيقيه است\r\nمنطقيين اصطلاحى دارند [ به نام 
  ] « قضيه » « 2 » ، مىگويند قضيه ( قضاياى كلى نه قضاياى جزئى و شخصى ) بر دو قسم است : خارجيه و حقيقيه . قضيهء خارجيه قضيه‌اى است كه در عين اينكه كلى است ولى از اول يك مجموعه افراد محدود و معينى را در موضوع قضيه در نظر مىگيرند و بعد حكم را براى آن مجموعه افرادِ درنظر گرفته شده بيان مىكنند . مثلًا شما مىگوييد : همهء مردم ايرانِ زمان حاضر مسلمانند . حال ، اين مردم مثلًا بيست و پنج ميليون نفر جمعيتند . يك مجموعه افرادى را در نظر گرفته‌ايد و حكم را روى اين اين مجموعه افراد برده‌ايد . طبعاً موضوع محدود مىشود به همين بيست و پنج ميليون جمعيت . يا مثلًا مىگوييد :\r\n\r\n\r\n\r\n\r\n","description":"","footnote":"\r\n( 1 ) احياى فكر دينى در اسلام ، ص 169 . [ عبارات داخل پرانتز از استاد شهيد است . 
  ]\r\n( 2 ) مانند اينكه مىگوييم « الف ب است » يا « هر الف ب است » .\r\n","page_name":" 285 ","page_number":285},
  {"content":"\r\n\r\nهمهء افرادى كه در اين جلسه نشسته‌اند بيدارند . حكم رفته روى مجموع محدودى از افراد كه حكم روى افراد است . اينجا ما بجاى اينكه يك يك حكم كنيم ، بگوييم آقاى الف ، آقاى ب و . . . همه را در يك لفظ جمع كرديم و گفتيم : همهء افراد اين جمعيت . اين را مىگويند قضيهء خارجيه .\r\nمنطقيين براى قضاياى خارجيه ارزش زيادى قائل نيستند ، مىگويند قضايايى كه در علوم مورد استفاده است قضاياى خارجيه نيست .\r\nنوع دوم ، قضاياى حقيقيه است . در قضاياى حقيقيه حكم روى افراد نمىرود ، روى يك عنوان كلى مىرود . چون شما خاصيت را از اين عنوان به دست آورده‌ايد ، مىگوييد : هرچه كه تحت اين عنوان قرار بگيرد ، الّا و لابد داراى اين خاصيت است . اگر بگوييم : آيا مقصود ، همهء افرادى است كه در زمان ما موجود است ؟\r\nمىگوييد : نه ، در گذشته هم هرچه بوده مشمول اين هست . در آينده چطور ؟ در آينده هم همين‌طور . آنگاه شما مىگوييد : هرچه كه در عالمْ وجود پيدا كند ، همين كه مصداق اين « كلى » شد بايد اين حكم را داشته باشد و نمىتواند نداشته باشد ؛ غير از آن قضيهء اول است كه گفتيم « افرادى كه در اينجا جمعند ، همه بيدارند » كه دربارهء همين افراد محدود درست است . دو ساعت ديگر ممكن است افراد ديگرى اينجا باشند ، نصفشان بيدار باشند ، نصفشان خواب . اين حكم فقط براى اينها صادق بود .\r\nيا مىگوييم : همهء مردم ايران امروز مسلمانند . اين قضيه ، امروز ممكن است صادق باشد ولى دو هزارسال پيش صادق نبود . ممكن است دوهزارسال بعد هم صادق نباشد .\r\nولى يك وقت شما مىگوييد : هر مثلثى چنين است . وقتى مىگوييد : هر مثلث چنين است ، مجموعى از مثلثها را در نظر نگرفته‌ايد كه بخواهيد حكم آنها را گفته باشيد ؛ مىگوييد : حكم مال مثلث است . مىگوييم : آيا مثلثهاى اينجا را مىگوييد ؟\r\nمىگوييد : اينجا و آنجا ندارد . مثلثهاى اين زمان را مىگوييد ؟ اين زمان و آن زمان ندارد . شامل مثلثهايى است كه در گذشته بوده يا در حال حاضر است و يا در آينده خواهد بود ، و حتى شامل مثلثهاى فرضى هم هست ؛ يعنى هرچه را كه من فرض بكنم كه آن ، مثلث است ، در حالى كه آن را مثلث فرض كرده‌ام ، اين حكم هم با اين فرض روى آن است . مىگويند حتى شامل افراد فرضى خودش هم مىشود ، چون اين حكم خاصيتى است كه از « مثلث بودن » پيدا مىشود . اما حكم مثال اول از\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n« ايرانى بودن » پيدا نشده بود ؛ ممكن است ايرانى باشد و مسلمان نباشد . يا حكم مثال دوم از « اينجا بودن » پيدا نشده بود ؛ ممكن است افراد ديگرى دو ساعت ديگر اينجا باشند و بيدار نباشند . اينجا حكم ، از « مثلث بودن » است . مثلث ، اين حكم را به دنبال خودش دارد . اينجا و آنجا و اين فرد و آن فرد ، ديگر در آن نيست . حتى مثلث فرضى هم اين حكم را به همان فرض داراست . اينها را قضاياى حقيقيه مىگويند .\r\nمىگويند قضايايى كه در علوم مورد استفاده قرار مىگيرد همه قضاياى حقيقيه است ، حتى علوم تجربى . با اينكه علوم تجربى از افراد شروع مىكند ، ولى يك مسئله در باب علوم تجربى همين است كه از افراد شروع مىكند اما بعد تعميم مىدهد و قضيهء حقيقيه مىسازد ، كه اين خودش يك مشكلى است كه چطور مىشود در حالى كه تجربه هيچ وقت نمىتواند از افراد تجاوز كند ولى عقل انسان محصول تجربه را به صورت يك قانون كلى حقيقى درمىآورد كه شامل افراد گذشته و آينده و حاضر و حتى شامل افراد فرضى مىشود ؟ مثل اينكه اگر شما آهن را آزمايش كرديد و [ نتيجه را 
  ] به صورت يك قانون درآورديد ، مىگوييد : هر آهنى در حرارت منبسط مىشود ؛ نمىگوييد آهنهايى كه من آزمايش كردم ، نمىگوييد آهنهايى كه در اين منطقه وجود دارد ، و نمىگوييد آهنهايى كه در زمان ما وجود دارد ، بلكه قانون را به صورت كلى كشف مىكنيد ؛ يعنى خاصيت را براى طبيعت آهن به دست مىآوريد ، بعد مىگوييد طبيعت آهن چنين است .\r\nعلما معتقد هستند اسلام كه قانون وضع كرده ، به شكل قضاياى حقيقيه وضع كرده ؛ يعنى طبيعت اشياء را در نظر گرفته و روى طبيعت ، حكمى برده . مثلًا گفته است خمر حرام است يا گوشت گوسفند حلال است و يا غصب حرام است .\r\nوقتى مىگويد گوسفند ، فقط گوسفند را در نظر مىگيرد ؛ مىگويد گوسفند از آن جهت كه گوسفند است حلال است نه اينكه يك عده گوسفند را يك جا جمع كرده باشد ، بگويد اين گوسفندها حلال است . اينها نتيجه‌اش فرق مىكند .\r\nهمچنين مىگويد دزدى از آن جهت كه دزدى است و مال دزدى از آن جهت كه مال دزدى است حرام است . خاصيت قضاياى حقيقيه اين است . ممكن است يك شىء از يك حيث حرام باشد و از يك حيث حلال . چطور ؟ يك شىء ممكن است هم گوسفند باشد و هم دزدى . [ آيا در اينجا 
  ] اسلام تناقض گفته ؟ از يك طرف گفته « گوسفند حلال است » و اين گوسفند است ، و از طرف ديگر گفته « دزدى حرام\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاست » و اين گوسفند دزدى است . پس اين بايد هم حلال باشد و هم حرام ؟\r\nمىگوييم اسلام حكم را روى افراد نبرده . اگر روى افراد مىبرد و مىگفت اين گوسفند حلال [ است و 
  ] اين گوسفند حرام ، در اين صورت نمىشد كه يك گوسفند هم حلال باشد و هم حرام . اما چون حكم را روى « كلى » مىبرد ، اين گوسفند [ امكان 
  ] اين را دارد كه هم حلال باشد و هم حرام ؛ يعنى اين گوسفند از آن حيث كه گوسفند است حلال است و از آن حيث كه دزدى است حرام است . دو حيثيت مختلف پيدا مىكند ؛ از يك حيثيت حلال است و از يك حيثيت حرام .\r\nوقتى كه جعل احكام به اين شكل شد ، طرز استنباط مجتهد فرق مىكند . اگر به نحو قضاياى خارجى و فردى و جزئى بود ، اين دو حكم برايش متعارض بود . اگر روى گوسفندهاى بالخصوص دست گذاشته و گفته بود اين گوسفند خوردنش حلال است و بعد مىگفت اين گوسفند حرام است ، ما اين دو حكم را متعارض مىدانستيم .\r\nولى وقتى كه به صورت حكم حيثى و قضيهء حقيقيه گفته است ، مىگوييم : نه ، او گفته گوسفند از آن حيث كه گوسفند است حلال است و دزدى هم از آن حيث كه دزدى است حرام است . اين گوسفند الآن ، هم حلال است هم حرام . بنابراين اگر كسى بيايد اين گوسفند را تصرف كند ، از آن جهت كه گوسفند است مرتكب امر حرام نشده ولى از آن جهت كه دزدى است مرتكب امر حرام شده است .\r\n\r\nباب تزاحم ، حلّال بسيارى از مشكلات\r\nهمچنين مىگويند در جايى تزاحم پيدا مىشود ، نه تعارض و نه تناقض . چطور ؟\r\nمثل اينكه گاهى يك شىء در آنِ واحد هم واجب مىشود هم حرام و اين تناقض هم نيست ، تزاحم است ؛ يعنى از نظر واضع قانون تناقض نيست ، از نظر آن كسى كه مىخواهد عمل كند تزاحم است ، يعنى امكان عمل از او گرفته مىشود . تكليف عمل بايد روشن شود . مثل اينكه مىگويد تصرف در مال غير بدون اذن و رضاى او حرام است و مىگويد نجات يك انسان كه مشرف به هلاكت است واجب است . اين دو حكم را به صورت كلى بيان مىكند . يك جا شما در مقابل ايندو قرار مىگيريد :\r\nاز يك طرف در مقابلتان تصرف در مال غير بدون رضايت و اذن او واقع شده كه حرام است ، و از طرف ديگر نجات دادن كسى كه نجات دادنش واجب است قرار گرفته كه واجب است و اين واجب را فقط وقتى مىتوانيد انجام دهيد كه آن حرام را\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمرتكب بشويد ، مثلًا وارد زمين غصبى شويد تا غريق را نجات بدهيد .\r\nمثال ديگر : بدون شك لمس بدن نامحرم حرام است . فرض كنيد شما در كنار دريا قرار گرفته‌ايد و مىبينيد زنى دارد غرق مىشود . در اينجا يكى از دو كار را مىتوانيد انجام دهيد : اگر بخواهيد رعايت آن [ اصل 
  ] را بكنيد كه لمس كردن بدن زن نامحرم حرام است ، نبايد دست به بدن اين زن بزنيد . ولى اگر بخواهيد او را نجات بدهيد ، بايد بدن او را لمس كنيد . آيا اسلام دو قانون متناقض جعل كرده ؟ هم گفته است لمس بدن زن نامحرم حرام است و هم گفته نجات دادن او واجب است ؟\r\nنه . آيا حتماً بايد در متن اسلام استثنايى باشد ؟ استثنا هم لازم نيست . گفته آن واجب است و اين حرام . حال ، تكليف من چيست ؟ مىگويد اينجا تو ببين از ايندو كه يكى حرام است و يكى واجب ، كداميك مهمتر است ؟ اين را استنباط كن ، اجتهاد كن ، ببين كداميك از اينها از نظر من مهمتر و بزرگتر است ؟ مهمتر را بگير و كم اهميت‌تر را رها كن . در اينجا اگر شما بگوييد : چون لمس بدن نامحرم حرام است من دست نمىزنم ، مىگويد خلاف شرع مرتكب شدى . اينجا بر تو واجب بوده كه اين حرام را مرتكب بشوى ، چون حرامى است كه در مسير يك واجب مهمتر قرار گرفته است . باب تزاحم بسيارى از مشكلات را حل مىكند . اسلام قوانين خودش را روى اصول و حيثيات و عناوين قرار داده نه روى افراد ، و [ گاهى 
  ] عناوين در يك جا با يكديگر جمع مىشوند و تزاحم پيدا مىكنند ، و خودش اين مطلب را گفته كه :\r\nاذَا اجْتَمَعَتْ حُرْمَتانِ طُرِحَتِ الصُّغْرى لِلْكُبْرى « 1 » يعنى وقتى كه دو حرمت « 2 » ( دو احترام ) جمع شد ، بايد كوچكتر به خاطر بزرگتر رها شود . از اينجا معلوم مىشود كه گاهى ممكن است تكليف مردم در دو زمان فرق بكند : در يك زمان يك امر حرام باشد يا در يك شرايط و در يك مكان يك امر حرام باشد ، همان چيز در زمان ديگر و در شرايط ديگر حلال و گاهى واجب باشد ؛ براى اينكه در آن زمان كه حرام بود حكم اوّلىاش اين بود كه حرام است ، در زمان ديگر و در شرايط ديگر حلال يا واجب شد براى اينكه در اين زمان با امور ديگرى مواجه شده كه آن امور از نظر اسلام اهميت بيشترى دارند . مجتهد زمان پيش فتوا مىداد كه فلان چيز حرام است ، مجتهد زمان\r\n\r\n\r\n\r\n\r\n","description":"","footnote":"\r\n( 1 ) حديثى است از پيغمبر اكرم .\r\n( 2 ) « حرمت » در اينجا يعنى احترام كه شامل واجب و حرام هر دو مىشود .\r\n","page_name":" 289 ","page_number":289},
  {"content":"\r\n\r\nبعد همان چيز را با در نظر گرفتن شرايط جديد فتوا مىدهد كه واجب است .\r\n\r\nتزاحم مصلحت فرد با مصلحت اجتماع\r\nاز جمله موارد باب تزاحم ، مواردى است كه مصلحت فرد ( يعنى حكمى كه به خاطر مصلحت فرد است ) با مصلحت اجتماع تزاحم و تعارض پيدا مىكند . البته در همهء موارد اين‌طور نيست ، ولى گاهى پيش مىآيد كه مصلحت فرد با مصلحت جمع تعارض پيدا مىكند . خيلى واضح است : براى اسلام همهء فردها على السويّه هستند ولى وقتى كه پاى [ ترجيح 
  ] مصلحت يك فرد يا مصلحت جمع در ميان است ، بديهى است كه آن جمع ، همين فرد است به علاوهء هزارها يا ميليونها نفر افراد ديگر ؛ يعنى مصلحت فرد در آنجا هزارها يا ميليونها برابر شده است . [ در اينجا 
  ] فرد را فداى جمع مىكند .\r\nدر كتاب طاعون آلبر كامو مباحثه‌اى است ميان كامو و سارتر . كامو مدعى است در جنگها بىگناهان به هيچ وجه نبايد كشته شوند ولو به اين عنوان كه كشتن اينها مقدمه‌اى است براى خاموش كردن يك فتنهء بزرگتر ، و سارتر مدعى است كه نه ، در جايى كه يك بىگناه وسيله قرار گرفته در دست يك عده جنايتكار و ما اگر بخواهيم رعايت بىگناهى آنها را بكنيم دست جنايتكاران را بازتر كرده‌ايم ، اينجا رعايت آن بىگناه كمك به آن جنايتكار است و خودش نوعى جنايتكارى است .\r\nاين مسئله در اسلام ( در كتاب جهاد ) به اين شكل مطرح است كه اگر دشمنى مهاجم كه براى جامعهء اسلامى خطر دارد ، مىخواهد حمله كند و آثار حمله‌اش هم پيش بينى مىشود كه [ اگر 
  ] بيايد چه آثار سوئى دارد ، براى اينكه مانع دفاع و حملهء ما بشود به عده‌اى از مسلمانهايى كه در دست او اسيرند - كه بدون شك بىگناه هستند - تترُّس « 1 » كرده باشد ( همين كارى كه در قديم هم معمول بوده ) يعنى آنها را سپر قرار داده باشد و در پيشاپيش خودش حركت بدهد كه اگر دشمن بخواهد تيراندازى كند يا شمشير بزند ، مجبور است اول مسلمانها را بكشد تا بعد به آنها دست پيدا كند ، اينجا مسلمانان در محظور قرار مىگيرند : يا بايد به خاطر اين مسلمانهايى كه سپر قرار گرفته‌اند دست از دفاع بكشند و به دشمن اين امكان را\r\n\r\n\r\n\r\n\r\n","description":"","footnote":"\r\n( 1 ) تترّس از مادهء « تُرس » است و تُرس يعنى سپر .\r\n","page_name":" 290 ","page_number":290},
  {"content":"\r\n\r\nبدهند كه بيايد حمله كند و ده برابر اين مسلمانها را بكشد و صد برابر اينها صدمه به عالم اسلام وارد كند و يا براى اينكه جلو دشمن را بگيرند و او را از بين ببرند ، حمله كنند و مقدمتاً همان مسلمانهاى بىگناهى را كه سپر قرار گرفته‌اند بكشند تا بتوانند به آنها دسترسى پيدا كنند .\r\nاينجا تكليف چيست ؟ درست همان مسأله‌اى كه ميان كامو و سارتر مطرح است ، در كتاب جهاد مطرح است . فقها در آنجا هيچ اختلافى ندارند ( يعنى كامو در آنجا طرفدار ندارد ، همه نظريهء سارتر را دارند ) ؛ گفته‌اند اگر خطرى كه از دشمن پيش بينى مىشود مهمتر و عظيمتر است از ضرر كشتن اين مسلمانها ، بايد اين مسلمانها را كشت و آنها شهيد در راه خدا هستند ، جزو مجاهدين در راه خدا شمرده مىشوند و شهيدى هستند كه به عمد به دست خود مسلمانها كشته شده‌اند .\r\nاينجاست كه دو حرمت با يكديگر تزاحم پيدا مىكنند : حرمت كوچكتر و حرمت بزرگتر ، و حرمت كوچكتر فداى حرمت بزرگتر مىشود .\r\n\r\nتشريح ميّت مسلمان\r\nمسئلهء ديگرى كه امروز مطرح است و خيلى هم سؤال مىكنند و فقها هم جواب مثبت به آن مىدهند [ اين است كه 
  ] مىگويند : آيا تشريح ميّت مسلمان جايز است يا جايز نيست ؟ مسئله به اين صورت مطرح است : از يك طرف ما مىدانيم كه اسلام براى بدن ميّت مسلمان احترام قائل است و مىگويد هيچ چيزى كه بىاحترامى به آن باشد ، نبايد واقع شود و تسريع در تجهيزش هم واجب است و هرچه زودتر بايد دفنش بكنند . ولى از طرف ديگر تشريح براى تحقيق علمى و درس براى دانشجو جزو ضروريات شناخته مىشود و اين هم امرى است كه از نظر اسلام لازم و واجب است . اينجا چه بايد كرد ؟ آيا به خاطر احترام ميّت مسلمان ، بايد تشريح بدن مسلمان را تحريم كرد يا به خاطر ضرورت تشريح در طب ، بايد تشريح ميّت مسلمان را - كه هميشه فقها گفته‌اند حرام است - تجويز كرد ؟ .\r\nجوابى كه [ فقها 
  ] داده‌اند خيلى روشن است . گفته‌اند در صورتى كه امكان تشريح بدن غير مسلمانى باشد و نيازى به تشريح بدن مسلمان نباشد و اين نياز به آن شكل رفع مىشود البته بدن غيرمسلمان را تشريح كنند ، و اگر آن نياز رفع نمىشود بايد بدن مسلمان را تشريح كنند . باز مىگويند مسلمان مجهول الهويّه را بر\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nمسلمان معلوم الهويّه مقدّم بدارند ؛ از مجهول الهويّه‌ها انتخاب كنند چون اگر اهانتى هم هست ، به يك مجهول الهويّه باشد نه به يك معلوم الهويّه . اگر بگوييد :\r\nمجهول الهويّه هم نداريم ، حتماً از معلوم الهويّه‌ها بايد استفاده كنيم ، باز مىگويند :\r\nافرادى كه شخصيتشان در ميان ديگران يك شخصيت اسلامى است ( مثل علما و مراجع تقليد ) بدن غير او را بر او مقدّم بدارند .\r\nهمهء اينها مسئلهء باب تزاحم است و اين خودش باب بسيار وسيعى است ، گو اينكه خوب عمل نمىشود . يك وظيفهء بزرگ براى مجتهدين ، آشنايى با موضوعات است . فقيه اگر با موضوعات آشنا نباشد ، اهميتها را درك نمىكند . وقتى كه اهميتها را درك نكند ، بسا هست كه روى موضوع كوچكتر پافشارى مىكند و موضوع بزرگتر را از دست مىدهد . ولى اسلام اين راه را جلو پاى او گذاشته است .\r\n\r\nلزوم شناخت شرايط زمان توسط مجتهدين\r\nاينجا آن جايى است كه واقعاً بر فقها و مجتهدين واجب مىشود كه شرايط زمان خودشان را بشناسند ، يعنى اهم و مهم‌ها را در زمانهاى مختلف بشناسند . اگر بشناسند ، بسيارى از مشكلاتى كه امروز طرح مىشود و واقعاً به صورت يك موضوع مشكل و يك بن بست وجود دارد از ميان مىرود . اين ، يك راه است در انطباق اسلام با مقتضيات زمان : تغيير قانون اسلامى ، اما تغييرى كه نسخ نيست ، تغييرى كه خود اسلام اجازه داده است . خودش وضع قوانين خود را به گونه‌اى قرار داده است كه بالنتيجه در شرايط مختلف ، زمانهاى مختلف ، مكانهاى مختلف فرق مىكند . حتى خوردن شراب ؛ چقدر در اسلام روى اين حرام تأكيد شده ؟ ! اين ديگر قابل بحث نيست . ولى واقعاً اگر در جايى حفظ جانى موقوف به آن بود - كه تشخيص آن هم با پزشكان است و با فقها نيست - و پزشكى گفت حفظ اين جانِ محترم و اين مسلمان - غير مسلمان را كه اسلام مىگويد او به شريعت و قانون خودش عمل مىكند - منحصراً موقوف به اين است كه مشروب بخورد ، [ فقها 
  ] مىگويند بخورد ، چرا ؟ چون از نظر اسلام حفظ جان او از نخوردن مشروب مهمتر است .\r\n[ حال 
  ] مسئلهء پزشكى نباشد : اگر كسى در شرايطى قرار گرفته كه دارد از تشنگى از ميان مىرود و بايد مايعى - به هر شكلى كه مىخواهد باشد - به او برسد و\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمايع منحصر هم كه جانش را نجات مىدهد مشروب است ؛ چه بايد بكند ؟ آيا مقدسىاش گُل كند و بگويد : من مىميرم و مشروب نمىخورم ؟ يا بايد بخورد ؟ اگر مشروب نخورَد و بميرد ، در قتل خودش كمك كرده است . در اين زمينه در موارد مختلف ، مثالْ بسيار زياد داريم . اين يكى از راههاى انطباق اسلام با مقتضيات زمان .\r\n\r\nفلسفهء احكام\r\nاين مطلب يك ريشهء ديگرى دارد كه وقتى آن ريشه را بدانيم دستمان بازتر مىشود و آن اين است كه قوانين اسلامى به اصطلاح امروز در عين اينكه آسمانى است ، زمينى است يعنى براساس مصالح و مفاسد موجود در زندگى بشر است ، به اين معنا كه جنبهء مرموز و صد درصد مخفى و رمزى ندارد كه بگويد : حكم خدا به اين حرفها بستگى ندارد ، خدا قانونى وضع كرده و خودش از رمزش آگاه است . اسلام اساساً خودش بيان مىكند كه هرچه قانون من وضع كرده‌ام براساس همين مصالحى است كه يا به جسم شما مربوط است يا به روح شما ، به اخلاق شما ، به روابط اجتماعى شما ، به همين مسائل مربوط است ؛ يعنى يك امور به اصطلاح مرموزى كه عقل بشر هيچ به آن راه نداشته باشد نيست .\r\nما مىبينيم قرآن اشاره مىكند به مصالح و مفاسدى كه در احكامش هست ، و بعلاوه [ اين امر 
  ] جزو ضروريات اسلام است . شيخ صدوق كتابى از احاديث تأليف كرده به نام علل الشرايع يعنى فلسفه‌هاى احكام و در آن ، احاديثى را كه در آنها اشاره‌اى به فلسفه‌هاى احكام هست جمع كرده است . نشان مىدهد كه از صدر اسلام ، خود پيغمبر و ائمه ، فلسفه‌ها براى احكام بيان مىكردند و جزو ضروريات شيعه و اكثريت اهل تسنن - و شايد بايد گفت به اتفاق اهل تسنن - اين است كه مىگويند احكام بر مبناى مصالح و مفاسد نفس الامريّه است [ يعنى 
  ] بر مبناى مصالح و مفاسد واقعى است ، و به همين دليل در سيستم قانونگذارى اسلام راهى براى عقل باز شده است ؛ يعنى همين كه جعل احكامش براساس مصالح و مفاسد واقعى و نفس الامرى است ، وسيله شده كه در اصل سيستم قانونگذارى راه براى عقل وجود داشته باشد . آنگاه عقل مىگويد خود اسلام گفته احكام من ما فوق عقل نيست و عقلانى است ، پس خودش اين مطلب را قبول كرده است . بنابراين اگر در يك جا\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nحكمى را به‌طور عام ذكر كرد بر مبناى فلسفه‌اى و ما آن فلسفه را كشف كرديم و بعد ديديم مواردى هست كه آن فلسفه استثنا مىخورد ولو اينكه در متن اسلام استثنايش نيامده است ، عقل حق دارد خودش اين استثنا را بيان كند . مىگويد اگر هم در اسلام نيامده ، به ما نرسيده ، اين استثنا در اسلام وجود داشته . در قرآن نيست ؛ همه چيز كه در قرآن نيست . در سنت و حديث هم نيست ؛ همه چيز كه در سنت و حديث نيست . ما آنقدر احاديث داشته‌ايم كه از ميان رفته كه الى ماشاء اللَّه ! عقل در موارد زيادى مىتواند در احكام دخالت كند ، به اين معنا كه يك عامّى را تخصيص بزند ، يك مطلقى را مقيّد كند و حتى در جايى حكمى را وضع كند كه وضعش به معنى كشف است ؛ يعنى ممكن است در يك مورد بالخصوص اصلًا از اسلام دستورى به ما نرسيده باشد ولى عقل چون به سيستم قانونگذارى اسلام آشناست مىداند كه نظر اسلام در اينجا اين است ، فوراً حكم را كشف مىكند و مثلًا مىگويد اين حرام است . مىگوييم : از كجا مىگويى ؟ آيا در قرآن آمده ؟ مىگويد : نه . در حديث و سنت آمده ؟ نه . از كجا مىگويى ؟ مىگويد : من مىتوانم نظر اسلام را در اين مورد كشف كنم .\r\nمثال عرض مىكنم : ما در اسلام دستورى براى استعمال دخانيات نداريم ، نه دستور مثبت و نه دستور منفى . نه به ما گفته‌اند استعمال دخانيات حلال است و نه گفته‌اند حرام است . اصلًا آن وقت دخانياتى نبوده . در اينجا اگر عقل « 1 » و علم براى استعمال دخانيات ضررهاى مهمى كشف كردند « 2 » ، مثلًا اگر كشف شود و علم ثابت كند كه استعمال دخانيات واقعاً ضرر و زيان دارد ، اساساً عمر آدم را كم مىكند ، يك ضايعه ايجاد مىكند - چون مىدانيم ضايعه ايجاد كردن را ديگر اسلام اجازه نمىدهد - مثلًا در ريه واقعاً ضايعه ايجاد مىكند ، تا چه رسد به اينكه ثابت بشود كه مثلًا منشأ سرطان هم هست ؛ اگر اين مفسده در اينجا كشف شود ، مجتهد به حكم آشنايىاى كه با سيستم قانونگذارى اسلام دارد و مىداند هرجا كه يك ضرر مهم ،\r\n\r\n\r\n\r\n\r\n","description":"","footnote":"\r\n( 1 ) مقصود علم است . عقل كه مىگويند ، مقصود نه عقلى است كه مستقل از علم باشد ، بلكه آنچه كه براى عقل انسان يقين‌آور باشد .\r\n( 2 ) چون ضرر تا ضرر هم فرق مىكند . بعضى ضررها جزئى است كه در سيستم قانونگذارى اسلام براى اينكه زياد محدوديت ايجاد نكرده باشد ، در موارد جزئى فوراً تحريم نمىكند ، مثلًا مىگويد مكروه است . اما بعضى ضررها كلى است .\r\n","page_name":" 294 ","page_number":294},
  {"content":"\r\n\r\nيك ضرر قابل توجه براى جسم وجود داشته باشد اسلام آن را اجازه نمىدهد ، به حكم عقل فتوا مىدهد : حرام است .\r\nاينجاست كه مىگويند : كُلُّ ما حَكَمَ بِهِ الْعَقْلُ حَكَمَ بِهِ الشَّرْعُ . اين كلام فقهاست . فقها آنجا كه گفته‌اند : كُلُّ ما حَكَمَ بِهِ الْعَقْلُ حَكَمَ بِهِ الشَّرْعُ چنين مواردى را گفته‌اند ؛ يعنى هرجا كه عقل يك مصلحت ملزِمى را كشف كند ، ما مىدانيم كه شرع هم حكم هماهنگ با آن دارد و هرجا كه عقل يك مفسدهء ملزمى را كشف كند ، ما مىفهميم كه شرع هم در اينجا هماهنگ است ولو اساساً در قرآن و حديث و كلمات علما يك كلمه در اين زمينه نيامده باشد . و به همين دليل ممكن است عقل يك مصلحت ملزم يا يك مفسدهء ملزمى را در موردى كشف كند كه اين مصلحت ملزم يا مفسدهء ملزم با حكمى كه اسلام بيان كرده تزاحم پيدا كند ؛ يعنى حكمى كه اسلام بيان نكرده ولى عقل كشف كرده ، با حكمى كه اسلام بيان كرده تزاحم پيدا كند و آنچه كه اسلام بيان نكرده مهمتر باشد از آنچه كه بيان كرده است ( يعنى آنچه كه عقل از اسلام كشف كرده مهمتر باشد از آنچه كه اسلام بيان كرده است ) اينجا حكم عقل مىآيد آن حكم بيان شدهء شرع را محدود مىكند ، و اينجاست كه‌اى بسا كه يك مجتهد مىتواند يك حلال منصوص شرعى را به خاطر مفسده‌اى كه عقلش كشف كرده تحريم كند يا حتى يك واجب را تحريم كند يا يك حرام را به حكم مصلحت لازمترى كه فقط عقلش آن را كشف كرده واجب كند و امثال اينها .\r\nاين هم باز چيزى نيست كه مجتهد از خودش اختراع كرده باشد ، راهى است كه خود اسلام جلو پاى مجتهد گذاشته . مجتهدين در عصر اسلام ، كار انبياى امّت را مىكنند يعنى بايد بكنند ؛ بايد كار انبياى امّت را در اعصار قبل از اسلام بكنند . حتى انبياى قبل هم كه احكام را ناسخ و منسوخ مىكردند ، واقعِ ناسخ و منسوخ آنها هم از همين قبيل بوده ولى به اين شكل نبوده ، بلكه علما معتقدند همهء ناسخ و منسوخ‌ها هم روحش به چنين چيزهايى برمىگردد ولى اسم اين ديگر « نسخ » نيست .\r\nبنابراين مبتنى بودن احكام اسلامى بر يك سلسله مصالح و مفاسد به اصطلاح زمينى ( يعنى مربوط به انسان كه در دسترس كشف عقل و علم بشر است ) از يك طرف ، و سيستم قانونگذارى اسلام كه به نحو قضاياى حقيقيه است ( يعنى حكم را روى عناوين كلّيه برده است نه روى افراد ) از طرف ديگر ، ايندو امكان زيادى به مجتهد مىدهد كه به حكم خود اسلام در شرايط مختلف زمانى و مكانى ، فتواهاى\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمختلف بدهد و در واقع كشف كند كه چيزى در يك زمان حلال است در يك زمان حرام ، در يك زمان واجب است در زمان ديگر مستحب ، يك زمان چنين است يك زمان چنان .\r\nبا اين مطلب كه الآن عرض كردم ، ممكن است شما بفهميد كه چرا اخبار ما متعارض است . مثالى عرض مىكنم كه آن را از عالم بزرگ مرحوم آقا ميرزا مهدى اصفهانى - كه در مشهد بود - دارم و لذا ذكر خيرى هم از اين مرد بزرگ مىكنم . او خيلى شديد به اين حرف معتقد بود .\r\nمثلًا شما مىبينيد كه از امام سؤال مىكنند كه زيارت امام حسين چطور است ؟\r\nمىگويد : مستحب است . از يك امام ديگر يا از همان امام در زمان ديگر همين سؤال را كرده‌اند ؛ يا گفته واجب است و يا به عبارتى گفته كه مفهوم وجوب داشته [ مثلًا گفته است : 
  ] حتماً بايد چنين كنيد ، مبادا ترك كنيد . باز ممكن است يك وقت ديگرى سؤال كرده باشند ؛ اساساً بىتفاوتى نشان داده باشد [ و مثلًا فرموده باشد : 
  ] حالا ضرورتى ندارد ، مىخواهى برو ، مىخواهى نرو .\r\nيك آدم ساده مىگويد : جوابهاى متناقض داده‌اند ! يك جا حتى گفته‌اند رفتنش واجب است ، يك جا گفته‌اند مستحب مؤكّد است و يك جا مطلب را به صورت يك مستحب بيان كرده‌اند .\r\nولى اين تعارض نيست . اينها در شرايط مختلف بيان شده است . گاهى در يك شرايط عادى بوده . بديهى است كه خود زيارت قبر پيغمبر و امام و حتى همهء اوليا و انبيا از باب اينكه خاطرهء آنها را تجديد مىكند ، يك عامل تربيتى است و فى حد ذاته يك مستحب است . ولى همين مستحب يك وقت حرام مىشود ، يك وقت واجب . مثلًا در شرايط زمان متوكّل قرار مىگيريد كه سختگيرى بسيار شديد است ، توطئه است كه رسم زيارت امام حسين بايدور بيفتد . اينجا ائمه تشخيص مىدهند كه بايد با اين طرز كار مبارزه كرد ، و يك مسئلهء جديد پيش مىآيد : مبارزه با طرح خليفهء وقت . در اينجا دستور مىدهند : واجب است ، واقعاً هم واجب بوده . . . « 1 »\r\n\r\n\r\n\r\n\r\n","description":"","footnote":"\r\n( 1 ) [ ظاهراً چند دقيقهء آخر بيانات استاد روى نوار ضبط نشده است . 
  ]\r\n","page_name":" 296 ","page_number":296},
  {"content":"\r\n\r\n\r\nمقام عقل در استنباط احكام اسلامى\r\nبحث ما در جلسهء پيش منتهى شد به اينجا كه قوانين اسلامى با تغييرات و تحولات زمان چگونه مىتواند هماهنگى داشته باشد ، تا چه رسد به مسئلهء راهنمايى [ زمان . 
  ] قانون اسلامى طبق خصلت ذاتى خودش ثابت و لايتغيّر است و زمان و مقتضيات زمان ، متغير و متحول . چگونه مىتواند اين امر ثابت و لايتغيّر با آن امر متغير و متحول هماهنگى و انطباق داشته باشد ؟ .\r\nگفتيم كه بحث ما در دو قسمت است : يكى راجع به قوانين اسلامى كه مىگوييم لايتغيّر است ، و ديگر راجع به زمان كه گفته مىشود متغير است . و آيا آن كه مىگويند لايتغيّر است ، يعنى به هيچ معنا تغييرپذير نيست ؟ و آن چيزى هم كه مىگويند متغير است آيا صد درصد متغير است ؟ يا نه ، در آنچه كه مىگوييم متغير نيست عناصر متغيرى وجود دارد و در آن چيزى هم كه مىگوييم متغير است عناصرى لايتغيّر وجود دارد و به همين دليل است كه ايندو مىتوانند با يكديگر هماهنگى داشته باشند .\r\nبحث ما راجع به قوانين اسلام بود . قدر مسلّم آنچه كه در قوانين اسلام امكان ندارد ، تغيير به معنى نسخ است ؛ يعنى اسلام قانونى را وضع كند و بعد اين قانون بلامورد بماند ، به اين معنا كه وضع زمان آنچنان تغيير كند كه اجباراً اين قانون بايد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنسخ بشود . آنچه كه اسلام نمىپذيرد اين است كه قانونش نسخ بشود . ولى تغيير اعمّ از نسخ است . نوعى بلكه انواعى تغيير هست كه در متن خود قانون اسلام پيش بينى شده است ؛ خودش دستور داده و به تعبير ديگر به‌طور خودكار خود قانون متغير مىشود ، نه اينكه نيازى داشته باشد كه قانون ديگرى بيايد جاى آن را بگيرد . اين امر غير از مسئلهء نسخ است و در سيستم قانونگذارى اسلام چنين چيزى هست .\r\nچنين عنصر و بلكه عناصرى وجود دارد كه به موجب آنها خود قانون در داخل خودش تغيير مىكند بدون اينكه نيازى به نسخ وجود داشته باشد و در واقع خودش ، خودش را عوض مىكند و تغيير مىدهد . براى اين موضوع روى چند مطلب تكيه كرديم كه تكرار نمىكنيم . چون مىخواهيم بحثى را كه آقاى مهندس كتيرايى عنوان كردند مطرح كنيم ، ناچار اشاره‌اى به سخن گذشته مىكنيم .\r\n\r\n« عقل » يكى از مبادى استنباط احكام\r\nعرض كرديم يكى از جهات اين است كه اسلام در اساس قانونگذارى ، روى عقل تكيه كرده است ؛ يعنى عقل را به عنوان يك اصل و به عنوان يك مبدأ براى قانون به رسميت شناخته است و لهذا شما مىبينيد فقهاى ما اين مطلب را به‌طور قطع قبول كرده‌اند ، يعنى مسأله‌اى است مورد اجماع و اتفاق . وقتى كه پرسيده مىشود مبادى استنباط احكام چيست ؟ مىگويند چهار چيز است : كتاب ( قرآن ) ، سنت ( قول و عمل پيغمبر و يا ائمهء اطهار كه آن هم باز از سنت پيغمبر كشف مىكند ) ، اجماع ( اگر در جايى از كتاب و سنت چيزى نبود ، ما به دليل اجماع كشف مىكنيم ) و عقل . و اين خيلى عجيب به نظر مىرسد كه در دينى در مبادى استنباط ، عقل را در رديف كتاب آسمانى قرار بدهند ، بگويند اين مبادى چهارچيز است و يكى از آنها عقل است . اين اولًا متضمن اين مطلب است كه آن دين به تضادى ميان عقل و كتاب آسمانى و سنت معتقد نيست ، و اگر معتقد به اين تضاد بود محال بود كه آن را در عرض اين قرار بدهد ، بلكه آن طورى رفتار مىكرد كه در بعضى اديان ديگر هست كه مىگويند : دين فوق عقل است و عقل حق مداخله در مسائل دينى را ندارد . از آنجا كه تضادى ميان عقل و آنچه كه خود دارند احساس مىكنند ، ناچار مىگويند عقل حق مداخله ندارد .\r\nاينكه فقه اسلامى عقل را به عنوان يك مبدأ براى استنباط مىشناسد ، چيزى\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاست كه راه را باز كرده است . چگونه راه را باز مىكند ؟ ريشه‌اش اين است كه مىگويند : احكام اسلامى ، احكامى است زمينى يعنى مربوط به مصالح بشريت .\r\nتعبير فقها اين است كه احكام ، تابع مصالح و مفاسد واقعى است ؛ يعنى واجبها تابع مصلحتهاى ملزمه براى بشر است و حرامها تابع مفسده‌هاى ملزمه . اگر اسلام چيزى را گفته واجب است به اين دليل است كه يك مصلحت ملزمه‌اى در كار بوده ، و اگر چيزى را گفته حرام است به دليل يك مفسدهء بسيار مهمى است . فقها مىگويند آن مصلحتها و مفسده‌ها به منزلهء علل احكامند .\r\nحال اگر در جايى ما بدون آنكه در قرآن يا سنت چيزى داشته باشيم ، به حكم عقل مصلحت يا مفسده‌اى را كشف كنيم ، به حكم آن آشنايى كه با روح اسلام داريم - كه اگر مصلحت مهمى باشد اسلام از آن صرف نظر نمىكند و اگر مفسدهء مهمى باشد اسلام اجازه نمىدهد - فوراً به حكم عقل ، حكم شرع را كشف مىكنيم . اسلام دينى است كه اعلام كرده : ما از مصلحتها و مفسده‌هاى مهم نمىگذريم . امروز عقل ما « 1 » مصلحت را كشف كرده ، پس لزومى ندارد كه در قرآن و سنت دليلى داشته باشيم .\r\nاينجا حتماً شما بايد براساسش فتوا بدهيد . عقل اين مفسده را كشف كرده ، حتماً بايد بر اين اساس فتوا بدهى . پس چون احكام تابع مصالح و مفاسد نفس الامرى هستند و اين مصالح و مفاسد هم غالباً در دسترس ادراك عقل بشر است ، پس عقل بشر هم مىتواند خودش قانون اسلام را كشف كند . اگر بگوييد : چنانچه اسلام چنين چيزى مىخواست خودش مىگفت ، مىگوييم : چه مىدانى ؟ شايد گفته و به ما نرسيده و لزومى هم ندارد كه گفته باشد . وقتى كه همين قدر به ما گفته عقل خودش يك حجت است ؛ خداوند دو حجت دارد : حجت ظاهرى و حجت باطنى ؛ حجت ظاهرى پيغمبرانند كه عقل خارجى هستند و حجت باطنى عقل است كه پيغمبر درونى است ، همين براى ما كافى است . اين همان چيزى است كه خود اسلام گفته است .\r\nبه دنبال اين مطلب مسئلهء ديگرى پيدا مىشود كه فقها آن را طرح كرده‌اند و آن اينكه : شما كه اينقدر براى عقل شخصيت و استقلال قائل شديد ، اگر در جايى كتاب\r\n\r\n\r\n\r\n\r\n","description":"","footnote":"\r\n( 1 ) كه البته علم هم ( يعنى علمى كه كشف مىكند ) عقل است . هرچه علم كشف مىكند براى عقل انسان هم روشن مىشود .\r\n","page_name":" 299 ","page_number":299},
  {"content":"\r\n\r\nو سنت به‌طور صريح و قاطع دستورى داد و عقل به‌طور صريح و قاطع ضد آن را گفت ، چه مىكنيد ؟ جواب مىدهند كه اين فقط « اگر » است ، شما نشان بدهيد كجا چنين چيزى هست . بله ، يك وقت هست كه ظاهر قرآن و سنت - نه نصّ قاطع آنها - مطلبى را مىگويد و عقل به‌طور قاطع بر ضدش مىگويد . ولى ظاهر قرآن غير از نصّ قرآن است . خود حكم عقل ، دليل بر اين است كه آن ظاهر مقصود نيست . ما از ظاهر قرآن و سنت به حكم دليل قاطع عقل دست برمىداريم . اين ، تعارض قرآن و عقل نيست .\r\nگاهى نصّ قرآن يا نصّ سنت است و يك دليل ظنّى عقلى ، يك تخمين عقلى ، يك حدس عقلى ؛ شما آن را معارض قرار مىدهيد . مىگويند تخمين و ظنّ و گمان ، نه ؛ آنجايى كه حكم عقل به مرحلهء قطعى رسيده باشد . اما اينكه بگوييد جايى را پيدا كنيم كه قرآن يا سنت به‌طور قاطع - كه هيچ گونه هم تأويل پذير نيست - چيزى را گفته است و عقل به‌طور قاطع بر ضدش مىگويد ، اين فقط يك « اگر » است كه وقوع ندارد . شما بياييد مثالش را به ما نشان بدهيد . اين مسئله هم به همين شكلى كه عرض مىكنم در كتب فقها مطرح شده است و فقها تا اين حد پيشروى كرده و جلو رفته‌اند .\r\nبنابراين اگر در جايى مقتضيات زمان عوض شد به طورى كه براى علم و عقل صد درصد ثابت شد كه مصلحت اين‌طور تغيير كرده ، [ فقها 
  ] مىگويند معنايش اين است كه زيربناى حكم تغيير كرده . وقتى زيربناى حكم تغيير كرد ، خود اسلام [ تغيير حكم را 
  ] اجازه مىدهد . ما در اسلام نداريم كه گفته باشد يك چيزى براى ابد روبناست يا براى ابد زيربناست و عقل بگويد اينجا زيربنا تغيير كرد . اگر داريد ، مثالش را ذكر كنيد ، ببينيم چه مشكلى است تا آن را حل كنيم .\r\nپس عقل عاملى است كه مناطات احكام را - البته نه در همه جا بلكه در مواردى - كشف مىكند . در مواردى به ملاكات احكام پى مىبرد و علل احكام را كشف مىكند ، و آن علل گاهى تغيير پيدا مىكنند . اينجا به اين منشأ و مبدأ تشريع اجازه داده مىشود كه كار خودش را انجام بدهد كه در واقع كار جدايى نكرده ، روح اسلام را كشف مىكند . اين هم كه گفته‌اند : كُلُّ ما حَكَمَ بِهِ الْعَقْلُ حَكَمَ بِهِ الشَّرْعُ - كه يك قاعدهء قديمى است و مال امروز نيست كه بگوييم تازه اين مسئله مطرح شده - منظورشان همين است . واقعاً اگر در جايى به‌طور قاطع ملاكى كشف بشود ، شرع هم\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nهماهنگى دارد ؛ يعنى از اينجا بايد كشف كنيد كه شرع هم همين است . از آن طرف هم كه گفته‌اند : كُلُّ ما حَكَمَ بِهِ الشَّرْعُ حَكَمَ بِهِ الْعَقْلُ ، مقصودشان اين است كه اگر در جايى شرع به‌طور قاطع حكمى كرد ، از باب اينكه مىدانيم در اسلام سخنى به گزاف گفته نمىشود ، عقل به‌طور اجمال مىگويد : اينجا يك ملاكى وجود دارد ؛ گرچه من هنوز تشخيص نداده‌ام ولى وجود دارد ، بى منطق نيست . بعد از آشنايى عقل به اينكه اسلام بدون ملاك و مناط و منطق حرفى نمىزند ، همين قدر كه شرع چيزى گفت ، عقل هم اجمالًا مىگويد اينجا يك منطقى وجود دارد ، حال اگر من هنوز كشف نكرده‌ام بايد تأمل و دقت كنم .\r\nاين يكى از چيزهايى است كه [ تكليف 
  ] فقيه را با مقتضيات متغير [ مشخص مىكند 
  ] و آنجا كه مصالح بشريت تغيير مىكند و چيزى را ايجاب مىنمايد ، دست فقيه را باز مىكند .\r\n\r\nتقسيم بندى قوانين اسلامى\r\nدر نوشته‌اى كه آقاى مهندس كتيرايى فرستاده‌اند ، چند مطلب آمده كه من در اطرافش توضيحاتى مىدهم . مطلبى را به عنوان مقدمه گفته‌اند كه ما آن را به صورت كاملترى در جزوه‌هاى « اسلام و مقتضيات زمان » « 1 » طرح كرده‌ايم . ايشان مىگويند :\r\nرابطهء انسان با طبيعت و رابطهء انسان با انسان به شدت در حال تغيير است و اگر قوانين بخواهد در بين مردم حاكم باشد ، يا بايد متغير بوده و يا اقلًا قابليت انعطاف و تطابق با محيط و زمان داشته باشد .\r\nاگر قوانين اسلامى را از اين حيث تقسيم كنيم ، چهار دسته است : پاره‌اى از قوانين مربوط به رابطهء انسان با خداست كه اسمش عبادت است . رابطهء انسان با خدا شايد ساده‌ترين روابط باشد ؛ يعنى تغييرات زمان و مقتضيات متحول زمان در هر ناحيه تأثير داشته باشد ، در اين ناحيه يا تأثير ندارد يا خيلى كم در شكلش تأثير\r\n\r\n\r\n\r\n\r\n","description":"","footnote":"\r\n( 1 ) [ اين جزوه‌ها بخش اول مجموعه آثار حاضر را تشكيل مىدهد . 
  ]\r\n","page_name":" 301 ","page_number":301},
  {"content":"\r\n\r\nدارد . رابطه‌اى كه انسان با خداى خودش بايد داشته باشد ، رابطه‌اى يكسان است ؛ يعنى اين‌جور نيست كه ارتباطى كه مردم هزارسال پيش مىبايست با خدا داشته باشند كه مثلًا بايد اخلاص داشته باشند (  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ )  « 1 » ، فقط خدا را پرستش كنند و غير او را نپرستند ، [ امروز به گونهء ديگرى بايد باشد . 
  ] آيا مثلًا در عصر اسب و شتر و الاغ اين حكم صحيح بود كه بشر تنها خداپرست باشد و به هيچ وجه مشرك نباشد و در خداپرستى اخلاص داشته باشد ، اما در عصر هواپيما اين حكم تغيير مىكند و بايد دستى در آن برد ؟ نه . البته شكل عبادت خود به خود عوض مىشود . خود اسلام هم براى شكلها تغيير قائل شده ، [ مثلًا در مورد 
  ] نماز مىگويد در مسافرت يك جور [ خوانده شود 
  ] و در حضر جور ديگر .\r\n[ مثال ديگر براى اين دسته از قوانين اسلامى ( عبادات ) 
  ] روزه است . انسان روزه مىگيرد براى اينكه تقوا در او نيرو بگيرد ، به تعبير قرآن  لَعَلَّكُمْ تَتَّقُونَ  ، و امثال اينها .\r\nدستهء دوم دستورهايى است كه مربوط است به رابطهء انسان با خودش كه اصطلاحاً اخلاق ناميده مىشود ؛ اينكه انسان خودش براى خودش چگونه بايد باشد ؟ اخلاق شخصى و فردى انسان چگونه [ بايد باشد 
  ] ؟ انسان خودش را چگونه بايد بسازد ؟ و به عبارت ديگر غرايزش را چگونه بايد تنظيم كند ؟ آيا خوب است بر هواى نفسش مسلط باشد يا نه ؟ [ و خلاصه 
  ] آنچه كه قرآن آن را تزكيهء نفس مىنامد   ( قَدْ أَفْلَحَ مَنْ زَكَّاها . وَ قَدْ خابَ مَنْ دَسَّاها )   « 2 » .\r\nنوع سوم مربوط است به ارتباط انسان با طبيعت ؛ يعنى ارتباط انسان نه با خودش و نه با خدا ، بلكه با خلق خدا ، آن هم غير از انسانهاى ديگر ؛ اينكه رابطهء انسان با زمين ، با گياهها ، با حيوانات چگونه و بر چه اساس بايد باشد ؟ .\r\nقسم چهارم كه از همه مهمتر و بيشتر مورد توجه و دستخوش تغيير و تحول است ، مربوط به رابطهء انسان با انسان است ؛ يعنى قوانينى كه مربوط است به روابط انسانها با يكديگر ، كه خيلى تغيير مىكند چون جامعه متغير و متحول است . اين است كه مىگويند : رابطهء انسان با انسان متغير است ، پس قوانين هم بايد متغير باشد .\r\n\r\n\r\n\r\n\r\n","description":"","footnote":"\r\n( 1 ) بيّنه / 5\r\n( 2 ) شمس / 9 و 10\r\n","page_name":" 302 ","page_number":302},
  {"content":"\r\n\r\nبدون شك همين‌طور است و ما هم اجمالًا قبول داريم كه قوانين مربوط به روابط انسانها با يكديگر بايد قابليت انعطاف داشته باشد ، ولى نه به اين سادگى كه چون رابطهء انسان با انسان متغير است قانون هم بايد متغير باشد . به اين كلّيت درست نيست .\r\nقوانين عبارت است از حقوق و تكاليف ، يعنى بايدها و وظايفى كه افراد نسبت به يكديگر دارند . آن تغييراتى كه در روابط انسانها با يكديگر ايجاد مىشود ، يك سلسله تغييراتى است كه در آن مثلًا ارتباط انسانها با هم عوض مىشود ، ولى اين ربطى به حقوق و تكاليف ندارد . مثلًا انسانها بايد با يكديگر در تماس باشند . زمانى بود كه تلفن و تلگراف نبود ، وقتى مىخواستند حرفشان را به يكديگر برسانند چه زحمتى بايد متحمل مىشدند ! حالا با چه سرعتى مردم از اين گوشهء شهر به آن گوشهء شهر ، از اين شهر به آن شهر ، بلكه از اين مملكت به آن مملكت با يكديگر ارتباط پيدا مىكنند . يا مثلًا در گذشته اگر كسى از شهر خودش با يك ترسى مىخواست به نجف برود مجبور بود كه لااقل ده سالى آنجا بماند ، چون اگر مىخواست با آن زحمت به شهر خودش برگردد و دومرتبه بيايد ، كار بسيار فوق العاده‌اى بود . ولى حالا ممكن است كسى برود نجف درس بخواند ، سالى شش مرتبه هم بيايد و به كارهاى شخصى خودش رسيدگى كند .\r\nشكى نيست كه ارتباط انسانها با يكديگر خيلى تغيير كرده ، ولى آيا جورى تغيير كرده كه حقوق انسانها را نسبت به يكديگر و وظايف و تكاليف را عوض بكند ؟ ما اين را بايد بحث بكنيم . ما بايد آن مواردى را كه روابط انسانها با يكديگر به حكم پيشرفت علم و تمدن جبراً عوض شده و آن پيشرفت در ارتباطات سبب شده كه حقوق و وظايف تغيير كند در اينجا طرح بكنيم ، چون اسلام نيامده كه راجع به مطلق ارتباطات انسانها با يكديگر سخن بگويد ، بلكه آمده حقوق و وظايف انسانها نسبت به يكديگر را بيان كند . شما بگوييد آن تغيير ارتباطاتى كه منشأ تغيير وظيفه و تغيير حقوق و تغيير قانون مىشود چيست ؟ به اين كلّيت قبول نداريم .\r\n\r\nيك مثال\r\nقبلًا عرض كردم كه ما بايد برويم دنبال مثالها و موارد . مثلًا آيا درست است كه كسى مطلب را به اين صورت طرح كند ، بگويد : به حكم اينكه روابط اجتماعى تغيير كرده\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nاست ، حقوق خانوادگى هم طبعاً تغيير مىكند و بايد هم تغيير بكند ، وظايف هم بايد تغيير كند ، چطور ؟ بگويد : مثلًا در زندگيهاى قديم براى والدين حق زيادى بر عهدهء فرزندان گذاشته بودند و متقابلًا وظايف زيادى بر عهدهء والدين نسبت به فرزندان .\r\nاين حقوق و وظايف در جامعهء ديروز لازم و درست بود ، زيرا ادامه و پرورش نسل جز در محيط خانوادگى ممكن نبود . حكومت يا وجود نداشت يا اگر وجود داشت تكامل پيدا نكرده بود . اينجا بود كه مىآمدند تمام حقوق فرزند را به عهدهء پدر و مادر مىگذاشتند : شير دادن به عهدهء مادر و نفقه دادن به عهدهء پدر . اگر [ والدين از هم 
  ] جدا شدند ، چنانچه بچه دختر باشد ، تا سنين هفت سالگى در حضانت مادر است و بعد بايد در اختيار پدر [ قرار بگيرد . 
  ] و چه حقوق زيادى پدر و مادر به عهدهء فرزندان پيدا مىكنند : وقتى اينها پير شدند ، اگر نداشته باشند ، واجب النفقهء فرزندان هستند و فرزندان بايد آنها را اداره كنند . اين مطلب در زندگيهاى قديم درست بود ولى امروز كه زندگى تكامل پيدا كرده ، اين حقوق و وظايف از محيط خانوادگى به اجتماع بزرگ منتقل مىشود . دولت جانشين پدر و مادر مىشود و بهتر از پدر و مادر هم انجام مىدهد . در قديم كه مىگفتند پدر و مادر بايد فرزند را بزرگ كنند تا وقتى كه به حد بلوغ و تزويج برسد [ براى اين بود كه 
  ] غير از پدر و مادر مقام ديگرى نبود . ولى امروز با بسط و توسعه‌اى كه كارهاى حكومتى پيدا كرده ، اگر لازم باشد پدر و مادرى باشند و خانواده‌اى تشكيل بشود و فرزندان اختصاصى وجود داشته باشند « 1 » بايد بچه را همين كه متولد شد در اختيار مؤسسات عمومى بگذارند و وقتشان را به بچه بزرگ كردن تلف نكنند ، بگذارند دولت بزرگش كند . وقتى كه دولت او را بزرگ كرد تمام حقوقى كه والدين به عهده دارند ، به عهدهء دولت گذاشته مىشود . آن وقت قانون بايد همان حرفهايى را كه قبلًا مىگفت بگويد كه اطاعت والدين واجب است  ( وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً . . .   فَلا تَقُلْ لَهُما أُفٍّ )  « 2 » اما همهء اينها بايد به مربّى امروزش ( دولت ) گفته شود : دولت به گردن تو حق دارد ، در مقابل دولت نبايد « اف » بگويى ، اطاعت او واجب است ، همان‌طور كه در گذشته مىگفتند اطاعت والدين واجب است . وقتى هم [ فرد 
  ] بزرگ شد ، هيچ\r\n\r\n\r\n\r\n\r\n","description":"","footnote":"\r\n( 1 ) فرضيهء ديگرى هست كه اساساً تشكيل خانواده لازم نيست .\r\n( 2 ) اسراء / 23\r\n","page_name":" 304 ","page_number":304},
  {"content":"\r\n\r\nوظيفه‌اى نسبت به والدينش ندارد كه بخواهد نفقهء آنها را بدهد ؛ باز هم اگر وظيفه‌اى باشد به عهدهء دولت است .\r\nاگر چنين مثالهايى بياورند ، جاى بحث است كه ما بگوييم آيا واقعاً اين‌طور است ؟ يعنى آيا بعد از آنكه اجتماع تكامل پيدا كرد ، اين كارِ صحيح و درستى است كه بچه‌ها از محيط خانواده خارج شوند و در اختيار دولت گذاشته شوند ؟ يا اينكه نه ، اين كار اساساً غلط است ؟ كما اينكه الآن ما [ اين‌طور 
  ] معتقديم ؛ يعنى زندگى خانوادگى - كه يك زندگى طبيعى است - و پرورش فرزند در دامن والدين ، اصلى است كه بايد براى هميشه باقى بماند . اما اگر به حكم عقل و علم صد درصد بر ما ثابت شود كه مصلحت بشريت ايجاب مىكند كه فعلًا آن جور نباشد ، هيچ مانعى ندارد كه همان حرفها را بزنيم . در آن صورت حقوق والدين كمتر مىشود . اسلام هم كه گفته ، در آن شرايط گفته است . شرايط كه تغيير كرد ، [ تغيير قوانين 
  ] مانعى ندارد .\r\nولى ما بايد اين مطلب را از اساس مطالعه كنيم كه آيا حرف درستى است يا نه ؟ .\r\nاين بحثى كه آقاى مهندس طرح كردند ، بحث خوبى است ولى يك مقدار بايد آن را بسط داد كه قوانين اسلام چهار دسته است : يك دسته به روابط انسان با خدا مربوط است ، دستهء ديگر به روابط انسان با خود ، دستهء سوم به روابط انسان با طبيعت و دستهء چهارم به روابط انسان با انسان ، و همين جور على الاميال نگوييم :\r\nچون دنيا متغير است ، همه چيز تغيير مىكند . بايد ببينيم چه تغييرات جبرى و لازم و ضرورى در جهان به وجود آمده است كه ايجاب مىكند ما در ارتباطمان با خدا يا با خودمان يا با طبيعت و يا با انسانها تجديدنظر كنيم ، [ و گرنه 
  ] ما به اين كلّيت قبول نداريم . قبلًا هم گفتيم بايد برويم دنبال موارد و مصاديق و جزئيات .\r\nما در جلسهء پيش طرح كرديم كه به گفتهء فقها وضع احكام اسلامى از نوع قضاياى حقيقيهء منطق است نه از نوع قضاياى خارجيه . خلاصهء مطلب اين است كه اسلام به افراد كار ندارد ، بلكه حكم را روى حيثيات و عناوين كلى مىبرد و اين كار نوعى قابليت انعطاف ايجاد مىكند .\r\n\r\nآيا مفهوم قضايا تغيير مىكند ؟\r\nمسئلهء دومى كه ايشان ذكر كرده‌اند اين است كه مىگويند :\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nآنچه مورد گفتگو و ترديد است ، مفاهيم كلمات و در نتيجه مفاهيم قضاياست كه به تناسب زمان در حركت و تحول است . مفاهيم در تغيير و تحول است و در نتيجه شكل قضايا را نيز ثابت و لايتغير حفظ نمىكند .\r\nمىگويند شكل قضايا تغيير نمىكند ولى مفهوم قضايا تغيير مىكند ؛ وقتى كه مفهوم قضيه فرق كرد ، شكل آن به تبع مفهوم تغيير مىكند .\r\nفى المثل دزدى و تجاوز به مال غير در هر حال نكوهيده و محكوم است .\r\nاين ، شكل قضيه : دزدى نبايد بشود . مىگويد اين تغيير نمىكند . هيچ وقت در هيچ جايى شكل قضيه عوض نمىشود ؛ يعنى زمانى نخواهد آمد كه بگويند دزدى خوب است . ولى خود مفهوم تغيير مىكند ، يعنى اينكه « دزدى چيست ؟ » تغيير مىكند . پس دو جور تغيير است : يك وقت ما مىگوييم اسلام مىگويد دزدى محكوم است و دست دزد بايد بريده شود ، زمانى نخواهد آمد كه بگويند دزدى خوب است . ولى اينكه « دزدى چيست ؟ » تغيير مىكند ، در زمانى يك معنى مىدهد و در زمان ديگر معنى ديگر .\r\nاما « دزدى چيست » با پيشرفت زمان و تكامل انسان و برحسب استنباطى كه فرهنگهاى مولود رژيمهاى سياسى و اقتصادى مختلف از آن مىكنند ، مختلف است . يكى از بزرگان مكتب اقتصادى متمايل به چپ و مرام اشتراكى مىگويد : « مالكيت يعنى دزدى » در حالى كه در مكتب سرمايه دارى دزدى فرع بر شناختن اصل مالكيت است و بعد از قبول آن مىتواند مفهوم پيدا كند .\r\nشكل قضايا تغيير نمىكند ولى به اصطلاح مفهوم موضوع قضايا و مفهوم محمول قضايا تغيير مىكند . مثال هم به دزدى ذكر كرده‌اند . آيا اين حرف درست است ؟ به نظر ما اين حرف - كه خيلىها هم آن را گفته‌اند - يك حرف شاعرانه است . چون در زمان ما جزو چيزهايى كه خيلى مد است ، مسئلهء تغيير و تحول است .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nهرچه را كه بگوييم متغير و متحول است ، مثل اين است كه حرف نوى گفته‌ايم ، از جمله اينكه بگوييم : مفهوم قضايا تغيير مىكند . ما در كتاب اصول فلسفه روى همين مطلب كه طرفداران منطق ديالكتيك مىگويند حقيقت متغير است ، بحث كرده‌ايم . دو مسئله است : يكى اينكه واقعيت يعنى دنياى خارجى متغير است . ديگر اينكه حقيقت متغير است ؛ يعنى قضاياى منطقى راست و درست تغيير مىكند . اين از آن حرفهايى است كه ما هنوز نتوانسته‌ايم بفهميم . واقعيت متغير است ، اما حقيقت چگونه مىتواند متغير باشد ؟ يعنى يك قضيهء راستى كه بيان مىكنيم ، در طول زمان ، خودش تغيير بكند ! ما مىگوييم حقايق اگر حقايقند براى هميشه راستند و اگر حقايق نيستند براى هميشه دروغند . بله ، ممكن است بشر چيزى را زمانى حقيقت بداند ولى بعد بفهمد حقيقت نبوده . مثلًا در گذشته بشر خيال مىكرد كه پيدايش شبانه روز از گردش خورشيد به دور زمين است . اين را حقيقت مىدانست ، بعد فهميد اشتباه كرده است . اين معنايش آن نيست كه حقيقت متغير است . « متغير » يعنى يك اصل ثابت هست و تغيير كرده . آنچه كه در گذشته مىگفتند اصلًا حقيقت نبود ، اشتباه بود ، نه اينكه در قديم حقيقت آن بود و امروز اين . معناى « حقيقت متغير است » اين است كه در گذشته آن حقيقت بود ، امروز اين حقيقت است و همان حقيقتْ خودش تغيير كرده . خير ، در گذشته هم حقيقت آن نبود ؛ در گذشته هم آن ، باطل بوده است .\r\nدر مثال دزدى ، آيا واقعاً مفهوم دزدى فرق مىكند يا استنباطها فرق مىكند ؟\r\nاستنباطها كه فرق مىكند ، معنايش اين نيست كه همهء استنباطها درست است ولى يك درستِ متغيرى است . نه ، ممكن است ده استنباط راجع به يك مفهوم داشته باشيم و يكى از آنها درست باشد ، نُه تاى ديگر غلط كه هميشه غلط بوده و هميشه هم غلط خواهد بود . فقط يكى از آنها درست است . ممكن است ما در يك زمان چيزى را دزدى بدانيم و در زمان ديگر ندانيم ، ولى يا آن كه در آن زمان دزدى مىدانيم درست است و اين كه امروز دزدى نمىدانيم غلط ، و يا آن زمان كه دزدى مىدانستيم غلط بود ، اين زمان كه دزدى نمىدانيم درست است ؛ نه اينكه هردو درست است ولى اين حقيقت است كه تغيير كرده ، دزدى در گذشته آن بود ، امروز اين شده ! .\r\nمفهوم دزدى يك چيز است . دزدى يعنى ربودن حق غير . ربودن حق غير ،\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاصلى است كه هيچ وقت تغيير نمىكند . بله ، ممكن است زمانى ما چيزى را حق غير بدانيم و زمان ديگر ندانيم . ممكن است آن روز ، غلط استنباط كرده بوديم و [ استنباط 
  ] امروز درست باشد يا برعكس . يا گاهى خود حق تغيير مىكند ، به اين معنا كه منشأ دزدى تغيير مىكند . باز دزدى عوض نشده ، آن محتوا و ماده هم عوض نشده است .\r\nايشان مىگويند يكى از طرفداران مكتب چپ روها گفته است : مالكيت دزدى است . من مىگويم اصلًا چيزى كه هيچ وقت نمىتواند مفهوم داشته باشد همين حرف است . ممكن است مالكيت غلط باشد اما نمىتواند دزدى باشد ، چون دزدى يعنى ربودن حق غير . اين ، فرع بر مالكيت است . ممكن است بگوييم مالكيت ، ظلم يا منشأ ظلم است و اصلًا بىاساس و دروغ است ، ولى نمىتوانيد بگوييد مالكيت دزدى است ، چون دزدى يعنى سلب حقى كه به غير تعلق دارد يعنى غير ، مالك آن است . اگر مالكيت اساساً در هيچ موردى معنى نداشته باشد - نه فردى و نه اشتراكى - و اساساً هيچ كس مالك هيچ چيزى نباشد ، قطعاً دزدى معنى ندارد .\r\nپس اين‌جور نيست كه مفاهيم قضايا تغيير مىكند ، مثلًا در يك روز چيزى دزدى است و در روز ديگر چيز ديگر . حال گيرم كه تغيير كند . اين ، بهترين دليل بر اين است كه قانون اسلام عوض نمىشود . قانون اسلام گفته دزدى نبايد بشود . شما مىگوييد در فلان روز آن ، دزدى بود و امروز اين . بسيار خوب ، ما كه مىگوييم وضع احكام اسلام به نحو قضاياى حقيقيه است همين جا نتيجه مىدهد . اسلام مىگويد : نبايد حق غير ربوده شود . بعد شما مىگوييد : در هزار سال پيش ، فلان چيز ربودن حق غير بود ولى امروز تغيير كرده ، چيز ديگر ربودن حق غير است . بسيار خوب ، پس موضوع حكم اسلام تغيير كرده نه خود حكم اسلام . اين همان چيزى است كه ما مىگوييم . اگر چنين چيزى باشد نظر ما را تأييد مىكند و اشكالى براى ما به وجود نمىآورد . مىگويند :\r\nمكتبهاى مختلف با فرهنگهاى مختلف ، استنباطشان از دزدى مختلف است .\r\nاگر مقصود اين است كه دزدى مفهومهاى مختلفى دارد و در هر ملتى يك\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمفهوم دارد ، يعنى يك مفهوم نسبى است ، پس دزدى منهاى رژيمهاى اجتماعى مفهوم مستقلى ندارد ، ما اين حرف را قبول نداريم كه در كشورهاى سرمايه دارى دزدى يك چيز است و در كشورهاى غير سرمايه دارى چيز ديگر ، يعنى واقعيت دزدى در آنجا يك چيز است و در اينجا چيز ديگر . بلكه دو استنباط است . از اين دو استنباط ، يكى درست است و ديگرى غلط . يا آن استنباط درست است و اين استنباط غلط و يا برعكس ، نه اينكه چون اين دو استنباط فرق مىكند پس براى آنها آن دزدى است و براى اينها اين .\r\nواقعيت مطلب اين است كه يا آن حرف درست است كه « ارزش ، صد درصد مولود كار است و غير از كار هيچ چيز ديگر ايجاد ارزش نمىكند و سودى كه سرمايه‌دار مىبرد در واقع محصول كار كارگر است چون معادل آنچه كه بايد به او بدهد نمىدهد ، كمتر مىدهد » و يا درست نيست . اگر اين حرف درست است ، پس سرمايه دارى به هر شكلى كه باشد واقعاً دزدى است ، حال استنباطش هرچه باشد غلط است ؛ نه اينكه براى آنها دزدى نيست ، براى اينها دزدى است ؛ اصلًا آن غلط است . و اگر اين حرف صد درصد درست نيست كه ارزش را فقط و فقط كار ايجاد مىكند و غير از كار هيچ چيز ديگرى ارزش ايجاد نمىكند ، پس اينكه اينها گفته‌اند :\r\n« سرمايه دارى دزدى است » غلط است ؛ لااقل نوعى از سرمايه دارى - البته نه هر سرمايه دارى - ممكن است دزدى نباشد .\r\nپس به اين معنا ما نمىتوانيم اين حرف را قبول كنيم كه چون استنباط ملتها مختلف است پس دزدى در ميان ملتها مختلف است . دزدى واقعيتش مختلف نيست ، يكى از آن استنباطها درست است و يكى غلط .\r\n\r\nمثال ديگر\r\nمثال ديگرى ذكر كرده‌اند ، باز به همين جهت كه مفاهيم و در واقع حقيقت تغيير مىكند ؛ يعنى حقيقت نسبى است ، هم در طول زمان و هم در ميان ملتها فرق مىكند .\r\nمىگويند :\r\nمثلًا شكل قضيه به‌طور كلى درست است . غصب مال و تجاوز به حق ديگران در هر زمان محكوم است ، ولى در يك زمان خراب نكردن خانهء\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nگلى و زشت بيوه زنى در مجاورت قصر سلطنتى ، عدالت چشمگير خوانده مىشود ، در حالى كه امروز تخريب چنين خانه‌هاى زشت و ناموزونى در مسير يك عمران و يا زيبايى شهر ، غصب مال و تجاوز به غير تلقى نشده و با وضع مقررات ساده و شرايط خاصى مجاز شمرده مىشود . . .\r\nيعنى چه ؟ يعنى شما مىخواهيد بگوييد در آن زمان ، آن كار درست بود و غير آن غلط و در زمان ما اين كار درست است و آن يكى غلط ؟ يا نه ، يكى از ايندو درست است ؛ اگر هم در آن زمان آن جور استنباط مىكردند ، اشتباه مىكردند . اين ، مسئلهء حق فرد و حق اجتماع است . يك وقت كسى مىخواهد خانهء گلى پيرزنى را خراب كند براى اينكه بر شكوه باغ خودش بيفزايد ؛ آن زمان هم كار غلطى بوده ، اين زمان هم كار غلطى است . دليل ندارد كه بنده بخواهم باغم را توسعه بدهم ، به خاطر باغ من خانهء گلى پيرزنى خراب بشود . آن زمان هم خراب كردن آن ظلم بوده ، اين زمان هم ظلم است . ولى يك وقت هست كه مصلحت ، مصلحت اجتماع است . فرض كنيد مىخواهند خيابانى بكشند كه مصلحت شهر اينچنين ايجاب مىكند ، و گرنه تمام مردم در زحمتند . عقل داير است بين اينكه حق مالكيت يك پيرزن يا پيرمرد - هركه مىخواهد باشد - محترم شمرده بشود يا مصلحت عموم ، به اين معنا كه خانه را خراب بكنند و پولش را بدهند ، او هم برود جاى ديگر . اينجا [ عقل 
  ] مىگويد مصلحت عموم مقدّم است . اين چه ربطى دارد به اينكه « مفهوم قضايا تغيير مىكند » ؟ هرگز تغيير نمىكند . در يك شكلش آن زمان هم غلط بوده ، در يك شكلش در اين زمان هم درست است . اين‌طور نيست كه محتواى قضايا فرق مىكند [ تا بگوييم 
  ] در آن زمان جورى بوده و در اين زمان جور ديگرى بايد باشد .\r\nمثال ديگرى ذكر مىكنند : اميركبير خيلى خوبيها داشته ولى در عين حال معروف است كه خيلى آدم قسىّ القلبى بوده است . در شرح حال او نوشته‌اند « 1 » : روزى از خيابانهاى تهران عبور مىكرد ، ديد يك آلو فروش و يك سرباز با همديگر كلنجار مىروند . آمد جلو پرسيد : چه شده ؟ آلو فروش گفت : اين سرباز از من مقدارى آلو گرفته ، حالا كه خورده پولش را نمىدهد . امير بدون اينكه استنطاق\r\n\r\n\r\n\r\n\r\n","description":"","footnote":"\r\n( 1 ) ايشان اين حكايت را به نادرشاه نسبت مىدهند .\r\n","page_name":" 310 ","page_number":310},
  {"content":"\r\n\r\nو محاكمه‌اى كند ببيند كه او شاهدى دارد يا نه ، يا به فرض اينكه ثابت شد شاهد دارد ، مجازات او چيست ، تا اين حرف را شنيد گفت : شكم اين سرباز را پاره كنيد ، ببينيم اين آلوها توى شكمش هست يا نه . شكمش را پاره كردند .\r\nايشان مىگويند : زمانى اين كار ، عدالت بود ولى امروز وحشيگرى است . در همان زمان هم اين كار وحشيگرى بود . عجب حرفى است ! اين چه استنباطى است ؟ ! واقعاً مردم آن زمان ، پدران ما در آن زمان ، اين كار را عدالت مىدانستند ؟ ! مىگفتند اميركبير به عدالت رفتار كرده ؟ ! اگر در آن زمان اين كار را عدالت مىدانستند ، پس تمام مردم دورهء قاجار قوانين اسلام را كه مىگويد تا مدعى شاهد نياورده حق ثابت نمىشود ، بايد شاهد بياورد و منكر مثلًا بايد قسم بخورد ، بعد قضيه چه جور حل مىشود ، و به فرض اينكه ثابت شد آن وقت بايد ببينيم آنچه كه دزدى كرده يا مال غيرى كه خورده چقدر است ، اگر دزدى باشد به يك حد نصاب معين كه برسد دستش را ببرند و گرنه دستش را نبرند ؛ آرى ، اگر در آن زمان اين كار را عدالت مىدانستند پس مردم دورهء قاجار همهء اينها را ظالمانه مىدانستند و مىگفتند : حكم عدالت همان حكم اميركبير است ، تمام آنهايى كه اسلام گفته ظالمانه است ! چنين نيست . كار اميركبير وحشيانه بوده ؛ آن زمان ظلم و وحشيگرى بوده ، زمان ما هم ظلم و وحشيگرى است . هرگز مفهوم قضايا تغيير نمىكند . در اينجا كه حتى استنباط هم تغيير نكرده ، عمل يك فرد بوده است . اگر هم كسى تحسينش مىكرده ، به اعتبار يك سياستمدار بوده « 1 » مطلب ديگرى ذكر كرده‌اند ، مىگويند :\r\nدر زمان نادرشاه افشار ، سربازى ماست يك زن روستايى را خورد و پولش را نپرداخت . زن شكايت نزد نادر برد . نادر فرمان داد شكم سرباز را پاره كنند تا اگر پر از ماست بود كه هيچ ، به سزاى خويش رسيده است و اگر نبود و پيرزن دروغ گفته بود ، مثلًا سر پيرزن را جدا كنند . اين فرمان يك شاهكار عدالت و رسيدگى به تظلّمات رعايا محسوب مىشد ، اما\r\n\r\n\r\n\r\n\r\n","description":"","footnote":"\r\n( 1 ) آن وقتها كسى سياستمدار بود كه بهتر از ديگران خودش را تحميل مىكرد و از مردم زهر چشم مىگرفت .\r\n","page_name":" 311 ","page_number":311},
  {"content":"\r\n\r\nامروز اين اعمال را وحشيانه مىدانند .\r\nنه ، در همان زمان هم اين كار وحشيانه بود .\r\nمطلب ديگر :\r\nاينكه گفته شد قوانين اسلام قوانينى آسمانى است ولى بيگانه از شرايط و محيط زندگى وضع نشده است بلكه براساس احتياجات و مقتضيات و به تناسب مصالح و مفاسد همين زندگى روزمرّهء مردم و موافق با عقل و منطق تنظيم شده است و نمىتواند بىارتباط با صلاح و فساد حيات مردم و جامعه باشد ، اين مطلب در مورد احكام منصوص العلّة اگر درست باشد ، دربارهء احكام مستنبطالعلّة درست نيست زيرا علت اصلى وضع احكام مستنبطالعلّة بدرستى روشن و قابل اطمينان نيست و به فقيه حق و اجازه نمىدهد كه با استنباط خود آن را به تناسب زمان تغيير دهد . فى المثل نوشيدن هر مسكرى حرام است اما خوردن هر گوشت خوكى بدون ذكر علت آن ، ممنوع اعلام شده و اگر فقيهى بخواهد با استنباط شخصى خودش در ميزان و خصوصيات حرمت آن به تناسب زمان دخالت كند ، راه خطا رفته است .\r\nتفسيرى كرده‌اند ، مىگويند : بعضى احكام منصوص العلّة هستند و بعضى مستنبطالعلّة . البته همهء احكام اين‌جور نيست . مىگويند احكامى كه علتش را كشف بكنيم بعضى منصوص العلّة است ، يعنى علت و فلسفه‌اش را خود اسلام ذكر كرده ، و بعضى ديگر مستنبطالعلّة است ، اسلام [ دليلش را 
  ] ذكر نكرده ، خود ما استنباط مىكنيم كه دليلش اين بايد باشد . گفته‌اند در جايى كه دستورى منصوص العلّة است ، فقها هم از آن علت پيروى مىكنند ولى در جايى كه مستنبطالعلّة است ، چون اطمينان ندارند كه علت چيست ، احتياط مىكنند . دو مثال ذكر كرده‌اند : مُسكِر و گوشت خوك . گفته‌اند : چون اسلام گفته شراب به دليل اسكارش حرام است ، فقها هرچه را كه مسكر باشد مىگويند حرام است و هرچه را هم كه مسكر نباشد مىگويند حلال است . اما در باب گوشت خوك چون اسلام\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nدليلش را ذكر نكرده ، اگر ما دليلش را هم به دست بياوريم [ و در رفعش بكوشيم ، باز حكم حرمت به جاى خود باقى است . 
  ] ايشان قبلًا در بحثشان گفتند كه امروز معلوم شده منشأ حرمت گوشت خوك « تريشين » است كه امروز آن را از بين مىبرند ، ولى در عين حال شما از هر فقيهى بپرسيد گوشت خوك اصلاح شده حلال است يا نه ؟ باز جرأت نمىكند بگويد حلال است .\r\nخودشان جواب خودشان را داده‌اند و ما عرض كرديم فرق است ميان كشف قاطع عقل و علم ، و كشف احتمالى . نه تنها از فقيه ، از خود آقاى مهندس كتيرايى هم اگر بپرسيم : آيا شما يقين داريد كه تنها علت حرمت گوشت خوك همين است و هيچ علت ديگرى ندارد يا نه ؟ خواهند گفت : يقين نداريم ولى حدس مىزنيم همين باشد . فقيه هم مثل ماست . اگر براى فقيه از هر راهى صددرصد محرز بشود كه علت منحصر حرمت همين است ، قطعاً فتوا به حلّيتش مىدهد . اگر مىبينيد كه فقيه فتوا نمىدهد ، چون او هم مثل شما ، اگر از او بپرسند مىگويد : به گمانم همين‌طور باشد ولى يقين ندارم ، چه مىدانيم شايد صد سال ديگر علم آمد يك چيز ديگر هم كشف كرد ، ما نمىتوانيم يقين پيدا كنيم . پس منشأش اين است كه عقل هنوز در كار خودش مردّد است و نتوانسته كشف كند كه علت منحصر اين است .\r\nما نمىتوانيم به فقهاى امروز عيب بگيريم كه شما مىگوييد عقل يك دليل استنباط است پس چرا با كشفى كه امروز شده ، به حلّيت گوشت خوك فتوا نمىدهيد ؟ او هم مىگويد : ما از خود عقل مىپرسيم كه جناب عقل ! جناب علم ! آيا تو دليل قاطع دارى كه غير از اين چيز ديگرى وجود ندارد و در آينده هم كشف نخواهد شد ؟ يا مىگوييد ما اين را فعلًا كشف كرده‌ايم ، شايد چيز ديگرى هم باشد ؟\r\nبنابراين ، اين‌جور چيزها نقضى بر بيانى كه ما عرض كرديم نيست .\r\nظاهراً چنين چيزى در اسلام نيست كه پدر بدون كسب موافقت دخترش او را به ازدواج كسى دربياورد . مىگويند دخترى به حضرت پيغمبر شكايت كرد كه پدرم بدون موافقت من مىخواهد مرا به كسى بدهد . پيغمبر فرمود :\r\nتو راضى هستى ؟ گفت : نه . فرمود : برو ، او بى خود مىگويد .\r\nدو مسئله است : يكى اينكه آيا پدر بر دختر كبير ولايت دارد يا نه ؟ بدون شك\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nولايت ندارد ، يعنى اختيار با خود دختر است . اما اين بحث ، هم در احاديث و هم در فتواها مورد اختلاف است كه در مورد دختر باكره « 1 » آيا اجازهء پدر هم شرط است يا نه ؟ يعنى گذشته از اينكه خودش بايد [ راضى 
  ] باشد آيا اجازهء پدر هم شرط است يا نه ؟ بعضى مىگويند شرط است ، بعضى مىگويند شرط نيست . ولى در اينكه پدر مستقلًا نمىتواند تصميم بگيرد ، بحثى نيست .\r\nآقاى مهندس كتيرايى سؤالشان در مورد موضوع ديگرى بود و آن اينكه مىگويند پدر بر فرزند - چه پسر و چه دختر - اگر صغير باشد ، ولايت دارد . پدر ولىّ فرزندانش است . امروز هم تقريباً در همهء مسائل ، ولايت پدر قبول شده است . در مال فرزند كه هيچ شكى نيست . بچه حق ندارد در بانك پول بگذارد ، ولىّاش بايد بگذارد . وقتى هم مىخواهد بگيرد ، باز خودش حق ندارد بگيرد ، ولىّاش مىگيرد .\r\nاين ولىّ ، وكيل شرعى اوست ، وكيلى كه خدا قرار داده نه اينكه خودش وكيل كرده باشد . آنگاه اين بحث مطرح است كه آيا ولىّ كه در مال و ديگر شئون فرزند ولايت دارد ، در ازدواجش هم ولايت دارد يا نه ؟ يعنى آيا مىتواند براى بچهء صغير خودش زن عقد كند كه در نتيجه وقتى بالغ شد ، زن اين پسر يا شوهر اين دختر خواهد بود ؟\r\nاينجا فقها مىگويند بله حق دارد ، مىتواند اين كار را بكند .\r\nايراد آقاى مهندس اين بود كه در مورد پسر مشكل چندانى نيست چون طلاق با اوست ؛ وقتى كه بالغ شد اگر دلش خواست آن زن را نگهدارى مىكند ، نخواست طلاقش مىدهد . اشكال دربارهء دختر است كه اگر پدر با ولايت خودش براى او شوهر انتخاب كند ، وقتى كه بالغ شد اجباراً بايد شوهرى را كه خودش انتخاب نكرده قبول كند و حق طلاق هم با او نيست و اين يك حكم ظالمانه است .\r\n\r\nطلاق قضايى\r\nعرض كنم ولايتى كه پدر دارد ولايت مطلق نيست . در مال هم همين جور است ؛ يعنى پدر كه ولىّ فرزند است ، مثل وكيل است . وكيل بايد برطبق مصالح موكّلش عمل كند ، ولىّ هم بايد برطبق مصالح فرزندانش عمل كند . فرض كنيد مصلحت خاصى پيدا شده كه پدر مىبيند الآن مصلحت اين پسر صغير ايجاب مىكند كه اين\r\n\r\n\r\n\r\n\r\n","description":"","footnote":"\r\n( 1 ) دربارهء زن بيوه اين بحث هم نيست .\r\n","page_name":" 314 ","page_number":314},
  {"content":"\r\n\r\nزن را برايش عقد كند يا مصلحت اين دختر صغير ايجاب مىكند كه او را شوهر بدهد ، ولى براى رعايت مصلحت مىتواند [ چنين كند 
  ] نه دلبخواهى . بعد اين مسئله پيش مىآيد كه بسيار خوب ، ولىّ براساس مصلحتى كه خودش فكر مىكند ، اين كار را كرد . اما دختر وقتى كه بزرگ شد ، مىبيند اين [ ازدواج 
  ] مطابق مصلحتش نيست . تازه مىشود مثل خيلى ازدواجهايى كه خود دخترها تصميم مىگيرند ، بعد هم پشيمان مىشوند . اين اشكالى است كه در تمام طلاقها وجود دارد . حال اگر دخترى مثل هزاران دختر ديگر يك دل نه صد دل عاشق كسى شد و على رغم همهء توصيه‌ها ازدواج كرد ، بعد فهميد صددرصد اشتباه كرده ، تكليف چيست ؟ .\r\nما اين [ موضوع 
  ] را در مقالاتى كه زمانى در « زن روز » مىنوشتيم بحث كرده و گفته‌ايم درست است كه اسلام حق طلاق را به زن نداده است - كه روى يك اساس منطقى خيلى عجيبى هم هست - ولى مواردى هم داريم كه به آنها « طلاق قضايى » گفته مىشود ؛ يعنى اگر در جايى ازدواج به شكلى درآمد كه ديگر مصلحت خانواده اين نيست كه [ پيمان زناشويى باقى 
  ] بماند و مرد هم لجاجت مىكند و زن را طلاق نمىدهد ، حاكم شرعى مىتواند زن را طلاق بدهد . ديگر فرق نمىكند كه اين زن با اختيار خودش همسر اين مرد شده يا پدرش روى مصلحتى كه واقعاً تشخيص مىداده « 1 » او را به عقد وى درآورده است .\r\nپس تازه مطلب منتهى مىشود به طلاق قضايى . اين‌جور نيست كه راه صددرصد بسته شده باشد . البته من اقرار و اعتراف مىكنم كه فقها در مورد طلاق قضايى هميشه حرفش را مىزنند ولى عملًا درمىروند . خيلى كم اتفاق افتاده مواردى كه يك فقيه به آن ولايت فقيهانه‌اى كه دارد عمل كرده باشد . خود فقيه در موارد خاصى نوعى ولايت دارد . بسيارى - حتى از معاصرين ما - اين فتوا را صريح گفته‌اند ، ولى در عمل كم اتفاق افتاده .\r\nاين قضيه را مرحوم آقا ميرزا سيدعلى كاشى كه اهل كاشان بود ، از پدرش - كه شاگرد مرحوم ميرزاى شيرازى بوده - در همين تهران نقل كرد كه در زمان ميرزاى شيرازى زن و شوهرى بودند - ظاهراً شوهر روحانى و اهل علم بوده - كه كار ازدواجشان به شقاقى كشيده شده بود و هرچه مىكردند ، اصلاح نمىشد . دائماً هم\r\n\r\n\r\n\r\n\r\n","description":"","footnote":"\r\n( 1 ) نه از روى هواهاى نفسانى ؛ اگر از روى هوا باشد از اساس غلط است .\r\n","page_name":" 315 ","page_number":315},
  {"content":"\r\n\r\nمىآمدند نزد مرحوم ميرزا شكايت مىكردند . مرحوم ميرزا افراد زيادى را مأمور كرده بود كه برويد كارى كنيد كه آنها اصلاح كنند ، ولى آخرش نشد . بر ميرزا محرز شد كه اين شقاق و اختلاف ديگر قابل اصلاح نيست . روزى در حالى كه ميرزا آمادهء درس بود و شاگردها همه جمع شده بودند ، يك مرتبه اين زن آمد داد و فرياد كرد .\r\nمعلوم شد باز جنگى بينشان شروع شده . مرحوم ميرزا همان جا به مرحوم آقاى صدر - كه اغلب به او مىگفته برويد اين كار را اصلاح كنيد - گفت : آقا برو طلاقش را بده . مرحوم آقاى صدر خيال كرد ايشان مىخواهد بگويد برو شوهرش را راضى كن . گفت : آقا ، من هركارى مىكنم راضى نمىشود . گفت : نمىخواهد ، لزومى ندارد ، برو من مىگويم . رفت و طلاقش داد .\r\nبنابراين تازه مسئله منتهى مىشود به طلاق قضايى . ايشان بر اين اساس ايراد گرفته‌اند كه پدر به حكم ولايتى كه دارد هر جور دلش خواست يك كارى انجام مىدهد ، بعد ازدواج به هر صورتى كه درآمد بايد براى ابد باقى بماند و اين كار ضد عقل و ضد منطق است . نه ، ما [ چيزى 
  ] به اين صورت نداريم .\r\n- قرار شد آقاى كتيرايى مصاديق را بگويند كه نگفتند .\r\nسؤال : ماليات اسلامى زكات است و مواردش هم مشخص است كه به قول يكى از رفقا : فقها اتل را ول كردند ، شتر را گرفتند . آيا با توجه به پيشرفت زمان و علم و تكنيك و اقتصاد ، درست است كه زكات به همين صورت باقى بماند و تغييرى در آن ايجاد نشود ؟ .\r\nمن چندين سال است كه روى اين موضوع فكر و كار كرده‌ام . متأسفانه يادداشتهايم الآن در مشهد است .\r\nشما هرچه كه مىتوانيد ، مثال پيدا كنيد . اين بحثهاى كلى به جايى نمىرسد .\r\nعمده ، مثالهاست . اين مثالى كه جنابعالى گفتيد مثال تازه‌اى نيست . اينجا از نظر عقلى كمى نارسايى وجود دارد . شما مىگوييد : ماليات اسلام زكات است . اسلام گفته زكات . كجاى اسلام گفته زكات ماليات است ؟ شما چه مىدانيد كه اسلام زكات را به عنوان ماليات وضع كرده است ؟ بعد مىگوييد چون آن را به عنوان ماليات وضع كرده ، چرا بر نُه چيز وضع كرده و مثلًا بر اتومبيل وضع نكرده است ؟\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nزكات ماليات نيست . زكات در مورد چيزهايى وضع شده كه انسان آنها را با كمك طبيعت به وجود مىآورد ، آن هم طبيعت سهل و ساده ؛ يعنى انسان بالنسبه كار كمى انجام مىدهد و طبيعت كار بيشتر را انجام مىدهد و [ محصول را 
  ] مفت و رايگان در اختيار انسان مىگذارد . مثلًا گندم كه انسان به وجود مىآورد ، در قسمت كمى فكر و عمل او دخالت دارد ، قسمت بيشتر فعاليت طبيعت است . لذا [ اسلام 
  ] به انسان مىگويد اينجا كه از سخاوت طبيعت استفاده مىكنى ، مقدارى از آن را بايد در راههاى ديگرى بدهى . اينجا اگر چيزى با موارد زكات قابل قياس باشد ، موارد ديگرى مثل برنج است : چرا گندم بايد زكات داشته باشد و برنج نداشته باشد ؟ اين [ مسئله 
  ] در سابق هم مطرح بوده . [ در جواب 
  ] گفته‌اند آن سادگى كه در موارد زكات هست ، در برنج نيست ؛ يعنى به آن سادگى كه گندم به دست مىآيد برنج [ به دست نمىآيد 
  ] ، برنج كار زيادى مىبرد ، و زكات در واقع به اين علت است كه يك مقدار [ از چيزى 
  ] را كه طبيعتْ رايگان در اختيارت مىگذارد به ديگران بدهى .\r\nمسئلهء ماليات موضوع ديگرى است . آن ، امر ثابتى نيست ؛ امرى متغير و از اختيارات حكومتى است . اسلام كه نگفته فقط به عنوان زكات بگيريد و به غير از عنوان زكات حق نداريد [ چيزى 
  ] از مردم بگيريد . وضع ماليات از اختيارات حاكم شرعى است . او در هر زمانى مىتواند براى هر چيزى ( اتومبيل ، غير اتومبيل ، هرچه باشد ) بر طبق مصلحتى كه ايجاب مىكند ، ماليات وضع كند . اين ربطى به زكات ندارد .\r\nبنابراين ايندو را نبايد با همديگر مقايسه كرد كه : زكات ماليات اسلام است و در غير اين موارد هم زكاتى نيست ، پس در غير اين موارد مالياتى نيست ، پس اسلام چگونه مىتواند با اين زكاتها كشور را اداره كند ؟\r\n\r\nاختيارات وسيع حاكم شرعى\r\nتازه در مورد زكات هم اين مسئله مطرح است كه آيا حكومت اسلامى مىتواند چيز ديگرى را - ولو به نام زكات - وضع كند يا نه ؟ بله مىتواند . اميرالمؤمنين در زمان حكومتشان براى اسب زكات وضع كردند و اين از مسلّمات است . فقهاى بعد دو جور استنباط كردند . بعضى گفتند زكات اسب مطلقاً مستحب است و اميرالمؤمنين آن را مستحب گرفته‌اند . ولى ديگران جور ديگر استنباط كردند ،\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nگفتند : وضعيت اسب و اسب دارى جورى بود كه اميرالمؤمنين به حسب مصلحت آن زمان ، از اختياراتى كه به عنوان يك ولىّ امر شرعى داشتند استفاده كردند و زكات اسب را وضع كردند . ممكن است زمان ديگرى مشابه زمان ايشان باشد كه باز زكات اسب واجب مىشود ، و ممكن است تغيير كند و زكات اسب واجب نباشد .\r\nپس حتى حاكم شرعى مىتواند در موارد مخصوصى [ چيزهاى ديگرى را هم مشمول زكات كند . 
  ] اگر ما آن نُه چيز را به عنوان اصول ثابت قبول بكنيم - كه بعضىها در همانش هم ترديد دارند - معنايش اين است كه آن نُه چيز به هرحال در همهء زمانها زكات دارد و حاكم اسلامى نمىتواند آن را كم و زياد كند ؛ آن ثابت است و غير آن در اختيار حاكم اسلامى يعنى در اختيار مصالح اسلامى است . اگر مصلحت ايجاب كرد براى اتومبيل هم به قول شما زكات وضع مىكند ، در صورتى كه اتومبيل از آن نوع نيست ، يا براى محصول ديگرى مثلًا چغندر قند . ولى آن در اختيار حاكم اسلامى است و ما بعد خواهيم گفت كه يكى از عواملى كه كار انطباق اسلام با مقتضيات « 1 » [ زمان و به عبارت بهتر 
  ] با نيازمنديهاى زمان را آسان مىكند ، اختيارات بسيار وسيعى است كه خود اسلام به حاكم شرعى داده « 2 » . دليلش خود كارهاى پيغمبر است . پيغمبر اكرم بسيارى از كارها را به حكم اختياراتى كه به او به عنوان صاحب مسلمين داده شده ، انجام مىداد و لهذا خيلى چيزها را در فواصل مختلف نهى مىكرد ، امر مىكرد ، باز نهى مىكرد و باز امر مىكرد ؛ اختيار داشت ، هيچ كس هم نمىگفت كه اين « نسخ » است ، مثل مسئلهء متعه . به اتفاق شيعه و سنى پيغمبر در زمان خودش متعه را يك جا اجازه داد ، يك جا منع كرد ، باز يك جا اجازه داد ، يك جا منع كرد . سنيها هم اين را قبول دارند . دليلش اين است كه اصل اين كار جايز است ولى حاكم يك جا مىتواند اجازه بدهد كه انجام بدهيد ، يك جا هم بگويد انجام ندهيد . يك جا مورد احتياج بوده ، اجازه داده . جاى ديگر احتياج نبوده ،\r\n\r\n\r\n\r\n\r\n","description":"","footnote":"\r\n( 1 ) من از اين كلمهء « مقتضيات » خيلى خوشم نمىآيد . بايد بگوييم « نيازهاى زمان » ، چون مقتضيات ممكن است با هواهاى نفسانى يا با پسند زمان اشتباه شود . ما طرفدار انطباق اسلام با پسند زمان نيستيم ، پسند زمان بايد خودش را با اسلام منطبق كند . ولى طرفدار انطباق اسلام با نيازمنديهاى واقعى زمان هستيم ، يعنى خود اسلام طرفدار اين مطلب است .\r\n( 2 ) اين را مرحوم آقاى نائينى در كتاب تنبيه الامّة و آقاى طباطبايى در مقالهء « حكومت و ولايت » بيان كرده‌اند . ديگران هم ذكر كرده‌اند .\r\n","page_name":" 318 ","page_number":318},
  {"content":"\r\n\r\nصِرف شهوترانى بوده ، پيغمبر اجازه نداده است .\r\nپس موضوع اختيارات وسيع حاكم راهى است كه اسلام در بطن خودش قرار داده براى آسان بودن انطباق با نيازهاى واقعى ، نه با پسندها كه هميشه ايندو با هم اشتباه مىشوند و ما [ به غلط 
  ] پسند زمان را مقياس مىگيريم . دينى كه با پسند مردم بخواهد انطباق پيدا كند دين نيست ، همان  لَوِ اتَّبَعَ الْحَقُّ أَهْواءَهُمْ . . .  « 1 » است . دين آمده كه پسندها را براساس نيازها [ با دستورات خود 
  ] تطبيق دهد ولى خودش هم بايد با نيازهاى واقعى و فطرى هماهنگ باشد .\r\n- . . . براى جلوگيرى از اين نوع تصادفها و تضادها چه فكرى در اسلام شده است ؟ .\r\nراهش روشن است . وقتى كه ما مىگوييم عقل ، معنايش اين نيست كه هركسى بنشيند با خودش خيالى بكند و بعد بگويد : عقل من اين‌جور حكم مىكند ؛ همانطور كه در ساير مسائل مىبينيد يك چيزى متد علمى دارد ، روى متد علمى بايد عمل بشود و گرنه اشكالاتى به وجود مىآيد . من دستور آن راهى را كه در اسلام وجود دارد عرض مىكنم و به راهى كه عمل مىشود - و ناقص است - كارى ندارم .\r\nمثالى عرض مىكنم . مىخواهم بگويم نقصى است كه در دستگاه ما - هم روحانيت و هم غير روحانيت ما - وجود دارد . مرحوم آقاى بروجردى فتوايى داشت در آنچه كه معروف است به « لباس مشكوك » . مقصود اين است كه چيزهايى هست كه نمىشود در نماز همراه انسان باشد ؛ يعنى نمىشود چيزى كه از اجزاى حيوان حرام گوشت است ، در نماز با انسان باشد . مثلًا اگر در بدن انسان موى گربه باشد ، نماز درست نيست . مسئلهء ديگر اينكه اگر چيزى را ما نمىدانيم از چه ساخته شده ، حيوانى است يا غيرحيوانى ، و اگر حيوانى است آيا از حيوان حرام گوشت است يا حلال گوشت ، اينجا تكليف چيست ؟ اغلب علما فتوايشان اين است كه وقتى نمىدانيم ، مانعى ندارد . آقاى بروجردى فتوايشان بر احتياط بود ، مىگفتند اگر نمىدانيم بايد احتياط كرد . خودش هم احتياط مىكرد . ايشان دندان عاريه داشت .\r\n\r\n\r\n\r\n\r\n","description":"","footnote":"\r\n( 1 ) مؤمنون / 71\r\n","page_name":" 319 ","page_number":319},
  {"content":"\r\n\r\nوقت نماز كه مىشد آن را برمىداشت . پرسيدند : آقا چرا دندان را برمىداريد ؟\r\nمعلوم شد بر مبناى همين [ فتوا عمل مىكنند 
  ] ، گفتند : من نمىدانم دندان را از چه مىسازند ، ماده‌اى كه اين دندان را مىسازند چيست ؟ از يك پزشك پرسيده بود كه حيوانى است يا غير حيوانى ؟ او گفته بود داخلش حيوانى قاطى دارد . بعد ، از كسانى ديگر پرسيدند . بالاخره گفتند : اين همه كه ما از افراد پرسيديم ، آخرش نفهميديم كه اين حيوانى است يا غيرحيوانى .\r\nمطلب ، خيلى معمايى نيست كه بايد مثلًا در آمريكا آن را حل كرده باشند . همهء دندانپزشك‌ها و دندانسازها مىدانند كه اينها را از چه مىسازند . حال يا تحقيق آقاى بروجردى كافى نبوده و يا افرادى كه ايشان به آنها مراجعه كرده‌اند معلومات كافى نداشته‌اند . به هرحال ايراد به سيستم اسلامى نيست .\r\nاساساً وظيفهء مجتهد هم نيست كه فتوا بدهد نماز خواندن با دندان مصنوعى جايز است يا جايز نيست . مجتهد بايد فتوا بدهد كه نماز با اجزاى حيوان غير مأكول اللّحم جايز نيست . بعد اگر از همان مجتهد سؤال كنند كه نماز خواندن با دندان مصنوعى چطور است ؟ بايد بگويد : برو از متخصصين بپرس كه آيا در اين ، از اجزاى حيوان غيرمأكول اللّحم وجود دارد يا نه ؟ اگر گفتند وجود دارد ، نخوان . اگر گفتند وجود ندارد ، بخوان . اين ديگر وظيفهء مجتهد نيست . اگر هم مجتهد فتوا بدهد ، در اين جهت مقلّدِ متخصص است . اگر مجتهد يك روز بگويد كه جايز است ، از متخصصهايى تقليد كرده كه گفته‌اند در آن چنين چيزى نيست .\r\nمسئلهء الكل صنعتى هم همين است . اصلًا اين مسئله به مجتهدين مربوط نيست .\r\nحكم اسلام اين است كه خوردن هر مايع مست كننده‌اى حرام است و اكثر معتقدند كه نجس هم هست . حال فلان مجتهد فتوا مىدهد كه هر مايع مست كننده‌اى خوردنش حرام است و نجس هم هست . آيا الكل صنعتى مايع قابل شرب و مست كننده هست يا نيست ؟ تشخيص اين با فقيه نيست ، با ديگران است . اينجا اگر مىبينيد فتواها مختلف است ، در واقع مختلف نيست . مجتهدى كه گزارشهاى رسيده به او اين است كه الكل صنعتى با الكل غيرصنعتى هيچ فرق نمىكند ، خصوصياتش همان است عين هم‌اند ، گفته : نجس و حرام است . آن ديگرى كه به او گزارش رسيده كه اين يك چيز ديگر و موضوع ديگرى است ، قابل شرب و مست كننده نيست ، چيز ديگرى گفته . به هرحال اينها به مجتهد مربوط نيست ، وظيفهء متخصصين است . در\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nهر صورت اگر نقصى باشد نقص در كار اسلام نيست ، در كار مجتهدين است والّا كار بسيار ساده‌اى است : عده‌اى باشند كه [ مجتهدين در اين گونه موارد 
  ] از آن عده تحقيق كنند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nآيا اجتهاد نسبى است ؟\r\n\r\nآيا واقعيت واحد وجود ندارد ؟\r\nنكته‌اى را كه در جلسهء قبل گفتيم باز تكرار مىكنيم ، چون در عصر و زمان ما خيلى تكرار مىشود ، و آن اين است كه استنباطهاى بشر در زمانهاى مختلف دربارهء مسائل فرق مىكند و اين مخصوص به زمانهاى مختلف نيست ، در زمان واحد هم استنباطها دربارهء بعضى مسائل فرق مىكند . در زمانها و مكانهاى مختلف ، در زمان واحد و مكان مختلف ، در مكتبها و تربيتهاى مختلف [ استنباطها متفاوت است 
  ] ولى آيا اين دليل آن است كه يك واقعيت واحد وجود ندارد ؟ وقتى كه استنباطها مختلف شد ، واقعيت هم مختلف است ؟ يا واقعيت ، واقعيت است . استنباطها كه مختلف است ، يا اين است كه تمام آن استنباطها غلط است و واقعيت چيز ديگر است ، و يا از ميان آن استنباطهاى مختلف يكى درست است و باقى غلط .\r\n\r\nمخطّئه و مصوّبه\r\nاين ، مسأله‌اى است كه در ميان متكلمين اسلامى به يك شكل طرح شده است و در ميان فلاسفهء قديم و جديد به شكل ديگر . بعضى متكلمين خودشان را « مخطّئه » مىنامند و بعضى ديگر « مصوّبه » . متكلمين شيعه مىگويند ما مخطّئه هستيم . بعضى\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاز متكلمين اهل تسنن - نه همه - معتقد به تصويب بودند . اين تصويب و تخطئه معنايش اين است : مخطّئه معتقد بودند كه متن واقعى اسلام ( حكم اللَّه واقعى ) يك چيز بيشتر نيست . ما كه استنباط مىكنيم ، ممكن است استنباط ما صحيح و مطابق با واقع باشد و ممكن است خطا و اشتباه باشد . اجتهاد مجتهد ممكن است صحيح باشد ، ممكن است غلط باشد . مىگفتند پيغمبر هم فرموده است : لِلْمُصيبِ اجْرانِ وَ لِلْمُخْطِئِ اجْرٌ واحِدٌ . .\r\nولى مصوّبه اجتهاد را به شكل ديگرى تحليل مىكردند . مىگفتند هر مجتهدى هر جور كه استنباط مىكند ، واقعيت همان است ؛ يعنى واقعيت امرى است نسبى . اگر من در اين مسئله اجتهاد مىكنم كه فلان چيز حلال است ، نسبت به من واقعاً حلال است ، براى من غير از اين چيزى نيست ، و اگر ديگرى استنباط مىكند كه فلان چيز حرام است ، براى او و نسبت به او واقعاً حرام است و يك واقعيتى سواى آنچه كه اين يا آن اجتهاد كرده وجود ندارد . و در زمانهاى مختلف اگر اجتهادها تغيير كرد ، مثلًا زمانى مجتهدين به شكلى اجماع و اتفاق كردند كه حكم اين است ، در آن زمان واقعاً حكم همان بوده كه آنها اجتهاد كردند و در زمانهاى ديگر كه اجتهادها تغيير مىكند و مجتهدين جور ديگرى استنباط مىكنند باز واقعيت همان است كه آنها اجتهاد كرده‌اند ، حال علل تغيير اجتهاد هرچه مىخواهد باشد مثلًا تغيير يا پيشرفت فرهنگها باشد . اجتهاد و واقعيت مساوى با يكديگر است و مانعى ندارد كه اسلام در آنِ واحد راجع به يك موضوع صد جور حكم داشته باشد از باب اينكه ما صد جور اجتهاد داريم .\r\nمخطّئه مىگفتند اين حرفها يعنى چه ؟ ! واقعيت يك چيز بيشتر نيست . اجتهادها مختلف است ؛ از اين اجتهادهاى مختلف حداكثر يكى درست است و باقى همه اشتباه و غلط .\r\nدر مسائل علمى و مسائل فلسفى هم عين همين مطلب در يونان قديم مطرح بوده . سوفسطاييها مىگفتند : مقياس همه چيز ، انسان است . حقيقت و واقعيت مطلقى وجود ندارد . واقعيت نسبت به هركس همان جورى است كه او استنباط مىكند . اين را در محسوسات هم مىگفتند و اتفاقاً در محسوسات شايد بهتر هم هست . اگر درست هم باشد ، در محسوسات درست است . مىگفتند : مثلًا ما مىگوييم گرمى و سردى . گرمى و سردى واقعيتى نيست ، نسبت به افراد است . يك\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nچيز براى فردى گرم است و براى فرد ديگرى سرد . سردى واقعىِ مطلق و گرمى واقعىِ مطلق نداريم كه بگوييم اگر كسى شيئى را گرم احساس مىكند و ديگرى سرد ، واقعيتْ يك چيز است و حداكثر يكى از ايندو درست است ؛ اين‌جور نيست .\r\nو مثال مىزدند كه اگر يكى دستش را در آب داغ فرو ببرد و ديگرى در آب سرد ، بعد آب نيم گرمى بياوريم و هر دو دستشان را در آن آب فرو ببرند ، آن كه دستش در آب داغ بوده احساس سردى مىكند و آن كه دستش در آب سرد بوده احساس گرمى ؛ دو احساس مختلف . واقعيت چطور است ؟ اين آب نيم گرم براى يكى سرد است و براى ديگرى گرم ، خودش هم واقعيتى ندارد . و حتى اگر كسى يكى از دستانش را در آب داغ كرده باشد و ديگرى را در آب سرد ، بعد هر دو را در آب نيم گرم ببرد ، با دو دستش دو جور احساس مىكند .\r\nاين بود كه اساساً مىگفتند هيچ چيزى واقعيت مطلق ندارد . از اينجا مسئلهء تغيّر علم به مفهوم واقعى آن ، يعنى تغيّر حقيقت - نه آن گونه كه ما مىگوييم يعنى توسعهء علم - مطرح شد . تغيّر علم يكى به مفهوم توسعهء علم است . چون علم دربارهء مسائلى اظهارنظر مىكند . هر اظهارنظر را اگر تجزيه كنيم ، چند جزء مىشود . ممكن است يك جزئش صحيح باشد ، يك جزئش غلط . در عصر بعد تصحيح مىشود ، يعنى غلطهايش اصلاح مىشود . اين ، تكامل علم است . آنها مىگفتند « علم متكامل است » به معناى اين است كه اصلًا حقيقت ، متكامل است ؛ يعنى در هر زمانى علم ، حقيقت است و در زمان ديگر همان حقيقت ، غير حقيقت است ؛ يعنى آنچه كه در قرن پيش حقيقت بوده ، در اين قرن حقيقت نيست ولى در قرن پيش واقعاً حقيقت بوده . خود حقيقت متغير است . خود علمِ مطابق با واقع ، همان جزئى كه مىگوييد « مطابق با واقع » ، دارد تغيير مىكند نه اينكه يك جزء صحيح بوده ، يك جزء غلط و معنى تكامل علم اين است كه غلطهايش اصلاح مىشود . صحبت اصلاح شدن غلط نيست . صحيحِ در يك زمان ، غلطِ در زمان ديگر است .\r\nاين بيانى هم كه آقاى مهندس كردند ، اگر درست دقت كنيم برمىگردد به همان حرف مصوّبهء ما نسبت به احكام اسلامى و به حرف قائلين به نسبى بودن علوم در زمان جديد يا سوفسطاييان قديم كه اصلًا منكر يك واقعيت بودند و مىگفتند چون اين علمِ مطابق با واقع غلط است پس ملاك علم ، غير از مطابقت با واقع چيز ديگرى است ، لذا مانعى ندارد كه حقيقت متغير باشد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nما عرض مىكنيم اين‌جور نيست كه واقعيت به حسب استنباطها تغيير بكند .\r\nمىگويند :\r\nدر زمانى مىگفتند مالكيت درست است و در زمان ديگر استنباطها تغيير كرد و گفتند مالكيت دزدى است .\r\nاين را به حساب تغيير گذاشتند . اين‌جور نيست . مالكيت يا حق است و در همهء زمانها حق است - و آنچه حق است در همهء زمانها حق است - يا دزدى است و از همان قديم الايام دزدى بوده ، نه اينكه در آن زمان دزدى نبوده حالا دزدى شده .\r\nالبته هيچ كس نمىگويد مالكيت مطلقاً حق است . بايد بگوييم : شما مالكيت را تعريف كن . اگر گفت : هركسى مالك چيزى است كه خودش توليد كرده يا ديگرى براى او توليد كرده يا اگر كسى چيزى را توليد كرد و بعد به شخص ديگرى منتقل كرد ، آن شخص ديگر مالك مىشود ؛ اين [ تعريف 
  ] يا درست است يا نادرست . اگر درست است ، از همان صدهزارسال پيش درست بوده و اگر هم نادرست است ، از همان صدهزارسال پيش نادرست بوده ، نه اينكه در يك زمان درست بوده و در زمان ديگر نادرست . بله ، چيزهاى ديگرى به نام مالكيت داريم كه اينها هم اگر نادرست است ، از همان صدهزارسال پيش نادرست بوده است .\r\nاگر مثلًا گفتيم : اينكه يك آدم سرمايه‌اش و نيروى يك عده افراد ديگر را به كار بيندازد و با كمك اين سرمايه و نيرو ، ثروت جديدى به دست بياورد ، آن سود اضافى به كار كارگر تعلق پيدا مىكند نه به سرمايه‌اى كه در اينجا هست ؛ اگر اين حرف درست است ، از صدهزارسال پيش درست بوده ، منتها امروز اين حقيقت را كشف كرده‌اند . در گذشته نمىدانستند ، خيال مىكردند كه هم كار ، مولّد سود است و هم سرمايه . همان‌طور كه قديم خيال مىكردند آب يك عنصر بسيط است ، بعد كشف كردند كه خير ، آب يك عنصر مركّب است ، نه اينكه در قديم آب بسيط بود امروز مركّب شد . آب در صدهزارسال پيش هم مركّب بود ولى نمىدانستند و خيال مىكردند بسيط است . امروز كشف كردند كه از اول عالم ، آب مركّب بوده .\r\nاينجا هم عيناً همين جور است . خيال مىكردند كه سرمايه و كار ، هر دو\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمىتوانند مولّد سود باشند كه اسلام هم مضاربه را بر همين اساس تأسيس كرده و مىگويد :\r\nمىشود يك نفر سرمايه بدهد و ديگرى كارش را بگذارد ، اين كار و سرمايه با همديگر تركيب بشوند ، او عامل مضاربه بشود ، بعد هر سودى كه به دست آوردند طبق قرارداد ميانشان تقسيم مىشود . البته اسلام تعيين نكرده كه چه مقدار از سود مال سرمايه است ، چه مقدار مال كار ، گفته تابع قرارداد است . ولى وقتى گفته تابع قرارداد است ، معلوم مىشود اصل اين مطلب را كه سرمايه هم در ايجاد سود تأثير دارد قبول كرده است .\r\nاين مطلب اگر درست است ، از صدهزارسال پيش درست بوده . اگر هم غلط است و امروز كشف كرده‌اند ، از اساس غلط بوده ، نه اينكه در سابق درست بوده و امروز غلط شده است . اگر ايرادى در اين مسائل باشد نه از اين نظر است كه متغير شده ، بلكه به اين خاطر است كه آن حكم غلط بوده ؛ در قديم غلط بوده ، امروز هم غلط است . ما اگر جوابى به اين حرف داشتيم ، جواب مىدهيم كه خير ، اين حرف درست نيست كه « سود فقط مولود كار است » ، سرمايه هم مىتواند مولّد باشد ؛ و اگر نتوانستيم جواب بدهيم ، در مسئلهء ديگرى غير از مسئلهء تغيّر زمان و مقتضيات زمان نتوانسته‌ايم جواب بدهيم .\r\nاز اين مسئله عجالتاً مىگذريم ، گو اينكه مسئلهء فوق العاده مهمى است و بارها طرح شده و طرح خواهد شد و يك مسئلهء مد روزى هم هست . چون تكامل علم را به اين شكل تفسير مىكند ، قهراً تكامل حقوق را هم به اين عنوان كه نفس واقعيت حقوق تغيير مىكند ، تفسير مىكند .\r\n\r\nنيازهاى ثابت و نيازهاى متغير\r\nبحث اصلى ما دربارهء اين بود كه آنچه در اسلام وجود ندارد نسخ احكام و تغيير به صورت نسخ است كه بعد از پيغمبر ، هيچ قدرتى - حتى امام - نمىتواند حكمى از احكام اسلام را نسخ كند . ولى تغيير منحصر به نسخ نيست ، تغييراتى هست كه خود اسلام اجازه داده است .\r\nنيازهاى بشر دوگونه است : ثابت و متغير . در سيستم قانونگذارى اسلام براى نيازهاى ثابت ، قانون ثابت وضع شده و براى نيازهاى متغير ، قانون متغير . ولى قانون متغير قانونى است كه [ اسلام 
  ] آن را به يك قانون ثابت وابسته كرده و آن قانون ثابت\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nرا به منزلهء روح اين قانون متغير قرار داده كه خود آن قانون ثابت اين قانون متغير را تغيير مىدهد نه ما ، تا بشود نسخ ؛ در واقع خود اسلام است كه آن را عوض مىكند .\r\nمثالى عرض مىكنم . اصلى در اسلام است كه مىگويد : طَلَبُ الْعِلْمِ فَريضَةٌ عَلى كُلِّ مُسْلِمٍ « 1 » ، حال مىخواهد مُسْلِمَة دنبالش باشد يا نباشد ، چون اين « مسلم » معنايش مردِ مسلم نيست ؛ مسلم يعنى مسلمان « 2 » . در اينجا سؤالى طرح مىشود كه آن علمى كه بر هر مسلمان واجب است چيست ؟ .\r\nغزالى - كه متعلق به حدود نهصد سال پيش است - در كتاب احياء العلوم و ديگران هم [ اين سؤال را 
  ] طرح كرده و گفته‌اند نمىتوان اين را به علم خاصى محدود كرد . مطلب را اين‌جور بيان كرده‌اند - و درست هم بيان كرده‌اند - كه ما در اسلام دو نوع علم داريم : بعضى علمها هست كه نفس علم ، خودش مورد تكليف است ؛ يعنى چيزى است كه خودش را بايد دانست ، مثل علم به خدا و به اصطلاح « اعتقادات » كه خودش لازم است . چنين علمى خودش واجب است . ولى علمهايى هم داريم كه به اصطلاح فقها واجب تهيّؤى است ، تقريباً يعنى واجب مقدّمى است ؛ يعنى علم مقدمهء عمل است ، از آن جهت واجب است كه اگر مسلمانان بخواهند وظيفه‌شان را انجام بدهند ، بدون آن علم ممكن نيست . واجب است ، ولى نه واجب نفسى ذاتى ، بلكه واجب نفسى تهيّؤى ، براى آماده شدن .\r\nآنگاه [ غزالى 
  ] اين‌جور مىگويد : ما يك سلسله واجبات داريم كه بدون تحصيل يك علم ، امكان انجامش نيست . مثلًا طبابت واجب كفايى است . اين از\r\n\r\n\r\n\r\n\r\n","description":"","footnote":"\r\n( 1 ) [ حديث نبوى 
  ]\r\n( 2 ) در زبان عربى صيغهء مؤنّث به زن اختصاص دارد و صيغهء مذكّر وقتى كه كنار صيغهء مؤنّث قرار بگيرد به مرد اختصاص پيدا مىكند و گرنه مفهومش اعمّ است . در خود قرآن اين‌جور است . مثلًا مىگويد :\r\n هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  ( زمر / 9 ) . اينجا « الَّذينَ » صيغهء مذكّر است ، ولى احدى نمىگويد « مردانى كه مىدانند » ، بلكه مىگويند « كسانى كه مىدانند » . [ يا مىفرمايد : 
  ]  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ  ( ص / 28 ) . در هيچ مورد كسى نمىگويد كه  الَّذِينَ آمَنُوا وَ عَمِلُوا الصَّالِحاتِ  يعنى مردان مؤمن ، بلكه يعنى كسان مؤمن . فقها به طور كلى اين‌جور تعبيرات را هرگز به مرد اختصاص نمىدهند ، اين تعبيرات را براى اعمّ از زن و مرد مىدانند . « مسلم » يعنى جنس مسلمان . مثلًا پيغمبر فرمود : الْمُسْلِمُ مَنْ سَلِمَ الْمُسْلِمونَ مِنْ يَدِهِ وَ لِسانِهِ مسلمان كسى است كه مسلمانان ديگر از دست و زبان او در امان و به سلامت باشند . ديگركسى نمىگويد مرد مسلمان چنين است و اين سخن شامل زن مسلمان نمىشود .\r\n","page_name":" 327 ","page_number":327},
  {"content":"\r\n\r\nمسلّمات است . چون جامعهء مسلمين نياز به طبيب دارد ، پس وجود طبيب به قدرى كه مورد نياز است واجب است « 1 » . علم طب چطور ؟ آدم همين‌طور يخ را بشكند و در آب فرو برود ، بعد بيرون بيايد كه طبيب نمىشود ! اگر بخواهد طبيب بشود بايد درس طب بخواند . پس خواندن درس طب هم واجب است ، چون تا درس طب نخواند طبيب نمىشود . حال درس طب چه مقدار واجب است ؟ آيا اگر كسى تحفهء حكيم مؤمن يا قانون بوعلى را بخواند واجبش را انجام داده ؟ اين ديگر متغير است . اين آن چيزى است كه متغير است ؛ يعنى اگر روزى روش معالجهء بيمارى سرطان كشف شد و معلوم گرديد كه آن معلومات را به چه شكلى و در كجا بايد به دست آورد ، واجب است همهء آنچه كه در انجام درست اين وظيفه لازم است تحصيل شود . بنابراين خواندن علم جديدى كه امروز پيدا شده ، ديروز واجب نبود ولى امروز واجب است .\r\nپس مىبينيم كه چيزى در گذشته واجب نبود ، امروز واجب است . چطور شده ؟\r\nزمان عوض شده است . زمان كه عوض شده ، حكم اسلام هم عوض شده ؟ خير ، حكم اسلام اين است : طبابت واجب است و هرچه هم كه براى طبيب لازم است ، واجب است . در زمانهاى مختلف آن « هرچه لازم است » تغيير مىكند ، وظيفه هم به همين اندازه تغيير مىكند .\r\nبرويم سراغ مسائل ديگر نظير اقتصاد . وجود يك عده افرادى كه اقتصاد مسلمين را بچرخانند [ ضرورى است . 
  ] مثلًا بدون شك تجارت به‌طور كلى ، يعنى وساطت براى نقل كالا از توليدكننده به مصرف كننده - حال به هر شكل مىخواهد باشد - واجب است . زمانى آن مقدارى كه مورد نياز مسلمين بود ، با همان تجربيات عادى هم به دست مىآمد . يك روز ديگر آن نيازى كه مسلمين دارند ، با اين معلوماتى كه كسى پيش دست بابايش كار كرده باشد به دست نمىآيد . حتى بايد\r\n\r\n\r\n\r\n\r\n","description":"","footnote":"\r\n( 1 ) اينكه فقها اشكال مىكردند كه آيا جايز است طبيب در معالجه پول بگيرد يا نه ، روى اين حساب بود كه مىگفتند اخذ اجرت بر واجبات جايز است يا نه ؟ عده‌اى مىگفتند جايز نيست ، مثل اينكه انسان بخواهد پول بگيرد كه نماز واجبش را بخواند . طبابت واجب است ، پس طبيب چون وظيفهء واجبش را انجام مىدهد حق ندارد پول بگيرد . آنگاه مىگفتند بر طبيب فقط طبابت واجب است ؛ يعنى اگر مريضى مراجعه كرد ، واجب است برايش طبابت كند . اما آيا بر طبيب واجب است كه به بالين مريض برود ؟ نه . پس حق القدم مىگيرد . اين بود كه اسمش را « حق القدم » مىگذاشتند . البته نمىخواهم بگويم كه هرچه كه واجب است اخذ اجرت بر آن جايز نيست ، و حق اين است كه در واجبات كفايىاى كه قصد قربت در آنها شرط نيست ، اخذ اجرت مانعى ندارد .\r\n","page_name":" 328 ","page_number":328},
  {"content":"\r\n\r\nمعلومات رياضى به دست آورد تا بشود در دنياى امروز ، اقتصادى را چرخاند .\r\nبنابراين امروز انجام دادن آن واجب كفايى ، مشروط به فرا گرفتن يك سلسله معلومات بسيار زيادى است . پس بايد آن معلومات را به دست آورد .\r\nمثال ديگر : قرآن مىگويد :  أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ  « 1 » در مقابل دشمن تا آخرين حد امكان نيرو تهيه كنيد . زمانى بود كه چهارتا آهنگر مىتوانستند آن وسايل نيرو را با همان معلومات تجربى زمان خودشان تهيه كنند .\r\nولى يك زمان ديگر انجام اين وظيفه معلومات بسيارى مىخواهد ، علمِ ساختن بمب اتمى هم لازم است . پس براى آنكه آن وظيفه انجام داده شود واجب است كه اين [ مبحث 
  ] هم خوانده شود . [ شايد بگوييد 
  ] مگر پيامبر گفت : ايها النّاس ! برويد اتم شناسى ياد بگيريد ، تا ما امروز ياد بگيريم ؟ مىگوييم پيغمبر چنين چيزى نگفته ، لازم هم نبوده بگويد ولى پيغمبر چيزى گفته كه اگر بخواهيم به آن عمل كنيم بايد اين مقدمه را هم انجام بدهيم ، چون روح اين حكم آن است .\r\nآنگاه فتواها فرق مىكند . يك مجتهد وقتى كه مىخواهد فتوا بدهد كه فلان علم واجب است ، بايد [ دربارهء 
  ] علم زمان خودش فتوا بدهد و مجتهد ديگر هم [ دربارهء 
  ] علم زمان خودش . از اين نظر فتواى مجتهدها در هر زمانى تغيير مىكند بدون آنكه در آن دستورى كه روح اسلام است كوچكترين تغييرى پيدا شده باشد ، چون اينها - همان طورى كه قبلًا عرض كرديم - به شكل اجرايى برمىگردد . شرط اصلى در همهء اينها اجتهاد و استنباط صحيح ، يعنى دخالت صحيح عقل است . علماى امّت - كه در اسلام وظايف بسيار سنگينى به عهده‌شان گذاشته شده - هستند كه بايد اين پيچ و لولاها را گردش دهند و به حركت درآورند . آنها هستند كه بايد بفهمند واجب كفايى در چيست ، و آنها هستند كه بايد خصوصيات زمان خودشان را تشخيص دهند و بعد بگويند آن واجب كفايى اسلام در اين زمان با اين وسايل انجام مىشود و در زمان ديگر با وسايل ديگر ؛ اينها را به حسب زمانها تشخيص بدهند . پس معلوم مىشود اجتهاد و عقل نقشى بسيار اساسى در اين مسائل دارد .\r\nمثال ديگر : اسلام راهى باز كرده است به نام باب « تزاحم » . ريشه‌اش هم اين است كه احكام اسلام زمينى است ؛ يعنى براساس يك سلسله مصالح است و حدود\r\n\r\n\r\n\r\n\r\n","description":"","footnote":"\r\n( 1 ) انفال / 60\r\n","page_name":" 329 ","page_number":329},
  {"content":"\r\n\r\nو درجهء آن مصالح را يا خود اسلام بيان كرده كه اين در چه درجه است ، آن در چه درجه ، يا اگر بيان نكرده ما به حكم دليل عقل مىتوانيم بفهميم كه اين در چه درجه است ، آن در چه درجه . پيغمبر فرمود : اذَا اجْتَمَعَتِ الْحُرْمَتانِ طُرِحَتِ الصُّغْرى لِلْكُبْرى وقتى كه دو امر محترم - به صورت واجب باشد يا به صورت حرام - در يك جا جمع شد ، كوچكتر را به خاطر بزرگتر بايد رها كرد . در مواردى كه حرمتها با يكديگر مىجنگند ، تزاحم پيدا مىكنند ، يعنى امر داير است ميان دو حكمى كه اسلام دارد و ما عملًا بايد يكى از آن دو حكم را رها كنيم تا حكم ديگر را حفظ كنيم ، اينجا وظيفهء مجتهد است كه تشخيص صحيح داشته باشد ، مهمتر را بگيرد و مهم را رها كند .\r\nاسمش را « اهمّ و مهم » مىگذارند . ميان مهم و اهمّ ، اهمّ را بگيرد و مهم را رها كند .\r\nخطر اجتهادهاى سوء هم در همين جا پيدا مىشود . چه بسا مجتهدى كه مهم را از اهمّ تشخيص نمىدهد ، اهمّ را رها كند مهم را بگيرد ؛ گاهى واجب را رها كند مستحب را بگيرد و گاهى حرامى را رها كند و مكروهى را بگيرد . يكى از انحرافات بزرگى كه در جامعهء مسلمين رخ مىدهد و رخ داده همين است . شعرى از قديم هست كه مىگفتند :\r\n . . . از جانب شير خدا آورده‌ايم * ترك واجب كرده‌ايم سنت بجا آورده‌ايم \r\nگاهى در جامعه - وقتى كه تربيتش غلط باشد - حساسيتهايى براى بعضى مستحبها به وجود مىآيد كه مردم واجبهايشان را ترك مىكنند ، به سنت مىچسبند و گاه حساسيتهايى نسبت به برخى مكروهها پيدا مىشود كه مردم صدها حرام را فداى يك مكروه مىكنند . آنهايى كه متصدى تربيت صحيح جامعه هستند بايد مراقب اين امور باشند .\r\nفرض كنيد ما مىخواهيم يك زيارت مستحب سيدالشهداء برويم . بگذريد از اين مطلب - عقيدهء شخصى من هم اين است - كه همان زيارت سيدالشهداء ممكن است در شرايط مخصوصى واجب هم بشود ( همين مثال را فقها ذكر كرده‌اند ) به حسب اينكه زمانى ارزش زيارت امام حسين و ارزش زنده كردن مكتب امام حسين آنقدر بزرگ مىشود كه به حد وجوب مىرسد ، ولى زمانى هم در حد يك مستحب عادى است . حال در وقتى كه در حد همان مستحب اصلى عادى است ، ما\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمىخواهيم به زيارت امام حسين برويم . بدون شك در اسلام دروغ گفتن حرام است « 1 » . مىخواهيم يك زيارت عادى كربلا برويم و برگرديم ، خصوصاً زيارتهاى ما كه مىدانيد چقدر هم ارزش دارد ! به خاطر يك زيارت ، در گذرنامه گرفتن چند تا دروغ مىگوييم . پولمان را بخواهيم تبديل كنيم ، چندتا دروغ ديگر مىگوييم .\r\nبراى اينكه اين سنت را بجا بياوريم ، صدتا دروغ ممكن است بگوييم و بعد بگوييم چون دروغ در راه دين است جايز است . نه ، خود دروغ هم ، جزو دين است كه نبايد گفت . ما بايد ببينيم كه الآن از نظر اسلام ارزش اين مستحب و سنتى كه مىخواهيم انجام بدهيم چقدر است ؛ آيا واقعاً اين زيارت رفتن از نظر اسلام آنقدر ارزش دارد كه ما صدتا دروغ بگوييم يا نه ؟ .\r\nگاهى حساسيت مردم نسبت به دروغ نگفتن كم مىشود و كم مىشود و نزديك به صفر مىرسد و حساسيتشان نسبت به زيارت رفتن آنقدر زياد مىشود و زياد مىشود كه به حد يك واجب درجهء اول مىرسد . ولى اصل مطلب درست است ، كلىِ مطلب درست است .\r\nتشخيص اين [ موضوع 
  ] با كيست ؟ باز با همان رهبران اجتماع است كه اينها را درجه بندى كنند و در اختيار مردم بگذارند و بگويند دروغ را به خاطر هرچيزى نمىشود گفت مگر به خاطر فلان چيز و فلان چيز و . . .\r\nبه هر حال باب تزاحم يعنى باب جنگ مصلحتهاى جامعه . در اينجا يك فقيه مىتواند فتوا بدهد كه از يك حكم به خاطر حكم ديگر عملًا دست بردارند ، و اين نسخ نيست .\r\nزمانى مىخواستند اين خيابانى را كه در قم از كنار ابن بابويه مىگذرد و تا پايين شهر و مسجد جمعه مىرود احداث كنند . از مرحوم آقاى بروجردى سؤال\r\n\r\n\r\n\r\n\r\n","description":"","footnote":"\r\n( 1 ) دروغى كه در اسلام حرام است گاهى به خاطر مصلحتى بزرگتر از دروغ نگفتن ، نه به خاطر منفعت ، [ واجب مىشود . 
  ] مصلحت يعنى آنچه كه مورد نظر اسلام است ، منفعت يعنى آنچه كه مورد نظر من است . دروغ را به خاطر مصلحت بزرگ اجتماعى نبايد گفت و اساساً جامعه با دروغ اداره نمىشود .\r\nولى گاهى به خاطر مصلحت بايد دروغ گفت . مثلًا ستمگرى از شما در مورد مظلومى - كه به هيچ وجه ريختن خونش جايز نيست ، بلكه هرجور هست بايد او را حفظ كرد - مىپرسد كه از او اطلاعى دارى يا نه ؟ شما هم اطلاع داريد . اگر گفتى اطلاع دارم و راست گفتى ، مىگويد : الآن او كجاست ؟ حال اينجا بايد راست گفت يا دروغ ؟ يعنى از اين دو حرمت ، جان يك بىگناه و مخصوصاً يك مجاهد بسيار عظيم و پرارزش را حفظ كنيم يا راستى را ؟ [ اسلام 
  ] مىگويد جان او را حفظ كنيد .\r\n","page_name":" 331 ","page_number":331},
  {"content":"\r\n\r\nكردند كه اين كار را بكنيم يا نكنيم ؟ چون آن زمان بدون اجازهء ايشان اين‌جور كارها صورت نمىگرفت . ايشان گفتند : اگر مسجدى خراب نمىشود مانعى ندارد ، اين كار را انجام دهيد و پول مالكها را هم بدهيد .\r\nبديهى است كه اين تصرف است و حال آنكه اصل اسلام [ مىگويد 
  ] و آقاى بروجردى از هركسى بهتر مىدانست كه وقتى كسى مالك خانه‌اى هست ، بدون رضاى او نمىشود [ آن را تصرف كرد 
  ] و وقتى دولت يا غير دولت به او گفتند خانه‌ات را به ما مىفروشى يا نه ، كه مىخواهيم خرابش كنيم و او گفت من نمىخواهم خانهء پدرىام را بفروشم ، كسى حق ندارد به او [ زور 
  ] بگويد ولو بخواهند صد برابر بخرند . ولى وقتى كه مصلحت يك شهر ايجاب مىكند كه خيابانى احداث شود [ ديگر رضايت او شرط نيست . 
  ] گفتيم « مصلحت يك شهر » نه به خاطر اينكه فقط شهر زيبا بشود ، به خاطر چيزهاى ديگر . مثلًا در اين كوچه‌ها و پس كوچه‌ها كه با شرايط قديم جور شده ، احياناً مىخواهند مريضى يا زنى را كه مىخواهد وضع حمل كند به بيمارستان ببرند . اگر خيابانى كشيده شده باشد ، مىتوانند با تاكسى در ظرف مدت سه دقيقه به بيمارستان برسانند ولى در آن كوچه پس كوچه‌ها اگر بخواهند با گارى و الاغ و . . . ببرند يك ساعت طول مىكشد و احياناً ممكن است [ آن شخص 
  ] از بين برود . مسلّم اينجا مصلحت اقتضا مىكند كه اين وسايل براى رفاه او فراهم بشود . در زمان قديم چنين مصلحتى وجود نداشت ؛ يعنى خراب كردن خيابان چنين منافع بزرگى را براى مسلمين در بر نداشت ، ولى امروز كه خراب كردن خانه‌ها براى ايجاد خيابان چنين مصلحت بزرگى دارد ، فقيه است كه بر اين اساس حكم مىكند كه مصلحتهاى كوچكتر را بايد فداى مصلحتهاى بزرگتر كرد .\r\nوضع ماليات هم از اين قبيل است . وضع ماليات يعنى به خاطر مصالح عمومى ، قسمتى از اموال خصوصى را جزو اموال عمومى قرار دادن . اگر واقعاً نيازهاى عمومى اقتضا مىكند كه بايد ماليات تصاعدى وضع كرد و حتى اگر ضرورت تعديل ثروت اجتماعى ايجاب مىكند كه ماليات به شكلى وضع شود كه از مجموع درآمد مثلًا فقط صدى پنج آن به دست مالك اصلى برسد و صدى نود و پنج گرفته شود ، بايد چنين كرد و حتى اگر مصلحت جامعهء اسلامى اقتضا مىكند كه از يك مالك به طور كلى سلب مالكيت شود ، [ حاكم شرعى 
  ] تشخيص داد كه اين مالكيت كه به اين\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nشكل درآمده غدهء سرطانى است ، به خاطر مصلحت بزرگتر مىتواند چنين كارى را بكند .\r\nاين كبراى كلى . خيال نكنيد كه در اين كبراى كلى كسى شك دارد . هيچ فقيهى در اين كبراى كلى شك ندارد كه به خاطر مصلحت بزرگتر اسلام بايد از مصلحت كوچكتر دست برداشت و به خاطر مفسدهء بزرگترى كه اسلام دچارش مىشود ، بايد مفسده‌هاى كوچكتر را متحمل شد . در اين مطلب احدى شك ندارد . اگر مىبينيد عمل نمىشود ، به اسلام مربوط نيست ؛ يا به اين [ دليل 
  ] است كه فقيه زمان مصالح را تشخيص نمىدهد يا فقيه زمان خوب تشخيص مىدهد ولى از مردم مىترسد ، جرأت نمىكند . باز هم تقصير اسلام نيست ، فقيه شهامتى را كه بايد داشته باشد ندارد . ولى حكم اسلام اين است . اسلام چنين راه درستى را باز كرده است .\r\nپس ببينيد اينها تغيّرهايى است در داخل قوانين اسلام به حكم خود اسلام ، نه تغييرى كه ديگرى بخواهد بدهد ؛ نسخ نيست ، تغيير قانون است به حكم قانون .\r\n\r\nقوانين كنترل كننده\r\nراه ديگر - كه چيز عجيبى هم هست - اين است كه در متن قوانين اسلام يك سلسله قوانين وضع شده كه كارشان كنترل قوانين ديگر است . من خيال نمىكنم كه در هيچ سيستم قانونگذارى ديگرى چنين تعبيهء بسيار عالى در متن خودش شده باشد كه آن را قابل انعطاف كند . در مقالاتى كه در مجلهء زن روز مىنوشتم ، سه مقاله تحت عنوان « اسلام و مقتضيات زمان » نوشتم . آنجا تعبير كردم كه اسلام براى اين قوانين كنترل كننده ، حق و تو قائل شده است .\r\nفقها تعبير بسيار زيبايى پيدا كرده‌اند كه از شيخ انصارى است . از زمان ايشان در طرز استنباط ، تغييرات بسيارى پيدا شده است . آنچه هم كه ايشان گفته ، كشف است ؛ چيزى از خودش جعل نكرده است .\r\nقبل از ايشان قوانينى را كه ناظر به يكديگر بودند فقط به دو سه شكل بيان مىكردند ، مىگفتند اگر قانونى با قانون ديگر تصادم داشته باشد ، يا به شكل نسخ است كه آن را نسخ مىكند يا به شكل تخصيص است [ و يا به شكل تقييد . 
  ] .\r\nتخصيص يعنى از عموم و كليت آن قانون بعضى افراد استثنا مىشوند . مثالى كه خودشان ذكر مىكنند - كه مثال شرعى نيست ، مثال عرفى است - اين است كه اگر\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n[ شارع 
  ] گفت : اكْرِمِ الْعُلَماء علما را احترام كن ؛ وقتى كه گفت عالم ، اين عموم دارد و هر عالمى را [ دربر 
  ] مىگيرد . بعد مىآيد در ميان عالمها يك عده را استثنا مىكند ، مثلًا مىگويد : الّا موسيقى دانان . اين استثناست . اين را « تخصيص » مىگويند .\r\nتقييد با تخصيص نزديك است ولى عين آن نيست . مىگفتند مثل اينكه [ شارع 
  ] يك طبيعتى را ذكر مىكند ، مىگويد اگر فلان عمل را مرتكب شدى كفّاره بده .\r\nكفّاره‌ات اين است كه بنده آزاد كنى . بعد در يك دليل ديگر براى بنده يك صفت ذكر مىكند ، مىگويد بندهء مؤمن آزاد كن . آنجا گفته بنده آزاد كن ، مطلق گفته است . اينجا مىگويد : بندهء مؤمن آزاد كن ، يعنى صفت برايش ذكر كرده . اين تقييد است . ديگر بيش از اين نمىگفتند .\r\nشيخ انصارى گفت : نه ، گاهى دليلى بر دليل ديگر حاكم است ؛ نه ناسخ او ، نه مخصّص او و نه مقيّد اوست ، حاكم بر اوست و بر او حكومت مىكند . حكومت ، نوعى تفسير است ، به شكل ديگرى است ، روحش همان روح تخصيص و تقييد است ولى زبانش با آن فرق مىكند . مثلًا مىگويد : هر عالمى را اكرام كن . بعد نمىآيد استثنا كند بگويد : مگر علماى نحو را ، بلكه اين‌جور مىگويد : نحوى كه عالم نيست .\r\nمثال بهترش اين است كه [ شارع 
  ] مىگويد : اگر در نماز ، شك بين اقلّ و اكثر كردى ، بنا را بر اقلّ بگذار ، بعد همچنين نماز احتياطى انجام بده . بعد مىگويد : ولى شك كثيرالشك كه شك نيست . نمىگويد : الّا كثيرالشك ، مىگويد : شك كثيرالشك كه شك نيست . اصلًا انكار مىكند كه اين شك باشد . نمىخواهد بگويد واقعاً شك نيست ، بلكه زبانش زبان انكار است .\r\nبعد [ شيخ انصارى 
  ] گفت : ما بسيارى از چيزها در لسان اسلام داريم كه زبانش زبان تفسير است . حال در زبان تفسير ، گاهى فردى را موضوعاً خارج مىكند و گاهى فردى را موضوعاً داخل مىكند .\r\nدر قديم هم قواعد كنترل كننده را كشف كرده بودند ، ولى طرز تصرف قواعد كنترل كننده را به اين صورت ( به شكل حكومت ) بيان نمىكردند ، به نحو ديگرى مىگفتند .\r\nاسلام قاعده‌اى به نام « لاضرر » و قاعده‌اى به نام « لاحرَج » وضع كرده است . اين قاعده بر تمام قواعد و قوانينى كه اسلام در عبادات ، معاملات و در هر مورد وضع كرده حاكم و ناظر است . در يك جا مىگويد :  إِذا قُمْتُمْ إِلَى الصَّلاةِ فَاغْسِلُوا \r\n\r\n","description":"","footnote":"","page_name":" 334 ","page_number":334},
  {"content":"\r\n\r\n وُجُوهَكُمْ وَ أَيْدِيَكُمْ إِلَى الْمَرافِقِ  « 1 » خواستيد نماز بخوانيد ، وضو بگيريد . اين قانونى است در عبادت . جاى ديگر مىگويد :  ما جَعَلَ عَلَيْكُمْ فِي الدِّينِ مِنْ حَرَجٍ  « 2 » و يك جا مىگويد : لاضَرَرَ وَ لا ضِرارَ فِى الْاسْلامِ « 3 » در اسلام ضرر و ضرار نيست . گفته ما وضو بگيريم . من اگر بخواهم آب به دستم بزنم برايم ضرر دارد . « لا ضرر » مىگويد : وضو نگير ، يعنى اينجا قانون وضو را كنترل و محدود مىكند . آيهء ديگر مىگويد :  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ  « 4 » . « لاضرر » مىگويد : ولى نه ضرر ، يعنى آن قانون را محدود مىكند به آنجا كه روزه براى من ضرر نداشته باشد .\r\nممكن است بگوييد نظر افراد در تشخيص ضرر فرق مىكند . اين غير از آن است كه واقعيت زمان متغير باشد . يك وقت است كه اطبا يا خود شخص درك نمىكند كه روزه براى او ضرر دارد ، يك روزى كس ديگرى درك مىكند . يك دهاتى تا وقتى كه روزه او را بيهوش نكند و به تب چهل درجه گرفتار نشود فكر نمىكند برايش ضرر دارد ، اما يك نفر طبيب متخصص ممكن است بگويد : آقا ، اين روزه‌اى كه تو امروز مىگيرى و هيچ دردى هم احساس نمىكنى برايت ضرر دارد . من مىدانم كه تو زخم معده دارى ، امروز كه روزه بگيرى دوماه ديگر اثر ضرر روزه برايت پيدا مىشود . پس اين روزه براى تو ضرر دارد . يك قدرى تشخيصش عميق‌تر و دقيق‌تر است . ولى به هر حال اسلام گفته اگر روزه ضرر داشته باشد [ حرام است . 
  ] .\r\nاين قواعد كنترل كننده ( قاعدهء « حرج » و قاعدهء « ضرر » و يك سلسله قواعد ديگر ) قوانين را كنترل مىكند و لذا در موارد مختلف تغيير مىدهد . در يك زمان ممكن است دستورى به حكم قانونِ « ضرر » يا به حكم قانون « حرج » برداشته شود .\r\nدر يك مكان در شرايط مختلف ممكن است [ بعضى دستورات به حكم اين قوانين 
  ] برداشته شود .\r\nاين هم عاملى است كه نرمش و انعطافى در قانون اسلام ايجاد مىكند و آن را با شرايط مختلف ، قابل انطباق مىكند . [ اسلام 
  ] سرسختى نشان نمىدهد [ كه بگويد\r\n\r\n\r\n\r\n\r\n","description":"","footnote":"\r\n( 1 ) مائده / 6\r\n( 2 ) حج / 78\r\n( 3 ) [ حديث نبوى 
  ]\r\n( 4 ) بقره / 183\r\n","page_name":" 335 ","page_number":335},
  {"content":"\r\n\r\nوقتى 
  ] گفتم وضو ، بمير و بدم بايد وضو را بگيرى ؛ وقتى گفتم روزه ، بمير و بدم روزه را بگير ؛ وقتى گفتم نماز ، بمير و بدم نماز بخوان . نه ، اين‌جور نيست .\r\nعامل ديگر ، اختيارات حاكم شرعى است . بلاتشبيه همين‌طور كه در قوانين بشرى مىبينيد در اكثر كشورها قوانين را قوّهء مقنّنه وضع مىكند و در اختيار قوّهء مجريه مىگذارد ولى در مواردى مصلحت چنين اقتضا مىكند كه براى هميشه يا به طور موقت قوّهء مقنّنه اختيار را به قوّهء مجريه بدهد و بگويد اين را در اختيارات خودت عمل كن « 1 » يا در بعضى از قوانين دنيا در برخى مسائل به‌طور كلى به يك مقام اختيارات مىدهند ، مثل اختياراتى كه رئيس جمهور آمريكا به حسب قوانين دارد مگر اينكه بعد كنگره آن اختيارات را از او بگيرد ؛ ابتدائاً اختيارات را به او مىدهند ؛ در اسلام نيز يك سلسله اختيارات به پيغمبر داده شده ؛ وحى به پيغمبر اختيار داده نه اينكه در آنجا بالخصوص وحى نازل مىشود . در مسائل ادارهء جامعهء اسلامى غالباً چنين است ، پيغمبر طبق اختيارات خودش عمل مىكند . و لهذا مجتهد بايد تشخيص بدهد كدام كار پيغمبر به وحى بوده و كدام كار پيغمبر به موجب اختيار او ، كه چون به موجب اختيار خود پيغمبر بوده تابع زمان خود پيغمبر است ، زمان كه عوض شد ممكن است اين‌جور نباشد .\r\nمثال متعه را عرض كردم . اهل تسنن اين مطلب را قبول كرده‌اند و در صحيح مسلم و صحيح بخارى و مخصوصاً در صحيح مسلم زياد اين روايات هست كه پيغمبر اكرم در كجا متعه را اجازه داد ، در كجا منع كرد ، دومرتبه اجازه داد ، دومرتبه منع كرد . اين دليل آن است كه اصل اين كار جايز بوده و از نوع زنا نبوده چون اگر از نوع زنا بود محال بود كه پيغمبر اجازه بدهد ، زيرا اسلام زنا را حرام كرده است . پس معلوم مىشود در رديف زنا نبوده ، امرى بوده كه به حسب اصل شرع جايز بوده و در مورد يك امرِ جايز است كه پيغمبر مىتواند تحليل و تحريم كند ؛ يعنى يك جا آن را منع كند و جاى ديگر اجازه بدهد . وقتى اجازه مىدهد ، به طبع اولش اجازه داده . وقتى منع كرده ، مصلحت اقتضا كرده كه آن را منع كند .\r\nاين اختيارات از پيغمبر به امام منتقل مىشود و از امام به حاكم شرعى\r\n\r\n\r\n\r\n\r\n","description":"","footnote":"\r\n( 1 ) خيلى اوقات ديده‌ايم كه مجلس يا مجلسين ، اختياراتى به دولت مىدهند ؛ يعنى ديگر قانون وضع نمىكنند ، مىگويند تو اينجا با تشخيص خودت عمل كن . اصل كار منطقى است ، من به موردش كار ندارم .\r\n","page_name":" 336 ","page_number":336},
  {"content":"\r\n\r\nمسلمين .\r\nبسيارى از تحريمها و تحليلهايى كه فقها كرده‌اند - كه همه هم امروز قبول دارند - بر همين اساس بوده است . ميرزاى شيرازى به چه مجوّز شرعى تنباكو را تحريم كرد ، آن هم تحريم موقت ؟ اگر كشيدن تنباكو حرام بود ، هميشه حرام است ، چرا مىگويد « اليوم حرام است » ؟ « اليوم » « 1 » ندارد ، « الامس » « 2 » هم همين جور بوده . و چرا بعد از مدتى خودش تحليل كرد ؟ اين به موجب آن بود كه ميرزاى شيرازى مىدانست كه حاكم شرعى يك سلسله اختيارات دارد و به موقع مىتواند از آن استفاده كند ؛ به موقع مىتواند امرى را كه در اصل شرع حرام نشده ، يا لااقل فقيه دليلى بر حرمتش ندارد ، در مورد بالخصوص تحريم كند ( كه اين غير از آن است كه در موردى كه دليل بر حرمتش دارد ، به خاطر مصلحت مهمتر تحليلش مىكند . آن داخل باب تزاحم مىشود ) . يك امرى كه در اصل شرع هيچ دليلى بر حرمت يا وجوبش نيست ، نه حرام است نه واجب ، امر مباحى است ، فقيه به موجب اختيارات خودش مىتواند آن را تحريم كند ، كه مرحوم آقاى نائينى در رسالهء تنبيه الامّة و تنزيه الملّة روى اين مسئله [ بحث كرده است . 
  ] « 3 »\r\n\r\n\r\n\r\n\r\n","description":"","footnote":"\r\n( 1 ) [ امروز 
  ]\r\n( 2 ) [ ديروز 
  ]\r\n( 3 ) [ كمى از آخر اين جلسه روى نوار ضبط نشده است . 
  ]\r\n","page_name":" 337 ","page_number":337},
  {"content":"\r\n\r\n\r\nجبر تاريخ از دو ديدگاه\r\nهمان‌طور كه عرض كرده‌ايم بحث ما دربارهء اسلام و مقتضيات زمان در دو بخش بيان مىشود ؛ چون اشكالى كه در اين بحث هست ، اشكال هماهنگى يك امر ثابت در ذات خود ( يعنى اسلام ) و يك امر متغير در ذات خود ( يعنى مقتضيات زمان ) است . همهء اشكالها از اينجا پيدا مىشود .\r\nبحثى دربارهء اسلام بايد بشود كه آيا اينچنين است ؟ آيا اسلام - كه مسلّم يك دين جاويدان و ثابت به معنى غيرقابل نسخ است - وضع داخلى آن به گونه‌اى هست كه بدون آنكه نسخى در كار باشد ، به‌طور خودكار و به اصطلاح ديناميك ، خودش در درون خودش تغييراتى بپذيرد و خود به خود تغييراتى بدهد كه با تكامل زمان جور در بيايد ؟ آيا اسلام داراى چنين وضعى هست يا نيست ؟ اين بخش اول بحث ما بود كه بحث كرديم و نتيجه گرفتيم كه هر تغييرى مستلزم نسخ نيست و مىتواند قانونى در درون خودش تحت يك سلسله اصول ثابت ، وضع متغيرى را پيش بينى كند .\r\nبخش دوم بحث ما راجع به اصل دوم يعنى زمان است . در اشكال چنين فرض شده بود كه مقتضيات زمان صد درصد متغير است و نمىتواند ثابت باشد و زمان ، هيچ چيزى را جاويد نگه نمىدارد و نمىگذارد جاويد بماند . تنها اصلى كه در جهان\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nجاويد است اين است كه هيچ چيز جاويد نيست .\r\nراجع به آن اصل ثابت بحث كرديم و نتيجه گرفتيم كه اين‌جور نيست كه اسلام مقرراتش ثابت باشد ، به معنى اينكه در درون خودش تغيير نپذيرد . پس ، از آن طرف قابليت انعطافى ثابت شد .\r\nدر مورد زمان چطور ؟ آيا ما بايد اين اصل را به همين كليت و عموميت بپذيريم كه زمان همه چيز را كهنه مىكند ؟ يعنى اين اصلِ تولد و بعد رشد و بعد كهنگى و پيرى و بعد مردن و فنا و از بين رفتن ، اصلى است كه در اين جهان بر همه چيز حاكم است ؟ يا اينكه اين‌جور نيست ، فقط دربارهء پديده‌ها ( يعنى تركيبات مادى جهان ) اين‌طور است . ما هيچ پديده‌اى از پديده‌هاى جهان به معنى يك پديدهء طبيعى و مادى نداريم كه چنين نباشد . ولى سخن ما دربارهء يك پديده نيست ، دربارهء قانون است .\r\n\r\nآيا ايدئولوژى هم كهنه مىشود ؟\r\nقبلًا عرض كردم كه يك وقت سخن ما مثلًا در اين باره است كه آيا پيغمبر براى هميشه در جهان باقى است يا نه ؟ بديهى است كه نه ، پيغمبر هم موجودى است از موجودات اين جهان ، دير يا زود مىميرد :  إِنَّكَ مَيِّتٌ وَ إِنَّهُمْ مَيِّتُونَ  « 1 » . اما يك وقت سخن دربارهء نفس اسلام است به عنوان يك قانون ، يعنى به عنوان يك دستگاه فكرى كه داراى يك سلسله معارف و جهان بينىها و يك سلسله مقررات عملى - تربيتى است و به اصطلاح به عنوان يك ايدئولوژى . آيا يك ايدئولوژى هم حتماً بايد سرنوشت پديده‌هاى جهان را داشته باشد ؟ .\r\nاين را باز بايد در دو قسمت بحث كنيم : يكى آن نظريات كلىاى كه مىگويند ايدئولوژى هم نمىتواند براى هميشه باقى بماند ، يعنى همهء ايدئولوژيها هم همان سرنوشتى را دارند كه پديده‌ها دارند . البته اينجا بحث خيلى جنبهء كلى پيدا مىكند .\r\nما بايد ببينيم اين اصل كلى درست است يا درست نيست . قسمت دوم اين بحث ، بحث جزئى است يعنى انگشت گذاشتن روى مسائلى مشخص است - كه اين مهمتر و عمده‌تر است - و آن اين است كه ما نه روى اين اصل كلى كه « هر ايدئولوژى\r\n\r\n\r\n\r\n\r\n","description":"","footnote":"\r\n( 1 ) زمر / 30\r\n","page_name":" 339 ","page_number":339},
  {"content":"\r\n\r\nمحكوم به زوال و فنا و نيستى است » بحث مىكنيم ، بلكه روى اين بحث مىكنيم كه فلان مقرّره از مقررات اسلام متناسب با شرايط و اوضاع خاصى از زندگى بشر است ، آن شرايط تغيير كرده ، پس آن مقرّره ديگر نمىتواند وجود داشته باشد . اين بود كه روز اول هم عرض كرديم كه بايد رفت دنبال مثالها و مصداقها ، و مسائل بايد به‌طور جداگانه مطرح بشود .\r\n\r\nنظر ماركسيسم\r\nاول آن بحث كلى را عرض مىكنيم . نظريه‌اى كه بيش از هر نظريهء ديگرى لازمه‌اش اين است كه هيچ ايدئولوژىاى ثابت و دائم و جاويد نباشد ، نظريهء ماركسيستها و به طور كلى نظريهء ماترياليستهاست دربارهء انسان از دو نظر : يكى از نظر خواسته‌هاى انسان و به عبارت ديگر غرايز اصلى انسان ، و آن اينكه انسان - كه بدون شك تاريخ را انسان به وجود مىآورد - تحت چه نيرويى است ؟ يعنى نيروهاى اصلى حاكم بر غرايز انسان چيست ؟ و ديگر از نظر فكر انسان كه آيا نفس فكر ، يك پديدهء مادى و تابع قوانين مادى عالم است كه با تغيير شرايط مادى جبراً فكر هم بايد تغيير كند ؟ و به اصطلاح عقل به هيچ عنوان اصالت ندارد ؟ از ماده و شرايط مادى استقلال ندارد كه با تغيير شرايط مادى ، عقل و فكر يا اصول عقلانى و اصول فكرى ثابت باشند ؟ .\r\nمىدانيم كه ماركسيستها براساس نظريهء ماترياليستى خودشان از دو نظر [ قائل به جبر تاريخ هستند 
  ] : هم از اين نظر كه انسان را يك موجود صد درصد مادى مىدانند و هم از اين نظر كه انسان را از نظر خواسته‌ها مادى مىدانند ؛ يعنى خواسته و هدف اصلى انسان در جهان و زندگى همان منافع است ؛ انسان بالضروره و به حكم سرشت خودش منفعت جو و منفعت پرست آفريده شده . البته منفعت را مىتوانيم به يك معنايى تعميم بدهيم ، يعنى « خير » ولى مقصود آن خيرى كه حكما مىگويند نيست كه آن را حتى به امور غير مادى تعميم مىدهند [ بلكه مقصودشان 
  ] همان امورى [ است 
  ] كه قابل تبديل و مبادله است ؛ يعنى امور مادى ، امورى كه بشود با پول خريد و فروخت و تبديل كرد و خلاصه امور اقتصادى . هرچيز ديگر كه شما فكر كنيد از قبيل فرهنگ ، اخلاق ، دين ، هنر ، هيچ يك از اينها براى انسان اصالت ندارد ، بلكه اينها طفيليهايى هستند براى مسائل اقتصادى بشر . زيربنا مسائل اقتصادى\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاست و اينها روبناست ، در واقع تجلياتى است از آن خواسته‌ها و از آن زيربنا و از آن تشكيلاتى كه بر زندگى مادى بشر حكمفرماست ، و چون شرايط مادى زندگى تغيير مىكند [ يعنى 
  ] زيربنا تغيير مىكند ، همه چيز تغيير مىكند ، فكر تغيير مىكند ، اصول فكرى و حتى اصول اوليهء فكرى عوض مىشود . اصول اوليهء فكر انسان - كه آنها را بديهيات اوليه مىشمارد - اصالتى ندارد . آن زيربنا كه تغيير كرد ، اصول اوليه و ثانويهء فكر و قوانين و مقررات ، خود به خود و جبراً - نه به‌طور اختيارى - عوض مىشود ، نمىتواند ثابت بماند . وجدان انسان - چه وجدان فلسفىاش ، چه وجدان اخلاقىاش ، چه وجدان هنرىاش و هر وجدانى كه براى انسان در نظر بگيريد - با تغيير شرايط اقتصادى تغيير مىكند و طبعاً مقرراتى كه انسان در هر زمينه وضع بكند از جمله در زمينهء خود اقتصاد ، شرايط كه عوض مىشود ، مقرراتى كه متناسب با شرايط قبلى است بايد عوض شود و ساير چيزها هم خود به خود تغيير مىكند .\r\nاين همان چيزى است كه اينها امروز از آن به « جبر تاريخ » تعبير مىكنند .\r\nراجع به جبر تاريخ كلمه‌اى عرض مىكنم . جبر تاريخ يعنى ضرورتى كه لازمهء شرايط تاريخى است . اين همان پياده شدن قانون عليت در تاريخ و سرگذشت بشر است . مثلًا يك وقت هست كه شما مىخواهيد قانون عليت را در مسائل جوّى پياده كنيد ، اين جبر در مسائل جوّى است . قانون عليت يعنى هر معلولى تابع شرايط خاص و علل معين است كه با پيدايش آن علل ، پيدايش آن معلول قطعى و ضرورى و حتمى و لايتخلّف است و با نبودن آن علل ، پيدايش آن معلول محال و ممتنع است . اين ، معنى جبر و قانون عليت .\r\nيك وقت ما قانون عليت را در مسائل جوّى پياده مىكنيم ، يك وقت در معادن پياده مىكنيم ، يك وقت در گياهان و يك وقت در حيوانات . يك وقت هم هست كه آن را در زندگى انسان پياده مىكنيم . در اين صورت اگر آن را به مفهوم مطلق در نظر بگيريم ، حرفى است غيرقابل انكار ؛ يعنى تاريخ انسان از قانون عليت خارج و مستثنى نيست .\r\nاينكه قرآن مجيد در مورد سنتها [ سخن مىگويد 
  ] و بالخصوص كه سنتها را در تاريخ بشر پياده مىكند و مىگويد :  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  « 1 »\r\n\r\n\r\n\r\n\r\n","description":"","footnote":"\r\n( 1 ) فاطر / 43\r\n","page_name":" 341 ","page_number":341},
  {"content":"\r\n\r\nاين تعبير ديگرى است از همان جبر تاريخ ، يعنى سنن لايتغيّر در زندگى بشر . اينكه قرآن مىگويد :  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 1 » كه سرنوشت بشر را به وضع روحى و فكرى و اخلاقى خود بشر مربوط مىكند و [ مىگويد 
  ] تا اين تغيير نكند محال است آن تغيير بكند ، تعبير ديگرى است از جبر تاريخ .\r\nاين مطلب به صورت كلى مورد قبول است ، ولى تلقى افراد از جبر تاريخ از دو نظر مختلف است : يكى از اين نظر كه علل حاكم بر تاريخ چيست ؟ آن كسى كه علت حاكم بر تاريخ را فقط ماديات مىداند ، جبر تاريخ را هم فقط جبر مادى مىداند .\r\nولى اگر ما معتقد شديم كه عوامل حاكم بر تاريخ منحصر به جنبه‌هاى مادى و بالخصوص اقتصادى زندگى بشر نيست و جنبه‌هاى معنوى ( معنوى در مقابل اين مادى ) « 2 » و عوامل ديگرى هم در گردش تاريخ نقش دارند ، باز هم قائل به جبر تاريخ هستيم ولى اين جبر منحصر به جبر مادى نيست . بنابراين ما جبر تاريخ را نفى و انكار نمىكنيم ، ولى اگر جبر تاريخ به مفهوم جبر مادى اقتصادى تاريخ و خلاصه جبر اقتصادى باشد ، قابل مناقشه است .\r\nديگر اينكه معناى جبر تاريخ اين است كه تا علل تاريخى هستند ، معلولات تاريخى هم جبراً وجود دارند . آن علل تاريخى كه از ميان رفت ، معلولات تاريخى هم جبراً از ميان مىروند . ولى خود علل تاريخى چه وضعى دارد ؟ آيا علل تاريخى هميشه متغير است يا علل تاريخى ثابت هم داريم ؟ .\r\nاگر ما يك سلسله علل تاريخى ثابت ناشى از سرشت انسان داشته باشيم ، قائل به سرشت براى انسان بشويم و اين سرشت را ثابت بدانيم و طبعاً اين سرشت ثابت تأثيرى در سرنوشت انسان داشته باشد ، در اين صورت جبر تاريخ ثبات را ايجاب مىكند نه تغيير را ؛ يعنى چنين نيست كه باز ما خيال كنيم لازمهء جبر تاريخ حتماً تغيير است . معناى جبر تاريخ همان قانون عليت است . معلول تا علتش باقى است ، باقى است ؛ علتش كه معدوم شد ، قطعاً معدوم مىشود .\r\nحال ما ببينيم علل تاريخى چه وضعى دارند . بدون شك بعضى از علل تاريخى متغير و بعضى از علل تاريخى ممكن است ثابت باشند . از كلمهء « تاريخ »\r\n\r\n\r\n\r\n\r\n","description":"","footnote":"\r\n( 1 ) رعد / 11\r\n( 2 ) [ مقصود جنبه‌هاى معنوى در مقابل جنبه‌هاى اقتصادى است . 
  ]\r\n","page_name":" 342 ","page_number":342},
  {"content":"\r\n\r\nنبايد حتماً مفهوم تغيّر را فهميد . علل تاريخ يعنى علل حاكم بر زندگى بشر در تاريخ .\r\n\r\nنظر راسل\r\nبه نظر مىرسد كه نظريهء ماركسيستها يعنى جبر تاريخ ، آن هم جبر مادى تاريخ و جبر مادى اقتصادى ، به هيچ وجه قابل قبول نباشد . اين را ديگران هم كه حتى مادى فكر مىكردند ، قبول نكرده‌اند از جمله راسل . راسل آدمى است كه مسلّم مادى فكر مىكند ولى به اين نظريه انتقاد مىكند و مىگويد نظريهء درستى نيست . او مىگويد سه عامل هستند كه از نظر حكومت بر زندگى بشر اصيلند و طبعاً هر سه صلاحيت دارند كه زيربناى مسائل زندگى بشر قرار گيرند . يكى از آنها همين منافع اقتصادى بشر است و يكى ديگر مسئلهء جنسى است « 1 » . مىگويد عامل جنسى ( يا بگوييم غريزهء جنسى ) يك غريزهء اصيل در بشر است و در بسيارى از موارد تقدّم و حكومت پيدا مىكند ، يعنى عامل اقتصادى را از ميدان بيرون مىبرد و بسيارى از پديده‌ها ، حوادث و جريانهاى تاريخى معلول اين غريزهء بشر است . عامل ديگر برترى طلبى است ، عامل قدرت طلبى و به مفهوم اخلاقى خودمان جاه طلبى .\r\nجاه طلبى يك عامل اصيل در بشر است . يعنى اين‌جور نيست كه بشر مقام و قدرت را براى تأمين منافع اقتصادى مىخواهد ؛ خير ، انسان مقام و قدرت را به خاطر خود قدرت و به خاطر خود جاه مىخواهد . بسيارى از حوادث جهان معلول اين خواهش بشر است . ما نمىتوانيم حملهء اسكندر به ايران و مصر و فتوحاتش را تنها معلول عوامل اقتصادى آن روز يونان بدانيم . عامل جاه طلبى اسكندر اگر نقش اول را در اين حوادث نداشته ، مسلّم بىتأثير هم نبوده است . نمىشود تاريخ را يك شاخه‌اى توجيه كرد ؛ يعنى تنها يك ريشه و يك شاخهء اساسى داشته باشد و شاخه‌هاى ديگر همه فرع آن يك شاخه باشند . اين‌جور نيست ، اين ساده گرفتن قضاياست .\r\nاين دو عامل ديگر را راسل هم قبول دارد . غير از اينها باز عوامل ديگرى هست كه ما از نظر علمى نمىتوانيم آنها را نديده بگيريم . بوعلى در نمط هشتم\r\n\r\n\r\n\r\n\r\n","description":"","footnote":"\r\n( 1 ) مسئلهء جنسى ، مسلّم در ماركسيسم مطرح نبوده است .\r\n","page_name":" 343 ","page_number":343},
  {"content":"\r\n\r\nاشارات بحثى دارد كه البته دربارهء عوامل محرّك تاريخ نيست ، بلكه تحت عنوان ديگرى است ولى اين نتيجه را مىدهد . لذتهاى بشر را تقسيم بندى و درجه بندى مىكند ، مىگويد : نمىشود لذتهاى بشر را به مطعوم و منكوح و ملبوس و امثال اينها محدود كرد ، چيزهاى ديگرى وجود دارد كه ارزش آنها براى بشر كمتر از اينها نيست و در بسيارى از موارد ، انسان اين چيزها را فداى آنها مىكند از جمله شرافت و عزّت و آزادگى .\r\nاين خودش يك ارزشى براى بشر و عاملى در زندگى اوست . چه بسا انسان منفعتى مادى ، پول و ثروت و اين‌جور چيزها برايش پيش بيايد ولى چون حس و عاطفهء شرافت طلبى و آزادگى طلبىاش جريحه‌دار مىشود ، از آن صرف نظر مىكند ، آن را فداى اين مىكند . يا عواطف اخلاقى و نوع دوستى ، اينكه انسان در زندگى ايثار بكند يعنى ديگرى را بر خودش مقدّم بدارد ، همان چيزى كه قرآن دربارهء انصار مىفرمايد :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 1 » يا دربارهء اميرالمؤمنين [ و حضرت زهرا و حسنين عليهم السلام مىفرمايد : 
  ]  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  « 2 » . ايثار ، فداكارى ، خود را به نحوى از انحاء فداى نوع كردن و به عبارت ديگر نوع دوستى ، براى بشر يك ارزشى است كه انسان منافع ماديش را فداى اينها مىكند . علائق و عواطف خانوادگى به معنى فرزند دوستى ، پدردوستى ، مادردوستى ، خواهردوستى يا برادردوستى ، خودش مسأله‌اى است . آيا واقعاً انسان بچه‌اش را به خاطر منافع اقتصادى دوست دارد ؟ يا پدرش را كه دوست دارد به خاطر منافع اقتصادى دوست دارد ؟ يا برادر و خواهرش را ؟ و چقدر از جريانهاى تاريخى را همين عوامل به وجود آورده ؛ يعنى مسير تاريخ عوض شده به خاطر اينكه يك صاحب قدرت مىخواسته بچه‌اش را به نوايى برساند .\r\nمعاوية بن ابى سفيان در عين علم و شناسايى كامل پسرش كه مىداند او همان لياقت خودش را هم ندارد ، تحت تأثير اين عاطفه او را جانشين خود مىكند . خود اين بچه دوستى مسأله‌اى است در زندگى بشر .\r\nهمين‌طور است عواطف دينى . نه بخواهيم روى منطق دينى [ اين حرف را 
  ]\r\n\r\n\r\n\r\n\r\n","description":"","footnote":"\r\n( 1 ) حشر / 9\r\n( 2 ) دهر / 8\r\n","page_name":" 344 ","page_number":344},
  {"content":"\r\n\r\nبگوييم ؛ تاريخ را مطالعه كنيد . آيا خود عواطف دينى ، مستقل از منافع اقتصادى و جنسى و جاه طلبىها و اين‌جور چيزها ، بر زندگى بشر حكومتى نداشته است ؟ خود تاريخ حكايت مىكند كه بسيارى از اوقات ، جريانهاى دينى على رغم منافع اقتصادى پيش مىروند . خود همين [ مسأله‌اى است 
  ] كه انسان موجودى ايدئولوژيست است يعنى يك موجود عقيده‌اى است ، تا آنجا كه مىگويد : انَّ الْحَياةَ عَقيدَةٌ وَ جِهادٌ « 1 » اصلًا زندگى انسانى اين است كه انسان عقيده‌اى داشته باشد و در راهش جهاد كند ، و اين را كه انسان در خدمت عقيده‌اش نباشد و فقط در خدمت منافعش باشد دون شأن انسانيت تلقى مىكنند .\r\nبنابراين ما جبر تاريخ را به صورت جبر مادى اقتصادى كه اسّ اساس ، مسائل و شرايط اقتصادى است و چون شرايط اقتصادى جبراً تغيير مىكند پس همه چيز بايد تغيير بكند ، هنوز نتوانسته‌ايم بپذيريم . البته شكى نيست كه عوامل اقتصادى از اساسىترين عوامل زندگى بشر است ، يعنى بشر نمىتواند بىاعتنا به اين مسائل زندگى كند . اين شايد با مفاهيمى كه ما خيلى اغراق آميز مىگوييم ، جور در نيايد ولى مىبينيم همين اسلام كه به عوامل معنوى ، به ايمان و اين‌جور مسائل و افرادى كه در راه ايمان و فى سبيل اللَّه جهاد مىكنند اين همه اهميت مىدهد و واقعاً جهادهايى را جهاد فى سبيل اللَّه - نه فى سبيل شكم ، نه در سبيل منافع اقتصادى - تعبير مىكند ، در عين حال دربارهء اينكه معاش و زندگى از ضرورتهاى زندگى بشر است و انسان نمىتواند براى هميشه از آن شرايط سرپيچى كند [ سخن مىگويد . 
  ]\r\nهمهء افراد بشر براى هميشه نمىتوانند از اين شرايط سرپيچى كنند . اگر هم يك فرد سرپيچى كند ، همهء افراد اين‌جور نيستند . اگر هم جامعه‌اى موقتاً سرپيچى كند ، براى هميشه نمىتواند . « مَنْ لا مَعاشَ لَهُ لا مَعادَ لَهُ » يك اصل بسيار اساسى است . در كافى اين حديث هست كه پيغمبر اكرم مىفرمود : اللَّهُمَّ بارِكْ لَنا فِى الْخُبْز خدايا نان را بر ما مبارك بگردان ، لَوْ لَا الْخُبْزُ ما صَلَّيْنا وَ ما تَصَدَّقْنا وَ لا صُمْنا اگر ما نان نداشتيم نمىتوانستيم نماز بخوانيم ، نمىتوانستيم روزه بگيريم ، نمىتوانستيم تصدّق بدهيم .\r\nمولوى عارف قلندر هم مىگويد : « آدمى اول اسير نان بود » . اولى كه او مىگويد ،\r\n\r\n\r\n\r\n\r\n","description":"","footnote":"\r\n( 1 ) [ استاد شهيد در كتاب انسان كامل در اينكه اين جمله حديثى از امام حسين عليه السلام باشد اظهار ترديد كرده‌اند . 
  ]\r\n","page_name":" 345 ","page_number":345},
  {"content":"\r\n\r\nيعنى انسان قبل از هرچيز اين نياز را احساس مىكند .\r\nپس ما نمىخواهيم حكومت عامل اقتصادى را نفى كنيم . ما مىخواهيم حصر اين عامل را نفى كنيم و اين اصالت مطلق را كه همهء عوامل ديگر بر روى اين عامل بنا شده‌اند و به خاطر آن به وجود آمده‌اند و كوچكترين تكانى كه اين عامل بخورد ، همهء آنها تكان مىخورند . اين‌جور نيست . ممكن است شرايط اقتصادى تكان بخورد و شرايطى كه روى اساسهاى ديگرى بنا شده تكان نخورد ، چون آن اساسهاى ديگر ثابت است . ممكن است شرايط اقتصادى به خاطر ارتباط و پيوستگى ، علت تغيير ساير شرايط بشود . ممكن هم هست آن شرايط ، علت تغيير اين شرايط بشود . هر دوى اينها هست . مثلًا ممكن است عقيده و ايمان ، شرايط اقتصادى را تابع خودش قرار بدهد .\r\nاينجا ما عبارتهايى از كتاب بعثت و ايدئولوژى آقاى مهندس بازرگان نقل مىكنيم . نويسنده مطلبى راجع به ايدئولوژيهاى محدود بشر مىگويد كه حرف درستى است . سخن ايشان بر اين اساس است كه ايدئولوژيها بر دو قسم است ( و اين مطلبى است كه ما هم قبول داريم ) . بعضى از ايدئولوژيها يا طرحها اصلًا مربوط به شرايط خاص زندگى است ، نظير اينكه الآن تهران دچار مشكل ترافيك است « 1 » ، كسى طرحى براى حل آن تهيه مىكند . البته او هيچ وقت نمىتواند ادعا كند كه طرح من طرحى است كه براى همهء زمانها و مكانها درست است ، در بمبئى هم همين طرح را اجرا كنيد ، صد سال ديگر هم همين طرح را اجرا كنيد . نه ، اين درست نيست . اين طرحى است مربوط به اين شرايط زمانى و مكانى خاص . اين شرايط كه تغيير كرد طرح هم تغيير مىكند .\r\nولى طرحهايى هست كه اصلًا به اين مشكلات مربوط نيست ، به مشكلاتى در سطح كلى ترى از زندگى بشر مربوط است كه آنها ثابت است و تغيير نمىكند ، آنها خطوط اصلى زندگى بشر است ، نظير اينكه آيا زندگى بشر بايد براساس تساوى افراد باشد يا تبعيض ؟ آيا بايد حقوق افراد بشر براساس نژادها يا زبانها يا منطقه‌ها متفاوت باشد يا نه ؟ بايد جواب بدهيم ، يا بگوييم بله يا بگوييم نه . حال اگر كسى گفت نه ، مىگوييم اين جوابى است براى همهء زمانها و همهء مكانها . اين را نمىشود با\r\n\r\n\r\n\r\n\r\n","description":"","footnote":"\r\n( 1 ) اين را ايدئولوژى نمىشود گفت ، طرح مىشود گفت .\r\n","page_name":" 346 ","page_number":346},
  {"content":"\r\n\r\nطرحى كه براى حل مشكل ترافيك به وجود آمده مقايسه كرد كه ممكن است فقط ده سال درست باشد ، بعد از آن درست نباشد .\r\nراجع به ايدئولوژيهاى بشر مىگويند :\r\nانديشه‌ها و نظريات ابراز شده در عين آنكه با هم اختلاف فاحش و گاهى مخالفت دارند ، ولى هركدام در ظرف مكانى و زمانى خود و در چارچوبى كه آنها را به وجود آورده است ( كه بسيارى از طرحها معلول شرايط خاص زمانى و مكانى هم هست ) « 1 » اگر نگوييم صد درصد درست و مفيد بوده است ولى از جهات زيادى قابل دفاع بوده‌اند ، اما خارج آن چارچوب يعنى در شرايط ديگر ارزش و اثر خود را از دست مىدهند .\r\nبعد وارد حرف كارل ماركس مىشوند كه گويا خودشان هم قبول ندارند . او اين سخن را به صورت يك اصل كلى ذكر مىكند ، مىگويد :\r\nهيچ نوع نظم اجتماعى پيش از آنكه تمام نيروهاى توليدى مربوط به آن ( چون پايه و اساس ، نيروهاى توليدى است ) « 2 » به درجهء تكامل نرسيده‌اند از ميان نمىرود ، و هيچ گاه قبل از آنكه شرايط وجودى روابط در رحِم جامعهء سابق پخته و رسيده نشود ، روابط توليدى جديد و عاليتر به ظهور نخواهد رسيد .\r\nخود روابط توليدى يك جريان علت و معلولى را طى مىكند ، همين‌طور كه اينها دوره‌ها را از نظر اقتصادى تقسيم بندى كرده‌اند به دورهء اشتراك اوليه ، بعد دورهء مالكيت و بردگى و فئوداليسم ، بعد دورهء بورژوازى ، دورهء كاپيتاليسم و بعد هم دورهء سوسياليسم ، كه آن روابط توليدى - كه جبرى و مادى و صد درصد خارج از اختيار بشر تغيير مىكند « 3 » - جريان خودش را طى مىكند .\r\n\r\n\r\n\r\n\r\n","description":"","footnote":"\r\n1 و 2 . [ عبارات داخل پرانتز از استاد شهيد است . 
  ]\r\n( 3 ) لازمهء حرفشان است ، اگرچه قبول نمىكنند .\r\n","page_name":" 347 ","page_number":347},
  {"content":"\r\n\r\nاين است كه مىگويند لازمهء حرف ماركسيسم جبر مطلق به معنى نفى اختيار است ، جبرى كه حتى نقش بشر را به‌طور كلى به صفر مىرساند ، يعنى نقش آزادى فرد را به كلى به صفر مىرساند .\r\nلهذا بشريت هميشه تنها مسائلى را تحت نظر مىگيرد كه قادر به حل آن است ، و يك مسئله تنها هنگامى به وجود مىآيد كه شرايط مادى لازم براى حل آن نيز وجود پيدا كرده يا لااقل در شرف تشكيل و ايجاد است .\r\nكلىِ اينها درست ، ولى عمدهء مطلب اين است كه مىخواهد بگويد آن شرايط مادى لازم هميشه به زمان خاص و مكان خاص محدود است .\r\nيك روش تازهء توليد محصول كه در يك محيط ايدئولوژيك خصمانه به وجود آيد پايدار نبوده ، پيش از آنكه نمو كند از ميان مىرود . اما فشار ايدئولوژىِ شايستهء سيستم قديم بر دوش مردم روز به روز افزون مىگردد تا به نقطهء غيرقابل تحمل نزديك شده و وقت درهم شكستن آن فرا رسد .\r\nعجيب اين است كه اين آقايان كه دربارهء همهء ايدئولوژيها و نظامها قائل به تغيير و عدم ثبات و جاودانگى هستند ، راجع به ايدئولوژى خودشان چنين حرفى نمىزنند ، در صورتى كه اين يك استثناست . مىگويند - شايد درست هم هست ؛ يعنى ما كه مىگوييم درست است ، از حرف ديگران مىگوييم درست است - بشر يك دوره‌هاى تاريخى را از نظر شرايط مادى زندگى طى كرده است . دورهء صيادى به عقيدهء اينها دورهء اشتراك اوليه بوده . بعد دورهء كشاورزى پيدا شد . در دورهء كشاورزى كه مسئلهء زمين به وجود آمد و موضوع « اختصاص » پيدا شد ، مالكيت به وجود آمد . مالكيت كه به وجود آمد ، به دنبال خود بردگى و اختلاف طبقاتى را به وجود آورد . بعد در شرايط ديگرى بورژوازى به وجود آمد و الى آخر تا مىرسد به دورهء سوسياليسم . ولى چنين وانمود مىشود كه سوسياليسم ، ديگر آخرين دورهء بشر و نظام خاتم است . نمىگويند بعد از سوسياليسم دورهء ديگرى هم وجود دارد ؛ نه ، به اينجا كه رسيد به پايان رسيده است . به چه دليل ؟ همان‌طور كه اشتراك اوليه\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nبه حكم ضرورت به مالكيت تبديل شد ، از كجا كه اين اشتراك ثانوى كه در سطح بالاترى است باز به يك نوع مالكيتى در سطح بالاتر منتهى نشود ؟ .\r\nبعضى مىگفتند : حركت تاريخ حركتى حلزونى است « 1 » ، يعنى حركتى دايره‌اى است كه در عين حال رو به بالاست ؛ يعنى اين شىء كه حركت مىكند ، به نقطهء اول مىرسد ولى نه به عين نقطهء اول بلكه به محاذى نقطهء اول در سطح بالاتر ، باز همين جور مىآيد در سطح بالاتر . [ تاريخ مسيرش را 
  ] اين گونه طى مىكند .\r\nاز كجا كه اشتراك دومرتبه به مالكيت فردى - ولى در سطح بالاتر و در شكل [ كاملترى 
  ] - برنگردد ؟ دربارهء هر فكرى مىگويند اين فكر قابل كهنه شدن است الّا ماركسيسم . باز هم اينجا نقل كرده‌اند كه :\r\nفلسفه و تئورى در نظر لنين به منزلهء عقيده و مذهب است « 2 » . در كتاب ماديت و انتقاد تجربى در سال 1908 چنين مىنويسد : شما نمىتوانيد حتى يكى از فرضيات اساسى يا يك جزء ذاتى از فلسفهء ماركسيسم را حذف كنيد بدون آنكه ترك حقيقت واقعى كرده باشيد و بدون آنكه در آغوش دروغهاى ارتجاعيون بورژوا قرار گرفته باشيد . فلسفهء ماركس مانند يك قطعهء محكم پولاد است .\r\nپس ، از نظر اين آقايان ماركسيسم لااقل در اجزاء ذاتىاش [ ثابت است . 
  ] باز در همين كتاب نقل كرده‌اند كه لنين بدون آنكه بگويد كه من دارم تغييراتى در ماركسيسم مىدهم ، زيركانه تغييرات زيادى در آن داده است ولى در عين حال باز اين مطلب را قبول مىكند كه اصول ماركسيسم تغييرناپذير است ، مثل پولاد محكم است و تغيير نمىكند .\r\nاين استثنا از كجاست ؟ ! اگر همه چيز تغيير مىكند ، پس ماركسيسم هم بايد تابع شرايط تاريخى خودش باشد . شرايط تاريخى به عقيدهء شما نمىتواند ثابت بماند ، پس ماركسيسم هم نمىتواند ثابت بماند . باز عبارات ديگرى در اين زمينه\r\n\r\n\r\n\r\n\r\n","description":"","footnote":"\r\n( 1 ) [ ويكو مورّخ ايتاليايى 
  ]\r\n( 2 ) يعنى همين‌طور كه مذهبيون مذهب را امرى جاويدان و غيرقابل تغيير و نسخ مىدانند ، او هم ماركسيسم را چنين مىداند .\r\n","page_name":" 349 ","page_number":349},
  {"content":"\r\n\r\nگفته‌اند :\r\nلنين گفته است مهمترين قسمت فلسفهء اجتماعى ماركس اين فرضيه است كه سيستم توليد اقتصادى ، دستگاهى است كه كليهء مؤسسات ايدئولوژيك و اجتماعى جامعه بر آن بنا شده است . به عقيدهء ماركس تصورات يا افكار و ايده‌ها در يك جامعه معرّف عين حقيقت نيست ، بلكه صور مبهم و معمايى از آن را جلوه مىدهد ؛ در حالى كه محرّكات ايده آلى ، اسباب و علل اصيلى نبوده ، نيروى جبرىِ منافع و روابط طبقات ، محرّك واقعى است و ايدئولوژى مخلوق شرايط اقتصادى مىباشد . ضمناً عقايد و افكار هر فرد انعكاس افكارى است كه از طرف طبقه‌اى كه اين فرد متعلق به آن مىباشد ، به وجود آمده است .\r\nعين اين حرف دربارهء ماركس هست : ماركس در يك شرايط خاصى از اجتماع زندگى مىكرده و آن شرايط اجتماعى كه مثلًا بر مردم آلمان حكومت مىكرده - در مدتى كه ماركس آنجا بوده - طبعاً بايد بر او هم حكومت مىكرده ، و شرايطى كه بر مردم انگلستان حكومت مىكرده - در وقتى كه ماركس آنجا بوده - بر او هم حكومت مىكرده . بر اين اساس ماركس نمىتوانسته بر ضد آنچه كه شرايط اقتصادى زمانش ايجاب مىكرده فكر كند ، پس ناچار اين‌جور فكر كرده است . آيا امروز شرايط اقتصادى آلمان همان شرايط است ؟ يا شرايط امروز دنيا همان شرايط آن روز آلمان يا انگلستان است ؟ آنها كه تغيير كرده ، پس ماركسيسم هم بايد به نوبهء خود از ميان رفته باشد .\r\nاين مطلبى را كه اينها گفته‌اند ، حتى غير ماركسيستها هم به عنوان اينكه حرف شيرينى است در كلمات خودشان نقل كرده‌اند و آن اينكه : هر چيزى تابع شرايط تاريخى و فضاى اجتماعى خودش است و وقتى كه فضاى اجتماعى و شرايط تاريخى تغيير كرد ، آن چيز از بين مىرود يا لااقل از حركت باز مىماند و مىخواهد جامعه را در وضع خودش ثابت و پابرجا نگه دارد .\r\nآقاى مهندس مثلى ذكر مىكنند كه برايتان عرض مىكنم :\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nهمان‌طور كه در طرحهاى بزرگ شهرسازى و عمرانى و در برنامه‌هاى وسيع كشورى معمول است كه يك نقشهء كلى و شالودهء اساسىِ قابل توسعه با خطوط اصلى متناسب و به منظور هدف عالى مورد نظر تدوين مىگردد و روى كاغذ مىآيد و سپس ابداعات اجرايى و عمليات اختصاصى با واقع بينىهاى دائم و دقيق به فراخور احتياجات و امكانات ولى در چارچوب و با رعايت طرح كلى متدرجاً انجام مىگردد . . .\r\nخلاصهء مطلب اين است كه وقتى بخواهند شهرى را بسازند ، اين شهر يك طرح كلى دارد كه از طرف مهندسين شهردارى تعيين مىشود و مردم در آن دخالتى ندارند . در داخل اين طرح ، مردم آزادى دارند كه خانه‌هاى خودشان را به هر شكل و كيفيتى كه دلشان خواست بسازند . آن طرح كلى ، ثابت است و آنچه كه قابل تغيير است و شهردارى هم اجازهء تغيير مىدهد [ شكل و كيفيت خانه‌هاست 
  ] ؛ اينجا را مىخواهيم اين‌جور بكنيم ، آنجا را آن جور . فرض كنيد خانه‌هاى خودمان را با چوب ساخته بوديم ، بعد تيرآهن پيدا شد ، آن را خراب مىكنيم دومرتبه با تيرآهن مىسازيم . زندگى بشر هم يك جنبه‌هاى ثابت دارد و يك جنبه‌هاى متغير در داخل جنبه‌هاى ثابت .\r\n\r\nبرخى قوانين اسلام ، مدارى است نه مرحله‌اى\r\nحال بحث ما دربارهء اسلام اين خواهد بود : اگر اين اصل كلى ثابت شد كه واقعاً زندگى بشر يك جنبه‌هاى ثابت و كلى دارد كه حكم مدار حركت را دارد و يك جنبه‌هاى متغير كه حكم مراحل حركت را دارد « 1 » ، آن شرايطى كه مدار يعنى مسير حركت را در زندگى بشر تعيين مىكند بايد ثابت بماند اما اگر شرايطى است مربوط به مرحلهء زندگى ، بايد تغيير كند . ما راجع به اسلام بايد ببينيم كه آيا توجه اسلام به مسير و مدار زندگى بشر و به كادر زندگى و كادر حركت است يا به مرحله‌ها ؟ .\r\nمىبينيم يك سلسله از قوانين معمولى ما قوانين مدارى است نه قوانين\r\n\r\n\r\n\r\n\r\n","description":"","footnote":"\r\n( 1 ) همان‌طور كه هر ستاره‌اى ، هم متحرك است هم ثابت . « متحرك است » يعنى در دو لحظه در يك نقطه نيست ، و « ثابت است » يعنى مدارش ( مسيرش ) ثابت است ، از مدار خودش يك ميليمتر هم تخلف نمىكند و در مدار خودش حركت مىكند .\r\n","page_name":" 351 ","page_number":351},
  {"content":"\r\n\r\nمرحله‌اى . گفتيم كه مقررات اسلام يا به روابط انسان با خدا مربوط است يا به روابط انسان با خودش يا به روابط انسان با طبيعت و يا به روابط انسان با افراد اجتماع .\r\nدر روابط انسان با خدا از آن جهت كه مربوط به خدا مىشود هيچ گونه تغييرى پيدا نمىشود ، و در آنچه هم كه مربوط به انسان است آنچه كه روح اين مطلب را تشكيل مىدهد باز تغيير نمىكند . بله ، در شكلش تغييراتى پيدا مىشود كه تابع شرايط است و ما مىبينيم خود اسلام هم اين تغييرات را قائل شده است ، مثل نماز .\r\nمىگويد نماز بخوانيد ولى بعد مىگويد نماز ايستاده بخوانيد ؛ اگر نمىتوانيد ، نشسته بخوانيد ؛ نمىتوانيد ، به پهلوى راست بخوانيد ؛ نمىتوانيد ، به پهلوى چپ بخوانيد ؛ نمىتوانيد ، مستلقياً بخوانيد ؛ آن را هم نمىتوانيد ، با اشاره بخوانيد . هرچه كه شرايط تغيير مىكند ، هيكل نماز هم تغيير مىكند .\r\nفقها معتقدند نماز « غرقى » واقعاً نماز است نه چيزى بجاى نماز ؛ يعنى آدمى كه در حال غرق شدن است و تلاش مىكند خودش را نجات بدهد و نمازش فقط صورت اشاره دارد ( نه ركوع دارد ، نه سجود ، نه قرائت و نه چيز ديگر ) نمازش واقعاً نماز است . اصلًا نماز يك ماهيتى است كه افرادش اينقدر تغيير پيدا مىكند ، شكل فردش اينقدر عوض مىشود ؛ يعنى ركوع و سجود و غيره ، شكل نماز است نه روح نماز . نماز دو ركعتى واقعاً نماز است نه جانشين نماز چهار ركعتى ، چنان كه نماز چهار ركعتى واقعاً نماز است ؛ يعنى براى يك كسى نماز چهار ركعت است ، براى يك كسى دو ركعت ؛ براى يك كسى نمازْ ايستاده است ، براى يك كسى نشسته ؛ براى يك كسى نماز با وضوست ، براى يك كسى نماز با تيمّم است .\r\nفقها مسأله‌اى دارند به نام « اجزاء » و آن اين است كه آيا نمازى كه ما به صورت اضطرار مىخوانيم جانشين نمازى كه به صورت اختيار بايد بخوانيم ، هست يا نه ؟\r\nاگر خوانديم ، بار ديگر بايد اعاده كنيم يا نه ؟ مىگويند نه ، چرا اعاده كنيم ؟ اين نمازى كه تو با تيمّم بجاى آن نماز مىخوانى ، اين‌جور نيست كه نماز نباشد و عجالتاً چيز ديگرى است بدل آن و خود نماز به گردنت مانده . اصلًا نماز آن آدم نماز با وضوست ، نماز اين آدم نماز با تيمّم ، اين اگر با وضو باشد برايش نماز نيست .\r\nدر روابط انسان با خدا هرچه شرايط تغيير كند بعضى قسمتها كه مربوط به بشر است تغيير مىكند كه يك مثال عرض كرديم .\r\nمثال ديگر سفر است . در قديم مىگفتند سفر چهار فرسخى سفر است . ولى\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nامروز كه شرايط تغيير كرده ، اين شبهه پيش مىآيد كه چرا سفر چهار فرسخ باشد ؟ البته اين يك مسئلهء صد درصد قطعى نيست كه مسافتى كه سفر انسان را به حدى مىرساند كه روزه را بايد افطار كرد و نماز را بايد [ شكسته خواند 
  ] حتماً چهار فرسخ است . اين يك مسئلهء اجتهادى است و در فقه شيعه ( احاديث شيعه ) به سه عنوان بيان شده است « 1 » . پرسيده‌اند : انسان چه مقدار مسافرت كند نمازش شكسته مىشود ؟ گاهى جواب داده‌اند : چهار فرسخ ( كه رفت و آمد هر كدام چهار فرسخ و در واقع هشت فرسخ مىشود ) . گاهى جواب داده‌اند : مسير يك بريد « 2 » ، مسافتى كه يك بريد در يك روز مىرود ، كه همين قدر بوده است . در بعضى روايات ديگر گفته‌اند : مَسيرةُ يَوْم مسافرتى كه يك روز وقت را اشغال مىكند .\r\n[ فقها 
  ] گفته‌اند يكى از اين سه تا ملاك است : يا چهار فرسخ ملاك است يا مسير يك بريد و يا مسيرة يوم . احتمال بريد خيلى ضعيف است . يا يك روز مسافرت ملاك است يا هشت فرسخ رفت و آمد ، و هشت فرسخ مساوى بوده با مسير يك روز .\r\nحال اگر تغييرى رخ داد ؛ يعنى مسير يك روز ، ديگر هشت فرسخ نيست ، صد فرسخ است ، دويست فرسخ است ، اين احتمال هست كه آنچه در سفر ملاك اصلى است « مسيرة يوم » باشد . در آن روز كه گفته‌اند هشت فرسخ ، به اين جهت بوده كه هشت فرسخ مصداق « مسيرة يوم » بوده است . پس اگر وسايل مسافرت تغيير كرد و « مسيرة يوم » از هشت فرسخ به هشتاد فرسخ و هشتصد فرسخ و هشت هزار فرسخ رسيد ، ما بايد تابع « مسيرة يوم » باشيم . اگر كسى چنين حرفى بزند ، اين حرف ضد اسلام نيست ، يك حرف اجتهادى است .\r\nبله ، يك مطلب اينجا هست كه به موجب آن فقها روى اين اجتهاد اصرار زيادى نمىكنند و آن اين است كه در مسائلى كه اسلام بنايش بر تسهيل و سهولت و گذشت است ، اين احتمال در كار مىآيد كه چيزى كه ولو براى عده‌اى از مردم در يك زمانى ملاك بوده ، اين تسهيل را براى همهء مردم در همهء زمانها تعميم بدهند ، چون بنا بر سختگيرى نيست . اگر بنا بر سختگيرى مىبود مىگفتيم برويم دنبالش ،\r\n\r\n\r\n\r\n\r\n","description":"","footnote":"\r\n( 1 ) در فقه اهل تسنن چهار فرسخ نمىگويند ، جور ديگر مىگويند .\r\n( 2 ) [ نامه رسان 
  ]\r\n","page_name":" 353 ","page_number":353},
  {"content":"\r\n\r\nولى وقتى كه بنا بر تسهيل است اين احتمال هست كه نظر اسلام به اين باشد كه همان مسافتى كه براى مردمى كه با پاى پياده مسافرت مىكنند « مسيرة يوم » است ملاك قرار بگيرد براى مردمى كه با جمّازه حركت مىكردند و روزى پنجاه فرسخ طى مىكردند يا با كشتى حركت مىكردند و مسلّم بيش از پياده روى طى مىكردند يا گاهى با اسبهاى تندرو كه مبادله مىكردند « 1 » [ راه مىپيمودند 
  ] و باز مسافت طى شده بيش از اين حرفها بوده است يا مردمى كه امروز با هواپيما و اتومبيل مسافرت مىكنند .\r\nقسمت ديگر مربوط مىشود به روابط انسان با طبيعت كه آن هم چندان تغيير نمىكند ؛ گاهى تغيير مىكند ، گاهى نمىكند .\r\nبخش ديگر قوانين اسلام مربوط است به روابط انسان با انسان كه اين از همه مهمتر است . مسائلى كه اسلام در روابط انسان با انسان در نظر گرفته است ، مسائل مسيرى است نه مرحله‌اى . فرض كنيد شرايطى در باب بيع ذكر كرده است ، مثلًا گفته : لايَحِلُّ مالُ امْرِئٍ الّا عَنْ طيبِ نَفْسِه معامله بايد با رضايت انجام بگيرد . اين ديگر فرق نمىكند كه مرحلهء زندگى بشر چه باشد .\r\nگفته : نبايد در بيع « غَرَر » باشد ، يعنى به اصطلاح امروز نبايد معامله‌اى چكى صورت بگيرد ؛ يعنى مقدار ، وزن و ديگر مشخصات مبيع كه در قيمت اثر مىگذارد بايد مشخص باشد . اين هم باز شرايط مرحله‌اى نيست ، شرايط كلى است .\r\nيا گفته است كه در معامله نبايد « ربا » باشد . ربا چيزى است كه اگر درست نيست ، در هيچ زمان درست نيست و اگر درست است ، در همهء زمانها درست است .\r\nشرايط مرحله‌اى در سرنوشت ربا تأثير نمىگذارد و آن را تغيير نمىدهد .\r\nيا در باب « ضِمان » اگر گفته : مَنْ اتْلَفَ مالَ الْغَيْرِ فَهُوَ لَهُ ضامِنٌ هركه مال ديگرى را تلف كند ضامن است ، اين با تغيير مراحل فرق نمىكند ، باز مربوط به مسير است .\r\nيا گفته : يد امين يد مستأمنه است ؛ يعنى اگر كسى امين مال كسى شد ( مثل اينكه مالى را به وديعه نزد كسى گذاشتند يا يك كسى مستأجر كسى شد ، چون يد مستأجر هم يد استيمانى است ) آدم امين اگر مال در دستش تلف شد ، دوجور است :\r\n\r\n\r\n\r\n\r\n","description":"","footnote":"\r\n( 1 ) [ اشاره به زمانى است كه براى ارسال نامه ، در فواصل معين اسبهاى تندروى آماده بود و پيغام رسان با كمترين اتلاف وقت به مقصد مىرسيد . 
  ]\r\n","page_name":" 354 ","page_number":354},
  {"content":"\r\n\r\nيا مقصر است يا مقصر نيست . اگر مقصر است ضامن است ، اگر مقصر نيست ضامن نيست .\r\nاگر شما مستأجر خانه‌اى هستيد و خسارتى به آن وارد مىشود ، يك وقت هست كه شما در آنچه كه وظيفهء يك مستأجر است تقصير كرده‌ايد ، مثلًا شيرآب را بايد ببنديد نبستيد و آنقدر آب آمد كه زيرزمين را گرفت و خانه را خراب كرد . اينجا ضامنيد . يك وقت سيلى مىآيد كه از اختيار شما بيرون است . در اينجا ضامن نيستيد . اين مربوط به عصر الاغ و اين حرفها نيست ، در همهء زمانها همين جور است .\r\nحتى مسئلهء ارث هم همين‌طور است .\r\nقدر مسلّم اين است كه بيشترين مسائل اسلام - چه فقهى ، چه اخلاقى ، چه اعتقادى ، چه اجتماعى - مسائل مسيرى است ؛ يعنى مثل علامتهايى است كه جاده را مشخص مىكند ، مىگويد تو كه حركت مىكنى در اين جاده حركت كن . اين با تغيير زندگى [ متغير 
  ] نيست .\r\nالبته ممكن است در روابط انسان با خدا يا با خودش يا با اجتماع و يا با طبيعت ، مسائلى پيدا كنيد كه بگوييد اينها مسائل مدارى نيست ، مرحله‌اى است . بررسى اين مطلب بخش دوم بحث ماست .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nنيروى محرّك تاريخ چيست ؟\r\nدر آخر جلسهء گذشته مطلبى را طرح كرديم و زود هم از آن گذشتيم . ولى تقاضا داشتيم كه دوستان بيشتر در اطرافش بحث كنند ، چون خودم به اين بحث علاقه مندم و در واقع مىتوانم عرض كنم كه براى خودم اين يك معمايى است ؛ از طرفى مىبينم كه اين مطلب در دنياى امروز به اصطلاح خيلى مد شده ، و از طرف ديگر هرچه فكر مىكنم چيز قانع كننده‌اى در اين موضوع پيدا نمىكنم . حال چگونه است ؟ آيا مطلب از اساس خيلى سست و بىاساس است يا چيزى در كار است كه ما آگاه نيستيم ؟ .\r\nآن مطلب راجع به اين بود كه عرض كرديم يكى از دلايل كسانى كه مىگويند هيچ قانونى نمىتواند ابدى و جاويدان باشد و زمان جبراً آن را تغيير مىدهد ، نظريهء جبر تاريخى در تعبير بالخصوص ماركسيستهاست كه معتقدند همهء تأسيسات اجتماعى ، اعمّ از فرهنگى ، قضايى ، دينى ، اخلاقى ، مادى ، معنوى ، همه چيز حكم روبنايى را بر دوش روابط اقتصادى افراد بشر و چگونگى توليد و توزيع ثروت دارد ؛ اساس و ريشه آنجاست ؛ هرگونه تغييرى كه در آنجا پيدا بشود - كه جبراً تغيير پيدا مىشود و به يك حال نمىماند و تغيير شكل مىدهد ، همچنان كه تاكنون داده است و ادوار مختلف پيدا شده - خواه ناخواه هر شأن ديگر از شئون اجتماع جبراً و ضرورتاً تغيير مىكند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاگر اين مطلب درست باشد ، ما بايد قبول كنيم كه هيچ قانونى در جهان نمىتواند جاويدان بماند چون خود قانون ، جلوه‌اى از جلوات روابط اقتصادى است . وقتى كه زيربناى قانون عوض شد ، خودش اصلًا نمىتواند براى هميشه باقى بماند .\r\nبدون شك انسان يك موجود اجتماعى است . معناى اين كه انسان موجود اجتماعى است ، مسلّم صِرف اين نيست كه انسانها بايد با يكديگر در يك مكان - مثلًا در شهر يا ده - زندگى كنند و زندگيهايشان نمىتواند مثل بعضى از حيوانات صحرا كه انفرادى زندگى مىكنند ( مانند شير و پلنگ ) به‌طور منفرد باشد ؛ صرف اين نيست كه فقط با هم گلّه وار زندگى مىكنند ، بلكه زندگى افراد بشر براساس يك سلسله روابط است و در واقع يك نوع تركيب ميان افراد صورت مىگيرد و اين تركيبى است منحصر به نوع خود . اين گونه تركيب ، خارج از جهان انسان وجود ندارد .\r\nمثلًا يك وقت ما به تعدادى درخت نگاه مىكنيم كه در باغى به زندگى خودشان ادامه مىدهند . هر درختى از درخت ديگر صد درصد جداست . سرنوشت هيچ درختى به سرنوشت درخت ديگر بستگى ندارد و هيچ درختى مكمّل درخت ديگر نيست ؛ يعنى اگر ده تا درخت سيب در يك باغ هست ، اين درخت سيب خودش هست و زمينى كه در آن ريشه دوانيده و هوا و آبى كه از آن استفاده مىكند . حداكثر اين است كه آن درختها رويش سايه مىاندازند كه مسئلهء مهمى نيست . يعنى يك درخت با وجود درختهاى ديگر در باغ ، همان مقدار امكان رشد دارد كه هيچ درختى نباشد . اگر تمام درختهاى اين باغ را قطع كنند به اين درخت صدمه‌اى نمىخورد و بلكه كمى هم آزادتر مىشود ، و اگر ميليونها درخت ديگر هم اينجا وجود داشته باشد اين درخت در زندگى خودش نيازى به همكارى و تركيب شدن با آن درختهاى ديگر ندارد .\r\nاين يك جور زندگى است كه در عين اينكه اجتماعى است ( يعنى در يك جا جمع شده‌اند ) ، هيچ گونه اجتماعى نيست . آيا زندگى افراد انسان مثل زندگى درختهايى است كه در يك باغند ؟ قطعاً اين‌جور نيست .\r\nنوع ديگرى [ از اجتماع وجود دارد كه 
  ] در نقطهء مقابل اين [ نوع اجتماع 
  ] است مثل تركيبهاى مادى ، عنصرهايى كه در يك جا جمع مىشوند و طبيعت يا دست\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nانسان از آنها يك مركّب به وجود مىآورد ، مانند آب كه از دو عنصر گاز تركيب شده است . در اينجا برعكس و درست در نقطهء مقابل درختها ، شخصيت اجزاء اصلًا باقى نيست ؛ اجزاء در اين كل محو شده‌اند . آنچه كه الآن وجود دارد آب است با خاصيت خودش . آن اكسيژن يا هيدروژن ، آن گازها با خاصيت خودشان وجود ندارند .\r\nهمين قدر هست كه علم مىشناسد كه اين آب از اين دو جزء به وجود آمده ولى حسابى كه الآن در كار نيست روى عناصر تشكيل دهنده است ، حساب فقط روى كل است و بس .\r\n\r\nتركيب جامعهء انسانى چگونه تركيبى است ؟\r\nجامعهء انسانى چطور ؟ آيا جامعهء انسانى اينچنين است ؟ يعنى افراد آنقدر با يكديگر تركيب شده‌اند كه هيچ اصالتى ندارند و اصالت مال كل است ؟ اين‌جور نيست .\r\nجامعهء انسانى نه مثل درختها يا گوسفندهايى است كه در يك جا جمع‌اند كه اصالت صد درصد مال افراد و اجزاء است ، و نه مثل يك مركّب طبيعى يا شيميايى است كه اصالت صددرصد مال كل است . افراد انسان ، هم محو در كل و تابع كل هستند و هم از نوعى استقلال در مقابل كل برخوردار و بهره مندند . لهذا اين « جزء » مىتواند « كل » خودش را تغيير دهد . انسان قادر است محيط خودش را تغيير بدهد ، در عين اينكه تحت تأثير و محكوم محيط خودش است . انسان ، هم تحت تأثير و ساختهء محيط خودش است و رنگ محيط خودش را دارد و هم از نوعى آزادى و اختيار و استقلال در مقابل محيط خودش برخوردار است و حتى قدرت تغيير دادن آن را دارد .\r\nاينكه نيروى گردانندهء تاريخ - و به قول آقايان زيربناى تاريخ - چيست ، به اين دو شأن انسان مربوط است : يكى اينكه هر انسانى را از نظر سرشت انسانىاش بايد در نظر بگيريم كه غرايز حاكم بر وجود انسان ، آن غرايز اصلى كه انسان منهاى هر تربيت و عادتى دارد ، چيست ؟ [ و ديگر اينكه نقش فرد انسان در جامعه را بايد لحاظ كنيم . 
  ] .\r\nدر انسان غريزهء ادامهء حيات ، غريزهء رفع گرسنگى و عشق و تمايل به مواد خوراكى و لذت بخش از اين جهت ، هست . بدون شك غريزهء اصيلى هم هست .\r\nغريزهء جنسى در انسان هست ، غريزهء اصيلى است . غريزهء برترى طلبى در انسان\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nهست ، غريزهء اصيلى است . حتى غريزهء هنر و زيبايى در انسان هست و غريزهء اصيلى است ؛ يعنى انسان زيبايى را به خاطر خود زيبايى مىخواهد نه به خاطر چيز ديگر . در انسان غريزهء حقيقت جويى و علم خواهى هست . علم تنها به خاطر اينكه به انسان قدرت مىدهد و مشكلات را حل مىكند مطلوب نيست ، بلكه خود علم مطلوبيت ذاتى دارد ؛ يعنى اينكه انسان بداند واقعيت چيست ، حقيقت چيست - ولو حقيقتى باشد مربوط به آن طرف كهكشانها و كوچكترين ارتباطى به زندگىاش نداشته باشد - باز خود « دانستن » براى انسان مطلوبيت دارد .\r\nاگر ما اين مطلب را كه زيربناى هر چيزى اقتصاد است ، بخواهيم بر اين جهت مبتنى كنيم كه « يگانه غريزهء اصيل انسان غريزهء اقتصادى است و ساير غرايز اصيل نيستند » حرف بسيار بىاساسى است . علماى امروز وحتى ماترياليستهاى امروز هم اين را قبول نمىكنند . تاريخ هم اين را نمىپذيرد . مشاهدات عينى دربارهء انسانها هم اين را نمىپذيرد كه انسان همه چيز را به خاطر منافع اقتصادى مىخواهد .\r\nزندگى خانوادگى و تمايل مرد به انتخاب همسر و تمايل زن به انتخاب همسر فقط و فقط براساس تأمين منافع اقتصادى است ! چنين چيزى نيست . تاريخ و جريانهاى تاريخى اين را نشان نمىدهد .\r\nولى ممكن است كسى بگويد نظريهء « اصالت اقتصاد در تاريخ » مبتنى بر نظريهء « وحدت غريزه در انسان » نيست تا يگانه غريزهء اصيل انسان غريزهء اقتصادى باشد ، بلكه مبتنى بر اصل ديگرى است كه مىگويد : ميان غريزهء اقتصادى انسان و ساير غرايز يك تفاوت اصيل هست ، كه تا اندازه‌اى هم حرف درستى است . درست است كه انسان ، برترى طلب و جاه طلب آفريده شده و غريزهء قدرت اصيل است ، درست است كه عامل جنسى در انسان يك عامل اصيل است و همين‌طور ساير عوامل ، اما فرق اين است كه خواسته‌هاى اقتصادى انسان شرط ادامهء حيات است ، يعنى بدون آنها زندگى امكان ندارد ، ولى ساير خواسته‌ها با اينكه اصالت دارد ( يعنى انسان آنها را به عنوان مقدمهء خواسته‌هاى اقتصادى نمىخواهد ) در درجهء دوم است ؛ يعنى انسان فكر مىكند بايد زنده بماند تا بعد بتواند عشقش را تأمين كند ، تا بعد بتواند تفنّن و زيبايى خودش را تأمين كند ، تا بعد بتواند دنبال علم برود . اساس اين است كه آدم زنده بماند . بدون رفع نيازهاى اقتصادى ، اصلًا انسان زنده نمىماند .\r\nبه قول مولوى « آدمى اول اسير نان بود » . اول بايد شكم سير باشد ، بعد انسان دنبال\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nايمانش مىرود . اينكه مىگويند : شكم گرسنه ايمان ندارد ، يك حرفى است ؛ يعنى اول بايد شكم سير بشود تا بعد انسان بتواند دنبال غريزهء ايمان برود . بگوييد ايمان ، خودش غريزه است . غريزه باشد ، ولى اساس اين است كه اول بايد شكم سير بشود .\r\nجاه و قدرت و پست و مقام و همهء اينها بعد از اين است كه شكم سير باشد . آدم وقتى كه شكمش گرسنه است ، جاه مىخواهد براى چه ؟ مقام مىخواهد براى چه ؟\r\nپست مىخواهد براى چه ؟ برترى يعنى چه ؟ اول شكمش بايد سير شود . حتى عامل جنسى هم همين‌طور است . انسان بعد از سيرى شكم به دنبال اين عواطف مىرود .\r\nاگر شكم گرسنه باشد ممكن است يك كسى تا آخر عمرش هم همسر انتخاب نكند ، چون در درجهء اول بايد دنبال نان برود .\r\nمىگفتند جوانى عاشق شده بود . زندگىاش را پدرش تأمين مىكرد و هنوز گرم و سرد دنيا را نچشيده بود . پدرش را مىديد كه راجع به اين مسائل خيلى بىتفاوت است . فكر مىكرد كه عقل پدرش نمىرسد و اصلًا پدرش درك ندارد . مىگفت : چرا پدرم عشق را نمىفهمد ، عاشقى را نمىفهمد ؟ روزى پدرش را به ملامت كشيد و از آن عوالم عشق خودش چيزى با او در ميان گذاشت ، گفت :\r\n جان پدر ! تو جلوهء خوبان نديده‌اى * روى چو ماه و زلف پريشان نديده‌اى \r\n ننشسته‌اى به گوشه‌اى از درد عاشقى * آن دم ز در رسيدن جانان نديده‌اى \r\nخيال مىكرد پدرش اين چيزها را نمىفهمد و نديده . پدرش گفت :\r\n جان پسر ! تو سفرهء بىنان نديده‌اى * جنگ عيال و گريهء طفلان نديده‌اى \r\n ننشسته‌اى به گوشه‌اى از درد قرض خوار * آنگه ز در رسيدن مهمان نديده‌اى \r\nاگر اينها را ببينى ، عاشقى را فراموش مىكنى .\r\nگرسنگى مسأله‌اى است كه اگر پيدا شد ، آدم همه چيز را فراموش مىكند ؛ عشق را ، ايمان را ، علم را ، هنر و زيبايى را فراموش مىكند . پس انسان در درجهء اول نگاهش به مسائل اقتصادى است . آنجا كه عقربهء مسائل مربوط به شكم تغيير كرد ، خواه ناخواه - چون اين شرط اوّلى حيات است - همه چيز بايد از آن تبعيت كند .\r\nپيغمبر هم كه فرمود : مَنْ لا مَعاشَ لَهُ لا مَعادَ لَهُ معنايش اين است كه اگر معاش نباشد ، معاد نمىتواند وجود داشته باشد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nپس ممكن است كسى بگويد اين مسئله ارتباطى به اين مطلب ندارد كه ما بخواهيم از نظر روان شناسى ثابت كنيم كه يگانه غريزهء اصيل حاكم بر بشر غريزهء اقتصادى است و ساير غرايز اصالت ندارد ، تا شما بگوييد كه روان شناسى اين مطلب را تكذيب مىكند و براى انسان غرايز ديگر هم قائل است . خير ، از اين جهت نمىگويم ، بلكه از اين نظر خاص مىگويم كه در ميان تأسيسات اجتماعى ، تأسيسات اقتصادى و تأسيسات ديگر وجود دارد اما بشر هميشه اين‌جور مىبيند كه اگر تأسيسات اقتصادى نباشد زندگى نيست ولى اگر آنها نباشند مىشود زندگى كرد ، گرچه اگر باشند خيلى خوب و لازم است . اين است كه اينها كه تغيير مىكند ، همه چيز تغيير مىكند .\r\nممكن است كسى اين حرف را به اين شكل بيان كند . البته خود ماركسيستها اين جور نمىگويند . ماركسيستها واقعاً معتقدند كه ساير تأسيسات ، طفيلى است و در واقع انعكاسى و جلوه‌اى و به يك معنا مقدمه‌اى است بر تأسيسات اقتصادى ، نه اينكه براى خودشان استقلال دارند ولى براى بشر اين مهمتر است ؛ خير ، هرگونه استقلالى را نفى مىكنند .\r\nحتى اگر اين‌جور هم بخواهيم بگوييم باز مطلب درست نيست ، چون معنايش اين است كه هر وقت امر بشر داير باشد ميان گرسنگى و هريك از اينها ، عامل گرسنگى تقدّم دارد . بسيار خوب ، ولى مگر جريان تاريخ هميشه در گرو اين‌جور قضايا بوده ؟ مگر هميشه بشر سر پيچ گرسنگى كه مىرسيده تاريخ را عوض كرده ؟\r\nاين‌جور نيست .\r\nاصلًا معناى اين حرف اين است كه وقتى انسان سير باشد غرايز ديگر انسان فعاليت مىكند ، پس در آن وقت چرخ گردانندهء تاريخ ، آنها هم هستند و آنها هم در گردش تاريخ سهم بسزايى دارند .\r\nبعلاوه ما تا اين حد قبول نداريم كه حكومت غريزهء اقتصادى بر همهء افراد بشر از تمام غرايز ديگر قويتر باشد . انسان در تاريخ فداكارى مىكند ، چه فداكاريهايى كه منجر به دادن جان خودش باشد و چه فداكاريهايى كه مبنى بر نوعى سختگيرى باشد مثل دادن فرزند و مال و ثروت به خاطر عقيده يا عصبيت . دربارهء آنجا كه تاريخ را عصبيت به گردش مىآورد چه مىگوييد ؟\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nنظر ابن خلدون\r\nابن خلدون كه پايه گذار جامعه شناسى محسوب مىشود ، از كسانى است كه روى عصبيت خيلى تكيه كرده است و شايد اصالت را براى عصبيت ( يعنى همبستگيهاى روحى و نژادى و امثال اينها ) مىداند .\r\nانسان گاهى به خاطر تعصبى كه در زمينهء نژاد و وطن و خون و عقيده‌اش دارد ، خود را فدا مىكند . اين كه ديگر ما فوق گرسنگى است . گرسنگى تا آن وقت حاكم بر انسان است كه انسان شرط اولش اين باشد كه بخواهد به هر شكل كه هست زنده بماند ؛ بگويد حال كه مىخواهم زنده بمانم ، بدون نان كه نمىشود ، پس اصل نان است . ولى تاريخ بشر اين‌جور نيست . تاريخ بشر - لااقل نيمى از آن - مىگويد : اول من آقا باشم ، آزاد باشم ، استقلال داشته باشم ، شرف داشته باشم ، بعد زندگى كنم ؛ من زندگىاى كه در آن آزادى و استقلال و شرافت نباشد ، زندگىاى كه در آن عقيده و ايمانم در هم كوبيده شود ، نمىخواهم . اين هميشه در بشر بوده ، امروز هم هست .\r\n[ زمانى كه لشكر معاويه آب را بر سپاه على عليه السلام بسته بود 
  ] اميرالمؤمنين اصحابش را با اين جمله‌ها چنان به هيجان آورد كه در اندك مدتى لشگر معاويه را از شريعهء فرات دور راندند . ببينيد چگونه حس شرافت بشر را تهييج كرد : الا وَ انَّ مُعاوِيَةَ قادَ لُمَةً مِنَ الْغُواةِ معاويه عده‌اى را جمع كرده . . . و خلاصه فرمود : اينها شريعه را گرفته‌اند كه تشنه بمانيد و از اين راه شما را مستأصل كنند : رَوُّوا السُّيوفَ مِنَ الدِّماءِ تَرْوَوْا مِنَ الْماء مىخواهيد سيراب بشويد ؟ شمشيرهاى خودتان را از خون اين ناكسان سيراب كنيد ، فَالْمَوْتُ فى حَياتِكُمْ مَقْهورينَ وَ الْحَياةُ فى مَوْتِكُمْ قاهِرينَ « 1 » زندگى و مردگى اين نيست كه آدم نفس بكشد يا نكشد . آدم بميرد و پيروز ، زنده است ؛ بماند و محكوم ، مرده است .\r\nاين يك غيرتى است در بشر ، يك حسى است در بشر . شعرى هم از فردوسى در اين زمينه است ، مىگويد :\r\n تن مرده و گريهء دوستان * به از زنده و طعنهء دشمنان \r\n مرا عار آيد از اين زندگى * كه سالار باشم كنم بندگى \r\nواقعاً چنين حسى هميشه در بشر بوده است . هميشه بشر همه چيز را با مقياس\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 51\r\n","page_name":" 362 ","page_number":362},
  {"content":"\r\n\r\nشكم و سيرى و گرسنگى و مسائل اقتصادى و امور قابل مبادله ، مقايسه نمىكرده است .\r\nمُشكان طبسى معروف - كه اوايل عمر ما مىزيسته و مرد خيلى فاضلى بوده است - شعرى از عنصرى را كه خيلى معروف و عالى است تضمين كرده است ، مىگويد :\r\n عمر عزيز است ، صرف غم نتوان كرد * آرى بر خويشتن ستم نتوان كرد \r\n سيف و قلم گرچه هر دو كارگشايند * آنچه كند سيف ، با قلم نتوان كرد \r\n بيتى از عنصرى بيارم كزو * خوبتر و نغزتر رقم نتوان كرد \r\n « دانش و آزادگى و دين و مروّت * اين همه را بندهء درم نتوان كرد » \r\nواقعاً هستند افرادى - الآن هم هستند بچه‌هايى كه ما با چشم خودمان مىبينيم - كه اين گونه هستند . در زندگى همهء ما لااقل چيزكى از اين قضيه هست ؛ يعنى هركسى در خودش احساس مىكند كه پا روى مقدار زيادى از منافع مادى زندگى مىگذارد و از آن مىگذرد ؛ از مقامها و پستهايش ، از حقوقهاى گزاف ، ويلاها و تنعمهاى بزرگ مىگذرد چون با شرافتش جور در نمىآيد ، با آزادى و استقلالش جور در نمىآيد .\r\nبنابراين اولًا مطلب اين‌جور نيست كه هميشه پاى گرسنگى در ميان باشد و هرجا كه گرسنگى آمد ، ساير عوامل كنار برود . همه جا كه پاى گرسنگى در ميان نيست . بشر اغلب كارها را از روى سيرى مىكند .\r\nثانياً حتى اگر پاى گرسنگى هم در ميان بيايد ، مطلب از اين قبيل نيست كه هرجا گرسنگى آمده ايمان مىرود دنبال كارش ، عشق و هنر و اخلاق مىرود دنبال كارش . اين مبالغه است . اين است كه تاريخ را به اين سادگى نمىشود توجيه كرد .\r\nآقايان مىگويند نيروى محرّك تاريخ تنها عوامل اقتصادى است . خير ، اين‌جور نيست . نيروهايى هست كه تاريخ را به حركت درمىآورد و ما هيچ نمىتوانيم بگوييم تمام اين نيروها از يك منبع و از يك مركز نيرو منبعث مىشود ، مثل ساعتى كه فنر دارد و وقتى كه كوك مىكنيم ، اين فنر را در حال فشار قرار مىدهيم ، بعد تدريجاً كه باز مىشود ، همان قوّهء ارتجاع فنر است كه فشار مىآورد و همهء چرخها و خارها و همه چيز را حركت مىدهد ، يا مثل كارخانه‌اى كه يك موتور دارد و همهء چرخها را همان موتور به حركت در مىآورد .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nجامعهء بشرى را نمىشود اين‌جور توجيه كرد كه يك موتور دارد و آن هم عامل اقتصادى است . موتور دارد ، ولى هريك از غرايز بشر در جاى خودش يك موتور است . اين تضادها ، كشمكشها و عدم يكنواختىها هم از همين جا پيدا مىشود كه يك موتور در كار نيست . اصلًا اگر اجتماع بشر ، ماشين يك موتوره بود - آن‌طور كه اين آقايان مىگويند - اين همه كشمكش و تضاد در جامعهء بشرى رخ نمىداد .\r\nكشمكشها و تضادها كه رخ مىدهد ، يك علت اساسىاش اين است كه غرايز بشر با يكديگر در حال جنگند .\r\nاين آقايان مىگويند فقط غريزهء اقتصادى وجود دارد كه تنازع طبقاتى به وجود مىآورد ، و تنازعى نيست جز تنازع طبقاتى كه ريشه‌اش طبقات است و ريشهء طبقات هم مالكيت است .\r\nاين‌طور نيست . تضادهايى غير از تضاد طبقاتى و غير از تضادى كه ريشهء اقتصادى دارد در جامعه وجود دارد ، و اين تضادها منشأ يك سلسله اختلاف و كشمكش در جامعهء بشرى است .\r\nاين است كه ما هرچه فكر مىكنيم هنوز نتوانسته‌ايم اين مطلب را درست توجيه كنيم ، [ و اساساً براى صحت اين نظر 
  ] چه شاهدى از تاريخ مىتوان آورد ؟ اگر احياناً در جاهاى معينى عامل اقتصادى ( حال ، گرسنگى يا حرص ) عامل اصلى بوده « 1 » ، اگر پاره‌اى از حوادث تاريخى و جريانهاى اجتماعى مولود گرسنگى يا حرص باشد ، مسلّم قسمت بيشترش مولود چيزهاى ديگر است .\r\n\r\nنظر جرجى زيدان\r\nجرجى زيدان كه هم مورّخ است و هم رمان نويس ، از كسانى است كه قبل از اينكه نظريهء فرويد پيدا شود طرز تفكرش اين است كه در هر حادثهء مهم تاريخى پاى يك زن را به ميان مىآورد ، يعنى يك عامل جنسى را به ميان مىآورد و گاهى اين عامل را عامل اصلى معرفى مىكند . مسلّم اين نظر مبالغه است ، ولى در اغلب حوادث تاريخى ثابت كرده‌اند كه پاى يك چنين عاملى در كار بوده است .\r\n\r\n\r\n\r\n\r\n","description":"","footnote":"\r\n( 1 ) ما حرص را هم جزو عوامل اقتصادى مىآوريم ، در صورتى كه حرص افزون طلبى است و يك امر معنوى است .\r\n","page_name":" 364 ","page_number":364},
  {"content":"\r\n\r\n\r\nدو نمونهء تاريخى\r\nآقاى دكتر صاحب الزمانى كتابى نوشته است به نام ديباچه‌اى بر رهبرى كه البته از نظر مذهب شيعه انتقادهايى مخصوصاً در قسمتهاى اول دارد ، ولى كتابى است كه در موضوع خودش بسيار خوب است ، مخصوصاً در مسائل مربوط به اسلام و ايران كه در اواخر كار كتاب خدمات متقابل اسلام و ايران اين كتاب به دستم رسيد و مطالعه كردم و در قسمتهاى اخير كتاب خدمات متقابل توانستم از آن استفاده كنم .\r\nتعبيرى در اين كتاب دارد ، مىگويد : بعضىها دچار گزافه گويى و بيمارى تك سبب بينى هستند ، يعنى هميشه توجهشان به يك سبب است ، در صورتى كه اجتماع را با يك علة العلل اجتماعى نمىتوان شناخت . بعد ايشان همين عامل جنسى را طرح مىكند ، مىگويد در بسيارى از حوادث تاريخى ، اين عامل تأثير داشته است از جمله در فتح ايران به دست اعراب .\r\nمقصودش اين است كه دو جريان تاريخى در داخل ايران پيش آمد كه صد درصد جنبهء جنسى داشت و همانها تأثير فراوانى در انحطاط ايران و شكست ايرانيها داشت . يكى همان داستان معروف خسرو پرويز و نعمان بن منذر است ، كه ما قبلًا در ناسخ التواريخ و . . . خوانده بوديم .\r\nحكومتى عربى در حيره كه مركزش نزديك كوفهء فعلى بود ، در قسمتى از عراق فعلى كه مجاور با ايران قديم بود وجود داشت . البته مدائن كه الآن جزو عراق است ، آن وقت جزو ايران بود . ولى اين قسمتهاى نجف و كربلا و يك قسمتهاى ديگر ، مملكت كوچكى بود به نام « حيره » . مملكتى بود عربى و تحت الحمايهء ايران و در واقع سپرى بود كه ايرانيها درست كرده بودند براى اينكه به اين وسيله با اعراب باديه نشين مبارزه كنند . مىگفتند آهن را با آهن بايد جواب داد . آنها به يك معنا مرزدار ايران از ناحيهء اعراب بدوى بودند .\r\nاختلافى بين نعمان بن منذر و ظاهراً پسرعمويش زيد بن عدى رخ مىدهد و شايد ظلمى ، اجحافى به زيد بن عدى مىشود . زيد به دربار خسرو پرويز مىآيد و مدتها آنجا ملتجى مىشود ولى نتيجه نمىگيرد تا اينكه جريانى پيش مىآيد .\r\nدر ناسخ التواريخ مىنويسد كه جدّ نعمان ( منذر ماء السماء ) يك پيشكشى براى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nانوشيروان فرستاد و آن يك كنيز بسيار زيبا بود « 1 » . در نامه‌اى اوصاف و زيباييهاى اين كنيز را تقريباً در يك ورق تشريح كرد كه خود اين شاهكارى است از قلم . آدم تعجب مىكند كه چطور مىتوانستند اين‌جور توصيف كنند : چشمش چنين ، ابرويش چنين ، قد و بالايش چنين ، خُلقش چنين ، خويَش چنين و . . . كنيز شايد اين جور نبود ولى منذر چنان او را به عنوان يك زن و معشوقهء ايده آل توصيف كرد كه وقتى به دربار رسيد ، انوشيروان گفت : اين را نگه داريد و بعد روى اين مدل برويد اطراف مملكت را بگرديد ؛ هركس را پيدا كرديد كه اين‌جور بود ، براى ما بياوريد .\r\nهرسال اين را نمونه و مدل مىگرفتند و به همهء واليها و حكّام در همه جاى ايران بخشنامه كردند كه هر دخترى را با اين صفت پيدا كرديد ، با هر شرايطى و در هرجا كه بود نزد انوشيروان بفرستيد . اين [ نامه 
  ] در خزانهء ايران ماند .\r\nروزى خسروپرويز به زيد بن عدى گفت : آيا تو دخترى با اين اوصاف كه منذر توصيف كرده سراغ دارى ؟ ( حالا سه هزار زن در حرمش بود ، باز دنبال زن ديگرى مىگشت ) . زيد فرصت را مغتنم شمرد ، گفت : بله سراغ دارم . گفت : كى ؟ گفت : دختر نعمان .\r\nنقشه كشيد ، با خود گفت وقتى من اين را بگويم ، خسرو از او خواهد خواست .\r\nنعمان هم قطعاً دخترش را نمىفرستد ، يكى به اين دليل كه عربها از قديم دختر به عجم نمىدادند ، و ديگر اينكه با خودش فكر كرد كه خسرو اين را به طمع آن دختر ايده آل مىخواهد ، اگر نعمان دخترش را بفرستد ، وقتى ببيند كه آن جور نيست حتماً خواهد گفت يك كس ديگر را فرستاده‌اى .\r\n[ نعمان در جواب خسرو 
  ] نامه‌اى فرستاد و در آن جمله‌اى نوشت كه مفادش اين بود : پادشاه با گاو چشمان ايرانى كه در اختيار دارد ، ديگر نيازى به اين سياهان عربى ندارد ، يعنى اينها قابل نيستند . نامه را خود زيد ترجمه كرد . در اينجا تقلّب كرد ، گفت نعمان نوشته : آن ماده گاوان ايرانى ، ديگر شاه را كافى نيست كه دخترهاى زيباى عرب را مىخواهد ؟ شاه گفت : حمله كنيد . دستور حمله دادند كه چهار هزار نفر بروند و چنين و چنان بكنند .\r\n\r\n\r\n\r\n\r\n","description":"","footnote":"\r\n( 1 ) در ناسخ اين‌جور مىنويسد ولى در اين كتاب اين جهتش را جور ديگر نوشته . گويا حرف ناسخ درست است ، چون عين عبارت را نوشته است .\r\n","page_name":" 366 ","page_number":366},
  {"content":"\r\n\r\nنعمان بيچاره وقتى كه قضيه را فهميد ، براى اينكه مطلب را حل و رفع سوء تفاهم كند ، خودش آمد ولى جناب پرويز آنقدر عصبانى بود كه مجال دفاع به او نداد ، گفت : او را بيندازيد زير پاى فيل . او را زير پاى فيل انداختند و كشتند .\r\nنعمان چون از قبل اين خطر را احساس مىكرد ، زن و بچه و كسان خودش را به قبيلهء بنى شيبان - كه قبيلهء قويّى بود - سپرد و در حمايت آنها قرار داد ؛ از اين حس عربى كه مستجير را پناه مىدهند ، استفاده كرد .\r\nپرويز به اين قناعت نكرد كه خود نعمان را كشت ؛ دستور داد بروند و تمام اموال و ثروتش را بياورند ، زن و بچه‌اش را هم به اسارت بياورند ، مخصوصاً آن دختر ايده آل را هم بياورند .\r\nولى آن دختر در قبيلهء بنى شيبان بود . قبيلهء بنى شيبان گفتند : هرگز كسى را كه در پناه و جوار ماست تسليم نمىكنيم . لذا ميان ايرانيها و اعراب جنگ معروف « ذيقار » درگرفت . اين جنگ در همين عراق صورت گرفته است . براى اولين بار اعراب شكست فاحشى به ايرانيها دادند . هرگز در تاريخ سابقه نداشت كه ايرانيها از اعراب شكست بخورند . اعراب خودشان را كوچكتر از اين مىدانستند كه با ايرانيها بجنگند . وقتى كه شكست دادند ، فهميدند كه مىشود با اينها جنگيد و شكستشان داد .\r\nنوشته‌اند يك عامل اساسى كه سبب شد اعراب بعد از آنكه مسلمان شدند به ايران حمله كنند و از حمله به ايران بيم نداشته باشند ، جنگ ذيقار بود و اين جنگ را يك عامل جنسى ايجاد كرده بود . اگر اين جنگ رخ نمىداد ، به عقيدهء اين مورخين اعراب اين جرأت را به خود نمىدادند كه به ايران حمله كنند .\r\nجريان ديگر ، ماجراى معروف آذرميدخت است . آذرميدخت يكى از دو دختر خسروپرويز است كه پادشاه ايران شد و بسيار زيبا بود . پدر رستم فرخزاد از او خواستگارى كرد .\r\nاينجا تاريخ دو جور مىگويد ، يعنى مجهول است . بعضى مىگويند [ آذرميدخت 
  ] گفت كه من زن تو نمىشوم ولى اگر محرمانه بيايى ، حاضرم كه عاشق و معشوق يكديگر باشيم . اما بعضى مىگويند اصلًا به او برخورد ؛ مخصوصاً [ فرخزاد را 
  ] آورد تا به دامش بيندازد .\r\n[ آذرميدخت 
  ] آجودان مخصوصى داشت كه وقتى [ فرخزاد 
  ] در نيمه شب آمد ،\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمتوجه شد و او را كشت . بعضى مىگويند روى حسادت اين كار را كرد و گفت : اگر بنا باشد ملكه در اختيار كسى باشد ، چرا در اختيار خودم كه آجودانش هستم نباشد ؟ تو از خراسان راه افتاده‌اى آمده‌اى اينجا ؟ ! بعضىها كه خواسته‌اند اين كار را توجيه كنند گفته‌اند نه ، به امر خود ملكه كشت . وقتى كه كشته شد ، ملكه براى اينكه از خودش دفاع كرده باشد كه او قصد سوء به من داشت و فردا نگويند كه او عاشقش را بىجهت كشته ، دستور داد كه جنازهء او را دم دروازه به‌دار كردند براى اينكه به مردم بگويند اين قصد سوء داشت كه كشته شد ، و مردم نگويند كه با همديگر قرار محرمانه‌اى داشتند .\r\nرستم فرخزاد از خراسان به قصد حمله به دربار ساسانى و كشتن سردارى كه پدرش را كشته بود حركت كرد . در همين گيرودارها بود كه حملهء اعراب مسلمان شروع شد . تازه رستم فرخزادِ پدركشته‌اى كه پدركشتگىاش هم به واسطهء يك عامل جنسى بوده ، مأمور شد برود از اين سلطنت دفاع كند .\r\nخود اينها نوشته‌اند كه اول آمد به مدائن و عدهء زيادى را كشت ، [ بعد به جنگ اعراب رفت 
  ] و نوشته‌اند اگر لشگر مدائن با همين رستم كه از خراسان حركت كرده بود همفكر و همعقيده بود و با همديگر به جنگ اعراب مىرفتند ، شايد جلو اعراب را مىگرفتند ، ولى يك جريان عشقى سبب شد كه باز ايرانيها از نظر نيروى نظامى ضعيف‌تر بشوند .\r\nما نظير اين قضايا را در تاريخ ، زياد مىتوانيم پيدا كنيم . وقتى كه ما قائل به اين موضوع نشديم كه « همه چيز را عامل اقتصادى مىچرخاند و شكل اقتصادى اجتماع كه تغيير بكند همه چيز تغيير مىكند » اين [ مشكل كه اين گونه قضايا را چگونه مىتوان توجيه كرد 
  ] از ميان مىرود . و [ همين‌طور است 
  ] وقتى كه ما براى عقيده و ايمان اصالت قائل شديم ؛ يعنى گفتيم بشر در عين حال يك موجود عقيده‌اى و يك موجود ايده‌اى است و به خاطر عقيده و ايمانش در همهء شئون اجتماعى خود تصرف مىكند ، پا روى جاه مىگذارد ، پا روى مال و ثروت مىگذارد ، كه قرآن نقل مىكند :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 1 » .\r\nبنابراين نمىشود به اين استدلال قانع شد كه چون زيربناى اجتماع روابط\r\n\r\n\r\n\r\n\r\n","description":"","footnote":"\r\n( 1 ) حشر / 9\r\n","page_name":" 368 ","page_number":368},
  {"content":"\r\n\r\nاقتصادى است و روابط اقتصادى جبراً متغير است و جبراً همه چيز بايد تغيير كند ، پس همه چيز حتماً تغيير مىكند .\r\n\r\nسخن علىّ الوردى\r\nمسئلهء مهمتر اين است كه عده‌اى از نويسندگان عرب و مخصوصاً دكتر علىّ الوردى « 1 » در كتابهايش - ظاهراً بيشتر در كتاب مهزلة العقل البشرى - اصرار فراوان دارند كه از نظر منطق اسلام و قرآن زيربناى اجتماع ، اقتصاد است و بس . او به پاره‌اى از آيات قرآن هم استدلال مىكند كه قرآن مىگويد هرجا تغييراتى در جامعه‌اى پيدا شد ، ريشه‌اش را بايد در روابط اقتصادى افراد بشر نسبت به يكديگر جستجو كرد .\r\nان شاء اللَّه ما در جلسه‌اى آن آياتى را كه او ذكر كرده ، مىآوريم تا ببينيم آيا اين استنباطى كه اينها از اسلام كرده‌اند درست است يا نه ، يكجانبه چند تا آيه را گرفته‌اند و آيات ديگر را مورد غفلت قرار داده‌اند ؟ و [ ببينيم كه 
  ] به‌طور كلى اسلام در گردش تاريخ براى چه عاملهايى اصالت قائل است ؟ .\r\n- ماركس مىگويد : زيربناى يك جامعه ، اقتصاد آن جامعه است و تمام مظاهر اجتماع از قبيل فرهنگ ، هنر ، مذهب ، سنن ، شكل و قوانين\r\n\r\n\r\n\r\n\r\n","description":"","footnote":"\r\n( 1 ) نويسندهء بسيار شيرين نويس عراقى و از خانواده‌هاى شيعهء عراق است . مرحوم آقاى امينى چند سال پيش كه ايران بودند و صحبت او را كرديم گفتند خاندانش اصلًا شيعه است ولى در عين حال كمونيست است ، يك كمونيست مسلمان ! يعنى واقعاً ، هم به اسلام اعتقاد دارد هم به كمونيزم ، و در كتابش كوشش مىكند ميان ماركسيسم و اسلام يك نوع سازگارى برقرار كند . كتابهايش خيلى شيرين است .\r\nكتاب بسيار شيرينى نوشته به نام وعّاظ السلاطين كه ترجمه هم شده است و يك كتاب اجتماعى است دربارهء روحانيتى كه از صدر اسلام پيدا شده كه به عقيدهء او اينها روحانيت اسلام نيستند ، روحانيت زورمندان و براى توجيه حكومت زورمندان هستند .\r\nكتاب ديگرى نوشته است راجع به نسبيت عقل . روح مطلب اين است كه مىخواهد عقل و فكر انسان را تابع مسائل اقتصادى بداند ، اسمش را گذاشته است مهزلة العقل البشرى . « مَهزلة » يك اصطلاح سينمايى است ، همين است كه امروز به آن كمدى مىگويند : « كمدى عقل بشر » . چند كتاب ديگر هم نوشته . اين دو كتابش را من از اول تا آخر خوانده‌ام . كتاب ديگرى هم نوشته به نام الخوارق اللاشعور كه من قسمتى از آن را خوانده‌ام . همهء كتابهايش شيرين است .\r\n","page_name":" 369 ","page_number":369},
  {"content":"\r\n\r\nحكومت روبناى آن هستند . مقصود او از اقتصاد ، پول و خوردن و پوشيدن نيست .\r\nهرچه كه قابل مبادله باشد .\r\n- خير ، مىگويد : « منافع مادى انسان محرّك انسان است » . منافع ، منحصر به خوردن و پوشيدن نيست . جلب لذايذ شهوانى ، تأمين منافع خودخواهى و برترى طلبى هم جزو منافع مادى است و كل منافع مادى مطرح است .\r\nاينكه ايشان توجيه مىكنند كه آنها گفته‌اند « منافع مادى » ؛ نه ، اين يك توجيهى است كه شما داريد مىكنيد .\r\nدو مسئله است : يك وقت هست كه آنها مثل همهء ماديين عالم مىگويند [ اصالت با ماديات است ، و يك وقت هست كه چنين نيست . 
  ] اصلًا مشخّص مكتب ماركس در ميان ساير ماديون جهان همين است . مىدانيم كه دربارهء انسان كه آيا انسان موجودى است معنوى يا مادى يا هم معنوى و هم مادى ، يك عده كه مادى هستند انسان را موجودى مادى مىدانند و براى معنويات انسان اصالتى قائل نيستند . اين اشخاص مىگويند آنچه كه خواستهء اصلى و هدف انسان است و انسان به دنبال آنها مىرود ماديات زندگى است ، كه آنجا ماديات برمىگردد به بدنيات ، هرچه كه سبب لذتى از لذات بدن بشود . به اين معنا غريزهء جنسى هم يك غريزهء مادى است .\r\nولى مشخّص مكتب ماركس اين نيست كه تاريخ را مادى مىداند ، بلكه اين است كه تصريح مىكند به « اقتصاد » يعنى خواسته‌هايى كه قابل مبادله است « 1 » . چيزهايى را زيربنا قرار مىدهد كه در قلمرو مالكيت و دارايى شخص قرار مىگيرد ، آنچه كه در قلمرو مالكيت قرار مىگيرد و آنچه كه داراى ارزش اقتصادى است .\r\nمشخّص مكتب ماركس اين جهت است ، نه فقط مادى بودن تاريخ . مادى بودن\r\n\r\n\r\n\r\n\r\n","description":"","footnote":"\r\n( 1 ) من تنها خوراك و پوشاك را نگفتم ، خوراك و پوشاك و مركب و مسكن و برق و تلفن و هرچه كه شما بخواهيد در نظر بگيريد .\r\n","page_name":" 370 ","page_number":370},
  {"content":"\r\n\r\nتاريخ را غير از ماركس ، ديگران هم گفته بودند .\r\nاگر شما از گفته‌هاى خود ماركس چيزى آورديد كه [ نشان بدهد 
  ] مقصود او از ماترياليسم تاريخى فقط اقتصاد نيست [ سخن شما قابل قبول است . 
  ] من عرض كردم « اقتصاد » ، كى گفتم تنها خوراك و پوشاك ؟ مقصودم اين است : آنچه كه موضوع مالكيت و دارايى واقع مىشود . زن و فرزند از مسائلى است كه جزو دارايى قرار نمىگيرد . مسائلى جزو دارايى است كه مطلوبيتشان براى بشر مطلوبيت نوعى باشد ؛ يعنى انسان « مثل » اين چيز را مىخواهد نه « شخص » آن را . چطور ؟ فرض كنيد كه انسان يك انگشتر طلا مىخواهد و خيلى دوست دارد [ كه آن را دارا باشد 
  ] ولى هيچ وقت عشق آدمى به شخص اين انگشتر تعلق نمىگيرد . اگر يك انگشتر ديگرى صد درصد مثل اين پيدا بشود ، برايش تفاوت نمىكند كه اين يكى [ را داشته 
  ] باشد يا آن يكى را ، و اگر انگشترى بهتر از اين پيدا بشود قطعاً اين را مىدهد و آن را مىگيرد . يا پارچه و لباس و اتومبيلى كه مىخواهد ، عشقى كه انسان به اينها دارد ، به نوعشان است [ نه به شخصشان 
  ] و در واقع به فايده و اثرشان است .\r\nقهراً همهء افراد بشر در اينها على السويه خواهند بود و اينهاست كه قابل مبادله خواهد بود : من اين انگشتر را مىدهم [ به 
  ] انگشتر ديگرى مثل اين يا به چيز ديگرى كه ارزشى معادل اين داشته باشد و بعد بتوانم با آن ، يكى ديگر تهيه كنم .\r\nاما هيچ وقت آدمى بچهء خودش را روى اين حساب دوست ندارد ؛ يعنى انسان فقط همان شخص بچهء خودش را دوست دارد ، هيچ چيزى جانشين او نمىشود . اگر بروند بچهء ديگرى را بياورند كه خيلى از بچهء او ترگل‌تر و ورگل‌تر ، باهوش‌تر و بانمك‌تر هم باشد و بگويند : اين بچه را بگير ، بچهء خودت را به ما بده ، مىگويد : من بچهء خودم را مىخواهم . اين اسب يا اتومبيل نيست كه وقتى بهترش را آوردند ، عوض كند .\r\nدر موضوع عشق هم همين‌طور است . انسان هميشه يك غريزهء كلى نسبت به همسر دارد . مردى كه در جستجوى زن است ، عاشق « كلى » است ، و همين‌طور زنى كه در جستجوى شوهر است . ما خودمان هميشه در باب عشق به اين حرف مىخنديم كه بگويند كسى عاشق كلى طبيعى است ، زيرا آدم نمىتواند عاشق كلى طبيعى باشد . انسان مىتواند طالب كلى طبيعى مال باشد ، طالب كلى طبيعى اتومبيل باشد ، ولى نمىتواند عاشق كلى طبيعى زن باشد . داستان آن غلامى مىشود كه\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاربابش ديد خيلى ناراحت است و مدتى است كه روز به روز لاغرتر و رنگش زردتر مىشود . به او گفتند : آقا به درد اين برس ! گفت : چه شده ؟ گفتند : عاشق شده .\r\nاو را خواست ، گفت : قضيه چيست ؟ شروع كرد به گريه كردن . گفت : دردت را بگو .\r\nهى گريه مىكرد . آخرش گفت : عاشق شده‌ام . گفت : عاشق كى ؟ گفت : هركه شما مصلحت بدانيد .\r\nانسان نمىتواند عاشق كسى باشد كه ديگرى مصلحت بداند . اصلًا عشق به « شخص » تعلق مىگيرد ؛ يعنى حكم يك پيوند مادى را دارد كه بايد شخصش موجود باشد و ميان اين شخص و آن شخص ، پيوند برقرار بشود . به همين دليل است كه نه زن جزء دارايى مرد است و نه مرد جزء دارايى زن ؛ پيوند شخصى است . يك مرد حاضر نيست همهء زنهاى دنيا را به او بدهند با زن خودش مبادله كند ؛ و آن زن هم اگر همهء شوهرهاى دنيا را بياورند و به او بگويند هركدام را مىخواهى انتخاب كن شوهر خودت را بده ، حاضر نيست مبادله كند ؛ يعنى يك علاقهء شخصى ميان اين زن و اين مرد برقرار مىشود ، همين‌طور كه ميان پدر و فرزند علاقهء شخصى ايجاد مىشود . هيچ كس پدرش را با پدرهاى ديگر مردم مبادله نمىكند ، بچه‌اش را هم با بچه‌هاى ديگر مبادله نمىكند . و چون اينها جنبهء شخصى و فردى دارد ، جزء مسائل اقتصادى قرار نمىگيرد ؛ يعنى با ساير اشياء معاوضه نمىشود . پس غلط است اگر ما بگوييم كه زن جزء مسائل اقتصادى است .\r\nاگر بگوييد ماركس نگفته است « مسائل اقتصادى » ، مىگوييم او تمام گفته هايش پر است از « اقتصاد » ، نمىگويد « ماديات » . و اگر مىگوييد زن و شوهر و پدر و مادر و اينها هم جزء مسائل اقتصادى است ، قطعاً اين‌طور نيست . آن وقتى كه زن و شوهر جزء مسائل اقتصادى قرار بگيرند ، ديگر روح خانوادگى وجود ندارد ؛ يعنى آن وقتى كه مرد زنش را به حساب پول در خانه نگه دارد يا زن شوهرش را به حساب پول نگهدارى كند ، آن وقت است كه اين خانواده براساس روح خانوادگى تشكيل نشده ، براساس روح ديگرى تشكيل شده است .\r\nجاه و مقام چطور ؟ آيا ما مىتوانيم جاه و مقام را جزو مسائل اقتصادى بشماريم ؟ در صورتى كه انسان براى جاه و مقام از همهء منافع اقتصادى خودش مىگذرد ؛ يعنى يك عمر زاهدانه زندگى مىكند كه مقامش را حفظ كند . چقدر از اين افراد رياكار و جاه طلب در دنيا بوده‌اند كه براى اينكه آسيبى به شخصيت\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nاجتماعىشان وارد نيايد ، براى اينكه كوچكترين تنزلى در مقامى كه در اجتماع دارند نكنند ، يك عمر لباس ژنده مىپوشند ، براى خودشان از همهء نعمتهاى دنيا محروميت ايجاد مىكنند ، پياده مىروند ، نان جو و سركه مىخورند براى اينكه جاه و مقام و عزت و احترامى كه در دلها دارند حفظ بشود . آيا شما اين را جزو مسائل اقتصادى مىآوريد ؟ بله ، به يك معنا مادى هست ، در مقابل معنويات يعنى امور خدايى و آخرتى ؛ اينها خدايى و آخرتى نيست . ولى ماركس كه نمىگويد « امور مادى » ، مىگويد « امور اقتصادى » و اينها قطعاً جزو مسائل اقتصادى نيست . نه تنها ما ، ديگران - امثال راسل - هم كه به ماركس ايراد مىگيرند ، به همين جور چيزها ايراد مىگيرند . مفهوم آنها هم از حرف ماركس اين نبوده كه گفته « منافع مادى » ، والّا خود راسل هم بشر را موجودى مادى مىداند . با اينكه خودش هم بشر را مادى مىداند ، ولى در عين حال نظريهء ماركس را قبول ندارد چون او تكيه‌اش فقط روى مسائل اقتصادى است ، مسائلى كه جزو دارايى قرار مىگيرد ، مسائلى كه قابل مبادله با جنس و كالاى ديگر است ، مسائلى كه مىشود با پول آنها را تهيه كرد . ولى محبوبيت و مراد بودن را نمىتوان با پول تهيه كرد ، اينها ديگر جزو مسائل اقتصادى نيست ؛ يعنى اينها را نمىشود با پول مبادله كرد . ممكن است انسان مقامى را با پول به دست بياورد ولى مبادله نمىشود كرد ، قابل خريد و فروش نيست .\r\n- شك نيست كه اقتصاد يا امور مادى و اينكه بشر اول مىخواهد زنده باشد ، سرلوحهء تمام مطالب ديگر است . و باز شكى نيست كه تنها ماده ، محرّك بشر نيست . اكثريت بشر در درجهء اول به دنبال ماديات مىرود و موضوع « دانش و آزادگى و دين و مروّت - اين همه را بندهء درم نتوان كرد » براى عدهء بسيار معدودى مطرح است . افرادى مثل على عليه السلام چند تا بيشتر نبوده‌اند . ولى هدف اديان اين است كه به مردم نشان بدهند كه اگر فقط ماديات سرلوحه و محرّك در زندگى باشد ، نتيجه‌اش اين نكبت و كشتار موجود است ، اگر سعادت مىخواهيد راهش اين است .\r\nبيان آقاى مهندس البته بيان خوبى است ولى جاى يك « اما » در آن هست و آن اينكه اگر نيروى اصلى گردانندهء بشر و تاريخ بشر - حتى در اكثريت - امور مادى\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nباشد ، به عقيدهء اينها بشر به حكم جبر كشيده مىشود و لهذا اينها در اين مسائل ، جبرى هم هستند . گو اينكه كوشش مىكنند كه اختيار بشر را حفظ كنند ، ولى منطقشان به گونه‌اى است كه به جبر كشيده مىشود .\r\nاديان در مقابل اين جبر چه مىتوانند بگويند و چگونه مىتوانند مؤثر واقع شوند ؟ اين مثل آن است كه اديان به بشر بگويند : اى بشر ! هرچه به سرت مىآيد ، از اين شكم و از اين گرسنگى است . گرسنه نباش ، راحت مىشوى . آيا آدم مىتواند گرسنه نباشد ؟ به حكم جبر طبيعت ، آدم گرسنه مىشود . وقتى هم گرسنه شد ، به حكم جبر دنبال نان مىرود . براى اينكه دنبال نان برود ، تنازع بقا هم درمىگيرد . اين يك جبر است .\r\nاگر در وجود انسان غرايز ديگرى نباشد كه اديان بخواهند با گفته‌هاى خود انگشت روى آنها بگذارند ، آن غرايز را زنده و كنترل كنند ، گفتهء اديان بىاثر و بى فايده است . اديان هم كه نقش اساسى خودشان را اجرا كرده و به قول شما گفته‌اند : « دانش و آزادگى و دين و مروّت - اين همه را بندهء درم نتوان كرد » و عواقبش را هم به بشر نشان داده‌اند ، براى اين بوده كه - بر خلاف اعتقاد كسانى كه مىگفتند بشر تابع منافع آنى خود است و در مقابل منافع آنى كارى نمىشود كرد - حسى هم در بشر وجود دارد كه مىگويد : راست مىگويد ، آيا انسان همه چيز را بايد فداى پول كند ؟ يك چنين حسى هم در بشر هست كه انبيا مىخواهند آن را زنده كنند ، نه اينكه اين حس وجود ندارد الّا در چند نفرى مثل على بن ابيطالب ، و انبيا مىخواهند از همان غرايز مادى بشر به نفع « دانش و آزادگى و دين و مروّت » استفاده كنند . در اين صورت به اصطلاح مشت به سندان زدن و آب در غربال كردن است و فايده ندارد .\r\n- انبيا مىآيند آن نيرويى را كه تحت الشعاع غرايز مادى قرار گرفته زنده كنند .\r\nدرست است ، قبول دارم ، آن شك ندارد . انبيا آمده‌اند كه به تعبير قرآن نقاط خاموش شدهء فطرت انسان را زنده كنند ، و به تعبير اميرالمؤمنين : فَبَعَثَ فيهِمْ رُسُلَهُ وَ\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nواتَرَ الَيْهِمْ انْبِيائَهُ لِيَسْتَأْدوهُمْ ميثاقَ فِطْرَتِهِ « 1 » وفاى به آن پيمانهايى را كه در فطرت بشر هست ، بخواهند . پس در وجود بشر بايد چنين نيرويى باشد ، و واقعاً هم همين‌طور است .\r\nمثلًا اگر در انسان غريزهء شعر و زيبايىاى كه از شعر احساس مىكند نبود ، آيا امكان داشت كه چند نفر مثل سعدى و مولوى و حافظ و . . . اينقدر بر جامعه حكومت كنند ؟ على رغم همهء تكفيرها ، تفسيقها ، با انبر گرفتن مثنوى و اين حرفها ، باز مثنوى شخصيت خودش را حفظ كرده و باقى مانده ، چرا ؟ براى اينكه يك پيوندى با روح بشر دارد ، زيباست ، نغز است و بشر نمىتواند در مقابل نغز و زيبا و انديشهء عالى بى تفاوت باشد . مثنوى را انسان به خاطر منافع اقتصادى نمىخواهد ، به خاطر همان حس مىخواهد ؛ به خاطر خضوعى كه در مقابل انديشه‌هاى عالى ، انديشه‌هاى نغز ، انديشه‌هاى زيبا دارد . همان خضوع فكرى سبب مىشود كه اين مثنوى هرسال چاپ شود و دائماً شرح بر آن بنويسند .\r\nدين هم همين‌طور است . پيغمبر اسلام يك يتيم بيشتر نبود ، يتيمى كه خويشاوندان خودش هم در درجهء اول با او مخالف بودند . عوامل زمان پيغمبر را هرچه توجيه بكنيد ، اين عوامل در ظرف چند سال به كلى دگرگون شد ، اوضاع زمان خلفاى صدر اول دگرگون شد ، اوضاع زمان بنى اميه دگرگون شد ، اوضاع زمان بنى العباس دگرگون شد ، هزاران جريان ديگر پيدا شد ، عصبيتها از بين رفت ، طبقه‌اى رفت طبقه‌اى ديگر آمد ، ملتى رو بود زير رفت ، ملتى زير بود رو آمد ، ملت سومى آمد . . . ولى در تمام اين جريانها قرآن و اسلام ، خودش را حفظ كرده ؛ يعنى اين كشتى در وسط اين همه جزر و مدهاى بزرگ خودش را نگه داشته زيرا اصالت دارد ، يك پيوند خاصى با روح بشر دارد . معناى  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 2 » اين نيست كه ما قرآن را به زور جبرئيل مىآوريم و به زور نگهش مىداريم ؛ هى جامعه مىخواهد آن را طرد كند ، ما به زور تأمينش مىكنيم ، بلكه معنايش اين است كه ما قرآن را حفظ مىكنيم چون سنت ما او را حفظ مىكند . سنت ما اين است كه هرچيزى كه با نياز و فطرت بشر سر و كار داشته باشد ، خود فطرت و نياز درونى\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 1\r\n( 2 ) حجر / 9\r\n","page_name":" 375 ","page_number":375},
  {"content":"\r\n\r\nبشر ، ضامن حفظ و بقاى آن است و لهذا اين همه جزر و مدها و اين همه كهنه و نوهايى كه در تاريخ پيدا شده ، اين كتاب خودش را حفظ كرده و جوانه‌هاى نو زده .\r\nشما مىبينيد در فلان گوشهء اروپا يا آفريقا باز فلان متفكر پيدا شد ، راجع به قرآن چنين گفت ، مسلمان شد ، چنين شد ، چنان شد . اين نشان مىدهد كه يك جاذبهء خاصى ميان قرآن و روح بشر وجود دارد . تدريجاً هم پى در پى صيد مىكند . اگر يك عده به علل خاصى رابطه‌شان با آن قطع مىشود ، باز يك عدهء ديگر از جاى ديگر كشيده مىشوند .\r\n- فرموديد : انسان جاه طلبى را براى خود جاه طلبى مىخواهد . اتفاقاً انسان جاه طلبى و مقام را براى مزايا و عوارضش مىخواهد . كجا هستند آنهايى كه مىگوييد زاهد بودند و اعتقادى نداشتند و ريا كردند و همهء عمر را به ناراحتى گذراندند ؟ خيلى كم مىبينيد كه كسى هيچ اعتقادى نداشته باشد ، بعد براى مقامى كه هيچ چيز ندارد فعاليت كند . اگر بداند كه از پستى كه به او مىدهند هيچ استفاده‌اى نمىتواند بكند ، مسلّم دنبالش نمىرود . اگر افرادى مثل گاندى را مىبينيد ، نمىتوانيد بگوييد كه معنويت و اعتقادى ندارند . شما پيدا كنيد كسى را كه هيچ اعتقادى نداشت و بعد دنبال مقام رفت و هيچ سوء استفاده هم نكرد .\r\nنهرو چگونه است ؟ من گاندى را نمىگويم ، نهرو را مىگويم . آقاى نهرو اگر دنبال كار ديگرى مىرفت بيشتر پول در مىآورد يا [ وقتى كه 
  ] اين پست را داشت ؟ او مسلّم اين پست را مىخواست ، به خاطر همين پست هم مىخواست ، چون به خدا كه اعتقاد نداشت و براى آخرت كار نمىكرد .\r\nيكى از اين دو امر در كار است : يا واقعاً نهرو آدمى بود صلح خواه و انسان دوست و به خاطر يك عاطفهء انسانى فعاليت مىكرد ، كه خودش دليل ديگرى است بر رد نظريهء ماركسيستها . ( ما معتقديم وجدان انسانى و عواطف عالى انسانى گاهى منهاى جاه طلبى ، منهاى عامل جنسى ، منهاى اقتصاد فعاليت دارد . ) و يا خواهان جاه و مقام بود ؛ به عبارت ديگر براى نهرو يكى از اين دو توجيه را بايد كرد : يا عامل محرّك او فقط نيروى عاطفهء انسانىاش بود ، عصبيت بود ، واقعاً آدمى\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nبود كه هند را مىپرستيد ، هنديها را دوست داشت و به سرنوشت مردم هند علاقه مند بود ، كه خودش امرى است غير اقتصادى ، و يا آدمى بود فردى و جاه و مقام را مىخواست ، والّا در دنيا كدام كار را اگر نهرو مىگرفت پولش بيشتر از اين نبود ؟\r\nيك كار پرزحمت و پردرد و رنجى كه قطعاً او را از تنعمهاى مادى دنيا ( به آن معنى اقتصادى ) محروم مىكرد و از دنيا به اين راضى بود كه اسمش اين باشد كه در رأس يك مملكت چهارصد ميليونى مثل هند قرار گرفته و نامش براى هميشه در تاريخ باقى مىماند . و امثال اين در تاريخ زياد است .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\n1 نظريهء جبر اقتصادى تاريخ و بررسى آن\r\nدلايل كسانى را بررسى مىكرديم كه مىگفتند : قوانين جبراً تغيير مىكند و محكوم به تغيير است . فرضيهء ماركسيستها را طرح كرديم و آقاى مهندس كتيرايى يك مقدار ايراد به بيان من داشتند كه صحبت كردند و ما از ايشان خواهش كرديم كه در جلسه‌اى در اين زمينه مفصل بحث كنند . ايشان گفتند كه كتابهاى لازم را به دست نياوردم و بنابراين آمادگى ندارم . ناچار من بحث خودم را در همين زمينه قرار مىدهم ولى با استناد به يكى از كتبى كه در ايران - و ظاهراً در غير ايران هم - از اين نظر معتبر شناخته شده است ، يعنى كتاب معروف اصول مقدماتى فلسفه ژرژ پوليتسر .\r\nژرژ پوليتسر استاد دانشكدهء كارگرى در پاريس بوده است كه از قرارى كه خود همين كتاب نوشته است ، بعدها به نام « دانشكدهء نوين » معروف شد . اين دانشكده بيشتر به وسيلهء استادهاى ماركسيست اداره مىشده است و اين كتاب هم كه در حدود 25 - 30 سال پيش ( دورهء اوج توده‌گرى در ايران ) ترجمه شد ، از كتابهايى بود كه لااقل حزب تودهء ايران آن را به رسميت مىشناخت و ظاهراً همهء ماركسيستها به رسميت مىشناسند .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nفصل اول اين كتاب « 1 » تحت عنوان « قواى محرّكهء تاريخ » بحث مىكند . ما قسمتهايى از آن را كه لازم مىدانيم ، نقل مىكنيم و بعد تجزيه و تحليلى روى اين گفته‌ها به عمل مىآوريم تا ببينيم آيا ما حرفهاى اينها را نمىفهميم يا اين حرفها خيلى حرفهاى بىپر و پايه و لااقل بىدليلى است . بحثش از اينجا شروع مىشود كه مىگويد :\r\nاگر از ما بپرسند افكار انسان زادهء چيست ، ناگزير مىشويم در مطالعات خود زياد دور برويم . ما نبايد آن اشتباهى را مرتكب شويم كه ماترياليستهاى قرن هجدهم مىكردند و مىگفتند : فكر از مغز مىتراود چنان كه صفرا از جگر . . . و صرفاً فكر و شكل فكر را ناشى از خصوصيات مادى مغز افراد بدانيم « 2 » مقصودش اين است كه درست است كه مغز علت مادى افكار است ولى شكل افكار ، بيشتر به شرايط اجتماعى زندگى هركس بستگى دارد . مىگويد :\r\nاين حرف درست نيست كه بگوييم تاريخ ساختهء عمل افرادى است كه به نيروى ميل خود كار مىكنند و چون اين عمليات ناشى از افكار آنهاست ، پس تاريخ محصول دماغ اين افراد است .\r\n. . . اين توجيه كه افكار حاصل مغز است ، به صورت ظاهر يك تعريف مادى است . وقتى از مغز ديبرو « 3 » صحبت مىشود ، در حقيقت منظور همان افكارى است كه از مغز او تراوش مىكند نه خود او . اين ، تئورى مادى مخلوط و ناصوابى است كه تمايلات ايده آليستى را در پردهء افكار مىگنجاند « 4 »\r\n\r\n\r\n\r\n\r\n","description":"","footnote":"\r\n( 1 ) [ فصل اول از قسمت پنجم 
  ]\r\n( 2 ) اصول مقدماتى فلسفه ، ص 193 [ نقل به معنا و خلاصه 
  ]\r\n( 3 )  Dibero  فيلسوف فرانسوى\r\n( 4 ) همان مأخذ ، ص 194\r\n","page_name":" 379 ","page_number":379},
  {"content":"\r\n\r\nبعد اين جمله را از فوير باخ - كه يك مادى معروف است - نقل مىكند كه :\r\nهرآنچه انسان را برانگيزد ، ناچار بايستى به مغز رسيده باشد « 1 » . منتها شكلى كه آن امر در مغز پيدا مىكند ، بيش از هر چيز بسته به شرايط زندگى است « 2 » فصلى تحت عنوان « موجود اجتماعى و وجدان » باز كرده است و در آن ، سخن معروف ماركس را نقل مىكند كه :\r\nوجدان افراد ، وجود اجتماعى آنها را نمىسازد . وجود اجتماعى افراد است كه وجدان آنها را مىسازد « 3 » مىگويد :\r\nمىدانيم كه افكار ما انعكاس امور و موجودات است « 4 » . مقاصدى هم كه در نهاد افكار ما وجود دارد ، انعكاس همان امور است « 5 » مقاصد و هدفها و ايده‌هاى ما هم انعكاس همان امور است . اين مطلبى است كه ما بايد روى آن توجه كنيم كه آيا مقاصد و هدفهاى بشر هم انعكاس همين امور است يا چيز ديگرى است ، مقاصد بشر از ساختمان داخلى و سرشت و نهاد بشر سرچشمه مىگيرد ؛ آيا اين‌جور است يا مقاصد را هم اجتماع به ما مىدهد ؟ اين سؤالى است كه براى ما باقى مىماند كه بعدها بايد جواب بدهيم و مطلب مهمى است . باز تكرار مىكنم : آيا مقاصد و هدفهاى بشر هم تابع شرايط اجتماعى است و\r\n\r\n\r\n\r\n\r\n","description":"","footnote":"\r\n( 1 ) معلوم است ؛ انسان كارش اختيارى است و كار اختيارى يعنى تابع انديشه و اراده .\r\n( 2 ) همان مأخذ ، ص 195\r\n( 3 ) همان مأخذ\r\n( 4 ) راست است ، فكر ما عبارت است از انعكاس اشياء در مغز .\r\n( 5 ) همان مأخذ\r\n","page_name":" 380 ","page_number":380},
  {"content":"\r\n\r\nيا اينكه نه ، انسان به هرحال يك سلسله مقاصد - لااقل يك سلسله مقاصد اصلى - دارد كه ناشى از ساختمان بشر است ؟ .\r\nمىگويد :\r\nبراى جوابگويى به اين سؤال بايد ديد انسان در كجاست و افكارش در كجا بروز مىكند ؟ امروز مشاهده مىشود كه انسان در شرايط اجتماعى سرمايه دارى زيست مىكند و افكار انسانى ناشى از همين جامعه است « 1 » بعد اين جمله را از ماركس نقل مىكند :\r\nاين وجدان افراد نيست كه شاخص وجود آنهاست ، بلكه وجود اجتماعى آنهاست كه موجد وجدان ايشان است .\r\nمسئلهء مهم همين خواهد بود . وجدان انسان عبارت است از افكار ، ادراكات ، تمايلات و خواسته‌هاى درونى انسان . آيا اينها شاخص وجود انسان است و انسان را اينها مىسازد يا وجود اجتماعى ( يعنى موجوديت اجتماعى ، وابستگيهاى او به اجتماع ) و وابستگى طبقاتى اوست كه وجدان او را مىسازد ؟ مىگويد :\r\nدر اين تعريف منظور ماركس از وجود ، همان انسان است . منظورش ما هستيم . وجدان عبارت است از چيزى كه ما فكر مىكنيم ، چيزى كه ما مىخواهيم . معمولًا گفته مىشود ما براى آن آرزويى كه در دل و جانمان نهفته است مبارزه مىكنيم و چنين نتيجه مىگيرند كه وجدان ما باعث وجود ماست و چون فكر مىكنيم ، بنابراين عمل و اقدام مىكنيم و عملى مىكنيم كه متناسب با خواست ما باشد .\r\nاين نوع استدلال كاملًا اشتباه است ، زيرا در حقيقت وجود اجتماعى است كه موجد وجدان ماست . يك وجود پرولتاريايى داراى تفكر كارگرى\r\n\r\n\r\n\r\n\r\n","description":"","footnote":"\r\n( 1 ) همان مأخذ\r\n","page_name":" 381 ","page_number":381},
  {"content":"\r\n\r\nاست و يك وجود بورژوا داراى تفكر بورژوازى .\r\nولى چون بعضى موارد استثنايى ديده‌اند ، مىگويد :\r\nبعد خواهيم ديد كه چرا اين قانون عموميت ندارد .\r\nچون بعدها انگلس - نه ماركس - به اين مطلب رسيده است كه گاهى چنين تخلفى هم هست ؛ يعنى ممكن است افرادى جزء طبقهء كارگر باشند و وجدان كارگرى نداشته باشند ، و برعكس ممكن است كسى جزو طبقهء بورژوا باشد و افكار بورژوايى نداشته باشد . البته اين قسمت دوم را زياد بحث نمىكند . قسمت اول را كه ممكن است يك فرد جزو طبقهء كارگر باشد و وجدان كارگرى نداشته باشد ، اعتراف مىكنند ولى اسمش را « وجدان كاذب » مىگذارند . بعد اين جملهء معروف را از فويرباخ نقل مىكند :\r\nتفكر در يك كاخ و در يك كلبه تفاوت پيدا مىكند .\r\nبديهى است كه وقتى وجدان ، طرز تفكر و نوع خواسته‌هاى انسان به طبقهء انسان وابستگى داشته باشد ، اگر طبقه تغيير كند فكر هم عوض مىشود ، وجدان و خواسته‌ها هم عوض مىشود ، جهان بينى و معيارهاى اوليه‌اى هم كه در دست انسان است و روى آنها قضاوت مىكند عوض مىشود . مثلًا انسانى كه جزو طبقهء محكوم ، جزو طبقهء كارگر ، جزو طبقهء زحمتكش است ، طرز فكرش واقعاً اين است كه يگانه راه صحيح و عادلانه اين است كه حكومت ، حكومت كارگرى باشد ، مالكيت الغاء بشود و . . . اصلًا اين وجدان اين‌جور حكم مىكند ، مىگويد يگانه راه صحيح و درست همين است و غير از اين نيست .\r\nحال اگر اين شخص را يك دفعه از آن طبقه برداريم و در طبقهء حاكمه قرار بدهيم ، اصلًا وجدان و فكرش عوض مىشود . نه اينكه آن وقت مىفهمد كه راه صحيح همان راه اول است ولى منفعت من اين‌جور اقتضا مىكند ، اصلًا اين‌جور فكر مىكند كه صحيح همين است . انسان در هر طبقه‌اى كه هست ، هرطور كه\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمنفعتش اقتضا مىكند ، فكر مىكند كه صحيح همين است و جور ديگر نمىتواند فكر كند .\r\n\r\nشوخى طلبه‌ها\r\nداستانى بين طلبه‌ها معروف است . در سالهاى اولى كه ما قم بوديم ، سه نفر از آقايان بودند كه شهريه مىدادند : مرحوم آقاى حجت ، مرحوم آقاى خوانسارى و مرحوم آقاى صدر . يك ماه ممكن بود شهريهء اين آقا بيشتر باشد ، يك ماه شهريهء آن آقا .\r\nقهراً راجع به اين موضوع بحث بود كه آيا آقاى حجت اعلم است و بايد مرجع تقليد باشد ، به نماز ايشان بايد رفت ، يا آقاى خوانسارى و يا آقاى صدر ؟ طلبه‌ها وقتى مىخواستند مضمون بگويند و شوخى بكنند ، هرماه كه اين آقا بيشتر شهريه مىداد مىگفتند اين ماه ايشان اعلم و اتقى و اعدل هستند ، ماه ديگر آن آقاى ديگر بيشتر شهريه مىداد مىگفتند اين ماه ايشان اعلم و اعدل هستند .\r\nيا نقل مىكردند كه در مشهد طلبه‌اى اين‌جور مىگفته كه هركس به من پول بدهد من او را عادل مىدانم و مىروم پشت سرش نماز مىخوانم و نمازم هم اشكال ندارد ، چون وقتى كه پول مىدهد واقعاً فكرم درباره‌اش عوض مىشود كه عادل است . شارع بيش از اين از من نخواسته كه پشت سر امامى كه معتقدم عادل است نماز بخوانم ، و من اين‌جور هستم : هركسى كه به من پول مىدهد ، به دنبال پول دادن واقعاً اعتقاد پيدا مىكنم كه او عادل است . بنابراين هيچ مانعى ندارد كه هركسى كه به من پول مىدهد ، به خاطر پول دادن هم كه باشد پشت سرش نماز بخوانم ! .\r\nولى اين حرفها واقعاً شوخى است . آيا واقعاً وجدان انسان اين اندازه بازيچهء منافع است كه هركس به آدم پول بدهد ، اعتقاد انسان اين بشود كه او اعلم است ، او اعدل است ، او عادل است ؟ ! از هرجا و هر راه كه منافعش تأمين شد ، حق و عدالت و درستى را واقعاً در همان جا تشخيص مىدهد ؟ .\r\nمن از اين حرفهاى آقايان اين‌جور مىفهمم كه اينها واقعاً انسانيت را به مسخره گرفته‌اند و وجدان انسان را آنچنان بىاساس و بىريشه مىدانند كه فقط تابع شكم است . سعدى مىگويد :\r\n مايهء عيش آدمى شكم است * تا به تدريج مىرود چه غم است \r\nبنا بر اين حساب ، نه تنها مايهء عيش آدمى شكم است ، مايهء همه چيز آدمى\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nشكم است ، مايهء وجدان آدمى هم شكم است ، مايهء فكر آدمى هم شكم است ! .\r\nدليل بر اينكه وجدان انسانى يك چنين ساختمانى دارد ، اين است كه براى ظالم‌ترين ظالمها هم لااقل لحظاتى پيش مىآيد كه در آن لحظات وقتى كه خودش مىنشيند و فكر مىكند ، انصاف مىدهد كه ظلم مىكند ؛ يعنى مىفهمد ، درك مىكند و لهذا ناراحت مىشود ، عذاب وجدان مىكشد . ممكن است از روش خودش دست برندارد ، ولى عذاب وجدان را دارد .\r\nيكى از آثار اين فكر اين است كه ديگر مجازات به عنوان يك عمل عادلانه ، غلط مىشود ، چرا ؟ براى اينكه اگر بنا بشود وجدان انسان تا اين حد بازيچهء منافعش باشد و به قول شوخى آن طلبه وقتى كه به او پول مىدهند وجدانش آناً تغيير مىكند ، پس هر كارى را كه بر اساس منافعش مىكند ، آن وقت صد درصد معتقد است كه درست مىكند ، پس هيچ گاه مقصر نيست و اصلًا در دنيا مقصر وجود ندارد . بشر كسى را مقصر و مستحق مجازات مىداند كه كارى را بكند كه به اعتراف وجدانش نبايد كرد ولى منافعش آن‌طور اقتضا مىكند ، يعنى منافعش برضد وجدانش است . اما آدمى كه وجدانش صد درصد همان‌طور است كه كارش را انجام داده ، كارش وجدانى است و وجدانش يك ذره بر خلاف آن نمىگفته است ، چطور ما مىتوانيم او را مجازات كنيم ؟ .\r\nامام حسين از هركسى كه سؤال مىكرد مردم كوفه در چه وضعى هستند ، مىگفت : قُلوبُهُمْ مَعَكَ وَ سُيوفُهُمْ عَلَيْكَ شمشيرهايشان عليه توست در عين اينكه دلشان با توست ، وجدانشان با توست اما منافعشان در جهت ديگرى است ؛ امّا رُؤَساؤُهُمْ فَقَدْ مُلِئَتْ غَرائِبُهُمْ . . . رؤسايشان به دليل اينكه جوالهايشان از رشوه پرشده است ، و غير رؤسايشان هم به خاطر آن تعصب احمقانهء عربى كه از رئيس قبيله پيروى مىكنند ، ولى در عين حال رئيس و مرئوس همه وجدانشان با توست ، دلشان با توست . و اين ، حرف درستى است .\r\nبعد مىگويد :\r\nايده آليستها مىگويند اگر يكى پرولتر مىشود و ديگرى بورژوا ، علتش آن\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nاست كه سنخ تفكر آنها پيروى يكى از ايندو مىباشد « 1 » . ما برعكس معتقديم كه اگر اين دو نفر داراى افكار متفاوت هستند ، از اين جهت است كه هريك به طبقهء خاصى بستگى دارند . پرولتر براى اين وجدان طبقاتى دارد كه او پرولتر است . چيزى كه بايد توجه داشت اين است كه اين تئورى ايده آليستى متضمن يك نتيجهء عملى است . مىگويند چون فلان شخص داراى تفكر بورژوازى است ، بنابراين بورژوا شده است و چنين نتيجه مىگيرند كه مىتوان اين سبك تفكر را رها كرد و پرولتر شد . آن وقت ديگر سودكشى بورژوازىور خواهد افتاد و هركس با رضامندى و اعتماد براى صاحب كار زحمت مىكشد . اين تئورى همان است كه از طرف سوسياليستهاى مسيحى و بانيان سوسياليسم تخيلى دفاع شده است « 2 » شكى نيست كه انسان با يك درصدِ بالخصوص تابع منافع خودش است و دنبال آن مىرود و يك سلسله افكار خود را با معيارهايى كه منفعتش را تأمين مىكند مىسنجد . ولى اين به معنى آن نيست كه منافع انسان صددرصد افكار انسان را مىسازد . انسان واقعاً داراى يك وجدان عالى انسانى است كه مىتواند بدون آنكه قبلًا پايه‌هاى منافعش تغيير كند [ و بر اساس آن بينديشد 
  ] وجدان را در خدمت بگيرد به طورى كه خود وجدان روى روابط اقتصادى و منافع و توزيع ثروت و امثال اينها تأثير بگذارد .\r\n\r\nتفاوت نهضتهاى پيامبران و ساير نهضتها\r\nتفاوتى كه ميان نهضتهايى كه پيغمبران به وجود آورده‌اند و نهضتهايى كه رهبرانى از قبيل ماركس به وجود آورده‌اند ، وجود دارد در همين است كه اين رهبران انگشت روى منافع بشر گذاشته‌اند ، البته روى نقطهء حساسى هم انگشت گذاشته‌اند ، روى عناصر خودخواهى بشر انگشت گذاشته‌اند : اى انسان ! اى طبقهء كارگر ! اى طبقهء رنجبر ! تو مورد بهره كشى يك طبقهء ديگر قرار گرفته‌اى ، حقت را ديگران ربودند ،\r\n\r\n\r\n\r\n\r\n","description":"","footnote":"\r\n( 1 ) من نمىدانم چنين حرفى به اين شكل را چه كسى گفته است ؟ !\r\n( 2 ) ديگران اگر گفته‌اند من نمىدانم ، مخصوصاً كه ناقلش اينها هستند كه مطابق ميل خودشان حرفهاى آنها را نقل مىكنند .\r\n","page_name":" 385 ","page_number":385},
  {"content":"\r\n\r\nحقت را از ديگران بگير ، آن كسى كه تو را پايمال كرده است دهانش را با مشت خرد كن ، چنين كن ، چنان كن ؛ و توانستند با اين وسيله طبقه‌اى را عليه طبقهء ديگر برانگيزند .\r\nدر نهضت انبيا بدون شك اين عنصر وجود دارد . مخصوصاً اگر ما به قرآن و منطق قرآن تكيه كنيم ، مىبينيم در قرآن اين عنصر ( يعنى عنصر احقاق حق ، عنصر برانگيختن طبقهء محروم و مظلوم و پايمال شده عليه طبقهء ظالم ، مترف و حق پايمال كن ) وجود دارد ، و قرآن با يك لحن و آهنگ شعارآميزى هم اين مطالب را بيان مىكند كه واقعاً احساسات طبقهء مستضعف را برمىانگيزد :\r\n  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ . وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 » .\r\nپس در اين مطلب كه در اين حدود ، انبيا هم از اين عنصر استفاده كرده‌اند جاى بحث نيست . ولى تفاوتى كه در روش انبيا با اين رهبران هست ( و در نتيجه كارى كه آنها يا پيروان مكتب آنها كرده‌اند كس ديگرى نكرده ) اين است كه انسان را عليه نفس خودش هم برانگيخته‌اند و فرد را عليه خودش برانگيخته‌اند ، و اين ريشه‌اش وجدان انسانى است كه مستقل از منافع طبقاتى است . اگر انسان داراى چنين وجدان مستقل نمىبود ، چنين موفقيتى براى انبيا محال بود . واقعاً اين موفقيتى بوده ، تاريخ نشان مىدهد كه چنين بوده ، الآن هم نشان مىدهد . مثلًا مىگويند : اى بشر ! تو چنين ثروتى را از راه درست به دست نياوردى ، از راه ظلم به دست آوردى ، حق ديگران را پايمال كردى . . . به گونه‌اى كه وجدان او را تحريك مىكنند كه خودش عليه خودش قيام كند ، و چقدر افرادى مال و ثروت و هستى و منافع خودشان را به پاى انبيا ريختند و به دست خودشان تحويل طبقهء مظلوم دادند .\r\nاين داستان معروف است كه شخصى از متمكّنين و ثروتمندان در محضر حضرت رسول نشسته بود . فقير ژنده پوشى وارد مجلس شد . جاى خالى\r\n\r\n\r\n\r\n\r\n","description":"","footnote":"\r\n( 1 ) قصص / 5 و 6\r\n","page_name":" 386 ","page_number":386},
  {"content":"\r\n\r\nمىخواست . اتفاقاً جاى خالى پهلوى همان آدم متعيّن به اصطلاح اشرافى بود . رفت پهلوى او نشست . او طبق عادتى كه داشت ، خود به خود خودش را جمع كرد و كنار كشيد . حضرت رسول توجه كردند ، فرمودند : ترسيدى كه چيزى از فقر او به تو بچسبد ؟ گفت : نه يا رسولَ اللَّه . ترسيدى كه چيزى از ثروت تو به او سرايت كند ؟ نه يا رسول اللَّه . ترسيدى كه جامه هايت كثيف و آلوده شود ؟ نه يا رسول اللَّه . فرمود : پس چرا اين كار را كردى ؟ جوابى نداشت : عادت غلطى بود يا رسول اللَّه ! من حاضرم نيمى از ثروتم را به اين برادر مسلمانم بدهم . ولى او گفت : من نمىپذيرم . گفتند : چرا نمىپذيرى ؟ گفت : مىترسم اگر بپذيرم من هم يك روز مثل او بشوم ، فقيرى بيايد خودم را كنار بكشم « 1 » اين ، عمل وجدان است كه از يك طرف وجدان او برانگيخته مىشود كه نيمى از ثروتش را در اختيار وى قرار بدهد ، و از طرف ديگر آن ديگرى براى وجدانش آنقدر اصالت قائل است كه براى اينكه مبادا يك وقت اين وجدان پاكش مخدوش بشود مىگويد من چنين ثروتى را نمىخواهم .\r\nاگر ما تاريخ را بررسى كنيم ، به اين حقيقت مىرسيم كه در نهضتهاى مذهبى و دينى ( نهضتهاى انبيا ) چنين چيزى بوده است كه انبيا فرد را عليه خودش برانگيزند .\r\nاصلًا توبه همين است . توبه كه واقعاً يك حالت عالى انسانى است ، عبارت است از قيام انسان عليه خودش ، يك قيام اصلاحى . من مخصوصاً يك وقت تعبيرات قرآن در مورد توبه را جمع كردم ، ديدم تعبيرات خيلى عالى و عجيبى از آب در مىآيد .\r\nقرآن مكرر مىگويد :  تابَ  . . .  وَ أَصْلَحَ  ، يك قيام اصلاحى از درون انسان ، قيام وجدان انسان عليه خودش ، عليه اسراف كارىها و افراطكارىهاى خودش . اگر چنين حالتى در انسان هست - كه هست - دليل بر اين است كه واقعاً انسان يك وجدان مستقل از منافع دارد . ما نمىگوييم منافع روى وجدان انسان اثر نمىگذارد ، ولى تمام عناصر وجدان را منافع نمىسازد .\r\nژرژ پوليتسر در بخش ديگرى تحت عنوان « وجود اجتماعى و شرايط زندگى » بحث مىكند و مىگويد :\r\n\r\n\r\n\r\n\r\n","description":"","footnote":"\r\n( 1 ) [ اين داستان در كتاب داستان راستان ( داستان شمارهء 17 ) نقل شده است . 
  ]\r\n","page_name":" 387 ","page_number":387},
  {"content":"\r\n\r\nماركس از « وجود اجتماعى » براى ما صحبت مىكند . بايد ديد مقصودش از اين اصطلاح چيست . وجود اجتماعى به وسيلهء شرايط زندگانى كه در اجتماع انسانى وجود دارد ، مشخص و شناخته مىشود . وجدان افراد سازندهء شرايط مادى نمىباشد ، بلكه اين شرايط است كه وجدان افراد را به وجود مىآورد « 1 » حال آنكه هر دو هست ؛ هم شرايط مادى روى وجدان اثر مىگذارد و هم وجدان روى شرايط مادى ؛ تأثير متقابل دارند بدون اينكه يكى از ايندو را علت و ديگرى را معلول ، يكى را اصل و ديگرى را تابع بدانيم ؛ دو عنصر هستند از عناصر اين عالم و دو عامل هستند از عوامل اين عالم ، مثل همهء عوامل عالم كه گاهى اين روى آن اثر مىگذارد و گاهى آن روى اين اثر مىگذارد ، اينها هم روى همديگر اثر مىگذارند .\r\nشرايط زندگى روى وجدان اثر مىگذارد ، وجدان هم روى شرايط مادى اثر مىگذارد .\r\nمنظور از شرايط مادى زندگانى كدام است ؟ در اجتماع ، غنى و فقير وجود دارد . شيوهء انديشهء اين دو گروه متفاوت است . حتى دربارهء يك مسئلهء واحد ، يكسان نمىانديشند « 2 » بعد مىگويد حتى فقر و غنا ( يعنى ميزان درآمد ) هم ملاك نيست ، طبقه اساس است . ممكن است كسى جزو طبقه‌اى باشد كه درآمدش از آن كه در طبقهء ديگر است بيشتر است ، مثلًا يكى از طبقهء كارگر باشد و درآمدش از كسى كه در طبقهء بورژواست بيشتر باشد ، ولى مع ذلك وجدانش وجدان طبقاتى باشد نه درآمدى .\r\nاين را بعد به اين شكل اصلاح كرده است :\r\nفقر و بينوايى عبارت است از شرايط زندگى . اينك بايد ديد چرا در دنيا\r\n\r\n\r\n\r\n\r\n","description":"","footnote":"\r\n( 1 ) اصول مقدماتى فلسفه ، ص 197\r\n( 2 ) چون او در شرايط فقر زندگى مىكند ، اين در شرايط غنا .\r\n","page_name":" 388 ","page_number":388},
  {"content":"\r\n\r\nغنى و فقير وجود دارد كه در نتيجه شرايط زندگى بشر مختلف باشد ؟ .\r\nگروهى از مردم كه داراى شرايط مادى مشترك باشند ، تشكيل طبقه مىدهند . ولى مفهوم طبقه به فقر و غنا اطلاق نمىشود . پرولترى كه بيش از يك نفر بورژوا درآمد دارد ، باز هم پرولتر است و اگر در خدمت ارباب باشد و در زندگى هم تأمين و استقلال داشته باشد ، باز هم جنبهء پرولتاريايى او كم يا زياد نمىشود . شرايط مادى زندگى منوط به پول درآوردن نيست ، بلكه به كار و حرفهء اجتماعى مربوط است .\r\nاينجاست كه مىبينيم انسان موجد تاريخ است . عمل انسان برحسب ميل او صورت مىگيرد . اين ميل ناشى از افكار آنهاست . افكار افراد هم زادهء شرايط مادى زندگى است ، يعنى شرايطى كه به طبقهء معين اختصاص دارد .\r\nبه اين شكل حوادث تاريخى توجيه مىشود . پس تاريخ را افراد به وجود مىآورند . مقصود از افراد ، عمل افراد است . عمل افراد تابع ميل افراد است . ميل هم تابع افكار افراد است . افكار افراد هم تابع شرايط مادى زندگى و شرايط طبقاتى است . پس تمام تاريخ را وضع خاص طبقاتى به وجود مىآورد .\r\n\r\nآيا جنگهاى فكرى و عقيدتى جنگهاى طبقاتى است ؟\r\nدر فصل ديگر مسئلهء مبارزات طبقاتى را عنوان مىكند كه نتيجه‌اش اين مىشود كه تاريخ را - بعد از دورهء كمونيسم اوليه ، چون كمونيسم اوليه را نبايد « تاريخ » بناميم - فقط مبارزات طبقاتى و تضاد طبقاتى به وجود آورده است .\r\nاينجا براى من يك مجهولى باقى است كه [ آيا به نظر 
  ] اين آقايان در دورهء قبل از پيدايش طبقات - كه معتقدند دورهء اشتراكى بوده است - اصلًا بشر تاريخ نداشته ؟\r\nحوادث رخ نمىداده ؟ بالاتر ، بعد كه به اشتراك ثانوى منتهى مىشود و در آنجا طبقات به كلى از ميان مىرود ، ديگر موتور تاريخ بىحركت مىماند ؟ در چين و شوروى ، ديگر اين موتور محرّك تاريخ كار نمىكند ؟ در آنجا كه ديگر طبقات وجود ندارد . من واقعاً نمىدانم اينها در اينجا چه مىگويند . در فصل « مبارزات طبقاتى محرّك تاريخ است » مىگويد :\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nعمل و رفتار افراد متناسب با افكار آنهاست . اين افكار محصول زندگى مادى ايشان است و به طبقهء معينى مربوط مىشود . از اين بيان نبايد تصور كرد كه تنها دو طبقه در اجتماع وجود دارد . طبقات مختلفى هست كه تنها دو قسمت آنها با يكديگر در ستيزه و جدال هستند : بورژوازى و پرولتاريا « 1 » اين هم كه ديگر بيشتر روغن داغ مىكند ، مىگويد طبقات ديگر وجود دارند ولى آنها در اين موتور تاريخ تأثير ندارند و تنها اين دو طبقه در عصر ما تأثير دارند .\r\nپس بايد نتيجه گرفت كه افكار ، نمايش طبقات است . جامعه به طبقاتى تقسيم مىشود كه با هم مبارزه دارند . به اين ترتيب اگر به افكارى كه مردم در جامعه دارند توجه شود ، ملاحظه خواهد شد كه اين افكار با هم تصادم و اختلاف دارند و در پردهء اين افكار ، طبقاتى ديده مىشود كه آنها هم در مبارزه و معارضه هستند .\r\nآيا واقعاً همهء جنگهاى فكرى و عقيدتى كه در دنيا وجود دارد جنگهاى طبقاتى است و ريشهء طبقاتى دارد ؟ آيا اين جنگى كه الآن بين مساجد جنوب شهر و حسينيهء ارشاد رخ داده ، از نظر تحليل ديالكتيكى به ريشهء طبقاتى برمىگردد ؟ كسى مىتواند اين‌جور تحليل كند ؟ .\r\n- طبقات فكلى و معمّم .\r\nنه ، طبقه‌اى كه اين آقايان مىگويند . طبقهء فكلى و معمّم كه دو طبقه نمىشود .\r\n- فكلى بورژواست ، معمّم پرولتر .\r\nاينها كه اسم گذارى است . ممكن است شما عكسش را بگوييد . اگر اينها\r\n\r\n\r\n\r\n\r\n","description":"","footnote":"\r\n( 1 ) همان مأخذ ، ص 198\r\n","page_name":" 390 ","page_number":390},
  {"content":"\r\n\r\nبگويند ، عكس اين را مىگويند ؛ مىگويند معمّم وابسته به طبقهء بوروژاست و فكلىها نه . به هر حال چگونه مىشود اينها را تحليل كرد ؟ .\r\nيك وقت ديگر هم من همين حرف را به يك نفر كه مىخواست قضايا را روى اين حسابها توجيه كند گفتم كه حسينيهء ارشاد را تو چگونه توجيه مىكنى ؟ يك نفر سرمايه‌دار ( آقاى همايون ) بانى و مؤسس اينجاست و افكارى كه در اينجا پخش مىشود و طبقه‌اى كه از اينجا تغذيهء فكرى مىكنند ، افرادى هستند كه افكار ضد سرمايه دارى دارند . اينجا خودش را سمبل افكار سوسياليستى و ضد سرمايه دارى و امثال اينها مىداند . يك مؤسسهء مجلّل چند ميليونى پايگاه چنين افكارى شده است . اين را از نظر تفكر ماركسيستى چگونه مىشود توجيه كرد ؟ .\r\nاز نظر ما قابل توجيه است . ما براى آن شخص مؤسس در عين اينكه وابسته به طبقهء سرمايه‌دار است ، يك وجدان اسلامى قائل هستيم كه اين وجدانش هيچ گونه بستگى به طبقه‌اش ندارد ؛ يعنى چنين آدمى چون وجدانش وجدان اصيلى است ، مىتواند كارى بر ضد طبقهء خودش بكند و هيچ مانعى ندارد . اما اينهايى كه قضايا را روى اين حساب توجيه مىكنند چه مىگويند ؟ مخصوصاً اشخاصى كه هم افكارشان چنين افكارى است و هم با سوء ظن و بدبينى به اين مؤسسه نگاه نمىكنند . حال اگر افرادى با سوء ظن و بدبينى نگاه كنند ، مثلًا بگويند : اين يك دام امپرياليستى است ، يك دام كاپيتاليستى است ، بگويند : اين يك كانال انحرافى است كه افكار را از مسير اصلى خودش منحرف كند ، باز يك حرفى است . افرادى كه به چنين چيزى هم اعتقاد ندارند ، چگونه اين امر را توجيه مىكنند ؟ به نظر ما جز با اين كه براى وجدان انسان مقدارى استقلال [ قائل شويم توجيه پذير نيست . 
  ] و استقلال كه مىگوييم ، معنايش اين نيست كه وجدان انسان يك سد و دژى است كه هيچ چيز در آن نفوذ ندارد ، بلكه مىگوييم وجدان انسان يك عامل مستقل است مثل همهء عوامل جهان كه هم از عاملهاى ديگر متأثر مىشود و هم عاملهاى ديگر را تحت تأثير خودش قرار مىدهد . مقصود ما از استقلال ، اين است .\r\nاز اين رو قواى محرّكهء تاريخ ، يعنى چيزى كه تاريخ را به وجود مىآورد ، جنگهاى طبقاتى است . انگلس مىگويد : مسلّم شده است كه در تاريخ\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nجديد « 1 » كليهء مبارزات سياسى عبارت است از همان مبارزات طبقاتى ، و تمام مبارزات استقلال جويانهء طبقات با وجود شكل سياسى كه به خود مىگيرد ، سرانجام به استقلال اقتصادى منجر مىگردد « 2 » بعد دومرتبه خود اين آقاى ژرژ پوليتسر مىگويد :\r\nنكتهء ديگرى را بايد به اين مطالب افزود : رفتار ، ميل و افكار ، نمايشى است از طبقات ، و طبقات محصول اقتصاد جامعه است . پس مىتوان گفت كه تاريخ را جنگهاى طبقاتى توجيه و مشخص مىكند و اين طبقات ، محصول اقتصاد جامعه است . ما هرگاه بخواهيم يك واقعهء تاريخى را توجيه كنيم ، بايد ببينيم افكار متضادى كه در آن وجود داشته كدام است . از روى افكار به طبقات مدافع و مخالف آن پى ببريم و دست آخر حالت اقتصادى را كه شاخص اين طبقات است كشف كنيم .\r\nبعد يك قسمتى دارد كه اين قسمت زياد بازگو مىشود ولى اين يك حدس و فرض بيشتر نيست . ما هم نمىگوييم چنين چيزى نبوده ، ولى خيال نمىكنم دليل قاطعى وجود داشته باشد كه چنين بوده است . براى زندگى بشر ادوارى ذكر مىكنند :\r\nدورهء اشتراك اوليه ، دورهء كشاورزى و دامپرورى كه به دنبال خودش به عقيدهء اينها بردگى را مىآورد و مسئلهء مالكيت به وجود مىآيد ، بعد دورهء تجارت و بازرگانى و بورژوازى و بعد هم دورهء سرمايه دارى در شكل اخير . مىگويد :\r\nبراى دانستن اينكه طبقات از كجا پيدا مىشود ، بايستى تاريخ جامعه را مطالعه كرد « 3 » . آن وقت معلوم خواهد شد كه طبقات هميشه يكسان نبوده‌اند .\r\n\r\n\r\n\r\n\r\n","description":"","footnote":"\r\n( 1 ) تاريخ جديد لابد استثنايى است از تاريخ قديم .\r\n( 2 ) همان مأخذ ، ص 199\r\n( 3 ) اين اتفاقاً حرف خوبى است . تاريخ را بايد مطالعه كرد . ولى بعد مىگويد اين حرفها تاريخى نيست ، در تاريخ نوشته نشده است و دليلى آن‌طور كه مورخ مىخواهد به دست بياورد ، نيست و فقط فرضيه و حرف است .\r\n","page_name":" 392 ","page_number":392},
  {"content":"\r\n\r\nدر يونان باستان برده و صاحب ، در قرون وسطى سرفها و سينيورها و خلاصه در دورهء بعد بورژوا و پرولتاريا بوده است . به اين شكل مىبينيم كه طبقات متغير هستند . علت اين تغييرات چيست ؟ تغيير شرايط اقتصادى است كه موجب اين تغييرات مىشود .\r\n\r\nمسئلهء « تبليغ » در ماركسيسم\r\nفصل ديگرى دارد تحت عنوان « انطباق متد ديالكتيك با ايدئولوژيها » . به نظر مىرسد سخنانى كه ماركس گفته است و بعدها مورد انتقاد و اعتراض قرار گرفته ، قسمتى از آن را انگلس و قسمتهاى ديگر را بعد لنين اصلاح كرده است . به اينها ايراد گرفته‌اند كه اين‌طور كه ماركس وجدان را صددرصد تابع شرايط اجتماعى و طبقاتى مىداند ، از نظر او وجدان انعكاس جبرى شرايط زندگى است ، بنابراين ديگر براى ايدئولوژى نقش اصيل قائل نيست ، براى فكر به هيچ وجه نقش اصيل قائل نيست . چون بنا بر اين شد كه وجدان انسان بازيچهء شرايط زندگى مادى اوست . وقتى كه وضع زندگى مادى چنين است ، خواه ناخواه وجدان انسان اين جور است ، پس ديگر تبليغ چه نقشى مىتواند داشته باشد ؟ تبليغ براى ساختن وجدان است . يك شىء را از غير راه علت خودش كه نمىشود به وجود آورد . اگر شما گفتيد آب را فقط و فقط با فلان عنصر و فلان عنصر مىشود ساخت ، آيا با تبليغ هم مىشود آب ساخت ؟ نه ، چنين چيزى محال است . يا اگر گفتيد فلان بيمارى كه در بدن يا روان انسان ( در اعصاب او ) پيدا مىشود به فلان علت است ، آيا با حرف و گفتار هم مىشود آن بيمارى را ايجاد يا رفع كرد ؟ نه . وقتى كه افكار صد درصد تابع شرايط مادى زندگى است ، بنابراين نقش تبليغ را بايد به كلى صفر بدانيم . ولى چون ديدند چنين چيزى نيست و خودشان دستگاههاى تبليغاتى وسيعى دارند ، آمدند اين را توجيه كنند ( حال اين توجيه با آن حرفها چگونه جور در مىآيد ، من نمىدانم ) ، گفتند : البته وقتى كه ما افكار را تابع شرايط مادى دانستيم ، اين جهت را انكار نمىكنيم كه نقش افكار را به عنوان عامل دوم بايد قبول كرد .\r\nولى مسلّم اگر افكار صد درصد انعكاس شرايط زندگى است ، عامل ديگرى غير از شرايط زندگى [ مانند تبليغ 
  ] نمىتواند سازندهء آن باشد . هر كسى اگر در آن شرايط قرار گرفت ، فكرش را هم پيدا مىكند ، كار مىكند . كسى كه در آن شرايط\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nنيست ، اصلًا تبليغ نمىتواند رويش اثر بگذارد . حالا اينها چه جور توجيه مىكنند ، من نمىدانم . عبارتهايش را مىخوانم :\r\nمعمولًا اين‌طور گفته مىشود كه ماركسيسم عبارت از يك فلسفهء مادى است كه منكر نقش افكار در تاريخ مىباشد ؛ يعنى عامل ايدئولوژى را انكار مىكند و تنها به تأثيرات اقتصادى نظر دارد « 1 » البته كسى اين حرف را نمىزند كه ماركسيسم نقش افكار را به كلى منكر است ؛ ماركسيسم مىگويد افكار صددرصد تابع شرايط زندگى است ، يعنى عامل ديگرى در ساختن آن مؤثر نيست . اين را بايد جواب بدهيد .\r\nاين گفتار خطاست . ماركسيسم از نقش مهمى كه فكر ، هنر و عقايد در زندگى بازى مىكنند غافل نيست و برعكس اهميت وافرى به انواع ايدئولوژيها مىدهد « 2 » . عامل ايدئولوژى و شكل ايدئولوژى چيست ؟ اين قسمت از ماركسيسم كه مورد مطالعهء ماست ، بيش از هر قسمتى بد فهميده شده است . دليلش هم اين است كه تا مدتهاى مديد ، ماركسيسم را فقط از لحاظ اقتصادى مىآموخته‌اند . به اين طريق نه تنها ماركسيسم را از شكل كلى خود جدا مىكرده‌اند ، بلكه اصول واقعى اين فلسفه را نيز كنار مىزده‌اند زيرا چيزى كه اجازه مىدهد اقتصاد به صورت يك علم كامل درآيد ، ماترياليسم تاريخى و انطباق آن با ماترياليسم ديالكتيك است .\r\nتعبيرات غلطى هم كه از ماركسيسم شده است ، به علت آن بوده كه از نقش ايدئولوژيها در تاريخ و زندگى غفلت ورزيده‌اند . جدا كردن ايدئولوژيها از ماركسيسم ، به منزلهء تفكيك ماركسيسم از ماترياليسم ديالكتيك است ، يعنى تجزيهء آن از اصول .\r\n\r\n\r\n\r\n\r\n","description":"","footnote":"\r\n( 1 ) همان مأخذ ، ص 212\r\n( 2 ) توضيح نمىدهد كه به چه شكل است .\r\n","page_name":" 394 ","page_number":394},
  {"content":"\r\n\r\nمن درست نفهميدم كه چه مىگويد . ايرادى كه به نظر ما مىرسد اين نيست كه بنا بر اصول ماركسيسم ايدئولوژى هيچ نقشى ندارد و هيچ عاملى نيست ؛ نه ، بالاخره فكر است . هيچ كس منكر نيست كه فكر ، خودش يك عاملى است ، ولى ما مىگوييم بنا بر اصول ماركسيسم افكار صددرصد تابع شرايط اقتصادى است ، يعنى از كادر شرايط اقتصادى نمىتواند خارج باشد و نقش يك عامل صددرصد تابع را بازى مىكند .\r\nايرادى كه مىخواهند بگيرند اين خواهد بود كه نقش ايدئولوژى ، نقش يك عامل صددرصد تابع غيرقابل انحراف از اصول خودش خواهد بود . بنابراين امكان ندارد كه يك نفر بيايد وجدان كاذب بسازد . امكان ندارد كه يك كارگرى كه در چنين شرايطى قرار گرفته و شرايط اقتصادى ايجاب مىكند كه وجدانش اين باشد ، يك نفر بيايد يك وجدان كاذب به او بدهد . اصلًا وجدان كاذب معنى ندارد . وجدان هميشه يك جور است ، صادق و كاذب ندارد . اين را شما جواب بدهيد ، نه اينكه مغلطه كنيد و بگوييد : شما گفته‌ايد كه از نظر ماركسيسم ، ايدئولوژى هيچ نقشى در تاريخ ندارد . خير ، نقش دارد . ما نگفتيم ايدئولوژى از نظر شما نقشى ندارد . ما مىگوييم نقشش فقط تابع بودن است . شرايط اقتصادى - همين‌طور كه خودتان مىگوييد - فكر را به وجود مىآورد ؛ فكر ، ميل و اراده را به وجود مىآورد ؛ ميل و اراده ، عمل را به وجود مىآورد و عمل ، تغييرات در وضع اجتماع را به وجود مىآورد ، ولى به اين شكل است كه هرگز از آن تخلف نمىكند . بعد تحت اين مغلطه كه « خير ، ايدئولوژى هم نقش دارد » مىافتيد در مسئلهء وجدان كاذب ، در حالى كه وجدان كاذب ديگر معنى ندارد .\r\nدر فصلى تحت عنوان « ساختمان اقتصادى و ساختمان ايدئولوژى » مىگويد :\r\nدر ضمن مطالعهء ماترياليسم تاريخى ديديم كه تاريخ اجتماعى به اين ترتيب در مىآيد : انسان به وسيلهء عمل خود موجد تاريخ است ( اين درست ) « 1 » و اين عمل هم ناشى از ميل انسانى است ( اين هم درست ) ، ميل نيز از افكار سرچشمه مىگيرد ( اين هم درست ) و ديديم آن چيزى كه\r\n\r\n\r\n\r\n\r\n","description":"","footnote":"\r\n( 1 ) [ عبارات داخل پرانتز از استاد شهيد است . 
  ]\r\n","page_name":" 395 ","page_number":395},
  {"content":"\r\n\r\nافكار آدمى را مشخص مىسازد يعنى ايدئولوژى او را به وجود مىآورد محيط اجتماعى است و طبقاتى كه در آن جامعه ديده مىشود ( اين هم درست مطابقت مىكند ) ، اين طبقات نيز به خودى خود محصول شرايط اقتصادى و به عبارت ديگر طرز توليد مىباشد .\r\nروى همين اصول ، ديگر وجدان صادق و وجدان كاذب بىمعنى است . بعد مىگويد :\r\nهمچنين دريافتيم كه بين عامل ايدئولوژى و عامل اجتماعى ، عامل سياسى قرار دارد . در مبارزهء ايدئولوژيك كه ناشى از مبارزهء موجود در اجتماع است ، عامل سياسى بروز مىكند . پس اگر ساختمان جامعه را به نور ماترياليسم تاريخى مشاهده كنيم ، معلوم مىشود كه پايهء اجتماع براساس اقتصاد قرار دارد و ما فوق اجتماع ، سازمان سياسى و سازمان ايدئولوژيك گسترده شده است . ملاحظه مىكنيم كه پيش ماترياليستها ساختمان ايدئولوژيك به منزلهء قلّه و رأس بناى اجتماع شناخته مىشود و حال آنكه ايده آليستها قسمت ايدئولوژيك را پايه و بناى جامعه مىانگارند .\r\nتا اينجا حرفهاى شما را [ طبق اصول خودتان 
  ] قبول مىكنيم . به موجب همينهاست كه به عقيدهء ما آن بحث دومى كه انگلس و ديگران طرح كرده‌اند - كه بعضى وجدانها وجدان كاذب است ، ممكن است انسان در طبقه‌اى باشد و در اثر عوامل تبليغى بر ضد آن طبقه فكر كند - بى معنى است و نمىتواند معنى داشته باشد .\r\n- انسان مىتواند آينده نگرى كند و محيط زندگيش را آنقدر توسعه بدهد كه از ظرف زمان و مكان خارج شود . در نتيجه ممكن است مصالح و منافع امروزش را به خاطر مصالح و منافع بزرگترى در آينده فدا كند . آقاى همايون چون به زندگى بعد از مرگ ايمان دارد و مصالح بزرگ آينده‌اش در گرو اين فداكارى است ، اين كار را انجام مىدهد . او حساب مىكند كه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nكسى بهشتى است كه از مالش بگذرد و انفاق كند . كسانى كه در سطح بالاترى مىانديشند و تكامل و رستگارى در جهان آخرت را در گرو گذشتن از مرحلهء پست مادى مىدانند ، به خاطر منفعت بزرگتر در آينده از منفعت آنى مىگذرند .\r\nاين جواب به نظر من به هيچ وجه صحيح نيست ؛ يعنى اولًا به قول طلبه‌ها « تفسير بما لايرضى صاحبه » است . بحث در اين نبوده كه آيا انسان به خاطر نفعِ به معنى عامى كه به خودش عايد مىشود كارى مىكند يا مىتواند از دايرهء خير خودش خارج بشود يعنى كارى را انجام دهد كه خير خودش را در آن كار در نظر نگرفته باشد . هيچ كس در دنيا پيدا نمىشود كه مدعى شود انسان كارى را انجام مىدهد بدون آنكه خيرى را در نظر بگيرد .\r\nثانياً طبق اين مطلب ، خود مذهب هم مىتواند زيربنا واقع شود . چرا اين‌طور نتيجه مىگيرند كه مذهب روبناست ؟ اينكه شما داريد اين‌جور گسترش مىدهيد كه ايمان هم شخصيت انسان را توسعه مىدهد و آن كسى كه به حيات جاويدان ايمان دارد باز به خاطر منافعى كه در دنياى ديگر به او برسد اين كار را مىكند ، پس باز به خاطر منفعت اين كار را كرده است . اگر شما اقتصاد را تا اينجا توسعه بدهيد كه شامل آنچه هم كه در دنياى ديگر به انسان مىرسد بشود ، پس مذهب مىآيد جزو زيربنا قرار مىگيرد . پس اين نتيجه‌اى كه اينها مىخواهند بگيرند كه مذهب به‌طور كلى روبناست ، چه نتيجه‌اى است ؟ .\r\n- اگر مىبينيم كارگرى مثل بورژوا فكر مىكند و يا سرمايه دارى انديشهء كارگرى دارد ، بايد اين‌جور توجيه كنيم كه به خاطر توسعهء ارتباطات ، آنها مىتوانند با فرهنگ يكديگر آشنا شوند . موقعى كه فرزند سرمايه‌دار توانست با ارزشهاى طبقهء كارگر آشنا بشود و در اثر مطالعه ، جهت تاريخ را دريابد و به آن ايمان بياورد و فرضاً متوجه شود كه در آينده طبقهء كارگر پيروز مىشود ، نظام ارزشهايش ديگر ارزشهاى سرمايه دارى نيست .\r\nمحيط براى اين وجدان ، ارزشهاى تازه‌اى مىسازد و وجدانش مىشود وجدان كارگرى .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nاگر ما مىگوييم فكر به نوبهء خودش اثر مىگذارد ، اولًا بايد با منطق ديالكتيكى فكر كرد كه درست است كه فكر ابتدائاً زاييدهء شرايط است اما متقابلًا بر شرايط تأثير مىگذارد . . .\r\nجنابعالى مىفرماييد « منطق ديالكتيكى » ؛ اگر مقصودتان تأثير متقابل فكر و شرايط مادى است « 1 » ، پس منطق ما ديالكتيكى است نه شما . پس چرا شما اسم يكى را زيربنا مىگذاريد ؟ يكى را اصل و ديگرى را فرع مىدانيد ؟ شما كه يكى را اصل و ديگرى را فرع مىدانيد ، منطقتان ديالكتيكى نيست .\r\nيك وقت شما - همين‌طور كه من عرض كردم - مىگوييد : شرايط مادى زندگى عامل مؤثرى است روى وجدان ، وجدان هم عامل مستقلى است كه متقابلًا روى شرايط مادى اثر مىگذارد ، هردو روى يكديگر اثر مىگذارند بدون اينكه يكى را اصل و ديگرى را طفيلى و تابع بدانيم .\r\nاگر تأثير متقابل است ، اين است كه ما مىگوييم . اگر شما يكى را تابع مىدانيد [ و ديگرى را متبوع ، اينها چطور مىتوانند بر هم تأثير متقابل بگذارند ؟ 
  ] ما نمىگوييم تابع نقش ندارد ؛ دارد ، ولى نمىتواند از تابعيتش خارج شود . تابع مىتواند شرايط مادى را براساس آنچه كه متبوعش او را مىكشاند تغيير بدهد ، ولى نمىتواند متبوع خودش يعنى ريشهء خودش را دگرگون كند .\r\n- بحث اين است كه آيا ابتدائاً فكر بوده يا شرايط مادى ؟ .\r\nابتدا هيچ كدام نبوده .\r\n- انسان موقعى كه به دنيا آمد ، خواستهاى فيزيكى بدنش او را به عمل واداشته . خواسته غذا بخورد ، رفته با طبيعت سروكار داشته و اين برايش فكر ايجاد كرده . پس اول شرايط مادى بوده كه فكر را ايجاد كرده است .\r\n\r\n\r\n\r\n\r\n","description":"","footnote":"\r\n( 1 ) [ در اينجا سؤال كننده تأييد مىكند كه مقصودش همان گفتهء استاد است . 
  ]\r\n","page_name":" 398 ","page_number":398},
  {"content":"\r\n\r\nاول « خواسته » بوده كه دنبال اينها بوده است .\r\n- بله ، كشش غريزى را كه ما انكار نمىكنيم .\r\nپس ، از كشش غريزه شروع مىشود .\r\n- درست است . بسيار خوب ، شرايط مادى را عامل نگيريم . مجموعهء روابط متقابلى است بين خواستهاى فيزيكى فرد و محيط ؛ يعنى خواستهاى انسان و شرايط مادى . شرايط مادى فقط اين صندلى نيست ، آن روابطى است كه انسان در طبيعت به وجود آورده است .\r\nاين مقدار را تا اين حدودى كه شما مىخواهيد بگوييد ، تقريباً كسى انكار ندارد .\r\nولى مسئلهء تابع و متبوعى را كه شما اينجا آورديد ، براى ما توضيح دهيد .\r\n- بحثى مطرح است كه در دوران اشتراكى يا دوره‌اى كه طبقه‌اى وجود نداشته باشد ، نيروى محرّكهء تاريخ چيست ؟ بايد گفت كه قبل از اينكه بين انسانها نزاعى باشد ، تضاد بين انسان و طبيعت عامل حركت تاريخ بوده و در آينده هم همين عامل نيروى محرّكهء تاريخ خواهد بود ؛ يعنى ممكن است نزاع بين انسانها تبديل شود به نزاع انسان با طبيعت .\r\nبدون شك مسئلهء جنگ انسان با طبيعت هميشه بوده ، الآن هم هست . ولى در آينده‌اى كه تضاد طبقاتى از بين برود ، شك ندارد كه باز تاريخ انسان وجود خواهد داشت و پيش هم خواهد رفت ، ولى آيا به اين شكل است كه انسان بايد حتماً در حال مبارزه با طبيعت باشد يا اصلًا غريزهء تسلط بر طبيعت - ولو بر دورترين نقاط آن - در انسان هست ؟ بديهى است كه انسان به جايى مىرسد كه بر طبيعت زمين مسلط مىشود - كما اينكه امروز هم بر قسمتهاى زيادى مسلط شده است - ولى باز هم از تكامل باز نمىايستد ، مىخواهد بر كرات آسمانها مسلط شود . ولى آيا اينكه انسان مىخواهد بر كرات آسمانها مسلط بشود ، در اثر جنگى است كه كرات آسمانى\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبا انسان دارند يا براساس يك غريزه‌اى است كه در انسان هست كه مىخواهد بر همه چيز مسلط شود ؟ چرا باز بياييم به اصطلاح فرض يك جنگ و تضاد ميان انسان و [ طبيعت را مطرح كنيم ؟ ! 
  ] .\r\n- تضادش اينجاست : موجود زنده - از جمله انسان - به‌طور فطرى ميل به توسعه و تجاوز دارد . هر موجودى مرتب مىخواهد محيط زندگيش را توسعه بدهد و چون مىخواهد توسعه دهد ، با موانعى روبرو مىشود ، موانع در طبيعت .\r\nموانع غير از تضاد است ، اشتباه نشود .\r\n- خود اين ميل با موانع موجود در طبيعت در تضاد است . طبيعت كه هميشه شرايط زندگى را آماده در اختيار فرد نمىگذارد . فرض كنيم اينجا مانعى است ، اينجا خشكى است ، آنجا سرد يا گرم است و . . . اين موانع در برابر ميل به تجاوز و توسعهء زندگى است و بينشان تضاد است .\r\nمعذرت مىخواهم كه شما اينجا مفهوم تضاد را داريد . . . مثلًا من مىخواهم از اين در بيرون بروم ، در بسته است و به صورت يك مانع در مقابل من هست . به اين نمىگويند « تضاد » ، نمىگويند تضاد ميان من و در . تضاد در جايى است كه از دو عامل ، اين مىخواهد آن را از بين ببرد ، آن مىخواهد اين را از بين ببرد . اين تضاد است .\r\n- مىگوييم محدوديت محيط و شرايط زندگى در مقابل ميل به توسعه . . .\r\nببينيد ! اينها پى در پى دخل و تصرف كردن و به اصطلاح از گوشه و كنار زدن است . اول يك مطلب مىگويند ، بعد به آن مطلب ايراد وارد مىشود ، يك چيزى بر ضد آن مىگويند ؛ بر آن ايراد وارد مىشود ، يك چيز ديگر مىگويند . مثل منطق\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nمَرْدَنگى « 1 » آقاى مزيّنى است . مىگفت شخصى گفته بود : چرا اين مردنگى را كه روى چراغ مىگذارند ، از جنس بلور گران قيمت درست مىكنند ؟ بيايند از مس بسازند كه هيچ وقت نشكند . گفتند : از مس باشد نور نمىدهد . گفت : سوراخ سوراخش كنند تا نور بيرون بيايد . گفتند : آخر سوراخ سوراخ كنند ، باز باد مىآيد خاموشش مىكند . گفت : كاغذ بچسبانند .\r\nبه اين شكل پى در پى بايد ما جلو برويم و اين را توجيه كنيم . اين فكر روى اين اساس به نظر من قابل توجيه نيست ؛ يعنى اين فكر - اگر روى نصّ ماركس بخواهيم بايستيم - كه : « وجدان ما را وجود اجتماعى و طبقاتى ما مىسازد » كه اين را علت گرفته و آن را معلول ، قابل توجيه نيست . اگر مىگفت محيط روى وجدان انسان اثر مىگذارد ، بسيار حرف خوبى بود كما اينكه متقابلًا وجدان انسان هم روى محيط انسان اثر مىگذارد .\r\n- لازمه‌اش اين است كه ثابت كنيد كه قبل از اينكه محيطى وجود داشته باشد ، وجدان اوليه‌اى وجود دارد كه بعداً محيط رويش اثر مىگذارد .\r\nوجدان قبل از اينكه ما به وجود بياييم چى هست ؟ .\r\nوجدان انسان خودِ انسان است . خود انسان قبل از محيطش وجود دارد ، به اين معنا كه خود انسان جورى ساخته شده كه نوعى خواسته‌ها در سرشت او هست ، مىخواهد محيطش اقتضا بكند مىخواهد نكند . همان‌طور كه خواسته‌هاى مادى را محيط به انسان نداده است « 2 » ، آن وجدانهاى عالى هم كه در انسان وجود دارد كه انسان در عمق فطرتش خواهان عدالت و صلح و مهربانى و محبت است ، بالقوّه در عمق وجدان انسان قرار داده شده است . البته هنوز كسى در دنيا نتوانسته هيچ غريزه از غرايزى را كه مورد قبول است ، تشريح كند كه چيست ، ولى لزومى ندارد . علم امروز هم نمىگويد من بايد ماهيت هرچيزى را بفهمم ، مىگويد من وجود هرچيزى را در آثارش كشف مىكنم . در انسان چنين چيزهايى وجود دارد ، حالا كجاست ،\r\n\r\n\r\n\r\n\r\n","description":"","footnote":"\r\n( 1 ) [ سرپوش بزرگ بلورين كه لامپ را زير آن مىگذارند تا از باد مصون بماند . ( لغتنامهء دهخدا ) 
  ]\r\n( 2 ) انسانى كه براى زندگى طالب نان است ، محيط طبقاتى اين خواسته را به او داده يا ساختمان انسان ؟\r\n","page_name":" 401 ","page_number":401},
  {"content":"\r\n\r\nريشهء اين غريزه كجاست ، مثلًا غريزهء دينى در كجاى مغز ما وجود دارد ، ما چه مىدانيم كجا وجود دارد . غريزهء هنر و زيبايى در بشر هست ، حالا در كجاى وجود بشر نهفته است ، كسى نمىداند ، ولى چنين چيزى هست .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n\r\n2 نظريهء جبر اقتصادى تاريخ و بررسى آن\r\nبحث ما در دو جلسهء گذشته دربارهء نظريه‌اى بود كه در زمينهء تاريخ ابراز شده است كه نيروى گردانندهء جبرى تاريخ ، نيازهاى اقتصادى بشر است . نيروهاى توليدى جبراً تكامل پيدا مىكنند و روابط توليد و توزيع ثروت تغيير مىكند و طبعاً براساس اينها همهء شئون ديگر زندگى از آن جمله قانون ، فرهنگ ، مذهب ، اخلاق ، هنر و . . .\r\nجبراً تغيير مىكند و نمىتواند ثابت بماند .\r\nاين مسئله را از آن نظر طرح كرديم كه بحث ما دربارهء اسلام و مقتضيات زمان بود و اين يكى از دلايلى است كه افرادى مىآورند براى اينكه هيچ قانونى نمىتواند ثابت و جاويد بماند .\r\n\r\nدو تفسير از زيربنا بودن اقتصاد\r\nما مىخواهيم دو مطلب را بررسى كنيم . يكى اينكه اين تشبيه كه مىگويند اقتصاد زيربناست ، از نظر من اندكى مبهم است ؛ يعنى دوجور مىشود تفسير كرد و از خود اين تشبيه مقصود را فهميد .\r\nيكى اينكه منظور از زيربنا ، طبقهء زيرين سازمان اجتماع است . سازمانهاى مختلف اجتماعى در حكم ساختمانى است كه داراى چندين طبقه است . يك طبقه ،\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nطبقهء زيرين است و طبقات ديگر طبقات رويين كه بر روى اين طبقه ساخته شده است . طبقات رويين به طبقهء زيرين وابستگى دارند ولى طبقهء زيرين ، آن وابستگى را به طبقات رويين ندارد ؛ يعنى اگر تغيير و حركت و انهدامى در طبقهء پايين رخ بدهد ، جبراً در طبقات بالا هم اثر مىگذارد ولى اگر در طبقات بالا تغيير و انهدامى رخ بدهد ، روى طبقهء پايين اثر نمىگذارد .\r\nآيا مقصود از اينكه اقتصاد زيربناست اين است كه رابطهء اقتصاد و ساير مسائل ، از قبيل رابطهء طبقهء پايين ساختمان با طبقهء بالاى ساختمان است ؟ اگر مقصود اين باشد ، اين تشبيه بيش از اين بيان نمىكند كه با تغيير اقتصاد ، ساير شئون تغيير مىكند . اين تشبيه فقط رابطهء منفى را بيان مىكند و رابطهء مثبت مسائل اقتصادى را با ساير مسائل بيان نمىكند ؛ يعنى اين جهت را بيان نمىكند كه همهء سازمانهاى اجتماعى انعكاسى از روابط اقتصادى است و تمام كيفيات و خصوصياتشان را از اقتصاد دارند ، بلكه همين قدر مىگويد كه اگر سازمانى بنا شد ، با تغيير اقتصاد خود به خود محكوم به تغيير است ، اما اين را كه اصل به وجود آمدنش هم تابع اقتصاد است يا نه ، بيان نمىكند .\r\nاين تعبير را جور ديگرى هم مىشود تقرير كرد و آن اينكه مقصود از روبنا آن اصطلاح مخصوص معمارى است . ساختمان يك اسكلت دارد كه عبارت است از پايه‌ها ( كه مثلًا با آجر ، آهن و سيمان بنا مىشود ) ، سقف و اين‌جور چيزها ، و يك روبنا كه بيشتر جنبهء زينتى و تفنّنى دارد مثل گچى كه روى بنا مىكشند ، رنگ و روغنى كه مىزنند ، نقاشىاى كه مىكنند ، دكورها و امثال اينها .\r\nاگر منظور اين آقايان از روبنا و زيربنا - كه زيربنا اقتصاد است و همه چيز ديگر روبنا - اين باشد ، گذشته از آن جهت كه در تشبيه اول محكوم بود [ يعنى حكم شده بود 
  ] ( يعنى با خرابى طبقهء پايين ، طبقهء بالا خراب مىشود ؛ اينجا هم با خرابى اسكلت ، زينت و همهء اين حرفها از بين مىرود و به قول سعدى اگر خانه از پاى بست ويران بود ، نقش ايوان ديگر فايده ندارد ) يك مطلب ديگر هم فهميده مىشود و آن اينكه غير از اقتصاد ، هرچيز ديگر جنبهء تفنّنى و ذوقى و غيرضرورى دارد ؛ يعنى در ميان مسائل زندگى بشر ، يك سلسله مسائل است كه جزو ضرورتهاى زندگى است و آنها خودشان را جبراً بر بشر تحميل مىكنند و حاكم بر بشر هستند و آن ، مسائل اقتصادى است ؛ ساير مسائلْ جبرى و ضرورى و حتمى\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nنيست ، تفنّنى و ذوقى است ؛ آنها خودشان را بر بشر تحميل نمىكنند و نمىتوانند جبراً بر بشر حكومت كنند ، بشر بر آنها حاكم است . پس مسائل اقتصادى مسائلى است كه بر بشر حكومت مىكند و او را مىگرداند و بشر اجبار دارد كه از آن پيروى كند ، و مسائلى غير از آن از قبيل قانون ، فرهنگ ، هنر ، اخلاق و مذهب ، مسائلى است كه اگر هم نبود ، نبود . اگر بشر يك وقتى از مسائل ضرورى خودش فارغ بشود ، به اين مسائل هم مىپردازد ولى وقتى از آن مسائل فارغ نبود و ضرورتى پيش آمد ، هميشه اينها را فداى آن مىكند . بنابراين غير از اقتصاد ، همه چيز را بايد غيرضرورى تلقى كنيم .\r\nدربارهء هنر اين حرف ، خيلى ساده است ؛ مىتوان گفت كه همين‌طور است . هنر امرى است ذوقى و تفنّنى . بشر فراغتى داشته باشد به كارهاى هنرى مىپردازد .\r\nوقتى كه ذهن و خيالش از همه جا فارغ شد ، مىرود سراغ اين‌جور مسائل ، اما وقتى كه پاى ضرورت در ميان باشد ، همهء اينها را طرد مىكند . آيا فرهنگ هم از همين قبيل است ؟ و خصوصاً قانون ؛ آيا قانون هم براى بشر يك امر تفنّنى است يا ضرورى ؟ .\r\nبه هرحال اين ، تعبير ديگرى است از آن تشبيه ( زيربنا و روبنا ) . اگرچه نسبت به تعبير اول در اين تعبير نكتهء اضافه‌اى فهميده مىشود ولى آن نقصى كه در تعبير اول بود ، در اين تعبير هم هست . نقص تعبير اول اين بود كه صاحبان اين نظريه مىخواهند بگويند كه ساير مسائل پرتو و انعكاسى از مسائل اقتصادى است . تنها از جنبهء منفى نمىگويند كه با از بين رفتن اينها ، آنها از بين مىروند ؛ بلكه مىخواهند بگويند اخلاق ، هنر ، مذهب و قانون در هر اجتماعى ، انعكاسى است از روابط اقتصادى آن اجتماع ، به طورى كه اگر براى يك جامعه شناس بيان كنند كه در فلان جامعه اين قانون حكومت مىكند ، مردمش چنين اخلاقى دارند و مذهبش اين‌جور است ، او فوراً مىتواند زيربنا را نشان دهد ، بگويد : هان ، اين‌جور اخلاق و هنر و فكر نشان مىدهد كه نظام اقتصادى اينها چنين نظامى است ؛ و متقابلًا اگر نظام اقتصادى جامعه‌اى را براى يك جامعه شناس بيان كنند ، حدس مىزند كه جامعه‌اى كه داراى چنين اقتصادى است ، حتماً هنرش هم اين است ، اخلاقش هم اين است ، قانون و فرهنگش هم اين است ؛ يعنى تا اين مقدار تبعيت و وابستگى قائلند ، در حالى كه آن تعبير از آن تشبيه ، از اين نظر مطلب را نمىرساند . ولى لزومى ندارد كه\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nيك تشبيه كه از طرف افرادى ابراز مىشود ، مبيّن تمام خصوصيات نظرياتشان باشد ؛ نظرياتشان را در حرفهايشان گفته‌اند .\r\n\r\nآيا در انسان فقط غريزهء تلاش براى معاش اصيل است ؟\r\nمطلب ديگر كه باز بايد روشن بشود اين است - يعنى ما مطلب را مىشكافيم و فقط به صورت شقوق ذكر مىكنيم - كه چرا چنين است ؟ يعنى اگر ما اين نظريه را قبول كرديم ، بايد بپرسيم چرا اين‌جور است ؟ چرا اقتصاد اصل است و همه چيز ديگر فرع ؟ ريشهء اين امر چيست ؟ .\r\nبراى اين امر دو نوع ريشه مىشود بيان كرد : يك ريشه ، ريشهء روانى است ؛ بگوييم اين امر از يك خصلت ذاتى روانى بشر نشأت مىگيرد . ريشهء ديگر مربوط به خصلت ذاتى اقتصاد از يك طرف ، و خصلت ذاتى ساير مسائل از طرف ديگر است ، چطور ؟ .\r\nاگر بگوييم منشأش خصلت روانى است ، معنايش اين است كه از نظر اين فلسفه ، انسان موجودى است كه فقط يك غريزه در وجودش اصالت دارد و هيچ غريزهء ديگر اصالت ندارد ، و غريزه‌اى كه اصالت دارد « تلاش براى معاش » است ؛ بشر اين‌جور ساخته شده است . همان‌طور كه گياهان يك ساختمان مخصوص دارند و حيوانات يك ساختمان مخصوص دارند ، ساختمان انسان هم اين گونه است . آنچه كه در وجود انسان اصيل است ، تلاش براى معاش است و هر چيز ديگر با هر رنگ ديگر كه انسان داشته باشد ، روح و باطن و ريشه‌اش باز نوعى تلاش براى معاش است ؛ يعنى ممكن است تجلّياتى در انسان وجود داشته باشد كه آدمى در ابتدا نمىداند كه اين براى چيست ، خيال مىكند كه امر مستقل و جداگانه‌اى است ، ولى اگر آن را بشكافد مىبيند اين هم از همان تلاش معاش ريشه مىگيرد .\r\nمثلًا انسان رفيقى پيدا مىكند ، در عالم دوستى و رفاقت اين‌جور خيال مىكند كه ما با فلان كس دوست هستيم . چرا دوست هستيد ؟ همديگر را دوست داريم و به خاطر اينكه يكديگر را دوست داريم ، معاشرت مىكنيم ، جلسات تشكيل مىدهيم ، به خانهء يكديگر مىرويم . ولى اگر روان بشر را بشكافند [ معلوم مىشود كه 
  ] دوستى هم اصالت ندارد . انسان شخصى را دوست دارد كه دوستى او براى معاشش مفيد باشد . از همان لحظه‌اى كه دوستى با يك دوست براى معاش انسان مفيد نبود ،\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nتدريجاً اين دوستى رو به خاموشى مىرود و بعد از بين مىرود . امور ديگر نيز از همين قبيل است .\r\nاگر اين حرف را بگويند ، جوابش را چه مرجعى بايد بدهد ؟ جواب اين حرف را علم روان شناسى بايد بدهد كه كارش تحقيق دربارهء غرايز بشر است . قدر مسلّم روان شناسى اين نظريه را نمىپذيرد . علم امروز و روان شناسى امروز اين نظريه را نمىپذيرد كه در وجود بشر تنها يك غريزهء اصيل وجود دارد و آن همان غريزهء تلاش براى معاش است . حتى افرادى هم كه افكار مادى دارند ، منكر اين حرف‌اند .\r\nراسل معتقد است كه سه غريزه در وجود انسان اصالت دارد : يكى همين غريزهء تلاش براى معاش ، ديگر غريزهء جنسى و سوم غريزهء برترى طلبى و قدرت طلبى .\r\nديگران براى حقيقت جويى در انسان اصالت قائلند ؛ يعنى معتقدند انسان به حسب سرشت و فطرت ، حقيقت جو ، كاوشگر و علم طلب آفريده شده است .\r\nبنابراين براى علم اصالت قائل هستند ، براى هنر و زيبايى و اخلاق و مذهب اصالت قائل هستند . يا اگر نگوييم كه به‌طور كلى چنين نظرياتى هست ، لااقل در علم امروز اين مسائل مطرح است و هنوز اينها به يك مرحلهء قطعى نرسيده است كه غرايز اصيل بشر چيست ؟ دانشمندترين دانشمندان هم در اين مسائل اختلاف نظر دارند . مثلًا بعضى مىگويند مذهب يك غريزهء اصيل در انسان است و بعضى مىگويند نيست .\r\nپس مطلب به اين سادگى نيست كه ما آن را به صورت يك فلسفه بيان كنيم و بعد بگوييم : ليس الّا و غير از اين هم چيزى نيست .\r\nاين مبتنى بر يك مسئلهء علمى است . اين آقايان كه خودشان بيش از ديگران سنگ علم را به سينه مىزنند و فلسفهء خودشان را يك فلسفهء علمى و مبتنى بر علم مىدانند ، پس لااقل مبناى علمى نظريه‌شان را علم بايد قبول كند . ولى علم چنين چيزى را تأييد نمىكند . شايد هيچ روان شناسى در دنيا نباشد كه براى انسان فقط يك غريزه قائل باشد ، غريزهء تلاش براى معاش .\r\n\r\nآيا وجدان فكرى بشر مستقل است يا تابع ؟\r\nريشهء ديگر روانى اين مطلب ، مسئلهء فكر بشر و به عبارت ديگر مسئلهء وجدان ادراكى بشر و وجدان فكرى بشر است . در انسان نيروى استدلال هست . انسان در\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمسائل استدلال مىكند ، از مقدماتى به نتايجى مىرسد . رسيدن انسان به نتايج به دو چيز بستگى دارد : يكى اينكه آن مقدمات اوليه‌اى كه آنها را به عنوان اصل موضوع انتخاب كرده ( يا اصول متعارفه‌اى كه آنها را به كار مىبرد ) چه مقدماتى باشد ؟ چون از مقدمات شروع مىكند تا به نتايج مىرسد .\r\nديگر اينكه كيفيت به كار بستن آن مقدمات به چه نحو باشد ؟ منطق صورى براى قسمت دوم است ؛ يعنى منطق صورى براى اين است كه اگر انسان مقدماتى داشته باشد ، اين مقدمات را به چه شكل بسازد تا به نتيجهء درست برسد .\r\nدر همهء علوم ، حتى علوم صددرصد تجربى ، استدلال وجود دارد ؛ چون بالاخره انسان در علوم تجربى هم تجاربى انجام مىدهد و بعد محصول تجاربش را به صورت يك اصل كلى در مىآورد ؛ باز در آن استنباط وجود دارد .\r\nحال آيا قوّهء فكر و ادراك بشر كه در مسائل استدلال مىكند ، تابع چيزى است يا مستقل است ؟ اين خودش مسئلهء مهمى است . آيا قوّهء فكر بشر و ريشه‌هاى وجدان فكرى بشر ، يك نيروى مستقل است يا نه ؟ .\r\nاز همهء مسائلى كه انسان در آنها استدلال مىكند ، رياضيات روشن‌تر است . پايهء رياضيات يك سلسله اصول متعارفه و اصول اوليه است . آن اصول اوليه كه در فكر بشر پيدا شده است ، چه پايه‌اى دارد ؟ پايه‌اى دارد يا ندارد ؟ ممكن است بگوييد :\r\nپايه‌اش حس است ، ريشه‌اش حواس بشر است كه در نتيجهء يك سلسله احساسهاى مكرر ، سلسله اصولى در فكر و عقل بشر پيدا شده است . ما حالا به اين قضيه كار نداريم كه آيا همهء اصول عقلى بشر از حواس گرفته مىشود يا اصولى هم داريم كه از حواس گرفته نشده‌اند ؟ مىگوييم آيا اين اصول كه در عقل و فكر ما در اثر احساسهاى مكرر پيدا شده ، ريشه‌اش همين است يا به نيازهاى زندگى بشر و به عبارت ديگر به منافع و مصالح بشر هم بستگى دارد ؟ مثلًا يك روز منفعت ما اقتضا مىكند كه 5 * 5 مساوى 25 باشد . ممكن است در يك جا منفعت ما اقتضا نكند كه 5 * 5 مساوى با 25 باشد ، در آنجا اگر 5 * 5 مساوى 24 باشد منفعت ما بهتر تأمين مىشود . يعنى واقعاً اگر منافع ما تغيير كرد ، فكر ما هم دربارهء اين‌جور مسائل تغيير مىكند ؟ اين وجدان فكرى ما بستگى دارد به منافع ما ، به اغراض و هدفهاى ما ؟ يا اينها به هر جا بستگى داشته باشند ، به حوايج و نيازهاى ما بستگى ندارند ؟ .\r\nيا فرض كنيد در فلسفه مىگويند : دور و تسلسل محال است ، محال است كه\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nپيدايش دو شىء متوقف بر يكديگر باشد ؛ يعنى پيدايش اين ، متوقف باشد به پيدايش آن و برعكس ؛ يعنى اين ، وجودى وابسته به وجود آن و در واقع معلولش باشد و باز آن ، عيناً وابسته به وجود اين و معلولش باشد و به عبارت ديگر اين دو فرد هر دو ، هم علت يكديگر باشند هم معلول يكديگر نه اينكه از جنبه‌اى يكى علت باشد و ديگرى معلول ، و از جنبهء ديگر برعكس ؛ آن ، دو جنبه مىشود [ و مانعى ندارد . 
  ] .\r\nاين يك چيزى است در فكر بشر . فكر بشر در اين‌جور مسائل استقلال دارد يعنى تابع خواستها و مصالح و رژيم زندگى و اين چيزها نيست . بهترين دليلش همين است كه مىبينيد در علوم ( فيزيك ، رياضى ، علوم فضايى ) دانشمندان شوروى و چين كه در رژيم خاصى زندگى مىكنند - رژيمشان اشتراكى است و نظام زندگيشان يك نوع نظام است - و دانشمندان آمريكايى كه در رژيم ديگرى درست مغاير با اين رژيم و ضد اين رژيم زندگى مىكنند ، در لابراتوارهايشان وقتى كه مىخواهند مسائل را مطالعه كنند ، با دو عينك مختلف نمىبينند كه چون در دو نظام زندگى مىكنند او با يك عينك مىبيند و يك جور استنباط مىكند و اين با عينك ديگرى مطالعه مىكند و جور ديگرى استنباط مىكند ! .\r\nالبته هيچ مانعى ندارد كه متد علمى اين با متد علمى آن مخالف باشد ، كما اينكه مانعى ندارد در دو دانشگاه آمريكا دو متد علمى باشد يا در چين يك متد علمى باشد ، در شوروى متد ديگرى باشد يا در خود شوروى دو متد علمى باشد . ولى آنچه كه قطعى و مسلّم است اين است كه افكار علمى و فلسفى بشر ملعبهء نظام زندگى بشر نيست كه نظام زندگى ، وجدان فكرى بشر را از اصول و ريشه عوض كند .\r\nبه هر حال اين هم مسأله‌اى است كه به علم ( علم النفس ) مربوط است و در علم النفس ( روان شناسى ) چنين نظرى تأييد نشده كه اصول فكرى بشر با تغيير نظام زندگى بشر تغيير مىكند .\r\nچيزى كه بيشتر منشأ مغالطه مىشود [ خلط ميان انديشه‌هاى عملى و انديشه‌هاى نظرى است . 
  ] قدماى فلاسفه متوجه يك نكتهء بسيار عالى شده بودند و آن اينكه بعضى مسائل ، قراردادى است نه واقعى . مسائل قراردادى فكر بشر متغير است و به آنها انديشه‌هاى عملى مىگفتند در مقابل انديشه‌هاى نظرى ، و به عبارت\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nديگر مىگفتند : فكر بشر دربارهء « جهان آنچنان كه هست » تابع اغراض انسان نيست ، ولى فكر بشر دربارهء « جهان آنچنان كه بايد » تابع اغراض و اهداف انسان است . اينكه دور ، محال است يا نه ، فكرى است دربارهء جهان آنچنان كه هست .\r\nاينكه فلان عدد ضرب در فلان عدد مساوى با فلان عدد است ، فكرى است دربارهء جهان آنچنان كه هست . رياضيات و فلسفه و طبيعيات جزو علوم نظرى هستند .\r\nولى علومى كه دربارهء « آنچه بايد » بحث مىكنند مثل اخلاق ، سياست و تدبير منزل ( در تقسيماتى كه قدما مىكردند ) كه از اينجا مسئلهء حسن و قبح مطرح مىشود :\r\nفلان چيز خوب است ، فلان چيز بد ، اين زيباست و آن زشت ؛ اينها تغيير مىكنند .\r\nيك اختلاف نظر ميان متكلمين و فلاسفه در اين بود كه متكلمين مسائل مربوط به حسن و قبح را در الهيات دخالت مىدادند ، مىگفتند : چنين كارى براى خداوند حسَن است پس مىكند ، و چنين كارى قبيح است پس نمىكند . و فلاسفه مىگفتند :\r\nحسن است و قبيح است ، مسائل مربوط به زندگى بشر است و از حدود انديشهء بشر هم خارج نيست .\r\nاينكه عده‌اى از علماى امروز نظر داده‌اند كه فكر و وجدان فكرى بشر ملعبهء شرايط زندگى است ، از اينجا بوده كه در مطالعات خودشان در ميان ملل و اقوام ديده‌اند كه اصول افكار بشر دربارهء زشتى و زيبايى كارها ( يعنى در بُعد حُسن و قبح عقلى ) بسيار متفاوت است ، يعنى تابع شرايط زمانى و مكانى است . گفته‌اند وقتى ما به قبيله‌اى وارد مىشويم ، مىبينيم فلان كار در حد اعلى زشت است و در قبيلهء ديگر كه وارد مىشويم ، مىبينيم همان كار در حد اعلى زيباست . آنها به عقلشان استناد مىكنند ، اينها هم به عقلشان استناد مىكنند .\r\nيك امر بعد از اينكه در ميان مردم عادت شد ، همه مىگويند خوب است .\r\nيك دفعه كه عادت تغيير مىكند ، همهء مردم مىگويند بد است ، مثل پوشيده بودن يا نبودن سر در حضور افراد محترم . تا چند سال پيش اگر كسى در حضور يك شخص محترم كلاه يا عمامه‌اش را به سر نمىگذاشت و سر لخت وارد مىشد ، بى احترامى بود . حالا مثل اينكه قضيه برعكس است ، وقتى كه شخص وارد مجلس مىشود كلاهش را دم در مىگذارد و سر لخت مىرود ، يعنى ادب و احترام اين‌جور اقتضا مىكند . يا مثل وضع پوشش زنها : صرف نظر از اينكه مصلحت چه اقتضا مىكند ، در يك جامعه يك جور لباس پوشيدن زيباست ، جور ديگر زشت است ؛ در جامعهء\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nديگر يا در زمان ديگر ، اوضاع درست برعكس مىشود ، آنچه را كه سابق زشت مىدانستند الآن زيبا مىدانند .\r\nمسائل زشتى و زيبايى كه مربوط به « بايدها » است يعنى بايد اين‌جور باشيم يا نبايد اين‌جور باشيم ، از بحث ما خارج است . ما اين مطلب را مىگوييم تا كسى اينها را بر ما نقض نكند . ما اينها را انديشه‌هاى عملى و متغير مىدانيم . ولى از اين انديشه‌ها كه خارج بشويم و سراغ انديشه‌هاى نظرى يعنى فلسفه‌ها و علوم برويم [ مىبينيم متغير نيستند . 
  ] .\r\nعلوم به هيچ وجه ملعبه و تابع خواستها ، عادات ، مقررات ، عرفيات يا شرايط خاص زندگى ، غنا و فقر نيست . يك بچهء فقير صُعلوك مسائل خاص فلسفى يا طبيعى يا رياضى را همان‌طور تلقى مىكند كه يك بچهء ثروتمند . البته ممكن است از نظر ساختمان مغزى با همديگر تفاوت داشته باشند ؛ فقير باهوش‌تر باشد ، غنى كم هوش‌تر يا برعكس ، ولى به هرحال به فقر و غنايشان مربوط نيست . فقيرِ فقير و غنىِ غنى هم قضاوتشان دربارهء مسائل نظرى علمى يكسان است ؛ يعنى فقر و غناشان تأثيرى در اين قضاوت ندارد .\r\nبنابراين اگر ما بخواهيم مذهب ، هنر و خصوصاً فرهنگ را تابع مسائل اقتصادى بدانيم بستگى به اين دارد كه فكر را در مسائل نظرى تابع بدانيم . اين هم چيزى است كه علم آن را نمىپذيرد .\r\nممكن است كسى چيز ديگرى بگويد ؛ بگويد اينكه ما مىگوييم اقتصاد زيربناست ، مربوط به خصلت روانى بشر نيست كه شما ما را به ناحيهء علم النفس ببريد و از آن ناحيه ما را محكوم كنيد . ما منكر غرايز گوناگون بشر نيستيم ، منكر اصالت فكر بشر هم نيستيم ولى علت اصالت اقتصاد و تبعيت مسائل ديگر از آن ، خصلت خاص اقتصاد و خصلتهاى خاص آنها مىباشد كه مسائل غير اقتصادى مجردند يعنى وابسته به امور خارجى نيستند . مثلًا مىنشينيم قانونى را وضع مىكنيم . اين قانون ، ديگر به يك امرى در خارج بستگى ندارد . مذهب يك امر وجدانى است و به خارج از وجود ما بستگى ندارد . هنر و اخلاق هم همين جور . ولى اقتصاد عيبش اين است كه وابسته به ماده و شرايط خارجى است ؛ بستگى دارد به مواد زمين ، به امورى كه ما توليد مىكنيم ، به نيروهايى كه مولّدند . از اين جهت اقتصاد يك امر خارج از اختيار بشر است ، چون شرايط مادى و خارجى دارد و آن\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nشرايط تغيير مىكنند و طبعاً خودشان را بر بشر تحميل مىكنند و بشر در مقابل آنها چاره‌اى ندارد ، كما اينكه واقعاً هم همين‌طور است . الآن ما نمىتوانيم خودمان را با شرايط مادى زندگى تطبيق ندهيم ، اصلًا امكان ندارد .\r\nممكن است گوينده بگويد : ما منكر اصالت فرهنگ نيستيم . ما منكر اين نيستيم كه فرهنگ بشر از يك غريزهء ذاتى در بشر سرچشمه مىگيرد كه همان حقيقت جويى باشد . مذهب را هم منكر نيستيم . ولى بالاخره بشر بايد ميان نيازهايش هماهنگى برقرار كند ، نمىتواند نكند . اقتصاد به دليل اينكه به امور خارجى بستگى دارد و خارج از اختيار بشر است و خودش را بر بشر تحميل مىكند ، بشر در مقابلش چاره‌اى ندارد ، نمىتواند آن را با مذهب و اخلاق و غيره تطبيق بدهد . ولى اينها امور مجردى هستند در اختيار خودش ؛ اگر قانون است فوراً عوضش مىكند ، اگر مذهب است فوراً شكلش را تغيير مىدهد و به شكل ديگرى درمىآورد ، و اگر فكر است باز بستگى به خودش دارد ، وضعش را تغيير مىدهد .\r\nعلت اصالت اقتصاد و فرعيت آنها ، خصلتهاى روانى بشر نيست ، علتش اين جهت است . بشر در شرايط خاص اقتصادى قرار مىگيرد ، ولى نيازش به فرهنگ بجاى خود هست . مىبيند نمىتواند آن را تابع فرهنگ كند ، فرهنگ را تابع آن مىكند ، چون فرهنگ مجرد و بىريشه است يعنى ريشه‌اى خارج از وجود خودش ندارد ، ولى اقتصاد ريشه‌اى خارج از وجود خودش دارد . مىبيند به مذهب نياز دارد و مذهب را نمىتواند رها كند . ولى مىبيند اقتصاد را كه نمىتواند با مذهب تطبيق بدهد ، مذهب را با اقتصاد تطبيق مىدهد . مىبيند به هنر هم نياز دارد ولى اقتصاد را كه نمىتواند با هنر تطبيق بدهد ، هنر را با اقتصاد تطبيق مىدهد . ريشهء اصالت اقتصاد و عدم اصالت اين امور ، وابسته بودن اقتصاد به مواد خارجى و وابسته نبودن اينها به اين مواد است .\r\nاين البته نظريه‌اى است ولى اين نظريه را هم نمىشود قبول كرد ، چون درست است كه آن امور ديگر ريشه‌اى در مادهء خارجى ندارند ولى آنچنان هم بىريشه نيستند كه در اختيار بشر باشند و هرجور دلش بخواهد تغيير مىدهد . مثلًا اخلاق ؛ بگويد : من به اخلاق نياز دارم . تا امروز اخلاق متناسب با شرايط اقتصادى اين‌جور بود كه وجدان اخلاقى حكم مىكرد راستى خوب است . حالا كه با اقتصاد امروز نمىشود اخلاق اين باشد ، خودمان را با وضع جديد تطبيق مىدهيم ، وجدان ما\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nيك مرتبه تغيير مىكند ، مىگويد از امروز ديگر بنا را گذاشتيم بر اينكه دروغ خوب است . نه ، اخلاق اينچنين هم مجرد و بىريشه نيست كه انسان بگويد حالا كه نمىشود اقتصاد را با اخلاق تطبيق كرد ، پس اخلاق را تغيير مىدهيم ؛ يعنى به همين سهولت كه لباسى را درمىآوريم و لباس ديگرى مىپوشيم ، فوراً وجدان اخلاقىمان را عوض كنيم . تا امروز مىگفتيم عدالت خوب است ، ظلم بد است ، بايد با ظلم مبارزه كرد ، بايد از عدالت حمايت كرد . حالا مىبينيم اوضاع جور ديگرى اقتضا مىكند ، فوراً اين وجدان را دور مىاندازيم ، يك وجدان ديگر مىآوريم و مىگوييم ظلم خوب است ، عدالت بد است . ما بالاخره به يك وجدانى نياز داريم ؛ اين وجدان را رها مىكنيم ، يك وجدان ديگر مىگيريم . يا تا امروز وجدان مذهبى اين‌طور خوب بود . حالا كه مىبينيم نمىشود ، فوراً اين وجدان مذهبى را كنار مىگذاريم ، يك وجدان ديگر به خودمان مىدهيم ؛ و همين‌طور اصول فكرى .\r\n\r\nتأثير متقابل غرايز انسان در يكديگر\r\nمسائل اين‌طور هم بىريشه نيستند . هيچ كدام اينها اين‌جور نيست . حق اين است كه همهء اينها غرايزى اصيل در بشر هستند و بشر گاهى به حكم نيازهاى اقتصادى خودش ، تغييراتى در ساير نيازها مىدهد و گاهى به حكم ساير غرايزش ، روى اين غريزه‌اش حكم مىكند ؛ يعنى همهء اينها در يكديگر تأثير متقابل دارند و گاهى يكى بر ديگرى حكومت مىكند . معناى حكومت كردن نه اين است كه آن را به كلى از ريشه دگرگون مىكند ، بلكه معناى آن اين است كه حكم او را ساقط مىكند يعنى او را در حد بالقوّه نگه مىدارد . مثلًا وجدان مذهبى انسان يك چيز را حكم مىكند و نياز اقتصادىاش چيز ديگرى را . در اينجا ممكن است كه دنبال معاشش برود ، نه اينكه وجدان مذهبىاش فوراً تغيير مىكند ! نه ، اين را در حد بالقوّه مىگذارد ، مغفولٌ عنه مىگذارد ؛ يعنى پا روى وجدان مذهبى يا اخلاقى يا علمى خودش مىگذارد . عكسش هم در دنيا مشاهده شده است ؛ يعنى انسان به خاطر اخلاق ، مذهب ، علم ، بر وضع اقتصادى خودش حكومت مىكند ؛ به خاطر اخلاق ، نظام اقتصادى خودش را تغيير مىدهد ؛ اخلاقش بر اقتصادش حكومت مىكند ، مذهبش بر اقتصادش حكومت مىكند .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nسؤال : 1 . ماديون مىگويند : « محرّك انسان ، جلب منافع و كسب لذت است » . شهوت ، پول و برترى طلبى هم جزو منافع است . انسان براى كسب لذت بيشتر ، مغزش را به كار مىاندازد . آنوقت وسايل توليد را كاملتر مىكند . در نتيجه شرايط اقتصادى زمان تغيير مىكند . در آن صورت روبنا هم - كه مىگويند شامل هنر ، فرهنگ ، مذهب ، آداب و رسوم ، قوانين و . . .\r\nاست - عوض مىشود .\r\n2 . آقاى مطهرى فرمودند : بايد از علم سؤال كرد كه آيا بر وجود بشر فقط غريزهء منفعت طلبى حكومت مىكند يا چيزهاى ديگرى هم هست ؟\r\nروان شناسى اين را خيلى طرد نمىكند و تقريباً تأييد مىكند كه انسان تمام كارهايش براساس منافع خودش است . در كتاب آقاى دكتر سياسى در شرح حال بعضى بيمارها مىگويد : « اينها فداكارى و ايثارمى كنند ، منافع خودشان را زير پا مىگذارند ، خود را فداى جمع مىكنند . . . » . ما مىخنديديم كه اينها كارهاى انسان كامل است ، او مىگويد بيمارند و آدم طبيعى را كسى مىداند كه منافعش را در راه مردم و اجتماع كنار نزند . . .\r\n3 . مسائل اجتماعى مسائل آمارى هستند و لذا نمىشود روى يك نفر حكم صادر كرد . روان شناسان هم در مسائل روانى بر آمار تأكيد مىكنند .\r\nآنها مىگويند بيشتر مردم برنامه زندگيشان اين‌طور است كه دنبال منفعت مىروند و اگر از رفتارشان چيز ديگرى مشاهده مىشود ، فقط تظاهر است ؛ يعنى اگر اظهار دوستى و اخلاص بىشائبه مىكنند ، زير پرده خبر ديگرى است كه شايد خودشان هم ندانند .\r\n4 . ماركسيستها نمىگويند غنى از تجربيات ، يك چيز استنباط مىكند و فقير چيز ديگر . آنها مىگويند : طرز تفكر جامعه جبراً تابع شرايط اقتصادى است . مثلًا در دوران بردگى ، طرز تفكر و اخلاقيات بردگى حكومت مىكرده و در دوره‌هاى بعد چيزهاى ديگر . در آن وقت مىگفتند انسان خوب ( بردهء خوب ) كسى است كه به مولاى خود وفادار باشد ، امروز جور ديگرى است . آنها مىگويند در رژيمى كه يك طرز توليد مخصوص بر اقتصاد حكومت مىكند ، طرز تفكر مردم هم تابع آن است . لذا نمىگويند اقتصاد زيربناست ، بلكه مىگويند طرز توليد اقتصاد زيربناست . طرز توليد\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nاقتصاد در دوران بورژوازى يك جور است ، در دورهء كمونيسم يك جور ديگر .\r\nمن اول جواب مطلب آخر را عرض مىكنم . نه ، اين‌جور نيست كه آقاى مهندس فرمودند . اولًا از نظر اينها ريشهء اينكه با تغيير نظام اجتماعى ساير مسائل تغيير مىكند ، اين است كه انسان تابع جوّ خودش است . ريشه‌اش اين است و نتيجه‌اش هم جز اين نمىتواند باشد كه انسان در هر جوّ مادى كه قرار بگيرد ، همان طورى فكر مىكند كه آن جوّ مادى اقتضا مىكند ( يعنى منافعش در آن جوّ مادى حكم مىكند ) ، و بنابراين جبراً فقر هم همين جور است . گذشته از اين ، تصريحى كه يكى از پيشروان ماركسيسم « 1 » مىكند و اين جملهء معروف از اوست كه : يك نفر در كاخ و در ويرانه دو جور فكر مىكند « 2 » ، همين مطلب است . يعنى مثلًا همين آقايى كه امروز در يك نظام طبقاتى جزو طبقهء كارفرماست ، الآن يك طرز تفكر دارد ؛ اگر يك مرتبه در اثر يك بحران وضع اقتصادى ورشكست بشود و مجبور گردد كارگر بشود ، يعنى يك ماه بعد به صورت يك كارگر در بيايد ، آن وقت وجدانش فرق مىكند . چون حالا كارگر است يك وجدان دارد ، سابقاً كارفرما بود وجدان ديگرى داشت .\r\nبرعكس اگر كارگرى از طبقهء خودش خارج شود و به طبقهء كارفرما بيايد ، وجدانش آناً عوض مىشود .\r\nاو در كمال صراحت اين مطلب را مىگويد ، و الّا « شرايط طبقاتى » ديگر معنى نداشت . چرا مىگويند انسان در هر طبقه‌اى كه باشد يك جور فكر مىكند كه در طبقهء ديگر فكر نمىكند ؟ دو طبقه كه در يك زمان هستند ، و شرايط توليدى و نيروهاى توليدى طبقهء كارفرما و طبقهء كارگر در يك زمان كه يك جور است . اينكه كارگر يك طرز تفكر دارد و كارفرما طرز تفكر ديگر ، علتش اين است كه جوّ زندگى فردى و شخصى اين با جوّ زندگى فردى و شخصى او فرق مىكند ، و همان جملهء معروف « يك انسان در كاخ و در ويرانه دو جور فكر مىكند » مؤيّد اين مطلب است .\r\n\r\n\r\n\r\n\r\n","description":"","footnote":"\r\n( 1 ) [ فوير باخ 
  ]\r\n( 2 ) [ اصل جمله چنين است : تفكر در يك كاخ و در يك كلبه تفاوت پيدا مىكند : اصول مقدماتى فلسفه ، ص 196 
  ]\r\n","page_name":" 415 ","page_number":415},
  {"content":"\r\n\r\nراجع به مسائل اول هم در آن جلسه عرض كرديم ، بحث در اين نيست كه انسان براى منافع خودش كار مىكند يا براى لذت ؟ انسان براى لذت كار مىكند . اين امرى است كه شايد احدى در دنيا منكرش نباشد . تا انسان از كارى كه مىكند نوعى لذت نبرد ، نمىكند . اين ديگر ساختمان انسان است . همان كسى هم كه ما مىگوييم از لذات مادى خودش مىگذرد ، نه اين است كه به بىلذتى پناه مىبرد . او در اين گذشت ، لذتى مىبيند كه براى او عاليتر و راقىتر است ؛ يعنى از خورانيدن بيشتر لذت مىبرد تا از خوردن ، از پوشانيدن بيشتر لذت مىبرد تا از پوشيدن . سعدى هم مىگويد :\r\n اگر لذت ترك لذت بدانى * دگر لذت نفس ، لذت نخوانى \r\nهيچ كس نگفته كه بشر براى لذت كار نمىكند . خود پيغمبران هم كه مردم را دعوت به آخرت و خدا و عبادت كرده‌اند ، گفته‌اند نمىدانيد چه لذتها و بهجتهايى در اينجا هست ! لذتى كه اميرالمؤمنين از عبادتش مىبرد ، هيچ عيّاشى از هيچ كاباره‌اى نمىبرد . كسى نمىگويد اميرالمؤمنين عبادت مىكرد و يك ذره هم لذت نمىبرد . به يك مفهوم ، منفعت است . انسان هر منفعتى را به خاطر لذت مىخواهد . منتها بحث مادى و غير مادى اين است كه مادى لذت را منحصر مىداند به آنچه كه ناشى از ماديات زندگى است . غير اين ماديين ( يعنى ماترياليست ديالكتيسين‌ها ) « منافع مادى » را همين طورى كه شما گفتيد توجيه مىكنند ؛ يعنى اختصاص نمىدهند به منافع اقتصادى ، شهوت جنسى را هم جزو آن مىدانند ، برترى طلبى را هم يك امر مادى مىشمارند ( آن را جزو معنويات نمىشود شمرد ) . ولى در مكتب اينها ( ماركسيسم ) مطلب اين‌جور نيست كه منافع مادى را شامل امور جنسى هم بدانند ، و لهذا - عرض كردم - امثال راسل اين را رد مىكنند . ديگر نمىشود گفت كه راسل هم حرف اينها را نمىفهميده . راسل ماركس را رد مىكند و مىگويد اين نظر درست نيست به اين دليل كه ما نمىتوانيم غريزهء جنسى را از اصالت بيندازيم .\r\nاينها براى امورى اصالت قائلند كه قابل مبادله باشد ، به عبارت ديگر كلىاش مطلوب باشد نه شخصش ، امرى كه بشود آن را داد مثلش را گرفت . به همين دليل مسئلهء عشق يا مسئلهء فرزند ، خارج از اين بحث است چون مسئلهء عشق و مسئلهء فرزند جنبهء شخصى دارند ؛ يعنى انسان بچهء خودش را كه دوست دارد ، روى يك ارزش كلى نيست ، بچهء خودش را دوست دارد و فقط هم همين را دوست دارد ؛\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nيعنى اگر بروند بچهء ديگرى بياورند كه همه چيزش از او بهتر باشد ، زيباتر باشد ، خوش زبان‌تر باشد ، باهوش‌تر و بانمك‌تر باشد ، بگويند آقا تو بچه مىخواهى ديگر ، بهترش را به تو مىدهيم ، او را به ما بده ، قبول نمىكند ، براى اينكه غريزه به شخص اين بچه تعلق گرفته . مىگويد : همين را مىخواهم . همان بچهء كور و كچل خودش را به بچه‌هاى خيلى خوب مردم ترجيح مىدهد .\r\nمسئلهء عشق هم همين‌طور است . هركسى نه اين است كه به يك همسر به‌طور كلى علاقه‌مند مىشود ، يك كلىِ همسر ! آن جلسه عرض كردم ، [ غلام عاشق به اربابش 
  ] گفت : عاشق هركسى هستم كه شما مصلحت بدانيد ! نمىشود انسان عاشق كسى باشد كه ديگرى مصلحت بداند ؛ مثل قالى نيست . شما قالىاى را كه در اتاقتان افتاده ، فقط از آن جنبه‌هاى كلىاش مىخواهيد ، مثلًا قالىاى است كرمانى ، خصوصيتش چنين ، ارزشش اين قدر و . . . اگر همين الآن كسى يك قالى ديگر براى معاوضه بياورد و شما ببينيد از اين بهتر است ، آناً قالى را به او مىدهيد .\r\nدر اين‌جور مسائل ، عُلقه ، علقهء شخصى و فردى است . يك زن همين خصوصِ شوهر خودش را مىخواهد . اگر زنى حاضر باشد شوهرش را معاوضه كند ، مىگويند شوهردوست نيست ، اصلًا او را زن خانواده حساب نمىكنند ، كما اينكه اگر مردى حاضر باشد زنش را با يك زن ديگر به اصطلاح « فى » بزند و بگويد اگر زنى با اين شرايط پيدا شود من فوراً معاوضه مىكنم ، او را شوهر حسابى تلقى نمىكنند . هركسى به زن خودش ، به شخص همان زن علاقه‌مند است و هر زنى هم به شخص همان شوهرش علاقه‌مند است ، و لهذا اينها جزو مسائل اقتصادى و تجارى نيست . اين تعميمى كه شما مىدهيد ، براى توجيه حرف آنهاست اما چيزى نيست كه با حرف آنها تطبيق كند .\r\nاين چيزهايى هم كه حضرتعالى راجع به آمار فرموديد كه در مسائل اجتماعى براساس اكثريت حكم مىكنند ، آن اكثريتى كه شما مىگوييد مضر به حرف ما نيست . ما مىگوييم غريزهء منحصر در بشر اين نيست ولو موارد كمى هم پيدا شود [ كه نشان بدهد غرايز ديگرى نيز در بشر وجود دارد . 
  ] همان نهرو هم اگر منحصر به خودش باشد [ كفايت مىكند . 
  ] آنوقت مىگوييد : از نظر علم امروز ، نهرو يك آدم بيمار تلقى مىشود . امثال نهرو در دنيا بسيار زياد هستند .\r\nچقدر افراد بوده‌اند و هستند كه يك عمر زندگى زاهدانه مىكنند براى اينكه\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nرياستشان محفوظ باشد . اين قضيه ، ديگر در پيشوايان مذهبى غير متقى و پيشوايان مذهبى دروغين هست . بگذريم از دو دسته پيشواى مذهبى كه در اثر نعمت حماقت مريدهايشان ، از عاليترين لذتهاى مادى دنيا بهره‌مند بودند : يكى پيشوايان اسماعيلىها « 1 » ، يكى هم پيشوايان بهايىها تا شوقى افندى زنده بود ، حالا كه به صورت هيئت درآمده است . همهء پيشوايان مذهبى دنيا اگر بخواهند مقام پيشوايىشان را حفظ كنند ، راهى ندارند جز محروم كردن خود از لذتها . البته شكى نيست كه ميان اينها عده‌اى هم هستند كه روى ايمان و اعتقاد و تقوا [ آن‌طور زندگى مىكنند 
  ] ، آن بجاى خود ، ولى هيچ كس هم انكار ندارد كه اقلًا نيمى از آنها اين همه محروميتها را در زندگى متحمل مىشوند فقط به خاطر اينكه مقامشان محفوظ باشد . اين امرى است كه خيال نمىكنم قابل انكار باشد . امر خيلى محدودى هم نيست كه بگوييم يك نفر بوده ، دو نفر بوده ، پنج نفر بوده ؛ هميشه در دنيا هستند و زياد هم هستند . ممكن است يك نفر در اين تهران باشد كه اگر يك آدم عادى باشد ، دل او ممكن است بتركد ؛ آدم مثلًا به خدا اعتقاد نداشته باشد و كارش به خاطر خدا هم نباشد ، آنوقت مثلًا نواحى بالاى شهر تهران را در همهء عمرش نمىبيند براى اينكه مبادا مريدها ناراحت بشوند . چقدر بايد غريزهء جاه طلبى در او قوى باشد كه تا اين حد براى خودش محروميت ايجاد كند ! اين هست و خيال نمىكنم قابل انكار باشد .\r\n\r\n\r\n\r\n\r\n","description":"","footnote":"\r\n( 1 ) آنها كُرهايى هستند كه با هيچ چيزى نجس نمىشوند !\r\n","page_name":" 418 ","page_number":418},
  {"content":"\r\n\r\n\r\nجامعه و تاريخ از نظر قرآن\r\nدر دنبالهء بحث چهار جلسهء پيش راجع به ماهيت تاريخ از نظر قرآن [ مطالبى عرض مىكنيم . 
  ] البته منظور اين است كه قرآن منطق خودش را در جريانهاى تاريخ بر چه مبنايى گذاشته است ؟ ما در آن جلسه مقدارى بحث كرديم و چون به مطالعات جديدى برخورد كرديم ، ناچار آنها را اينجا ذكر مىكنيم ، اگرچه ممكن است بعضى از مطالب تكرارى باشد .\r\n\r\nآيا قرآن براى جامعهء بشرى شخصيت قائل است ؟\r\nاولين مسئله در اينجا اين است كه اساساً آيا قرآن براى جامعهء بشرى ، براى اجتماع انسانها شخصيت قائل است يا اينكه نه ، براى اجتماع شخصيتى قائل نيست و اجتماع در منطق قرآن چيزى نيست جز همان افراد ، و قرآن طرف سخنش فقط افراد است و هدفش هم افراد هستند ، و غير از افراد چيز ديگرى را در نظر ندارد و نمىبيند ؟ .\r\nاگر به اين ديد نگاه كنيد ، هيچ فرقى ميان جامعهء انسان و يك باغ پر از درخت نيست . باغ پر از درخت هرچه هست درخت است ، مجموع درختهاست و هر درختى براى خودش يك دنياى جداگانه دارد . هر درختى ارتباط مستقيم با آب و\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nهوا و خاك و نور و حرارت و غيره دارد و هيچ درختى در سرنوشت درخت ديگر تأثير ندارد ؛ يعنى مجموع درختها يك پيكر واقعى - نه قراردادى - به نام جامعهء درختان نيستند .\r\nآيا انسانها هم از همين قبيل‌اند كه اگر در مورد انسانها بگوييم : « بنى آدم اعضاى يك پيكرند » فقط يك تعبير شاعرانه كرده‌ايم ؟ يا نه ، اصلًا اين يك واقعيت است .\r\nافراد انسان پيوندهايى واقعى با يكديگر دارند كه مردمى كه با هم زندگى مىكنند ، طبعاً و واقعاً به صورت يك پيكر در مىآيند و افراد اجتماع واقعاً تا حدود زيادى حكم اعضا را پيدا مىكنند ؛ يعنى استقلالشان تا حدودى محو مىشود و تابع آن وحدت و روحى مىشوند كه بر جامعه حكمفرماست .\r\nاگر اين دومى را گفتيم ، آنگاه اين سؤال پيش مىآيد : افراد كه عضو جامعه هستند - و جامعه خودش يك واقعيتى است نه يك امر قراردادى - و تا اندازه‌اى استقلالشان را از دست مىدهند ، تا چه حد از دست مىدهند ؟ صد درصد از دست مىدهند يا يك درصدى دارد ، مثلًا بگوييم صدى پنجاه ؟ البته درصدش را نمىشود معين كرد .\r\nقرآن براى جامعه شخصيت قائل است ، واقعاً براى جامعه حقيقتى و واقعيتى قائل است و افراد را عضو آن واقعيت مىداند . افراد انسان در حكم درختان يك باغ نيستند ، بلكه در حكم اعضاى يك پيكرند . چون گذشته از اينكه مقررات اسلامى بر همين پايه گذاشته شده است ( يعنى تنها جنبهء فردى ندارد ؛ نمىگويد فرد هيچ ارتباطى با افراد ديگر ندارد ، بلكه براى اصلاح فرد كه « جزء » هست ، اصلاح « كل » را لازم مىشمارد و هر فردى به خاطر خودش هم كه هست مسئول آن كل و آن جمع است ) اساساً در قرآن به همين صورت اين منطق تأييد شده است و قرآن براى اقوام و به تعبير خودش « امم » « 1 » شخصيت قائل است ؛ يعنى همان‌طور كه براى فرد حيات و موت قائل است ، واقعاً براى جامعه حياتى و موتى و كأنه روحى قائل است و براى جامعه عمر قائل است . همين جور كه عمر فرد زمانى به سر مىرسد ، گاهى طولانى است و گاهى كوتاه ، عمر يك جامعه هم گاهى طولانى است ، گاهى كوتاه و زمانى به سر مىرسد . همان‌طور كه هر فردى يك شعور خاص به خود دارد ، جامعه\r\n\r\n\r\n\r\n\r\n","description":"","footnote":"\r\n( 1 ) تعبير « ملل » در قرآن نيامده و تعبير غلطى هم بوده كه اخيراً شايع شده است .\r\n","page_name":" 420 ","page_number":420},
  {"content":"\r\n\r\nهم يك شعور خاص به خود دارد . و شايد به تعبير بالاتر ، همان‌طور كه از نظر قرآن هر فردى يك كتاب دارد كه ما اسمش را نامهء عمل مىگذاريم  ( وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً )  « 1 » و يك نامهء عمل دارد كه آن نامهء عمل فردى است ، هر امت هم يك كتاب مستقل دارد .\r\n\r\nسخن علامهء طباطبايى ( ره )\r\nاين را بايد عرض كنيم كه ما اين مطلب را بيشتر از تفسير الميزان استفاده كرده‌ايم و لهذا خود آن تفسير را آورده‌ام كه بيشتر مىخواهم عبارتهاى آن را بخوانم .\r\nايشان ( علامهء طباطبايى ) مىگويند علت اينكه مورخين اسلامى قبل از هر مورخ ديگرى به اين فكر افتادند كه بحثهاى اجتماعى را مطرح كنند و براى هر قومى از آن جهت كه يك قوم است ، حساب مخصوصى باز كنند و براى هر قوم و ملتى روحى قائل شوند و افرادى مثل مسعودى در هزار سال پيش بلكه بيشتر و بعد ابن خلدون [ سخنانى در اين باب بگويند ، تعاليم قرآن است . 
  ] اينها از همين قرآن الهام گرفته‌اند .\r\nفرنگيها هم اين مطلب را قبول دارند كه جامعه شناسى به عنوان يك علم ، ابتكار اوليه‌اش از اروپاييها نيست ، مبتكر اوليه‌اش را ابن خلدون مىدانند . البته قبل از ابن خلدون هم خيلى افراد بوده‌اند ولى ابن خلدون به صورت كاملترى بيان كرده است ؛ يعنى ابن خلدون بوده كه در آن مقدمهء خودش تصريح كرده به اين مطلب كه هيچ دليلى نداريم كه علوم عقلى منحصر باشد به آنچه كه از قديم به ما رسيده و يونانيان علوم را به نظرى و عملى تقسيم كرده‌اند ، و بعد علوم نظرى را به شعبى تقسيم كرده‌اند و علوم عملى را به شعبى . ممكن است علوم ديگرى باشد كه اصلًا خود آن علم را بشر تاكنون نشناخته باشد و خود علم ، جديد باشد نه توسعهء يك علم . اصلًا علم ، علم جديدى باشد . و مدعى مىشود كه علم جامعه ، خودش يك علمى است و مثل همهء علوم ديگر موضوع و هدف و مبادى و مسائل دارد و با هيچ علمى فرق نمىكند .\r\nكتابش ترجمه هم شده است و بسيار كتاب پرمغزى است . او براى امتها و ملتها ارتقاءها و انحطاطها قائل است و به حسب تشخيص خودش علل ارتقاءها و\r\n\r\n\r\n\r\n\r\n","description":"","footnote":"\r\n( 1 ) اسراء / 13\r\n","page_name":" 421 ","page_number":421},
  {"content":"\r\n\r\nانحطاطها و انقراضها را ذكر مىكند . او به فرد كار ندارد ، حكم « امت » و به اصطلاح امروز « ملت » را بيان مىكند . درست جامعه را موضوع يك علم مستقل و جداگانه قرار مىدهد .\r\nايشان مىگويند همهء اينها از خود قرآن الهام گرفته‌اند ، چون اين قرآن است كه براى اولين بار در تاريخ بشريت اينچنين براى اقوام ، مستقل از افراد ، شخصيت قائل شد .\r\n\r\nآيات قرآن در اين زمينه\r\nدر اوايل سورهء مباركهء اعراف آياتى هست خطاب به بنى آدم به‌طور كلى :\r\n يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ . . .   يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ  « 1 » .\r\nتا مىرسد به اينجا كه :\r\n قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ  « 2 » .\r\nخداوند كارهاى زشت را - چه ظاهرى و چه باطنى ، چه آنچه كه علنى است و چه آنچه كه مخفى و مربوط به روان و باطن انسان است - و كارهاى بد و طغيانها را و قيامهاى بدون حق را و شرك را و نسبت دادن به خدا چيزى را كه انسان نمىداند ( بدعتها ) همه را حرام كرده است . بعد مىگويد :\r\n وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  « 3 »  . \r\n\r\n\r\n\r\n\r\n","description":"","footnote":"\r\n( 1 ) اعراف / 26 و 27\r\n( 2 ) اعراف / 33\r\n( 3 ) اعراف / 34\r\n","page_name":" 422 ","page_number":422},
  {"content":"\r\n\r\nبراى هر امت و قومى پايانى است .\r\nاصلًا خود آن آيهء فواحش را كه ذكر مىكند ، معلوم است كه مىخواهد علل به پايان رسيدن را ذكر كند . از آيات ديگر قرآن نيز اين مطلب استفاده مىشود كه هر امتى پايانى دارد و آن وقتى كه پايانش برسد ، يك ذره تخلف نمىكند ؛ نه لحظه‌اى پيش مىافتد ، نه لحظه‌اى پس ؛ اينچنين قطعى و ضرورى است .\r\nدر اين تفسير ، در ذيل آيهء قبل از اين آيات كه خطاب به بنى آدم مىفرمايد : « اى بنى آدم ! شما در روى زمين زندگى مىكنيد و در روى زمين مىميريد و بعد ، از همين زمين هم مبعوث خواهيد شد » مىگويد مفاد اين آيه اين است : « ان الامم و المجتمعات لها اعمار و آجال نظير ما للافراد من الاعمار و الآجال » براى امتها و اقوام هم عمر و اجل است آنچنان كه براى افراد هست .\r\nآيهء ديگر آيهء 108 سورهء انعام است . گفتيم كه مىگويند هر قوم هم يك نوع شعور و يك نوع احساسى دارد غير از احساس فرد و مختصات احساسى يك فرد .\r\nشما مىبينيد كه هر قوم و ملتى در اثر اينكه با يكديگر زندگى كرده و تحت تأثير يك گونه علل ( علل طبيعى و جغرافيايى ، علل اجتماعى و علل نژادى ) قرار گرفته‌اند ، طبعاً همهء مردم داراى يك روحيهء خاص مىشوند كه امروز روى روحيهء ملل تكيه مىشود و حتى كتابهايى هم در همين زمينه‌ها به نام روحيهء ملل نوشته مىشود « 1 » : روحيهء ملت آلمان ، روحيهء ملت فرانسه و غيره .\r\nقرآن در بعضى آيات خودش مطلب را به اين تعبير بيان مىكند ، خطاب مىكند به يك مردمى كه عملشان فحاشى است و فحش مىدهند . قرآن نهى مىكند حتى مسلمين را ، مىگويد به بتها و هرچيز ديگرى كه مورد احترام ديگران است فحش ندهيد ، سبّ نكنيد ؛ البته نه به آن ملاكى كه امروز مىگويند كه هر چيزى كه بشر براى آن احترام قائل شد ، خود به خود احترام پيدا مىكند ؛ اگر بتى مورد احترام بشر شد ، چون بشر به آن احترام مىگذارد و بشر محترم است ، پس آن هم بايد محترم باشد ! نه ، چنين اصلى از قرآن استنباط نمىشود ، بلكه برعكس استنباط مىشود . [ قرآن اين كار را نهى مىكند 
  ] به خاطر توجه دادن به عكس العملش . مىگويد وقتى كه شما به معبود و مقدسات آنها فحش بدهيد ، آنها هم به مقدسات شما فحش مىدهند ؛\r\n\r\n\r\n\r\n\r\n","description":"","footnote":"\r\n( 1 ) [ مانند كتاب روح ملتها 
  ]\r\n","page_name":" 423 ","page_number":423},
  {"content":"\r\n\r\nاصلًا فحش را كنار بگذاريد .\r\nدر نهج البلاغه است : در جنگ صفّين اميرالمؤمنين ديدند كه اصحابشان به معاويه و اصحاب معاويه و شايد به بالاتر فحش مىدهند . فرمود : انّى اكْرَهُ لَكُمْ انْ تَكونوا سَبّابينَ « 1 » من خوش ندارم كه شما فحّاش و سبّاب باشيد ، بلكه برعكس حرف خوب بزنيد ، سخنتان دعا باشد ، بگوييد : خدايا ! ميان ما و اين دشمنانمان اصلاح كن ، آنها را به راه خير هدايت كن .\r\nقرآن مىفرمايد :  وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  . بعد مىگويد :  كَذلِكَ  ( مثل اينكه اين را به عنوان يك روحيهء كلى از اين مردم تشخيص مىدهد ) ،  كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ  « 2 » اينچنين براى هر امتى كارشان را در احساسشان زيبا قرار مىدهيم . حال چرا اين را به خدا نسبت داده يا نداده ، داستان ديگرى است . ولى اساس مطلب اين است كه هر امتى عمل خودش را زيبا احساس مىكند . هر امتى اصلًا احساس و دركشان دربارهء نوع كارى كه آن را پسنديده‌اند ، با احساس و درك يك امت ديگر فرق مىكند .\r\nكارى را كه اگر به يك امت ديگر عرضه بدارى آن را زشت مىداند ، اين امت آن را زيبا مىداند . اين خودش دليل بر آن است كه گاهى يك امت داراى نوعى احساس و درك مىشود كه يك امت ديگر ندارد .\r\nآيهء ديگر كه آن هم خيلى عجيب است ، در سورهء جاثيه است .\r\nصريح آيهء قرآن است كه در قيامت به انسان كتابى عرضه مىشود كه در اصطلاح مذهبى شايع امروز ما « نامهء اعمال » مىگويند . به‌طور كلى قرآن دائماً اين مطلب را تكرار مىكند و صرف اين را نمىگويد كه هرچه شما مىكنيد ما مىدانيم ، بلكه مىگويد هرچه هر فرد بشر انجام مىدهد در كتابى ثبت مىشود و هيچ كار كوچك يا بزرگى نيست مگر اينكه در آن كتاب ثبت مىشود و وقتى انسان در قيامت محشور مىگردد و آن كتاب را به او عرضه مىدارند ، حيرت مىكند و مىگويد :  ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  « 3 » . تا اين مقدارش هيچ شك و ترديدى در آن نيست . حال ، آن كتاب چگونه كتابى است ؟ آيا واقعاً كتابى\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 204\r\n( 2 ) انعام / 108\r\n( 3 ) كهف / 49\r\n","page_name":" 424 ","page_number":424},
  {"content":"\r\n\r\nاست از جنس كاغذ و افرادى هستند با كاغذ و قلم ، و بعد آن را به دست اشخاص مىدهند ، بنابراين افراد باسواد مىتوانند بخوانند و افراد بىسواد نمىتوانند ، و به چه زبانى مىنويسند ؟ يا اينكه آن كتاب ، بيرون از وجود خود انسان نيست و نوشتن اعمال انسان در كتاب جز اين نيست كه صورت هر عمل به نحوى در وجود خود انسان باقى مىماند و وقتى كه وجود انسان از اين حالت اجمال و بساطت خارج و گويى باز مىشود ، تمام اعمال خودش را از اول تا آخر عمر در مقابل خودش و با خودش و توأم با خودش مجسّم مىبيند . در اين دنيا وقتى نگاه مىكند ، خودش را روى خط زمان در زمان حال مىبيند و گذشته و آينده از او پنهان است ولى در قيامت يك مرتبه اوست با تمام آنچه كه در همهء زمانها انجام داده ، خودش را با تمام زمانهاى خودش و كارهايى كه در زمانها كرده توأم مىبيند .\r\nعده‌اى اين‌جور استنباط مىكنند ، مىگويند :  وَ نُخْرِجُ لَهُ يَوْمَ الْقِيامَةِ . . .  « 1 » « بيرون مىآوريم » نشان مىدهد كه گويى چيزى در جايى مخفى است ، آن را بيرون مىآورند ، و اين جز آنكه از درون خود انسان بيرون كشيده مىشود چيز ديگرى نيست .\r\nولى آيا فقط هر فرد از آن جهت كه يك فرد است يك كتاب و نامه دارد ؟ و يا يك امت هم از آن جهت كه يك امت است نامه‌اى دارد ؟ .\r\nاين آيه چنين مىگويد :  وَ تَرى كُلَّ أُمَّةٍ جاثِيَةً  در روز قيامت در ابتداى كار ، هر امتى را مىبينى در حالى كه روى زانوى خودشان تكيه كرده‌اند و اين‌جور - خلاصه - به زانو درآمده‌اند و منتظرند كه سرنوشتشان به دستشان داده شود . بعد مىگويد :  كُلُّ أُمَّةٍ تُدْعى إِلى كِتابِهَا الْيَوْمَ تُجْزَوْنَ ما كُنْتُمْ تَعْمَلُونَ  « 2 » هر امتى به كتاب و نامهء خودش خوانده مىشود و به آن امت گفته مىشود كه به شما كيفر يا جزا داده مىشود همانچه را كه عمل كرديد ؛ يعنى جزاى شما همان عمل شماست .\r\nدر اين آيه هم باز ايشان تصريح مىكنند كه : « و يستفاد من ظاهر الآية ان لكل امة كتاباً خاصاً بها » از اين آيه ظاهر مىشود كه هر امت يك كتاب مخصوص به خود دارد « كما ان لكل انسان كتاباً خاصاً به » [ همان‌طور كه هر انسانى كتابى\r\n\r\n\r\n\r\n\r\n","description":"","footnote":"\r\n( 1 ) [ اشاره به آيهء 13 سورهء اسراء 
  ]\r\n( 2 ) جاثيه / 28\r\n","page_name":" 425 ","page_number":425},
  {"content":"\r\n\r\nمخصوص به خود دارد . 
  ] .\r\nاين طبعاً لازمهء آن حرف هم هست ؛ يعنى اگر بنا شد كه جامعه يك وحدت واقعى و يك شخصيت واقعى جدا از شخصيت فرد داشته باشد و خودش يك شخصيت باشد و جامعه صرف « مجموع » نباشد و غير از روح فردى يك روح اجتماعى نيز بر انسانها حكومت كند ، طبعاً بايد آن هم يك كتابى داشته باشد و نمىتواند نداشته باشد .\r\nآيهء ديگر در سورهء يونس است كه مىفرمايد :  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  « 1 » براى هر امتى يك پيامبرى هست ( نه اينكه در ميان هر امتى شخص رسولى هست ؛ نه ، هر امتى رسولى دارند كه يا آن رسول خودش در ميان آن امت بوده يا پيامش به آنها ابلاغ شده ، مثل ما كه رسولمان پيغمبر اكرم است با اينكه خودشان در ميان ما نيستند ، پيامشان به ما ابلاغ شده )  فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  ( اينجا مىگويند يك نوع حذف و اضمارى هست ) پيغمبرشان مىآيد آنها را هدايت مىكند ، بعد بعضى مردم قبول مىكنند و بعضى تكذيب مىكنند ، و بالاخره به حق در ميان آنها حكم خواهد شد .\r\nبعد مىگويد :  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ .  پيغمبر اكرم به كفار قريش مىفرمود : من پيامبرى هستم در ميان شما و اگر تكذيبم كنيد ، سنت الهى اين است كه هلاك بشويد ؛ نه يك فرد ، بلكه اين جامعه‌اى كه نمىپذيرد هلاك شود . اينها به مسخره مىگفتند :  مَتى هذَا الْوَعْدُ إِنْ كُنْتُمْ صادِقِينَ  حالا هلاك ما كى مىخواهد عملى شود ؟  قُلْ لا أَمْلِكُ لِنَفْسِي ضَرًّا وَ لا نَفْعاً إِلَّا ما شاءَ اللَّهُ  بگو آنچه مىگويم به دست من نيست ، من نيستم كه مىخواهم شما را هلاك كنم ، ارادهء فرد من نيست ، من حتى مالك ضرر و نفع خودم جز اينكه خدا بخواهد نيستم ؛ يعنى همه چيز به دست خداست . بعد سنت خدا را بيان مىكند :  لِكُلِّ أُمَّةٍ أَجَلٌ  ولى بدانيد كه مشيّة اللَّه چنين است كه براى هر قومى پايانى هست ، اجلى و عمرى هست ،  إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ  « 2 » آنگاه كه پايان كارشان برسد ، نه يك لحظه جلو مىافتد نه يك لحظه عقب .\r\n\r\n\r\n\r\n\r\n","description":"","footnote":"\r\n( 1 ) يونس / 47\r\n( 2 ) يونس / 48 و 49\r\n","page_name":" 426 ","page_number":426},
  {"content":"\r\n\r\nدر اين تفسير عين همين مطلب را اندكى مفصل مىگويد كه من مختصرش را ذكر مىكنم .\r\nمىفرمايد : وقتى كه اينها گفتند : تو كه مىگويى ما هلاك مىشويم ، پس كى ؟\r\nوقتش را تعيين كن ، جواب اين سؤال دوگونه داده شده است : اول آنكه اين غيب است و غيب را جز خدا نمىداند و اين امرى است كه در دست خداست ، و دوم آنكه در عين اينكه غيب است يك امر ضرورىّ الوقوع و به اصطلاح امروز اجتناب ناپذير است . « و اما الثانى اعنى ذكر ضرورة الوقوع فقد بيّن ذلك بالاشارة الى حقيقة هى من النواميس العامّة الجارية فى الكون » خواسته به يك ناموسى كه در هستى جريان دارد اشاره بفرمايد كه « تنحلّ بها العقدة » اشكال به آنجا حل مىشود « هى ان لكل امة اجلًا لايتخطّأهم و لايتخطّونه فهو اتيهم لا محالة » « 1 » كه آيه فرمود :  لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ .  .\r\nآيات ديگرى هم البته در قرآن هست ، ولى گويا ديگر ترديدى در اين قضيه باقى نمىماند كه اسلام براى جامعه واقعاً شخصيتى قائل است ، و عرض كردم كه مقررات اسلامى هم در اين زمينه بر همين مبناست كه فرد را كاملًا مستقل نمىداند .\r\nاصلًا امر به معروف و نهى از منكر براى اين است كه محيط بايد اصلاح بشود كه تا محيط ( يعنى جامعه و روح اجتماعى ) اصلاح نشود ، فرد توفيق صددرصد پيدا نمىكند .\r\n\r\nفكر انسان انعكاس محيط نيست\r\nمطلب ديگر اينكه حال كه جامعه شخصيت دارد و فرد عضوى است در جامعه ، و لازمهء عضويت اين است كه مقدارى از استقلال - اگر نگوييم تمام استقلال - از ميان برود ، چقدر از استقلال از ميان مىرود ؟ آيا واقعاً پيكر است و عضو ، و واقعاً فرد هيچ استقلالى از خود ندارد ، همين‌طور كه يك انگشت در بدن هيچ استقلالى از خودش ندارد و صددرصد محكوم جريان كلى بدن است ؟ آيا قرآن اين اصل را مىپذيرد كه فرد صددرصد محكوم جريان كلى جامعه است و عضوى است كه هيچ گونه استقلالى از خود ندارد ( قهراً مىشود جبر اجتماعى در همهء شئون و جبر\r\n\r\n\r\n\r\n\r\n","description":"","footnote":"\r\n( 1 ) الميزان ، ج 10 / ص 73\r\n","page_name":" 427 ","page_number":427},
  {"content":"\r\n\r\nتاريخ در همهء شئون ) ؟ يا نه ، بشر در جامعه حالت نيمه استقلال و نيمه آزاد را دارد ؛ يعنى در عين اينكه عضو و محكوم جامعه است ، مىتواند حاكم بر جامعهء خودش باشد ؛ هم جامعه فرد را تغيير مىدهد و بر او تأثير مىگذارد و هم اين عضو چون صد درصد استقلالش از بين نرفته است يك خصوصيت و حالتى دارد كه مىتواند كل خودش را تغيير بدهد و عوض كند .\r\nمسلّم اسلام به منطق دوم قائل است . مىبينيد اسلام براى عقل به عنوان يك امرى كه در همه حال مناط تكليف انسان است ، و براى وجدان انسانى استقلال قائل است . در هيچ شرطى از شرايط اجتماعى ، وضع جامعه را به عنوان يك عذر نمىپذيرد ؛ يعنى اين حرفى كه امروز شايع است كه تا مىگوييم : آقا چرا چنين مىكنى ؟ مىگويد : اى آقا ! محيط اين‌جور اقتضا مىكند ، لازمهء محيط است ، كارى نمىشود كرد ، محيط خراب است ، محيط فاسد است ، از نظر اسلام پذيرفته نيست .\r\nمعناى اين حرف آن است كه وقتى كه محيط خراب است ، من نمىتوانم خراب نباشم ؛ جبر محيط است ، جبر تاريخ است و چاره‌اى نيست . قرآن اين « چاره‌اى نيست » را در هر شرايطى از شرايط محيطى كه انسان قرار گرفته باشد ، نمىپذيرد و لهذا تكيهء فراوانى روى عقل و تعقل يعنى فكر مستقل بشر دارد ، نه اينكه عقل بشر صددرصد ملعبهء محيط و تاريخ و شرايط جغرافيايى ، سياسى و اقتصادى است . اين مسلّم با منطق قرآن جور در نمىآيد .\r\nاز نظر اسلام به هيچ وجه نمىشود گفت كه فكر انسان ، وجدان انسان ، ارادهء انسان و ايمان انسان صرفاً يك پرتو و يك مَجلى و يك آيينه‌اى است كه منعكس كنندهء وضع محيط است . چنين چيزى ابداً نيست . به همين دليل اسلام روى اخلاق ، تربيت ، دعوت ، تبليغ ، اختيار و آزادى انسانها در اجتماع و امثال اينها تكيهء فراوانى مىكند و بلكه آن را اصل و اساس مىداند ؛ عزتها و ذلتها را تابع شرايط اختيارى انسانها مىداند : يك ملت عزيز شد ، چرا ؟ خواست عزيز بشود ؛ يك ملت ذليل شد ، چرا ؟ نخواست عزيز بشود يا خواست ذليل بشود . اين اصلًا منطق قرآن است . اين است كه در آن آيات مىفرمايد :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ  « 1 » اگر مردم آن قريه‌ها ( آن مجامع ) « 2 » ايمان مىآوردند و راه\r\n\r\n\r\n\r\n\r\n","description":"","footnote":"\r\n( 1 ) اعراف / 96\r\n( 2 ) قريه‌ها هميشه يعنى مجامع .\r\n","page_name":" 428 ","page_number":428},
  {"content":"\r\n\r\nتقوا را پيش مىگرفتند ، بركتهاى معنوى و مادى از اطراف بر آنها مىريخت . معلوم مىشود كه در هر شرايطى كه آنها قرار گرفته باشند ، براى آنها اين آزادى را قائل است كه ايمان و تقوا پيدا كنند .\r\n\r\nتاريخ صرفاً جنگ طبقاتى نيست\r\nاينكه قرآن براى وجدان و عقل و ارادهء انسان ، اصالت و استقلال و آزادى در مقابل محيط قائل است در عين اينكه براى محيط يك شخصيت قائل است ، طبعاً منطق قرآن را در مورد فرد و جامعه يك منطق خاصى قرار مىدهد . قبلًا حرف علىّ الوردى را نقل و عرض كردم كه او اصرار زيادى دارد كه بگويد توجيه قرآن از تاريخ همان توجيه طبقاتى است . مىگويد : « التاريخ فى القرآن صِراع مَرير بين رجال من طراز فرعون و رجال من طراز موسى » اصلًا تاريخ در قرآن يك جنگ و كُشتى گيرى بسيار تلخ است ميان فرعونها از يك طرف و موسىها از طرف ديگر .\r\nشك نيست كه قرآن به جنگ موسىها از يك طرف و فرعونها از طرف ديگر - كه جنگ طبقاتى است - عنايت خيلى زيادى دارد و اين مطلب را خوب گفته‌اند و حرف درستى هم هست ، ولى قرآن تاريخ را صرفاً اين‌جور بسيط توجيه نمىكند كه تاريخ همين است و همين ؛ يعنى جامعه را تقسيم كند به دو طبقه و بعد هم جنگ دو طبقه عليه يكديگر ؛ اين‌جور نيست . اين با منطق قرآن كه براى وجدان و عقل ، استقلال قائل است و بنابراين هركسى در هر طبقه‌اى باشد محكوم آن طبقه و مجبور از ناحيهء آن طبقه نيست ، جور در نمىآيد ؛ اصلًا با تكليف ، مسئوليت و به اصطلاح امروز « تعهد » و اختيار جور در نمىآيد ، و لهذا قرآن در عين اينكه به آن جنبهء تاريخ توجه زيادى دارد - كه آياتش را در جلسات پيش خوانديم - به جلوات ديگر تاريخ هم اشاره مىكند . مثلًا مىگويد در ميان آل فرعون ، در همان كانون فرعونيت ، زنى [ مخالف فرعون 
  ] پيدا مىشود ، يعنى همان متنعم‌ترين و برخوردارترين زنان جامعهء مصرى كه اگر بنا بود وضع طبقاتى انسان حاكم بر وجدان انسان باشد ، محال بود كه او زن مؤمنى در بيايد و عليه فرعون طغيان كند . مىگويد : « زن فرعون زن مؤمنى بود » و بعد زن فرعون در رديف مقدّسات زنان جهان از نظر قرآن ، از قبيل\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nساره و هاجر و مريم و حوّا قرار گرفت ، كه الآن مىبينيد در منطق مذهبى ما وقتى مىخواهيم زنان مقدسهء درجه اول را ذكر كنيم مىگوييم : آسيه زن فرعون ، مريم مادر عيسى . . . ، در اين رديف ذكر مىكنيم .\r\nيا قرآن از مرد مؤمنى از همان آل فرعون ياد مىكند :  وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ  « 1 » و يك سوره در قرآن به نام « مؤمن » است به دليل اينكه حدود پانزده آيهء آن راجع به همين مؤمن آل فرعون است . اگر قرآن مىخواست تاريخ را فقط روى آن اساس توجيه كند كه فرعون و طبقهء فرعونى هميشه در آن طرف بوده‌اند ، ديگر معنى نداشت كه بيايد از مؤمن آل فرعون هم به اين شكل و به اين ترتيب [ ياد كند 
  ] كه آيات خيلى زيبا و شيرينى است وقتى منطق فرعون و منطق مؤمن آل فرعون را نقل مىكند كه اين چه گفت و او چه گفت ، و داستانى شنيدنى است .\r\nاز اينها بالاتر قرآن از داود ، سليمان و يوسف ياد مىكند كه اينها در حالى كه عاليترين مقام دنيوى را داشتند ، از نظر قرآن بهترين وجدان انسانى را هم واجد بودند . از يك طرف براى سليمان مُلكى ذكر مىكند كه  « لا يَنْبَغِي لِأَحَدٍ مِنْ بَعْدِي »  « 2 » براى هيچ انسانى چنين مُلك و قدرتى ميسر نشده كه مَلِك جنّ و انس باشد و با قدرت خارق العاده‌اى حكومت كند ، از آنهايى باشد كه به قول معروف شير مرغ و جان آدميزاد برايش مهيا باشد ، و از طرف ديگر همان سليمان را ذكر مىكند كه داراى يكى از بهترين و عاليترين وجدانهاى انسانى بود . اگر قرآن مىخواست بگويد هركس در آن طبقه قرار گرفت ديگر محال است [ وجدان انسانى داشته باشد 
  ] پس سليمان چيست كه قرآن نقل مىكند ؟ ! .\r\nقرآن از شخصى به نام يوسف ياد مىكند ، از آن دوره‌اى كه اين مرد جوان در بدترين شرايط زندگى قرار گرفته و يكى از سخت‌ترين مظلوميتها را گذرانده كه به دست برادرانش به چاه مىافتد و مشرف به هلاكت مىشود ، بعد يك تصادفى - به حسب ظاهر - او را از چاه بيرون مىآورد ، بعد او را به شكل يك برده در بازارهاى مصر مىفروشند ، دست به دست مىشود و بعد در خانهء عزيز مصر قرار مىگيرد ، بعد\r\n\r\n\r\n\r\n\r\n","description":"","footnote":"\r\n( 1 ) مؤمن / 28\r\n( 2 ) ص / 35\r\n","page_name":" 430 ","page_number":430},
  {"content":"\r\n\r\nكم كم محبوب مىشود ، بعد به زندان مىافتد ، بعد از زندانش به مقام عزيزى مصر مىرسد . ولى وجدانى كه قرآن براى اين آدم ذكر كرده است ، از همان روز اولى كه پيش پدرش بود ، روز دومى كه اسير برادرانش شد و به چاه افتاد و روزى كه برده شد و روزى كه در خانهء عزيز مصر بود و روزى كه در زندان بود و روزى كه عزيز مصر شد ، در همهء اين مراحل يك مسير را طى كرده و يك وجدان بوده كه تحت تأثير اين حالات و اوضاع مختلف مادى قرار نگرفته است . شما ببينيد از نظر قرآن ، منطق يوسف در همان اوج عزت و شوكتش چقدر متواضعانه و انسانى است ! .\r\nبنابراين ما هرگز نمىتوانيم حرف علىّ الوردى را اينچنين دربست قبول كنيم كه توجيه تاريخ از نظر قرآن « صِراع مَرير بين رجال من طراز فرعون و رجال من طراز موسى » است و ديگر غير از اين نيست ! آن « صِراع مَرير » در قرآن و در جامعهء بشرى هست [ اما عامل منحصر در تحولات تاريخ نيست . 
  ] امروز هم مىبينيد هيچ يك از اين توجيهاتى كه قديم مىكردند ، يكى مىگفت عامل جغرافيايى عامل تحولات است ، ديگرى مىگفت عامل نبوغ شخصيتها ، يكى مىگفت عامل اقتصاد ، يكى مىگفت عامل اخلاقى و وجدانى و . . . ديگر اين حرفها را نمىپذيرند كه يك عامل بسيط [ مؤثر باشد 
  ] ، همهء اين عوامل را مؤثر مىدانند . حق هم همين است .\r\nاين براى آن است كه قرآن براى عقل و وجدان انسان در برابر جبر محيط و جبر تاريخ و جبر اقتصادى و جبر سياسى - و هرچه مىخواهيد بگوييد - حريت و آزادى و استقلالى قائل است و معتقد است كه آن فطرت الهى ، آن وجدان الهى در انسان در هر شرايطى مىتواند زنده باشد و خدا هم به موجب همان ، انسان را پاداش و كيفر مىدهد . [ اين مطلب 
  ] چه زيبا در اولين حديث كافى آمده است ! .\r\nكافى ابواب مختلفى دارد . اولين بابش باب « عقل و جهل » است و در آن باب هم اولين حديثش - كه مطلب به صورت يك تمثيل بيان شده - اين است :\r\nلَمّا خَلَقَ اللَّهُ الْعَقْلَ اسْتَنْطَقَهُ ، ثُمَّ قالَ لَهُ : اقْبِلْ ، فَاقْبَلَ . ثُمَّ قالَ لَهُ : ادْبِرْ ، فَادْبَرَ . ثُمَّ قالَ : . . . ما خَلَقْتُ خَلْقاً هُوَ احَبُّ الَىَّ مِنْكَ . . . ايّاكَ اعاقِبُ وَ ايّاكَ اثيبُ . .\r\nخدا عقل را آفريد ، به او گفت : « بيا » آمد ، گفت : « پشت كن ، برو از آن طرف » رفت . خداوند فرمود : من مخلوقى شريفتر و عاليتر و بهتر از تو نيافريدم ، به موجب تو پاداش مىدهم و به موجب تو كيفر مىكنم .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nاين به تعبير امروزيها يك نوع اصالة الانسان يا اصالة الوجدان الانسانى در قرآن است .\r\nبدون شك آن مكتبهايى كه انسان را در مقابل شرايط جغرافيايى يا سياسى يا اقتصادى ، اجتماعى و غيره به صورت يك موجود مجبور كَت بسته‌اى مىدانند كه مثل خسى كه روى سيل قرار گرفته بدون اختيارِ خودش اين طرف و آن طرف مىرود ، شخصيت انسان را محو كرده‌اند . ولى قرآن براى انسان شخصيتى ما فوق همهء اين شرايط قائل است . پس قرآن به جبر آنچنانى قائل نيست ، در عين اينكه آن عوامل را به رسميت مىشناسد .\r\nيك دليل ديگر اين است : زندگى انسان در منطق قرآن از آدم شروع شده « 1 » ، از يك انسان ، آن هم يك انسان معلَّم  ( وَ عَلَّمَ آدَمَ الْأَسْماءَ كُلَّها )  « 2 » ، از يك انسان مكلّف ، از يك انسانى كه صفىّ اللَّه و برگزيدهء خداست كه همان انسان عصيان مىكند و همان انسان توبه مىكند ؛ يعنى يك موجودى كه قبل از هرچيزى ، قبل از اينكه جامعه‌اى به وجود بيايد ، قبل از اينكه فرزندانى پيدا كند ، قبل از اينكه اصلًا اين حرفها در كار بيايد ، در درون خودش دچار يك نوع تضاد است ، يعنى دو دعوت در درون انسان هست : يكى او را به شهوات و مطامع و اين امور دعوت مىكند ، و ديگرى به ترك شهوت پرستى و خودپرستى و به سوى خدا دعوت مىكند . همين انسان عصيان مىكند و همين انسان تائب مىشود و توبه مىكند .\r\nمعلوم مىشود كه اصلًا انسان قبل از اينكه وارد جامعه بشود و قبل از اينكه وضع طبقاتى پيدا كند و قبل از اينكه شرايط مختلف سياسى ، اقتصادى و غيره بر او حكومت كند ، در درون خودش دو جنبهء متضاد دارد و انسان آفريده شده است كه از اين دو امر متضاد يكى را انتخاب كند . از يك طرف شيطان مىآيد و انسان را ترغيب و وسوسه مىكند - كه به تعبير قرآن « تسويل » است ، يعنى مرغوبات شهوانى انسان را زيبا جلوه مىدهد - و از طرف ديگر از همان ساعت اول ، نبوّت و پيغمبرى هست و انسان را به راه خير و راه صلاح دعوت مىكند ، و به انسان گفته‌اند تو يك\r\n\r\n\r\n\r\n\r\n","description":"","footnote":"\r\n( 1 ) ما كارى نداريم كه داستان آدم از نظر خود قرآن واقعاً يك داستان تاريخى است يا به قول امروز يك جريان سمبليك است و همين جور قرآن خواسته بيان كند . هركدام كه باشد براى ما درس است ، از نظر درسى فرق نمىكند .\r\n( 2 ) بقره / 31\r\n","page_name":" 432 ","page_number":432},
  {"content":"\r\n\r\nارادهء آزاد و يك اختيار كاملى دارى كه از ميان اين دو ضد يكى را انتخاب كنى .\r\nدر جواب اينها كه مىگويند : « التاريخ فى القرآن صراع مرير بين رجال من طراز فرعون و رجال من طراز موسى » بايد گفت ولى زندگى انسان از نظر قرآن « صراع مرير » [ يعنى جنگ تلخى است 
  ] ميان مشتهيات نفسانى و الهامات وجدانى و عقلى و هدايتهاى انبيا كه به كمك آنها آمده‌اند   ( وَ نَفْسٍ وَ ما سَوَّاها . فَأَلْهَمَها فُجُورَها وَ تَقْواها )   « 1 » .\r\nوقتى كه انسان ذاتاً و در سرشت خودش اين‌طور بود ، اين امر نمىتواند در تاريخ مؤثر نباشد ؛ بگوييم اين يك امر فردى است و امر فردى هم به تاريخ كار ندارد ! چون تاريخ را همين انسان مىسازد ، همين انسان تاريخ ساز با اين دو نيروى متضاد هميشه وارد تاريخ و جامعه مىشود .\r\n\r\n\r\n\r\n\r\n","description":"","footnote":"\r\n( 1 ) شمس / 7 و 8\r\n","page_name":" 433 ","page_number":433},
  {"content":"\r\n\r\n\r\nآيا اخلاق ، مطلق است يا نسبى ؟\r\nبحث اصلى ما دربارهء اين بود كه آيا قوانين و مقررات و همچنين اصول اخلاقى و اصول تربيتى لزوماً و ضرورتاً در طول تاريخ بشريت تغيير مىكند و بايد هم تغيير بكند و بنابراين هيچ قانونى و هيچ اصل اخلاقى و اصل تربيتى ثابت و جاويد نيست بلكه جبراً همهء قوانين نسخ مىشود ، و يا اين‌طور نيست ؟ كه البته اگر گفتيم اين‌طور نيست ، معنايش اين نيست كه همه چيز ثابت مىماند بلكه به اين معنى است كه يك سلسله اصول و قوانين و مقررات هست كه بايد ثابت بماند .\r\nبحثى كه ما راجع به تاريخ كرديم براى همين مطلب بود و يك بحثى كه در جلسات پيش هم به‌طور اشاره گفته‌ايم و اكنون مىخواهيم مفصلتر روى آن بحث كنيم - چون بحثى است كه امروز زياد مطرح مىشود و تا اين بحث درست حل نشود ، نمىتوانيم ادعاى خودمان را دربارهء اينكه يك سلسله مقررات زندگى بشر جاويد است و بايد جاويد بماند ، تثبيت كنيم - بحث دربارهء مسأله‌اى است به نام نسبيت اخلاق در مقابل مطلق بودن اخلاق ، كه علماى جديد طرح كرده و مدعى هستند كه اخلاق و اصول تربيتى مانند خيلى از چيزهاى ديگر - اگر نگوييم همه چيز ديگر - مفاهيم مطلق نيستند كه در همهء مكانها و در همهء زمانها يك جور صدق كند و يك جور درست باشد ، بلكه يك سلسله امور و مفاهيم نسبى هستند كه در\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمكانهاى مختلف و زمانهاى مختلف تغيير مىكنند .\r\nاين مقدمه را هم بايد عرض كنيم كه در باب اخلاق بالخصوص ، تكيه روى اين مطلب است كه اخلاق را بر پايهء حسن و قبح كه حكم عقل است مبتنى مىكنند ، مىگويند : خُلق خوب آن است كه عقلًا زيبا باشد و در نزد عقل نيك شمرده شود و خلق بد آن است كه در نزد عقل زشت شمرده شود ، و با دلايل و شواهد زياد ثابت مىكنند كه اين حكمهاى عقل كه « فلان خلق نيك است و فلان خلق زشت » يك حكم ثابت يكنواخت متساوى در همه جا نيست . عادات و آداب ملل مختلف را كه مورد مطالعه قرار داده‌اند ، ديده‌اند در زمان واحد يك چيز در ميان يك قوم و نزد عقول يك قوم ، زيبا و مستحسن و لازم الرعايه شمرده مىشود و همان چيز عيناً در ميان قوم ديگرى يك امر مستقبح و زشت شمرده مىشود ، و يا در زمانى يك چيز در ميان قومى مستحسن شمرده مىشده است و در زمان ديگر مستقبح .\r\nبديهى است كه وقتى معيار اخلاق حسن و قبح باشد ، وقتى خود حسن و قبح ( يعنى افكار و تشخيصها ) از اين نظر اختلاف دارد و تغيير مىكند ، طبعاً بايد بگوييم اخلاق هم تغيير مىكند .\r\n\r\nمعيار اخلاق چيست ؟\r\nاين مطلب را بايد بگوييم تا بحث نسبيت هم روشن شود . اساساً در باب معيار فعل اخلاقى كه ملاك اخلاقى بودن يك فعل چيست ، اختلاف نظرهايى هست ، يعنى نظريات مختلفى دربارهء اين معيار بيان شده است .\r\nبعضىها معيار اخلاق را اين قرار داده‌اند كه هدف از فعل انسان ، غير خودش باشد . در مقابل فعل اخلاقى ، فعل طبيعى است . مىگويند انسان يك فعل طبيعى دارد و يك فعل اخلاقى ، كما اينكه حيوانها همهء فعلهايشان طبيعى است . هر فعلى و هركارى كه غايت و هدف آن خود انسان باشد ، اين يك فعل طبيعى است و اخلاقى نيست ، چه اينكه انسان بخواهد با آن كار جلب نفعى براى خودش كرده باشد و چه بخواهد دفع زيانى از خودش كرده باشد . ولى اگر هدف فعل ، غير شد ، اين فعل مىشود اخلاقى ؛ من كارى بكنم كه هدفم از آن ، رسيدن نفع به يك نفر ديگر يا دفع زيان از يك نفر ديگر است .\r\nاين به ظاهر بيان خوبى به نظر مىرسد ، ولى مورد اين اعتراض قرار گرفته است\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nكه ممكن است يك فعل هدفش غير باشد و در عين حال اخلاقى هم نباشد ، طبيعى باشد مثل افعال مادرانه كه مادر - اعم از انسان يا غير انسان - انجام مىدهد . بدون شك هدف مادر در مهربانى و زحمتهاى مادرانه‌اش غير است - كه فرزند خودش باشد - و در اين جهت ما مىبينيم حيوانات هم همين حالت را دارند ، يعنى كارهاى مادرانه را دارند . ولى كار مادرانه ، يك كار طبيعى است ؛ يعنى مادر به حكم يك غريزهء طبيعى اين خدمت را به غير انجام مىدهد و لهذا ميان فرزند خودش و فرزند ديگر از زمين تا آسمان تفاوت قائل است ، يعنى اساساً فرزند ديگرى انگار چيزى نيست ، براى فرزند خودش است كه اين همه فداكارى مىكند .\r\nكار مادرانه از نظر عواطف ، خيلى باعظمت و باشكوه و عالى و رقيق است . همهء اين صفات بجاى خود ، ولى ما نمىتوانيم آن را يك فعل اخلاقى در مقابل فعل طبيعى بشماريم . فقط بايد بگوييم كه مادر به حكم طبيعت ، احساساتى بسيار رقيق و عواطفى عالى دارد نه اينكه اين اخلاق مادر يك اخلاق خيلى عالى است . اگر اخلاق مىبود ، « فردى » نبود كه فقط وقتى به اين فرد مىرسد خدمتگزار باشد و در مقابل فرد ديگر بىتفاوت .\r\nاين است كه بعضى آمده‌اند يك قيد اضافه كرده و گفته‌اند : فعل اخلاقى فعلى است كه هدف از آن ، غير باشد و در عين حال ناشى از يك خُلق طبيعى هم نباشد ، يعنى يك امر اكتسابى باشد ؛ يعنى انسان خودش را اين‌جور ساخته باشد كه هدفش از عملش ، نفع رساندن به غير باشد . وقتى انسان بخواهد خودش را بسازد و يك خُلق در خودش ايجاد كند ، قهراً ديگر فرقى نمىكند كه آن غير مثلًا يكى از بستگان خودش باشد ؛ پدر ، مادر يا فرزندش باشد يا كسى ديگر . اين يك معيار است كه براى فعل اخلاقى بيان كرده‌اند .\r\n\r\nنظر كانت\r\nبعضى ديگر گفته‌اند : معيار فعل اخلاقى اين است كه از وجدان انسان الهام بگيرد .\r\nاين ، نظريهء معروف كانت است . او معتقد است كه در انسان يك وجدان اخلاقى بسيار عالى وجود دارد . يك تكيه گاه او در فلسفهء عملىاش وجدان است و مىگويند جمله‌اى گفته است كه همان را روى لوح قبرش حك كرده‌اند - حال يا خودش وصيت كرده و يا چون جملهء خوبى بوده انتخاب كرده‌اند - گفته است :\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nدو چيز است كه همواره اعجاب انسان را برمىانگيزد : يكى آسمان پرستاره‌اى كه بالاى سر ما قرار گرفته و ديگر وجدانى كه در درون ما قرار دارد .\r\nاو به مسئلهء وجدان و اصالت وجدان اهميت زيادى مىدهد ؛ معتقد است كه در عمق ضمير انسان ، قوّه‌اى قرار داده شده كه ذاتاً الهام بخش به انسان است و او را به يك سلسله كارها كه كار نيك است امر مىكند و از كارهاى زشت نهى مىكند و انسان هميشه در مقابل وجدان خودش يك فرد مكلّف است و در مقابل يك عامل درونى قرار گرفته است ، و معيار تشخيصش هم خود انسان است . هركارى را كه وجدان انسان ( آن وجدان انسانى انسان ) به او گفت : بكن ، آن كارْ اخلاقى است و هركارى كه گفت : نكن ، ضد اخلاق است . هركارى هم كه اساساً امر و نهى در آنجا نداشت ، اخلاقى نيست .\r\nاو معتقد است كه هر كارى كه به خاطر انگيزه‌اى غير از انجام تكليف صورت بگيرد ولو آن انگيزه علاقهء به غير باشد ، آن كارْ عالى و شريف و اخلاقى نيست . كار اخلاقى آن است كه انسان صرفاً به خاطر انجام تكليف وجدانى انجام بدهد . عيناً نظير آنچه كه ما در مورد اخلاص در مورد خداوند مىگوييم كه عبادت خالصانه و مخلصانه عبادتى است كه انسان امر الهى را اطاعت كند نه به خاطر طمع بهشت و نه به خاطر ترس از جهنم ، بلكه به خاطر اينكه خدا امر كرده ؛ يعنى اگر نه بهشتى وجود داشته باشد و نه جهنمى ، علاقهء ما به خدا در حدى باشد و روابطمان با خداوند در مرحله‌اى باشد كه او كه امر بكند ، چون او امر كرده ، انجام دهيم . مىگوييم عبادت خالص و مخلصانه اين است . او هم دربارهء وجدان چنين چيزى مىگويد . مىگويد :\r\nعمل اخلاقى عملى است كه خالى از هر شائبه‌اى باشد جز انجام وظيفه و تكليفى كه وجدان بر عهدهء ما نهاده است .\r\nالبته اين مسئله مبتنى بر اين است كه آيا چنين وجدانى را كه آقاى كانت مىگويد ، علم قبول مىكند ؟ و ثانياً آيا خود آن وجدان يك امر متغيرى نيست « 1 » ؟ .\r\nمعيار سوم ، معيار عقلانى است نه وجدانى . اين معيار مىگويد : اينها همه حرف\r\n\r\n\r\n\r\n\r\n","description":"","footnote":"\r\n( 1 ) البته وجدانى كه او مىگويد ، براى همهء افراد ثابت است .\r\n","page_name":" 437 ","page_number":437},
  {"content":"\r\n\r\nاست . « انسان غير را غايت قرار بدهد ! » مگر چنين چيزى مىشود ؟ ! انسان خودخواه آفريده شده است . آن غريزه‌اى كه در انسان هست ، صيانت نفس و صيانت ذات است و به دنبال آن ، كوشش براى بقا و به دنبال كوشش براى بقا ، تنازع براى بقا و به دنبال تنازع بقا ، تعاون بقا پيدا مىشود ؛ يعنى آنچه كه انسان اصالتاً به دنبال آن هست ، خودش است ؛ به خاطر خودش كوشش مىكند و به خاطر خودش هم وارد تنازع مىشود . ولى همين تنازع بقا منجر به تعاون مىشود ؛ يعنى وقتى كه انسان در مقابل يك نيروى قويتر از فرد خودش قرار گرفت ، با افرادى كه با او اشتراك منافع دارند اتحاد و تعاون تشكيل مىدهد براى اينكه دشمن را از ميان ببرند ، يا براى اينكه بتوانند هدف مشتركى را كه نفعش به همهء آنها مىرسد نائل شوند ، مثل همهء شركتهاى تجارى يا صنعتى و فنى كه وجود دارد و براساس تعاون است . اين تعاونها را چه چيز به وجود آورده ؟ نفع پرستى فردى ، فرديت . وقتى من و شما و چند نفر ديگر كه دنبال منافع خودمان مىرويم ، تشخيص داديم كه براى اينكه منافع بيشترى ببريم بهتر آن است كه با يكديگر همكارى و تعاون داشته باشيم و شركتى بر اساس اصولى تأسيس كنيم ، اين كار را انجام مىدهيم . هدف ما از اين تعاون كمك به يكديگر نيست ، كمك به خودمان است .\r\nگفته‌اند : ريشهء اخلاق در نهايت ، عقل انسان است ؛ يعنى آن ريشه‌هاى ديگر غلط است ، وجدانى هم كه كانت مىگويد اساس ندارد . اينكه انسان غيرخواه بشود ، انسان دوست بشود ، نوع پرست بشود ، همهء اينها خيالات است . انسان هيچ وقت اين‌جور نمىشود . اخلاق ، اخلاق هوشيارانه است ؛ يعنى يك انسان عاقل وقتى كه در جامعه قرار گرفت ، اين قدر عقلش به او مىگويد كه تو اگر بنا بشود فقط به فكر خودت باشى رفيقت هم مثل تو خواهد بود ، او هم فقط به فكر خودش است ، آن يكى هم به فكر خودش است . وقتى همه در فكر شخص خودمان باشيم ، من مىخواهم آنچه را كه شما داريد از شما بگيرم ، شما مىخواهيد آنچه را كه من دارم از من بگيريد . بعد من مىبينم اين به ضرر من است ، شما هم مىبينيد اين به ضرر شماست ، با همديگر توافق مىكنيم و مىگوييم من حدود و حقوق تو را رعايت مىكنم ، تو هم حدود و حقوق مرا رعايت كن . از اينجا اخلاق پيدا مىشود . اخلاق يعنى آن سلسله اصولى كه منافع افراد را بهتر از همه تأمين مىكند .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nنظر راسل\r\nراسل در كتاب جهانى كه من مىشناسم - كه ترجمه شده است - پايهء اخلاق را فقط همين مىداند ، و من هميشه گفته‌ام كه راسل فلسفه‌اش در اخلاق برضد شعارهاى انسان دوستى اوست ، چون معتقد نيست كه انسان غريزهء انسان دوستى داشته باشد يا واقعاً بشود انسانى انسان دوست باشد به اين معنا كه انسانى انسان ديگر را دوست داشته باشد . او در نهايت ، انسان دوستى را برمىگرداند به فرد دوستى : من خودم را كه دوست دارم اگر بناست خودم زندگى سالمى داشته باشم ، بايد ديگرى هم اين‌جور باشد . بنابراين بر اساس فلسفهء او اگر مثلًا او در لندن به حمايت ويتناميها برمىخيزد - نمىدانم اين‌طور بوده يا نه - نه اين است كه من ويتناميها را دوست دارم و خير آنها يا خير بشريت را مىخواهم ؛ من خير خودم را مىخواهم ، ولى فهميده‌ام كه خير من در اينجا تأمين نمىشود الّا اينكه آن ويتنامى هم خيرش در آنجا تأمين شده باشد .\r\nاگر ما معيار اخلاق را به قول اينها فقط هوشيارى و درك قوى بدانيم و شعاع تأمين منافع فرد را تا آنجا گسترش دهيم كه بايد منافع نوع تأمين شود ، ديگر فعل اخلاقى در مقابل فعل طبيعى نداريم ؛ فعل اخلاقى نوعى از فعل طبيعى است و هيچ وجدانى و هيچ احساسات عالىاى در كار نيست ، فقط يك فكرِ هوشيارانه‌تر است .\r\nمثل اين است كه يك آدم عامى كه به وضع اجتماع وارد نيست خيال مىكند تأمين منافعش به اين است كه براى خودش دكّه‌اى به‌طور خصوصى تهيه كند ، و كسى كه هوشيارتر است براى خودش شركتى ايجاد مىكند ، و نمىشود كار اين را اخلاقى شمرد .\r\n\r\nنظريهء ديگر\r\nنظر ديگرى در باب معيار فعل اخلاقى وجود دارد كه بسيار قابل توجه است ؛ مىگويد : اخلاق عبارت است از ملكاتى كه انسان بايد خودش را براساس آنها بسازد ، به عبارت ديگر اخلاق يعنى طرح انسان سازى .\r\nانسان اين خصوصيت را دارد - و با همهء حيوانهاى ديگر و طبعاً با غيرحيوان‌ها هم اين فرق را دارد - كه از نظر ملكات روحى ، يك موجود بالقوّه است نه بالفعل .\r\nغرايز بسيار كمى دارد . غرايز طبيعىاش كم است كه وافى به نيازهايش نيست و\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nانسان بايد خودش را براى زندگى بسازد . حيوانات آنچه كه نياز دارند ، به حكم طبيعت به آنها داده شده است . يكى حريص است ، از اول حريص به دنيا مىآيد ، تا آخر عمرش هم حريص است . يكى حليم به دنيا مىآيد ، تا آخر عمرش هم حليم است و غير از اين نمىتواند باشد . يكى ديگر غَضوب و خشمناك به دنيا مىآيد و تا آخر عمرش همين جور است . يكى شره و شهوتران به وجود مىآيد و تا آخر عمرش همين‌طور است . خروس كه به دنيا مىآيد با يك سلسله خصايص است ، ديگر تغيير هم نمىكند . خروس تا آخر عمرش خروس است ، خوك هم تا آخر عمرش خوك است ، سگ هم تا آخر سگ است ، گوسفند هم گوسفند است . انسان چطور ؟ .\r\nانسان موجودى است كه مىتواند خُلقيات هريك از اينها را بپذيرد . مىتواند اين بشود ، آن بشود ، اين يكى بشود ، آن يكى بشود ، چيزى بشود برتر از همهء اينها يا چيزى بشود پست‌تر از همهء اينها ، به تعبير قرآن  أُولئِكَ كَالْأَنْعامِ بَلْ هُمْ أَضَلُّ  « 1 » . انسان آن چيزى است كه خودش خودش را بسازد ، و آن چيزى است كه بخواهد باشد نه آن چيزى كه خلقتْ او را قرار داده است .\r\n[ قائلان به اين نظريه 
  ] مىگويند ما قوا و غرايز زيادى به‌طور بالقوّه داريم ، ولى بايد جدول بندى كنيم و اينها را با يك نسبت و حساب معين پرورش بدهيم . مثلًا قواى شهوانى در حيوانات هست ، در ما هم هست ، ولى در ما بالقوّه است و بايد آن را در يك حد معينى بسازيم . قوّهء غضبيه - به قول قدما - در انسان هست ، در حيوان هم هست ، ولى در انسان بالقوّه هست . انسان بايد آن را در يك حد معينى بسازد كه از آن حد كمتر يا بيشتر نباشد . قواى فكرى و قواى عقلانى هم هست .\r\nآنگاه اين‌جور مىگويند : اگر انسان مجموع استعدادهايش را متناسب با آنچه كه خلق شده است پرورش بدهد ( از حد افراط و تفريط پرهيز كند و در يك حد ميانه قرار بدهد ) داراى زيبايى عقلى مىشود . مثلًا انسان فكر دارد ، شهوت هم دارد . اين هر دو در وجودش گذاشته شده است ، ولى بايد بداند كه در طرح خلقتش چگونه قرار داده شده ؟ آيا قرار داده شده كه فكر تابع شهوت باشد ؛ يعنى دائماً مجرى هدفهايى باشد كه شهوت براى او تعيين مىكند ، يا شهوت بايد تحت حكومت فكر باشد ؟ يا قوهء غضبيه چقدر بايد باشد ، چقدر نبايد باشد ؟ مىگويند\r\n\r\n\r\n\r\n\r\n","description":"","footnote":"\r\n( 1 ) اعراف / 179\r\n","page_name":" 440 ","page_number":440},
  {"content":"\r\n\r\nيك اندازهء معين دارد : در حدى كه اين قوّه براى آن قرار داده شده ( البته اينها با اصل غائيّت هم ارتباط دارد ) . اين قوّه قرار داده شده براى اينكه انسان از خودش دفاع كند . اگر به آن حدى از خمود و جمود برسد كه حس دفاع از انسان گرفته شود ، اين بد است و اگر آنقدر طغيان كند كه به انسان حالت تهاجم بدهد ، آن هم بد است . مىگويند اگر مجموع قوا و استعدادهاى انسان در حد معينى پرورش پيدا كند - نه كمتر و نه بيشتر - انسان از نظر روحى و معنوى داراى نوعى زيبايى مىشود كه آن را « زيبايى عقلى » مىگويند و طبعاً جاذبه‌اى دارد و ديگران به او علاقه‌مند مىشوند و عقل هركسى زيبايى معنوى او را درك مىكند .\r\nپس اخلاق برمىگردد به توازن . ريشهء اخلاق عدل است ، عدل به معنى توازن .\r\nاينكه مىگويند عدالت يا عدل ريشهء اخلاق است ، مقصودشان توازن است . اخلاق يعنى حالت موازنه ميان مجموع استعدادهاى انسانى .\r\nممكن است شما بگوييد مقياس براى تعادل قوا چيست ؟ مدعى هستند كه مقياسش هم در درون خود انسان گذاشته شده است . البته مدعى هستند ؛ چون آنها به اصل غائيت معتقدند كه اين حرف را مىزنند . مىگويند اگر ما توجه داشته باشيم كه هر قوّه‌اى در ما براى يك هدف معين نهاده شده است ، اگر هدفش را بشناسيم ، موازنه را هم به دست مىآوريم . مثلًا بايد بدانيم كه هدف غريزهء جنسى كه در ما هست چيست ؟ هدف را كه بشناسيم ، مىتوانيم حد اين غريزه را تعيين و تحديد كنيم . يا فلان غريزهء ديگر كه در ما هست ، براى چيست ؟ چون به اصل غائيت معتقد هستند كه اينها براى يك غايتى آفريده شده است ، مىگويند غايت را كه مىشود به دست آورد . غايت را كه به دست بياوريم ، حد را مىتوانيم به دست بياوريم . حد را كه به دست آورديم ، افراط و تفريط را به دست مىآوريم ؛ از آن حد بيشتر شد مىگوييم افراط ، كمتر شد مىگوييم تفريط . اين هم يك نظريه كه اخلاق به موازنه و تعادل قوا باز مىگردد .\r\n\r\nبررسى\r\nحال كه اين نظريات را دانستيم ، مىتوانيم مسئلهء « نسبيت اخلاق » را طرح كنيم .\r\nبنا بر نظريهء كسانى كه مىگويند معيار اخلاق نفع رساندن به غير است و بس و هيچ معيار ديگرى در كار نيست ، مسئلهء نسبيت اخلاق تا حد زيادى تثبيت مىشود ؛\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nچون ملاك اخلاق ، نفع رساندن به غير است ( البته مقصود از « غير » فرد نيست ، اجتماع است ) و نفع رساندن به غير هميشه در يك شكل ( يعنى در يك نوع آدابى كه ما داشته باشيم ) نيست . معنايش اين است كه خير و مصلحت اجتماع و آنچه كه اجتماع بيشتر از آن سود مىبرد ، به چه وضع است ؟ اين است كه با تغييراتى كه در بنيادهاى اجتماعى رخ مىدهد ، نفع اجتماع هم فرق مىكند . مثلًا همين‌طور كه گفته‌اند اگر ما اخلاق در دورهء صيادى ، بعد دورهء كشاورزى و بعد دورهء صنعتى را در نظر بگيريم و بگوييم هدف اخلاق رساندن نفع به غير ( به جامعه ) است ، يعنى آنچه كه مصلحت اجتماع اقتضا مىكند ، ممكن است مصلحت اجتماع در عصر صيادى يك خلق و خوى و يك تربيت را اقتضا كند و در دورهء كشاورزى تربيت ديگرى را .\r\nمثلًا در دورهء صيادى ، بشر و جامعهء بشرى بيشتر نياز به جنگجويى داشته است .\r\nآنجا خلق و خو ، خلق و خويى است كه بيشتر بر محور شجاعت باشد . افرادى كه از نظر شجاعت ارزش زيادى ندارند ، كمتر مىتوانند به اجتماع خدمت كنند و قهراً ارزششان هم بايد پايين بيايد . بنابراين مثلًا زن كه در آن عهدها كمتر مىتواند به آن نياز اصيل اجتماع كه جنگجويى است خدمت كند ، طبعاً بايد حق و ارزش كمترى داشته باشد .\r\nدر دورهء كشاورزى ، اجتماع خانوادگى اصالت زيادترى پيدا مىكند و زن نقش بيشترى در خانواده ايفا مىكند . بسيارى از كارهايى كه به حال خانواده مفيد است ، در داخل خانواده صورت مىگيرد و زن در همان داخل خانواده آن كارها را انجام مىدهد و نيازى به بيرون رفتن از خانه پيدا نمىكند . اينها هم مصلحت زندگى است .\r\nپس در چنين مواقعى از يك طرف ممكن است ارزش زن بالا برود و از طرف ديگر ممكن است مسئلهء عفت و حريم ميان زن و مرد ، خُلق خوب شمرده شود چون واقعاً مصلحت اين است كه زنها هرچه بيشتر در خانه باشند و هرچه كمتر [ با مردان بيگانه 
  ] تماس داشته باشند ، و اين براى تحكيم وضع خانواده - چه از جنبهء اقتصادى و چه از جنبهء عواطف - بهتر است .\r\nولى در دورهء ديگر ( يعنى دورهء صنعتى ) وضع خانواده متزلزل مىشود . مرد مجبور است كارش را بيشتر در كارخانه انجام بدهد . بچه‌ها و زنها را نيز به كارخانه‌ها مىكشانند و آن اصول درهم مىريزد . در آن زندگى كه بر محور ديگرى مىچرخد ، بسيارى از مسائلى كه قبلًا لازم بود ديگر لازم نخواهد بود .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nاين است كه از نظر آنهايى كه مىگويند مقياس و معيار اخلاق نفع رساندن به اجتماع است ، چون كارى كه به نفع اجتماع باشد در هر زمانى به يك شكل است ، پس اخلاق هم در هر زمانى بايد به يك شكل باشد .\r\nطبعاً آن اخلاق هوشيارانه‌اى هم كه گفته‌اند ، همين جور است ، چون اخلاق هوشيارانه هم مىگفت : « منفعت فرد » و منفعت فرد [ در دوره‌هاى مختلف 
  ] فرق مىكند . يك وقت منفعت فرد اقتضا مىكند [ كه اخلاق 
  ] به اين شكل باشد و يك وقت اقتضا مىكند به آن شكل باشد .\r\nباقى مىماند دو نظريهء ديگر : يكى نظريهء الهامى و وجدانى كه معتقد است انسان وجدان اصيلى دارد كه از آن الهام مىگيرد « 1 » ، و يكى هم نظريهء توازن كه [ مىگويد 
  ] ريشهء اخلاق به توازن برمىگردد .\r\nما مسئلهء توازن را طرح مىكنيم ، آن مسئلهء ديگر هم شايد ضمناً حل شده باشد .\r\nمن كتاب لذات فلسفه ويل دورانت را آورده‌ام كه كتاب خوب و جامعى است و مسائلى را در اين زمينه طرح كرده است « 2 » . فصلى در كتابش دارد راجع به اخلاق و در آن تحت همين عنوان « نسبيت اخلاق » مطلبى را بيان كرده است . حال ما مقدمه‌اى را عرض مىكنيم و به حرف او هم اشاره مىكنيم .\r\nاگر ما پايهء اخلاق را توازن بدانيم ، مىتوانيم بگوييم همين‌طور كه صحت و سلامت بدن يك امر نسبى نيست بلكه به تعادل تركيبات بدن برمىگردد ، صحت و سلامت خُلق و روح انسان هم يك امر نسبى نيست و به تعادل و توازن عناصر روحى برمىگردد . بلكه واقعاً هم مطلب از اين قرار است ، خصوصاً با نظرياتى كه\r\n\r\n\r\n\r\n\r\n","description":"","footnote":"\r\n( 1 ) البته آن كه مىگويد « وجدان » ، ديگر آن را آنقدر متغير نمىداند چون برايش اصالت قائل است .\r\n( 2 ) ويل دورانت به‌طور كلى مرد فوق العاده متتبّعى است و محيط به نظريات و آراء مختلف ، گو اينكه به نظر من مرد محققى نيست ؛ يعنى وضعش نشان مىدهد كه يك انبارى است ، همين جور مطالب را روى همديگر مىريزد بدون اينكه يك استنباط جامعى داشته باشد .\r\nفرق او مثلًا با راسل اين است كه راسل آدمى است كه به نظر مىرسد مرد مفكّرى است . آنچه را مىگويد ، معلوم است خودش هضم كرده و يك نظريه را انتخاب كرده . يكنواخت مطلبى را روى اصول و پايه‌هايى شروع مىكند و استدلال و استنتاج مىكند و در آخر هم هر نتيجه‌اى كه دلش مىخواهد مىگيرد . نشان مىدهد كه اين را يك مرد مفكّر كه فكر خودش را دارد ، مىگويد . ولى ويل دورانت - كه يك فيلسوف هم بوده ، يعنى تحصيلات فلسفى داشته - بيشتر مورخ است و مانند هر مورخ ديگرى اطلاعش بر تاريخ و اقوال و آراء است . اين است كه به عقيدهء من ضد و نقيض در استنباطهايش زياد پيدا مىشود .\r\n","page_name":" 443 ","page_number":443},
  {"content":"\r\n\r\nامروز در باب روانپزشكى داده‌اند . آقاى دكتر سامى حضور دارند و اين مطلب را بهتر مىدانند .\r\nواقعاً بسيارى از چيزهايى كه فساد اخلاق شمرده مىشود ، بيمارى روانى است ؛ يعنى از نظر علم ، آنها را بيمارى مىشمارند . مثلًا ما در اخلاق مىگوييم تواضع خلق خوبى است و تكبر خلق بد ، تملق و چاپلوسى هم بد است . اين چيست ؟ آيا مىشود گفت كه تكبر فقط به خاطر اينكه به ضرر اجتماع است ( بدون شك ضرر اجتماع هم در آن هست ) بد است ؟ و آيا فرق تكبر با تواضع فقط در اين است كه تكبر به زيان اجتماع است و تواضع به سود اجتماع ؟ يا از نظر فردى و شخصى هم تواضع ، سلامت است و تكبر ، بيمارى و انحراف و عقده ؟ .\r\n[ همين‌طور است 
  ] حسادت در مقابل سعهء صدر و در مقابل بىحسى و بى غيرتى . انسان در مقابل خيرى كه به ديگران مىرسد ، سه جور عكس العمل مىتواند داشته باشد : يك وقت هست كه نسبت به ديگرى حسد مىورزد ؛ يعنى از اينكه او دارد و خودش ندارد ، ناراحت مىشود و اين ناراحتى در او به اين صورت ظهور مىكند كه آرزوى سلب نعمت را از او مىكند و در عمل هم فعاليت مىكند كه او نداشته باشد . اين مىشود « حسادت » .\r\nيك وقت هست كه وقتى در ديگرى نعمتى مىبيند ، آرزويش در خودش پيدا مىشود ولى در اين حد كه غيرتش تحريك مىشود كه ما هم داشته باشيم ، چرا او درسش اينقدر بالا مىرود و من عقب بمانم ؟ من هم درس بخوانم ؛ بدون اينكه يك ذره آرزوى بدى او را داشته باشد . به اين مىگويند سعهء صدر يا « غبطه » . غبطه ممدوح است .\r\nيك وقت هم يك حالت بىغيرتى در انسان هست . مىبيند ديگرى ترقى دارد ، نه آرزوى نداشتن او را دارد و نه آرزوى اينكه خودش داشته باشد ، اصلًا يك آدم بى حسى است : خوب دارند كه دارند ، به جهنم كه داشته باشند ؛ او درس خوانده من نخوانده‌ام ، خوب نخوانده باشم .\r\nاين مطلب قطع نظر از زيانى كه ديگران مىبينند ، سه حالت مختلف در انسان است كه يكى از آنها سلامت روان است ؛ يعنى در آن حالت روان در مسير خودش جريان دارد ، و دو حالت ديگر حالتهاى انحرافى روانى است . بى حسى ، آفت و بيمارى است . آرزوى سلب نعمت از ديگرى هم بيمارى روانى است .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمىرويم سراغ شجاعت . شجاعت چطور ؟ شجاعت همچنين چيزى است .\r\nاستقامت هم همين‌طور .\r\nآيا مىشود گفت كه تواضع در مقابل تكبر ، سعهء صدر در مقابل حسد ، شجاعت در مقابل جُبن و تهوّر ، صبر و استقامت در مقابل ضعف ، شكر و سپاسگزارى در مقابل ناسپاسى ، اينها اخلاق متغيرند يعنى در زمانها و مكانهاى مختلف فرق مىكنند ؟ در يك محيط اين‌جور است ، در محيط ديگر اين‌جور نيست ؟ البته محيطها فرق مىكنند . در بعضى محيطها مردم آن جورند ، در بعضى ديگر آن جور نيستند . ولى آيا واقعاً مىشود گفت خوبى و بدى اينها در محيطهاى مختلف و زمانهاى مختلف فرق مىكند ؟ يا يك امور ثابت يكنواختى هستند ، چون سلامت روان انسان است و سلامت روان مثل سلامت تن در همهء زمانها و همهء مكانها يك جور و ثابت است .\r\n\r\nفرق ميان « اخلاق » و « آداب »\r\nاشتباهى كه جناب ويل دورانت كرده اين است كه ميان « آداب » و « اخلاق » فرق نگذاشته . آداب يك چيز است و اخلاق چيز ديگر . آداب مربوط به ساختمان روحى انسان نيست ، قراردادهاى افراد انسان است در ميان يكديگر ، مثل همين مثالى كه خودش ذكر مىكند : دو نفر انسان به همديگر مىرسند ، اخلاق اقتضا مىكند نسبت به يكديگر متواضع و مؤدب باشند زيرا تواضع لازمهء اخلاق است ، اما در يك جامعه به علامت ادب و تواضع كلاهشان را برمىدارند ، در جامعهء ديگر به علامت تواضع كلاه سرشان مىگذارند . كما اينكه ميان ما معمّمين اگر يك شخص محترم و مؤدبى وارد بشود خيلى بىادبى است كه با سر لخت در حضورش بنشينيم ، فوراً عمامه روى سرمان مىگذاريم . اگر هوا هم گرم باشد ، باز آن را بىادبى مىدانيم . اگر خيلى گرم باشد ، معذرت مىخواهيم و عمامه را زمين مىگذاريم . ولى در محيط تجدد و در محيطى كه اين ادب غربى آمده ، اگر كلاه سرشان باشد وقتى مىخواهند وارد اتاق بشوند ، كلاه را برمىدارند و بيرون اتاق مىگذارند و سربرهنه وارد مىشوند ، ادب اقتضا مىكند كه سرلخت باشد .\r\nاين البته يك امر قراردادى است و اساساً مربوط به خلق نيست كه ما كلاهمان را برداريم يا بگذاريم ، يا مثلًا اگر بخواهيم به حضور يك شخص محترم ( يك كسى كه مىخواهيم برايش احترام قائل باشيم ) برويم لباسى كه مىپوشيم چه جور لباسى\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nباشد . اين يك قرارداد است . يك وقت قرارداد مىكنند كه مثلًا وقتى مىخواهند به حضور يك شخصيت بروند ، لباسى كه مىپوشند رنگش اين باشد ، دوختش اين جور و جلويش گرد باشد ، چنين و چنان باشد . . . اينها امور قراردادى است . در آداب كه قراردادهاى عرف و اجتماع است به اين صورت است . از نظر اسلامى هم اگر ما اينها را به صورت سنتها و مستحبات داشته باشيم ، اغلب اينها اصالت ندارد و بيشتر به همان عرف مردم بستگى دارد .\r\nاينها ديگر جزو اخلاق شمرده نمىشود كه ما بگوييم چون اينها تغيير مىكند - مثلًا شما مىبينيد كه يك ملت كلاه را برمىدارد مىگويد خوب است ، ملت ديگر كلاه را مىگذارد مىگويد خوب است - پس اخلاق متغير است . اينها دليل بر تغيّر اخلاق نمىشود ، مربوط به تغيّر آداب است .\r\n\r\nسخن ويل دورانت\r\nويل دورانت مثالهايى ذكر مىكند ، اول راجع به اينكه اخلاق در زمان ما تغيير كرده است . خوب اين مسأله‌اى است كه اخلاق مردم تغيير كرده . هيچ كس هم منكر نيست كه « اخلاق تغيير مىكند » غير از مسئلهء خوبى و بدى است . اخلاق كه تغيير مىكند ، غير از اين است كه آن اخلاقِ تغييركرده ، چون تغيير كرده خوب است ! اول اين بحث را پيش مىكشد كه ما مىدانيم اخلاق امروز با قديم فرق كرده . مىگويد :\r\nصفت جوانمردى - كه نيچه طرفدار اين صفت بود و مىگفت حتى با زنان هم نبايد زياد مهربانى كرد چون بر ضد جوانمردى است - امروز به كلى از بين رفته و جاى خودش را به صفات تملّق و غيره داده . حيا و حجب كه به عشّاق دليرى مىبخشيد و به هر قدرتى نيروى مضاعف مىداد ، شهرت بى اصل گشته است . زنان كه قديم چنان عفيف بودند و حيا و حجب داشتند ، حالا دلبريهاى نهان خود را چنان آزادانه در معرض رقيبان نهاده‌اند كه كنجكاوى ، ديگر مايهء زناشويى نمىگردد . ادبيات ما بيشتر در اطراف امور جنسى است .\r\nمىخواهد بگويد همهء اينها معلول زندگى صنعتى امروز است . ولى نتيجه‌اى كه\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nدر آخر مىگيرد اين است :\r\nما بايد تغييرپذيرى خوبيها و نسبيت سيّال اخلاق را در نظر آوريم . بايد اصل دنيوى بودن و فناپذيرى اخلاق و تعلق آن به مبانى متغير حيات انسانى را بپذيريم . اصل اخلاق ناشى از آدابى است كه براى حفظ و سلامت نوع ، مفيد دانسته شده است .\r\nريشهء فكرش همان حرف است .\r\nبعضى از آداب ، فقط رسم و عرف است و جزو اخلاق محسوب نمىشود ( كه حرف درستى هم هست ، آداب با اخلاق دوتاست . ولى خودش مثالهايى كه بعد براى اخلاق آورده ، آداب را ذكر كرده است ) « 1 » مانند به كار بردن كارد و چنگال بر خوان . بريدن سالاد بر سر ميز با كارد ، گناهى نيست گرچه بينندگان آن ممكن است از زنا اغماض كنند ولى بر آن نبخشايند . اما بعضى از آداب براى مصالح عامه امرى حياتى و ضرورى به شمار مىرود ، مثل تعدد زوجات يا اكتفا بر يكى .\r\nمعتقد است در يك زمان تعدد زوجات جزو امور اخلاقى است و در يك زمان ديگر وحدت زوجه امر اخلاقى است ، تا اينكه مصلحت زمان و مصلحت اجتماع چه حكم كند . همين هم جوابش اين است كه مسئلهء تعدد زوجات هم به اخلاق ارتباط ندارد ، به سنن و قوانين عملى مربوط است و معلوم است كه يك قانون ممكن است در يك زمان مفيد باشد ، در زمان ديگر نباشد .\r\nدر خود اسلام هم - مكرر گفته‌ايم - فلسفهء تعدد زوجات همين چيزى است كه آقاى ويل دورانت هم ذكر مىكند ؛ مىگويد وقتى كه در يك جامعه در اثر جنگهاى زياد يا به علل ديگر ، مردْ زياد از بين مىرود و زنِ بىسرپرست زياد مىماند ، اگر بنا شود كه آن اصل اوّلى - كه واقعاً هم اصل اوّلى است - يعنى وحدت زوجه [ حفظ\r\n\r\n\r\n\r\n\r\n","description":"","footnote":"\r\n( 1 ) [ عبارت داخل پرانتز از استاد شهيد است . 
  ]\r\n","page_name":" 447 ","page_number":447},
  {"content":"\r\n\r\nشود و 
  ] يك مرد به يك زن اكتفا كند ، طبعاً زنان زيادى در جامعه بىسرپرست مىمانند ، هم حق آنها از نظر حق تأهل ضايع شده و هم منشأ مفاسدى در اجتماع مىشوند . وقتى آن زنها بىسرپرست ماندند ، داراى عقده‌هاى روحى مىشوند ، ناراحتى پيدا مىكنند و بعد مىآيند مردها را مىفريبند و منشأ فساد اخلاق مىشوند .\r\nپس در چنين مواردى به حكم ضرورت اجتماعى بايد تعدد زوجات را تجويز كرد .\r\nبه هرحال اين مربوط به اخلاق نيست كه او اين مثال را ذكر كرده . مىگويد :\r\nاكنون چند مثال براى نسبيت اخلاق بياوريم : شرقيان به علامت احترام ، كلاه بر سر مىگذاشتند و غربيان آن را براى اداى احترام برمىدارند .\r\nاين هم به اخلاق مربوط نيست ، اينها آداب است .\r\nزن ژاپنى به لختى تن كارگر اهميت نمىدهد ، ولى در شرف و عفت ممكن است از مريم و آسيه برتر باشد .\r\nزن عرب نشان دادن صورت ، و زن چينى نشان دادن پا را دور از عفت مىداند .\r\nبعد خودش به فلسفهء اينها اشاره مىكند :\r\nپوشاندن صورت و ساق پا ، ميل و قوّهء خيال را برمىانگيزد و در نتيجه ممكن است به مصلحت نوع تمام شود . ساكنان ملانزى بيماران و پيران را زنده در خاك مىكنند .\r\nاين هم به اخلاق مربوط نيست .\r\nدر جزيرهء بريتانياى جديد گوشت انسان را در دكانها مىفروشند ، همچنان كه قصابان ما گوشت خوك را ، و براى مهمانيهاى بزرگ آماده مىسازند . .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nمن نفهميدم اين بريتانياى جديد كه در آنجا گوشت انسان را مىفروشند كجاست ؟ ! .\r\n[ يكى از حاضران به شوخى 
  ] : همان بريتانياى كبير .\r\nاستاد : بله ، يك وقت در روزنامه خواندم كه يكى از سياهان به انگلستان رفته بود ، با يكى از ديپلماتهاى انگليسى صحبت مىكرد . آن ديپلمات به او گفته بود : آيا استعمار بد كرد كه آمد شما را آدم كرد ؟ شما تا ديروز آدم مىخورديد . حالا چه مىگوييد ؟ گفته بود : فرق ما و شما اين است كه اگر ما آدم مىخورديم ، آدم را يك دفعه پاره مىكرديم و مىخورديم . شما آدم را قشنگ مىپزيد ، بعد پوستش را مىكَنيد ، گوشتش را جدا مىكنيد ، بعد مىآييد سر سفره قاشق و چنگال مىگذاريد ، بشقاب مىگذاريد ، اين‌طور آدمها را مىخوريد . ما آن جور مىخورديم ، شما اين‌جور داريد مىخوريد .\r\nمىگويد :\r\nمىتوان به آسانى صدها مثال ديگر براى نماياندن اينكه امور زشت و ناپسند زمان و مكان ما در زمان و مكان ديگرى خوب و پسنديده هستند ، ذكر كرد . يكى از صاحب نظران يونان باستان مىگويد اگر آداب و رسوم مقدس سرزمينى را جمع كنيد و بخواهيد آن مقدار از آداب و رسوم را كه در سرزمينى ديگر زشت و ناپسند شمرده مىشود از آن برداريد ، چيزى بر جاى نخواهد ماند .\r\nدر مسئلهء آداب و رسوم حرف درستى است ، شايد هم همين جور باشد . ولى تو الآن مىگويى آداب غير از اخلاق است ، و واقعاً هم غير از اخلاق است . مثال آداب ، ربطى به مسئلهء نسبيت اخلاق ندارد و مثال اخلاق همان مثالهايى است كه ما عرض كرديم . علماى اخلاق هم اينها را به عنوان اخلاق ذكر مىكنند نه آداب عرفى كه در جوامع مختلف فرق مىكند .\r\nبنابراين ما نمىتوانيم تحت عنوان « نسبيت اخلاق » كه اينها ذكر كرده‌اند و نسبيت آداب را طرح كرده‌اند ، نسبيت اخلاق را بپذيريم .\r\nبعد يك چيزهايى ذكر مىكند كه در دورهء صيادى اخلاق چگونه بود و چه\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nاخلاقى خوب بود ، بعد در دورهء كشاورزى چه اخلاقى خوب شد و بعد در دورهء صنعتى چه شد ، كه مطلب مهمى ندارد .\r\nسؤال : 1 . اگر كسى را كه تعادل رفتارى ندارد ( داراى افراط يا تفريط است ) بيمار تلقى كنيم ، مىدانيم كه بيمار بر تمام اعمال خود كنترل ندارد ، در نتيجه مسئوليت رفتارش تا حدود زيادى از او سلب مىشود ، چنان كه از نظر حقوقى و جرم شناسى بين فرد سالم و مريض تفاوت قائل هستند .\r\n2 . ملاك تعادل رفتار چيست ؟ تعادل شايد امروزه اين‌طور باشد كه اگر كسى مثلًا در صف اتوبوس نيم ساعت معطل شد ، نبايد اعتراضى كند و گرنه تعادلش را از دست داده و افراط كرده و از نظر ديگران عقده‌اى است ! تعادل ، نسبى است و در فرهنگهاى مختلف فرق مىكند .\r\nهر دو سؤالتان خوب بود ، مخصوصاً سؤال اول . اين مسئله كه اگر فساد اخلاق بيمارى باشد تكليف مسئوليت چيست ، اولًا سؤالى نيست كه جوابش را ما بخواهيم بدهيم ؛ جوابش را همه بايد بدهند ، و روان شناس‌ها بايد جواب بدهند كه فساد اخلاق‌ها را ناشى از يك نوع بيماريها مىدانند . ولى جوابش واضح است : انسان از نظر روانى كه بيمار مىشود ، در عين اينكه خودش بيمار است خودش طبيب هم هست . نكته اين است . انسان به بيمارى حسادت يا تكبر مبتلا مىشود ، ولى مطلبى كه مخصوصاً در متون دينى به آن توجه شده اين است كه هركسى طبيب خودش است . در تحف العقول حديثى از حضرت صادق عليه السلام هست كه : انَّكَ جُعِلْتَ طَبيبَ نَفْسِكَ وَ دُلِلْتَ عَلَى الدّاءِ وَ بُيِّنَ لَكَ الدَّواءُ . .\r\nاگر كسى بيمار شد ، اگر درس خوانده باشد ، ممكن است خودش طبيب خودش باشد . ولى اگر درس نخوانده باشد ، حتماً طبيبْ كس ديگرى است . حال اگر طبيبى بيمار شد - كه ريشه و دواى بيمارىاش را مىداند - آيا مسئول هست يا مسئول نيست ؟ اگر خودش را معالجه نكند ، مسلّم مسئول است چون مىگويند درست است كه تو بيمارى ، ولى به حكم اينكه طبيب هستى و مىدانى ريشهء بيماريت چيست و هم مىدانى راه معالجه چيست و مىتوانى خودت را معالجه كنى ، چرا معالجه نكردى ؟\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nدر امور روحى و اخلاقى - چون مربوط به خود انسان و روان انسان است - همهء افرادى كه بيمار مىشوند ، مىتوانند طبيب معالج خودشان باشند . آدم حسود مىداند كه حسود است ، پس بيمارى را خودش تشخيص مىدهد ، و مىداند كه راه معالجه‌اش چيست ؛ يعنى با يك تعليمات خيلى ساده‌اى مىتواند خودش را معالجه كند . اگر واقعاً كسى باشد كه از اين تعليمات ساده هم آگاه نباشد ، او مسئوليت هم ندارد .\r\nبلكه يك تفاوت ميان بيماريهاى روانى و بيماريهاى غير روانى اين است كه بيمارى روانى را فقط خود انسان بايد تصميم بگيرد ، ولى بيمارى غير روانى را ديگرى هم مىتواند تصميم بگيرد . بيمار غير روانى ممكن است بيهوش هم افتاده باشد ، طبيب مىآيد معالجه‌اش مىكند يا اگر نخواهد دوا بخورد ، آن را به زور به حلقش مىريزند ، آمپول را به زور به او مىزنند و معالجه‌اش مىكنند . ولى در بيمارى روانى فقط و فقط بايد خود بيمار تصميم بگيرد ، احدى نمىتواند از ناحيهء او تصميم بگيرد .\r\nبنابراين مسئوليت از اينجا پيدا مىشود كه بيمار روانى در عين اينكه بيمار است ، طبيب هم هست . مسئوليتش از آن نظر است كه تو كه طبيب خودت هستى چرا خودت را معالجه نمىكنى ؟ از اين نظر مانند پزشكى است كه بيمار هم باشد .\r\nدر مورد سؤال دوم ؛ من در ضمن عرايضم عرض كردم كه تشخيص ملاك تعادل مشكل است ، ولى معيار هم به دست داديم . عرض نكرديم ملاك تعادل ، عرف اجتماع است . مثال زدند كه : شما مىبينيد در جامعه هركسى كه بخواهد براى احقاق حق خودش اعتراض كند ، مىگويند اين عقده‌اى است . همين مثال ، جواب شماست . آيا وقتى جامعه گفت اين عقده‌اى است ، از نظر روان شناسى هم او عقده‌اى مىشود يا نزد طبيب روانى يك مقياسى از نظر روانى هست كه [ نشان مىدهد 
  ] عقده غير از اين است ؟ يك كسى در صف اتوبوس ايستاده ، ديگران حقش را پايمال مىكنند و او اعتراض مىكند . هيچ عالمى كه عقده را بشناسد و معنى آن را بفهمد ، نمىگويد تو كه به خاطر حقت اعتراض مىكنى عقده‌اى هستى ! .\r\nگفتيم ملاك اين است كه مىگويند هر قوّه‌اى كه به انسان داده شده ، براى يك غايت و هدفى است و آن هدف را مىشود تشخيص داد . وقتى آن هدف را تشخيص داديم ، آنوقت مىتوانيم تعادل را هم به دست آوريم ، به عرف هم كار نداريم ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nمىتوانيم به دست بياوريم كه چه حدش افراط است چه حدش تفريط . مثلًا قوّهء خشم و به اصطلاح قوّهء غضبيه براى اين به انسان داده شده كه از خودش در مقابل طبيعت و انسانهاى ديگر دفاع كند . حال آن آدمى كه در صف اتوبوس ايستاده ، آيا واقعاً حقش پايمال شد يا نشد ؟ اگر پايمال شد آيا مىتواند اعتراض كند يا نمىتواند ؟ اگر مىتواند ، حال كه حقش پايمال شده پس بايد اعتراض كند ، مىخواهد جامعه آن را خوب بداند مىخواهد بد بداند . اين دفاع از حق است .\r\nاينكه گفته‌اند : لايُعابُ الْمَرْءُ بِاخْذِ حَقِّه‌ِيا : لايُحِبُّ اللَّهُ الْجَهْرَ بِالسّوءِ مِنَ الْقَوْلِ الّا مَنْ ظُلِمَ « 1 » و امثال اينها ، در واقع يك امر طبيعى را به انسان گفته‌اند و اگر انسان چنين اقدامى بكند ، اين قوّه و نيروى خشم خودش را در همان راهى اعمال كرده كه براى آن راه [ به وجود آمده است . 
  ] .\r\nپس خيلى فرق است بين اينكه مشتى به سر انسان وارد شود و انسان آن مشت را با مشت جواب بدهد ( در اين صورت مىگويند اين قوّه را براى همين به تو داده‌اند ) و اينكه مشتى را انسان به سر يك ضعيف وارد كند ( در اين صورت مىگويند اين مشت قوى را به تو نداده‌اند كه آن را به سر اين ضعيف وارد كنى ) .\r\nبنابراين از راه شناختن غايات و خلاصه از راه شناختن انسان و شناختن غرايز و قوا و استعدادهاى انسان ، با تسليم [ به 
  ] اين اصل كه اين قوا و غرايز به‌طور تصادفى در وجود انسان نيست و همين‌طور كه هر عضوى در بدن انسان براى يك غايت و غرضى هست و حتى هر مويى يك غرضى بر آن مترتب است ، هر قوّه و هر استعدادى نيز براى غرضى است و غرضش را هم مىشود تشخيص داد ؛ آرى از اين راه و با معيار و ملاك آن غرض ، مىتوان حد افراط و تفريط را به دست آورد .\r\nو صلّى اللَّه على محمّد و آله\r\n\r\n\r\n\r\n\r\n","description":"","footnote":"\r\n( 1 ) نساء / 148\r\n","page_name":" 452 ","page_number":452},
  {"content":"\r\n . \r\n","description":"","footnote":"","page_name":" 453 ","page_number":453},
  {"content":"\r\n\r\n\r\nتك سخنرانىها\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n\r\nاسلام و نيازهاى جهان امروز\r\nاين سخنرانى در حدود سال 1347 در حسينيهء ارشاد ايراد شده است .\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين و الصلاة و السلام على عبد اللَّه و رسوله و حبيبه و صفيّه سيّدنا و نبيّنا و مولانا ابى القاسم محمّد صلى الله عليه و آله و على إله الطيبين الطاهرين المعصومين اعوذ باللَّه من الشيطان الرجيم .\r\n فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  « 1 » .\r\nاسلام و نيازهاى جهان امروز . پس چنين فرض شده است كه جهان امروز نيازهايى دارد . در جهان امروز نيازهايى وجود دارد ، آن هم در سطح جهانى نه در سطح مثلًا ملى و قومى يا فردى . و ثانياً خود به خود به ذهن شنوندهء محترم ، اين مطلب خواهد آمد كه وقتى گفته مىشود « اسلام و نيازهاى جهانى » گوينده مىخواهد دربارهء اين مطلب سخن بگويد كه يك سلسله نيازمنديها و دردمنديها در سطح جهانى و با مقياس جهانى وجود دارد و اين اسلام است تنها قدرتى كه مىتواند اين نيازهاى جهانى را رفع كند و اين دردمنديهاى جهانى را شفا بخشد .\r\n\r\n\r\n\r\n\r\n","description":"","footnote":"\r\n( 1 ) رعد / 17\r\n","page_name":" 455 ","page_number":455},
  {"content":"\r\n\r\n\r\nاصل نياز\r\nاصل نياز و احتياج ، اصلى است كه در فلسفه و در علوم مورد استعمال زيادى دارد و اساساً خلقت بر اساس نياز و احتياج به وجود آمده است . بگذريم از آنچه كه فلاسفه در باب مناط احتياج به علت ، مىگويند احتياج و امكان است ، حتى در علوم جزئى نقش نياز و احتياج فوق العاده روشن شده است . نمىخواهم در مقدمه معطل بشوم ، همين مقدار مىخواهم اشاره كنم كه در نظام آفرينش ، تنها چيزى قابل بقاست كه مورد نياز بوده باشد و همان مورد نياز بودن ضامن بقاى اوست . به عبارت ديگر تنها چيزى قابل بقاست كه اثر نيك و مفيد نسبت به ساير اجزاى عالم و پيكرهء عالم داشته باشد . اگر بىخاصيت و بىاثر باشد ، محكوم به زوال و فنا و نيستى است .\r\nقرآن مىفرمايد :  فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ .  اوّل مثلى ذكر مىكند . باران را مثل مىزند كه به كوهساران مىبارد ، سيلى جارى مىشود ، اين سيل رودخانه‌ها و جويها را پر مىكند . در برخوردى كه اين سيل [ با اشياء سر راه خود 
  ] مىكند و به علت خلطهايى كه پيدا مىكند كفهايى بر روى سيل پيدا مىشود . احياناً و بلكه هميشه اين كف روى سيل را مىپوشاند . قرآن مىفرمايد مَثَل آنچه كه مفيد و حق است مَثَل آن سيل است و مَثَل آنچه كه مفيد و مؤثر و مورد نياز نيست مَثَل آن كف روى آب است . كف مىرود ، هوا مىشود ولى آب باقى مىماند و نتيجه مىبخشد . بعد مىفرمايد به‌طور كلى :  وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ .  .\r\nزيست شناسها مىگويند در اعضا و جوارح پيكرهء يك موجود زنده ، هر عضوى تا وقتى قانون خلقت به او اجازهء بقا مىدهد كه آن عضو مفيد و مؤثر و مورد نياز باشد . همين كه اين عضو از اثر افتاد و ديگر مورد نياز نبود ، دستگاه منظمِ خودكار هدايت شدهء خلقت آن را حذف مىكند ، مىگويد وجود تو ديگر مورد نياز نيست بايد به روى . در اقتصاد هم هميشه آن كالايى مىتواند باقى بماند و در بازار عرض وجود كند كه مورد نياز باشد .\r\nدر اجتماع كه بحث مورد نظر ماست اين قانون حكمفرماست . هرچيزى كه مورد نياز اجتماع و مفيد به حال اجتماع باشد و اجتماع را به سوى خير و تكامل هدايت كند ، در نظام خلقت باقى و براى اجتماع بشر محفوظ مىماند . و اگر مورد نياز نبود ، با قسر و زور و جبر نمىتوان نگهداريش كرد . قانون خداست . اگر قرآن\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nمىگويد :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 » به دلالت التزامى اين‌جور مىخواهد بگويد : اين قرآن هميشه مورد نياز بشر خواهد بود ، بنابراين ما هميشه آن را محفوظ نگه خواهيم داشت . درست است ، ما و شما وظيفه داريم ، بسيار وظيفهء سنگينى داريم ولى يك مطلب هست : اگر اسلام در ذات و طبيعت خودش اين قدرت را نداشته باشد كه نيازهاى جهان بشرى را رفع كند ، اگر دواى درد بشر نباشد ، ما و شما و هزاران حسينيه‌هاى ارشاد بخواهند به زور نگهش دارند ، امكان ندارد ( القسر لايدوم ) . ولى اگر اسلام اين قدرت و توانايى را داشته باشد باقى مىماند . تنها وظيفه‌اى كه ما داريم اين است كه اين احساس احتياج را در بشر بيدار كنيم و اين امرِ مورد نياز را به اين بشر محتاج عرضه بداريم . نقش حسينيه‌هاى ارشاد و امثال آن اين است كه اين احساس احتياج را در بشر بيدار كند ، آگاهش كند ، متوجهش نمايد كه تو به اسلام محتاجى ، بعد اسلام را عارى از هر پيرايه‌اى به او عرضه بدارد .\r\nديگر همان كافى است ، نمىخواهد ما و شما نگهدارش باشيم ، او خودش جاى خودش را باز مىكند .\r\n\r\nسخن پيامبر صلى الله عليه و آله\r\nسخنى دارد رسول اكرم كه حتى فقها آن را معتبر شناخته‌اند . شيخ انصارى مىگويد اگرچه مرسَل است ولى چون از قديم الايام مورد استناد فقهاست « منجبرٌ به عمل الاصحاب » . جزء احاديث معتبر فقه ماست : الْاسْلامُ يَعْلوا وَ لايُعْلى عَلَيْهِ . پيغمبر اسلام فرمود : اسلام بالا مىرود ، چيزى بر اسلام برترى پيدا نمىكند . به اين جملهء رسول اكرم از زواياى مختلف نظر شده است . فقها روى حساب خودشان اين جمله را به اصطلاح « انشاء » تلقى كرده‌اند ، حكم تكليفى و وضعى از آن استفاده مىكنند ، كه من بحثش را نمىكنم [ چون 
  ] از بحث خودم مىمانم . متكلمين از زاويهء كلام نگاه كرده‌اند ، گفته‌اند معنى جمله اين است كه حجت اسلام بر تمام حجتها غالب است .\r\nاين حديث يك زاويهء [ ديد 
  ] ديگرى هم دارد كه من از آن زاويه مىبينم و آن را ترجيح مىدهم و آن اين است : اسلام در ميدان عمل ، در ميدان نياز و احتياج ، در تنازع بقا ( قانون تنازع بقا تنها ميان انسانها و حيوانها نيست ؛ ميان مرامها ، مسلكها ،\r\n\r\n\r\n\r\n\r\n","description":"","footnote":"\r\n( 1 ) حجر / 9\r\n","page_name":" 457 ","page_number":457},
  {"content":"\r\n\r\nدينها ، عقيده‌ها و فكرها هم وجود دارد ) ، در ميدانِ «  فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  » [ برتر است و چيزى بر آن برترى نمىيابد . 
  ] پيغمبر مىخواهد بفرمايد هرچه كه زمان بگذرد بهتر كشف مىشود كه نيازهاى جهان چيست و اسلام بهتر به درد رفع نيازهاى جهانى بشر مىخورد . از اين هم بگذرم .\r\n\r\nنياز بشر امروز\r\nآيا بشر در اين عصر كه عصر علم و فكر و روشنايى و عقل است ، عصر قانون است ، عصر ايدئولوژيها و فلسفه‌هاست ، به دين و ايمان ، آن ايمان معنوى ، نياز دارد يا نياز ندارد ؟ اين خودش يك بحث است . مبرم‌ترين نياز بشرِ امروز به يك ايمان صحيح است . اشتباه كرد قرن نوزدهم كه خيال مىكرد علم و عقل و صنعت و فن و تكنيك مىتواند جاى دين و ايمان را بگيرد . اشتباه كرد كه خيال كرد ايدئولوژيهايى كه بشر از مغز خودش بيرون مىدهد مىتواند بشر را رهبرى و هدايت كند . امروز اين مطلب كاملًا روشن شده است . راجع به احساس نيازى كه در دنياى اروپا و آمريكا به ايمان معنوى ، آن ايمانى كه پيغمبران عرضه مىدارند ، پيدا شده است من بحثى نمىكنم ، فقط شما را ارجاع مىكنم به اولين مقالهء كتاب محمد صلى الله عليه و آله خاتم پيامبران كه اولين نشريهء حسينيهء ارشاد است ؛ ببينيد دين در جهان معاصر چه وضعى دارد ، اين عطش و تشنگى در دنياى اروپا چه حالى دارد ! احتياج ندارد كه ما برويم آنجا را ببينيم . ما خودمان دنيا را مىبينيم .\r\n\r\nنفاق ، بزرگترين پديدهء عصر ما\r\nبارزترين مشخّص عصر ما ، ظاهرترين پديده‌هاى اجتماعى عصر ما و بزرگترين كارخانه‌هاى زمان ما چيست ؟ بزرگترين پديدهء عصر ما نفاق است . نفاق يعنى اينكه بشر جورى فكر بكند جور ديگرى حرف بزند ، يعنى فاصله ميان دل و زبان . دائماً مىگويند فاصلهء طبقاتى . فلان كس چرا بايد ميلياردر باشد ديگرى خاك نشين باشد ؟ البته غلط است . ولى فاصله‌اى از فاصلهء طبقاتى بيشتر ، اين فاصلهء ميان دل و زبان است كه در بشر امروز پيداست ، اين فاصلهء ميان ظاهر و باطن است ، فاصلهء ميان ادعا و عمل است ، فاصلهء ميان گفتار و كردار است . در كدام عصر و زمان اين\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمقدار مفاهيم مقدس بشرى استعمال شده است ؟ در كدام عصر و زمان اينقدر دم از اخلاق و صلح و امنيت و آزادى و مساوات و برادرى و برابرى و انسانيت و حقوق بشر زدند و در كدام عصر به اندازهء زمان ما اين مفاهيم را ملعبه قرار دادند و با اينها بازى كردند ؟ از آن سر دنيا با هواپيمايش حركت مىكند و بمبهاى آتش زا را روى سر مردم بىگناه مىريزد ، بعد مىگويد تصميم آمريكا در دفاع از آزادى راسخ است .\r\nآن بلوك ديگر را هم در چكسلواكى ديديد . بزرگترين پديده‌اى كه در عصر ما هست پديدهء نفاق است و بزرگترين كارخانه‌اى كه در عصر ما اختراع شده است كارخانهء قلب حقايق است . اين است بزرگترين نياز بشر و مادر همهء نيازها در عصر حاضر . بشر دردش همه از ناحيهء دنياى بيرون نيست ، بيشتر از ناحيهء خودش است .\r\nيك سلسله مسائل است كه در سطح پايين‌تر از طبيعت بشر است ، يعنى طبيعت او بر آن حكومت مىكند و آن در دست طبيعت بشر ابزار است و جز ابزار چيزى نيست . علم از اين قبيل است . علم قدرت ندارد بر طبيعت بشر مسلط بشود . طبيعت بشر ، علم را - به هر درجه كه برسد - در اختيار خودش مىگيرد ، استخدام مىكند و مثل يك ابزار از آن استفاده مىنمايد . عقل و قانون و فلسفه و فكر و صنعت از اين قبيل است . بشر با اين قدرت علمى و فنى خود كه مىبينيم امروز آهنگ سفر افلاك كرده است و به كرهء ماه مىرود ، در دريا و صحرا و فضا نقطه‌اى نيست كه نتواند آنجا را تسخير كند ، يك جا كه مانده است و آنجا را ديگر قدرت ندارد ، نفس و روح خودش است . با اين همه پيشرفتها در مرحلهء علم و فن ، در ناحيهء آدميت و خوى انسانى و انسانيت چقدر جلو آمده ؟ يك قدم نيامده ، چون كار علم و فن نيست ، كارِ ايمان است . اين يك بحث مختصرى است راجع به مسئلهء احتياج و نيازى كه جهان امروز به ايمان به‌طور مطلق دارد . باز روى اين هم نمىتوانم بحث بكنم چون مىخواهم بحث خودم را لااقل به‌طور اختصار هم شده به آخر برسانم .\r\n\r\nايمان ، پايهء همهء مقدسات\r\nمقدسات بشر چيست ؟ عدالت يكى از مقدسات بشر است . آزادى يكى از مقدسات بشر است . احسان يكى از مقدسات بشر است . امنيت يكى از مقدسات بشر است .\r\nراستى ، درستى ، امانت يكى ديگر از مقدسات بشر است . بدون شك تمام اينها در گرو ايمانند . آن چيزى كه بشر ندارد اين است . حالا چه ايمانى ؟ اين ايمان را از كجا\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nبگيريم . ايمان كه قراردادى نيست . ايمان يعنى وسيله‌اى كه بتواند روح ما را بكِشد و جذب كند يعنى بتواند بر سرّ ضمير ما حكومت كند . شرط اولش اين است كه لااقل يك كتاب آسمانى روشنى موجود باشد كه حداقل انسان اطمينان داشته باشد كه اين كتاب از صاحب خودش است . به قول آقاى [ محمّد تقى 
  ] شريعتى اگر ما وحى قرآن و نبوت خاتم را از دنيا بگيريم اصلًا نبوتِ قابل اثباتى نيست . اگر بناست بشر به يك كتاب آسمانى ايمان داشته باشد يعنى اگر يك كتاب آسمانى وجود داشته باشد كه يك آدم بىتعصب بتواند روى آن لااقل فكر بكند قرآن است . هر كتاب ديگرى را شما نگاه مىكنيد مىبينيد اولين شرطش معدوم است ، انتسابش به صاحبش اصلًا معلوم نيست . انجيل ، تورات و اوِستا اين‌جور است ، آثارى كه به پيامبران آريايى - به قول دكتر شريعتى - نسبت داده‌اند اين گونه است . تنها كتابى در دنيا كه به‌طور قطع و يقين - از آن آفتاب و از اين چراغ روشنتر - مىشود گفت از همان آورنده‌اش است قرآن است .\r\n\r\nريشهء رويگردانى از دين در اعصار اخير\r\nمسئلهء مهمتر در اينجا اين است : ما بايد يك سيرى و يك مطالعهء اجمالى بكنيم راجع به اينكه اين سرخوردگى كه بشر نسبت به دين به‌طور كلى در اعصار اخير پيدا كرد ناشى از چيست ؟ بدون شك يك نوع رويگردانى در بشرِ سه چهار قرن پيش تا امروز نسبت به دين به‌طور كلى وجود داشته و خود دنياى اسلام هم كم و بيش دچار چنين بحرانى هست . ريشهء قضيه چيست ؟ گاهى بعضى سؤال مىكنند كه شما مىگوييد دين به‌طور كلى فطرى بشر است ، اگر فطرى بشر است پس چرا گروه زيادى از مردم از دين صرف نظر كرده‌اند ؟ از امر فطرى كه نمىشود صرف نظر كرد .\r\nايندو را با همديگر جواب عرض مىكنم .\r\nبشر داراى غرايز مختلف است ، داراى نيازها و احتياجات مختلف است و تمام اين احتياجها و نيازها از طبيعت و فطرتش سرچشمه مىگيرد . اگر شما همهء اين نيازهاى فردى و اجتماعى بشر را هماهنگ با يكديگر اشباع كنيد ، بشر دنبال تمام امور فطرى خودش مىرود . ولى گاهى ميان غريزه‌هاى مختلف ، ميان نيازهاى مختلف جنگ انداخته مىشود . فرض كنيد يكى از نيازهاى طبيعى بشر نياز جنسى است . يكى هم نياز روحى و باطنى است . شما اگر اين دو نياز را در حد خود اشباع و\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nارضا كنيد اشكالى پيش نمىآيد . ولى يك وقت مىآييد ميان ايندو جنگ مىاندازيد ؛ توهمى مىكنيد ، مىگوييد يا من بايد از غريزهء دينى و از دينم صرف نظر كنم ، غريزهء جنسى را اشباع كنم ، زن بگيرم ، متأهل بشوم ؛ و يا اينكه برعكس ، دنبال غريزهء دينى بروم ، خودم را آلوده به ارضاى اين غريزه نكنم . اينجا ناچار يكى از دو غريزه از ميان مىرود ؛ يا شما دنبال آن مىرويد اين را مريض مىكنيد ، يا دنبال اين مىرويد آن را مريض مىكنيد . همين‌طور اگر ميان غريزهء علم و يك غريزهء ديگر جنگ بيندازيد . يا اگر شما بخواهيد ميان غريزهء مال - كه يك غريزه است براى بشر و يكى از غرايز ديگر جنگ بيندازيد تشويش پيدا مىشود . اگر غريزهء احترام در ميان اجتماع را با يك غريزهء ديگر ، علم يا دين يا اخلاق ، جنگ بيندازيد همين جور است . شكست دينها در دنيا زير سر كسانى است كه ميان دين و ساير نيازهاى بشرى جنگ انداختند . و ما بيش از هر جاى ديگر غرامت اشتباه جناب كليسا را بايد بپردازيم . اين كليسا بود كه - به قول نويسنده‌اى - حتى ميان عبادات و معاملات تفكيك كرد ، گفت عبادات به يك دنيا بستگى دارد ، معاملات به دنياى ديگرى ؛ تو يا بايد به آن دنيا به روى با عبادات يا بايد به اين دنيا به روى با معاملات .\r\n\r\nاشتباهات كليسا\r\nكليسا در ابتداى ظهور علم در دورهء رنسانس چند اشتباه بسيار بزرگ كرد . ميان دين و زندگى معتدل و شرافتمندانهء دنيا جنگ انداخت . ميان دين و علم جنگ انداخت . ميان دين و عقل جنگ انداخت ؛ گفت اصل اصول دين از حوزهء عقل خارج است ، منطقهء ممنوعه براى عقل است ، شما بايد چشمتان كور بشود بگوييد مبدأ عالم سه تاست ، در عين اينكه سه تاست يكى است ، در عين اينكه يكى است سه تاست . مرتب تكرار كن بگو . اگر مىگفتيد چطور مىشود خداى سه گانه را قبول كنم يا خداى يگانه ، مىگفت همين جور بگو و به همين هم ايمان داشته باش ؛ اگر عقلت قبول نمىكند بگو غلط نكن ، فضولى نكن .\r\n\r\nتأثير اسلام در تمدن اروپا\r\nاشتباهى كه كليسا مرتكب شد ، بعدها غرامتش را تا اندازه‌اى دنياى اسلام مجبور شد بپردازد ، براى اينكه افراد تشخيص ندادند ، خيال كردند به‌طور كلى خاصيت\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nدين همين است ؛ ندانستند يك دينى هم در دنيا ظهور كرد كه اين دين گذشته از معنويت بسيار عالى كه دارد خودش يك تمدن به وجود آورد ، خالق يك تمدن شد ، ملل متنوع گوناگون را به يكديگر پيوند داد و بزرگترين تمدنهاى عالم را به وجود آورد ، تمدنى كه حق بسيار عظيمى بر تمدن امروز اروپا دارد و خوشبختانه تدريجاً دنياى اروپا دارد اقرار و اعتراف مىكند . اگر جلد يازدهم ترجمهء فارسى كتاب تاريخ تمدن ويل دورانت را بخوانيد تا اندازه‌اى روشن مىشويد . گوستاو لوبون تا حدودى اين مطلب را بيان كرده است . در جلد دوم كتاب محمد صلى الله عليه و آله خاتم پيامبران ، نشريهء حسينيه ارشاد ، مقاله‌اى - كه بعد كتاب خواهد شد - تحت عنوان كارنامهء اسلام به وسيلهء يكى از اساتيد دانشگاه نوشته شده است ، دلم مىخواهد شما آن مقاله را بخوانيد ، ببينيد اسلام چه تمدن درخشانى را به وجود آورده است و دنياى اروپا در جميع شئون زندگى خودش چقدر مديون اسلام است ! در مقدمهء همين كتاب ، ما سخن شيخ محمد عبده را نقل كرده‌ايم كه دنياى اروپا از روزى كه از دين خودش صرف نظر كرد به سوى سعادت گام برداشت ، دنياى اسلام از روزى كه از دين خودش صرف نظر كرد بدبخت شد و اين تفاوت دو دين است . يك چيزى اضافه كرديم : اين دنياى اروپا كه مىگويند از دين خودش دست برداشت ، بله از دين خودش كناره جويى كرد ، اما به كدام طرف رفت ؟ به سوى اسلام . تاريخ تمدن‌ها را به دقت بخوانيد . يكى از علل تمدن اروپايى ، انشعاب پروتستانهاست ، كه اينها را در ميان اهل مذهب مسيح نظير شيعه‌ها در ميان اهل اسلام مىدانند با اين تفاوت كه اينها هزار و پانصدسال بعد از مسيح آمدند ولى تشيع از زمان پيغمبر است . اين گروه - كه البته عددشان هنوز به عدد كاتوليكها نمىرسد ولى جمعيت بسيار معتنابهى هستند - اصلاحات اساسى در دين مسيح انجام دادند . در ميان اصلاحاتى كه از اينها ذكر كرده‌اند در درجهء اول سه چيز است :\r\n1 . برداشتن فاصلهء ميان انسان و خدا و به تعبير سيد جمال الدين اسدآبادى و ديگران ارزش دادن به شخصيت انسانى . گفتند « پاپ واسطه است » يعنى چه ؟ ! خدا به همهء مردم نزديك است ، خدا را بدون واسطهء كشيش بلكه هيچ بنده‌اى پرستش كنيد . خدا به تمام بندگان نزديك است ، درد دل هر بنده‌اى را مىشنود . اى انسان ! در تماس گرفتن با خدا احتياج به واسطه ندارى .\r\n2 . براى عقل در حريم دين حق قائل شدند ؛ گفتند آن مسائلى از مسائل دينى و\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nاصول دينى كه ضد عقل است طردكردنى است ، بايد دورش افكند .\r\n3 . موضوع عمل و توجه به معاش و سعى و كار ، آن هم به حد اعلى ، به تعبير قرآن جهاد و سخت كوشى و اينكه بهبود معاش هم عبادت است .\r\nاين سه اصل هر سه مستقيم از اسلام گرفته شد . بعد از جنگهاى صليبى و تماس شرق و غرب ، بعد از آنكه با ارزشهاى اسلامى آشنا شدند اين سه اصل را از اسلام گرفتند و به نام اصلاحات در دين مسيح وارد كردندگو اينكه هنوز اينها را - مخصوصاً آن بخش اول را - به‌طور كامل نتوانسته‌اند رعايت كنند .\r\nگاهى در كتابهاى تاريخ تمدن مىخوانيم كه يكى از علل تمدن اروپايى پيدايش مذهب پروتستان است . مذهب پروتستان مولود برخورد مسيحيت با اسلام و اقتباس اصول اوّلى اسلام است . يك علت اساسى و عمدهء تمدن اروپايى پيدايش مذهب پروتستان است ؛ يعنى اين اسلام است كه مستقيماً در سرنوشت تمدن اروپايى تأثير داشته است . حالا بعد چه دسيسه‌هايى از طرف خود آنها به كار رفت ، مستقيم يا غيرمستقيم ، كه افكار پليد خودشان را به ما دادند ، جايشان را با ما عوض كردند ، آنجايى كه ما بوديم آنها آمدند ، جايى كه آنها بودند ما را بردند ، يعنى افكار خودشان را به ما دادند و افكار ما را براى خودشان گرفتند ، آن بماند . خوشبختانه اشخاص باانصافى در ميان اروپاييها هستند .\r\n\r\nشواهدى بر موضوعات سه گانه :\r\n\r\n1 . ارزش دادن به شخصيت انسانى\r\nدر اين موضوعات كه عرض كردم ، مسئلهء ارزش شخصيت انسان ، آيا احتياج دارد كه من از نظر قرآن براى شما بحث بكنم ؟ احتياج دارد كه آيهء  « وَ لَقَدْ كَرَّمْنا بَنِي آدَمَ »  « 1 » را بخوانم ؟ احتياج دارد كه آيهء  « وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ »  « 2 » را براى شما بخوانم ؟ آيا احتياج دارد  وَ سْئَلُوا اللَّهَ مِنْ فَضْلِهِ  « 3 » را بخوانم ؟\r\n\r\n\r\n\r\n\r\n","description":"","footnote":"\r\n( 1 ) اسراء / 70\r\n( 2 ) بقره / 186\r\n( 3 ) نساء / 32\r\n","page_name":" 463 ","page_number":463},
  {"content":"\r\n\r\n\r\n2 . حق عقل در حريم دين\r\nدر مورد عقل - اى افسوس ! - شما كدام كتاب مذهبى را در دنيا پيدا مىكنيد كه به اندازهء قرآن براى عقل احترام قائل شده باشد ؟ شما چنين افتخارى را كه در فقه اسلامى - مخصوصاً در فقه شيعه - هست در كجاى دنيا پيدا مىكنيد ؟ وقتى كه منابع تشريع را ذكر مىكنند ، مىگويند كتاب ، سنت ، اجماع ( يعنى عمل قطعى كه دليل باشد بر اينكه از پيغمبر رسيده است ) ، چهارم عقل . اين عقلى كه دنياى مسيحى راه نمىدهد از نزديكِ مذهب عبور كند ، اسلام او را به عنوان يكى از منابع تشريع خودش مىشمارد . ما در قرآن هيچ جا تعبيرى نمىبينيم كه كلمهء تند و خشنى به كار برده باشد مگر يكى دوجا . يك جا دربارهء كسانى است كه تعقل نمىكنند :  وَ يَجْعَلُ الرِّجْسَ عَلَى الَّذِينَ لا يَعْقِلُونَ  « 1 » .\r\nيك نكتهء ديگر هم خيلى جالب است . شما در ميان هو كردن‌ها يعنى در ميان تقبيح كردن ديگران ، انواع تقبيحها را مىبينيد . يكى به ديگرى مىگويداى بى حميّت ! ديگرى مىگويد : اى بىدين ! يك جملهء روشنفكرانه اخيراً در زمان ما پيدا شده است ؛ روشنفكرها وقتى مىخواهند ديگران را تحقير كنند مىگويند برو مرتجع ، برو كهنه فكر ، برو مقلّد ؛ روشنفكر باش . اولين كتابى در دنيا كه وقتى خواسته ديگرى را تحقير كند او را به ارتجاع نسبت داده ، قرآن است . قرآن وقتى كافر را تحقير مىكند مىگويد برو بىشعور ، برو پيرو آباء و اجداد ، برو غيرقادر به تجزيه و تحليل :  أَ فَلا يَعْقِلُونَ -   أَ فَلا تَتَفَكَّرُونَ  عقلت كجاست ؟ تو كه اهل  إِنَّا وَجَدْنا آباءَنا عَلى أُمَّةٍ  « 2 » هستى ! برو دنبال كارت ! كدام كتاب را شما پيدا مىكنيد كه چنين منطق و چنين لحنى داشته باشد غير از قرآن ؟\r\n\r\n3 . احترام به عمل و سخت كوشى\r\nموضوع سوم احترام به عمل ، احترام به كار و كوشش ، آن هم سخت كوشى و جهاد به تعبير قرآن . در وقتى كه هرگونه توجه به زندگى را مُناسى عبادت و خداپرستى مىدانستند پيغمبر اسلام فرمود : الْكادُّ عَلى عِيالِهِ كَالْمُجاهِدِ فى سَبيلِ اللَّهِ « 3 » آن كسى كه در\r\n\r\n\r\n\r\n\r\n","description":"","footnote":"\r\n( 1 ) يونس / 100\r\n( 2 ) زخرف / 22\r\n( 3 ) وسائل ، ج 12 / ص 43\r\n","page_name":" 464 ","page_number":464},
  {"content":"\r\n\r\nراه ادارهء عائلهء خودش زحمت مىكشد مثل كسى است كه در راه خدا شمشير مىزند . پيغمبر اسلام با هر نوع گداصفتى ، كلّاشى ، كَلّ بر مردم بودن سخت مبارزه كرده است . اين جمله از متواترات است ، پيغمبر فرمود : مَلْعونٌ مَنْ الْقى كَلَّهُ عَلَى النّاسِ « 1 » از رحمت خدا بدور است آن كسى كه سنگينى بار زندگى خودش را به دوش ديگران مىاندازد .\r\nاين حديث سوم كه مىخوانم ، من به اين مضمون شايد ده حديث تا حالا پيدا كرده‌ام ، قبلًا فكر نمىكردم معنايش اين است كه حالا مىفهمم ، ولى اينقدر زياد پيدا كردم كه ديگر شك نكردم . در پانزده سخنى كه حسينيهء ارشاد - ان شاء اللَّه - در يك قطعه‌اى به آقايان محترم اهدا مىكند پانزده سخن به ياد آغاز پانزدهمين قرن بعثت رسول اكرم چاپ كرديم ، در موضوعات مختلف : مساوات ، اخلاق ، عبادت ، خدمت به خلق ، همبستگى و پيوستگى ، اينكه انسان بايد كار كند و زحمت بكشد ، و احترام حقوق زن . البته تفسير نكرديم . مجموعاً پانزده سخن است . يكى از آنها اين است :\r\nاصْلِحوا دُنْياكُمْ وَ اعْمَلوا لِاخِرَتِكُمْ كَأنَّكُمْ تَموتونَ غَداً . پيغمبر اكرم فرمود : در كار دنياى خودتان مصلح باشيد ( « مصلح باشيد » غير از اين است كه حريص باشيد و غير از اين است كه پول پرست باشيد ) ، كار صحيح و درست بكنيد ، دنياى خودتان را به سامان بياوريد . اما نسبت به آخرت آن جور فكر كنيد كه گويا همين فردا داريد رخت برمىبنديد ، آنى غفلت نكنيد . اين است معنى جامعيت ، وسطيت و تعادل دين اسلام .\r\nپروتستان از اسلام اين اصول را گرفت ، بعد تمدن اروپايى به وجود آمد . ديشب آقاى دكتر شريعتى گفتند كه چطور دنياى اروپا بعد از آنكه از آن معنويت افراطى مسيحى روگرداند ، آمد به طرف ماديگرى كه باز يك مسيح ديگرى لازم است كه او را برگرداند . چون يك دين حسابى نداشتند نتوانستند رعايت تعادل كنند ، نتيجه‌اش سرمايه دارى شد كه محورش اين است : پول هدف است ، پول معبود است و پول را بايد پرستيد . باز انحرافى اين گونه .\r\n\r\n\r\n\r\n\r\n","description":"","footnote":"\r\n( 1 ) وسائل ، ج 12 / ص 18\r\n","page_name":" 465 ","page_number":465},
  {"content":"\r\n\r\n\r\nنيازهاى بشر امروز از نظر اقبال لاهورى\r\nاقبال لاهورى حرف خوبى مىزند ، مىگويد دنياى امروز احتياج به سه چيز دارد ( او در آنجا راجع به اسلام هم نمىخواهد بحث كند ) :\r\n1 . دنياى امروز از تفسيرهاى مادى جهان به تنگ آمده است . همهء بدبختيهايش از اين است . بشر امروز احتياج دارد به يك تفسير روحانى از جهان ، بفهمد جهان را صاحبى باشد خدا نام . تا اين فكر در دِماغ بشر پيدا نشود ، تا بشر اين خلقت را عبث مىداند و تا حيات را عبث مىداند ، همين است كه هست ، بدتر هم خواهد شد .\r\nاحتياج دارد به يك فكر و عقيده و ايمانى كه جهان را به يك شكل روحانى تفسير كند ، مبدئى و منتهايى برايش قائل باشد :  إِنَّا لِلَّهِ وَ إِنَّا إِلَيْهِ راجِعُونَ  « 1 » .\r\n2 . بشر در ميان اين همه آزاديهايى كه دارد احتياج دارد به يك آزادى معنوى .\r\nدائماً مىگويند آزادى . قبول است ، ولى آيا بشرى كه در ناحيهء معنويت خودش آزاد نيست اصلًا ممكن است براى آزادى اجتماعى مجال بدهد ؟ اين حرف چرند است كه ما دنبال آزادى اجتماعى برويم بدون اينكه بشر را در ناحيهء معنويت خودش آزاد كرده باشيم . نياز دوم آزادى معنوى است .\r\n3 . نياز سوم : قانونى كه متكامل باشد يعنى بشر را به سوى كمال سوق بدهد ولى در عين حال از يك ايمان معنوى سرچشمه بگيرد كه به هر پديدهء ظاهرى رنگ معنوى بدهد .\r\nآيا شما جز اسلام مكتب ديگرى پيدا مىكنيد كه اين نيازها را بر طرف كند ؟ چه خوب مىگويد قرآن ! تعبيرات قرآن مكرر است ، آن كه من يادم هست در سورهء صف است :   هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ . تُؤْمِنُونَ بِاللَّهِ وَ رَسُولِهِ   « 2 » . ايمان به اللَّه . ايمان به اللَّه يعنى چه ؟ يعنى جهان را صاحبى باشد خدا نام . تفسيرى روحانى از جهان . ايمان به رسول خدا ، به رسولِ اللَّه . ايمان به اللَّه يعنى ايمان به اللَّه بودنش ، به الوهيتش ، به اينكه  هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ  « 3 » ايمان به رسول يعنى ايمان به رسالتش ، ايمان به قانونش ، آن قانونى\r\n\r\n\r\n\r\n\r\n","description":"","footnote":"\r\n( 1 ) بقره / 156\r\n( 2 ) صف / 10 و 11\r\n( 3 ) حشر / 23\r\n","page_name":" 466 ","page_number":466},
  {"content":"\r\n\r\nكه تكامل بشريت را تضمين كرده است .  وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ  « 1 » در راه خدا مجاهده كنيد . عمل را مىگويد ، سخت كوشى را مىگويد ، اما نه سخت كوشى مادى ، بلكه فى سبيل اللَّه ؛ يك بُعد متعالى نشان مىدهد . كار كن ، زحمت بكش ، فعاليت كن ، جهاد كن ، دلير و دلاور باش ، مبارزه كن ، اما فى سبيل اللَّه .\r\n\r\nسه ركن قانون احتياج\r\nدر قانونِ احتياج سه چيز است : اول بايد نياز به چيزى باشد . دوم اينكه چيز ديگرى اين نياز را بر طرف نكند . سوم اينكه احساس اين نياز پيدا بشود .\r\nما در زمينهء اين گونه مؤسسات « 2 » وظيفه داريم كه به بشر نشان بدهيم‌اى بشر ! نيازمندى ؛ مثل بيمارى نباشد كه نياز داشته باشد ولى فكر نمىكند بيمار است . بعد هم وسيلهء رفع نياز را به حد اعلى فراهم كنيم . باور نكنيد اين مقدار جلسات كافى باشد ، خيلى بيش از اينها لازم است . در مقابل اينها مسئوليت است . اسلام به تبليغات صحيح و تعليمات ، خيلى نيازمند است ؛ احتياج دارد كه بچه‌هاى ما ، بزرگهاى ما دين اسلام را آن‌طور كه در يك كلاس ياد مىگيرند ياد بگيرند ؛ احتياج به تحقيقات دارد . خيلى مسائل داريم كه امروز بالخصوص بايد پرده از اينها برداشته بشود ، زياد بايد روى اينها تحقيق بشود . اين مؤسسه چنين نيتهايى دارد .\r\nمن دعا مىكنم شما آمين بگوييد ، ان شاء اللَّه همتش را هم خواهيد داشت . خدايا ! اولًا نيّات همهء ما را خالص بگردان . خدايا ما را توفيق بده در راه اين هدفهاى پيغمبر مكرّم تو گامهاى مفيد و مؤثرى برداريم . دنياى امروز همان گونه به پيغمبر اكرم محتاج است كه در هزار و چهارصد سال پيش بود . من تاكنون در دو كتاب اين جمله‌هاى معروف برنارد شاو را خوانده‌ام . چه عالى مىگويد : [ كسى 
  ] مثل من حق دارد براى كشور و جامعهء خودش پيش بينى كند . من پيش بينى مىكنم كه اروپاى فردا به دين محمد صلى الله عليه و آله گرايش پيدا خواهد كرد . بعد موضوع كليسا را عنوان مىكند ، مىگويد : كليسا در گذشته خيانت كرد ، چهرهء اين مرد بزرگ را مشوّه كرد .\r\nمردم اروپا ندانستند . بعد مىگويد : تنها اگر مردى مانند او صاحب عالم بشود و بر\r\n\r\n\r\n\r\n\r\n","description":"","footnote":"\r\n( 1 ) صف / 11\r\n( 2 ) [ حسينيهء ارشاد 
  ]\r\n","page_name":" 467 ","page_number":467},
  {"content":"\r\n\r\nعالم حكومت كند قادر بر حلّ مشكلات عالم است ، غير او كسى قادر به حلّ مشكلات عالم نيست .\r\nاين را يك نويسندهء بسيار فوق العاده كه در احوالش نوشته‌اند روى هر كلمه‌اش - ظاهراً - يك ليره مىدادند و همين تازگى مُرد گفته است . جهان امروز همان اندازه [ به پيغمبر اسلام 
  ] نيازمند است كه جهان آن روز احتياج داشت .\r\nچند جمله‌اى از على عليه السلام براى شما بخوانم ولى ترجمه نمىكنم ؛ ترجمه‌اش همان اشعارى از مولوى باشد كه چقدر اين مرد عاشقانه سروده است ! على عليه السلام آن زمان را توصيف مىكند :\r\nارْسَلَهُ عَلى حينِ فَتْرَةٍ مِنَ الرُّسُلِ وَ طولِ هَجْعَةٍ مِنَ الْامَمِ وَ اعْتِزامٍ مِنَ الْفِتَنِ وَ انْتِشارٍ مِنَ الْامورِ وَ تَلَظٍّ مِنَ الْحُروبِ ، وَ الدُّنْيا كاسِفَةُ النّورِ ، ظاهِرَةُ الْغُرورِ ، عَلى حينِ اصْفِرارٍ مِنْ وَرَقِها وَ اياسٍ مِنْ ثَمَرِها وَ اغْوِرارٍ مِنْ مائِها « 1 » .\r\nگمان نمىكنم مولوى قطعه‌اى بهتر از اين در وصف رسول اكرم گفته باشد . چه عالى گفته است ! من همهء آن را حفظ نيستم ، چند بيتش را حفظ هستم ، چون راجع به بعثت است براى شما عرض مىكنم و عرايضم را خاتمه مىدهم . قرآن دارد :    يا أَيُّهَا الْمُزَّمِّلُ . قُمِ اللَّيْلَ إِلَّا قَلِيلًا    « 2 » . در جاى ديگر مىفرمايد :    يا أَيُّهَا الْمُدَّثِّرُ . قُمْ فَأَنْذِرْ    « 3 » . مىگويد :\r\n خواند مزّمّل نبى را زين سبب * كه برون آى از گليم‌اى بوالهرب \r\n سر مَكش اندر گليم و رو مپوش * كه جهان جسمى است سرگردان ، تو هوش « 4 » \r\n هين قم الليل كه شمعىاى همام * شمع دائم شب بود اندر قيام \r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 87\r\n( 2 ) مزّمّل / 1 و 2\r\n( 3 ) مدّثّر / 1 و 2\r\n( 4 ) الآن هم همين جور است . جهان جسمى است سرگردان ، هوشش قرآن است .\r\n","page_name":" 468 ","page_number":468},
  {"content":"\r\n\r\n بى فروغت روز روشن هم شب است * بى پناهت شير اسير ارنب است \r\n باش كشتيبان در اين بحر صفا * كه تو نوح ثانيىاى مصطفى \r\n خيز و بنگر كاروان ره زده * غول ، كشتيبان اين بحر آمده \r\nبعد خطاب مىكند به حضرت و مىگويد :\r\n نِى تو گفتى قائد اعمى به راه * صد ثواب و اجر يابد از إله « 1 » \r\n هركه او چل گام كورى را كشد * گشت آمرزيده و يابد رَشَد \r\n هين بكش تو زين جهان بىقرار * جوق كوران را قطار اندر قطار \r\nبار ديگر قسم مىدهيم : خدايا تو را قسم مىدهيم به حقيقت پيغمبر اكرم ، ما را به حقايق اسلام آشنا بفرما ، چشم بصيرت همهء ما را باز بفرما ، توفيق پيروى از تعليمات مقدس رسول اكرم عنايت بفرما ، حاجات مشروعهء همهء ما را برآور .\r\nو صلّى اللَّه على محمّد و إله الطاهرين\r\n\r\n\r\n\r\n\r\n","description":"","footnote":"\r\n( 1 ) آيا تو نگفتى هركسى كه عصاى كورى را بكشد صدها ثواب و اجر دارد ؟\r\n","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\n\r\nقوانين اسلام در مقايسه با توسعه و تحول دنياى جديد [ ( پانزده گفتار ) 
  ]\r\nاين سخنرانى در حدود سال 1350 در دانشكدهء الهيات دانشگاه مشهد ايراد شده است .\r\nبسم اللَّه الرحمن الرحيم .\r\nموضوع بحث « قوانين اسلام در مقايسه با توسعه و تحول دنياى جديد » است . ما در اين مقايسه ، خودمان را در برابر دو چيز مىبينيم ، از طرفى قوانين اسلامى و از طرفى يك حقيقت تاريخى و آن توسعه و تحول دنياى جديد است . البته مقصود اين نيست كه در دنياى جديد يك پديدهء استثنايى به نام توسعه و تحول پيدا شده است .\r\nتوسعه و تحول از ضروريات زندگى بشر است . از روزى كه بشر در اين دنيا پيدا شده و زندگى اجتماعى به وجود آورده است پيوسته در حال تحول و تغيير و توسعه بوده است ، مراحلى را پيموده تا به امروز رسيده است ، و البته در عصر جديد و در دنياى جديد يك جهشى در تحول پيدا شده است كه در اعصار پيش شايد جهشى به اين عظمت و توسعه وجود نداشته است . ضرورت طرح اين بحث اين است : ما حق داريم كه به اين دو چيز هر دو علاقه‌مند باشيم ، هم حق داريم كه به اسلام علاقه‌مند باشيم و هم حق داريم كه به توسعه و تحول دنيا و توسعهء تمدن علاقه مند باشيم . ولى بايد ببينيم كه آيا ما مىتوانيم هم واقعاً مسلمان باشيم و هم همراه و همگام با تحول جهان و توسعهء تمدن ، يا نه ؟\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nسه طبقهء اجتماعى\r\nدر جامعهء ما سه طبقه وجود دارد : طبقه‌اى كه بيشتر اظهار علاقه به ديندارى مىكنند - و در جامعهء ما كه جامعهء اسلامى است بيشتر اظهار علاقه به اسلام مىكنند - و فكر مىكنند كه لازمهء مسلمانى و ديندارى اين است كه به پديده‌هاى جديد و تغييراتى كه در زمان پيدا مىشود با نظر بدبينى نگاه كنيم و آنها را به چشم امورى كه بر ضد دين به وجود آمده است ببينيم و لهذا عقب حركت مىكنند ، هميشه پيرو و دنباله رو جامعه هستند ، يعنى وقتى كه در مقابل پديده‌هاى جديد اجتماعى كاملًا شكست خوردند آن وقت تسليم مىشوند . يك شعر عربى ديشب در مقاله‌اى خواندم كه با وضع همين اشخاص خيلى مناسب است . مفاد شعر اين بود :\r\n ذوالجهل يفعل ما ذوالعقل يفعله * فى النائبات و لكن بعد ما افتضح \r\nكارى كه عاقل مىكند جاهل هم مىكند اما جاهل آنقدر ايستادگى و مقاومت مىكند تا رسوا مىشود ، آن وقت انجام مىدهد . عاقل پيشاپيشِ قضايا حركت مىكند . تعبيرى هم اميرالمؤمنين على عليه السلام در نهج البلاغه دارد . شكايت مىكند از اصحابش كه چرا نبايد ما و شما قوهء پيشگيرى داشته باشيم : ايُّهَا النّاس انّا اصْبَحْنا فى دَهْرٍ عَنُودٍ وَ زَمَنٍ كَنُودٍ ، يُعَدُّ فيهِ الُمحْسِنُ مُسيئاً وَ يَزْدادُ الظّالِمُ فيهِ عُتُوّاًتا آنجا كه مىفرمايد : لانَنْتَفِعُ بِما عَلِمْنا وَ لانَسْأَلُ عَمّا جَهِلْنا وَ لانَتَخَوَّفُ قارِعَةً حَتّى تَحِلَّ بنا « 1 » . ما ( مقصود اجتماع است ) از آنچه مىدانيم منتفع نمىشويم ، چيزى را كه نمىدانيم نمىپرسيم تا بدانيم ، و كوبنده‌هايى كه بر ما واقع مىشود ، تا واقع نشود در فكر دفعش بر نمىآييم . ما هميشه در مقام رفع هستيم نه مقام دفع ، و حال آنكه بايد پيش بينى كنيم و چيزى كه هنوز واقع نشده است ، قبل از وقوعش حساب كارش را بكنيم . در حديثى كه در كتاب العقل و الجهل كافى از امام صادق عليه السلام هست مىفرمايد : الْعارِفُ بِزَمانِهِ لاتَهْجُمُ عَلَيْهِ اللَّوابِسُ كسى كه زمان خودش را بشناسد گرفتار اشتباهكاريها نمىشود . يك طبقهء اينچنينى وجود دارد كه به نام دين از تمدن و توسعهء زندگى بريده‌اند .\r\nدر نقطهء مقابل ، يك عدهء ديگر قرار دارند كه به نام تمدن و توسعهء علم و مقتضيات زمان پيوند خودشان را با دين و حقايق دينى بريده‌اند . اينها از هر چيزى\r\n\r\n\r\n\r\n\r\n","description":"","footnote":"\r\n( 1 ) نهج البلاغه ، خطبهء 32\r\n","page_name":" 472 ","page_number":472},
  {"content":"\r\n\r\nكه بوى قدمت بدهد گريزانند و از نظر اين طبقه كلمهء « قدمت » كه به معنى سابقهء زمانى بيشتر داشتن است ، مساوى است با كهنگى ، و حال آنكه اينها دو مفهوم است ؛ كهنگى يعنى فرسودگى ، قدمت يعنى سابقهء زياد داشتن . هيچ ضرورتى ندارد كه يك چيزى قدمت يعنى سابقهء زمانى زياد داشته باشد و در عين حال فرسوده و كهنه شده و مشرف به انهدام باشد . سابقاً هرجا كه كلمهء « قدمت » مىآمد يك تقدسى از آن استشمام مىشد ، مىگفتند اين چيز قديمى است پس يك قداست بيشترى دارد .\r\nحالا برعكس ، در نظر عده‌اى هرچه كه مىگويند قديمى است ، معنايش اين است كه بوى كهنگى و از هم دررفتگى و تلاشى از آن مىآيد .\r\nاينجاست كه نياز به يك طبقهء متوسط است كه كم و بيش در جامعه وجود دارند و وظيفهء طبقهء ما در اينجا سنگين و دشوار مىشود و آن اين است كه ما يك بررسى كامل و دقيق بكنيم ببينيم واقعاً چگونه است ، آيا مىشود هم مسلمان و متدين بود و هم هماهنگ با مقتضيات زمان و پيشرفتهاى زندگى ، يا ممكن نيست ؟ اين دشوارى براى اسلام از هر دين ديگر بيشتر است ، براى اينكه يك خصوصيت اسلام مسئلهء اعلام جاودانگى است كه اعلام كرده است كه ديگر دفتر نبوت براى هميشه بسته شد و جز اين دين الى الابد دين ديگرى نخواهد آمد . خصوصيت ديگرش توسعهء خود اين دين است . اگر اسلام مثل پاره‌اى از اديان ديگر به چهارتا دستور عبادى و چهارتا دستور و پند اخلاقى قناعت كرده بود و مقرراتى براى زندگى بشر در قسمتهاى مختلف وضع نكرده بود ، چندان دچار اين دشوارى نمىشد . خوب ، مسائلِ عبادى است ، خيلى مهم نيست ، در هر عصر و زمانى به يك شكل مخصوصى مردم عبادت كنند . يا چهارتا پند اخلاقى باشد . اينها هم مهم نيست . اما دينى است كه حلال و حرامهاى خيلى زيادى آورده است و هيچ شأنى از شئون زندگى بشر نيست الّا اينكه اسلام در آنجا قانونى وضع كرده و آورده است ؛ اين است كه كار اسلام و كار ما مسلمانها از نظر اين بحث خيلى دشوارتر است .\r\nمخصوصاً اين بحث يك بحثى نيست كه بشود در يك جلسه همهء مسائلش را طرح و حلّاجى كرد و تمام شده تلقى كرد ، فقط زمينه‌اى است براى مطالعه ؛ و من يادداشتهاى زيادى در همين زمينه از سابق داشتم و يكى از دوستان مشهدى من « 1 »\r\n\r\n\r\n\r\n\r\n","description":"","footnote":"\r\n( 1 ) [ آيت اللَّه خامنه‌اى مدّ ظلّه العالى 
  ]\r\n","page_name":" 473 ","page_number":473},
  {"content":"\r\n\r\nاز من گرفته كه آنها را به صورت يك كتاب دربياورد به نام اسلام و مقتضيات زمان .\r\nزمانى در حدود بيست و پنج سخنرانى در همين زمينه كرده بودم و آنها را استخراج كردند ، به علاوهء يك عده يادداشتها ، او اينها را گرفته است كه به صورت يك كتاب در بياورد و در عين حال من آن كتاب را كافى و وافى براى همهء مسائل اين بحث نمىدانم . پس بحث ما بيشتر جنبهء فهرست و راهنمايى و يا نشان دادن و ارائهء كليد حل اين مشكل را دارد .\r\n\r\nراز تحول تاريخ انسان\r\nعرض كرديم بحث ما در دو قسمت است ، يكى مسئلهء توسعه و تحول تاريخ كه از ضروريات ناموس زندگى بشر است كه تاريخ بشر متحول است و اين يك رازى دارد . زندگى هيچ حيوانى حتى حيوانات اجتماعى از قبيل زنبور عسل متغير و متحول نيست . دانشمندان نوشته‌اند زندگى زنبور عسل در چند هزار سال پيش هم بر همين نظام و بر همين وضع بوده كه امروز هست . ولى بشر زود به زود نظامات و وضع زندگيش تغيير مىكند و رازش همان است كه قرآن بيان كرده است كه بشر موجودى است كه خودش مسئول زندگى خودش است . موجودات ديگر حتى حيوانات اجتماعى را طبيعت رهبرى و سرپرستى و قيمومت مىكند ، غرايزى به يك معنا كور و جابر بر آنها مسلط است و هيچ گونه حق ابتكار به آنها داده نشده و مسئوليت تكوينى پيشبرد زندگى هم به آنها داده نشده است . ولى انسان موجودى است كه زندگى او از ضعف شروع مىشود و خودش بايد مسير تكاملى خويش را - البته با راهنماييهايى كه از طرف انبياء شده است - با ابتكار و قدرت و مسئوليت خودش طى كند .\r\n\r\nمنطق مبتنى بر اصل تغيير\r\nراجع به مسئلهء تحول زندگى بشر منطقهاى گوناگونى هست . بعضى - كه حتماً شما با آنها برخورد كرده‌ايد يا در نوشته هايشان ديده‌ايد - وقتى كه وارد اين مسئله مىشوند و مىگويند اسلام نمىتواند براى عصر ما كافى باشد ، به يك اصل فلسفى استدلال مىكنند ، مىگويند قانون اصلى اين جهان تغيير و حركت است ، هيچ چيزى در اين جهان ثابت نيست و حتى در دو لحظه به يك حال نيست . همين خودِ ما كه\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاينجا نشسته‌ايم مثلًا خيال مىكنيم ما كه ديروز بوديم با ما كه امروز هستيم صد درصد يكى هستيم در صورتى كه ما در امروز نسبت به ما در ديروز خيلى تغيير كرده‌ايم منتها تغيير نامحسوس ؛ چنان كه وقتى ما به خار ساعت نگاه مىكنيم آن را ثابت مىبينيم ، هرچه هم دقت كنيم حركتش را نمىبينيم ولى يك ساعت ديگر مىبينيم يك دوازدهم اين دايره را طى كرده است . اينكه به چشم ديده نشود دليل بر عدم آن نيست . فلاسفه دربارهء مسئلهء حركت در عالم كه اصلًا ماهيت اين عالم حركت و تغيير و تبدل است ، خيلى سخنان گفته‌اند . حتى حكماى اسلامى مىبينيد كه قائل به حركت جوهريه شده‌اند و طبيعت را مساوى با حركت و تغيير دانسته‌اند .\r\nاين افراد مىگويند وقتى كه اساسىترين اصل در اين جهان تغيير باشد و هيچ چيزى در اين جهان جاويدان نباشد ، دين هم يكى از آن چيزهاست ، پس نمىتواند جاويد بماند . همه چيز در اين عالم بر ضد جاويد ماندن است .\r\n\r\nپاسخ\r\nاگر مسئله فقط به اين صورت به شكل فلسفى خالص طرح بشود ، جواب خيلى ساده‌اى دارد و آن اين است : آنچه كه در جهان متغير است پديده‌هاى مادى جهان هستند . در اينكه پديده‌ها متغيرند شكى نيست . لهذا پيغمبر خودش چون يكى از پديده‌هاى جهان است متغير است يعنى به صورت يك نوزاد متولد مىشود ، دوران كودكى را طى مىكند ، جوان مىشود ، پير مىشود و مىميرد .  إِنَّكَ مَيِّتٌ وَ إِنَّهُمْ مَيِّتُونَ  « 1 » . ولى سخن دربارهء قوانين جهان است : آيا قوانين جهان هم متغير است ؟ خورشيدِ ما مسلّم پير خواهد شد و روزى خواهد رفت . ستارگان هم همين‌طور .\r\nتمام گياهان و حيواناتى كه در عالم هست مشمول اين امر هستند . ولى آيا اين دليل مىشود كه قوانين فيزيك يا قوانين زيست شناسى هم كهنه بشوند ؟ اسلام قانون است نه پديده و آنچه متغير است پديده است . قرآن هم مىگويد اسلام باقى مىماند ولى پيغمبر مىميرد :\r\n مصطفى را وعده داد الطاف حق * گر بميرى تو نميرد اين سَبَق \r\nدربارهء پيغمبر مىگويد :  إِنَّكَ مَيِّتٌ وَ إِنَّهُمْ مَيِّتُونَ  ولى درباره اسلام و قرآن\r\n\r\n\r\n\r\n\r\n","description":"","footnote":"\r\n( 1 ) زمر / 30\r\n","page_name":" 475 ","page_number":475},
  {"content":"\r\n\r\nمىگويد :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 » . البته اين كاغذها و جلدهاى قرآنها كهنه مىشود ولى آن كه هست حقايق قرآن است . اسلام از نوع معنى است نه از نوع صورت . پس ما بايد بحثى روى معانى بكنيم . بايد ببينيم اسلام كه به صورت يك قانون است تا چه اندازه شكل قانون طبيعى را دارد يعنى هماهنگ با فطرت طبيعت و ساختمان طبيعت است . اسلام بيان كنندهء قانون است . قانون اسلام در واقع يك قانون موضوعه نيست ، يك قانون طبيعى است كه از طرف خدا بيان شده و در اين قانون ، طبيعت اجتماعى بشر در نظر گرفته شده است . اين قانون ، مدار زندگى بشر را تعيين مىكند . نمىخواهم بگويم كه به اين دليل اسلام باقى است ؛ مىخواهم بگويم اگر ما - مثل بسيارى از كسانى كه در نوشته‌هاى خودشان مىنويسند - تكيه‌مان تنها روى اصل تغيير ، اين اصل فلسفى ، باشد فوراً به ما جواب مىدهند كه اين حرف درست نيست ، آنچه متغير و كهنه شدنى و فرسودنى و مردنى و از بين رفتنى است پديده‌هاست ولى قانونها مشمول اين مطلب نيست ، روى قانون جداگانه بايد بحث كرد .\r\n\r\nمنطق دوم : قانون زندگى بشر متغير است\r\nعده‌اى كه نظر دقيق ترى دارند روى قانونها بحث مىكنند ، مىگويند راست است ، ما از اين نظر نمىگوييم [ اسلام جاودان نيست 
  ] كه قانون طبيعت تغيير و تحول است بلكه از آن نظر مىگوييم كه اصلًا قانون زندگى بشر از آن نظر كه زندگى بشر است متغير است ، چرا ؟ به همان دليلى كه عرض كرديم : چون بشر موجودى است كه خودش مسئول خودش است و زندگى بشر متطوّر و متحول است نيازهاى بشر تغيير مىكند . قانون وضع مىشود براى رفع نيازهاى بشر . قانون ، ارائهء طريقهء شرافتمندانه و عادلانهء رفع نيازمنديهاى بشر است . پس ريشهء قانون نيازمنديهاى اجتماعى است . مىرويم سراغ نيازها : آيا نيازهاى بشر هميشه يك جور است يا نيازها متغير است ؟ نيازهاى بشر متغير است . بشر در دورهء صيّادى و شكارگرى يك نوع نياز داشت ، در دورهء كشاورزى نوع ديگرى از نياز پيدا كرد . در عصر ما كه عصر ماشين است ، ماشين به دنبال خودش نيازهاى ديگرى آورده است . نيازها كه\r\n\r\n\r\n\r\n\r\n","description":"","footnote":"\r\n( 1 ) حجر / 9\r\n","page_name":" 476 ","page_number":476},
  {"content":"\r\n\r\nتغيير كند قانون هم طبعاً بايد تغيير كند .\r\nاز نظر اين عده معنى اينكه مقتضيات زمان فرق مىكند اين است كه نيازهاى بشر تغيير مىكند . مثالى ذكر مىكنيم : آيا در صدسال پيش بشر نياز داشت كه براى خيابانها و ترافيك شهر يك سلسله مقررات راهنمايى وضع كند كه مثلًا از طرف راست حركت كنند ، سبقت در چهارراه‌ها جريمه دارد ؟ خير ، براى اينكه چنين نيازى نبود . در عصر الاغ سوارى ترافيك به عنوان يك مسئله براى بشر وجود نداشت . اين يك مسأله‌اى است كه ماشين به وجود آورده است . و همچنين بسيارى از مقررات بين المللى . مثلًا مقررات كشتيرانى بين المللى كه در اقيانوسها در شاهراهها حقوق بين المللى چه اقتضا مىكند . اصلًا نيازش در قديم نبود . نياز ، نياز جديدى است و قانون قانون جديدى . يا در مقررات هوايى ميان ملتها ، مقررات مشترك و عمومى وجود دارد . چون نيازها تغيير مىكند پس قوانين بايد تغيير كند .\r\n\r\nپاسخ\r\nاين سخن البته سخن ديگرى است و روى اين مطلب بايد بحث شود . اين مطلب راست است كه شرايط زندگى بشر متغير است و نيازهاى بشر تغيير مىكند ولى مطلب به اين سادگى نيست . بشر يك نيازهاى ثابت و هميشگى دارد و يك نيازهاى متغير و موقت . همهء نيازهاى بشر متغير نيست . نيازهايى كه مربوط به معنى زندگى انسان است ثابت است و نيازهايى كه مربوط به شكل و صورت زندگى انسان است متغير و متحول است . شما نمىتوانيد اين مطلب را كه شكل زندگى دائماً تغيير مىكند دليل بگيريد كه روح زندگى هم هميشه بايد تغيير كند . مسائل دينى متوجه روح زندگى است نه شكل زندگى . شما اگر در خود اسلام مطالعه كنيد - و اين از مميّزات اسلام است - در يك جا نمىبينيد كه اسلام روى شكل و صورت زندگى تكيه كرده باشد ، بگويد من همين صورت را مىخواهم ، اين صورت نبايد تغيير كند .\r\nهميشه روى روح و معنى زندگى تكيه مىكند .\r\nانسان و جهان هم همين گونه است . اينكه مىگويند جهان همه چيزش تغيير مىكند ، آن جور « همه چيز » هم درست نيست . طبيعت ، وجههء متغير جهان است اما اگر جهان يك وجههء ثابتى نمىداشت اين وجههء متغير را هم محال بود داشته باشد .\r\nاگر همه چيز تغيير كند - آن‌طور كه هراكليتوس در قديم گفته است و در عصر ما\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nخيلى دنبال كردند - و هيچ چيزى به هيچ وجهى و به هيچ وجهه‌اى در دو لحظه در يك حال باقى نماند ، ميان گذشته و آينده هيچ ارتباطى نمىتواند برقرار باشد و هيچ قانونى نمىتواند در عالم باشد . ولى همين عالم با اين وجههء متغيرى كه دارد - كه طبيعت وجههء متغير عالم است - يك وجههء ثابتى هم دارد كه نگهدارندهء اين وجههء متغير عالم است كه اگر آن وجههء ثابت نبود اين وجههء متغير هم وجود نمىداشت .\r\nحكماى اسلامى كه حركت جوهريه را مطرح كرده‌اند ، توجه به وجههء ثابت عالم هم كرده‌اند . گفته‌اند طبيعت متغير است اما اين طبيعت روحى دارد كه آن روح هميشه ثابت است . مولوى در همين زمينه اشعارى عالى دارد ، مىگويد :\r\n قرنها بر قرنها رفت‌اى همام * وين معانى برقرار و بر دوام \r\n آب مُبْدَل شد در اين جو چند بار * عكس آن خورشيد دائم برقرار \r\n پس بنايش نيست بر آبى روان * بلكه بر اقطار عرض آسمان \r\n اين صفتها چون نجوم معنوى است * وان كه بر چرخ معانى مستوى است \r\nدر كل جهان يك حقايق ثابتى است و يك وجههء متغير . در خود ما [ همين‌طور است . 
  ] ما اگر يك روح و يك حيات ثابت و يك منش مشخص نمىداشتيم ، اين پيكر متغير را هم نداشتيم . اينكه ما ما هستيم ، ما همان آدم چهل سال پيش و پنجاه سال پيش هستيم با اينكه تمام اين بدن ما چندين بار تغيير كرده و ريخته ، قسمتى از آن به صورت ناخن در زباله دان ريخته ، قسمتهاى ديگرش به صورتهاى ديگر ، مثلًا سلولهاى پوست بدن ما به شكلى مثل پوسته ريخته است و به شكلهاى ديگرى دفع شده است و آن بدن ده سال پيش ما حالا خدا مىداند كه در كدام زباله دانيهاست ولى ما ما هستيم ، به خاطر آن است كه روح ما باقى است . زندگى اجتماعى بشر هم عيناً مانند همان اندام بشر است و مانند همهء جهان است ، يك روح ثابت دارد و يك پيكر متغير .\r\n\r\nثبات اخلاق\r\nمثلًا بشر از قديم الايام نيازمند بوده است به اينكه به غرايز خودش نظام بدهد . داراى غريزهء شهوت بوده ، داراى غريزهء جاه طلبى بوده ، داراى غريزهء جنسى بوده است ، در عين حال داراى غريزهء علمى و حس كاوش بوده است ، داراى غريزهء زيبايى بوده ، داراى غريزهء نيكى و احسان و اخلاق بوده و داراى غريزهء پرستش و تقديس بوده\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nاست ، داراى غرايز گوناگونى بوده است كه حالا راجع به اصالت اينها كه ريشهء همهء اينها يكى است يا نه ، بحثى نداريم . نياز داشته است كه اين غرايز خودش را نظام بدهد . اسم اين نظام دادن به غرايز « اخلاق » است . البته اخلاق غير از آداب است .\r\nآنچه كه مربوط به نظام دادن غرايز است تغيير نمىكند .\r\nمثلًا انسان در اصول تربيتى خودش بايد هميشه عقل خودش را بر شهوات و جاه طلبىها و به اصطلاح قدما عقل را بر نفس حاكم قرار بدهد . اين يك اصلى است كه بدن كهنه مىشود و پيكرهء جهان هم كهنه مىشود ولى اين اصل تغيير نمىكند .\r\nهمچنين [ آيا 
  ] شما مىتوانيد بگوييد استقامت داشتن - كه يك صفت و پديدهء اخلاقى است - حالا ديگر كهنه شده ، در هزار سال پيش استقامت داشتن براى انسان خوب بود ولى حالا ديگر خوب نيست ؟ اعتماد به نفس داشتن و اتكاء به غير نداشتن در قديم الايام خوب بود ولى حالا به كلى تغيير كرده ، نقطهء مقابلش خوب است ؟ و همچنين خصائص اجتماعى از قبيل راست گفتن و دروغ نگفتن ، امين بودن و خيانت نكردن ؛ چون اينها همه مسائلى است مربوط به روح زندگى . يا آنچه كه به نام حقوق بشر ناميده مىشود : عدالت ، آزادى ، مساوات ، آيا مىشود گفت دنياى جديد ، ديگر اين حرفها را نمىپذيرد ، ديگر عدالت كهنه شد ، ديگر آزادى كهنه شد ، ديگر مساوات كهنه شد ، ديگر انساندوستى كهنه شد ؟ شما مىبينيد امروز هر ملتى كه در تاريخ خودش فردى را پيدا مىكند كه در چند هزار سال پيش مثلًا به آزادى يا مساوات احترام گذاشته ، به عدالت احترام گذاشته و كمتر ظلم كرده است ، اين امر را به عنوان يك مايهء مباهات ذكر مىكند ، چرا ؟ چه معنى دارد كه انسان بيايد يك مسئلهء مربوط به چند هزار سال پيش را در عصر آپولو و فضا طرح كند ؟ جواب اين است كه اين مسائل مربوط به روح زندگى است ، مربوط به شكل و صورت زندگى نيست . پس اگر كسى بگويد نيازهاى بشر تغيير مىكند ، مىگوييم به اين سادگى هم نيست كه شما مىگوييد . بشر دو نوع نياز دارد : نيازهاى ثابت و هميشگى و نيازهاى متغير . چنين نيست كه به‌طور كلى نيازها تغيير مىكند . حال اينكه اسلام با نيازهاى ثابت و نيازهاى متغير چه كرده ، در فصل بعد صحبت مىكنيم .\r\n\r\nمسئلهء عصمت زمان\r\nدر اينجا به مطلب ديگرى هم بايد رسيدگى كنيم و آن اين است : در برخى از\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nنحله‌هاى فلسفى اروپا و مخصوصاً در فلسفهء هگل كه روى مسئلهء مليت و نژادپرستى تكيه شده است ، روى مسأله‌اى به نام - اگرچه اين تعبير را من مىكنم - عصمت زمان يعنى معصوم بودن زمان تكيه گرديده است . او معتقد است كه روح يك ملت هميشه به طرف جلو مىرود و روح ملت مُلهَم از عقل مطلق است و بنابراين روح ملت اشتباه نمىكند . يك فرد اشتباه مىكند ولى روح ملت و به تعبير ديگر روح زمان اشتباه نمىكند ، چنان كه بعضى اين مطلب را به اين شكل گفته‌اند كه به‌طور كلى روح جامعهء بشرى و روح زمان اشتباه نمىكند . اين چگونه است ؟ .\r\nما اينجا هم بايد اندكى بايستيم و بگوييم مطلب اين‌طور نيست . زمان از خودش چيزى نيست كه ما بگوييم زمان اشتباه مىكند يا اشتباه نمىكند ، اين بشر است كه بايد روى او بحث كنيم كه آيا اشتباه مىكند يا اشتباه نمىكند . آنچه كه بشر در اجتماع به وجود مىآورد مختلف است ، گاهى گُلهايى است كه از عقل بشر ، از علم بشر ، از تفحصات و تحقيقات بشر شكفته است . گرچه در همينها هم باز بشر احياناً اشتباه مىكند ولى اگر به نسبت حساب كنيم هرچه پيش مىرود از اشتباهات بشر كاسته مىشود و به سوى كشف حقيقت مىرود . بسيارى از پديده‌هاى زمان همانهاست كه صد درصد و به‌طور خالص محصول علم بشر و ناشى از تحقيق و عقل بشر است .\r\nاينها آن چيزهايى است كه بالضروره بايد با آن هماهنگى كرد و بلكه در بعضى از قسمتها محال است انسان هماهنگى نكند يعنى نمىتواند رقابت كند . در دنياى اقتصاد ، وقتى كه يك وسيلهء جديد پيدا مىشود كه از هر جهت ارزانتر تهيه مىشود و قدرت و دوام بيشترى دارد ، آن كسى كه با وسيلهء قديم همان را با قيمت بيشتر تهيه مىكند كه بايد گرانتر بفروشد و او ارزانتر به بازار مىآورد ، اصلًا نمىتواند با او رقابت كند . اينهاست كه واقعاً جبر تاريخ است و در مقابل جبر تاريخ نمىشود مقاومت كرد . اين مثل آن است كه در دنياى امروز با اين همه وسائل دفاعى كه پيدا شده است يك مملكتى بخواهد لج كند بگويد من مىخواهم از وسائل دفاعى قديم مانند شمشير و نيزه براى حفظ مملكتم استفاده كنم . معلوم است كه معناى اين سخن دفاع نكردن و تسليم شدن است . محال و ممتنع است كه اسباب و ابزار دفاعى قديم بتواند در مقابل اسباب و ابزار جديد كه روز به روز هم تغيير مىكند مقاومت كند .\r\nولى يك مطلب ديگر هست و آن اين است كه انسان تنها يك موجود عالِم\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nنيست و كارهايش تنها از غريزهء علميش ناشى نمىشود ؛ انسان يك موجود شهوتران و هواپرست و جاه طلب هم هست و بسيارى از پديده‌هاى جهان كه پيدا مىشود و خيلى هم نو و تازه است ، وقتى كه ما دقت مىكنيم كه اين را عقل و علم به وجود آورده يا شهوت و حرص و طمع و جاه طلبى ، مىبينيم زادهء علم نيست زادهء جاه طلبى بشر است ، زادهء شهوت پرستى بشر است و حتى زادهء علم اسير در دست جاه طلبى بشر است .\r\nمثال ساده‌اى عرض مىكنم : هروئين يك پديدهء جديد است يا قديم ؟ يكى از جديدترين پديده‌هاى دنيا هروئين است ، اصلًا محصول علم است اما نه محصول علم آزاد ؛ محصول علم و عقل نيست ، محصول علم اسير در دست شهوت و جاه طلبى است . اين بمبهاى اتمى و اين اسلحه‌هاى فوق العاده مخرّب مگر محصول توسعه و تحول دنياى جديد نيست ؟ بلى . پس چرا حتى خود دول بزرگ نشسته‌اند با همديگر مشورت مىكنند كه آيا مىتوانند يك راه حلى پيدا كنند كه جلو اين توسعه را بگيرند ، بلكه بتوانند همهء اين قوا و نيروهاى مخرب را از بين ببرند ولى با توافق يكديگر نه اينكه يكى داشته باشد ديگرى نداشته باشد . اين نشانهء آن است كه خودشان تصديق مىكنند كه علم را در يك مسير انحرافى برده‌اند . برق كشف شد ، اتم كشف شد و باروت و ديناميت كشف شد . همهء آن مكتشفين اوّلى كه اينها را كشف كردند مقصود اصلىشان اين بود كه اين نيروها را در خدمت بشر قرار بدهند .\r\nشما ديديد كه مكتشف ديناميت وقتى كه ديد از آن سوء استفاده مىشود آنچنان ناراحت شد كه آمد براى كفارهء عملش جايزهء نوبل را براى كسانى قرار داد كه يك خدمت مفيد انجام مىدهند . مكرر شنيده‌ايم كه دانشمند بزرگ جهان ما كه در عصر ما بود و فوت كرد ، اينشتين ، هميشه متأسف بود كه چرا اين كشفى كه او در باب اتم كرد قبل از اينكه مورد حُسن استفادهء بشر قرار بگيرد اينچنين مورد سوء استفادهء بشر قرار گرفت و هميشه مىگفت : اى كاش من چنين اكتشافى نكرده بودم تا در خدمت جاه طلبى و هواپرستى بشر قرار نمىگرفت .\r\nبنابراين زمان - كه در واقع همان بشر است - هم امكان پيشروى دارد هم امكان انحراف . پس ما نمىتوانيم تسليم اين كلمه بشويم : با مقتضيات زمان بايد هماهنگى كرد . مىگوييم ما بايد مطلب را بشكافيم . راست است ، مقتضيات زمان يعنى مقتضيات زندگى بشر . با كدام مقتضيات زمان مىگوييد بايد هماهنگى كرد ؟ آيا\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nهرچه كه پديدهء نو و جديد و پديدهء قرن شد ديگر درست است ؟ ! يا هرچه كه بگوييم ذائقهء زمان نمىپسندد ، دنياى امروز نمىپسندد ، [ غلط است ؟ ! 
  ] دنياى امروز مىخواهد بپسندد مىخواهد نپسندد . مگر اين هم يك مقياسى است در جهان كه ما بگوييم دنياى امروز مىپسندد يا نمىپسندد . دنياى امروز يعنى اكثريت مردم . اينها هيچ وقت ملاك نمىشود . ما در مقابل زمان دست بسته نيستيم . در ابتداى سخن مضمون اين آيه را عرض كردم :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ  « 1 » . انسان كه چنين مسئوليت بزرگى را دارد ، دو مسئوليت دارد : يكى اينكه در مسير زمان پيش برود و با پيشرفت زمان مخالفت نكند ، مقاومت نكند ، كهنه پرستى نكند ، مثل بسيارى از افراد ، در عين حال يك مسئوليتى به همين اندازه بزرگ دارد كه با انحرافات زمان مبارزه كند . اينجا يك مسئوليت سومى به وجود مىآيد و آن تشخيص دادن پيشرفتهاى زمان از انحرافات زمان است ، كه مثل آن طبقهء اوّلى كه عرض كردم ، با پيشرفت زمان به نام انحراف زمان مبارزه نكنيم ، و همچنين دنبال انحرافات زمان به نام پيشرفت زمان نرويم .\r\n\r\nوظيفهء ما\r\nما در اينجا « 2 » كه خود را پاسدار معارف اسلامى مىدانيم بايد يكى از وظايف خودمان را اين بدانيم كه از روى مبانى دقيق علمى ، فلسفى ، اجتماعى و مطالعات زياد تاريخى ، اين راه را در ميان اين دو دستهء مفرط و مفرّط ، در جامعه مشخص كنيم ؛ [ همچنان كه با آن طبقه مبارزه مىكنيم كه انحرافات زمان را به نام پيشرفت زمان مىپذيرند ، 
  ] با آن طبقه مبارزه كنيم كه با هر جديدى و با هر امر نوى مخالفت مىكنند . يك عده افراد بودند كه گويا همهء پيمانهايشان با كهنه بسته شده بود . مثلًا براى نوشتن بايد يك قلمدان مركّب باشد و ليقه به آن شكل باشد كه چقدر وقت بگيرد براى اينكه اين مركّب درست بشود و قلم دم به دم در دوات برود ، چقدر وقت از اين جهت مىگيرد ، باز قلم يك جايش مثلًا پر مَد بنويسد يك جايش كم مد ؛ به جاى يك خودنويسِ به اين سادگى كه انسان يك دفعه كه به اين سرعت پر مىكند ،\r\n\r\n\r\n\r\n\r\n","description":"","footnote":"\r\n( 1 ) احزاب / 72\r\n( 2 ) [ دانشكدهء الهيات دانشگاه مشهد 
  ]\r\n","page_name":" 482 ","page_number":482},
  {"content":"\r\n\r\nبعد ساعات متوالى مىنويسد ، فكرش هم ديگر صرف اينكه دائماً متوجه دوات و قلم باشد نمىشود . مىگفتند چون از قديم پدران ما هميشه با دوات و قلم كار مىكردند ما با خودنويس كار نمىكنيم . به قول آن شخص گفته بود : « يَترُكونَ حمارَ اللَّه وَ يَركَبونَ شمن دو فِرْ « 1 » » حمار اللَّه را رها مىكنند و سوار شمن دو فِر مىشوند ! .\r\nدر مشهد - ما كه يادمان نمىآيد ولى شنيديم - اولين بارى كه در « آستانه » برق كشيدند يك كسى هياهو راه انداخت ، مردم ريختند و تمام چراغ برقها را خاموش كردند . به چه دليل ؟ مگر در متنى از متون اسلام ، در آيه‌اى از آيات قرآن مثلًا وارد شده يا ايها الذين آمنوا عليكم به چراغ نفتى و مبادا كه اين چراغ نفتى را از دست بدهيد ! يا ايها الذين آمنوا عليكم به اينكه هميشه الاغ سوار بشويد و غير از الاغ چيز ديگرى سوار نشويد . اينها مخلوط كردن دين با سنتهايى است كه در ميان مردم پيدا مىشود و بعد شكل تقدس پيدا مىكند .\r\nباز يادم هست كه در دهات ، تازه دبستان پيدا شده بود و يك آقايى اين‌جور استدلال مىكرد - البته خلط مبحث بود - و در واقع مغالطه مىكرد ، مىگفت : اى آقا ! اين حرفها چيست ، مگر مردم ديگر كه مكتبخانه مىرفتند ملا نمىشدند ؟ مگر شيخ مرتضى انصارى از راه همين « الف دو زبر ان دو زير ان دو پيش ان » ملا نشد ؟ خوب بچه‌هاى ما هم همين جورند . او خيال كرده كه شيخ مرتضى انصارى كه شيخ مرتضى انصارى شد شرطش همين بود . شيخ مرتضى انصارى كه شيخ مرتضى انصارى شد به علل ديگرى بود ، البته اين هم مانع بزرگى در راهش نبود . براى او هم اگر يك متد درسى بهترى تعيين شده بود از آنچه هم كه شد خيلى بهتر مىشد . اين ديگر جزو اسلام نيست كه مثلًا ما نوآموز را كه مىخواهيم ياد بدهيم حتماً بايد به آن ترتيبِ الف ب و بعد الف سرگردان و از اين حرفها باشد يا به شكل ديگرى . اسلام كه روى اين‌جور مسائل تكيه‌اى نكرده است .\r\nدر بخش دوم كه ما وارد مسائل اسلامى مىشويم باز فهرست وار چند مطلب را بايد عرض كنم . اسلام يك سيستم قانونگذارىِ - اگر بگويم جادويى مىترسم اهانت باشد - خيلى عجيب دارد كه به همان دليل مىتواند هميشه با پيشرفتهاى زمان هماهنگ باشد و بلكه هادى و راهنما باشد در عين اينكه با انحرافات زمان\r\n\r\n\r\n\r\n\r\n","description":"","footnote":"\r\n( 1 ) [  Chemindefer  كلمه‌اى فرانسوى و به معنى قطار شهرى است . 
  ]\r\n","page_name":" 483 ","page_number":483},
  {"content":"\r\n\r\nمبارزه كند . راز اصلى چيزى است كه در يك آيهء قرآن بيان شده و سربسته مطلب را گفته است و آن اين است كه اسلام دينى است كه جدا از قانون خلقت نيست يعنى واضع اين قانون خالق اين خلقت است و آن را مطابق و هماهنگ با خلقت وضع كرده كه در آن آيه مىفرمايد :  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها  « 1 » مىگويد دين خلقت الهى است ، خود دين مطابق و هماهنگ با خلقت الهى است . در يك آيهء ديگر مىگويد :  أَمَّا ما يَنْفَعُ النَّاسَ فَيَمْكُثُ فِي الْأَرْضِ  « 2 » به اين دليل باقى مىماند كه به حال مردم نافع و مفيد است . اين كه يك امر كلى است ؛ در اسلام چه چيزهايى وجود دارد كه اين دين را با خلقت و با نواميس خلقت - كه تطور و تكامل از جمله نواميس خلقت است - هماهنگ كرده ؟\r\n\r\nاصالت عقل در اسلام\r\nيكى از آن رمزها و رازها اصالتى است كه اسلام براى عقل قائل شده است . تحقيقاً شما هيچ دينى و هيچ كتاب آسمانى را پيدا نمىكنيد كه به اندازهء اسلام براى عقل ارزش و اصالت قائل شده باشد . متأسفانه ما نمىتوانيم مبلّغ خوبى براى دين خودمان اسلام باشيم . آيا اين شوخى است كه شما وقتى كه به كتب فقهى مراجعه مىكنيد مىبينيد آنگاه كه مىخواهند منابع اجتهاد و استنباط را به دست بدهند ، مىگويند : كتاب ، سنت ، اجماع ، عقل . عقل را به عنوان منبعى در عرض كتاب و سنت و اجماع قرار مىدهند كه اجماع هم خودش يك بحث خاصى است و به يك معنا عين كتاب و سنت است و جدا نيست .\r\nاين خيلى افتخار بزرگى است كه از صدر اسلام علماى اسلام آمدند گفتند كه بين عقل و شرع هماهنگى است : كُلُّ ما حَكَمَ بِهِ الْعَقْلُ حَكَمَ بِهِ الشَّرْعُ وَ كُلُّ ما حَكَمَ بِهِ الشَّرْعُ حَكَمَ بِهِ الْعَقْلُ . مقصودشان اين بود كه اگر واقعاً يك چيزى را عقل اكتشاف كند ، ما فرضاً دليل نقلى نداشته باشيم ، همين اكتشاف عقل كافى است كه بفهميم اسلام با اين موافق است و اگر دليل نقلى به ما نرسيده ، بوده و به ما نرسيده است .\r\nآنچه هم كه شرع به‌طور قطع حكم مىكند عقل حكم مىكند ، يعنى راز و رمزى دارد\r\n\r\n\r\n\r\n\r\n","description":"","footnote":"\r\n( 1 ) روم / 30\r\n( 2 ) رعد / 17\r\n","page_name":" 484 ","page_number":484},
  {"content":"\r\n\r\nكه اگر عقل به آن راز و رمز پى ببرد تصديقش مىكند ؛ يعنى مقررات اسلام براساس يك مجهولات و مرموزات و خارج از دسترس انديشه و فكر و عقل نيست ، براساس يك سلسله مصالح و مفاسد در زندگى بشر است كه براى عقل قابل مطالعه است . [ قاعدهء 
  ] « كل ما حكم به الشرع حكم به العقل » مىخواهد بگويد اسلام يك دين منطقى است ؛ فرضاً فلسفهء يك حكمش الآن براى عقل روشن نيست ولى يك امر مرموزِ مربوط به عالم مجهولات هم نيست كه اصلًا به كلى ضد عقل باشد ، مثل حرفهايى كه مسيحيت در باب تثليث مىگويد كه ايمان غير از عقل است . ايمان غير از عقل نيست . حساب اينكه ايمان از عقل جداست در اسلام وجود ندارد و همين امر قدرتى به فقه اسلامى بخشيده است . ( اصول دين اسلامى كه اساساً منطقهء انحصارى عقل است ، به عكس مسيحيت كه اصول دين براى عقل منطقهء ممنوعه است . ) اين مسئله سبب شده است كه به علماى اسلام يك ميدان باز بدهد كه در مسائل ، عقل را دخالت بدهند و خود همين يكى از اسباب پيروزيهاى فقه اسلامى در ادوار گذشته است . در بسيارى از مجامع بين المللى كه روى فقه اسلامى مطالعه كرده‌اند انعطاف فقه اسلامى را خيلى ستايش كرده‌اند . انعطاف عجيبى دارد .\r\n\r\nعدم توجه اسلام به شكلهاى زندگى و توجه به روح زندگى\r\nعلت دومى كه در اسلام وجود دارد [ و موجب هماهنگى با توسعه و تحول دنياست 
  ] همان است كه در ضمن عرايضم اشاره كردم كه اسلام به صور و شكلهاى زندگى توجه ندارد ، هيچ عنايت ندارد كه شكلى از شكلهاى زندگى را تثبيت كند ، هميشه به روح زندگى توجه دارد و به همين جهت از تصادم با پيشرفتهاى زندگى پرهيز كرده چون آنچه كه علم و صنعت و تكنيك آن را پيش مىبرد صورت زندگى و ابزار زندگى است ، ساختمانها و [ قالبهاى زندگى است . مثال : 
  ] « 1 » اگر من بخواهم پول بدهم و در ازايش چيزى بخرم كه اساساً هيچ فايده‌اى به حال من ندارد ، اسلام مىگويد اين معامله باطل است ؛ تو بايد در مقابل ، يك مال بگيرى ؛ اين كه ثروت نيست و به حال تو فايده ندارد ، يا فايده‌اى است كه تو خيال مىكنى فايده است ولى اسلام به رسميت نمىشناسد . از آن طرف فقها گفته‌اند چون اسلام استفاده از اعيان نجسه را\r\n\r\n\r\n\r\n\r\n","description":"","footnote":"\r\n( 1 ) [ افتادگى از نوار است . 
  ]\r\n","page_name":" 485 ","page_number":485},
  {"content":"\r\n\r\nتحريم كرده پس خريد و فروشش جايز نيست و از نوع معاملات باطل است . مثلًا خون . استفاده‌اى كه از خون در آن وقت مىكردند اين بود كه خون را مىخوردند .\r\nاسلام خوردن خون را تحريم كرده است . حالا اگر زمان تغيير كرد و براى خون استفاده‌اى كشف شد و خون مورد استفاده‌اى غير از آن استفاده‌اى كه قبلًا مىكردند و اسلام آن را تحريم كرده بود قرار گرفت ، استفاده‌اى كه خود اسلام هم آن را جايز مىداند ، مثل همين كه از خون انسانى در بدن انسان ديگر يا براى مجروحين استفاده مىكنند ، [ در اين صورت حكم تغيير مىكند . 
  ] اسلام گفت خون خوردن حرام است ، نگفت خون تزريق كردن به بدن ديگرى حرام است . در گذشته اگر معامله روى آن انجام مىشد مصداق اكل مال به باطل بود . امروز تغيير كرد ، ديگر مصداق اكل مال به باطل نيست .\r\nبنابراين آن قانونى كه در خود قرآن هم به آن تصريح شده  ( لا تَأْكُلُوا أَمْوالَكُمْ بَيْنَكُمْ بِالْباطِلِ )  « 1 » ثابت و تغييرناپذير و نسخ ناپذير است . ولى يك چيزى يك روز اگر روى آن معامله بشود مصداق اكل مال به باطل است ، روز ديگر نيست . چون آن اكل مال به باطل اين را كنترل مىكند بنابراين تغيير موضوع پيدا مىشود . تغيير موضوع كه پيدا شد حكمش هم تغيير مىكند . ولى اين نسخ نيست . قانون اسلام نسخ نشده ، موضوع عوض شده و تبدل پيدا كرده است .\r\n\r\nداستان آقاشيخ على زاهد\r\nيك شوخى هم برايتان عرض بكنم : يكى از زُهّاد بسيار معروف عصر ما كه واقعاً مرد متقى و پرهيزكارى بوده و فقيه عالمى هم بوده مرحوم آقا شيخ على زاهد قمى است كه در نجف بوده است . ايشان يك تعصب و تصلّبى داشت [ در عدم استفاده از كالاهاى خارجى . 
  ] يك گاندى بود ولى گاندى براى خودش نه براى همهء مردم و لهذا خاصيت كار گاندى را نداشت . امتعهء خارجى را خودش براى خودش تحريم كرده بود البته روى يك نظر صحيحى ، مىگفت تا امتعهء مسلمانى هست ما امتعهء خارجى استفاده نمىكنيم . تا پارچهء وطنى و داخلى بود پارچهء خارجى نمىخريد .\r\nاگر چاى هم مىخواست بخورد چاى خارجى نمىخورد چاى داخلى مىخورد . از\r\n\r\n\r\n\r\n\r\n","description":"","footnote":"\r\n( 1 ) بقره / 188 و نساء / 29\r\n","page_name":" 486 ","page_number":486},
  {"content":"\r\n\r\nقند هم اگر خارجى بود استفاده نمىكرد و مثلًا كشمش مىخورد . يك مادر و دختر فرنگى ، مسلمان شده و در كربلا مجاور شده بودند و آن دختر واقعاً هم مسلمان شده بود چون تا آخر زندگيش اشخاصى شاهدش بودند ، يك مسلمان بسيار خوب و متدينى . عيال آقاى آقا شيخ على فوت مىكند . خود آن دختر داوطلب مىشود كه بيايد زن آقاى آقا شيخ على زاهد بشود . آقا شيخ على هم ايشان را عقد كرد و بعد گفتند چه زندگى خوبى داشتند ! و اين زن اروپايى با يك مرد زاهدِ اين گونه چگونه خودش را تطبيق داده بود كه گفتند آقا شيخ على بعد از فوت او ديگر تقريباً متلاشى شد . يك كسى به او گفت : آقا ! شما كه مىفرموديد ما امتعهء خارجى استعمال نمىكنيم ( خندهء حضار ) ! گفت : فرزند ! تبدل موضوع شده است ( خندهء حضار ) . گفت :\r\nاو ديگر خارجى نيست ، مسلمان شده ، تبدل موضوع شده است . پس مسئلهء تبدل موضوع مسئلهء ديگرى است .\r\nمثال ديگر : شما در فقه يك باب مىبينيد به نام سَبق و رمايه ، يعنى بر هر مسلمانى مستحب است كه اسبدوانى بكند و حتى مىدانيد كه پول گذاشتن در هر جاى ديگر جايز نيست ، در اينجا جايز است : لا سَبْقَ الّا فى خُفٍّ اوْ حافِرٍ اوْ خَيْلٍ .\r\nرمايه هم تيراندازى و از مستحبات است . ممكن است كسى بگويد اين كتاب سبق و رمايهء فقه اسلامى به كلى منسوخ شده ، چون حالا نه به اسبدوانى و مسابقهء اسبدوانى چندان احتياج است مگر براى تفنن ، و نه به تيراندازى با تير و كمان نيازى هست .\r\nولى اگر كسى مطالعه كند مىبيند سبق و رمايه ناشى از يك اصل ثابت است و آن اين است :  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ  « 1 » . اسلام يك دين اجتماعى است و براى ملت اسلام نيروى دفاعى خيلى قوى مىخواهد ، مىگويد در مقابل دشمن تا حد اعلى بايد نيرومند بشويد . اسبدوانى و تيراندازى را سنت كرد براى اينكه مىخواست سربازهايش در ميدانهاى مبارزه قوى و نيرومند باشند . روح اين حكم ، «  أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ  » است . سبق و رمايه جامه‌اى است كه اسلام بر آن اصل ثابت و نسخ ناشدنى پوشانده است . و به عبارت ديگر سبق و رمايه شكل اجرايى «  أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ  » است . تا وقتى سبق و رمايه سنت مستحب است كه آن وظيفهء خودش را در اجتماع انجام بدهد .\r\n\r\n\r\n\r\n\r\n","description":"","footnote":"\r\n( 1 ) انفال / 60\r\n","page_name":" 487 ","page_number":487},
  {"content":"\r\n\r\nوقتى يك چيز ديگر به جاى اين تيراندازى و اسبدوانى آمد و وظيفهء آن را چيز ديگر دارد انجام مىدهد پس شكل اجرايى «  أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ  » اين نيست ، چيز ديگر است ، در شكل ديگر بايد اجرا بشود .\r\nاسلام براى نيازهاى ثابت قانون ثابت وضع مىكند ولى براى نيازهاى متغير وضع متغير در نظر مىگيرد . وضع متغير اين است كه اين را پيوند كرده با آن اصل ثابت . براى يك عالم دانشمند روشنفكر اسلامى كافى است كه بگويد موضوع تغيير كرد ، آنچه كه من بايد اجرا كنم آن است . مىگوييد مسابقه حالا با تفنگ است ؟\r\nبسيار خوب ، اين به جاى آن . اكنون بايد با هواپيماهاى ميگ و فانتوم مسابقه داد ؟\r\nبله ، اكنون مسابقه بايد در آن ميدان صورت بگيرد ؛ چون اسلام عاشق تير و كمان كه نيست ، اسلام عاشق قوّت و نيرومندى است . آن را به خاطر اين گفته است . اين قالب و پيكرى است از براى آن روح . و باز هم من مثال در باب علم و غير علم زياد دارم .\r\nبراى عرايض من تتمه‌اى باقى مانده ، اگر اجازه بفرماييد در فرصت ديگرى دربارهء اين موضوع صحبت بكنم . پيش بينىهاى ديگرى هست كه در سيستم قانونگذارى اسلام شده است كه همان پيش بينىها يك تحرك و ديناميسمى در قوانين اسلامى به وجود آورده است . كشف ديناميسم در قوانين اسلام به شكلى كه اين كشف از خود اسلام انجام شود ، از مهمترين وظايف ماست و بهترين راه حل اين مشكل است .\r\nو صلّى اللَّه على محمّد و إله الطاهرين\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nفهرستها\r\n\r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\n\r\nفهرست آيات قرآن كريم\r\nمتن آيه - نام سوره - شماره آيه - صفحه .\r\nبسم اللَّه الرّحمن الرّحيم . . . . . . فاتحه . . . . . 1 . . . . . 193 ، 471 .\r\nالحمد للَّه ربّ العالمين . . . . . . فاتحه . . . . . 2 . . . . . 193 .\r\nاهدنا الصّراط المستقيم . . . . . . فاتحه . . . . . 6 . . . . . 69 .\r\nصراط الّذين انعمت . . . . . . . . فاتحه . . . . . 7 . . . . . 108 .\r\nيا . . . لعلّكم تتّقون . . . . . . بقره . . . . . 21 . . . . . 100 ، 302 .\r\nو . . . انّى جاعلٌ فى . . . . . . . . بقره . . . . . 30 . . . . . 131 ، 147 .\r\nو علّم ادم الاسماء . . . . . . . . بقره . . . . . 31 . . . . . 432 .\r\nو كذلك جعلنا كم امّةً . . . . . . . . بقره . . . . . 143 . . . . . 61 ، 70 ، 78 ، 86 ، 94 .\r\nيا . . . استعينوا بالصّبر . . . . . . . . بقره . . . . . 153 . . . . . 63 .\r\nالّذين . . . انّا للَّه و انّا . . . . . . . . بقره . . . . . 156 . . . . . 466 .\r\nو . . . او لو كان اباؤهم . . . . . . . . بقره . . . . . 170 . . . . . 85 .\r\nيا . . . كتب عليكم الصّيام . . . . . . . . بقره . . . . . 183 . . . . . 335 .\r\nشهر . . . و من كان مريضاً . . . . . . . . بقره . . . . . 185 . . . . . 173 .\r\nو اذا سألك عبادى . . . . . . . . بقره . . . . . 186 . . . . . 463 .\r\nو لا تأكلوا اموالكم . . . . . . . . بقره . . . . . 188 . . . . . 486 .\r\nو من النّاس من يشرى . . . . . . . . بقره . . . . . 207 . . . . . 97 .\r\nكان النّاس امّةً واحدةً . . . . . . . . بقره . . . . . 213 . . . . . 207 .\r\nيا . . . و اللَّه بكلّ شى ءٍ . . . . . . . . بقره . . . . . 282 . . . . . 75 .\r\nما كان ابراهيم . . . . . . . . آل عمران . . . . . 67 . . . . . 245 .\r\nيريد . . . و خلق الانسان . . . . . . . . نساء . . . . . 28 . . . . . 38\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nيا . . . لا تأكلوا اموالكم . . . . . . . . نساء . . . . . 29 . . . . . 486 .\r\nو . . . و سئلوا اللَّه من . . . . . . . . نساء . . . . . 32 . . . . . 463 .\r\nيا ايّها الّذين آمنوا . . . . . . . . نساء . . . . . 59 . . . . . 122 .\r\nفلا و ربّك لا يؤمنون . . . . . . . . نساء . . . . . 65 . . . . . 121 .\r\nلا يحبّ اللَّه الجهر . . . . . . . . نساء . . . . . 148 . . . . . 452 .\r\nيا . . . اذا قمتم الى . . . . . . . . مائده . . . . . 6 . . . . . 334 ، 335 .\r\nيا . . . و لا يجرمنّكم . . . . . . . . مائده . . . . . 8 . . . . . 161 .\r\nفمن تاب . . . و اصلح . . . . . . . . مائده . . . . . 39 . . . . . 387 .\r\nيا . . . انّما الخمر و . . . . . . . . مائده . . . . . 90 . . . . . 108 .\r\nما على الرّسول الّا . . . . . . . . مائده . . . . . 99 . . . . . 120 .\r\nالحمد . . . ثمّ الّذين . . . . . . . . انعام . . . . . 1 . . . . . 203 .\r\nقل . . . افلا تتفكرون . . . . . . انعام . . . . . 50 . . . . . 464 .\r\nقل . . . ان الحكم الّا . . . . . . . . انعام . . . . . 57 . . . . . 111 .\r\nلا تدركه الابصار . . . . . . . . انعام . . . . . 103 . . . . . 102 .\r\nو لا تسبّوا الّذين . . . . . . . . انعام . . . . . 108 . . . . . 424 .\r\nو ان تطع اكثر من . . . . . . . . انعام . . . . . 116 . . . . . 83 ، 84 .\r\nو انّ هذا صراطى . . . . . . . . انعام . . . . . 153 . . . . . 149 .\r\nقال اهبطوا بعضكم . . . . . . . . اعراف . . . . . 24 . . . . . 423 .\r\nقال فيها تحيون و . . . . . . . . اعراف . . . . . 25 . . . . . 423 .\r\nيا بنى ادم قد انزلنا . . . . . . . . اعراف . . . . . 26 . . . . . 422 .\r\nيا بنى ادم لا يفتننّكم . . . . . . . . اعراف . . . . . 27 . . . . . 422 .\r\nقل انّما حرّم ربّى . . . . . . . . اعراف . . . . . 33 . . . . . 422 .\r\nو لكلّ امّةٍ اجلٌ فاذا . . . . . . . . اعراف . . . . . 34 . . . . . 219 ، 266 ، 267 ، 422 .\r\nو لو انّ اهل القرى . . . . . . . . اعراف . . . . . 96 . . . . . 428 .\r\nو لقد ذرأنا لجهنّم . . . . . . . . اعراف . . . . . 179 . . . . . 100 ، 440 .\r\nانّ شرّ الدّواب عند . . . . . . . . انفال . . . . . 22 . . . . . 31 ، 100 ، 139 .\r\nو ما كان صلاتهم . . . . . . . . انفال . . . . . 35 . . . . . 245 .\r\nو اعدّوا لهم ما استطعتم . . . . . . . . انفال . . . . . 60 . . . . . 161 ، 162 ، 329 ، 487 ، 488 .\r\nو ما كان المؤمنون . . . . . . . . توبه . . . . . 122 . . . . . 157 ، 159 ، 166 ، 183 ، 190 ، .\r\n. . . . . 191 .\r\nو لكلّ امّةٍ رسولٌ . . . . . . . . يونس . . . . . 47 . . . . . 426 .\r\nو يقولون متى هذا . . . . . . . . يونس . . . . . 48 . . . . . 426 .\r\nقل لا املك لنفسى . . . . . . . . يونس . . . . . 49 . . . . . 426 ، 427 .\r\nو . . . و يجعل الرّجس على . . . . . . . . يونس . . . . . 100 . . . . . 464 .\r\nله . . . انّ اللَّه لا يغيّر . . . . . . . . رعد . . . . . 11 . . . . . 342 .\r\nانزل من السّماء ماءً . . . . . . . . رعد . . . . . 17 . . . . . 128 ، 455 ، 456 ، 458 ، 484\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nانّا نحن نزّلنا الذّكر . . . . . . . . حجر . . . . . 9 . . . . . 96 ، 375 ، 457 ، 476 .\r\nفاصدع بما تؤمر . . . . . . . . حجر . . . . . 94 . . . . . 151 .\r\nو اوحى ربّك الى النّحل . . . . . . . . نحل . . . . . 68 . . . . . 40 .\r\nانّ اللَّه يأمر بالعدل . . . . . . . . نحل . . . . . 90 . . . . . 225 .\r\nو كلّ انسانٍ الزمناه . . . . . . . . اسراء . . . . . 13 . . . . . 421 ، 425 .\r\nو قضى ربّك الّا تعبدوا . . . . . . . . اسراء . . . . . 23 . . . . . 304 .\r\nو لقد كرّمنا بنى ادم . . . . . . . . اسراء . . . . . 70 . . . . . 147 ، 463 .\r\nو من اللّيل فتهجّد . . . . . . . . اسراء . . . . . 79 . . . . . 197 .\r\nنحن . . . انّهم فتيةٌ . . . . . . . . كهف . . . . . 13 . . . . . 191 .\r\nو ربطنا على قلوبهم . . . . . . . . كهف . . . . . 14 . . . . . 191 .\r\nو . . . ما لهذا الكتاب . . . . . . . . كهف . . . . . 49 . . . . . 424 .\r\nالرّحمن على العرش . . . . . . . . طه . . . . . 5 . . . . . 87 .\r\nو أمر اهلك بالصّلوة . . . . . . . . طه . . . . . 132 . . . . . 197 .\r\nو ما جعلنا لبشرٍ . . . . . . . . انبياء . . . . . 34 . . . . . 143 .\r\nكلّ نفسٍ ذائقة الموت . . . . . . . . انبياء . . . . . 35 . . . . . 143 .\r\nو . . . و اوحينا اليهم . . . . . . . . انبياء . . . . . 73 . . . . . 259 .\r\nو . . . انّ الارض يرثها . . . . . . . . انبياء . . . . . 105 . . . . . 134 .\r\nو . . . و انّ يوماً عند ربّك . . . . . . . . حج . . . . . 47 . . . . . 251 .\r\nو . . . ما جعل عليكم . . . . . . . . حج . . . . . 78 . . . . . 335 .\r\nو لو اتّبع الحقّ اهوائهم . . . . . . . . مؤمنون . . . . . 71 . . . . . 319 .\r\nو . . . ايّها المؤمنون . . . . . . . . نور . . . . . 31 . . . . . 100 .\r\nوترى الجبال تحسبها . . . . . . . . نمل . . . . . 88 . . . . . 142 .\r\nو نريد ان نمنّ على . . . . . . . . قصص . . . . . 5 . . . . . 386 .\r\nو نمكّن لهم فى الارض . . . . . . . . قصص . . . . . 6 . . . . . 386 .\r\nو من اياته خلق السّموات . . . . . . . . روم . . . . . 22 . . . . . 207 .\r\nفاقم وجهك للدّين . . . . . . . . روم . . . . . 30 . . . . . 484 .\r\nو . . . انّا من المجرمين . . . . . . . . سجده . . . . . 22 . . . . . 134 .\r\nالنّبىّ اولى بالمؤمنين . . . . . . . . احزاب . . . . . 6 . . . . . 220 .\r\nما كان محمّدٌ ابا . . . . . . . . احزاب . . . . . 40 . . . . . 233 ، 243 .\r\nو . . . انّا اطعنا سادتنا . . . . . . . . احزاب . . . . . 67 . . . . . 85 .\r\nانّا عرضنا الامانة . . . . . . . . احزاب . . . . . 72 . . . . . 31 - 34 ، 38 ، 39 ، 41 ، 42 ، .\r\n. . . . . 46 ، 482 .\r\nافمن زيّن له سوء عمله . . . . . . . . فاطر . . . . . 8 . . . . . 254 .\r\nاستكباراً . . . فلن تجد . . . . . . . . فاطر . . . . . 43 . . . . . 267 ، 341 .\r\nو امتازوا اليوم ايّها . . . . . . . . يس . . . . . 59 . . . . . 219 .\r\nام نجعل الّذين امنوا . . . . . . . . ص . . . . . 28 . . . . . 327\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nقال . . . لا ينبغى لاحدٍ . . . . . . . . ص . . . . . 35 . . . . . 430 .\r\nامّن هو قانتٌ اناء . . . . . . . . زمر . . . . . 9 . . . . . 91 ، 327 .\r\nانّك ميّت و انّهم . . . . . . . . زمر . . . . . 30 . . . . . 339 ، 475 .\r\nو قال رجلٌ مؤمنٌ من . . . . . . . . مؤمن . . . . . 28 . . . . . 430 .\r\nشرع لكم من الدّين . . . . . . . . شورى . . . . . 13 . . . . . 245 .\r\nبل . . . انّا وجدنا آبائنا . . . . . . . . زخرف . . . . . 22 . . . . . 464 .\r\nوترى كلّ امّةٍ جاثيةً . . . . . . . . جاثيه . . . . . 28 . . . . . 424 ، 425 .\r\nو لقد خلقنا الانسان . . . . . . . . ق . . . . . 16 . . . . . 98 .\r\nو السّماء رفعها و . . . . . . . . رحمن . . . . . 7 . . . . . 258 .\r\nكلّ من عليها فان . . . . . . رحمن . . . . . 26 . . . . . 145 .\r\nلقد ارسلنا رسلنا . . . . . . . . حديد . . . . . 25 . . . . . 196 ، 200 ، 210 ، 265 .\r\nثمّ . . . و رهبانيّةً ابتدعوها . . . . . . . . حديد . . . . . 27 . . . . . 264 .\r\nما . . . ما اتيكم الرّسول . . . . . . . . حشر . . . . . 7 . . . . . 103 .\r\nو . . . و يؤثرون على . . . . . . . . حشر . . . . . 9 . . . . . 344 ، 368 .\r\nهو اللَّه الّذى لا إله . . . . . . . . حشر . . . . . 23 . . . . . 466 .\r\nيا . . . هل ادلّكم على . . . . . . . . حشر . . . . . 10 . . . . . 466 .\r\nتؤمنون باللَّه و رسوله . . . . . . . . حشر . . . . . 11 . . . . . 466 ، 467 .\r\nهو الّذى بعث فى الامّيين . . . . . . . . جمعه . . . . . 2 . . . . . 197 .\r\nقل اوحى الىّ انّه . . . . . . . . جن . . . . . 1 . . . . . 87 .\r\nيا ايّها المزّمّل . . . . . . مزمل . . . . . 1 . . . . . 468 .\r\nقم اللّيل الّا قليلًا . . . . . . مزمل . . . . . 2 . . . . . 468 .\r\nانّ ربّك يعلم انّك . . . . . . . . مزمل . . . . . 20 . . . . . 197 .\r\nيا ايّها المدّثّر . . . . . . مدثر . . . . . 1 . . . . . 468 .\r\nقم فانذر . . . . . . مدثر . . . . . 2 . . . . . 468 .\r\nلا اقسم بيوم القيمة . . . . . . قيامت . . . . . 1 . . . . . 258 .\r\nو لا اقسم بالنّفس . . . . . . . . قيامت . . . . . 2 . . . . . 256 ، 258 .\r\nهل اتى على الانسان . . . . . . . . دهر . . . . . 1 . . . . . 42 ، 43 .\r\nانّا خلقنا الانسان . . . . . . . . دهر . . . . . 2 . . . . . 42 ، 43 .\r\nانّا هديناه السّبيل . . . . . . . . دهر . . . . . 3 . . . . . 42 ، 43 .\r\nو يطعمون الطّعام على . . . . . . . . دهر . . . . . 8 . . . . . 344 .\r\nاذا الشّمس كوّرت . . . . . . تكوير . . . . . 1 . . . . . 145 .\r\nو اذا النّجوم انكدرت . . . . . . تكوير . . . . . 2 . . . . . 145 .\r\nو جاء ربّك و الملك . . . . . . . . فجر . . . . . 22 . . . . . 87 .\r\nو الشّمس و ضحيها . . . . . . شمس . . . . . 1 . . . . . 175 ، 178 ، 258 .\r\nو القمر اذا تليها . . . . . . شمس . . . . . 2 . . . . . 175 ، 178 ، 258 .\r\nو النّهار اذا جلّيها . . . . . . شمس . . . . . 3 . . . . . 258\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nو اللّيل اذا يغشيها . . . . . . شمس . . . . . 4 . . . . . 258 .\r\nو السّماء و ما بنيها . . . . . . شمس . . . . . 5 . . . . . 258 .\r\nو الارض و ما طحيها . . . . . . شمس . . . . . 6 . . . . . 258 .\r\nو نفسٍ و ما سوّيها . . . . . . شمس . . . . . 7 . . . . . 258 ، 433 .\r\nفألهمها فجورها و . . . . . . . . شمس . . . . . 8 . . . . . 258 ، 433 .\r\nقد افلح من زكّيها . . . . . . شمس . . . . . 9 . . . . . 302 .\r\nو قد خاب من دسّيها . . . . . . شمس . . . . . 10 . . . . . 302 .\r\nو ما امروا الّا ليعبدوا . . . . . . . . بيّنه . . . . . 5 . . . . . 302\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n\r\nفهرست احاديث\r\nمتن حديث - گوينده - صفحه .\r\n. . . مستعملًا آلة الدّين . . . . . . . . امام على عليه السلام . . . . . 48 .\r\n. . . و يغبقون كأس الحكمة . . . . . . . . امام على عليه السلام . . . . . 50 .\r\n[ در عصر ظهور حضرت . . . 
  ] . . . . . - . . . . . 50 .\r\nو على الاسلام السّلام . . . . . . . . امام حسين عليه السلام . . . . . 60 .\r\nحىّ على خير العمل . . . . . . - . . . . . 62 ، 64 ، 71 ، 173 .\r\nالصّلوة عمود الدّين . . . . . . رسول اكرم صلى الله عليه و آله . . . . . 63 .\r\nالا و انّ امامكم قد . . . . . . . . امام على عليه السلام . . . . . 66 .\r\nاليمين و الشّمال مضلّة . . . . . . . . امام على عليه السلام . . . . . 69 ، 132 .\r\nو انّ لنا فى كلّ خلفٍ . . . . . . . . - . . . . . 70 ، 246 .\r\n. . . لانّه يذهب الغيرة . . . . . . امام رضا عليه السلام . . . . . 74 .\r\n[ چه مىگويى ؟ معناى لبيك . . . 
  ] . . . . . امام صادق عليه السلام . . . . . 80 ، 81 .\r\nالشّريعة اذا قسيت . . . . . . . . - . . . . . 83 .\r\n[ خدا دو حجّت ، دو . . . 
  ] . . . . . - . . . . . 83 .\r\nاستغفر اللَّه ربّى و . . . . . . . . - . . . . . 90 ، 198 .\r\nلا تقتلوا الخوارج بعدى . . . . . . . . امام على عليه السلام . . . . . 90 .\r\nفانّى فقأت عين الفتنة . . . . . . . . امام على عليه السلام . . . . . 90 ، 91 .\r\n[ . . . خير ، غبطه به حال او . . . 
  ] . . . . . امام على عليه السلام . . . . . 92 .\r\nكثرت علىّ الكذابة . . . . . . رسول اكرم صلى الله عليه و آله . . . . . 96 ، 98 .\r\n[ . . . ما منكر فضيلت . . . 
  ] . . . . . امام جواد عليه السلام . . . . . 98 .\r\n[ . . . همان طورى كه همهء . . . 
  ] . . . . . رسول اكرم صلى الله عليه و آله . . . . . 102 .\r\n[ . . . اين كار خطا بود و . . . 
  ] . . . . . امام على عليه السلام . . . . . 111 .\r\nكلمة حقّ يراد بها . . . . . . . . امام على عليه السلام . . . . . 115 .\r\nالحكمة ضالّة المؤمن . . . . . . . . امام على عليه السلام . . . . . 118\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nفقد جعلته عليكم حاكماً . . . . . . . . - . . . . . 123 ، 124 .\r\nامّا من كان من الفقهاء . . . . . . . . - . . . . . 124 .\r\n[ على بعد از من مرجع . . . 
  ] . . . . . رسول اكرم صلى الله عليه و آله . . . . . 125 .\r\nانّى تاركٌ فيكم الثقلين . . . . . . . . رسول اكرم صلى الله عليه و آله . . . . . 125 .\r\nلا تستوحشوا فى طريق . . . . . . . . امام على عليه السلام . . . . . 134 .\r\n[ . . . مگر چه عيبى دارد ؟ . . . 
  ] . . . . . امام صادق عليه السلام . . . . . 152 ، 153 .\r\nلا يبقى من القرآن . . . . . . . . - . . . . . 159 ، 160 .\r\nو لبس الاسلام لبس . . . . . . . . امام على عليه السلام . . . . . 160 .\r\nغيرّوا الشّيب . . . . . . رسول اكرم صلى الله عليه و آله . . . . . 162 .\r\n[ . . . اين دستور خودش . . . 
  ] . . . . . امام على عليه السلام . . . . . 162 .\r\nالقرآن يجرى كما يجرى . . . . . . . . رسول اكرم صلى الله عليه و آله . . . . . 178 .\r\nاللّهم بلى لاتخلو . . . . . . . . امام على عليه السلام . . . . . 182 .\r\nلو كشف الغطاء ما . . . . . . . . امام على عليه السلام . . . . . 182 .\r\nملكتنى عينى و انا . . . . . . . . امام على عليه السلام . . . . . 182 .\r\nلا تؤدّبوا اولادكم . . . . . . . . امام على عليه السلام . . . . . 183 - 185 ، 188 ، 189 ، 191 ، 192 .\r\nمن حقوق الولد على . . . . . . . . رسول اكرم صلى الله عليه و آله . . . . . 188 .\r\nبنىّ اذا كنت فى بلدةٍ . . . . . . . . امام على عليه السلام . . . . . 189 .\r\n[ آنچه را كه از من مىشنويد . . . 
  ] . . . . . رسول اكرم صلى الله عليه و آله . . . . . 190 .\r\n. . . كونوا نقّاد الكلام . . . . . . - . . . . . 190 ، 191 .\r\nكانوا صيارفة الكلام . . . . . . - . . . . . 191 .\r\nاطالة الجلوس عند المائدة . . . . . . . . - . . . . . 193 .\r\n. . . ان كفّىّ انظف الآنية . . . . . . . . امام على عليه السلام . . . . . 194 .\r\nانّ اللَّه يحبّ ان يؤخذ . . . . . . . . - . . . . . 194 .\r\nانّ اللَّه حدّد حدوداً . . . . . . . . امام على عليه السلام . . . . . 194 .\r\n[ بعد از ايمان به خدا چيزى . . . 
  ] . . . . . امام على عليه السلام . . . . . 197 .\r\nتعاهدوا امر الصّلوة . . . . . . . . امام على عليه السلام . . . . . 197 .\r\n[ نماز مثل چشمهء آب گرمى . . . 
  ] . . . . . رسول اكرم صلى الله عليه و آله . . . . . 197 .\r\n[ پيغمبر در هيچ مجلسى نمىنشست . . . 
  ] . . . . . امام صادق عليه السلام . . . . . 198 .\r\n. . . يا دنيا غرّى غيرى . . . . . . امام على عليه السلام . . . . . 199 .\r\nاختلاف امّتى رحمةٌ . . . . . . رسول اكرم صلى الله عليه و آله . . . . . 207 .\r\nالحقّ اوسع الاشياء فى . . . . . . . . امام على عليه السلام . . . . . 211 .\r\nالهى عاملنا بفضلك و . . . . . . . . - . . . . . 212 .\r\nضربة علىٍّ يوم الخندق . . . . . . . . رسول اكرم صلى الله عليه و آله . . . . . 212 .\r\n[ هيچ بنده‌اى قادر به شكر . . . 
  ] . . . . . - . . . . . 214 .\r\nافبلسانى هذا الكالّ . . . . . . . . امام سجاد عليه السلام . . . . . 214 .\r\nفقد جعل اللَّه لى عليكم . . . . . . . . امام على عليه السلام . . . . . 214\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n[ . . . استقامت پيدا نمىكند . . . 
  ] . . . . . امام على عليه السلام . . . . . 215 .\r\n[ مؤمن عِرضش در اختيار . . . 
  ] . . . . . - . . . . . 220 .\r\nلاتنظروا الى طول . . . . . . . . - . . . . . 231 .\r\nانت منّى بمنزلة هارون . . . . . . . . رسول اكرم صلى الله عليه و آله . . . . . 235 ، 237 ، 238 .\r\n. . . يأتى بدينٍ جديدٍ . . . . . . . . - . . . . . 246 .\r\nانّ اللَّه يبعث لهذه . . . . . . . . منسوب به رسول اكرم صلى الله عليه و آله . . . . . 248 .\r\nان صلحت امّتى فلها . . . . . . . . رسول اكرم صلى الله عليه و آله . . . . . 251 .\r\nاستفت قلبك يا وابصة . . . . . . . . رسول اكرم صلى الله عليه و آله . . . . . 259 .\r\nالصّدق طمأنينةٌ و الكذب . . . . . . . . رسول اكرم صلى الله عليه و آله . . . . . 259 .\r\nانّ على كلّ حقٍ حقيقةٍ . . . . . . . . رسول اكرم صلى الله عليه و آله . . . . . 260 .\r\n[ . . . زمانى خواهد آمد كه . . . 
  ] . . . . . رسول اكرم صلى الله عليه و آله . . . . . 261 .\r\n[ قلبها سه گونه است . . . 
  ] . . . . . - . . . . . 262 .\r\nعزّ من قنع و ذلّ من . . . . . . . . امام على عليه السلام . . . . . 264 .\r\nالهى ما عبدتك خوفاً . . . . . . . . امام على عليه السلام . . . . . 272 .\r\nاذا اجتمعت حرمتان . . . . . . . . رسول اكرم صلى الله عليه و آله . . . . . 289 ، 330 .\r\nللمصيب اجران و للمخطئ . . . . . . . . رسول اكرم صلى الله عليه و آله . . . . . 323 .\r\nطلب العلم فريضةٌ على . . . . . . . . رسول اكرم صلى الله عليه و آله . . . . . 327 .\r\nالمسلم من سلم المسلمون . . . . . . . . رسول اكرم صلى الله عليه و آله . . . . . 327 .\r\nاكرم العلماء . . . . . . - . . . . . 334 .\r\nلا ضرر و لا ضرار فى . . . . . . . . - . . . . . 335 .\r\nانّ الحياة عقيدةٌ . . . . . . . . امام حسين عليه السلام . . . . . 345 .\r\nمن لا معاش له لا . . . . . . . . رسول اكرم صلى الله عليه و آله . . . . . 345 ، 360 .\r\nاللّهم بارك لنا فى . . . . . . . . رسول اكرم صلى الله عليه و آله . . . . . 345 .\r\nمسيرة يوم . . . . . . . . - . . . . . 353 .\r\nلا يحلّ مال امرئٍ . . . . . . . . - . . . . . 354 .\r\nمن اتلف مال الغير . . . . . . . . - . . . . . 354 .\r\nالا و انّ معاوية قاد . . . . . . . . امام على عليه السلام . . . . . 362 .\r\nفبعث فيهم رسله . . . . . . . . امام على عليه السلام . . . . . 374 ، 375 .\r\nانّى اكره لكم ان . . . . . . . . امام على عليه السلام . . . . . 424 .\r\nلمّا خلق اللَّه العقل . . . . . . . . - . . . . . 431 .\r\nانّك جعلت طبيب . . . . . . . . امام صادق عليه السلام . . . . . 450 .\r\nلايعاب المرء باخذ . . . . . . . . - . . . . . 452 .\r\nالاسلام يعلوا و لا . . . . . . . . رسول اكرم صلى الله عليه و آله . . . . . 457 .\r\nالكادّ على عياله . . . . . . . . رسول اكرم صلى الله عليه و آله . . . . . 464 .\r\nملعونٌ من القى كلّه . . . . . . . . رسول اكرم صلى الله عليه و آله . . . . . 465 .\r\nاصلحوا دنياكم و اعملوا . . . . . . . . رسول اكرم صلى الله عليه و آله . . . . . 465 .\r\nارسله على حين فترةٍ . . . . . . . . امام على عليه السلام . . . . . 468\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n[ . . . هركس كه عصاى كورى . . . 
  ] . . . . . رسول اكرم صلى الله عليه و آله . . . . . 469 .\r\nايّها النّاس انّا اصبحنا . . . . . . . . امام على عليه السلام . . . . . 472 .\r\nالعارف بزمانه لا . . . . . . . . امام صادق عليه السلام . . . . . 472 .\r\nلا سبق الّا فى خفٍّ او . . . . . . . . رسول اكرم صلى الله عليه و آله . . . . . 487\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n\r\nفهرست اشعار عربى\r\nمصرع اوّل اشعار - نام سراينده - تعداد ابيات - صفحه .\r\nذوالجهل يفعل ما ذوالعقل يفعله . . . . . - . . . . . 1 . . . . . 472 .\r\nقل للّذى يدّعى فلسفةً . . . . . ابونواس . . . . . 1 . . . . . 76 .\r\nو مناقب شهد العدوّ بفضلها . . . . . - . . . . . 1 . . . . . 199\r\n\r\nفهرست اشعار فارسى\r\nمصرع اوّل اشعار - نام سراينده - تعداد ابيات - صفحه .\r\nآدمى اول اسير نان بود . . . . . مولوى . . . . . - . . . . . 345 ، 359 .\r\nآسمان بار امانت نتوانست كشيد . . . . . حافظ . . . . . 1 . . . . . 32 .\r\nآن كه هفت اقليم عالم را نهاد . . . . . - . . . . . 1 . . . . . 208 .\r\n. . . از جانب شير خدا آورده‌ايم . . . . . - . . . . . 1 . . . . . 330 .\r\nاگر لذت ترك لذت بدانى . . . . . سعدى . . . . . 1 . . . . . 416 .\r\nاين هزارهء تو همانا جنبش هوشيدر است . . . . . بهار . . . . . - . . . . . 251 .\r\nبنى آدم اعضاى يك پيكرند . . . . . سعدى . . . . . 1 . . . . . 24 .\r\nبه هر الفى الف قدّى برآيد . . . . . بابا طاهر عريان . . . . . 1 . . . . . 251 .\r\nتن مرده و گريهء دوستان . . . . . فردوسى . . . . . 2 . . . . . 362 .\r\nجان پدر تو جلوهء خوبان نديده‌اى . . . . . - . . . . . 2 . . . . . 360 .\r\nجان پسر تو سفرهء بىنان نديده‌اى . . . . . - . . . . . 2 . . . . . 360 .\r\nجهان چون چشم و خال و خط و ابروست . . . . . شبسترى . . . . . 1 . . . . . 206\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nجهان را صاحبى باشد خدا نام . . . . . - . . . . . - . . . . . 466 .\r\nچو علم آموختى از حرص آنگه ترس كاندر شب . . . . . سنايى . . . . . 1 . . . . . 48 .\r\nچهار طبع مخالف سركش . . . . . سعدى . . . . . 2 . . . . . 276 .\r\nخواند مزمل نبى را زين سبب . . . . . مولوى . . . . . 9 . . . . . 468 ، 469 .\r\nخواهى نشوى رسوا همرنگ جماعت شو . . . . . - . . . . . - . . . . . 130 .\r\nدانش و آزادگى و دين و مروّت . . . . . عنصرى . . . . . 1 . . . . . 363 ، 374 .\r\nدر حديث راست آرام دل است . . . . . مولوى . . . . . 1 . . . . . 260 .\r\nدين تو را در پى آرايشند . . . . . - . . . . . 2 . . . . . 246 .\r\nعمر عزيز است صرف غم نتوان كرد . . . . . مشكان طبسى . . . . . 4 . . . . . 363 .\r\nقرنها بر قرنها رفت‌اى همام . . . . . مولوى . . . . . 4 . . . . . 478 .\r\nگفت پيغمبر كه استفتوا القلوب . . . . . مولوى . . . . . - . . . . . 259 .\r\nمايهء عيش آدمى شكم است . . . . . سعدى . . . . . 1 . . . . . 272 ، 383 .\r\nمصطفى را وعده داد الطاف حق . . . . . مولوى . . . . . 1 . . . . . 475 .\r\nوقتى افتاد فتنه‌اى در شام . . . . . سعدى . . . . . 3 . . . . . 208\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n\r\nفهرست اسامى اشخاص\r\nآتاتورك ( مصطفى كمال پاشا ) : 75 .\r\nآدم عليه السلام : 24 ، 147 ، 234 ، 246 ، 420 ، 422 ، 423 ، 432 ، 463 .\r\nآذرميدخت : 367 ، 368 .\r\nآسيه : 429 ، 448 .\r\nآيزنهاور ( دوايت ) : 47 .\r\nابراهيم بن الامام : 56 .\r\nابراهيم عليه السلام : 234 ، 237 ، 238 ، 241 ، 245 .\r\nابن ابى الحديد ( عزّ الدين عبد الحميد ) : 92 .\r\nابن خلدون ( ابوزيد عبد الرحمن بن محمّد ) :\r\n362 ، 421 ، 422 .\r\nابن رشد اندلسى ( ابوالوليد محمّد بن احمد ) :\r\n177 .\r\nابن سينا ( ابوعلى حسين بن عبد اللَّه ) : 144 ، 147 ، 158 ، 176 ، 177 ، 271 ، 328 ، 343 ، 344 .\r\nابن شبرمه : 178 .\r\nابن عباس ( عبد اللَّه ) : 89 ، 178 .\r\nابن هيثم : 44 ، 45 .\r\nابوبكر بن ابى قحافه : 98 ، 107 ، 126 ، 134 ، 154 ، 155 .\r\nابوحنيفه نعمان بن ثابت : 78 - 82 ، 86 ، 126 ، 159 ، 249 .\r\nابوطالب بن عبد المطّلب : 151 .\r\nابومسلم خراسانى : 58 .\r\nابونواس ( حسن بن هانى ) : 76 .\r\nابويوسف : 81 ، 126 .\r\nابى الخطاب : 106 .\r\nابى سفيان بن حرب : 155 .\r\nابى نيزر : 194 .\r\nابى هريره : 248 ، 252 .\r\nاحمد امين مصرى : 82 .\r\nاحمد بن حنبل ( ابن محمّد ) : 79 ، 81 - 83 ، 86 ، 87 ، 159 .\r\nاخبارى ( ميرزا محمّد ) : 104 ، 105 .\r\nارسطو : 74 ، 176 ، 177 ، 204 .\r\nاستالين ( ژوزف جوگاشويلى ) : 47 .\r\nاسترآبادى ( ملّا امين ) : 105 .\r\nاسدآبادى ( سيد جمال الدّين حسينى ) : 130 ، 462 .\r\nاسفنديار : 99 .\r\nاسكندر مقدونى : 74 ، 343 .\r\nاصفهانى ( آقا ميرزا مهدى ) : 296 .\r\nافشين : 181 .\r\nافلاطون : 49 ، 184 .\r\nاقبال لاهورى ( محمّد ) : 157 ، 158 ، 283 ، 284 ، 466 .\r\nاميركبير ( ميرزا تقى خان ) : 310 ، 311 .\r\nامينى : 369 .\r\nاينشتين ( آلبرت ) : 47 ، 49 ، 481\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nباب ( سيد على محمّد شيرازى ) : 252 .\r\nبابا طاهر عريان همدانى : 251 .\r\nبابك خرّمدين : 181 .\r\nبازرگان ( مهدى ) : 346 - 350 .\r\nبراون ( ادوارد ) : 101 ، 179 ، 181 .\r\nبروجردى ( حسين طباطبايى ) : 109 ، 125 ، 126 ، 171 ، 172 ، 319 ، 320 ، 331 ، 332 .\r\nبورقيبه ( حبيب ) : 64 ، 65 ، 68 ، 71 .\r\nبهاء ( ميرزا حسينعلى بن ميرزا عباس نورى ) :\r\n100 .\r\nبهار ( ملك الشعراء محمّد تقى ) : 251 .\r\nبهمنيار ( ابوالحسن ) : 144 .\r\nبيبرس ( الملك الظاهر ) : 79 .\r\nبيرونى ( ابوريحان محمّد بن احمد ) : 269 .\r\nبيكن ( راجر ) : 44 ، 45 .\r\nبيكن ( فرانسيس ) : 84 .\r\nپاستور ( لوئى ) : 270 .\r\nپدر اقبال لاهورى : 158 .\r\nپدر رستم فرخزاد : 367 ، 368 .\r\nپدر كاشى : 315 .\r\nپوليتسر ( ژرژ ) : 378 - 382 ، 384 ، 387 - 389 ، 392 ، 394 - 396 .\r\nتوانا : 252 .\r\nجبرئيل عليه السلام : 98 ، 375 .\r\nجعفر بن محمّد ، امام صادق عليه السلام : 80 ، 105 ، 106 ، 152 ، 154 ، 198 ، 450 ، 472 .\r\nچرچيل ( وينستون ) : 47 .\r\nچنگيز ( تموچين ) : 95 ، 257 ، 274 .\r\nچوئن لاى : 204 .\r\nحائرى ( آقاشيخ عبد الكريم ) : 173 ، 217 .\r\nحافظ شيرازى ( خواجه شمس الدين محمّد ) :\r\n32 ، 260 ، 375 .\r\nحجّت ( آيت اللَّه ) : 383 .\r\nحجة الاسلام ( سيدمحمّد باقر ) : 270 .\r\nحجة بن الحسن ، امام زمان ( عج ) : 50 ، 134 ، 246 ، 247 ، 252 ، 253 .\r\nحسن بن على ، امام عسكرى عليه السلام : 151 ، 252 .\r\nحسن بن على ، امام مجتبى عليه السلام : 150 ، 151 ، 154 - 156 ، 182 ، 344 .\r\nحسين بن على ، سيدالشهداء عليه السلام : 59 ، 60 ، 151 ، 154 - 156 ، 296 ، 330 ، 331 ، 344 ، 345 ، 384 .\r\nحلّى ( علامه حسن بن يوسف بن على بن مطهر ) :\r\n84 ، 105 .\r\nحمزة بن عبد المطّلب : 151 .\r\nحوّا : 430 .\r\nخامنه‌اى ( سيدعلى ) : 473 ، 474 .\r\nخديجه بنت خويلد : 151 .\r\nخراسانى ( آخوند ملا محمّد كاظم ) : 113 .\r\nخراسانى ( مير ملا هاشم ) : 250 .\r\nخروشچف ( نيكيتا ) : 47 ، 205 .\r\nخسرو پرويز ( انوشيروان ) : 365 - 367 .\r\nخليل جبران ( جبران ) : 181 ، 182 .\r\nخوانسارى ( آيت اللَّه ) : 383 .\r\nخوانسارى ( محمّد باقر بن زين العابدين موسوى ، صاحب روضات الجنات ) : 248 .\r\nخيام نيشابورى ( ابوالفتح عمر بن ابراهيم ) : 76 ، 221 .\r\nداروين ( چارلز رابرت ) : 84 ، 145 .\r\nداود عليه السلام : 430 .\r\nدبيرو : 379 .\r\nدزى ( راينهارت ) : 101 .\r\nدكارت ( رنه ) : 84 ، 177 .\r\nدورانت ( ويل ) : 45 ، 55 ، 161 ، 443 ، 445 - 449 ، 462 .\r\nراسل ( برتراند آرتور ويليام ) : 274 ، 343 ، 416 ، 439 ، 443 .\r\nراغب اصفهانى ( ابوالقاسم حسين بن محمّد ) :\r\n159 .\r\nرستم : 99 .\r\nرستم فرخزاد : 367 ، 368 .\r\nروزولت ( تئودور ) : 47 ، 49\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nزاهد قمى ( آقا شيخ على ) : 486 ، 487 .\r\nزبير بن العوام : 107 .\r\nزردشت : 99 ، 180 ، 241 ، 251 .\r\nزرّين كوب ( عبد الحسين ، نويسندهء كارنامهء اسلام ) : 462 .\r\nزياد بن ابيه : 156 .\r\nزيدان ( جرجى ) : 56 ، 364 .\r\nزيد بن عدى : 365 ، 366 .\r\nسارتر ( ژان پل ) : 290 ، 291 .\r\nساره : 430 .\r\nسامى ( كاظم ) : 444 .\r\nسدّى : 178 .\r\nسزار : 257 .\r\nسعدى شيرازى ( مشرف الدّين مصلح بن عبد اللَّه ) : 24 ، 76 ، 208 ، 213 ، 214 ، 260 ، 268 ، 272 ، 276 ، 375 ، 383 ، 416 .\r\nسفيان ثورى : 78 ، 79 ، 152 .\r\nسقراط : 228 ، 299 ، 232 ، 255 .\r\nسلسبيل : 106 .\r\nسلمان فارسى : 261 .\r\nسليمان عليه السلام : 430 .\r\nسمرة بن جندب : 97 .\r\nسنايى غزنوى ( ابوالمجد مجدود بن آدم ) : 48 ، 260 .\r\nسياسى : 414 .\r\nشافعى ( محمّد بن ادريس بن عباس ) : 79 ، 81 - 83 ، 86 ، 159 ، 249 .\r\nشاو ( جرج برنارد ) : 467 ، 468 .\r\nشريعتى ( على ) : 460 ، 465 .\r\nشريعتى ( محمّدتقى ) : 460 .\r\nشوقى افندى : 418 .\r\nشيخ انصارى ( مرتضى بن محمّد ميرشوشترى ) :\r\n260 ، 333 ، 334 ، 457 ، 483 .\r\nشيخ بهايى ( بهاء الدين محمّد بن حسين عاملى ) :\r\n249 .\r\nشيخ صدوق ( ابوجعفر محمّد بن على بن حسين ) : 105 ، 177 .\r\nشيخ طوسى ( ابوجعفر محمّد بن حسن ) : 105 ، 106 ، 177 ، 250 .\r\nشيطان : 108 ، 136 ، 138 ، 422 ، 432 ، 455 .\r\nصاحب الزمانى ( ناصرالدين ) : 365 .\r\nصدر ( آيت اللَّه ) : 316 ، 383 .\r\nطارف بن عدى : 198 .\r\nطباطبايى ( علامه سيد محمّدحسين ) : 135 ، 219 ، 232 ، 318 ، 421 ، 422 .\r\nطبرسى ( ابوعلى فضل بن حسن ) : 124 ، 248 .\r\nطبرى ( محمّد بن جرير ) : 79 .\r\nطرفة بن عدى : 198 .\r\nطريف بن عدى : 198 .\r\nطنطاوى ( شيخ جوهرى ) : 118 .\r\nعايشه بنت ابوبكر : 67 .\r\nعباس بن مأمون : 57 .\r\nعبد الرحمن بن ملجم مرادى : 92 ، 97 .\r\nعبد اللَّه بن زبير : 67 .\r\nعبد اللَّه بن مسعود : 178 .\r\nعبد الملك : 92 .\r\nعبده ( شيخ محمّد ) : 462 .\r\nعثمان بن حنيف انصارى : 66 .\r\nعثمان بن عفان : 90 ، 134 ، 154 .\r\nعدى بن حاتم : 198 ، 199 .\r\nعزيز مصر : 430 .\r\nعضدالدولهء ديلمى : 250 .\r\nعلىّ الوردى : 369 ، 429 ، 431 .\r\nعلى بن ابيطالب ، اميرالمؤمنين عليه السلام : 47 ، 48 ، 50 ، 57 - 59 ، 66 ، 67 ، 69 ، 88 - 92 ، 107 ، 111 ، 115 ، 125 ، 132 ، 134 ، 151 - 156 ، 160 ، 162 ، 175 ، 181 - 184 ، 189 ، 191 - 194 ، 198 ، 199 ، 211 ، 214 ، 215 ، 235 ، 237 ، 247 ، 272 ، 317 ، 318 ، 344 ، 362 ، 373 374 ، 416 ، 424 ، 468 ، 472 .\r\nعلى بن الحديد : 106 .\r\nعلى بن الحسين ، امام سجاد عليه السلام : 152 ، 153 ،\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nعلى بن محمّد ، امام هادى عليه السلام : 81 .\r\nعلى بن موسى ، امام رضا عليه السلام : 74 ، 98 ، 106 ، 153 ، 248 ، 249 .\r\nعمر بن الخطاب : 62 ، 63 ، 68 ، 71 ، 98 ، 126 ، 151 ، 154 ، 155 .\r\nعمر بن عبد العزيز : 79 ، 248 ، 250 .\r\nعمرو بن العاص : 88 ، 89 .\r\nعمرو بن عبد ود : 67 .\r\nعنصرى ( ابوالقاسم حسن بن احمد بلخى ) : 363 .\r\nعيسى بن مريم ، مسيح عليه السلام : 50 ، 107 ، 181 ، 190 ، 234 ، 237 ، 238 ، 241 ، 245 ، 273 ، 430 ، 462 ، 463 ، 465 .\r\nغزالى طوسى ( ابونصر محمّد بن محمّد ) : 327 .\r\nفاطمة الزهرا عليها السلام : 153 ، 237 ، 344 .\r\nفتحعليشاه قاجار : 104 .\r\nفردوسى ( حكيم ابوالقاسم ) : 251 ، 362 .\r\nفرعون : 386 ، 429 - 431 ، 433 .\r\nفرويد ( زيگموند ) : 273 ، 364 .\r\nفضل بن سهل ( ذوالرياستين ) : 56 ، 179 .\r\nفلسفى ( محمّدتقى ) : 138 .\r\nفويرباخ ( لودويك ) : 380 ، 382 ، 415 .\r\nفيثاغورس : 24 .\r\nفيض كاشانى ( ملا محسن ) : 163 ، 164 .\r\nقاضى بهلول بهجت افندى : 98 .\r\nقزوينى ( محمّد بن عبد الوهاب بن عبد العلى ) :\r\n251 .\r\nكاشى ( آقا ميرزا سيدعلى ) : 315 .\r\nكامو ( آلبر ) : 290 ، 291 .\r\nكانت ( امانوئل ) : 256 ، 436 - 438 .\r\nكتيرايى : 301 ، 305 ، 306 ، 313 ، 314 ، 316 ، 324 ، 373 ، 415 .\r\nكريز بن الصباح : 67 .\r\nكعب الاحبار : 252 .\r\nكلينى ( شيخ محمّد بن يعقوب ) : 105 ، 106 ، 248 - 250 .\r\nگاندى ( مهاتما ) : 376 .\r\nلنين ( ولاديمير ايليچ اوليانوف ) : 25 ، 349 ، 350 ، 393 .\r\nلوبون ( گوستاو ) : 45 ، 55 ، 57 ، 462 .\r\nمائوتسه تونگ : 204 .\r\nمادر مأمون : 56 .\r\nمادر معتصم : 56 ، 57 .\r\nماركس ( كارل ) : 25 ، 26 ، 275 ، 347 ، 349 ، 350 ، 369 - 373 ، 380 - 382 ، 385 ، 388 ، 393 ، 401 ، 416 .\r\nمالك اشتر نخعى : 67 ، 88 ، 89 .\r\nمالك بن انس : 79 - 83 ، 86 ، 159 .\r\nمأمون عباسى ( عبد اللَّه ) : 56 ، 57 ، 98 ، 250 .\r\nمتوكل عباسى : 296 .\r\nمجلسى ( علامه محمدباقر ) : 248 .\r\nمحقق حلّى ( نجم الدين ابوالقاسم جعفر ) : 105 ، 177 .\r\nمحقق كركى ( شيخ على بن عبد العالى ) : 248 .\r\nمحمّد بن عبد اللَّه ، رسول اكرم صلى الله عليه و آله : 52 ، 54 ، 59 ، 61 - 63 ، 68 - 72 ، 78 ، 80 ، 94 ، 96 - 102 ، 106 ، 108 ، 115 ، 120 - 126 ، 145 ، 150 - 156 ، 162 ، 163 ، 173 ، 178 ، 188 ، 190 ، 197 ، 198 ، 207 ، 220 ، 221 ، 233 ، 235 ، 237 ، 238 ، 241 - 243 ، 246 - 249 ، 251 ، 252 ، 259 - 261 ، 289 ، 293 ، 298 ، 318 ، 323 ، 326 ، 327 ، 329 ، 330 ، 335 ، 336 ، 339 ، 345 ، 360 ، 375 ، 386 ، 387 ، 426 ، 452 ، 455 ، 457 ، 462 ، 464 - 469 ، 475 ، 488 .\r\nمحمّد بن على ، امام باقر عليه السلام : 248 ، 249 .\r\nمحمّد بن على ، امام جواد عليه السلام : 98 .\r\nمختار ثقفى : 156 .\r\nمروان حكم : 60 .\r\nمريم عليها السلام : 430 ، 448 .\r\nمزيّنى : 401 .\r\nمسعودى ( ابوالحسين على بن حسين ) : 421 .\r\nمشكان طبسى ( سيد حسن ) : 363\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n111 ، 154 - 156 ، 198 ، 199 ، 344 ، 362 ، 424 .\r\nمعتّب : 154 .\r\nمعتصم عباسى : 56 ، 57 .\r\nمعرّى ( ابوالعلاء ) : 221 ، 222 .\r\nمغيرة بن شعبه : 155 .\r\nملكم ( سرجان ) : 179 .\r\nمنذر ماء السماء : 365 ، 366 .\r\nمنصور دوانيقى : 58 ، 97 .\r\nمؤمن آل فرعون : 430 .\r\nموريسون ( كرسى ، نويسندهء راز آفرينش ) : 37 .\r\nموسى بن جعفر ، امام كاظم عليه السلام : 100 .\r\nموسى بن عمران عليه السلام : 234 ، 235 ، 237 ، 238 ، 241 ، 245 ، 429 ، 431 ، 433 .\r\nمولوى بلخى ( جلال الدين محمّد ) : 260 ، 345 ، 359 ، 375 ، 468 ، 478 .\r\nمهدى بن منصور : 97 .\r\nميرحامد حسين : 235 .\r\nميرزا ابوطالب ( آقا ) : 252 ، 253 .\r\nميرزاى شيرازى ( محمّد حسن بن ميرزا محمود ) : 248 ، 250 ، 315 ، 316 ، 337 .\r\nنائينى ( حاج ميرزا حسين ) : 318 ، 337 .\r\nنادرشاه افشار : 250 ، 251 ، 253 ، 310 ، 311 .\r\nنجمى ( محمّد ) : 272 .\r\nنسيم شمال ( سيد اشرف الدين گيلانى ) : 140 .\r\nنظامى گنجوى ( حكيم ابومحمّد الياس بن يوسف ) : 246 .\r\nنعمان بن منذر : 365 - 367 .\r\nنوبل ( آلفرد ) : 481 .\r\nنوح عليه السلام : 234 ، 237 ، 238 ، 241 ، 242 ، 245 ، 469 .\r\nنورى : 248 .\r\nنورى ( شيخ فضل اللَّه ) : 114 .\r\nنهرو ( جواهر لعل ) : 196 ، 376 ، 377 ، 417 .\r\nنيچه ( فردريك ويلهلم ) : 446 .\r\nوابصه : 259 .\r\nوحيد بهبانى ( محمدباقر بن محمّد ) : 248 .\r\nوليد بن عبد الملك : 65 .\r\nوليد بن يزيد بن عبد الملك : 65 .\r\nويكو : 349 .\r\nويلسون ( توماس وودرو ) : 50 ، 74 ، 75 .\r\nهاجر : 430 .\r\nهارون الرشيد : 126 ، 249 .\r\nهارون عليه السلام : 235 ، 237 ، 238 .\r\nهامان : 386 .\r\nهراكليتوس : 477 .\r\nهشام بن الحكم : 98 .\r\nهگل ( جرج ويلهلم فردريك ) : 480 .\r\nهمايون : 391 .\r\nهوشيدر : 251 .\r\nيزدى ( آقا سيدكاظم ) : 113 .\r\nيزيد بن معاويه : 60 ، 156 ، 344 .\r\nيعقوب عليه السلام : 431 .\r\nيعقوب ليث صفارى : 251 .\r\nيوسف عليه السلام : 430 ، 431 .\r\nيونس بن عبد الرحمن : 106\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nفهرست اسامى . كتب ، مقالات ، نشريات\r\nاحتجاج : 124 .\r\nاحياء علوم الدين : 327 .\r\nاحياى فكر دينى در اسلام : 284 ، 285 .\r\nاستبصار : 105 .\r\nاسلام و نيازهاى زمان : 301 ، 473 ، 474 .\r\nاسلام و مقتضيات زمان ( مقاله ) : 333 .\r\nاشارات و تنبيهات : 271 ، 344 .\r\nاصول فلسفه و روش رئاليسم : 192 ، 307 .\r\nاصول كافى : 124 ، 231 .\r\nاصول مقدماتى فلسفه : 378 - 382 ، 388 - 390 ، 392 - 394 ، 415 .\r\nالخوارق اللاشعور : 369 .\r\nالمناظر و المرايا : 44 .\r\nالموطّأ : 80 .\r\nاميل : 229 ، 230 .\r\nانجيل : 52 ، 241 ، 244 ، 460 .\r\nانسان كامل : 345 .\r\nاوستا : 241 ، 460 .\r\nبحارالانوار : 159 ، 184 ، 251 - 253 ، 272 .\r\nبعثت و ايدئولوژى : 26 ، 346 .\r\nتاريخ ادبيات ايران : 101 ، 179 .\r\nتاريخ ايران : 179 .\r\nتاريخ تمدن : 45 ، 462 .\r\nتاريخ الرسل و الملوك ( طبرى ) : 79 .\r\nتحف العقول : 450 .\r\nتحفهء حكيم مؤمن : 328 .\r\nتشريح و محاكمه : 98 .\r\nتفسير الميزان : 421 ، 427 .\r\nتفسير طنطاوى : 118 .\r\nتفسير كبير ( طبرى ) : 79 .\r\nتمدن اسلام و عرب : 45 ، 55 .\r\nتورات : 241 ، 244 ، 460 .\r\nتهذيب : 105 ، 106 .\r\nجهانى كه من مىشناسم : 439 .\r\nحكمة المشرقيه : 176 .\r\nحكومت و ولايت ( مقاله ) : 318 .\r\nخدمات متقابل اسلام و ايران : 365 .\r\nداستان راستان : 387 .\r\nدو قرن سكوت : 179 .\r\nديباچه‌اى بر رهبرى : 365 .\r\nديوان ابن فارض : 76 .\r\nراز آفرينش انسان : 37 .\r\nرسائل شيخ انصارى : 177 ، 260 .\r\nرسالهء شيخ بهايى در رجال : 249 .\r\nروح ملتها : 423 .\r\nروضات الجنات : 248 .\r\nزند و پازند : 180 .\r\nزن روز ( مجله ) : 333 .\r\nسنن ابى داود : 248 ، 253 .\r\nشفا : 158 ، 271 .\r\nصحف ابراهيم : 241 .\r\nصحيح بخارى : 336 .\r\nصحيح مسلم : 125 ، 336 .\r\nصحيفهء سجاديه : 76 .\r\nضحى الاسلام : 82 .\r\nطاعون : 290 .\r\nعبقات : 235 .\r\nعدّة الاصول : 177 .\r\nعلل الشرايع : 293 .\r\nغرر الحكم و درر الكلم : 264 .\r\nفرايد : 251 ، 252 .\r\nقرآن كريم : 31 ، 32 ، 40 - 42 ، 46 ، 54 ، 61 ،\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n69 ، 76 ، 77 ، 83 - 85 ، 87 - 89 ، 91 ، 92 ، 96 - 100 ، 102 ، 108 ، 109 ، 112 ، 117 ، 118 ، 121 ، 123 ، 125 ، 128 ، 129 ، 131 ، 136 ، 142 ، 143 ، 145 ، 150 ، 152 ، 158 ، 159 ، 161 ، 173 ، 178 ، 180 ، 181 ، 190 ، 203 ، 207 ، 219 ، 220 ، 241 ، 244 ، 245 ، 251 ، 256 ، 258 ، 264 ، 266 ، 267 ، 284 ، 294 ، 295 ، 298 - 300 ، 302 ، 327 ، 329 ، 341 ، 342 ، 344 ، 368 ، 369 ، 374 ، 375 ، 376 ، 386 ، 387 ، 419 - 424 ، 427 - 433 ، 440 ، 456 ، 457 ، 460 ، 463 ، 464 ، 466 ، 468 ، 475 ، 476 ، 484 ، 486 .\r\nكارنامهء اسلام : 462 .\r\nكافى : 50 ، 70 ، 96 ، 105 ، 106 ، 152 ، 260 ، 431 ، 472 .\r\n[ كتابى در مورد زردشتىگرى 
  ] : 251 .\r\n[ كتاب دكتر سياسى 
  ] : 414 .\r\n[ كتاب ميرزا ابوطالب 
  ] : 252 .\r\nگلستان : 76 .\r\nلذات فلسفه : 443 .\r\nلغتنامهء دهخدا : 401 .\r\nلهوف : 60 .\r\nماديت و انتقاد تجربى : 26 ، 349 .\r\nمثنوى : 76 ، 259 ، 375 .\r\nمحمّد صلى الله عليه و آله خاتم پيامبران : 458 ، 462 .\r\nمسند احمد : 81 .\r\nمطوّل : 109 .\r\nمقدمهء ابن خلدون : 421 .\r\nمنتخب التواريخ : 250 .\r\nمن لا يحضره الفقيه : 105 .\r\nمهزلة العقل البشرى : 369 .\r\nناسخ التواريخ : 184 ، 365 ، 366 .\r\nنهج البلاغه : 48 ، 50 ، 66 ، 69 ، 76 ، 90 ، 91 ، 115 ، 118 ، 132 ، 134 ، 160 ، 162 ، 182 ، 183 ، 194 ، 197 ، 211 ، 214 ، 362 ، 375 ، 424 ، 468 ، 472 .\r\nنيويورك تايمز ( روزنامه ) : 50 .\r\nوسائل الشيعه : 464 ، 465 .\r\nوعّاظ السّلاطين : 369 .\r\n\r\n\r\n","description":"","footnote":"","page_name":" 508 ","page_number":508}
  ]