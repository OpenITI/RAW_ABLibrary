[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nخلاصهء عبقات الانوار\r\nحديث تشبيه\r\nتأليف : علامه مير حامد حسين هندى\r\nتلخيص و تعريب :\r\nحجت الاسلام و المسلمين سيد على ميلانى\r\nترجمه : مرتضى نادرى\r\nانتشارات نبأ\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعنوان و پديدأور : خلاصهء عبقات الانوار : حديث تشبيه / تأليف : حامد حسين هندى ؛ تلخيص و تعريف : على ميلانى ؛ ترجمه : مرتضى نادرى . / مشخصات نشر ؛ تهران : نبأ . 1386 .\r\nمشخصات ظاهرى : 456 ص . / 56000 ريال . شابك : 0 - 58 - 8323 - 964 - 978\r\nوضعيت فهرست نويسى : فيپا . / يادداشت كلى : كتاب حاضر نفحات الازهار في خلاصة عبقات الانوار . . . نام دارد كه خلاصه اى از عبقات الانوار . . . نوشتهء حامد حسين لكهنوى است كه خود رديه اى است بر تحفهء اثنا عشريهء عبدالعزيز دهلوى . / عناوين ديگر : التحفة الاثنا عشرية . شرح / عنوان ديگر : عبقات الانوار في اثبات امامة الأئمة الاطهار . برگزيده .\r\nعنون ديگر : نفحات الازهار في خلاصة عبقات الانوار فى الرد على التحفة الاثنى عشرية .\r\nموضوع : على بن ابى طالب ( ع ) ، امام اول ، 23 قبل از هجرت - 40 ق - اثبات خلافت - احاديث .\r\nموضوع : دهلوى - عبدالغزيز بن احمد ، 1159 - 1239 ق . التحفة الاثنا عشرية - نقد و تفسير .\r\nموضوع : كنتورى . حامد حسين بن محمد قلى ، 1246 - 1306 ق . عبقات الانوار في اثبات امامة الائمة الاطهار - نقد و تفسير . / موضوع : شيعه - دفاعيه ها و رديه ها . / موضوع : احاديث خاص ( تشبيه ) . / شناسهء افزوده : حسينى ميلانى ، علي ، 1326 - ، خلاصه كننده / شناسهء افزوده : نادرى - مرتضى ، 1353 - ، مترجم . /\r\nشناسهء افزوده : دهلوى - عبدالعزيز بن احمد 1159 - 1239 - 1306 ق . / رده بندى كنگره : 1386 30213 ت 9 د / 5 / 212 bp\r\nرده بندى ديويى : 417 / 297 / شماره كتابخانهء ملى : 1026791 .\r\nخلاصه عبقات الانوار ( حديث تشبيه )\r\nمؤلف : علامه مير حامد حسين هندى\r\nتلخيص و تعريب : حجت الاسلام والمسلمين سيد على ميلانى\r\nترجمه : مرتضى نادرى\r\nچاپ : پنج رنگ / سال نشر : 1386 / شمارگان : 3000 نسخه / قيمت 71000\r\nناشر : انتشارات نبأ / تهران ، خيابان شريعتى ، روبروى خيابان شبسترى ، خيابان اديبى ، پلاك 62 ، طبقه 3 . / تلفكس : 77504683\r\nبا همكارى مركز حقايق اسلامى / قم ، خيابان صفائيه ، كوچه 34 ، كوچه ايرانى زاده ، پلاك 33 ، تلفن : 7739968 - 0251\r\nشابك : 0 - 58 - 8323 - 964 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ پيش در آمد 
  ]\r\nتقديم به :\r\nپرچمدار امامت بزرگ و خلافت سترگ ،\r\nولىّ عصر ، مهدى منتظر ،\r\nحجّة بن الحسن العسكرى ارواحنا فداه .\r\nيا أَ يُّهَا الْعَزِيزُ مَسَّنا وَ أَهْلَنَا الضُّرُّ وَ جِئْنا بِبِضاعَةٍ مُزْجاةٍ فَأَوْفِ لَنَا الْكَيْلَ وَ تَصَدَّقْ عَلَيْنا إِنَّ اللَّهَ يَجْزِي الْمُتَصَدِّقِينَ . « 1 »\r\nاى عزيز ، به ما و كسانمان سختى و تنگى رسيده است و سرمايه‌اى ناچيز آورده‌ايم ؛ ما را پيمانه ، تمام بخش و به ما صدقه بده كه بىگمان ، خدا صدقه‌دهندگان را پاداش مىدهد .\r\nعلى\r\n\r\n\r\n","description":"","footnote":"\r\n( 1 ) . يوسف ( 12 ) / 88 .\r\n","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nحديث تشبيه « 1 » :\r\nرسول خدا صلى الله عليه و آله :\r\nمَنْ أرادَ أن يَنْظُرَ إلى آدَمَ في عِلْمِهِ و إلى نوحٍ في فَهْمِهِ و إلى يَحْيَى بْنِ زَكَريَّا فيزُهْدِهِ و إلى مُوسَى بْنِ عِمْرانَ في بَطشِهِ ، فَلْيَنْظُرْ إلى عَليِّ بْنِ أبيطالِبٍ . « 2 »\r\nهر كه مىخواهد دانش آدم ، فهم نوح ، زهد زكريّا و توانمندى « 3 » موسى را ببيند ، على بن ابىطالب را بنگرد .\r\n\r\n\r\n","description":"","footnote":"\r\n( 1 ) . اين حديث بيانگر شباهتهاى اميرالمؤمنين عليه السلام با پيامبران الاهى است و با الفاظ گوناگون ، از نبىّ اكرم صلى الله عليه و آله نقل شده است . ( مترجم )\r\n( 2 ) . به نقل حاكم نيشابورى .\r\n( 3 ) . معجم المقاييس : « البطش : أخذ الشيء بقهر و غلبة و قوّة : بطش به معناى گرفتن چيزى با چيرگى وتسلّط و نيروست » كه توانمندى و صلابت معناى ملازم آن است . ( مترجم )\r\n","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n اى پسر تو بىنشانى از على * عين و لام و يا بدانى از على\r\nاز دم عيسى كسى گر زنده خاست * او به دم دست بريده كرد راست\r\nمصطفى گفتش تويى آدم به علم * نوح فهم آن گاه ابراهيم حلم\r\nهمچو يحيى زهد و موسى بطش كيست * گر نمىدانى شجاع دين على است « 1 » \r\n\r\n\r\n","description":"","footnote":"\r\n( 1 ) . مصيبت‌نامهء عطّار نيشابورى ؛ به نقل : عبقات الانوار / 336 ، چاپ سنگى ، مجلّد حديث تشبيه\r\n","page_name":" 9 ","page_number":9},
  {"content":"\r\n\r\nفهرست اجمالى مطالب\r\nسخن مؤلّف 11\r\nسخن نويسندهء عبقات ، ع لّا مه مير حامد حسين 13\r\nسخن دهلوى ، نويسندهء تحفهء اثناعشريّه 17\r\nسند حديث تشبيه 25\r\nنام مشهورترين راويان و ناقلان حديث تشبيه 25\r\nپاسخ به سخنان دهلوى پيرامون سند حديث تشبيه 251\r\nدلالت حديث تشبيه 303\r\nشبهات دهلوى پيرامون دلالت حديث به افضليّت و دلالت افضليّت به امامت 365\r\nابطال پندارهاى دهلوى در اثبات برابرى خلفاى سه‌گانه با پيامبران 368\r\nملحق حديث تشبيه 433\r\nفهرست تفصيلى مطالب 447\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسخن مؤلّف\r\nبسم اللَّه الرحمن الرحيم\r\nالحمد للَّه‌ربّ العالمين و الصلاة و السلام على سيّدنا محمّد و آله الطيّبين الطاهرين و لعنه اللَّه على أعدائهم أجمعين .\r\nمجلّد حاضر از كتاب « نفحات الأزهار في خلاصة عبقات الأنوار » به حديث « تشبيه » يا « اشباه » مىپردازد ؛ حديثى كه از نظر سند ، در نهايت صحّت و از جهت دلالت به امامت ، در غايت استوارى است .\r\nحديث « تشبيه » در بردارندهء اين حقيقت است كه ويژگيهاى و الا و خويهاى كريمانه‌اى كه در پيامبران الاهى پراكنده شده ، در سرور ما اميرالمؤمنين عليه السلام يك جا فراهم آمده است ؛ و اين از حقايقى است كه به برترى آن حضرت از ساير مردمان ، بلكه به برترى و « افضليّت » وى از همهء پيامبران ، جز پيامبر اكرم صلى الله عليه و آله دلالت مىكند . و چون اميرالمؤمنين عليه السلام برترين فرد امّت پس از رسول خداست ، تنها اوست كه شايستهء « خلافت عامّ » و « امامت كبرا » ست ؛ و بنابر قاعدهء عقلىِ قبح پيشى گرفتن كهتر بر مهتر ( مفضول بر افضل ) ، پيشى گرفتن ديگرى بر او در خلافت ، باطل است .\r\nو اين كتاب به بسط سخن در اثبات امامت امير مؤمنان عليه السلام در پرتو اين حديث و ابطال مجادلات مخالفان در سند يا دلالت آن مىپردازد . و توفيق از خداست .\r\nعلى حسينى ميلانى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nسخن نويسندهء عبقات ، علّامه مير حامد حسين « 1 »\r\nبسم اللَّه الرحمن الرحيم\r\nستايش خداى را ، همو كه از مثل و مانند شدن به چيزى ، برتر ؛ از كاستى و فقدان صفات كمال ، منزّه ؛ از هماوردىِ همدوش و همتا ، دور ؛ از پليديهاى نادارى و بيمارى ، پاك ؛ و يگانه و يكتا و بىنيازى است كه از تركيب ( شكل‌گرفتن از اجزا ) و تحليل ( جزء جزء شدن ) برتر است ؛ از اين رو ، فهم همهء خردمندان و زيركان در رسيدن به كنه ذاتش ، نارساست . خدايى كه وجود ممكنات ، نشان دهندهء وجوب هستى و برترى او از نوپيدايى است ؛ و هر كه بخواهد كامل‌ترين آفرينش زيبا و برترين نوآورى شكوهمندش را ببيند ، بايد به برگزيدگان وى - كه هر فضل عظيمى ويژهء آنان است - و اولياى پاك او - كه با رهنمودهاى خود ، شفابخش بيمارى هر بيمار و با راهنمايىهاى زلالشان ، سيراب‌كنندهء تشنگى هر تشنه‌اىاند - بنگرد . درود خدا بر پيامبر شريف و برگزيدهء ارجمندش و خاندان او ، صاحبان هر بزرگى و عظمتى .\r\nبندهء قاصر خاكسار خطاكار ناچيز كوچك ، حامد حسين ، فرزند ع لّا مه سيّد محمّد قلى نيشابورى - كه خدا او را از شرّ فريب و باطل‌آرايى شيطان نگاه دارد - مىگويد :\r\n\r\n\r\n","description":"","footnote":"\r\n( 1 ) . شرح حال علّامه مير حامد حسين و يادكرد آثار وى در ترجمهء مجلّد « حديث ثقلين » آمده است . ( مترجم )\r\n","page_name":" 13 ","page_number":13},
  {"content":"\r\n\r\nاين مجلّد ششم از منهج دوم « 1 » كتاب « عبقات الأنوار في إمامة الأئمّة الأطهار » است . كتابى كه براى پاسخگويى و ردّ شبهات دانشمند بلندمرتبهء پر افتخار سنّى و محدّث و تكيه‌گاه دانشى بزرگان ايشان ، مولوى عبدالعزيز بن ولىاللَّه ، ساكن شهر دهلى - كه فضلش در سرزمينها و كرانه‌هاى دور دست مشهور است و آوازهء ذكاوت و فضيلتش به آباديها و شهرهاى دور نيز رسيده - سامان يافته است . شبهاتى كه همچون درختى ريشه‌كن شده ، ناپايدار ؛ و وسوسه‌هايى كه سقوط آنها [ از اعتبار 
  ] در نزد خردمندان و انديشمندان ، روشن و بديهى ؛ و شكّ و ترديدهايى كه سرنگونى آنها در پيش صاحبان افهامِ درخشان و بينشهاى نافذ ، پيدا و آشكار است . وى اين همه را در كتاب « تحفه » « 2 » با سخنانى دور از اعتدال و ميانه‌روى ، در ردّ حديث ششم از دوازده حديثى كه در موضوع امامت مورد استناد است ، به كار گرفته است .\r\nكتاب « تحفه » - كه هدف تيرهاى انديشه واقع شده - بر اساس غارت مطالب كتاب « الصواقع » ساخته شده است . الصواقع كتابى است كه مطالبش را خودپسند فخرفروش ، فريبكار پرلغزش ، خدعه‌گرِ دور از راستى و نور ، شكنندهء خِرد ، درماندهء دربند ، توانا به حمل بارهاى سنگين گناه ، پرچمدار معاصى كمرشكن ، سرنگون در سختى هجران و دورى [ از حقيقت 
  ] ، هجوم برنده به بدعتهاى نابخردانه و زشت ، آشكاركنندهء عيوب كوچك و بزرگى كه نهى الاهى را در پى دارد ، واژگون كنندهء آموزه‌هاى دين ، منحرف و در حجاب و بيزار از يقين و سزاوار دورى از آن ، پر ولع و حريص به رويگردانى از آثار صحيح و اخبار راستين و انكار آنها ، « مولوى نصراللَّه كابلى » « 3 » بىرنج و زحمت ، به دست آورده و رنگين و آراسته كرده و آنها را به هم بافته و با آن همهمه به پا كرده است . اين كتاب كه در پوشش پرده‌هاى گمنامى بود ، پس از\r\n\r\n\r\n","description":"","footnote":"\r\n( 1 ) . علّامه مير حامد حسين كتاب عبقات را در دو منهج ( بخش ) سامان داده است . وى در منهج نخست به‌دلالت برخى از آيات قرآن به امامت امير مؤمنان عليه السلام پرداخته و در دومين منهج ، احاديث اين موضوع را از حيث سند و دلالت ، كاويده است . ( مترجم )\r\n( 2 ) . براى آشنايى بيشتر با اين كتاب ، ترجمهء مجلّد « حديث ثقلين » را ملاحظه فرماييد . ( مترجم )\r\n( 3 ) . ر . ك : الذريعه 3 / 177 . ( مترجم )\r\n","page_name":" 14 ","page_number":14},
  {"content":"\r\n\r\nآنكه توسّط سخنور ظريف‌نماىِ جاه‌طلبِ چرب زبانِ پُرگو ( نويسندهء تحفه ) مورد تاخت و تاز قرار گرفت و وى مطالب آن كتاب را به خود بست ، به غايت ، مشهور و پرآوازه شد و بدين ترتيب ، پردهء تلوّن كنار رفت و پوشش فريب و نيرنگ ، شكاف برداشت و پوزش پذيرى دشوار شد .\r\nو تنها خدا براى دورى و بر كنارى از خوارى و آنچه فروافتادن از چشم [ حقيقت جويان 
  ] را در پى دارد ، توفيق بخش است و اوست كه با در دل افكندنِ [ راههاى 
  ] رهايى و كناره‌گيرى از آنچه موجب نشاندار شدن به عيب و ننگ است ، استوارى و پابرجايى مىبخشد . و براى ثبات در تمسّك به ريسمان پيروى از معصومان پاك - كه درود و سلام خدا تا آن گاه كه شبْ تاريك و روزْ روشن مىشود بر ايشان باد - تنها بايد از او كمك خواست .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nسخن دهلوى ، نويسندهء تحفهء اثناعشريّه ، در ردّاستدلال به حديث « تشبيه » براى اثبات امامت اميرالمؤمنين عليه السلام\r\nحديث ششم آن است كه اماميّه به طور مرفوع ، از رسول خدا صلى الله عليه و آله « 1 » نقل كرده‌اند :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوحٍ في تَقْواهُ وَ إلى إبْراهيمَ في حِلْمِهِ وَ إلى مُوسى في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و تقواى نوح و بردبارى ابراهيم و توانمندى موسى را ببيند ، على بن ابىطالب را بنگرد .\r\n\r\nنحوهء استدلال به اين حديث در اثبات امامت\r\n- از اين حديث ، برابرى امير با پيامبران در ويژگيهايشان دانسته مىشود ؛\r\n- پيامبران از همهء مردم برترند ؛\r\n- كسى كه با پيامبرانِ برتر از همگان مساوى است ، از همگان برتر است ؛\r\n- در نتيجه : على از همگان برتر است ؛\r\n- فرد برتر شايستهء امامت است ، نه غير او .\r\nناراستى و نادرستى اين استدلال و مقدّماتش ، از آغاز تا انجام ، بر هر فرد آگاهى روشن است .\r\n\r\n\r\n","description":"","footnote":"\r\n( 1 ) . بيشتر برادران اهل تسنّن پس از ذكر نام پيامبر صلى الله عليه و آله تنها جملهء « صلّى اللَّه عليه و سلّم » را مىآورند و « آله » را حذف مىكنند ؛ ليكن در اين ترجمه ، بر اساس دستور آن حضرت ، همه‌جا پس از ذكر نام ايشان « آله » نيز آمده است . ( مترجم )\r\n","page_name":" 17 ","page_number":17},
  {"content":"\r\n\r\n\r\nردّ استدلال - 1\r\nاين حديث از احاديث اهل سنّت نيست و ابن مطهّر حلّى « 1 » آن را در كتابهايش نقل كرده و يك بار آن را به بيهقى و بار ديگر به بغوى نسبت داده است ؛ در حالى كه در آثار ايشان اثرى از اين حديث نيست و نمىتوان با نسبتى دروغين ، اهل تسنّن را به پذيرش سخنى واداشت . همچنين قاعدهء پذيرفته در نزد اهل سنّت ، آن است كه :\r\nاحتجاج به هر حديثى كه پيشوايان حديث در كتابى روايت كرده‌اند و تعهّدى به صحّتش نداده‌اند - بر خلاف بخارى و مسلم و صاحبان صحاح - يا اينكه صحّت آن حديث ، به صراحت و روشنى ، به‌ويژه از جانب مؤلّف آن كتاب يا محدّثان مورد وثوق ديگر ، بيان نشده است ؛ روا نيست .\r\nو اين بدان سبب است كه گروهى از محدّثان پسين اهل سنّت ، همچون ديلمى ، خطيب بغدادى و ابن عساكر ، آن گاه كه ديدند پيشينيان ، احاديث « صحيح » و « حسن » را فراهم آورده‌اند ، به گردآورى احاديث « ضعيف » و « ساختگى » و « به هم ريخته » در جايگاهى واحد ، علاقه‌مند شدند تا بتوانند در آنها بنگرند و بينديشند و احاديث ساختگى را از احاديثى كه از آنها نيكوترند ، جدا و شناسايى كنند ؛ ليكن به سبب فرصت كم و كوتاهى عمر ، به انجام اين مهم دست نيافتند .\r\nآن گاه پس از ايشان ، كسانى آمدند و احاديث ساختگى را از ديگر احاديث جدا كردند ؛ مانند : « ابن جوزى » در « الموضوعات » و « سخاوى » - كه احاديث حسن را در « المقاصد الحسنة » گرد آورد - و « سيوطى » در تفسير « الدرّ المنثور » .\r\nگردآورندگان اين احاديث [ همچون ديلمى و خطيب و ابن عساكر 
  ] خود در مقدّمهء كتابهايشان ، به هدف پيش‌گفته تصريح كرده‌اند . بنابراين ، با دانستن وضعيّت واقعى اين كتابها - كه مؤلّفانشان نيز به اين واقعيّت تصريح كرده‌اند - چگونه احتجاج\r\n\r\n\r\n","description":"","footnote":"\r\n( 1 ) . مقصود جمال‌الدين ، ابومنصور ، حسن بن سديدالدين يوسف بن على بن مطهّر حلّى ، مشهور به « علّامهءحلّى » ( 648 - 726 ) است . ( الكنى و الالقاب 2 / 477 - 480 ) شرح حال وى از زبان دانشمندان اهل تسنّن ، در همين كتاب خواهد آمد . ( مترجم )\r\n","page_name":" 18 ","page_number":18},
  {"content":"\r\n\r\nبه اين احاديث جايز است ؟\r\nاز اين رو ، صاحب « جامع الأصول » « 1 » خاطر نشان مىكند كه « خطيب » تنها براى نيل به همين هدف ( نگرش و تأمّل در احاديث پس از گردآورى آنها و بررسى اينكه آيا اصلى دارند يا خير ) احاديث شيعه را از سيّد مرتضى « 2 » ( برادر سيّد رضى « 3 » روايت كرده است .\r\nدر مجموع ، اين حديث حتّى در شمار آن احاديث نيز نيست و بىگمان ، اثرى از آن در كتب اهل سنّت ، هر چند به طريقى ضعيف ، وجود ندارد .\r\n\r\nردّ استدلال - 2\r\nآنچه در حديث آمده است ، تنها تشبيه برخى از ويژگيهاى امير به برخى از ويژگيهاى آن پيامبران است و و همانطور كه تشبيه با ادات شناخته‌شده‌اش - مانند :\r\nك و كأنّ و مثل - انجام مىگيرد ، با اين اسلوب هم صورت مىپذيرد ؛ همان گونه كه در علم بيان آمده است : مَنْ أرادَ أنْ يَنْظُرَ إلَى الْقَمَرِ لَيْلَةَ الْبَدْرِ ، فَلْيَنْظُرْ إلى وَجْهِ فُلانٍ : هر كه مىخواهد به ماه شب چهاردهم بنگرد ، روى فلانى را ببيند . از اين رو ، شعر مشهور زير را نيز نوعى تشبيه بر شمرده‌اند :\r\n لاتَعْجَبُوا مِنْ بِلَى غِلالَتِهِ « 4 » * قَدْ زرَّ أزْرارَهُ عَلَى الْقَمَرِ « 5 » \r\n\r\n\r\n","description":"","footnote":"\r\n( 1 ) ابن اثير جزرى ( 544 - 606 ) . محدث لغوى و اصولى سنى مذهب و صاحب النهاية في غريب الحديث . ( الاعلام 5 / 272 ) ( مترجم )\r\n( 2 ) ابوالقاسم على بن الحسين بن موسى بن ابراهيم بن امام موسى كاظم ( ع ) مشهور به سيد مرتضى علم الهدى ( 355 - 436 ) از بزرگترين دانشمندان شيعه و صاحب آثارى بسيار مانند : الشافي فى الامامة . ( الكنى و الالقاب 2 / 480 ) ( مترجم )\r\n( 3 ) ابوالحسن محمد بن حسين بن موسى بن محمد بن موسى بن ابراهيم بن امام موسى كاظم ( ع ) مشهور به سيد رضى ( 359 - 406 ) . از دانشمندان بزرگ شيعه و صاحب نهج البلاغه و آثارى ديگر مانند : حقائق التنزيل . ( الكنى و الالقاب 2 / 272 ) ( مترجم )\r\n( 4 ) الغلاله : پيراهنى كه در زير جامه ها يا زير زره مى پوشند . ( لسان العرب ) ( مترجم )\r\n( 5 ) شاعر « ابن طباطبا اصفهانى » ( م 322 ) است . مرحوم علامه امينى در جلد سوم الغدير ، به شرح حال وى پرداخته است . ( مترجم )\r\n","page_name":" 19 ","page_number":19},
  {"content":"\r\n\r\nاز كهنگى جامهء او شگفت‌زده نشويد ؛ چرا كه تكمه‌هاى آن را بر ماه بسته است .\r\nو همين گونه است ابيات زير از « متنبّى » « 1 » :\r\n نَشَرَتْ ثَلاثَ ذَوائِبٍ مِنْ خَلْفِها « 2 » * في لَيْلَةٍ فَأرَتْ لَياليَ أرْبَعا\r\nوَ اسْتَقْبَلَتْ قَمَرَ السَّماءِ بِوَجْهِها * فَأرَتْنيِ الْقَمَريْنِ في وَقْتٍ مَعا \r\nدر شبى ، سه رشته از گيسوان را از پشت سرش ، گشود و چهار شب را به من نشان داد .\r\nروى خود را به سوى ماه آسمان كرد و دو ماه را با هم به من نماياند .\r\nاگر از همهء اينها درگذريم ، [ مضمون حديث 
  ] استعاره‌اى است كه بنيادش بر تشبيه نهاده است و برابر انگاشتن مشبّه و مشبّهٌ به از كمال بىخردى است . و تشبيه خاك صحن پادشاهان به مشك و سنگريزه‌هايش به مرواريد و ياقوت ، در اشعار ، رايج و مشهور است و هيچ كس از اين تشبيه ، اين همانى و يكى بودن را در نمىيابد .\r\nنيز شاعرى سروده است :\r\n أرَى بارِقاً بِالْأبْرَقِ الْفَرْدِ يُومِضُ * فَيَكْشِفُ جِلْبابَ الدُّجَى ثُمَّ يَغْمَضُ\r\nكَأنَّ سُلَيْمى « 3 » مِنْ أعاليِهِ أشْرَفَتْ * تَمُدُّ لَنا كَفّاً خَضيباً وَ تَقْبِضُ \r\nآذرخشى را ديدم كه بر كوهى بلند و تنها با سنگهاى سياه و سپيد ، درخشيد و جامهء تاريكى را كنار زد و سپس پنهان شد ؛ گويا محبوبه‌ام ، سليمى ، از بلنداى آن كوه برآمد و دستى رنگين به سوى ما گشود و آن را بست .\r\nدر احاديث صحيح اهل سنّت ، احاديثى در تشبيه ابوبكر به ابراهيم و عيسى و تشبيه عمر به نوح و تشبيه ابوذرّ به عيسى ، روايت شده است ؛ ليكن از آنجايى كه اهل سنّت بهره‌اى از عقل خداداد دارند ؛ هرگز ، اين تشبيهات را بر مساوى بودن [ صحابه با پيامبران الاهى 
  ] حمل نكرده ، بلكه هر يك را در جايگاه خود نشانده‌اند ؛ چرا كه هدف پيكان تشبيه در اين قسم سخنان ، تنها اثبات وجود وصفى از اوصاف\r\n\r\n\r\n","description":"","footnote":"\r\n( 1 ) . ابوالطيّب ، احمد بن حسين بن حسن بن عبدالصمد كوفى ( 303 - 354 ) از بزرگ‌ترين شاعران عرب . ( الكنى و الالقاب 3 / 139 ) ( مترجم )\r\n( 2 ) . « شَعْرها » نيز ضبط شده است . ر . ك : امالى سيّد مرتضى 4 / 41 . ( مترجم )\r\n( 3 ) . مصغّر « سَلْمى » و نامى است براى دختران . ( لسان العرب 12 / 300 ) ( مترجم )\r\n","page_name":" 20 ","page_number":20},
  {"content":"\r\n\r\nويژهء آن پيامبر است در شخصى كه به آن پيامبر شبيه شده است ؛ هر چند كه او در مرتبت آن پيامبر نباشد .\r\nدر داستان رايزنى پيامبر صلى الله عليه و آله با ابوبكر و عمر دربارهء اسيران جنگ بدر ، به نقل عبداللَّه بن مسعود - كه حاكم نيشابورى آن را روايت كرده و صحيح دانسته - آمده است كه رسول خدا صلى الله عليه و آله فرمود :\r\nدربارهء اينان چه مىگوييد ؟ اينها همانند برادرانشان كه پيش از ايشان مىزيسته‌اند ، هستند . نوح درباره‌شان گفت : « خداوندا ، هيچ كس از كافران را بر روى زمين باقى مگذار . » « 1 » موسى درباره‌شان گفت : « خداوندا ، اموالشان را نابود كن و بر دلهاشان سخت بند نِه . » « 2 » ابراهيم درباره‌شان گفت : « به‌درستى ، هر كه مرا پيروى كند ، از من است و هر كه مرا نافرمانى كند ، [ خدايا 
  ] بىگمان ، تو آمرزنده و مهربانى . » « 3 » عيسى درباره‌شان گفت : « اگر عذاب كنىشان ، رواست ؛ چرا كه اينان بندگان تواند و اگر بيامرزىشان ، سزاست ؛ كه تو خود پيروزمند و فرزانه‌اى . » « 4 »\r\nاز ابوموسى اشعرى - به روايت بخارى و مسلم - نقل شده است كه رسول خدا صلى الله عليه و آله به او فرمود :\r\n« اى ابوموسى ، تو را مزمارى از مزامير آل داوود داده‌اند . »\r\nو آن گونه كه در « استيعاب » « 5 » آمده ، رسول خدا صلى الله عليه و آله فرمود است :\r\n« هر كه را ديدن فروتنى عيسى بن مريم شاد مىكند ، ابوذرّ را بنگرد . »\r\n« هر كه مىخواهد فروتنى عيسى بن مريم را بنگرد ، ابوذرّ را نظاره كند . »\r\n\r\n\r\n","description":"","footnote":"\r\n( 1 ) . نوح ( 71 ) / 26 . در بر گردان آيات قرآن كريم به فارسى ، از ترجمه‌هاى دكتر سيّد جلال‌الدين مجتبوى واستاد محمّد مهدى فولادوند ، بهره برده‌ايم . ( مترجم )\r\n( 2 ) . يونس ( 10 ) / 88 .\r\n( 3 ) . ابراهيم ( 14 ) / 36 .\r\n( 4 ) . مائده ( 5 ) / 118 .\r\n( 5 ) . « الاستيعاب في معرفة الأصحاب » اثر ابن عبدالبرّ اندلسى ( 368 - 463 ) . ( معجم المؤلّفين 13 / 315 ) ( مترجم )\r\n","page_name":" 21 ","page_number":21},
  {"content":"\r\n\r\nو همين حديث را « ترمذى » « 1 » با الفاظى ديگر روايت كرده است :\r\n« آسمان بر كسى سايه نيفكنده و زمين احدى را در بر نگرفته است كه از ابوذرّ ، شبيه عيسى بن مريم ، راستگوتر باشد . » ( مقصود ، شباهت در زهد است )\r\n\r\nردّ استدلال - 3\r\nبرابرى با « افضل » در يك ويژگى ، موجب « افضليّت » فرد برابر نيست ؛ زيرا فرد « افضل » ويژگيهاى ديگرى نيز دارد كه به‌سبب آنها « افضل » شده است . همچنين - همان گونه كه بارها گفته آمد - « افضليّت » موجب زعامت كبرا ( امامت ) نيست .\r\n\r\nردّ استدلال - 4\r\nبىگمان ، آن گاه از اين حديث برترى امير از خلفاى سه‌گانه ، اثبات مىشود كه آن خلفا در ويژگيهاى مذكور يا مانند آنها ، با پيامبران ياد شده مساوى نباشند ؛ و بدون اين ، برترى مورد ادّعا اثبات نمىشود . و اگر احاديثى را كه در بر دارندهء تشبيه شيخين ( ابوبكر و عمر ) به پيامبران‌اند ، جستجو كنيم ، به حدّى خواهند رسيد كه مانندش براى معاصران آن دو وجود ندارد .\r\nبه همين سبب ، محقّقان صوفيّه گفته‌اند : شيخين حامل كمالات نبوّت بوده‌اند و امير حامل كمالات ولايت بوده است . از اين رو ، كارهايى همچون جهاد با كافران و نشر احكام شريعت و به سامان آوردن امور دين - كه كار پيامبران باشد - از شيخين ، بهتر و نيكوتر سرانجام يافت و آنچه بيشتر از حضرت امير روايت شده ، امورى است كه مربوط به اولياست ؛ مانند : آموزش طريقت و راهنمايى به احوال رهروان و مقامات ايشان و هشدار به فريبهاى نفس و تشويق به زهد در دنيا و مانند آن .\r\nخرد حكم مىكند از افعالى كه ويژهء ملكات نفسانى ( صفات نهادينه شده در آدمى ) خاصّى است ، به وجود آن ملكات نفسانى در فاعل آن افعال ، پى برده شود .\r\n\r\n\r\n","description":"","footnote":"\r\n( 1 ) . محمّد بن عيسى ترمذى ( 209 - 279 ) . از محدّثان بزرگ سنّى مذهب و صاحب « صحيح ترمذى » . ( الاعلام 6 / 322 ) ( مترجم )\r\n","page_name":" 22 ","page_number":22},
  {"content":"\r\n\r\nمثلًا از پايدارى كسى در ميدانهاى گوناگون ، در برابر هماوردان و فرود نيزه‌ها و شمشيرها ، به دليرى او پى مىبريم . حالِ ساير ويژگيهاى درونى ، همچون حبّ و بغض و خوف و رجا ، همين گونه است . از اين راه ، به ويژگيهاى درونى افراد پى مىبرند ؛ تا بفهمند كه ويژگيهاى ايشان از گونهء كمالات انبياست يا كمالات اوليا .\r\nبر اين گوناگونى صفات شيخين و امير ، حديثى كه شيعيان در كتابهايشان روايت كرده‌اند ، دلالت مىكند . پيامبر صلى الله عليه و آله فرموده است :\r\nيا على ، هر آينه ، همان گونه كه من بر اساس تنزيل قرآن با مردمان جنگيدم ، تو بر اساس تأويل آن با ايشان خواهى جنگيد .\r\nاين سخن به همين حقيقت اشاره مىكند ؛ زيرا همهء جنگهاى شيخين بر اساس تنزيل قرآن بوده است . پس گويا دورهء آن دو باقىماندهء زمان نبوّت ، و عصر خلافت امير سرآغاز دورهء ولايت شده است . بدين روى ، مشايخ طريقت و ارباب معرفت و حقيقت ، وى را گشايندهء باب ولايت محمّدى و پايان‌دهندهء ولايت مطلق - كه مختصّ پيامبران است - بر شمرده‌اند و به همين سبب است كه تمامى سلسله‌هاى فرق اولياى خدا به او مىانجامد و مانند سرچشمه گرفتن رودهاى كوچك از درياى بزرگ ، از وى سرچشمه مىگيرد ؛ همان گونه كه سلسله‌هاى فقيهان و مجتهدان شريعت ، همه ، به شيخين و نايبان اين دو ، مانند عبداللَّه بن مسعود ، مُعاذ بن جبل ، زيد بن ثابت ، عبداللَّه بن عمر و مثل اينان - كه خدا از همگى آنها خشنود باشد - مىپيوندد و فقه آن فقيهان تراوشى از درياى دانش اين دو تن است .\r\nو معناى امامتى كه در فرزندان امام باقى مانده است - امامتى كه برخى از ايشان برخى ديگر را جانشين خود در آن مىساخت - تنها قطبيّت در امر ارشاد و منبعيّت در فيض ولايت است . از اين رو ، نقل نشده است كه ائمّهء اطهار تمام خلق را بر اين امر وادار كنند ؛ بلكه تنها برخى از ياران خاصّ و برگزيدهء خويش را به اين فيضِ ويژه ، مشرّف كرده‌اند و به هر يك از آنها به اندازهء استعدادشان ، اين عطاى بزرگ را بخشيده‌اند . ليكن اين گروه نابخرد ( شيعه ) تمام اين اشارات را به رياست عمومى و شايستگى تصرّف در امور مربوط به فرمانروايى و اموال ، فرو كاسته‌اند و در نتيجه ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبه پرتگاه گمراهى سرنگون شده‌اند .\r\nبر اساس آنچه گفتيم ، همهء امّت ، امير و فرزندان پاكش را بسان مشايخ و مرشدان طريقت ، باور دارند و امور تكوينى را بديشان مستند مىدانند و به ايشان ، درودها و صدقه‌ها و نذرها تقديم مىدارند و اين در ميان آنان ، امرى است رايج ؛ ليكن هيچ كس نام شيخين را در اين امور نمىبرد و در هيچ يك از آنها ، آن دو را شركت نمىدهد و امور تكوينى را بدانها منتسب نمىكند ؛ هرچند همگان ، همان گونه كه فضل و كمال پيامبرانى همچون ابراهيم و موسى و عيسى را باور دارند ، فضل و كمال آن دو را باور دارند . اين بدان سبب است كه كمالات آن دو ، بسان كمالات پيامبران ، بر اساس كثرت و تفصيل و مغايرت است و كمالات اوليا ناشى از وحدت و جمع و عينيّت . بنابراين ، اوليا آينهء افعال و بلكه صفات الاهىاند و پيامبران و وارثان كمالات آنها ، در نظر مردم ، تنها دلبستگان عبوديّت و صاحبان رسالت‌اند . « 1 »\r\n\r\n\r\n","description":"","footnote":"\r\n( 1 ) . التحفة الاثناعشريّه / 212 .\r\n","page_name":" 24 ","page_number":24},
  {"content":"\r\n\r\n\r\nسند حديث تشبيه\r\nبىگمان ، سزاوار بود كه دهلوى در انكار اين حديث شريف ، از كابلى تقليد نكند ؛ بلكه ورع و انصافش ( ! ! ) اقتضا مىكردند كه در اين گمان باطل ، از اين سلف صالح ( ! ! ) پيروى ننمايد . آيا دهلوى گمان نمىبُرد كه روزى در آيندهء نزديك ، به سبب آنچه گفته و نوشته است ، حساب و كتاب و بازپرسى شود ؟ چرا حقّ و راستى ، وى را از ستيزه در برابر اين حديث شريف و بر زبان آوردن اين سخنان تهى از حقيقت ، باز نداشتند ؟\r\nبه‌يقين ، صحّت اين حديث با اندك جستجو و نگرشى در كتب حديث ، هويدا مىشود و اين حقيقت استوار با كمترين مراجعه به مآخذ اخبار و روايات ، آشكار مىگردد . اين حديث شريف را گروهى از حافظان و پيشوايان مورد اعتماد اهل تسنّن روايت كرده‌اند ؛ مانند : صاحبان صحاح ، مؤلّفان مسانيد ، دانشمندان نامى و . . .\r\nكه ما تنها به يادكرد نام شمارى از راويان پر آوازهء اين حديث ، بسنده مىكنيم :\r\n\r\nنام مشهورترين راويان و ناقلان حديث تشبيه\r\n1 . ابوبكر ، عبدالرزّاق بن همّام بن نافع حميرى ( هم‌پيمان يا آزادكردهء قبيلهء حمير ) صنعانى ، استاد بخارى و غير او ( م 211 ) ؛\r\n2 . احمد بن حنبل بن هلال بن اسد شيبانى ، از پيشوايان چهارگانهء فقه اهل تسنّن ( م 241 ) ؛\r\n3 . ابوحاتم ، محمّد بن ادريس حنظلى رازى ( م 277 ) ؛\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n4 . ابوحفص ، عمر بن احمد بن عثمان ، معروف به ابن شاهين ، محدّث و مفسّر ( م 385 ) ؛\r\n5 . ابوعبداللَّه ، عبيداللَّه بن محمّد بن احمد عُكبَرى ، معروف به ابن بُطّه ( م 387 ) ؛\r\n6 . ابوعبداللَّه ، محمّد بن عبداللَّه بن حمدوَيْه ضبّى طهمانى ، معروف به حاكم نيشابورى ( م 405 ) ؛\r\n7 . ابوبكر ، احمد بن موسى بن مَرْدَوَيْه اصفهانى ( م 410 ) ؛\r\n8 . ابونُعَيْم ، احمد بن عبداللَّه بن احمد بن اسحاق بن موسى اصفهانى ( م 430 ) ؛\r\n9 . ابوبكر ، احمد بن حسين بن على بن عبداللَّه بن موسى بيهقى خسروجردى ( م 458 ) ؛\r\n10 . ابوالحسن ، على بن محمّد بن طيّب جُلّابى ، معروف به ابن مَغازِلى ( م 483 ) ؛\r\n11 . ابوشجاع ، شيرويه بن شهردار بن شيرويه ديلمى همدانى ( م 509 ) ؛\r\n12 . ابومحمّد ، احمد بن على عاصمى ، صاحب كتاب « زين الفتى في تفسير سورة هل أتى » ؛\r\n13 . ابوالفتح ، محمّد بن على بن ابراهيم نطنزى ، صاحب « الخصائص العلويّة » ؛\r\n14 . ابوالمجد ، مجدود بن آدم ، معروف به حكيم سنايى ( م 525 ) ؛\r\n15 . ابومنصور ، شهردار بن شيرويه بن شهردار ديلمى ( م 558 ) ؛\r\n16 . ابوالمؤيّد ، موفّق بن احمد بن ابىسعيد مكّى ، معروف به اخطب خطباء خوارزم ( م 569 ) ؛\r\n17 . ابوالخير ، رضىالدين احمد بن اسماعيل طالقانى قزوينى حاكمى ( م 590 ) ؛\r\n18 . شيخ عمر بن محمّد بن خضر ، معروف به م لّا اربلى ، صاحب « وسيلة المتعبّدين » ؛\r\n19 . نورالدين ابوحامد ، محمود بن محمّد بن حسين صالحانى ، شاگرد ابوموسى مدينى ؛\r\n20 . كمال‌الدين ابوسالم ، محمّد بن طلحهء قرشى ، نويسندهء « مطالب السؤول » ( م 652 ) ؛\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n21 . ابوعبداللَّه ، محمّد بن يوسف گنجى شافعى ، صاحب « كفاية الطالب » ( م 658 ) ؛\r\n22 . محب‌ّالدين ، احمد بن عبداللَّه بن محمّد طبرى شافعى ، صاحب « الرياض النضرة » ( م 694 ) ؛\r\n23 . سيّد على بن شهاب الدين همدانى ، نويسندهء « المودّة في القربى » ( م 776 ) ؛\r\n24 . نورالدين ، جعفر بن سالار ، معروف به امير ملّا ، خليفهء همدانى ؛\r\n25 . شهاب‌الدين احمد ، صاحب « توضيح الدلائل على ترجيح الفضائل » ؛\r\n26 . شهاب الدين بن شمس‌الدين بن عمر زاولى دولت آبادى ، معروف به ملك العلماء هندى ( م 839 ) ؛\r\n27 . نورالدين ، على بن محمّد بن صبّاغ مالكى ، صاحب « الفصول المهمّة » ( م 855 ) ؛\r\n28 . كمال‌الدين ، حسين بن معين‌الدين يزدى ميبدى ، صاحب « شرح الديوان » ( م 870 ) ؛\r\n29 . عبدالرحمن بن عبدالسلام بن عبدالرحمن صفورى شافعى ؛\r\n30 . ابراهيم بن عبداللَّه وصّابى يمنى شافعى ، صاحب « الاكتفاء في مناقب الخلفاء » ؛\r\n31 . جمال‌الدين ، عطاءاللَّه بن فضل‌اللَّه بن عبدالرحمن شيرازى ( م 1000 ) ؛\r\n32 . احمد بن فضل بن محمّد باكثير مكّى شافعى ( م 1047 ) ؛\r\n33 . ميرزا محمّد بن معتمد خان بن رستم حارثى بدخشى ؛\r\n34 . محمّد صدر العالم ، مؤلّف « معارج العُلى في مناقب المرتضى » ؛\r\n35 . ولىاللَّه بن عبدالرحيم دهلوى ( پدر دهلوى نويسندهء تحفهء اثناعشريّه ) ( م 1176 ) ؛\r\n36 . محمّد بن اسماعيل بن صلاح امير يمانى صنعانى ( م 1182 ) ؛\r\n37 . احمد بن عبدالقادر شافعى عجيلى ؛\r\n38 . مولوى ولىاللَّه بن حبيب‌اللَّه لكهنوى .\r\nاينان تنها ، برخى از راويان حديث تشبيه‌اند كه به زودى و به ترتيب ، نصّ روايات\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nايشان را خواهيم آورد . نيز صحّت اين حديث از سخن پدر دهلوى ( شيخ ولىاللَّه دهلوى ) و گروهى از استادان او روشن خواهد شد و خواهى دانست كه تعدادى از راويان و ناقلان اين حديث ، از دانشمندانىاند كه دهلوى به ايشان اعتماد داشته و به رواياتشان استشهاد مىكرده و آنان را در كتابهاى خود ، مىستوده است .\r\n\r\n1 . روايت عبدالرزّاق\r\nعبدالرزّاق بن همّام صنعانى حديث تشبيه را با سند خود ، از ابوهريره ، از رسول خدا صلى الله عليه و آله روايت كرده است . ياقوت حموى در « معجم الأدباء » در شرح حال « محمّد بن احمد بن عبيداللَّهِ » كاتب ، معروف به « ابن المفجّع » مىنويسد :\r\nقصيدهء « ذات الأشباه » از آن اوست . اين قصيده از آن رو به « ذات الأشباه » نامبردار شده كه سراينده‌اش به حديث تشبيه نظر داشته است ؛ حديثى كه عبدالرزّاق از مَعمَر ، و او از زُهرى ، و وى از سعيد بن مسيّب ، روايت نموده كه ابوهريره نقل كرده است : رسول خدا صلى الله عليه و آله در حالى كه در انجمنى از ياران خويش نشسته بود ، فرمود :\r\nإنْ تَنْظُرُوا إلى آدَمَ في عِلْمِهِ وَ نوحٍ في هَمِّهِ وَ إبراهيمَ في خُلْقِهِ وَ مُوسَى في مُناجاتِهِ وَ عيسى في سُنَنِهِ وَ مُحَمَّدٍ في هَدْيِهِ وَ حِلْمِهِ ، فَانْظُرُوا إلى هذَا الْمُقْبِلِ .\r\nاگر مىخواهيد دانش آدم ، همّت ( يا اندوه ) نوح ، خوى ابراهيم ، نيايش موسى ، روش و آيين عيسى و سيرت و بردبارى محمّد را ببينيد ، به كسى بنگريد كه به سويتان مىآيد .\r\nپس مردمان همه ، [ براى ديدن آن مرد 
  ] گردن فراز كردند . آن مرد على بن ابىطالب بود .\r\nمفجّع اين حديث را در قصيده‌اش - كه در بردارندهء مناقب فراوانى است - آورده است . و اينك آغاز قصيده :\r\n أ يُّهَا اللَّائِمي لِحُبيِّ عَليّاً * قُمْ ذَميماً إلَى الْجَحيمِ خَزيّا \r\n\r\n","description":"","footnote":"","page_name":" 28 ","page_number":28},
  {"content":"\r\n\r\n أ بِخَيْرِ الْأنامِ عَرَّضْتَ لا * زِلْتَ مَذُوداً عَنِ الْهُدَى مَزْويّا ؟ !\r\nأ شِبْهِ الْأنْبياءِ كَهْلًا وَ زُولًا * وَ فَطيماً وَ راضِعاً وَ غَذيّا ؟ !\r\nكانَ في عِلْمِهِ كَآدَمَ إذْ عُلْ * - لِمَ شَرْحَ الْأسْماءِ وَ الْمَكْنيَّا\r\nوَ كَنُوحٍ نَجّى مِنَ الْهُلْكِ مَنْ سُيْ * - يِرَ فيِ الْفُلْكِ إذْ عَلَا الْجُوديَّا\r\nوَ جَفا في رِضَا الإْلهِ أباهُ * وَ اجْتَواهُ وَ عَدَّهُ أجْنَبيّا\r\nكَاعْتِزالِ الْخَليلِ آزَرَ فيِ اللَّهِ * وَ هِجْرانِهِ أباهُ مَليّا\r\nوَ دَعا قَوْمَهُ فَآمَنَ لُوطٌ * أقْرَبُ النَّاسِ مِنْهُ رُحْماً وَ رِيّا\r\nوَ عَليٌّ لَمَّا دَعاهُ أخُوهُ * سَبَقَ الْحاضِرينَ وَ الْبَدَويَّا\r\nوَ لَهُ مِنْ أبيهِ ذِي الْأيْدِ * إسْماعيلَ شِبْهٌ ما كانَ عَنيِّ خَفيّا\r\nإنَّهُ عاوَنَ الْخَليلَ عَلَى الْكَعْبَةِ * إذْ شادَ رُكْنَهَا الْمَبْنيَّا \r\n وَ لَقَدْ عاوَنَ الْوَصيُّ حَبيبَ اللْ * - له إذْ يَغْسُلانِ مِنْهَا الصُّفيَّا « 1 »\r\nرامَ حَمْلَ النَّبيِّ كَيْ يَقْطَعَ الْ * - أصْنامَ مِنْ سَطْحِهَا الْمَثُولَ الحَبيَّا\r\nفَحَناهُ ثِقْلُ النُّبُوَّةِ حَتَّى * كادَ يَنْآدُ تَحْتَهُ مَثْنيّا\r\nفَارْتَقَى مِنْكَبَ النَّبيِّ عَليٌّ * صِنْوُهُ ما أجَلَّ ذَا الْمُرْتَقيَّا\r\nفَأماطَ الْأوْثانَ عَنْ ظاهِرِ الْ * - كَعْبَةِ يَنْفي الرِّجاسَ عَنْها نَفيَّا\r\nوَ لَوْ أنَّ الْوَصيَّ حاوَلَ مَسَّ النْ * - نَجْمِ بِالْكَفِّ لَم‌ْتَجِدْهُ قَصيّا\r\nأ فَهَلْ تَعْرِفُونَ غَيْرَ عَليٍّ * وَ ابْنُهُ اسْتَرْحَلَ النَّبيَّ مَطيّا ؟ ! \r\nاى كه مرا براى محبّتم به على سرزنش مىكنى ، برخيز و نكوهيده و رسوا به دوزخ در آى .\r\nآيا از بهترين آفريدگان ، به كنايه ، خرده مىگيرى ؟ ! همواره از هدايت دور و بر كنار باشى !\r\nهمو كه در ميانسالى و جوانى و خردسالى و شيرخوارگى و جنينى ، همانند پيامبران است ؟\r\nدر دانشش چون آدم است ، آن گاه كه شرح نامها و كنيه‌ها ( يا امور پوشيده ) را بياموخت .\r\nو همچون نوح هر آن كس را كه در كشتى بر نشست ، از نابودى نجات داد ؛ آن گاه كه كشتى\r\n\r\n\r\n","description":"","footnote":"\r\n( 1 ) . اين واژه - كه به كسر صاد نيز خوانده مىشود - جمع الجمع « الصفاة : سنگ سخت و بزرگ » است . ( لسان العرب 14 / 464 ) ( مترجم )\r\n","page_name":" 29 ","page_number":29},
  {"content":"\r\n\r\nبر بلنداى كوه جودى جاى گرفت .\r\nو براى خشنودى خدا ، از پدرش دورى جست « 1 » و كناره گرفت و او را بيگانه به شمار آورد .\r\nمانند كناره‌گيرى ابراهيم خليل از آزر در راه خدا و دورى او از وى ، به مدّتى طولانى .\r\nابراهيم قومش را [ به خدا 
  ] دعوت كرد و لوط كه در خويشاوندى و همسايگى ، نزديك‌ترين مردمان به ابراهيم بود ، او را پاسخ گفت .\r\nو على نيز آن هنگام كه برادرش ، رسول خدا صلى الله عليه و آله او را [ به اسلام 
  ] فرا خواند ، از تمام شهرنشينان و باديه‌نشينان پيشى گرفت .\r\nو او شباهتى به پدرش اسماعيلِ قدرتمند دارد ؛ شباهتى كه از من پوشيده نيست .\r\nاسماعيلْ خليل را در بناى كعبه يارى كرد ؛ آن گاه كه ستون آن بنا را بالا مىبرد .\r\nو وصىّ ، حبيب خدا را يارى رساند ؛ آن گاه كه با يكديگر ، كعبه را از بتهاى سنگى پاك مىكردند .\r\nاو خواست پيامبر صلى الله عليه و آله را بر دوش خود نهد تا وى بتهاى ايستادهء متراكم را واژگون كند ؛\r\nولى سنگينى نبوّت پشت او را تا كرد تا اينكه نزديك بود زير اين سنگينى ، خميده شود .\r\nپس على ، برادر راستين نبى ، بر شانهء او بالا رفت . چه پرشكوه است اين بالارونده !\r\nاو بتها را از ظاهر كعبه دور كرد و پليديها را از آن ، به بهترين شكل ، زدود .\r\nو اگر وصى مىكوشيد تا از بلنداى شانه‌هاى نبى ، به ستارگان دست بسايد ، آن را دور از دسترس نمىيافت .\r\nپس آيا جز على كسى را مىشناسيد كه پسرش ، پيامبر را مركب خود قرار داده باشد ؟ « 2 »\r\n\r\nشرح احوال راويان حديث\r\nراويان حديث ، همگى ، از راويان كتب صحاح‌اند و همين تو را براى [ تصديق 
  ] عدالت و اعتبار و بزرگى و شكوه ايشان ، بس است . با اين وصف ، برخى از سخنان دانشمندان اهل تسنّن را در حقّ هر يك از ايشان ، به ترتيب ، مىآوريم :\r\n\r\n\r\n","description":"","footnote":"\r\n( 1 ) . اين سخن بر اساس پندار دشمنان اهل بيت عليهم السلام است ؛ بنابراين در آن ، حجّتى به زيان ما نيست .\r\n( 2 ) . معجم الادباء 17 / 200 - 203 .\r\n","page_name":" 30 ","page_number":30},
  {"content":"\r\n\r\n\r\nشرح حال عبدالرزّاق\r\n1 . يافعى : در اين سال ( 211 ) حافظ ، ع لّا مه عبدالرزّاق بن همّام يمنى صنعانى حميرى ، صاحب مصنّفات فراوان و همو كه از كرانه‌هاى زمين براى آموختن دانش به سويش مىآمدند ، در هشتاد و شش سالگى ، در گذشت . وى از مَعمَر ، ابن جريج ، اوزاعى و طبقهء آنها روايت كرده است . پيشوايان براى ديدار او به يمن مسافرت مىكردند . درباره‌اش گفته‌اند : مردمان ، پس از رسول خدا صلى الله عليه و آله آن‌سان كه [ براى اخذ علم 
  ] به سوى عبدالرزّاق كوچيدند ، به سوى هيچ كس كوچ نكردند . برخى از پيشوايان اسلام از وى روايت كرده‌اند ؛ مانند : امام سفيان بن عُيَيْنَه ، امام احمد ، يحيى بن معين ، اسحاق بن راهَوَيْه ، على مدينى و محمود بن غيلان . « 1 »\r\n2 . سمعانى : ابوبكر ، عبدالرزّاق بن همّام صنعانى : دربارهء او گفته شده است :\r\nمردمان ، پس از رسول خدا صلى الله عليه و آله آن‌سان كه [ براى فراگيرى دانش 
  ] به سوى عبدالرزّاق كوچيدند ، به سوى هيچ كس كوچ نكردند . « 2 »\r\n3 . ابن خلّكان : ابوبكر ، عبدالرزّاق بن همّام بن نافع صنعانى ، هم‌پيمان قبيلهء حمير : ابوسعد سمعانى درباره‌اش گفته است : « گفته‌اند : مردمان ، پس از رسول خدا صلى الله عليه و آله آن‌سان كه [ براى فراگيرى دانش 
  ] به سوى عبدالرزّاق كوچيدند ، به سوى هيچ كس كوچ نكردند . » وى از مَعمَر بن راشد ازدى ، هم‌پيمان بصره‌اى قبيلهء ازد ، اوزاعى ، ابن جريج و ديگران روايت كرده است . پيشوايان آن عصر ، همچون سفيان بن عُيَيْنَه - كه از اساتيد اوست - احمد بن حنبل ، يحيى بن معين و ديگران ، از وى روايت كرده‌اند . ولادت او در سال 126 و درگذشتش در ماه شوّال سال 211 در يمن بوده است . خدايش رحمت كناد . « 3 »\r\n\r\n\r\n","description":"","footnote":"\r\n( 1 ) . مرآت الجنان ، حوادث سال 211 .\r\n( 2 ) . الانساب : « الصنعانيّ » .\r\n( 3 ) . وفيات الاعيان 3 / 216 .\r\n","page_name":" 31 ","page_number":31},
  {"content":"\r\n\r\n4 . عبدالغنى بن سعيد مقدسى « 1 » : وى از محمّد بن اسماعيل فزارى نقل مىكند :\r\nدر صنعا نزد عبدالرزّاق بوديم كه به ما خبر رسيد : يحيى بن معين ، احمد بن حنبل و عدّه‌اى ديگر ، حديث عبدالرزّاق را فرو نهاده و ناپسندش داشته‌اند . به‌سبب اين خبر ، اندوه فراوانى ما را فراگرفت ؛ پس گفتيم : مال بسيار صرف كرديم و خود را به رنج افكنديم ؛ امّا فرجام كار ، حديث او از اعتبار فرو افتاد . من همواره از اين موضوع ، در اندوه فراوانى بودم تا اينكه زمان حجّ فرا رسيد . از صنعا به سوى مكّه روانه شدم .\r\nدر مكّه ، به يحيى بن معين برخوردم . به او گفتم : اى ابا زكريّا ، حقيقتِ آنچه از شما دربارهء عبدالرزّاق به ما رسيده است ، چيست ؟ گفت : به شما چه رسيده است ؟\r\nگفتم : اينكه شما حديث او را ترك گفته و از وى روى برتابيده‌ايد . يحيى بن معين پاسخ داد : اى اباصالح ، اگر عبدالرزّاق از اسلام هم بازگردد ، حديثش را ترك نخواهيم كرد .\r\nنيز براى ما از عبدالرزّاق روايت كرده‌اند كه او گفته است : به مكّه رفتم ، سه روز درنگ كردم ؛ امّا اصحاب حديث به نزدم نيامدند . پس حجّ گزاردم و طواف كردم و به پرده‌هاى كعبه آويختم و گفتم : پروردگارا ! مرا چه شده است ؟ ! آيا من كذّابم ؟ آيا مدلِّس هستم ؟ سپس به خانه بازگشتم . پس از آن ، اصحاب حديث به نزدم آمدند .\r\nاحمد بن صالح مىگويد : به احمد بن حنبل گفتم : آيا كسى را نيكو حديث‌تر از عبدالرزّاق ديده‌اى ؟ گفت : نه .\r\nابوزرعه نيز گفته است : عبدالرزّاق از كسانى است كه حديثشان پابرجا و استوار شده است .\r\nبخارى مىگويد : سال در گذشت عبدالرزّاق 211 هجرى است . اين را گروهى براى بخارى نقل كرده‌اند . « 2 »\r\n\r\n\r\n","description":"","footnote":"\r\n( 1 ) سيوطى وى را با عناوين « حافظ » ، « امام » و « محدث اسلام » وصف كرده و كتاب « الكمال » اورا از آثار قابل اعتمادش بر شمرده است . ( طبقات الحفاظ / 488 )\r\n( 2 ) الكمال فى اسماء الرجال ، مخطوط .\r\n","page_name":" 32 ","page_number":32},
  {"content":"\r\n\r\n5 . ابن قيسرانى مقدسى : ابوبكر ، عبدالرزّاق بن همّام بن نافع صنعانى ، هم‌پيمان قبيلهء حمير ، به تنهايى ، از مَعمَر ، ابن جريج و ثورى ، حديث شنيده است . اسحاق بن ابراهيم حنظلى و اسحاق بن منصور از وى روايت كرده‌اند و محمود بن غيلان نزد آن دو بوده است . ابوالقاسم - در نيشابور - و ابوالحسن خفاف از ابوالعبّاس سرّاج ، نقل كرده‌اند كه وى گفت : از محمّد بن سهل بن عسكر شنيدم كه مىگفت : از احمد بن حنبل شنيدم كه گفت : هرگاه مردم در حديث معمر اختلاف كنند ، قول حق آن است كه عبدالرزّاق گفته است . « 1 »\r\nبنابراين ، عبدالرزّاق از رجال حديث صحيحين است . ابن قيسرانى در خطبهء كتابى كه نام رجال صحيحين را در آن گرد آورده ، تصريح كرده است : حافظان حديث بر اين باورند كه روايت هر آن كس كه شيخين ( / بخارى و مسلم ) حديثى از او در كتابهايشان آورده‌اند ، حجّت است . و اينك سخن ابن قيسرانى :\r\nدر نزد گروهى از حافظان حديث ، نظير : ابواحمد ( ابن عدى ) ، ابوالحسن دارقنطى ، ابوعبداللَّه ( ابن منده ) ، ابوعبداللَّه حاكم و دانشمندان پس از ايشان تا روزگار ما ، ثابت شده كه روايت هر آن كس كه بخارى و مسلم ، حديثش را در صحيحين آورده‌اند - هرچند برخى دربارهء او سخنانى گفته باشند - حجّت است ؛ چرا كه بخارى و مسلم حديث او را در صحيح خود روايت كرده‌اند .\r\nبا اين سخن ، شأن عبدالرزّاق در نزد ابن عدى ، دارقنطى ، ابن منده ، حاكم و حافظان حديث پس از آنان شناخته مىشود .\r\n6 . خوارزمى : بخارى در تاريخش ، دربارهء عبدالرزّاق نوشته است : ابوبكر ، عبدالرزّاق بن همّام بن نافع ، هم‌پيمان قبيلهء حمير و اهل يمن است . وى از معمر ، ثورى و ابن جريج ، حديث شنيده و در سال 211 هجرى در گذشته است .\r\nبخارى گفته است : آنچه از كتابهايش نقل كرده ، صحيح‌ترين است .\r\nضعيف‌ترين بندگان خدا ( خوارزمى ) مىگويد : عبدالرزّاق از محدّثان نامى و از\r\n\r\n\r\n","description":"","footnote":"\r\n( 1 ) . الجمع بين رجال الصحيحين 1 / 328 .\r\n","page_name":" 33 ","page_number":33},
  {"content":"\r\n\r\nمشايخ احمد و افرادى همچون او ، مانند يحيى بن معين و ديگران است . امام ابوحنيفه در اين مسانيد ، از او روايت مىكند . « 1 »\r\nشعرانى دربارهء كسانى كه ابوحنيفه در مسانيدش از آنان روايت كرده ، مىنويسد :\r\nخدا به‌سبب خواندن مسانيد سه‌گانهء امام ابوحنيفه ، از نسخه‌اى كه دست خطّ حافظان - كه آخرين آنها حافظ دمياطى است - در آن ثبت شده است ، بر من منّت نهاد . پس ديدم كه او جز از برگزيدگان تابعانِ عادل و موثّق - همانان كه به شهادت رسول خدا صلى الله عليه و آله از بهترين انسانهاى روزگاران‌اند - حديثى روايت نمىكند . افرادى مانند : اسود ، علقمه ، عطا ، عكرمه ، مجاهد ، مكحول ، حسن بصرى و مثل ايشان كه خدا از همگى آنها خشنود باد . بنابراين ، همهء راويانى كه ميان او و پيامبر صلى الله عليه و آله هستند ، عادل ، ثقه ، سرشناس و برگزيده‌اند و در بين آنها دروغگو و حتّى كسى كه متّهم به دروغ باشد ، وجود ندارد .\r\nاى برادر ! عدالت كسانى كه امام ابوحنيفه - كه خدا از او راضى باشد - با وجود شدّت پرهيزگارى ، خودنگهدارى و مهربانىاش به امّت محمّدى ، آنان را برگزيده تا احكام دينش را از ايشان دريافت كند ، تو را بسنده است . « 2 »\r\n7 . ابن تيميّه ( در پاسخ به برخى از احاديث ) : علماى سيره ، مانند ابن اسحاق و غير او ، از فضائل وى ( مقصودش على عليه السلام است ) اندكى ياد كرده و مانند اين را نقل نكرده‌اند . نيز آنچه را پيشتر گفتيم كه به اتّفاق اهل نقل ساختگى است ، روايت ننموده‌اند . اهل نقل كسانىاند همچون : پيشوايان تفسير كه آن را با سندهاى شناخته‌شده نقل مىكنند ؛ مثل : تفسير ابن جريج ، سعيد بن ابىعروبه ، عبدالرزّاق ، عبد بن حميد ، امام احمد ، اسحاق بن راهويه ، بقى بن مخلد ، ابن جرير طبرى ، محمّد بن اسلم طوسى ، عبدالرحمن بن ابىحاتم ، ابن منذر و غير ايشان از دانشمندان بزرگ و بزرگوار كه در ميان امّت ، نام و آوازه‌اى نيك دارند و آثارشان در\r\n\r\n\r\n","description":"","footnote":"\r\n( 1 ) . جامع مسانيد ابىحنيفه 2 / 512 .\r\n( 2 ) . الميزان شعرانى / 64 .\r\n","page_name":" 34 ","page_number":34},
  {"content":"\r\n\r\nتفسير ، در بردارندهء منقولات قابل اعتماد است . « 1 »\r\n8 . ذهبى : اخبار ابن مدينى در تاريخ بغداد ، ژرف‌كاوى شده است . در آغاز ، لغزشى از وى سرزد ؛ ليكن پس از آن توبه كرد . و اين ابوعبداللَّه بخارى است - كه مر تو را بس است - كه صحيح خود را از حديث ابن مدينى آكنده و گفته است : خود را در پيشگاه هيچ كس ، جز در پيشگاه على بن مدينى ، خرد و كوچك نيافتم . و اگر حديث على و يار و همراه او محمّد و استادش عبدالرزّاق و عثمان بن ابىشيبه و ابراهيم بن سعد و . . . وانهاده شده بود ، درِ [ احاديث 
  ] بر ما بسته شده و گفت و شنيد [ حديث 
  ] گسسته و آثار [ نبوّت 
  ] از ميان رفته بود و زنديقان بر ما چيره شده و دجّالان قيام كرده و بر ما شوريده بودند . پس آيا تو را خردى نيست ، اى عقيلى « 2 » ؟ ! آيا مىفهمى كه دربارهء چه كسانى به ناروايى سخن مىگويى ؟ ! و ما تنها براى دفاع از آنان و ابطال سخنان ناروايى كه درباره‌شان گفته آمده است ، تو را در اين روش ( بررسى وثاقت يا عدم وثاقت اين راويان ) پيروى كرديم . گويا درنيافته‌اى كه يكايك ايشان به مراتب ، از تو و از راويان ثقهء پرشمارى كه نامى از آنها در كتاب خود نبرده‌اى ، موثّق‌ترند . و اين امرى است كه هيچ محدّثى در آن شكّ و ترديد نمىكند . « 3 »\r\n9 . ذهبى : ابوبكر ، عبدالرزّاق بن همّام بن نافع ، از بزرگان و سرشناسان است . « 4 »\r\n10 . ابوالوفاء طرابلسى : چگونه او ثقه نباشد و حال آنكه علاوه بر شيخين ، امامان ششگانه نيز از او روايت كرده‌اند ؟ ! و همان گونه كه على بن مفضّل مقدسى گفته ، هر كه شيخين از او روايت كنند ، از پل [ نقد و بررسى رجالى 
  ] گذشته است . « 5 »\r\n11 . ولىاللَّه دهلوى : در بيان اسباب اختلاف ميان اهل حديث و اصحاب رأى و\r\n\r\n\r\n","description":"","footnote":"\r\n( 1 ) . منهاج السنّه 7 / 178 .\r\n( 2 ) . محمّد بن عمرو عقيلى ( م 322 ) صاحب كتاب « الموضوعات » . ( سير اعلام النبلاء 5 / 254 ) ( مترجم )\r\n( 3 ) . ميزان الاعتدال 3 / 140 .\r\n( 4 ) . الكاشف عمّن روى فى الصحاح الستّه 2 / 194 .\r\n( 5 ) . الكشف الحثيث عمّن رُمِىَ به وضع الحديث / 171 ؛ ذيل شرح حال داوود بن حصين .\r\n","page_name":" 35 ","page_number":35},
  {"content":"\r\n\r\nاينكه اهل حديث تنها به گردآورى احاديث رسول خدا صلى الله عليه و آله اهتمام ورزيده‌اند ، گفته است : . . . بلكه به طريق صحيح ، از بخارى روايت شده كه او احاديث كتاب صحيحش را از ميان ششصد هزار حديث برگزيده است . از ابوداوود نيز به طريق صحيحى ، منقول است كه روايات كتاب سنن خود را از ميان پانصد هزار حديث گزينش كرده است . احمد نيز مسند خود را ترازويى براى شناخت احاديث پيامبر صلى الله عليه و آله قرار داده است ؛ به‌نحوى كه هر چه در آن كتاب يافت شود - هر چند به طريقى واحد از ميان طرق وى - اصلى دارد و گرنه ، خير .\r\nسران اينان ( راويان حديث ) عبارت‌اند از : عبدالرحمن بن مهدى ، يحياى قطّان ، يزيد بن هارون ، عبدالرزّاق ، ابوبكر بن ابىشيبه ، مسدّد ، هنّاد ، احمد بن حنبل ، اسحاق بن راهويه ، فضل بن دكين ، على مدينى و نظايرشان .\r\nاين طبقه سطح نخست از طبقات محدّثان است . محقّقان ايشان پس از استوارسازى فنّ روايت و شناخت مراتب احاديث ، به فقه روى آوردند . در ميان آنان انديشهء گردآمدن بر تقليد از فردى از درگذشتگان نبود ؛ چرا كه احاديث و آثارى را روايت مىكردند كه ناقض و در هم شكنندهء هر مذهبى از آن مذاهب بود .\r\nبنابراين ، بر اساس قواعدى كه در خود استوار ساخته بودند ، پيروى از احاديث نبىّ اكرم صلى الله عليه و آله و آثار صحابه و تابعان و مجتهدان را آغاز كردند . « 1 »\r\n12 . تصديق عبدالرزّاق توسّط خداى متعال : سيوطى مىگويد : خطيب در تاريخ بغداد از شيخ صالح ، محمّد بن سالم ( سلم ) خواص ، نقل كرده است :\r\nيحيى بن اكثمِ قاضى را در خواب ديدم . از او پرسيدم : خدا با تو چه كرد ؟ پاسخ داد :\r\nمرا در پيشگاه خود نگاه داشت ؛ سپس به من گفت : اى شيخ بد كردار ، اگر پيرىات نبود ، بىگمان تو را به آتش مىسوزاندم . [ پس آنچه بنده را در پيش روى مولايش مىگيرد ، مرا گرفت . پس آن گاه كه به هوش آمدم ، مرا گفت : اى شيخ بد كردار ! و سه\r\n\r\n\r\n","description":"","footnote":"\r\n( 1 ) . الانصاف فى بيان سبب الاختلاف / 46 .\r\n","page_name":" 36 ","page_number":36},
  {"content":"\r\n\r\nبار اين رخداد تكرار شد . پس آن گاه كه به هوش آمدم 
  ] گفتم : پروردگارا ، درباره‌ات چيز ديگرى شنيده بودم . پس خداى متعال فرمود : درباره‌ام چه شنيده‌اى ؟ و حال آنكه خود به آن ، داناتر بود .\r\nپاسخ دادم : عبدالرزّاق بن همّام مرا حديث كرد و گفت : معمر بن راشد ، از ابن شهاب زهرى ، از انس بن مالك ، از پيامبرت ، از جبرئيل ، از تو اى عظيم ، براى ما حديث نقل كرده است كه تو فرموده‌اى : از هر بنده‌اى كه در مسلمانى ، مويى را براى من سپيد كرده است ، شرم مىكنم كه با آتشش عذاب كنم . پس خداى - كه بلند مرتبه است - فرمود : عبدالرزّاق راست گفته است ؛ معمر راست گفته است ؛ زهرى راست گفته است ؛ انس راست گفته است ؛ پيامبرم راست گفته است ؛ جبرئيل راست گفته است ؛ من اين را گفته‌ام . او را به بهشت ببريد . « 1 »\r\n\r\nشرح حال مَعمَر بن راشد\r\nمعمر بن راشد بصرى استاد شيخ عبدالرزّاق بن همّام صنعانى است . اينك شرح حال كوتاهى از وى همراه با ستايش او از كتب اهل تسنّن :\r\n1 . سمعانى : و از قدما ابوعروه ، معمر بن راشد بصرى مهلّبى ، هم‌پيمان آل ازد است . وى اهل بصره و ساكن يمن بوده است . او همان معمر بن ابىعمرو است .\r\nمعمر از دانشمندان ثقه است . او از زهرى ، قتاده ، يحيى بن ابىكثير ، ابواسحاق همدانى و اعمش روايت مىكند . كسانى كه از معمر روايت كرده‌اند ، عبارت‌اند از :\r\nثورى ، شعبه ، ابن ابىعروبه ، ابن عُيَيْنَه ، ابن مبارك ، اسماعيل بن عُلَيَّه ، مروان فزارى ، رباح صنعانى ، هشام بن يوسف ، محمّد بن ثور و عبدالرزّاق بن همّام .\r\nابن جريج گفته است : بر شما باد همراهى و چنگ زدن به دامان اين مرد ( مقصودش معمر بوده است ) ؛ چرا كه بىگمان ، در ميان هم‌عصرانش ، داناتر از وى ، كسى باقى نمانده است .\r\n\r\n\r\n","description":"","footnote":"\r\n( 1 ) . اللّآلى المصنوعه 1 / 136 ؛ با اختلاف اندكى در جاهاى ديگر .\r\n","page_name":" 37 ","page_number":37},
  {"content":"\r\n\r\nرباح مىگويد : از ابن جريج دربارهء تفسير پرسشى كردم ، پس مرا پاسخ گفت .\r\nگفتمش : معمر اين گونه پاسخ داده است ؛ گفت : هر آينه ، معمر از دانش به اندازهء سيراب شدن ، نوشيده است .\r\nمعمر گفته است : در چهارده سالگى ، به مجلس قتاده مىرفتم و در نزد وى مىنشستم ؛ حديثى از وى نمىشنيدم ، مگر آنكه ، گويا آن حديث ، پيشتر در سينه‌ام جاى گرفته بود . من همراه با كودكان ، در حالى كه نوجوانى بودم ، به تشييع جنازهء حسن بصرى رفتم و طلب علم را از سال مرگ حسن ، آغاز كردم .\r\nعلى بن مدينى گفته است : نيك انديشيدم ، دريافتم كه اسناد احاديث بر محور شش نفر مىگردد ؛ بصريان آنها عبارت‌اند از : شعبه ، سعيد بن ابىعروبه ، حمّاد بن سلمه و هم‌پيمان قبيلهء حدّان ، ابوعروه معمر بن راشد .\r\nمعمر در سال 154 هجرى در يمن در گذشته است .\r\nابوحاتم رازى مىگويد : اسناد احاديث به شش نفر مىانجامد كه معمر همهء ايشان را درك كرده و از آنان ، رواياتى نوشته است . كسى جز معمر را نمىشناسم كه داراى اين ويژگى باشد . اينان عبارت‌اند از : از حجاز : زهرى و عمرو بن دينار ، از كوفه : ابو اسحاق و اعمش ، از بصره : قتاده و از يمامه : يحيى بن ابىكثير .\r\nاحمد بن حنبل گفته است : هيچ كس را با معمر نمىسنجى ، مگر آنكه معمر را از او دانشجوتر مىيابى . « 1 »\r\n2 . نووى : امام و محدّث نامى معمر بن راشد : نام وى در مواضعى از « المختصر » ياد شده است . . . او يار و همراه زهرى و استاد عبدالرزّاق است .\r\nابن معين گفته است : معمر در ثبت احاديث زهرى ، بر ابن عُيَيْنَه برترى دارد .\r\nبرترين مردمان در ثبت احاديث زهرى ، مالك و معمر و يونس‌اند .\r\nاحمد بن عبداللَّه گفته است : معمر در صنعاى يمن سكونت گزيد و در آنجا ازدواج كرد . سفيان به سوى او كوچيد و در آنجا از وى حديث شنيد . معمر نيز از\r\n\r\n\r\n","description":"","footnote":"\r\n( 1 ) . الانساب : « المهلّبيّ » .\r\n","page_name":" 38 ","page_number":38},
  {"content":"\r\n\r\nسفيان حديث شنيد . هنگامى كه معمر به صنعا گام نهاد ، مردم آن شهر خارج شدن وى را از نزد خود ناپسند داشتند . كسى گفت : او را نگاه مىداريم ؛ پس زنى را به همسرىاش در آوردند .\r\nهمگان در وثاقت و جلالت معمر همداستان‌اند . بخارى و مسلم از وى روايت كرده‌اند . « 1 »\r\n3 . ذهبى : ابوعروه ، معمر بن راشد ازدى ( هم‌پيمان ايشان ) بصرى ، امام ، حجّت ، از بزرگان و سرشناسان و دانشمند يمن است . وى از زهرى حديث نقل كرده است .\r\n. . . عبدالرزّاق گفته است : از معمر ده‌ها هزار حديث نوشته‌ام . و عبدالواحد بن زياد گفته است : به معمر گفتم : چگونه از ابن شهاب حديث شنيدى ؟ گفت : « من بردهء قومى از طاحيه بودم . مرا براى خريد جامه فرستادند . پس به مدينه رفتم و در خانه‌اى سكنى گزيدم . شيخى را ديدم كه مردمان دانش [ خويش را 
  ] بر او عرضه مىكردند . من نيز به همراه ايشان ، دانش خود را بر او عرضه كردم . . . . »\r\nسفيان بن عُيَيْنَه گفته است : سعيد بن ابىعروبه به من گفت : از معمرِ شما حديث روايت كرديم ( يا از او برايمان حديث روايت شد ) پس او را شريف و بزرگوار يافتيم .\r\nعبدالرزّاق نيز گفته است : معن بن زائده مقدارى طلا به نزد معمر فرستاد ؛ ليكن او طلا را نپذيرفت و اين امر را پوشيده داشت . « 2 »\r\n4 . ذهبى : ابوعروه ، معمر بن راشد ازدى ( هم‌پيمان آنان ) ، عالم يمن ، از زهرى و همّام روايت كرده است و غندر و ابن مبارك و عبدالرزّاق از وى روايت نموده‌اند . « 3 »\r\n5 . خطيب تبريزى : ابوعروه ، معمر بن راشد ازدى ( هم‌پيمان ايشان ) ، دانشمند يمن . . . . « 4 »\r\n\r\n\r\n","description":"","footnote":"\r\n( 1 ) . تهذيب الاسماء و اللّغات 2 / 107 .\r\n( 2 ) . تذكرة الحفّاظ 1 / 178 .\r\n( 3 ) . الكاشف 3 / 164 .\r\n( 4 ) . الاكمال فى اسماء رجال المشكاه ( كتابى است در بردارندهء نام رجال « المشكاة » كه همراه با آن چاپ شده است ) .\r\n","page_name":" 39 ","page_number":39},
  {"content":"\r\n\r\n\r\nشرح حال زُهرى\r\nابن شهاب زهرى ، استاد معمر بن راشد ياد شده ، نزد اهل تسنّن ، از سرشناسان و مشاهير است . اينك برخى از سخنان علما در حقّ وى :\r\n1 . ابن حبّان : ابوبكر ، محمّد بن مسلم بن عبيداللَّه بن عبداللَّه بن شهاب بن عبداللَّه بن حرب بن زهرة بن كلاب زهرى قرشى ، ده تن از اصحاب رسول خدا صلى الله عليه و آله را ديده است . او از داناترين و آشناترين مردمان به متون اخبار و نيكو شكل‌ترين ايشان در ثبت آنهاست . وى فقيه و فاضل بود . افراد پر شمارى از وى حديث نقل كرده‌اند . « 1 »\r\n2 . سمعانى : زهرى . . . از تابعان مدينه است . وى ده تن از ياران پيامبر صلى الله عليه و آله را ديده است . او از برترين حافظان عصر خويش است . . . مردمان از وى حديث روايت كرده‌اند . زهرى در شب سه‌شنبه ، هفدهم ماه رمضان سال 124 در اطراف شام ، چشم از جهان فروبست . مدفن او در درّهء بيداء ، مشهور و زيارتگاه مردمان است . « 2 »\r\n3 . ذهبى : [ زهرى 
  ] از بزرگان و سرشناسان است . وى از ابوعمر و سهل روايت كرده است . روايات وى از ابوهريره در صحيح ترمذى و از رافع بن خديج در سنن نسائى ، آمده است . يونس و معمر و مالك و . . . از او روايت كرده‌اند .\r\nابن مدينى گفته است : نزديك به دوهزار حديث از زهرى روايت شده است . و ابوداوود نوشته است : زهرى بيش از هزار حديث را اسناد داده است ( با ذكر سند روايت كرده است ) . از وى دوهزار و صد حديث نقل شده كه نيمى از آن مسند است . او در رمضان سال 124 در گذشته است . « 3 »\r\n\r\n\r\n","description":"","footnote":"\r\n( 1 ) كتاب الثقات 5 / 349 .\r\n( 2 ) الانساب « الزهري » .\r\n( 3 ) الكاشف 3 / 96 .\r\n","page_name":" 40 ","page_number":40},
  {"content":"\r\n\r\n3 . يافعى : امام ابوبكر ، محمّد بن مسلم بن عبيداللَّه بن عبداللَّه بن شهاب زهرى ، از فقها و محدّثان و تابعان سرشناس است . وى دانش فقهاى هفتگانه را حفظ كرد و از ده تن از صحابه - رضي اللَّه عنهم - روايت نمود . او از سهل بن سعد و انس بن مالك و افرادى ديگر حديث شنيده است . گروهى از پيشوايان ، همچون مالك بن انس ، سفيان ثورى و سفيان بن عُيَيْنَه از وى روايت كرده‌اند .\r\nابن مدينى مىگويد : زهرى را نزديك به دوهزار حديث است . وى دانش فقهاى هفتگانه را فراگرفته و حفظ كرده است .\r\nعمر بن عبدالعزيز گفته است : هيچ كس داناتر از زهرى به سنّت گذشته ، باقى نمانده است . مكحول نيز چنين گفتارى دارد .\r\nليث گفته است : ابن شهاب گفت : دانشى را در دلم به وديعه نسپردم كه فراموشش كنم .\r\nديگر دانشمندان گفته‌اند : وى در نزد هشام بن عبدالملك بزرگ و پر احترام بود .\r\nيك بار ، هشام هفت هزار دينار به او عطا كرد .\r\nعمرو بن دينار درباره‌اش گفته است : در نزد هيچ كس جز زهرى ، خوارتر از درهم و دينار نديدم ؛ گويا درهم و دينار در نزد او بسان سرگين چارپايان بود . « 1 »\r\n5 . خطيب تبريزى : زهرى ، منسوب به زهرة بن كلاب ، از كسانى است كه به نسبت داشتن به بنىزهره ، شهرت يافته است . او ابوبكر ، محمّد بن عبداللَّه بن شهاب ، از فقها و محدّثان و دانشمندان سرشناس تابعى در مدينه و مورد توجّه در علوم شريعت است . وى از گروهى از صحابه حديث شنيده است و گروه پرشمارى از وى روايت كرده‌اند كه قتاده و مالك بن انس در شمار آنان‌اند . عمر بن عبدالعزيز گفته است : كسى را داناتر از او به سنّت گذشته ، نمىشناسم . به مكحول گفتند :\r\nداناترين كسى را كه ديده‌اى ، كيست ؟ گفت : ابن شهاب . پرسيدند : پس از او ؟ پاسخ داد : ابن شهاب . دوباره پرسيدند : پس از او ؟ تكرار كرد : ابن شهاب . . . . « 2 »\r\n\r\n\r\n","description":"","footnote":"\r\n( 1 ) . مرآت الجنان ، حوادث سال 124 .\r\n( 2 ) . الاكمال فى اسماء الرجال 3 / 653 .\r\n","page_name":" 41 ","page_number":41},
  {"content":"\r\n\r\n6 . ابن حجر : محمّد بن مسلم . . . فقيه ، حافظ ، كسى كه بزرگى و اتقانش مورد قبول همگان است . وى از سران طبقهء چهارم [ راويان حديث 
  ] است . . . . « 1 »\r\n7 . سيوطى : [ زهرى 
  ] از بزرگان است . . . . ليث گفته است : هيچ دانشمندى را جامع‌تر و عالم‌تر از ابن شهاب نديدم . « 2 »\r\n\r\nشرح حال سعيد بن مسيّب\r\nسعيد بن مسيّب همان كسى است كه زهرى اين حديث شريف را از او روايت كرده است . وى فقيه مدينهء منوّره و امام اهل تسنّن و از تابعان بزرگ است . و اينك برخى از سخنانى كه دانشمندان اهل تسنّن در فضيلت و شرافت او گفته‌اند :\r\n\r\n1 . ابن حبّان\r\n: ابومحمّد ، سعيد بن مسيّب بن حزن بن ابىوهب بن عمرو بن عايشة بن عبداللَّه بن عمر بن مخزوم بن نفطه مخزومى قرشى ، در سال دوم خلافت عمر ، به دنيا آمد و مادرش دختر عثمان بن حكيم بود . وى در فقه و ديندارى و پرهيزكارى و دانش و عبادت و فضل ، از بزرگان تابعين بود . پدرش به تجارت روغن اشتغال داشت . سعيد سرور تابعان و فقيه‌ترينِ اهل حجاز و داناترين مردم به تعبير خواب بود . در طول چهل سال ، منادى براى نماز ندا نداد ، مگر آنكه سعيد در مسجد حاضر بود و رسيدن زمان نماز را انتظار مىكشيد . گفته‌اند : سعيد از كسانى است كه ميان عثمان و على ، آشتى و سازش برقرار كرد .\r\nهنگامى كه با عبدالملك بيعت شد و او پس از اين بيعت ، از مردمان براى وليد و سليمان بيعت گرفت ، سعيد اين امور را ناپسند داشت و با عبدالملك بيعت نكرد .\r\nدر پس اين ماجرا ، عبدالرحمن بن عبدالقارى به سعيد گفت : تو در جايى نماز مىگزارى كه هشام بن اسماعيل ( استاندار عبدالملك در مدينه ) تو را مىبيند ؛ اى\r\n\r\n\r\n","description":"","footnote":"\r\n( 1 ) . تقريب التهذيب 2 / 207 .\r\n( 2 ) . اسعاف المبطّأ برجال الموطّأ / 7 . ( اين كتاب همراه با تنويرالحوالك چاپ شده است . )\r\n","page_name":" 42 ","page_number":42},
  {"content":"\r\n\r\nكاش مكان نمازت را جابجا مىكردى تا اينكه وى نتواند تو را ببيند . سعيد پاسخش داد : جايى را كه از چهل سال پيش تا كنون در آن به نماز ايستاده‌ام ، تغيير نخواهم داد .\r\nپس سعيد به قصد عمره ، از مدينه بيرون رفت و گفت : هرگز در كارى كه هيچ نيّت خيرى در آن نيست ، تنم را به رنج نمىافكنم و مالم را خرج نمىكنم .\r\nعبدالرحمن بن عبدالقارى به او گفت : در اين صورت ، با عبدالملك بيعت كن . سعيد پاسخ داد : به من بگو اگر خدا همان گونه كه چشمت را نابينا كرده است ، دلت را كور گرداند ، چه چيزى بر عهدهء من است ؟ ! و همچنان از بيعت خوددارى كرد .\r\nهشام بن اسماعيل به عبدالملك نامه‌اى نوشت و ماجرا را گزارش كرد .\r\nعبدالملك در پاسخ نامهء او نوشت : چه چيزى تو را به سوى سعيد مىخواند ؟ ! كارى كه به زيان ما باشد و ناپسندش بداريم ، از او سرنخواهد زد ؛ امّا اگر به زيان ما كارى انجام داد و تو خواستى در برابرش ، واكنشى نشان دهى ، او را به بيعت فراخوان ؛ اگر بيعت كرد كه هيچ و گرنه سى ضربه تازيانه‌اش بزن و در پيش چشمان مردمان نگاهش دار .\r\nهشام سعيد را به بيعت فراخواند ؛ ليكن او از بيعت خوددارى كرد و گفت : با آن دو ( وليد و سليمان ) بيعت نخواهم كرد . هشام سعيد را سى تازيانه زد و جامه‌اى مويين پوشاندش و دستور داد تا او را در شهر بگردانند تا اينكه به محلّهء خيّاطين رسيدند ؛ سپس او را بازگرداند و فرمان داد تا زندانىاش كنند . سعيد ، پس از اين رخدادها ، گفت : اگر گمان نمىكردم كه هشام مرا خواهد كشت ، آن جامه را نمىپوشيدم ؛ جامه را پوشيدم و با خود گفتم : عورت خود را در وقت مرگ ، با آن خواهم پوشاند .\r\nسعيد در سال نود و سه يا نود و چهار هجرى در گذشت . برخى گفته‌اند وى در سال صد و پنج در گذشته است . « 1 »\r\n\r\n2 . ذهبى\r\n: ابومحمّد ، سعيد بن مسيّب مخزومى ، امام ، شيخ الاسلام ، فقيه مدينه ،\r\n\r\n\r\n","description":"","footnote":"\r\n( 1 ) . كتاب الثقات 4 / 273 .\r\n","page_name":" 43 ","page_number":43},
  {"content":"\r\n\r\nجليل‌ترين تابعان ، در دومين سال خلافت عمر زاده شد و از خطابه‌هاى عمر ، اندكى را شنيد و از عثمان و زيد بن ثابت و عايشه و سعد و ابوهريره و گروهى ديگر ، حديث شنيد . او گسترده دانش ، پر حرمت ، استوار ديانت ، حق بر زبان و ژرف انديش بود .\r\nابن عمر ، به نقل اسامة بن زيد از نافع ، گفته : سعيد بن مسيّب از مفتيان است .\r\nاحمد بن حنبل و ديگران گفته‌اند : احاديث مرسل سعيد ، صحيح‌اند .\r\nاز قتاده نقل شده است : كسى را داناتر از سعيد بن مسيّب نديدم . زهرى و مكحول و ديگران نيز چنين گفته‌اند .\r\nعلى بن مدينى گفته است : در ميان تابعان ، كسى را دانشمندتر از سعيد نمىشناسم . او در نزد من بزرگ‌ترين تابعى است .\r\nعجلى و غير او گفته‌اند : سعيد جوايز سلطان را نمىپذيرفت . او را چهارصد دينار بود كه با آن روغن و كالاهايى ديگر خريد و فروش مىكرد .\r\nسعد بن ابراهيم گفته است : شنيدم كه سعيد بن مسيّب مىگفت : هيچ كس از من به قضاوتى كه رسول خدا صلى الله عليه و آله و ابوبكر و عمر كرده‌اند ، داناتر نيست .\r\nواقدى مىگويد : هشام بن سعد نقل مىكند كه زهرى - در پاسخ به اين پرسش كه سعيد بن مسيّب دانش خود را از چه كسى فرا گرفته است - گفت : از زيد بن ثابت ، سعد بن ابىوقّاص ، ابن عبّاس و ابن عمر ؛ نيز از عثمان و على و صهيب ، حديث شنيده است و بخش اعظم روايات مسند او از ابوهريره است ؛ چرا كه او داماد ابوهريره بوده است . برخى مىگويند : هيچ كس از سعيد به قضاوت عمر و عثمان ، داناتر نيست .\r\nمعمر از زهرى روايت مىكند : سعيد داناترين مردم به قضاوت عمر و عثمان بود .\r\nاز قَتاده نقل شده كه گفته است : هر گاه براى حسن [ بصرى 
  ] مشكل علمى پيش مىآمد ، نامه‌اى به سعيد مسيّب مىنوشت [ و حلّ مشكلش را از وى مىخواست 
  ] .\r\nحمّاد بن زيد از يزيد بن حازم ، نقل كرده است : مسيّب پى در پى روزه مىگرفت .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nعبدالرحمن بن حرمله مىگويد : شنيدم كه سعيد مىگفت : چهل بار حجّ گزاردم .\r\nيوسف بن يعقوب ماجشون از مطلب بن سائب نقل مىكند : همراه با سعيد بن مسيّب در بازار نشسته بودم كه پيكى از پيكهاى بنى مروان ، بر ما گذشت . سعيد به او گفت : آيا تو از قاصدان بنى مروانى ؟ پيك گفت : بله . سعيد پرسيد : آن گاه كه تركشان مىگفتى ، احوالشان چگونه بود ؟ قاصد گفت : خوب بود . سعيد گفت :\r\nايشان را ترك گفتى در حالى كه آنان مردمان را گرسنه نگاه مىدارند و سگان را سير مىكنند ! پس سعيد خواست كه به قاصد حمله كند . من به سويش برخاستم و پيوسته او را از اين كار بازمىداشتم تا اينكه قاصد از نزد ما گذشت و رفت . به سعيد گفتم : پدر بيامرز ! خون خود را حفظ كن ! پاسخم گفت : خاموش ! اى احمق ! به خدا سوگند ، خداى متعال مرا براى آنچه بر اساس حقوق او گرفتم ، بازخواست نمىكند .\r\nبه طريق ضعيفى ، از مكحول نقل شده است كه هنگامى كه خبر مرگ ابن مسيّب به او رسيد ، گفت : مردمان [ در دانش دين 
  ] يكسان شدند .\r\nمالك مىگويد : به من رسيده كه سعيد بن مسيّب گفته است : من در به دست آوردن تنها يك حديث ، اسير روزها و شبها بودم .\r\nمصعب از عبداللَّه نقل مىكند : مصعب بن عثمان مرا حديث كرد و گفت : آن گاه كه مسلم بن عُقبه خواست تا سعيد بن مسيّب را بكشد ، عمرو بن عثمان و مروان حكم گواهى دادند كه او ديوانه است ؛ بدين روى ، مسلم او را رها كرد و واگذاشت .\r\nابويونس قوى مىگويد : به مسجد درآمدم ، ديدم كه سعيد بن مسيّب تنها نشسته است ؛ پرسيدم : او را چه مىشود ؟ گفتند : او را از اينكه كسى همنشينش شود ، بازداشته‌اند .\r\nمىگويم : سيرهء سعيد ، به تنهايى ، در كتابى مىگنجد . « 1 »\r\n\r\n3 . ذهبى\r\n: امام ابومحمّد مخزومى ، سعيد بن مسيّب بن حزن ، از بزرگان و سرشناسان و سرور تابعان است . وى از عمر و عثمان و سعد ، روايت كرده است و\r\n\r\n\r\n","description":"","footnote":"\r\n( 1 ) . تذكرة الحفّاظ 1 / 54 - 56 .\r\n","page_name":" 45 ","page_number":45},
  {"content":"\r\n\r\nزهرى و قتاده و يحيى بن سعيد از او حديث نقل كرده‌اند . وى ثقه ، حجّت ، رفيع الذكر و در علم و عمل ، سرآمد است . او در سال نود و چهار هجرى در گذشته است . « 1 »\r\n\r\n4 . خطيب تبريزى\r\n: سعيد سرور تابعان از طبقهء نخست است . وى فقه و حديث و زهد و عبادت و ورع را در خود گرد آورده بود . او در ميان راويان حديث ، مورد توجّه بوده است و به وثاقتش تصريح كرده‌اند . وى داناترين مردم به حديث ابوهريره و قضاوتهاى عمر بود و گروه پرشمارى از صحابه را ديد و از ايشان حديث روايت كرد . زهرى و تابعان زيادى و نيز غير تابعان ، از او روايت كرده‌اند .\r\nمكحول مىگويد : سراسر زمين را در جستجوى دانش گشتم ، كسى را داناتر از ابن مسيّب نديدم .\r\nابن مسيّب گفته است : چهل بار حجّ گزاردم .\r\nوى در سال نود و سه در گذشته است . رحمت خدا بر او باد . « 2 »\r\n\r\n5 . ابن حجر\r\n: ابن عمر ، به نقل نافع ، گفته است : سوگند به خدا ، او از مفتيان [ و يا : از آنان كه ديندارى را محكم و استوار ساخته‌اند 
  ] است .\r\nاز پدر عمرو بن ميمون بن مهران ، نقل شده است : به مدينه رفتم و داناترين مردم آن شهر را جستجو كردم ؛ به سوى سعيد بن مسيّب راهنمايىام كردند .\r\nابن شهاب گفته است : عبداللَّه بن ثعلبة بن ابىصغير به من گفت : اگر فقه مىخواهى ، دامان اين شيخ ( سعيد بن مسيّب ) را بگير .\r\nقتاده گفته است : كسى را داناتر از او به حلال و حرام نديدم .\r\nمحمّد بن اسحاق از مكحول نقل مىكند : سراسر زمين را در طلب دانش گشتم ، ليكن كسى را داناتر از او نديدم .\r\nسليمان بن موسى گفته است : او فقيه‌ترين تابعان بود .\r\n\r\n\r\n","description":"","footnote":"\r\n( 1 ) . الكاشف 1 / 372 .\r\n( 2 ) . الاكمال فى اسماء رجال المشكاه 3 / 666 .\r\n","page_name":" 46 ","page_number":46},
  {"content":"\r\n\r\nبخارى مىگويد : على از ابوداوود و او از شعبه و وى از اياس بن معاويه ، نقل مىكند كه وى گفت : سعيد بن مسيّب به من گفت : از كدام قبيله‌اى ؟ گفتم : از مزينه .\r\nگفت : بىگمان ، به ياد مىآورم روزى را كه عمر بن خطّاب بر فراز منبر بر سر نعمان بن مقرن فرياد كشيد . نيز بخارى مىگويد : سليمان بن حرب به ما گفت :\r\nسلام بن مسكين از عمران بن عبداللَّه خزاعى ، نقل كرد كه ابن مسيّب گفته است : من ميان على و عثمان ، سازش و آشتى برقرار كردم .\r\nابن معين ، به نقل دورى ، گفته است : اينجا مردمانى هستند كه مىگويند : سعيد ميان على و عثمان ، سازش و آشتى برقرار كرد ؛ امّا اين سخنى نادرست است . سعيد گفته است : عمر مرا در خردسالى ديد . مىگويم : وى مىگويد : در سال دوم خلافت عمر زاده شد . چگونه كودك هشت ساله چيزى را حفظ مىكند ؟ !\r\nدورى مىگويد : شنيدم كه ابن معين مىگفت : در نزد من ، مرسلات ابن مسيّب از مرسلات حسن ، پسنديده‌تر است .\r\nابوطالب مىگويد : نزد احمد نام سعيد بن مسيّب را بردم ؛ وى گفت : آن كيست كه همچون سعيد باشد ؟ ! ثقه‌اى از نيكان . پس به او گفتم : آيا روايت سعيد از عمر ، حجّت است ؟ پاسخ داد : در نزد ما حجّت است كه سعيد عمر را ديده و از او حديث شنيده است . هرگاه كه حديث سعيد از عمر پذيرفته نشود ، پس احاديث چه كسى پذيرفته خواهد شد ؟\r\nميمونى و احمد بن حنبل گفته‌اند : مرسلات سعيد صحيح‌اند ؛ صحيح‌تر از مرسلات وى ديده نشده است .\r\nعثمان حارثى از احمد نقل كرده است : برترين تابعان سعيد بن مسيّب است .\r\nابن مدينى مىگويد : در ميان تابعان ، كسى را دانشمندتر از سعيد بن مسيّب نمىشناسم . هرگاه سعيد بگويد كه سنّت چنين است ، تو را بس است . و او در نزد من ، بزرگ‌ترين تابعان است .\r\nشافعى ، به نقل ربيع ، گفته است : احاديث مرسل ابن مسيّب ، نزد ما حسن است .\r\nليث از يحيى بن سعيد نقل كرده است : ابن مسيّب راويهء عمر ( كسى كه فراوان از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعمر حديث روايت كرده است ) ناميده مىشد . او داناترين و آشناترين مردم به احكام و قضاوتهاى عمر بود .\r\nابراهيم بن سعد از پدرش نقل كرده كه سعيد گفته است : كسى داناتر از من به هر قضاوتى كه رسول خدا صلى الله عليه و آله و ابوبكر و عمر انجام داده‌اند ، بر جاى نمانده است . و ابراهيم از پدرش نقل مىكند : و گمان مىكنم كه عثمان را نيز ذكر كرد .\r\nمالك گفته است : به من رسيده است كه عبداللَّه بن عمر كسى را به نزد ابن مسيّب مىفرستاد و از او دربارهء برخى از شئون و دستورات عمر مىپرسيد . نيز مالك گفته است : سعيد عمر را درك نكرد ؛ ليكن هنگامى كه سنّش زيادتر شد ، به پرسش از شئون و دستورات عمر پرداخت .\r\nقتاده گفته است : هرگاه براى حسن مشكل علمى رخ مىداد ، براى سعيد بن مسيّب نامه مىنوشت [ و از او براى حلّ مشكلش كمك مىگرفت 
  ] .\r\nعجلى مىگويد : سعيد مردى نيكوكار و فقيه بود .\r\nابوزرعه دربارهء سعيد گفته است : مدنى ، قرشى ، ثقه ، امام .\r\nو ابوحاتم مىگويد : در ميان تابعان ، كسى برجسته‌تر از او نيست ؛ و او در ميان ايشان ، احاديث ابوهريره را بهتر از ديگران ثبت و ضبط كرده است .\r\nواقدى گفته است : سعيد در سال نود و چهار ، در عصر خلافت وليد ، در هفتاد و پنج سالگى ، در گذشت .\r\nابونعيم نيز گفته است : سعيد در سال نود و چهار در گذشته است .\r\nمىگويم : بر اساس آنچه از سعيد نقل كرده‌اند كه سال تولّد او دومين سال خلافت عمر بوده و با توجّه به اينكه اسناد به او صحيح است ، همان گونه كه واقدى گفته است ، طول عمر وى به هفتاد و نه سال مىرسد . « 1 »\r\n\r\n6 . ابن حجر\r\n: سعيد بن مسيّب . . . يكى از علماى هشتگانه است . دانشمندان بر اينكه مرسلات او صحيح‌ترين احاديث مرسل است ، همداستان شده‌اند .\r\n\r\n\r\n","description":"","footnote":"\r\n( 1 ) . تهذيب التهذيب 4 / 84 .\r\n","page_name":" 48 ","page_number":48},
  {"content":"\r\n\r\nابن مدينى گفته است : در ميان تابعان ، كسى را دانشمندتر از او نمىشناسم . وى پس از سال نود هجرى ، در حالى كه به هشتاد سالگى نزديك شده بود ، از دنيا رفت . « 1 »\r\n\r\n7 . سيوطى\r\n: سعيد بن مسيّب . . . . قتاده مىگويد : هيچ كس را داناتر از او به حلال و حرام نديدم . و مكحول گفته است : كسى را داناتر از وى نديدم . سليمان بن موسى نيز مىگويد : بى گمان ، سعيد فقيه‌ترين مردم است . و احمد گفته است : او برترين تابعان است . « 2 »\r\n\r\n8 . عبدالحقّ دهلوى\r\n: امام ابومحمّد مخزومى مدنى ، سعيد بن مسيّب بن حزن قرشى ، از فقهاى هفتگانه‌اى است كه در مدينه مىزيستند . . . او از سرشناسان و سرور تابعان بود . وى فقه و حديث و زهد و عبادت و ورع را در خود گردآورد .\r\nسعيد ثقه ، حجّت ، فقيه ، رفيع الذكر و در علم و عمل ، سرآمد بود . از امام زين العابدين روايت شده كه ايشان فرموده است : سعيد بن مسيّب داناترين مردم است . نيز گفته‌اند : در ميان تابعان ، كسى از او داناتر نبود . « 3 »\r\n\r\nشرح حال ابوهريره\r\nابوهريره در نزد اهل تسنّن ، از صحابهء بزرگوار و امامان عالىقدر است و پس از آنكه به پندار ايشان ، خداى متعال همهء صحابه را در قرآن كريم ستوده و بعد از آنكه - بنابر روايت و نقل آنها - از رسول خدا صلى الله عليه و آله احاديثى به طور عمومى و خصوصى در فضيلت او وارد شده است ؛ هيچ نيازى به تعديل و توثيق وى نيست . با اين همه ، بخشهايى از زندگىنامهء او از كتابهاى معاجم صحابه و حفّاظ ، ياد مىشود :\r\n\r\n1 . ابن عبدالبرّ\r\n: ابوهريرهء دوسى صحابى پيامبر خدا صلى الله عليه و آله است . . . او در سال فتح خيبر ، مسلمان شد و در اين فتح ، حضرتش را همراهى كرد . وى - كه تنها به سير\r\n\r\n\r\n","description":"","footnote":"\r\n( 1 ) . تقريب التهذيب 1 / 305 .\r\n( 2 ) . اسعاف المبطّأ برجال الموطّأ / 17 ؛ چاپ شده همراه با تنوير الحوالك .\r\n( 3 ) . رجال المشكاه ، اثر شيخ عبدالحقّ دهلوى .\r\n","page_name":" 49 ","page_number":49},
  {"content":"\r\n\r\nشدن شكمش راضى بود ( و افزون بر آن چيزى نمىخواست ) - پس از آن ، به انگيزهء دانش‌آموزى ، همواره ملازم و در ركاب رسول خدا صلى الله عليه و آله بود . دست وى در دست پيامبر صلى الله عليه و آله بود و به همراه آن حضرت ، همه جا مىرفت . او در زمرهء كسانى است كه به بهترين شكل ، احاديث نبوى را ثبت و ضبط كرده‌اند . ابوهريره در مجالسى حاضر مىشد كه ديگر مهاجران و انصار حاضر نمىشدند ؛ زيرا مهاجران به بازرگانى و انصار به باغ و بستانهايشان سرگرم بودند .\r\nرسول خدا صلى الله عليه و آله شهادت داده است كه او به آموختن علم و حديث ، حريص است . روزى ابوهريره به پيامبر صلى الله عليه و آله عرض كرد :\r\nاى رسول خدا ، به يقين ، من احاديث پرشمارى از تو شنيده‌ام ؛ ليكن بيم آن دارم كه فراموششان كنم . نبىّ اكرم صلى الله عليه و آله فرمود : جامه‌ات را بگستران . ابوهريره مىگويد : من جامه‌ام را پهن كردم ؛ پس رسول خدا صلى الله عليه و آله مشتى برگرفت « 1 » و سپس فرمود : جامه‌ات را جمع كن . من چنان كردم كه او فرمود و پس از آن ، هرگز چيزى را فراموش نكردم .\r\nبخارى مىگويد : بيش از هشتصد نفر ، از صحابى و تابعى ، از ابوهريره حديث روايت كرده‌اند . از جمله صحابه‌اى كه از او روايت كرده‌اند ، ابن عبّاس ، ابن عمر ، جابر ، انس ، واثلة بن اسقع و عايشه‌اند . عمر بن خطّاب وى را به استاندارى بحرين گماشت ؛ ليكن پس از مدّتى عزلش كرد . سپس ، بار ديگر عمر خواست كه استاندارى شهرى را به او بسپرد ، امّا او نپذيرفت و در مدينه ماند تا اينكه در همان شهر از دنيا رفت . « 2 »\r\n\r\n2 . ابن اثير\r\n: ابوهريرهء دوسى صحابى رسول خدا صلى الله عليه و آله و آن كه در ميان اصحاب\r\n\r\n\r\n","description":"","footnote":"\r\n( 1 ) . متن عربى چنين است : قال : ابسط رداءك . قال : فبسطته فغرف بيده . ثمّ قال : ضمّه . فضممت ، فما نسيت‌شيئاً بعد . مشاهده مىشود كه « مغروف منه » ( آنچه پيامبر صلى الله عليه و آله با مشت خود برگرفته ) در عبارت نيامده است . مرحوم علّامه شرف‌الدين در كتاب « ابوهريره » ( ص 198 ، پاورقى 1 ) از قسطلانى ( شارح صحيح بخارى و صاحب كتاب ارشاد السارى ) نقل مىكند : منظور آن است كه پيامبر صلى الله عليه و آله مشتى از فيض الاهى برگرفت و در رداى ابوهريره افكند و همين سبب قوّت حافظهء وى شد . ( مترجم )\r\n( 2 ) . الاستيعاب فى معرفة الاصحاب 4 / 1758 .\r\n","page_name":" 50 ","page_number":50},
  {"content":"\r\n\r\nپيامبر صلى الله عليه و آله بيش از ديگران ، از آن حضرت ، حديث روايت كرده است . . . در اينكه نامش چه بوده ، اختلاف فراوانى رخ داده است ؛ اختلافى كه در نام كسى ديگر چون او و يا كسى كه در فضيلت نزديك او باشد ، رخ ننموده است . . . بنابراين ، وى تنها به كنيه‌اش مشهور است . ابوهريره در سال فتح خيبر ، مسلمان شد و در اين فتح ، همراه پيامبر صلى الله عليه و آله بود . پس از آن ، به انگيزهء دانش‌اندوزى ، همواره ملازم و همراه آن حضرت بود و رسول خدا صلى الله عليه و آله هم او را دعا فرمود .\r\nابوهريره مىگويد به رسول خدا صلى الله عليه و آله عرض كردم « 1 » : اى پيامبر خدا ، چيزهايى از تو شنيده‌ام ؛ ليكن نمىتوانم حفظشان كنم . پيامبر صلى الله عليه و آله فرمود : ردايت را بگستران . من ردايم را پهن كردم . پس پيامبر صلى الله عليه و آله مرا احاديث فراوانى گفت و من هرگز ، چيزى از آنچه برايم فرمود ، فراموش نكردم .\r\nاز ابن عمر نقل شده است كه وى به ابوهريره گفت : تو بيش از همهء ما همراه رسول خدا صلى الله عليه و آله بودى و احاديث او را ثبت و ضبط كردى .\r\nزهرى از اعرج نقل مىكند : شنيدم كه ابوهريره مىگفت : هر آينه ، شما مىگوييد كه ابوهريره بسيار فراوان از رسول خدا صلى الله عليه و آله حديث نقل مىكند ؛ در حالى كه وعده‌گاه نزد خداست « 2 » ( اگر من عمداً دروغى را به پيامبر صلى الله عليه و آله نسبت دهم ، خدا مرا كيفر خواهد داد ) . من مرد تنگدستى بودم كه به اندازهء پر كردن شكمم از رسول خدا صلى الله عليه و آله [ صدقه 
  ] مىگرفتم ؛ در حالى كه مهاجران را داد و ستد در بازارها و انصار را نگاهبانى از اموالشان مشغول كرده بود . و پيامبر صلى الله عليه و آله فرمود : هر كه جامه‌اش را بگستراند ، هرگز آنچه را از من شنيده است ، فراموش نخواهد كرد . پس من جامه‌ام را [ در نزد او 
  ] گستراندم تا اينكه حديث گفتنش به پايان رسيد ؛ سپس جامه‌ام را بر خود پيچيدم و هرگز آنچه را از وى شنيده بودم ، فراموش نكردم .\r\n\r\n\r\n","description":"","footnote":"\r\n( 1 ) . أخبرنا إبراهيم و غيره عن أبيعيسى ، أخبرنا أبوموسى ، أخبرنا عثمان بن عمر ، أخبرنا ابن أبيذئب ، عن‌سعيد المقبريّ ، عن أبيهريرة ، قال ، قلت : . . .\r\n( 2 ) . عبارت عربى چنين است : « و اللَّه الموعد . » ابن حجر در شرح اين عبارت مىنويسد : « قوله : و اللَّه الموعد ، بفتح الميم ، و فيه حذف و تقديره : عند اللَّه الموعد . » ( فتح‌البارى 5 / 21 ) ( مترجم )\r\n","page_name":" 51 ","page_number":51},
  {"content":"\r\n\r\nبخارى مىگويد : بيش از هشتصد نفر ، از صحابى و تابعى ، از ابوهريره حديث روايت كرده‌اند .\r\nخليفه « 1 » گفته است : ابوهريره در سال پنجاه و هفت ، از دنيا رفت . و هيثم بن عدى تاريخ مرگ او را سال پنجاه و هشت هجرى گزارش كرده است . « 2 »\r\n\r\n3 . ذهبى\r\n: ابوهريرهء دوسى يمانى ، حافظ ، فقيه ، صحابى رسول خدا صلى الله عليه و آله . . . از گنجينه‌هاى دانش و از بزرگ پيشوايان فتوا و داراى اوصاف نيكويى چون جلالت ، عبادت و تواضع است . بخارى مىگويد : بيش از هشتصد نفر از ابوهريره ، حديث روايت كرده‌اند .\r\nاو از اصحاب صفّه و مردى تنگدست بوده و مزهء گرسنگى و نادارى را چشيده است . پس از رحلت پيامبر صلى الله عليه و آله وضعيّت زندگى او درست شد و دارايىاش فزونى گرفت . وى كثير التعبّد و كثير الذكر بوده است . چندى ، فرمانروايى مدينه را بر عهده داشت و چندى ديگر نيز ، جانشين مروان در حكمرانى مدينه بود . در بازار راه مىرفت و پشته‌اى بر دوش خود مىكشيد و مىگفت : راه را براى امير باز كنيد . وى مردى شوخ طبع بود .\r\nاحمد در مسندش از ابوكثير خثعمى ، نقل مىكند كه ابوهريره گفت : پيامبر صلى الله عليه و آله فرمود : خدايا ، اين بندهء كوچكت ( يعنى ابوهريره ) را به همراه مادرش ، محبوب بندگان مؤمنت فرما و بندگان مؤمنت را نيز محبوب آن دو قرار ده .\r\nاعمش از ابوصالح سمّان نقل مىكند : ابوهريره در شمار آن اصحاب رسول خدا صلى الله عليه و آله بود كه از آن حضرت ، احاديث بسيارى در ياد داشتند .\r\nشافعى مىگويد : ابوهريره حافظترينِ كسانى است كه در روزگار وى حديث روايت كرده‌اند ( محفوظات حديثى او از تمام راويان بيشتر بود ) .\r\nكهمس از عبداللَّه بن شفيق روايت كرده كه ابوهريره گفته است : در ميان اصحاب\r\n\r\n\r\n","description":"","footnote":"\r\n( 1 ) . ظاهراً مقصود خليفة بن خيّاط است . ( مترجم )\r\n( 2 ) . اسد الغابه فى اسماء الصحابه 5 / 315 .\r\n","page_name":" 52 ","page_number":52},
  {"content":"\r\n\r\nرسول خدا صلى الله عليه و آله هيچ كس را داناتر و آشناتر از خود به حديث او نمىشناسم .\r\nابوداوود طيالسى مىگويد : عمران قطّان از بكر بن عبداللَّه و او از ابورافع ، نقل كرده كه وى دربارهء ابوهريره گفته است : ابوهريره با كعب الاحبار ديدار كرد و روايت حديث و پرسش از وى را آغاز نمود . پس كعب گفت : كسى را چون ابوهريره نديدم كه با اينكه تورات را نخوانده ، به آنچه در آن است دانا باشد .\r\nهشيم ، از يعلى بن عطا ، از وليد بن عبدالرحمن ، از ابن عمر ، نقل كرده كه او گفته است : اى ابوهريره ، تو بيش از همهء ما همراه رسول خدا صلى الله عليه و آله بودى و داناترين ما به احاديث او هستى . « 1 »\r\nپس از اين همه ، فرد منصف ، در صحّت حديث تشبيه ، شك نمىكند و بىگمان ، دروغين بودن ادّعاى دهلوى را درمىيابد و مىفهمد كه هدف او پوشاندن حقيقت و كتمان واقعيّت بوده است آن هم به انگيزه‌اى ناروا و باطل .\r\n\r\nشرح حال ياقوت حموى\r\nآنچه مىماند شرح حال ياقوت حموى ، صاحب « معجم الأدباء » است ؛ همو كه اين حديث را ضمن شرح حال مفجّع آورده است . يادآورى مىشود كه اوّلًا : ياقوت از نويسندگان بزرگ اهل تسنّن و از اديبان و محقّقان مشهور آنان است . ثانياً : وى به تعصّب بر ضدّ سرور ما اميرالمؤمنين عليه السلام شهرت يافته است ؛ تا آنجا كه نويسندگان شرح حال او ، مانند ابن خلّكان ، به اين امر تصريح كرده‌اند .\r\nدر اين صورت ، هيچ كس در صحّت و اعتبار حديثى كه ياقوت ياد كرده است ، شكّ و ترديد نخواهد كرد ؛ چرا كه [ پس از نقل او با آن همه تعصّب 
  ] مجالى براى انكار اين حديث يا قدح در سندش ، باقى نمىماند . اينك پاره‌اى از سخنان دانشمندان اهل تسنّن در شرح حال ياقوت حموى :\r\n\r\n1 . سمعانى\r\n: ابوالدرّ ، ياقوت بن عبداللَّه رومى تاجر ، آزادشدهء عبداللَّه بن احمد\r\n\r\n\r\n","description":"","footnote":"\r\n( 1 ) . تذكرة الحفّاظ 1 / 32 .\r\n","page_name":" 53 ","page_number":53},
  {"content":"\r\n\r\nبخارى . . . از ابومحمّد ، عبداللَّه بن محمّد بن هزارمرد صريفينى ، حديث شنيد و در بغداد ، خلاصهء امالى ابوطاهر به روايت ابن هزارمرد را بر او قرائت كرد . ياقوت شيخى نمكين چهره ، لطيف [ نظيف 
  ] و ظاهر الصلاح بود . وى در سال 543 « 1 » در مصر ، در گذشت . « 2 »\r\n\r\n2 . ابن خلّكان\r\n: ياقوت در دشمنى با على بن ابىطالب رضى الله عنه متعصّب بود . وى برخى از كتب خوارج را خواند و مطالبى از آن كتب در ذهنش آميخته شد و عميقاً بر او اثر گذاشت . وى در سال 613 به دمشق رفت و در بازارى از بازارهاى آن ، منزل گرفت . در آنجا با برخى كسانى كه در دوستى على رضى الله عنه متعصّب بودند ، مناظره كرد .\r\nميان ايشان سخنانى ردّ و بدل شد و كار بدانجا انجاميد كه ياقوت دربارهء على رضى الله عنه سخنان زشت و ناروا بر زبان آورد . پس مردم بر او شوريدند و نزديك بود كه جانش را بستانند ؛ ليكن او از دست ايشان ، جان به در برد و پس از آنكه داستان اين رخداد به والى شهر رسيد ، شكست خورده و دست از پا درازتر ، از دمشق بيرون رفت . والى شهر در مقام جستجوى او برآمد ؛ ولى به او دست نيافت و ياقوت ترسان و نگران ، وارد حلب شد . . . . ياقوت تاريخ را جستجو و كاوش مىكرد و كتابى در چهار مجلّد نگاشت و آن را « إرشاد الألبّاء إلى معرفة الأدباء » ناميد . « 3 »\r\n\r\n3 . ذهبى\r\n: شهاب الدين ، ياقوت رومى حموى بغدادى تاجر ، اديب و آشنا به اخبار و تاريخ ، صاحب نوشته‌هاى ادبى در تاريخ و انساب و شهرشناسى و غير آنهاست . وى در ماه رمضان از دنيا رفت . « 4 »\r\n\r\n4 . يافعى\r\n: شهاب الدين ، ياقوت رومى حموى بغدادى تاجر ، اديبِ آشنا به اخبار\r\n\r\n\r\n","description":"","footnote":"\r\n( 1 ) . به نظر مىرسد در يادكرد سال در گذشت ياقوت در انساب سمعانى ، خطايى پيش آمده است ؛ چرا كه‌اين تاريخ در لسان الميزان ابن حجر و اعلام زركلى ، 626 ثبت شده است . ( مترجم )\r\n( 2 ) . الانساب : « الروميّ » .\r\n( 3 ) . وفيات الاعيان 6 / 127 .\r\n( 4 ) . العبر فى خبر من غبر 2 / 465 .\r\n","page_name":" 54 ","page_number":54},
  {"content":"\r\n\r\nو تاريخ و صاحب نوشته‌هاى ادبى در تاريخ و انساب و شهرشناسى و غير آنهاست .\r\nوى در خردسالى ، در سرزمين خود اسير شد . تاجرى در بغداد ، او را خريد . هنگامى كه باليد و بزرگ شد ، مقدارى نحو و لغت خواند و صاحبش وى را در سفرهاى تجارى به كار گرفت . سپس بين او و صاحبش ماجرايى رخ داد كه به آزاد شدن او انجاميد . پس صاحبش او را از خود دور كرد . پس از آزادى ، ياقوت به آموختن فقه پرداخت و به سبب مطالعه ، بهره‌هايى فرا چنگ آورد . وى كتابى در چهار مجلّد نگاشت و آن را « إرشاد الألبّاء إلى معرفة الأدباء » ناميد . همچنين كتابى ديگر در سرگذشت شعراى پيشين و پسين نوشت و كتابهاى پر شمار ديگرى نيز تأليف كرد .\r\nاو را در به دست آوردن معارف ، همّتى بلند بود . « 1 »\r\n\r\n5 . ابن حجر\r\n: ياقوت رومى كاتبِ حموى : ابن نجّار مىگويد : ياقوت باهوش و خوش فهم بود . وى براى يافتن نژاد و نسل بزرگان ، به شهرهاى شام و مصر و بحرين و خراسان سفر كرد و حديث شنيد . او فرهنگ‌نامه‌هايى در شهرشناسى ( معجم البلدان ) و احوال اديبان ( معجم الادباء ) و نامهاى كوهها و رودها و سرزمينها تأليف كرد . ابن نجّار « 2 » نيز گفته است : ياقوت مردى بسيار با فضل ، خوش صحبت ،\r\n\r\n\r\n","description":"","footnote":"\r\n( 1 ) . مرآت الجنان ، حوادث سال 543 . پاورقى شمارهء 1 صفحهء پيشين را ببينيد . ( مترجم )\r\n( 2 ) . بهتر است كه شرح حال ابن نجّار - همو كه ابن حجر سخن وى را در ستايش ياقوت نقل كرده است - نيزذكر شود . ابن شاكر كتبى مىگويد : ابن نجّار تاريخى در ذيل تاريخ خطيب نگاشت و آنچه را خطيب نياورده بود ، در آن آورد كه به سى جلد رسيد و اين خود ، نشان دهندهء تبحّر و گستردگى دانش او در تاريخ است . ابن نجّار ، امام ، ثقه ، حجّت ، قارى قرآن ، تجويدى ، خوش سخن ، زيرك و فروتن بود . مشايخى كه او از آنها روايت مىكند ، به سه هزار تن مىرسند . بيست و هفت سال براى به دست آوردن دانش در سفر بود . . . وى صاحب كتاب « القمر المنير في المسند الكبير » است كه نام هر صحابى و هر حديثى را كه متعلّق به اوست در آن آورده است . آثار ديگرش عبارت‌اند از : « كنز الإمام في معرفة السنن و الأحكام » ، « المختلف و المؤتلف » ( در ذيل رجال ابن ماكولا ) ، « المتّفق و المفترق » ، « نسبة المحدّثين إلى الآباء و البلدان » ، « العوالي » ، « المعجم » ، « جنّة الناظرين في معرفة التابعين » ، « الكمال في معرفة الرجال » ، « القصر الفائق في عيون أخبار الدنيا » ، « محاسن تواريخ الخلائق » ، « الدرّة الثمينة في أخبار المدينة » ، « نزهة الورى في أخبار أمّ القرى » و . . . . ( فوات الوفيات 4 / 36 )\r\n","page_name":" 55 ","page_number":55},
  {"content":"\r\n\r\nنيكخو و در طلب علم ، حريص بود . وى در سال 626 در شهر حلب ، پيش از آنكه به شصت سالگى برسد ، در گذشت . « 1 »\r\n\r\nاعتماد دانشمندان به ياقوت\r\nاعتماد دانشمندان و حافظان بزرگ اهل تسنّن به سخنان ياقوت و تحقيقاتش در شرح احوال علما ، بسيار زياد است . در اينجا تنها به يادكرد نمونه‌هايى از اعتماد حافظ جلال‌الدين سيوطى به ياقوت حموى ، بسنده مىكنيم .\r\nسيوطى مىگويد : « ابوالحسن ، محمّد بن محمّدبن عمران بصرىِ رقّام » : ياقوت درباره‌اش گفته است : او از ياران و همراهان ابن دريد - كه نگاهبان دانش و فهم بوده‌اند - است . « 2 »\r\nهمچنين گفته است : « ابوعبداللَّه ، محمّد بن بركات بن هلال بن عبدالواحد سعيدى نحوى » : ياقوت درباره‌اش مىنويسد : وى در نحو و لغت و ادب ، بلند مرتبه و از فضلا و دانشمندان سرشناس و برجستهء مصرى است . او نحو و ادب را از ابن پاشا آموخته است . « 3 »\r\nهمچنين : « ابوالندى ، محمّد بن احمد غندجانى » : ياقوت در وصفش مىگويد :\r\nصاحب دانش وسيع و شناخت برتر در لغت و اخبار و اشعار عرب . « 4 »\r\nنيز : « ابوريحان ، محمّد بن احمد خوارزمى » : ياقوت دربارهء وى گفته است : و امّا نوشته‌هاى او در نجوم و هيئت و حكمت ، به شماره در نمىآيد . « 5 »\r\n\r\n\r\n","description":"","footnote":"\r\n( 1 ) . لسان الميزان 6 / 239 .\r\n( 2 ) . بغية الوعاه فى طبقات اللّغويّين و النحاه / 99 .\r\n( 3 ) . همان / 24 .\r\n( 4 ) . همان / 21 .\r\n( 5 ) . همان / 20 .\r\n","page_name":" 56 ","page_number":56},
  {"content":"\r\n\r\n\r\n2 . روايت احمد بن حنبل\r\nاحمد بن حنبل حديث تشبيه را با طريقى صحيح ، روايت كرده است : ابوجعفر ، محمّد بن على بن شهرآشوب سروى مازندرانى - رحمة اللَّه عليه - مىگويد :\r\nابوهريره به نقل احمد بن حنبل ، از عبدالرزّاق ، از معمر ، از زهرى ، از ابن مسيبّ ؛ و ابن عبّاس به نقل ابن بطّة در كتاب « الإبانة » از پيامبر صلى الله عليه و آله نقل كرده‌اند :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى مُوسى في مُناجاتِهِ وَ إلى عيسى في سَمْتِهِ وَ إلى مُحَمَّدٍ في تَمامِهِ وَ كَمالِهِ وَ جَمالِهِ ، فَلْيَنْظُرْ إلى هذَا الرَّجُلِ الْمُقْبِلِ .\r\nهر كه مىخواهد دانش آدم و فهم نوح و راز و نياز موسى با خدا و وقار و سنگينى عيسى و بىنقصى و كمال و زيبايى محمّد را ببيند ، به مردى كه از پيش مىآيد ، بنگرد .\r\nپس مردمان گردن فراز كردند و همگى على را ديدند كه گويى از سراشيبى ، پايين مىخراميد و از كوه ، فرود مىآمد .\r\nانس در نقل اين حديث ، از احمد بن حنبل و ابن بطّه پيروى كرده ، جز آنكه گفته است : « هر كه مىخواهد خدا دوستىِ نابِ ابراهيم و زهد يحيى و توانمندى موسى را ببيند ، به على بن ابىطالب بنگرد . » « 1 »\r\n\r\nشرح حال ابن شهرآشوب\r\nدانشمندان بزرگ سيره و تاريخ اهل تسنّن ، ابوجعفر ، محمّد بن على بن شهرآشوب سروى را در كتابهايشان ياد كرده ، با ويژگيهاى نيكو وصفش نموده و وى را فراوان ستوده‌اند :\r\n1 . صفدى : ابوجعفر ، رشيد الدين ، محمّد بن على بن شهراسوب ( با سين ) سروى مازندرانىِ شيعى ، از بزرگان شيعه است . در حالى كه هشتاد سال داشت ،\r\n\r\n\r\n","description":"","footnote":"\r\n( 1 ) . مناقب آل ابىطالب 3 / 264 .\r\n","page_name":" 57 ","page_number":57},
  {"content":"\r\n\r\nبيشتر قرآن را حفظ كرد و در اصول تشيّع ، به غايت و نهايت رسيد . از شهرهاى گوناگون [ براى فراگيرى دانش 
  ] به سوى او كوچ مىكردند . او در دانش قرآن و غريب ( واژه شناسى ) و نحو از ديگران پيشى گرفت . در روزگار « المقتفِى » در بغداد ، بر منبر وعظ نشست و او را به شگفتى آورد ؛ از اين روى ، المقتفى بر وى خلعت پوشاند .\r\nابن شهرآشوب خوبروى ، نيكو چهره و محاسن ، راستگو ، شيرين سخن ، صاحب دانش فراوان و خاشع و عابد و شب‌زنده‌دار بود . وى هميشه با وضو بود . ابن ابوطِى در تاريخش او را بسيار ستوده است . وى در سال 558 از دنيا رفت . « 1 »\r\n2 . فيروزآبادى : ابوجعفر ، رشيد الدين ، محمّد بن على بن شهرآشوب مازندرانىِ شيعى ، در اصول تشيّع ، به غايت و نهايت رسيد . او در دانش قرآن و لغت و نحو از ديگران پيشى گرفت . در روزگار « المقتفِى » بر منبر وعظ نشست و وى را به شگفتى آورد ؛ از اين روى ، المقتفى بر او خلعت پوشاند . ابن شهرآشوب دانشى گسترده و عبادتى فراوان داشت و هميشه با وضو بود . وى صاحب كتابهايى چون « الفصول في النحو » ، « المكنون و المخزون في عيون الفنون » ، « أسباب نزول القرآن » ، « متشابه القرآن » ، « الأعلام » ، « الطرائق في الحدود و الحقائق » و كتاب « الجديدة » - كه مطالب سودمند و ناب فراوانى را در آن گرد آورده است - مىباشد . او در سال 588 چشم از جهان فروبست . « 2 »\r\n3 . سيوطى : ابوجعفر ، رشيد الدين ، محمّد بن على بن شهرآشوب سروى مازندرانىِ شيعى : صفدى درباره‌اش گفته است : او در دانش قرآن و غريب ( واژه شناسى ) و نحو از ديگران پيش بود و دانشى گسترده و عبادت و خشوعى فراوان داشت . وى كتابهاى : « الفصول في النحو » ، « أسباب نزول القرآن » ، « متشابه القرآن » ، « مناقب عليّ بن أبيطالب » ، « المكنون » و . . . را تأليف كرد . « 3 »\r\n\r\n\r\n","description":"","footnote":"\r\n( 1 ) . الوافى بالوفيات 4 / 164 .\r\n( 2 ) . البُلغَه فى تراجم ائمّة النحو و اللّغه / 240 .\r\n( 3 ) . بغية الوعاه فى طبقات اللّغويّين و النحاه / 77 .\r\n","page_name":" 58 ","page_number":58},
  {"content":"\r\n\r\n4 . شمس‌الدين داوودى : ابوجعفر ، رشيد الدين ، محمّد بن على بن شهرآشوب بن ابىنصر سروى مازندرانى : وى به حديث اشتغال داشت و با رجال آن ديدار كرد ؛ سپس به فقه پرداخت و در فقه مذهبش به غايت و نهايت رسيد . در اصول به اوج رسيد تا آنجا كه مرجع آن شد . سپس در دانش قرآن و قرائات و تفسير و نحو از همگان پيش افتاد . مقتداى زمان خود و يگانهء دوران خويش بود . او گردآورى و تأليف كتب علمى را به نيكويى ، به انجام رساند . غالب آثارش دربارهء قرآن و حديث است . ابن شهرآشوب در نزد شيعه ، در تصنيفات و تعليقات حديثى و رجالى و احاديث مرسل و متّفق و مفترق و ديگر انواع آن ، همچون خطيب بغدادى در نزد اهل تسنّن است . وى داراى دانشى گسترده بود و در فنون پرشمارى دست داشت . ابن شهرآشوب در شعبان سال 588 در گذشت .\r\nابن ابوطِى مىگويد : مردمان در حلب ، فرق ميان ابن بطّهء حنبلى و ابن بطّهء شيعى را نمىدانستند ؛ تا اينكه رشيد ( ابن شهرآشوب ) به حلب قدم نهاد و گفت : ابن بطّهء حنبلى با فتحه و ابن بطّهء شيعى با ضمّه است . « 1 »\r\nاكنون كه بزرگى مرتبت و بلندى جايگاه ابن شهرآشوب سروى را در فقه و حديث و تفسير و رجال و قرائات و نحو و . . . همراه با راستگويى و امانتدارىاش در نقل ، دريافتى ، هيچ شكّ و ترديدى در نزد تو ، در روايت حديث تشبيه توسّط احمد بن حنبل با سندى كه پيشتر گذشت و ابن شهرآشوب آن را ياد كرده بود ، بر جاى نخواهد ماند .\r\n\r\nحديث تشبيه به روايت صاحب الصحائف از احمد\r\nاينها همه ، علاوه بر آن است كه روايت احمد بن حنبل از حديث تشبيه ، در كتب اهل سنّت ذكر شده است . مثلًا در كتاب « هداية السعداء » اثر ملك العلماء ،\r\n\r\n\r\n","description":"","footnote":"\r\n( 1 ) . طبقات المفسّرين 2 / 199 .\r\n","page_name":" 59 ","page_number":59},
  {"content":"\r\n\r\nشهاب‌الدين دولت آبادى هندى ، نقل شده كه مؤلّف كتاب الصحائف اين حديث شريف را به احمد و بيهقى نسبت داده ؛ آنجا كه گفته است :\r\nاحمد و بيهقى در فضائل صحابه از پيامبر صلى الله عليه و آله نقل كرده‌اند :\r\nهر كه مىخواهد علم آدم و تقواى يوشع و بردبارى ابراهيم و شكوه موسى و بندگى عيسى را ببيند ، به چهرهء على بنگرد .\r\nنويسندهء الصحائف نه تنها - در مقام پاسخ به دلالت اين حديث بر امامت اميرالمؤمنين عليه السلام - روايت اين حديث را توسّط احمد بن حنبل انكار نكرده ، بلكه در صحّت آن ترديدى روا نداشته و گفته است : حقّ آن است كه هر يك از خلفاى چهارگانه ، بلكه هر يك از صحابهء پيامبر صلى الله عليه و آله در نزد خدا گرامى و به فضائل نيكو آراسته‌اند و طعن و نكوهشِ هيچ يك از ايشان روا نيست ؛ چرا كه طعن در حقّ تنها يكى از آنها موجب كفر است . « 1 »\r\nنويسندهء كتاب « الصحائف » شيخ شمس الدين ، محمّد بن اشرف حسينى سمرقندى است . چلبى درباره‌اش مىنويسد :\r\nكتاب « آداب الفاضل » اثر شمس الدين محمّد بن اشرف حسينى سمرقندى ، حكيم و محقّق و صاحب « الصحائف » و « القسطاس » ، در گذشته در حدود سال 600 است . « الصحائف » از مشهورترين كتابهاى فنّ است . . . و بر آن شرحهايى نگاشته شده است . « 2 »\r\nچلبى كتاب « الصحائف » را اين گونه ياد كرده است : آغاز « الصحائف » در علم كلام است و با جملهء الحَمْدُ للَّهِ الَّذِي اسْتَحَقَّ الْوُجوُدَ وَ الْوَحْدَةَ شروع مىشود . اين كتاب در بردارندهء يك مقدّمه ، شش صحيفه ، و خاتمه است . « 3 »\r\nهمو دربارهء كتاب « القسطاس » گفته است : « قسطاس الميزان » يعنى منطق ، اثر شمس الدين محمّد سمرقندى ، صاحب الصحائف ، مشتمل بر يك مقدّمه و دو مقاله است . مقالهء نخست در تصوّرات و دومين مقاله دربارهء تصديقات است . « 4 »\r\n\r\n\r\n","description":"","footnote":"\r\n( 1 ) . هداية السعداء ( نسخهء خطّى ) ، هدايت نخست ، جلوهء هفتم .\r\n( 2 ) . كشف الظنون 1 / 39 .\r\n( 3 ) . كشف الظنون 2 / 1075 .\r\n( 4 ) . همان / 1326 .\r\n","page_name":" 60 ","page_number":60},
  {"content":"\r\n\r\nشارح كتاب « الصحائف » ، نويسندهء « المعارف في شرح الصحائف » ، آن را اين گونه وصف مىكند : كتاب « الصحائف » تمام حجّتهاى مخالفان را بر فلاسفه و ديگران - كه با براهين قطعى و دلايل يقينى ، بر اساس آنچه صريحِ عقل بر آن گواه است ، اثبات شده - در بر دارد و مطالب آن بر بنياد اصول و قواعد ايشان است تا پندار و گمان شكّاكان را باطل و ايمان درست باوران را تقويت كند ؛ چرا كه جز با روشن شدن دليل و حجّت و از بين بردن شبهه ، حقّ از باطل شناخته نمىشود و به ذهن نزديك نمىگردد . از اين روى ، جماعتى از دانشمندان و گروهى از صاحبان فضل از من درخواست كردند كه بر اين كتاب ، شرحى رسا و كافى همراه با سخنانى افزون - كه استوارى مطالب بر بنياد آن سخنان و رسيدن به يقين در گرو آنهاست - بنويسم . من نيز پذيرفتم و كتاب خويش را « المعارف في شرح الصحائف » ناميدم .\r\nكاتب چلبى اين شرح را نيز در « كشف الظنون » ياد كرده است . از سخنان وى روشن مىشود كه « الصحائف » شرحهاى پرشمارى دارد . الصحائف همراه با اين شرح ، در نزد اهل سنّت از كتابهاى كلامى مورد اعتماد ( همچون المقاصد ، المواقف ، الطوالع و شروح آنها ) به شمار مىرود .\r\nبا اين وصف ، براى اينكه خواننده به آنچه پيشتر ياد كرديم - كه نويسندهء الصحائف اين حديث شريف را از احمد بن حنبل روايت كرده و صاحب هداية السعداء نيز اين مطلب را در كتابش نقل كرده است - مطمئن شود ، آنچه را در اين دو كتاب آمده است ، نقل مىكنيم :\r\n\r\nنصّ سخن نويسندهء الصحائف\r\nدر « هداية السعداء » ، هدايت نخست ، جلوهء هفتم ، در بازگويى آنچه به سبب آن آدمى رافضى مىشود ، آمده است :\r\nدر « التمهيد » مىخوانيم : هر كه بگويد على پيامبر يا از پيامبر اكرم صلى الله عليه و آله برتر و داناتر است و جانشينى شيخين را نپذيرد يا آنها را ناسزا گويد يا نفرينشان كند يا\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبگويد كه ابوبكر از صحابه نبود ، رافضى و كافر است .\r\nدر تفسير طيّبى ذيل آيهء « إذْ هُما فيِ الْغارِ : هنگامى كه آن دو در غار بودند . . . » « 1 » آمده است : [ مفسّران در تفسير اين آيه 
  ] گفته‌اند : هر كه همراهى ابوبكر را با نبىّ اكرم صلى الله عليه و آله نپذيرد ، كافر شده است .\r\nترمذى از ابن عمر نقل مىكند : رسول خدا صلى الله عليه و آله به ابوبكر فرمود : تو در غار با من بودى و در كنار حوض ، همراهم خواهى بود .\r\nدر « التشريح » آمده است : هر كه بگويد دوستى على كفر و رفض است ، او خارجى و كافر است ؛ چرا كه خداى متعال على را دوست مىداشت و پيامبر صلى الله عليه و آله و صحابه و مؤمنان همگى او را دوست مىداشتند ؛ بنابراين ، مخالف دوستى و محبّت على ، همهء ايشان را ناسزا گفته است .\r\nدر « الشفاء » مىخوانيم : هر كه قائل شود يكى از خلفاى چهارگانه گمراه يا كافر بوده ، كشته مىشود ( قتلش واجب است ) چرا كه او با اين سخن ، كافر شده است ؛ و اگر با سخنى جز اين ، آنان را دشنام گويد - مانند آنچه مردمان يكديگر را دشنام مىگويند - بايد به شدّت ، مجازات شود ؛ و نيز هر كه به ديگر اصحاب نسبت گمراهى دهد ، بايد شديداً كيفر ببيند .\r\nدر فصل سوم « الصحائف » دربارهء برترين مردم پس از نبى صلى الله عليه و آله آمده است : مراد از برترين در اينجا ، كسى است كه پاداشش نزد خدا از همگان افزون باشد .\r\n[ مسلمانان 
  ] در شخص او چند دسته شده‌اند . اهل سنّت و پيشينيان معتزله ، ابوبكر را افضل بر مىشمارند و شيعيان و بيشتر پسينيان معتزله ، على را افضل مىدانند .\r\nاهل سنّت به دو گونه بر باور خود استدلال مىكنند :\r\nنخست : سخنان خداى متعال :\r\nوَ سَيُجَنَّبُهَا الْأتْقَى * الَّذي يُؤتي مالَهُ يَتَزَكَّى . « 2 »\r\nو پرهيزكارترين مردم ، از آتش بر كنار داشته خواهد شد * همان كه\r\n\r\n\r\n","description":"","footnote":"\r\n( 1 ) . توبه ( 9 ) / 40 .\r\n( 2 ) . ليل ( 92 ) / 17 - 18 .\r\n","page_name":" 62 ","page_number":62},
  {"content":"\r\n\r\nدارايىاش را مىدهد تا خود پاك شود .\r\nدر نزد بيشتر مفسّران ، مراد از اتقى ابوبكر - رضي اللَّه عنه - است و روشن است كه اتقى ( / پرهيزكارترين ) به سبب آيهء شريفهء « إنَّ أكْرَمَكُمْ عِنْدَ اللَّهِ أتْقاكُمْ : گرامىترين‌تان نزد خدا ، پرهيركارترين شماست . » « 1 » در نزد خداى حكيم ، اكرم ( / گرامىترين ) است و گرامىترين فرد نزد خدا افضل ( / برترين ) خواهد بود .\r\nدوم : سخن رسول خدا صلى الله عليه و آله :\r\nوَ اللَّهِ ما طَلَعَتْ شَمْسٌ وَ لا غَرَبَتْ على أحَدٍ بَعْدَ النَّبيِّينَ وَ المُرسَلينَ أفْضلَ مِنْ أبيبَكْرٍ .\r\nسوگند به خداى ، خورشيد پس از پيامبران و رسولان ، بر هيچ كس برتر از ابوبكر ، طلوع و غروب نكرده است .\r\nشيعيان در پاسخ اين استدلال گفته‌اند : اين حديث هيچ دلالتى به اينكه ابوبكر برترين باشد ، ندارد ؛ بلكه اين حديث تنها به اينكه فرد ديگرى از ابوبكر برتر نيست ، دلالت دارد ( يعنى ممكن است كسى همرتبهء ابوبكر و با او برابر باشد ) .\r\n\r\nدلايل شيعه در موضوع افضليّت\r\nشيعه دليل مىآورد كه فضيلت يا بر پايهء عقل است يا بر پايهء نقل ؛ و فضيلت عقلى يا به سبب نَسَب ( خويشاوندى ) است و يا به سبب حَسَب ( شرافت و بزرگى ) ؛ و على در تمامى اينها كامل‌ترين صحابه است ؛ در نتيجه ، على افضل است .\r\n\r\nفضائل عقلى\r\nالف ) فضائل نسبى : على نزديك‌ترين فرد به رسول خدا صلى الله عليه و آله بود ؛ امّا عبّاس ، گرچه عموى آن حضرت بود ؛ ليكن تنها از جانب پدر ، برادر عبداللَّه ( پدر پيامبراكرم صلى الله عليه و آله ) محسوب مىشد ؛ در حالىكه ابوطالب از پدر و مادر ، برادر عبداللَّه بود . نيز على از طرف پدر و مادر ، هر دو ، هاشمى است ؛ زيرا او على بن\r\n\r\n\r\n","description":"","footnote":"\r\n( 1 ) . حجرات ( 49 ) / 13 .\r\n","page_name":" 63 ","page_number":63},
  {"content":"\r\n\r\nابىطالب بن عبدالمطّلب بن هاشم و على بن فاطمة بنت اسد بن هاشم است و هاشمى [ از غير هاشمى 
  ] افضل است ؛ چرا كه رسول خدا صلى الله عليه و آله فرموده است : خدا از فرزندان اسماعيل ، قريش را و از قريش ، هاشم را برگزيد .\r\nب ) فضائل حسبى : بىگمان ، شريف‌ترين صفات نيكو زهد و دانش و شجاعت‌اند و على در اين ويژگيها از تمام صحابه تمام‌تر و كامل‌تر است .\r\n1 . علم : برترى على از ديگران در دانش ، به سبب خطبه‌هايش - كه اسرار توحيد و عدل و نبوّت و قضا و قدر و احوال معاد را در آنها ياد كرده است - مىباشد ؛ اسرار و رموزى كه در سخن هيچ يك از صحابه يافت نمىشود . همچنين نسبت تمامى گروههاى مسلمانان در علم اصول ، به او مىانجامد ؛ چرا كه معتزله خود را به وى منتسب مىكنند . اشعرى نيز به على منتسب است ؛ زيرا او شاگرد جبائى و جبائى به على منسوب است . انتساب شيعه به على روشن و اظهر من الشمس است . خوارج نيز با اينكه دورترين مردم از او هستند ، ولى بزرگانشان از شاگردان علىاند .\r\nهمچنين ابن عبّاس ، رئيس مفسّران ، شاگرد و درس‌آموختهء على است و تفسير مواضع فراوانى را از قرآن - كه به دانشهاى دقيق مانند حكمت و حساب و شعر و نجوم و رمل و اسرار غيب مربوط است - از وى آموخته است .\r\nعلى در دانش فقه و فصاحت ، در بالاترين مرتبت بود . دانش نحو نيز از او سرچشمه گرفت و اوست كه ابوالاسود دئلى را به تدوين آن رهنمون شد . على به علم سلوك و تصفيهء درون - كه جز انبيا و اوليا بدان عارف نيستند - دانا بود ؛ تا آنجا كه تمامى مشايخْ راه و رسم سلوك را از او يا فرزندانش و يا شاگردان ايشان ، آموخته و فرا گرفته‌اند .\r\nاز آن حضرت روايت شده است : « اگر تخت داورى را مهيّا مىكردم ( يا اگر اين مسند براى من فراهم مىشد ) و بر آن مىنشستم ، ميان اهل تورات به توراتشان و ميان اهل انجيل به انجيلشان و ميان اهل زبور به زبورشان و ميان اهل فرقان به فرقانشان داورى مىكردم . سوگند به خدا ، آيه‌اى نيست كه در خشكى يا دريا ، در دشت يا كوه ، در آسمان يا زمين ، در شب يا روز ، فرو فرستاده شده باشد ، جز آنكه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمن مىدانم آن آيه دربارهء چه كسى و دربارهء چه چيزى نازل شده است . »\r\nنيز از حضرتش نقل كرده‌اند كه فرمود : « اگر پرده‌ها [ ى دنيا 
  ] كنار مىرفت [ و حقايق نمايان مىشد 
  ] من از حيث يقين فزونى نمىگرفتم ( بر يقين من افزون نمىشد ) . » و رسول خدا صلى الله عليه و آله فرموده است :\r\nعلى در داورى ، داناترين و تواناترين شماست .\r\nو داورى به همهء دانشها نياز دارد .\r\n2 . زهد : وا نهادن لذّتهاى دنيايى و پرهيز از محرّمات توسّط على ، از آغاز تا پايان عمر و با وجود توانايى به انجام دادن آنها ، امرى است كه بر پايهء نقل متواتر ، دانسته مىشود . همچنين ، زاهدان صحابه مانند ابوذرّ ، سلمان فارسى و ابودرداء ، همگى شاگردان او هستند .\r\n3 . شجاعت : شجاعت على بى نياز از شرح و بسط سخن است ؛ چرا كه نبىّ اكرم صلى الله عليه و آله در اين باره فرموده است :\r\nجوان‌مردى جز على و شمشيرى جز ذوالفقار نيست .\r\nنيز حضرتش در روز جنگ احزاب ( جنگ خندق ) فرمود :\r\nهر آينه ، يك ضربت على از عبادت جنّ و انس برتر و والاتر است .\r\n4 . سخاوت : على در بخشندگى و سخاوت ، به بالاترين مرتبت آن رسيد تا جايى كه سه قرص نانى را كه او و خانواده‌اش چيزى جز آن براى افطار نداشتند ، [ به مسكين و يتيم و اسير 
  ] بخشيد كه در پى اين رخداد ، خدا آيهء « وَ يُطْعِمُونَ الطَّعامَ عَلَى حُبِّهِ مِسْكيناً وَ يَتيماً وَ أسيراً : و غذا را با آنكه خود بدان نيازمندند ، به بينوا و يتيم و در بند مىخورانند . » « 1 » را فرو فرستاد .\r\n5 . فرزندان : فرزندان على ، مانند حسن و حسين ، برترين فرزندان صحابه بودند .\r\nپيامبر صلى الله عليه و آله دربارهء آن دو فرمود :\r\nحسن و حسين سرور جوانان اهل بهشت‌اند .\r\n\r\n\r\n","description":"","footnote":"\r\n( 1 ) . انسان ( 76 ) / 8 .\r\n","page_name":" 65 ","page_number":65},
  {"content":"\r\n\r\nسپس فرزندان حسن ، مانند : حسن مثنّى ( حسن بن حسن ) و حسن مثلّث ( حسن بن حسن بن حسن ) و عبداللَّه بن [ حسن 
  ] مثنّى و نفس زكيّه ؛ و فرزندان حسين ، مانند : امامان مشهور كه [ همراه با اميرالمؤمنين و امام حسن و امام حسين عليهم السلام 
  ] دوازده تن هستند [ برترين نوادگان صحابه‌اند 
  ] .\r\nابوحنيفه و مالك - رحمهما اللَّه - فقه را از جعفر صادق فرا گرفتند و ديگران از اين دو آموختند . ابويزيد بسطامى - كه از مشايخ اسلام است - در خانهء جعفر صادق سقّا بوده است و معروف كرخى به دستان علىّ رضا ايمان آورد و دربان خانهء حضرتش بود . همچنين همداستانى بزرگان امّت و دانشمندان آنها بر شيعه بودن معروف كرخى ، به برترى على دلالت مىكند و سخن عوام قابل اعتنا نيست .\r\n\r\nفضائل نقلى\r\nآنچه از نبىّ اكرم صلى الله عليه و آله روايت شده است :\r\n\r\n1 . حديث طير\r\n: هنگامى كه پرندهء بريانى نزد رسول خدا صلى الله عليه و آله بردند تا ايشان تناول كند ، فرمود :\r\nخدايا ! محبوب‌ترين بندگانت را نزد من بفرست تا اين پرنده را به همراه من بخورد .\r\nپس على آمد و آن پرنده را به همراه پيامبر صلى الله عليه و آله ميل فرمود .\r\n\r\n2 . حديث منزلت :\r\nاى على ، جايگاه تو نسبت به من ، همان جايگاه هارون است نسبت به موسى ؛ جز آنكه پس از من ، پيامبرى نخواهد بود .\r\nاين سخن از سخن پيامبر صلى الله عليه و آله در حقّ ابوبكر ( سوگند به خداى ، خورشيد پس از پيامبران و رسولان ، بر كسى برتر از ابوبكر ، طلوع و غروب نكرده است . ) [ در دلالت به افضليّت 
  ] رساتر و استوارتر است ؛ چرا كه سخن آن حضرت دربارهء ابوبكر ، تنها به اينكه فرد ديگرى از ابوبكر برتر نيست ، دلالت دارد ؛ نه اينكه ابوبكر از ديگران برتر است ( يعنى ممكن است كسى همرتبهء ابوبكر و با او برابر باشد ) . همچنين ، اين\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحديث تنها به اينكه در گذشتهء زمان ، ديگران از او برتر نبوده‌اند ، دلالت مىكند ؛ نه اينكه او همواره از ديگران برتر باشد . بنابراين ، رواست كه در هنگام صدور اين سخن ، كسى از ابوبكر برتر نبوده باشد ؛ ليكن پس از زمان صدور حديث ، فردى از او برتر شده باشد .\r\nهمچنين ، حديث منزلت - به سبب سخن نبىّ اكرم صلى الله عليه و آله كه فرمود : « جز آنكه پس از من پيامبرى نخواهد بود » - بر اينكه على را مرتبت انبياست ، دلالت دارد ؛ و حديث مربوط به ابوبكر - به سبب عبارت « پس از انبيا و فرستاده‌شدگان » - تنها بر اين دلالت مىكند كه ديگرانى كه از مرتبت پيامبران پايين‌ترند ، از او برتر نيستند .\r\nبنابراين ، رواست كه على از ابوبكر برتر باشد .\r\n\r\n3 . حديث رايَت\r\n( پرچم ) : روايت شده است كه پيامبر صلى الله عليه و آله ابوبكر را براى فتح خيبر فرستاد ؛ امّا او شكست‌خورده بازگشت . سپس عمر را گسيل داشت ، او هم شكست‌خورده برگشت . پس آن حضرت غمگين شد . فرداى آن روز ، صبحگاهان ، حضرتش در حالى كه پرچمى همراه داشت ، به سوى مردمان آمد و فرمود :\r\nهر آينه ، پرچم را به مردى خواهم سپرد كه خداى و رسولش را دوست مىدارد و خدا و رسولش نيز دوستدار او هستند . او حمله‌كننده‌اى است كه هيچ گاه فرار نمىكند .\r\nدر پى اين سخن ، مهاجران و انصار ، همگى به سوى آن پرچم آمدند و آن را طلبيدند ؛ امّا رسول خدا صلى الله عليه و آله فرمود : على كجاست ؟ گفتند : او گرفتار چشم‌درد است .\r\nپيامبر صلى الله عليه و آله آب دهان مبارك خود را بر چشمان على ماليد و سپس پرچم را به دو سپرد .\r\n\r\n4 . حديث سيادت ( سرورى و آقايى )\r\n: عايشه مىگويد : در نزد پيامبر صلى الله عليه و آله نشسته بودم كه ناگاه على به سوى ما آمد . رسول خدا صلى الله عليه و آله فرمود : « او سرور عرب است . » گفتم : پدر و مادرم به فدايت ، آيا تو سرور عرب نيستى ؟ فرمود :\r\nمن سرور همهء جهانيان هستم و على سرور عرب است .\r\n\r\n5 . حديث مولا ( صاحب اختيار و سرپرست )\r\n: رسول خدا صلى الله عليه و آله فرموده است :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nهر كه من مولاى او هستم ، على مولاى اوست .\r\nنيز احمد و بيهقى در فضائل صحابه نقل كرده‌اند كه پيامبر صلى الله عليه و آله فرموده است :\r\nهر كه مىخواهد دانش آدم و تقواى يوشع و بردبارى ابراهيم و شكوه موسى و بندگى عيسى را ببيند ، در رخ على بنگرد .\r\n6 . از انس بن مالك - رضي اللَّه عنه - روايت شده است كه رسول خدا صلى الله عليه و آله فرمود :\r\nبه يقين ، برادر ، پشتيبان و بهترين كسى كه پس از خود بر جاى مىنهم ، همو كه بعد از من ، دين مرا ادا مىكند و وعده‌هايم را عملى مىسازد ، على بن ابىطالب است .\r\n7 . از ابن مسعود روايت كرده‌اند كه رسول خدا صلى الله عليه و آله فرمود :\r\nعلى بهترينِ انسانهاست ؛ هر كه نپذيرد ، كافر شده است .\r\n8 . روايت كرده‌اند كه نبىّ اكرم صلى الله عليه و آله دربارهء ذو الثُّدَيَّه - كه مردى منافق بود - فرمود :\r\n« بهترين مردمان او را خواهد كشت » ( در روايتى ديگر : بهترين اين امّت ) . و اين على بن ابىطالب بود كه او را به هلاكت رساند .\r\nنيز پيامبر صلى الله عليه و آله به فاطمه فرمود :\r\nهر آينه ، خداى متعال به اهل دنيا نگريست و از ميانشان پدرت را برگزيد .\r\nسپس نظرى دوباره بر ايشان افكند و از آنان شوهرت را برگزيده ساخت .\r\nاينها سخنانى است كه شيعيان گفته‌اند ؛ ليكن درست آن است كه همهء خلفاى چهارگانه ، بلكه تمامى صحابه ، در نزد خدا گرامى و به فضائل نيكو آراسته‌اند .\r\nبنابراين ، طعن در حقّ ايشان روا نيست ؛ چرا كه موجب كفر است . و صواب آن است كه امامت تمام خلفاى چهارگانه حقّ است .\r\nدر « المشكاة » آمده است : [ صحّت 
  ] حديث « اى على ، جايگاه تو نسبت به من ، همان جايگاه هارون به موسى است » مورد پذيرش همگان است .\r\nدر « الدرر » مىخوانيم : گفته‌اند كه آيهء « . . . الْأتْقَى * الَّذي يُؤتي مالَهُ يَتَزَكَّى » « 1 » دربارهء\r\n\r\n\r\n","description":"","footnote":"\r\n( 1 ) . ليل ( 92 ) / 17 - 18 .\r\n","page_name":" 68 ","page_number":68},
  {"content":"\r\n\r\nابوبكر - رضي اللَّه عنه - است و ديگران آن را در شأن ابوالدحداح ياد كرده‌اند . در « دستور الحقائق » آمده است : شيعيان مىگويند : هرگاه كه دو دليل متعارض باشند ، هر دو از اعتبار مىافتند ( إذا تعارضا تساقطا ) .\r\nاگر گفته شود : از حديث « سوگند به خداى ، خورشيد پس از پيامبران و رسولان ، بر هيچ كس برتر از ابوبكر ، طلوع و غروب نكرده است . » تنها اين به دست مىآيد كه پس از نبى صلى الله عليه و آله هيچ كس از ابوبكر برتر نيست و از آن درنمىيابيم كه ابوبكر از غير خود برتر است ، گفته مىشود : بر اساس قواعد زبان ، فهميده مىشود كه هيچ كس از ابوبكر برتر نيست ؛ ليكن فهم عرفى نشان دهندهء آن است كه ابوبكر پس از پيامبران از همهء مردمان برتر است ؛ و هر گاه قواعد زبان با فهم عرفى معارض افتد ، فهم عرفى رجحان خواهد داشت .\r\nاگر بگويند : اين حديث تنها بر اينكه ديگرى از ابوبكر برتر نيست ، دلالت دارد و از آن در نمىيابيم كه غير او با او برابر نيست ؛ مىگوييم : واژهء افضل ، همانندى و فضيلت ديگرى را باطل مىكند .\r\nدر شرح « عقائد النسفيّ » ذيل عنوان « برترين بشر پس از پيامبر ما » [ دربارهء اين حديث و دلالتش بر افضليّت ابوبكر 
  ] آمده است : بهتر آن است كه گفته شود : پس از پيامبران ، ليكن در اينجا پسين بودن زمانى مراد است ( نه پسين بودن رتبه‌اى ) ؛ چرا كه پس از پيامبر ما پيامبرى نيست . با اين همه ، ناگزيريم كه عيسى عليه السلام را جدا كنيم ؛ چرا كه اگر همهء انسانهايى كه پس از پيامبر ما بر زمين گام خواهند نهاد در نظر گرفته شوند ، [ برترى ابوبكر از تمامى آنها 
  ] به وسيلهء عيسى عليه السلام نقض مىشود ؛ و اگر هر انسانى كه پس از پيامبر ما به دنيا مىآيد اراده شود ، [ اين حديث 
  ] برترى از صحابه را نمىرساند ؛ و اگر همهء انسانهايى كه در زمان صدور اين حديث بر روى زمين موجودند لحاظ شوند ، اين حديث ، برترى ابوبكر از تابعان و افراد پس از ايشان را نخواهد رساند ؛ و اگر همهء انسانهايى كه بر روى زمين به وجود مىآيند در نظر گرفته\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nشوند ، [ حكم برترى ابوبكر از همگان 
  ] به وسيلهء عيسى عليه السلام نقض خواهد شد .\r\nهمچنين در همين كتاب مىخوانيم : ما دلايل دو طرف را متعارض يافتيم و اين مسئله را از امورى كه چيزى از اعمال دينى بر آن متوقّف باشد ، نيافتيم و توقّف در آن به هيچ واجبى از واجبات ، خللى وارد نمىآورد .\r\n\r\nشرح حال احمد بن حنبل\r\nاحمد بن حنبل از پيشوايان چهارگانهء مشهور اهل سنّت است و سنّيان همه ، در حفظ ( ثبت و ضبط دقيق روايات ) و وثاقت و پاكدامنى و شكوه و بزرگىاش ، همداستان‌اند . اينك بخشهايى از سخنان دانشمندان ايشان دربارهء او :\r\n\r\n1 . ابن حبّان\r\n: احمد بن حنبل بن هلال بن اسد بن ادريس بن عبداللَّه بن حيان بن عبداللَّه بن انس بن عوف بن قاسط بن مازن بن شيبان بن ذهل بن ثعلبة بن عكابة بن صعب بن على بن بكر بن وائل بن قاسط بن هنب بن افصى بن دعمى بن جديلة بن اسد بن ربيعة بن نزار بن معد بن عدنان : كنيهء وى ابوعبداللَّه و اصل او از مرو و زادگاهش بغداد است . احمد بن حنبل از ابن عُيَيْنَه و هشيم و ابراهيم بن سعد روايت مىكند و اهل عراق و غربا از او روايت مىكنند . وى در سال 241 در گذشته است .\r\nاحمد بن حنبل حافظ ، متقن ، فقيه ، ملازم پاكدامنى ، دانشمندى كه علوم را با دوركاوى مىآموخت « 1 » ، مشغول به عبادت دائمى و كسى است كه خداىْ عزّ و جلّ امّت محمّد صلى الله عليه و آله را به دو يارى فرمود . زيرا در سختى شديدى « 2 » قرار گرفت و جان خود را براى خداى متعال داد . او را تا حدّ مرگ تازيانه‌اش زدند ؛ ليكن خدا وى را از كافر شدن ، نگاه داشت و او را نشانه‌اى كه در پىاش راه مىپويند و پناهى كه بدان پناه\r\n\r\n\r\n","description":"","footnote":"\r\n( 1 ) . الحفيّ : العالم الذي يتعلّم الشيء باستقصاء . ( صحاح جوهرى ) ( مترجم )\r\n( 2 ) . اشاره است به واقعه‌اى كه تاريخ‌نويسان اهل تسنّن تحت عنوان « يوم المحنه » از آن ياد كرده‌اند . يوم المحنه به اختلافى كه ميان مسلمانان دربارهء اعتقاد به مخلوق يا قديم بودن قرآن رخ داد ، مربوط است . مأمون و معتصم از طرفداران مخلوق بودن قرآن بودند و مخالفان اين باور را تحت فشار قرار مىدادند . احمد بن حنبل كه به قديم بودن قرآن باور داشت ، از كسانى است كه به قهر و غضب مأمون و معتصم گرفتار آمدند . ر . ك : البدايه و النهايه 10 / 365 - 369 . ( مترجم )\r\n","page_name":" 70 ","page_number":70},
  {"content":"\r\n\r\nمىبرند ، قرار داد .\r\nاز احمد بن محمّد بن احمد سندى شنيدم كه مىگفت : از محمّد بن نضرِ فرّاء شنيدم كه گفت : از احمد بن حنبل شنيدم كه مىگفت : در سال 174 در حالى كه شانزده ساله بودم ، به طلب حديث پرداختم . « 1 »\r\n\r\n2 . ابونعيم اصفهانى :\r\nو از ايشان است پيشواى بزرگ و سرور برتر ابوعبداللَّه احمد بن حنبل ، همو كه در پيروى [ از دين اسلام 
  ] ثابت قدم ماند و به هدايت دست يافت ، پيشوا و رهبر زاهدان و ناقدان . وى با سختى شديدى ، آزمايش شد و شكيبايى ورزيد ؛ سپس برگزيده گشت و پاس نعمت را داشت . او نگاهدار علم و حكمت و نگاهبان دانش و انديشه بود . « 2 »\r\n\r\n3 . ابن ماكولا\r\n: احمد در نقل روايت ، پيشوا و در زهد و پاكدامنى ، راهبر و نشانه است . وى داناترين مردم به مذهب صحابه و تابعان بود . اصل او از مرو است ؛ ليكن مادرش در حالى كه او را باردار بود ، به بغداد گام نهاد و احمد در بغداد ، چشم به جهان گشود . وى از ابن عُيَيْنَه و ابن عُلَيَّه و هشيم بن بشير و مردمان بىشمارى از اهل كوفه و بصره و مكّه و مدينه و يمن و شام و جزيره ، حديث شنيده است .\r\n4 . نووى : او پيشوايى است كه در فضل و كمال از همگنان خويش پيش بود و همگان بر پيشوايى و بزرگى و پاكدامنى و دنياگريزى و دقيق بودن در ثبت و ضبط و نقل حديث و فراوانى دانش و سرورىاش همداستان‌اند .\r\nبه طرق پرشمار ، از ابراهيم حربى ، براى ما روايت شده است كه وى گفت : سه تن را ديدم كه همانندشان هرگز ديده نخواهد شد : ابوعبيد قاسم كه او را جز به كوهى كه در آن ، روح دميده‌اند ، مانند نمىكنم ؛ بشر بن حارث ، وى را جز به مردى كه سر تا پايش در خرد فرو رفته است ، تشبيه نمىكنم ؛ و احمد بن حنبل ، گويا\r\n\r\n\r\n","description":"","footnote":"\r\n( 1 ) . كتاب الثقات 8 / 18 .\r\n( 2 ) . حلية الاولياء 9 / 161 .\r\n","page_name":" 71 ","page_number":71},
  {"content":"\r\n\r\nخداى - عزّ و جلّ - انواع دانش همهء پيشينيان را برايش فراهم كرده بود .\r\nاز ابومسهر نيز براى ما چنين نقل شده است : كسى را جز جوانى در مشرق ، نمىشناسم كه امر دين اين امّت را پاسبانى كند ( مقصودش احمد بن حنبل بود ) .\r\nاز على بن مدينى نيز برايمان روايت كرده‌اند كه گفت : آقايم ، احمد بن حنبل ، مرا گفت : جز از كتاب ، حديث نقل مكن . و از ابراهيم بن جابر براى ما چنين نقل شده است : نزد احمد مىنشستيم و او حديث مىگفت و ما حفظ مىكرديم و استوارش مىداشتيم ؛ پس هرگاه كه مىخواستيم حديث را بنگاريم مىگفت : نقل حديث از كتاب ، مطمئن‌تر است . پس بر مىخواست و كتاب را مىآورد .\r\nهيثم بن جميل مىگويد : دوست مىداشتم كه از عمر من كاسته و به عمر احمد بن حنبل افزوده شود .\r\nاز ابوزرعه براى ما نقل شده است كه گفت : هيچ يك از مشايخ را در ثبت و ضبط و نقل حديث ، از احمد بن حنبل ، دقيق‌تر نديدم . كتابهايش را دوازده لنگه بار شتر تخمين زدم كه همهء آنها را حفظ بود .\r\nابن ابىحاتم در كتاب « الجرح و التعديل » ابوابى از مناقب احمد - رحمه اللَّه - را آورده كه در بر دارندهء بخشى از احوال گرانمايهء اوست . از جمله ، از عبدالرحمن بن مهدى نقل كرده كه گفته است : احمد داناترين مردم به حديث سفيان ثورى بود . و از ابوعبيد آورده است : دانش به چهار تن مىانجامد : احمد بن حنبل كه فقيه‌ترين ايشان است ؛ على بن مدينى كه داناترين آنهاست ؛ يحيى بن معين كه بيش از ديگران آن را نگاشته است ؛ و ابوبكر بن ابىشيبه كه بيش از ديگران آن را حفظ كرد .\r\nاز ابوحاتم دربارهء احمد و على بن مدينى پرسيدند ، گفت : آنان در حفظ و نگهدارى دانش ، به يكديگر نزديك بودند ؛ ليكن احمد فقيه‌تر بود . ابوزرعه مىگويد : كسى را جامع‌تر و كامل‌تر از احمد بن حنبل نديدم ؛ زهد و فقه و فضل و كمالات فراوان ديگر ، در او گرد آمده بود . قتيبه گويد : احمد پيشواى مردم دنياست .\r\nاز هيثم بن جميل نقل شده كه گفته است : اگر اين جوان - مقصودش احمد بن حنبل بود - زنده بماند ، به زودى ، حجّتى بر مردم زمانش خواهد شد . ابن مدينى نيز\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nگفته است : در ميان ياران ما حافظتر از احمد بن حنبل نيست .\r\nعمرو بن محمّد ناقد مىگويد : هرگاه احمد در صحّت حديثى موافق من باشد ، اعتنا نمىكنم كه چه كسى با من مخالف است . شافعى گفته است : كسى را خردمندتر از احمد بن حنبل و سليمان بن داوود هاشمى نديدم . و ابن ابىحاتم گفته است : احمد در شناخت حديث صحيح و سقيم ، فهم كامل داشت .\r\nصالح بن احمد بن حنبل گفته است : پدرم گفت : « پنج بار حجّ گزاردم كه سه بار آن پياده بود و در يكى از آنها سى درهم انفاق كردم . » هيچ‌گاه نديدم كه پدرم انار و يا ميوهء ديگرى بخرد . او جز هندوانه‌اى كه با نان مىخورد و انگور و خرما ، هيچ نمىخريد و اوقات بسيارى ، نان و سركه مىخورد . پدرم ، آن گاه كه اسحاق بن راهويه « 1 » نوشتهء وى را بر عبداللَّه بن طاهر « 2 » خواند ، از نامه‌نگارى با او خوددارى كرد و گفت : « در اين صورت ، اين كتاب نزد من نبوده است . » بسا چيزى را كه مىخريديم ، از او پنهان مىكرديم ؛ مبادا كه سرزنشمان كند .\r\nميمونى مىگويد : هيچ نمازگزارى را نديدم كه به نيكويى احمد ، نماز گزارد و همچون او از سنّتها پيروى كند .\r\nاز حسين بن حسن رازى نقل شده كه گفته است : در مصر نزد بقّالى رفتم . مرا از احمد بن حنبل پرسيد ، گفتمش : از او حديث نوشته‌ام . پس بهاى كالا را از من نستاند و گفت : از هر كه احمد بن حنبل را بشناسد ، بهايى دريافت نمىكنم .\r\nقتيبة و ابوحاتم گفته‌اند : هر گاه ديدى كسى احمد را دوست مىدارد ، بدان كه وى صاحب سنّتى است .\r\nابراهيم بن حارث ، فرزند عبادة بن صامت مىگويد : هنگامى كه احمد بن حنبل\r\n\r\n\r\n","description":"","footnote":"\r\n( 1 ) . ابويعقوب ، اسحاق بن مخلّد حنظلى تميمى مروزى ( 161 - 238 ) در عصر خود ، دانشمند خراسان‌بود . وى در مرو مىزيست . احمد بن حنبل ، بخارى ، مسلم ، ترمذى ، نسائى و ديگران ، از او حديث فرا گرفته‌اند . ( الاعلام 1 / 292 ) ( مترجم )\r\n( 2 ) . ابوالعبّاس ، عبداللَّه بن طاهر بن حسين خُزاعى ( 182 - 230 ) از پر آوازه‌ترين واليان روزگار خلافت عبّاسيان است . وى از جانب مأمون ، حكمران خراسان بوده است . ( الاعلام 4 / 93 ) ( مترجم )\r\n","page_name":" 73 ","page_number":73},
  {"content":"\r\n\r\nرا در محنتى كه دچار شده بود ، تازيانه زدند ، به بشر حافى گفتند : اى كاش برمىخاستى و همان گونه كه احمد سخن گفت ، سخن مىگفتى . پس بشر پاسخ داد : من بر اين كار قادر نيستم ؛ بىگمان ، احمد در مقام پيامبران ايستاده است .\r\nابن ابىحاتم مىگويد : شنيدم ابوزرعه مىگفت : مرا خبر رسيد كه متوكّل فرمان داده است : جايى را كه مردم براى نماز بر احمد بن حنبل ايستاده بودند ، مسح كنند .\r\nپس شمار مردمان [ براى مسح آن زمين 
  ] به دو ميليون و پانصد هزار تن رسيد .\r\nوركانى گفته است : در روز مرگ احمد ، بيست هزار نفر از جهودان و ترسايان و مجوسان ، مسلمان شدند و چهار گروه از مردم ، عزادار گشتند : مسلمانان ، جهودان ، ترسايان و مجوسان .\r\nبارى ، احوال احمد بن حنبل - رحمه اللَّه - و مناقب او بيش از آن است كه به حدّى محدود شود و در اين باره ، گروهى از دانشمندان كتابها نگاشته‌اند . هدف من در اين نوشتار ، تنها اشاراتى به جوانب مطلب بود . « 1 »\r\n5 . ابن خلّكان : [ احمد 
  ] پيشواى محدّثان بود . وى كتاب مسند را نوشت و احاديثى را كه به دست ديگران نيامد ، در آن گرد آورد . گفته‌اند : او يك ميليون حديث از حفظ داشت . وى از ياران امام شافعى - رضي اللَّه عنه - و خواصّ او بود و تا وقتى كه شافعى به مصر مهاجرت كرد ، همواره همراه وى بود . شافعى دربارهء احمد گفته است : از بغداد بيرون شدم و كسى را در آن با تقواتر و فقيه‌تر از احمد بن حنبل بر جاى ننهادم . . . .\r\nگروهى از برترين محدّثان از احمد ، حديث فرا گرفته‌اند ؛ مانند : محمّد بن اسماعيل بخارى و مسلم بن حجّاج نيشابورى . در پايان دورانش ، هيچ كس در علم و ورع مانند او نبود .\r\nابوالفرج ، ابن جوزى ، در باب چهل و ششم كتابى كه دربارهء بشر بن حارث حافى - رحمه اللَّه - نگاشته ، نوشته است : بشر بن حارث حافى را در خواب ديدم كه گويى\r\n\r\n\r\n","description":"","footnote":"\r\n( 1 ) . تهذيب الاسماء و اللّغات 1 / 110 .\r\n","page_name":" 74 ","page_number":74},
  {"content":"\r\n\r\nاز در مسجد « الرصافه » بيرون مىآمد و در آستينش چيزى تكان مىخورد . گفتمش :\r\nخدا با تو چه كرد ؟ گفت : مرا آمرزيد و گرامىام داشت . پرسيدم : در آستينت چيست ؟ گفت : شب گذشته روح احمد بن حنبل بر ما وارد شد ؛ پس بر سرش مرواريد و ياقوت ريختند و آنچه در آستين دارم ، چيزى است كه من برگرفته‌ام . گفتم :\r\nيحيى بن معين و احمد بن حنبل چه كردند ؟ گفت : آنها را ترك كردم در حالى كه خداوندگار جهانيان را زيارت كرده بودند و برايشان سفره‌هاى غذا گسترده شده بود .\r\nگفتم : تو چرا همراه ايشان غذا نخوردى ؟ گفت : خدا بىارزشى غذا را نزد من دانست ؛ پس برايم نگريستن به چهرهء زيبايش را روا داشت . « 1 »\r\n6 . ذهبى : ابوعبداللَّه ، احمد بن حنبل ، حافظ ، حجّت ، شيخ الاسلام و سرور مسلمانان در عصر خود بود .\r\nعلى بن مدينى مىگويد : هر آينه ، خدا اين دين را در وقت ارتداد جمعى از مسلمانان ( يوم الردّه ) با ابوبكر و در روز سختى و گرفتارى ( يوم المحنه ) با احمد بن حنبل توانا گردانيد .\r\nابوعبيد گفته است : دانش به چهار نفر مىانجامد كه فقيه‌ترين ايشان احمد است .\r\nابن معين ، بنابر نقل ابن عيّاش ، گفته است : مىخواستند كه من مانند احمد بشوم ؛ ليكن من هرگز مانند او نخواهم شد .\r\nهمام سكونى گويد : احمد بن حنبل [ كسى را در دانش و فضل 
  ] مانند خود نديد .\r\nمحمّد بن حمّاد ظهرانى مىگويد : شنيدم كه ابوثور مىگفت : احمد از ثورى داناتر ( يا اينكه گفت : فقيه‌تر ) است .\r\nبارى ، بيهقى و ابن جوزى ، هر يك ، در سيرهء ابوعبداللَّه ( احمد بن حنبل ) كتابى در يك جلد پرداخته‌اند و شيخ الاسلام انصارى نيز كتاب نيكويى در اين باره نگاشته است . « 2 »\r\n\r\n\r\n","description":"","footnote":"\r\n( 1 ) . وفيات الاعيان 1 / 17 .\r\n( 2 ) . تذكرة الحفّاظ 2 / 17 .\r\n","page_name":" 75 ","page_number":75},
  {"content":"\r\n\r\n7 . ذهبى : ابوعبداللَّه ، احمد بن محمّد بن حنبل شيبانى مروزى بغدادى ، شيخ امّت و داناى اهل زمانش و يكى از پيشوايان پر آوازه بود . وى در حديث و انواع آن ، فقه و ريزه‌كاريهايش ، سنّت و راههاى بدست آوردن آن ، پاكدامنى و پيچيدگيهايش و زهد و حقايق آن پيشوا و راهبر بود . « 1 »\r\n8 . سبكى : او پيشواى بزرگ ، ابوعبداللَّه شيبانى مروزى و سپس بغدادى ، صاحب مذهب ، شكيبا در گرفتارى و سختى ، ياور سنّت ، شيخ جماعت و پيشواى گروه مسلمانان بود . . . . مزنى گفته است : ابوبكر در يوم الردّه ، عمر در يوم السقيفه ، عثمان در يوم الدار « 2 » ، على در روز صفّين و احمد بن حنبل در يوم المحنه [ اسلام را يارى كردند 
  ] . . . .\r\nعبداللَّه بن احمد بن حنبل مىگويد : پدرم مرا گفت : از كتابهاى وكيع ، هر كتابى را كه مىخواهى ، برگير ؛ اگر مىخواهى مرا از كلام بپرسى ، [ بپرس 
  ] تا بر اساس اسناد ( حديث مسند ) پاسخت گويم و اگر مىخواهى بر پايهء اسناد پرسش كنى ، [ بگو 
  ] تا از كلام پاسخت گويم .\r\nاز اسحاق نقل شده است : احمد حجّت خدا در ميان بندگانش است .\r\nابوثور در پاسخ به پرسشى گفت : ابوعبداللَّه ، احمد بن حنبل ، شيخ و پيشواى ما دربارهء اين مسئله اين گونه گفته است .\r\nو اينها همه ، اندكى از ستايش پيشوايان مذهب نسبت به احمد است .\r\n9 . ابن حجر عسقلانى : احمد بن حنبل . . . . ابن معين گفته است : كسى را بهتر از احمد نديدم . او هيچ‌گاه با عربيّت خود بر ما فخر نفروخت .\r\nقطّان مىگويد : كسى مانند احمد به نزد ما نيامد . همو بار ديگر ، دربارهء احمد\r\n\r\n\r\n","description":"","footnote":"\r\n( 1 ) . العبر فى خبر من غبر ، حوادث سال 241 .\r\n( 2 ) . منظور روز كشته شدن عثمان است . ر . ك : تاريخ المدينة المنوّره 4 / 1270 . ( مترجم )\r\n","page_name":" 76 ","page_number":76},
  {"content":"\r\n\r\nگفت : دانشمندى از دانشمندان اين امّت .\r\nاحمد بن سنان مىگويد : نديدم كه يزيد بن هارون كسى را مانند احمد بن حنبل ، بزرگ بدارد .\r\nعبدالرزّاق نيز گفته است : كسى را فقيه‌تر و پاكدامن‌تر از احمد نديدم .\r\nابوعاصم مىنويسد : احمد امام ماست .\r\nعبداللَّه حُزَيبى گفته است : احمد برترين فرد زمان خود بود .\r\nعبّاس عنبرى مىگويد : احمد حجّت است .\r\nيحيى بن معين گفته است : اگر در نشستى به ستايش او بپردازيم ، نمىتوانيم فضائل او را كاملًا ياد كنيم .\r\nعجلى احمد را اين گونه وصف كرده است : ثقه ، دقيق در ثبت و ضبط و نقل حديث ، پاكدامن ، حديث شناسى ژرف ، منبع آثار نبوّت ، صاحب سنّت و خير .\r\nابوثور : احمد شيخ و امام ماست .\r\nحجّاج بن شاعر مىگويد : دو ديده‌ام برتر از احمد ابن حنبل ، روحى را در جسد نديده است . احمد دورقى نيز گفته است : هر گاه شنيديد كسى احمد را به بدى ياد مىكند ، او را در مسلمانى ، متّهم بداريد ( در مسلمانىاش شك كنيد ) . ابن ابىحاتم مىنويسد : از پدرم دربارهء احمد پرسيدم ، پاسخ داد : او امام و حجّت است .\r\nنسائى احمد را اين گونه وصف كرده است : ثقه ، امين ، يكى از پيشوايان .\r\nابن ماكولا گفته است : احمد داناترين مردم به مذاهب صحابه و تابعان بود . خليلى مىگويد : احمد فقيه‌ترين فرد مردم عصر خود و پاكدامن‌ترين آنها و جز در موارد ناچارى ، خود دارترين ايشان از بدگويى در حقّ محدّثان بود . ابن حبّان در « الثقات » دربارهء احمد نوشته است : او حافظ ، متقن و فقيه بود . سليمان بن حرب در پاسخ مردى كه مسأله‌اى را از احمد پرسيده بود ، گفت : بىگمان ، او پيشواست .\r\nابن سعد نيز دربارهء ابن حنبل گفته است : ثقه ، ثَبَت ( دقيق در ثبت و ضبط و نقل حديث ) ، صدوق ، كثير الحديث . « 1 »\r\n10 . خطيب تبريزى : احمد در فقه و حديث و زهد و ورع و عبادت ، پيشوا بود و\r\n\r\n\r\n","description":"","footnote":"\r\n( 1 ) . تهذيب التهذيب 1 / 72 .\r\n","page_name":" 77 ","page_number":77},
  {"content":"\r\n\r\nحديث صحيح و غير صحيح و راوى عادل و غير عادل ، به دو شناخته شده‌اند .\r\nفضائل وى بسيار و مناقبش فراوان و آثار او در اسلام ، مشهور و مقاماتش در جهان ، مذكور است . آوازهء او در آفاق پيچيد و ثنايش به شهرها رسيد . احمد از مجتهدانى است كه سخن و رأى و مذهبش در سرزمينهاى بسيارى ، تكيه‌گاه مردمان است .\r\nابوداوود سجستانى گفته است : همنشينى با احمد بن حنبل همنشينىِ آخرتى بود و در مجلس او اندكى هم از دنيا ياد نمىشد و هرگز نديدم كه او دنيا را ياد كند . « 1 »\r\n11 . كفوى : از پيشوايان چهارگانه ابوعبداللَّه ، احمد بن حنبل بن هلال شيبانى است . ابواربعهء شكيرى در « مناقب الأخيار و نوادر الأخبار » از احمد بن حنبل نقل كرده كه وى گفته است : « در ربيع الاوّل سال 164 زاده شدم و نخستين بارى كه از هشيم حديث شنيدم ، سال 169 بود . در همين سال ، ابن مبارك به بغداد آمد و اين آخرين بارى بود كه وى بدين شهر گام نهاد . من به مجلسش شتافتم ؛ ليكن گفتند او به طرطوس رفته است . وى در سال 181 از دنيا رفت . » پسرش ، عبداللَّه بن احمد بن حنبل ، گفته است : پدرم - رحمه اللَّه - در نيمروز جمعه ، دوازدهم ربيع الاوّل سال 241 در 77 سالگى ، در گذشت و ما او را در عصر آن روز به خاك سپرديم .\r\nاز ابوداوود سجستانى نقل شده است : با دويست تن از مشايخ علم ديدار كردم و كسى را همچون احمد بن حنبل نديدم . در امور دنيا - كه معمولًا مردم در آنها فرومىروند و همى از آنها سخن گويند - فرو نمىشد و هرگاه سخن از دانش به ميان مىآمد ، سخن مىگفت . ابوزرعه مىگفت : ديدگانم مانند احمد بن حنبل را نديده است . گفتمش : در دانش ؟ گفت : در دانش و وارستگى و فقه و معرفت .\r\nعبداللَّه ، فرزند احمد ، گفته است : تمام احاديثى كه شافعى در كتابش آورده و گفته است : حدّثني الفقيه الثقة ( حديث كرد مرا فقيه مورد اطمينان ) مقصودش از فقيه مورد اطمينان ، پدر من است . همو گفته است : نيز از پدرم شنيدم كه مىگفت :\r\nشافعى از ما بهره‌هايى برد كه ما از او نبرديم ( نيازى به بهره‌ورى از او نداشتيم ) . در\r\n\r\n\r\n","description":"","footnote":"\r\n( 1 ) . الاكمال فى اسماء الرجال 3 / 797 ، چاپ شده همراه با « المشكاة » .\r\n","page_name":" 78 ","page_number":78},
  {"content":"\r\n\r\nحالى كه احمد از شافعى ، چهارده سال كوچك‌تر بود .\r\nهمچنين عبداللَّه گفته است : پدرم پنج بار حجّ گزارد ؛ سه بار پياده و دوبار سواره .\r\nزمانى جامهء پدرم به سرقت رفت . چند روزى در خانه‌اش ماند . دينارها و جامه‌اى به وى عرضه شد ؛ ليكن نپذيرفت . به وى پيشنهاد كردند كه كتابى را رونويسى كند . وى كتاب را رونويسى كرد و يك درهم ستاند و با آن جامه‌اى خريد و آن را دو نيمه كرد ؛ نيمى را شلوار و نيمى را رداى خود قرار داد .\r\nاز مزنى نقل شده كه گفته است : شنيدم كه شافعى مىگفت : سه تن از دانشمندان از شگفتيهاى جهان‌اند : عربى كه سخنى به فصاحت نمىگويد و او ابوثور است ؛ عجمى كه سخنى به غلط نمىگويد و او حسن بن محمّد زعفرانى است ؛ و كوچكى كه هر چه مىگويد ، بزرگان تصديقش مىكنند و او احمد بن حنبل است .\r\nآن گاه كه در عصر مأمون ، اعتقاد به مخلوق بودن قرآن آشكار شد و او مردمان را به پذيرش اين اعتقاد ، وادار كرد ، احمد بن حنبل را دست و پا بسته به پيش وى بردند ؛ ليكن مأمون قبل از رسيدن احمد به نزدش ، از دنيا رفت . مأمون در هنگام مرگ ، خلافت را به برادرش معتصم واگذارد و به او سفارش كرد كه مردم را به پذيرش مخلوق بودن قرآن ، مجبور كند .\r\nاحمد مدّتى را زندانى بود ( روايت شده است كه وى هجده ماه در زندان ماند ) .\r\nهنگامى كه ابراهيم ، معتصم بن هارون الرشيد ، خلافت را به دست گرفت ، احمد را - كه آن زمان در زندان مأمون بود - طلبيد . معتصم وى را در اين مدّت ، همواره به جماعات احضار مىكرد و مجالس مناظره‌اى براى او ترتيب مىداد كه افرادى نظير ابراهيم بن عبدالرحمن بن اسحاق و قاضى احمد بن ابىداوود ، در آن حاضر مىشدند . احمد سه روز با آنها مناظره كرد و همى با ايشان در جدال بود تا اينكه در چهارمين روز ، معتصم دستور داد كه وى را تازيانه زنند . او [ زير ضربات تازيانه 
  ] شكيبايى ورزيد تا اينكه از حال رفت . سپس او را برداشتند و به خانه‌اش بردند .\r\nپس از مدّتى ، معتصم خلافت را به واثق سپرد . وى آنچه را مأمون و معتصم\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nآشكارش كرده بودند ، آشكار كرد ( به همان راهى رفت كه آن دو رفته بودند ) .\r\nاحمد بن حنبل در اين مدّت ، در نماز جماعت حاضر مىشد و مردمان را فتوا مىداد تا آنكه معتصم از دنيا رفت . احمد در زمان واثق ، پنهان شد و در نماز جماعت و غير آن حاضر نمىشد و فتوا نمىداد ؛ چرا كه واثق به او گفته بود و هشدارش داده بود : احدى نزد تو نيايد و هرگز در شهرى كه من هستم ، سكونت مگزين . پس احمد در پنهانى ماند تا واثق نيز از دنيا رفت و متوكّل خلافت را در دست گرفت و رنج و محنت از ميان برخاست .\r\nمتوكّل امام احمد بن حنبل را به حضور طلبيد و گرامىاش داشت و مال بسيارى به دو بخشيد ؛ ليكن او اين اموال را نپذيرفت و آنها را به فقيران و تهيدستان بخشيد .\r\nمتوكّل براى خانواده و فرزندان احمد ، ماهيانه چهارهزار درهم حقوق تعيين كرد ؛ امّا امام احمد آن را هم نپذيرفت . « 1 »\r\n12 . مناوى : حم : اين رمز مربوط به احمد و كتاب مسند اوست . « 2 » مسند كتابى را گويند كه در آن احاديثى كه صحابه همراه با ذكر سند ، از پيامبر صلى الله عليه و آله روايت كرده‌اند ، گرد آمده باشد ؛ مانند : مسند « الشهاب » و مسند « الفردوس » ؛ و اين بدان معنى است كه احاديث اين دو كتاب با ذكر سند از رسول خدا صلى الله عليه و آله روايت شده است . سيوطى در رمزگذارى مسند احمد ، به يك حرف بسنده نكرده است ( امّا در رمزگذارى براى بخارى و مسلم و ابوداوود و نسائى و ابن ماجه ، رموز تك حرفى به كار برده است ) تا اگر تصحيفى رخ داد ( در نگارش يا چاپ خ به ح تبديل شد ) نام او با نام بخارى اشتباه نشود .\r\nامام احمد همان ابن محمّد بن حنبل است كه ياور سنّت و شكيبا در محنت بود ؛ همو كه شافعى درباره‌اش گفته است : در بغداد ، كسى فقيه‌تر و زاهدتر از او باقى\r\n\r\n\r\n","description":"","footnote":"\r\n( 1 ) . كتائب اعلام الاخيار ، مخطوط .\r\n( 2 ) . مناوى شارح « الجامع الصغير » سيوطى است و در اينجا به شرح رموزى كه سيوطى در كتابش به كاربسته است ، مىپردازد . ( مترجم )\r\n","page_name":" 80 ","page_number":80},
  {"content":"\r\n\r\nنمانده است . و امام الحرمين وى را اين گونه ستوده است : احمد چهرهء سنّت را از غبار بدعت ، شست و ابهام را از باور امّت ، زدود . وى در سال 154 « 1 » در بغداد ، چشم به جهان گشود . از شافعى و ابن مهدى و گروهى ديگر از دانشمندان ، حديث نقل كرد و بخارى و مسلم و ديگران از او روايت كرده‌اند . وى در سال 241 در گذشت و جهان به سبب مرگ او بر خود لرزيد . « 2 »\r\n13 . زرقانى مالكى : امام ابوعبداللَّه ، احمد بن محمّد بن حنبل شيبانى مروزى و سپس بغدادى ، از پيشوايان و حافظان بزرگ - كه [ براى به دست آوردن دانش 
  ] در شهرها ، بسيار مىگرديد - شكيبا در بلا ، آن كه خدا به سبب وى بر امّت منّت نهاد و اگر او نبود ، مردمان در ايّام محنت ، كافر شده‌بودند ؛ و داراى مناقب مشهور است .\r\nسخن استادش شافعى ، در ستايش او بس است : از بغداد بيرون رفتم و كسى را فقيه‌تر و زاهدتر و پاكدامن‌تر و داناتر از او بر جاى ننهادم .\r\nابوزرعهء رازى گويد : احمد يك ميليون حديث از حفظ داشت . [ به او 
  ] گفتند : چه چيز تو را بر اين امر آگاه كرد ؟ گفت : [ دربارهء اين احاديث 
  ] با او گفتگو كرده‌ام .\r\nوى در سال 164 زاده شد و در سال 241 در گذشت .\r\nابن خلّكان گفته است : حاضران در تشييع جنازهء احمد ، شمرده شدند كه تعداد آنها هشتصد و پنجاه هزار مرد و شصت هزار زن بود . در روز مرگ او ، بيست هزار يهودى و مسيحى و مجوسى ، مسلمان شدند .\r\nدر تهذيب نووى آمده است : متوكّل فرمان داد جايى را كه مردمان براى نماز بر احمد ايستاده بودند ، اندازه‌گيرى كنند ؛ گنجايش آنجا به دو ميليون و پانصد هزار نفر رسيد . چهار گروه در مرگ او عزادار شدند : مسلمانان ، جهودان ، ترسايان و گبران . « 3 »\r\n\r\n\r\n","description":"","footnote":"\r\n( 1 ) . پيشتر ( شمارهء 11 ) سال تولّد احمد 164 ياد شد . ابن حجر ( تهذيب التهذيب 1 / 63 ) و سمعانى ( الانساب 2 / 277 ) نيز تاريخ تولّد او را 164 نوشته‌اند . ( مترجم )\r\n( 2 ) . فيض القدير ( شرح الجامع الصغير ) 1 / 25 .\r\n( 3 ) . شرح المواهب اللّدنّيّه 1 / 31 .\r\n","page_name":" 81 ","page_number":81},
  {"content":"\r\n\r\n14 . ولىاللَّه دهلوى : بزرگ منزلت‌ترين دانشمندان و آن كه گسترهء رواياتش بيش از ديگران است و آشناترين آنها به حديث و ژرف‌ترين ايشان در فقه ، احمد بن حنبل و پس از او اسحاق بن راهويه است . « 1 »\r\n\r\n3 . روايت ابوحاتم رازى\r\nابومحمّد ، احمد بن محمّد عاصمى مىگويد : حسين بن محمّد ، از عبداللَّه بن ابىمنصور ، از محمّد بن بشر ، براى ما روايت كرد و گفت : محمّد بن ادريس حنظلى براى ما روايت كرد و گفت : محمّد بن عبداللَّه بن مثنّاى انصارى براى ما حديث كرد و گفت : حميد از انس نقل كرده كه او گفته است : در يكى از حجره‌هاى مكّه ، دربارهء على گفتگو مىكرديم كه رسول خدا صلى الله عليه و آله نزد ما آمد و فرمود :\r\nأ يُّهَا النَّاسُ ، مَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إ بْراهيمَ في حِلْمِهِ وَ إلى موُسى في شِدَّتِهِ وَ إلى عيسى في زَهادَتِهِ وَ إلى مُحَمَّدٍ وَ بهائِهِ وَ إلى جَبْرَئيلَ وَ أمانَتِهِ وَ إلَى الْكَوْكَبِ الدُّرِّيِّ وَ الشَّمْسِ الضَّحيِّ وَ الْقَمَرِ الْمُضيِّ ، فَلْيَتَطاوَلْ وَ لْيَنْظُرْ إلى هذَا الرَّجُلِ .\r\nاى مردم ! هر كه مىخواهد دانش آدم و فهم نوح و بردبارى ابراهيم و صلابت موسى و دنياپرهيزى عيسى و جمال محمّد و امانتدارى جبرئيل و ستارهء درخشان و خورشيد تابان و ماه نور افشان را ببيند ، گردن فراز كند و به اين مرد بنگرد .\r\nو به على بن ابىطالب اشاره كرد . « 2 »\r\n\r\nشرح حال ابوحاتم رازى\r\n1 . سمعانى : قريهء جَزّ : ابوحاتم ، محمّد بن ادريس بن منذر حنظلى رازى از\r\n\r\n\r\n","description":"","footnote":"\r\n( 1 ) . الانصاف فى بيان سبب الاختلاف / 54 .\r\n( 2 ) . زين الفتى بتفسير سورة هل اتى ، مخطوط .\r\n","page_name":" 82 ","page_number":82},
  {"content":"\r\n\r\nمردمان آنجاست . وى مىگفت : « ما اهل روستاى جزّ اصفهان هستيم . مردم آنجا در زمان حيات پدرم ، نزد ما مىآمدند ؛ سپس از ما بريدند . » ابوحاتم پيشوا و حافظ و فهيم و از دانشمندان نامى بود . او [ براى دانش آموختن 
  ] به شام و مصر و عراق ، سفر كرد . ابوعمرو بن حكيم و مردمان بسيارى كه به شماره در نمىآيند ، از وى حديث نقل كرده‌اند . وى در سال 277 چشم از جهان فروبست . « 1 »\r\n2 . سمعانى : در شهر رى ، دروازهء مشهورى بود كه آن را دروازهء حنظله مىگفتند .\r\nابوحاتم ، پيشواى زمانه‌اش و مرجع رفع مشكلات حديث ، از ساكنان آنجا بوده است . وى از دانشمندان مشهورى است كه به فضل و حفظ حديث و سفر براى كسب دانش و ديدار علما ، نامبردار است . پيشوايان پر آوازه‌اى مانند : يونس بن عبدالاعلى و ربيع بن سليمان - كه هر دو مصرى و بزرگ‌سال‌تر از او و در شنيدن حديث ، پيشتر بودند - و ابوزرعهء رازى و دمشقى و محمّد بن عوف حمصى - كه از اقران وى هستند - و مردمان بسيار ديگرى كه به شماره در نمىآيند ، از او حديث نقل كرده‌اند .\r\nابوحاتم خود چنين ياد مىكند : نخستين سالى كه در طلب حديث بيرون شدم ، تا چند سال ، راهى را كه پياده مىپيمودم ، حساب مىكردم تا اينكه به بيش از هزار فرسخ رسيد . همواره راه پيموده شده را حساب مىكردم تا آن گاه كه به بيش از هزار فرسخ رسيد ، از شمردن باز ايستادم .\r\nهمچنين گفته است : بر درگاه ابو وليد طيالسى ايستادم و گفتم : هر كس حديث غريب مسند صحيحى را بر من بخواند كه آن را نشنيده باشم ، بر من واجب است كه او را درهمى صدقه دهم . هدف من از اين كار ، تنها اين بود كه حديثى بر من بخوانند كه من نشنيده باشم و بگويند كه اين حديث پيش فلان است تا من نزد او روم و آن حديث را از وى بشنوم و بدين ترتيب ، احاديثى را كه نزدم نيست ، از ايشان به دست آرم . پس عدّه‌اى - كه ابوزرعه و غير او از ايشان بودند - بر درگاه ابو وليد گرد من\r\n\r\n\r\n","description":"","footnote":"\r\n( 1 ) . الانساب : « الجزّيّ » .\r\n","page_name":" 83 ","page_number":83},
  {"content":"\r\n\r\nآمدند ؛ ليكن هيچ يك از ايشان را ميسّر نشد كه حديث ناشنيده‌اى را بر من بخواند .\r\nاحمد بن سلمه مىگفت : پس از اسحاق بن راهويه و محمّد بن يحيى ، كسى را نديدم كه از ابوحاتم ، محمّد بن ادريس ، به حديث آگاه‌تر و به معانى آن داناتر باشد .\r\nابوحاتم خود مىگويد : روزى هشام بن عمّار مرا گفت : كدام يك از اذواء « 1 » را در حفظ دارى ؟ گفتمش : ذو الاصابع و ذو الجوشن و ذو الزوائد و ذو اليدين و ذو اللّحيهء كلابى و شش تا را برايش شمردم . وى خنديد و گفت : ما سه تا از آنها را مىدانستيم و تو سه تا بر آنها افزودى .\r\nابوحاتم در ماه شعبان سال 277 در شهر رى ، از دنيا رفت . « 2 »\r\n3 . ابن اثير ( ضمن گزارش رخدادهاى سال 277 ) : در اين سال ، ابوحاتم رازى كه نامش محمّد بن ادريس بن منذر و از اقران بخارى و مسلم است ، در گذشت . « 3 »\r\n4 . ذهبى : ابوحاتم رازى ( د س ت ) « 4 » و پسرش : محمّد بن ادريس بن منذر بن داوود بن مهرانِ حنظلى غطفانى . . . امام ، حافظ ، ناقد و شيخ المحدّثين ، از درياهاى دانش است . وى در شهرها گشت و در شناخت متن احاديث و اسناد آنها به كمال رسيد و از همگنان خود ، پيش افتاد و به گردآورى حديث و نوشتن كتب روايى و جرح و تعديل راويان و بازشناسى احاديث ضعيف و . . . پرداخت . او در شمار اقران بخارى است .\r\nوى از عبيداللَّه بن موسى ، محمّد بن عبداللَّه انصارى و . . . حديث شنيده است .\r\nبه دست آوردن نام ساير مشايخ حديث ابوحاتم كارى بس دشوار است . خليلى گفته است : ابوحاتم لبان حافظ مرا گفت : نام كسانى را كه ابوحاتم رازى از ايشان\r\n\r\n\r\n","description":"","footnote":"\r\n( 1 ) . اين واژه جمع « ذو » است و منظور از آن پادشاهانى يمنى هستند كه القاب ايشان با « ذو » آغازمىشده است ؛ مانند : ذو رُعَيْن ، ذونُواس و . . . . ( الفايق 1 / 407 ؛ لسان العرب 15 / 457 ) . ( مترجم )\r\n( 2 ) . الانساب : « الحنظليّ » .\r\n( 3 ) . الكامل فى التاريخ ، حوادث سال 277 .\r\n( 4 ) . اين حروف نشانه‌هاى اختصارى كتب حديث اهل سنّت‌اند ( د : ابوداوود ؛ س : نسائى ؛ ت : ترمذى ) ومقصود ذهبى اين است كه ابوداوود و نسائى و ترمذى از ابوحاتم ، حديث نقل كرده‌اند . ( مترجم )\r\n","page_name":" 84 ","page_number":84},
  {"content":"\r\n\r\nروايت كرده است ، گرد آوردم ؛ تعداد ايشان نزديك به سه هزار نفر رسيد . پسرش ، حافظ ، امام ، ابومحمّد ، عبدالرحمن بن ابىحاتم ، و يونس بن عبدالاعلى و گروه كثير ديگرى از او حديث نقل كرده‌اند .\r\nخطيب مىگويد : ابوحاتم در شمار پيشوايان و حافظان و كسانى است كه احاديث را به دقّت ، ثبت و ضبط كرده‌اند .\r\nخليلى مىگويد : ابوحاتم به اختلاف صحابه ، فقه تابعان و افراد پس از آنها دانا بود . از جدّم - نيز از گروهى كه از على بن ابراهيم قطّان حديث شنيده بودند - شنيدم كه مىگفت : كسى را جامع‌تر و فاضل‌تر از ابوحاتم نديدم .\r\nعلى بن ابراهيم رازى مىگويد : شنيدم كه حسن بن حسين گفت : شنيدم كه ابوحاتم مىگفت : ابوزرعه مرا گفت : كسى را حريص‌تر از تو به حديث ، نديده‌ام .\r\nگفتمش : پسرم عبدالرحمن نيز به حديث حريص است . گفت : هر كه به پدرش بماند ، ستم نكرده است .\r\nرقّام مىگويد : از عبدالرحمن دربارهء بسيارى شنيدن حديث و پرسشهاى او از پدرش پرسيدم ، پاسخ داد : گاه وى غذا مىخورد و من بر او حديث مىخواندم ؛ او راه مىرفت و من بر او حديث مىخواندم ؛ او به قضاى حاجت مىرفت و من بر او حديث مىخواندم و گاه براى يافتن چيزى ، به خانه مىرفت و من بر او حديث مىخواندم .\r\nابن ابىحاتم مىنويسد : شنيدم يونس بن عبدالاعلى مىگفت : ابوزرعه و ابوحاتم پيشوايان خراسان‌اند ؛ سپس آنان را دعا كرد و گفت : بقاى آنها صلاح مسلمانان را در پى دارد .\r\nمحمّد بن حسين بن مكرم مىگويد : از حجّاج بن شاعر - در حالى كه از ابوزرعه و ابن واره و ابوجعفر دارمى ذكرى به ميان آورد - شنيدم : در مشرق ، كسى فاضل‌تر از ابوحاتم نيست .\r\nحافظ عبدالرحمن بن خراش مىگويد : ابوحاتم از اهل امانت و معرفت بود .\r\nهبة اللَّه لالكائى گفته است : ابوحاتم پيشوا ، حافظ و متقن بود . همچنين لالكائى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاو را در شمار مشايخ بخارى ياد كرده است .\r\nنسائى درباره‌اش گفته است : او ثقه است .\r\n( ذهبى پس از بازگو كردن پاره‌اى از داستانهاى ابوحاتم در سفرهايش مىنويسد : ) هرگاه ابوحاتم كسى را توثيق كرد ، به سخنش چنگ در زن ؛ چرا كه او جز كسى را كه حديثش صحيح باشد ، توثيق نمىكند . و اگر از كسى به نرمى سخن راند يا درباره‌اش گفت : لايُحتَجُّ به ( به وسيلهء او نمىتوان حجّت آورد ، سخنش حجّت نيست ) ، توقّف كن تا ببينى ديگران دربارهء او چه گفته‌اند . پس اگر كسى آن راوى را توثيق كرده بود ، جرح ابوحاتم را ناديده بگير ؛ چرا كه او در [ توثيق 
  ] رجال حديث ، سختگير است و دربارهء گروهى از راويان كتب صحاح گفته است : او حجّت نيست ؛ او راوى معتبرى نيست ؛ و سخنانى از اين دست .\r\nابوحاتم در ماه شعبان سال 277 چشم از جهان فروبست . « 1 »\r\n5 . ذهبى : امام ، حافظ كبير ، ابوحاتم ، محمّد بن ادريس بن منذر حنظلى رازى ، از بزرگان و سرشناسان و . . . است . « 2 »\r\n6 . ذهبى ( ضمن گزارش رخدادهاى سال 277 ) : در ماه شعبان اين سال ، حافظِ شرق ، ابوحاتم ، محمّد بن ادريس حنظلى ، در حالى كه در نهمين دههء عمرش بود ، از دنيا رفت . او در حفظ احاديث ، از اقران خود پيشى گرفت و داراى دانشى گسترده بود و در شمار گنجينه‌هاى علم قرار داشت . از محمّد بن عبداللَّه انصارى و ابومسهر و مشايخى ديگر - كه به شماره در نمىآيند - حديث شنيد . وى در رديف بخارى و ابوزرعهء رازى است . « 3 »\r\n7 . يافعى : همانند سخنان ذهبى . « 4 »\r\n\r\n\r\n","description":"","footnote":"\r\n( 1 ) . سير اعلام النبلاء 13 / 247 .\r\n( 2 ) . تذكرة الحفّاظ 2 / 132 .\r\n( 3 ) . العبر فى خبر من غبر 2 / 58 ، حوادث سال 277 .\r\n( 4 ) . مرآت الجنان ، حوادث سال 277 .\r\n","page_name":" 86 ","page_number":86},
  {"content":"\r\n\r\n8 . ذهبى : در ماه شعبان سال 277 ، ابوحاتم ، محمّد بن ادريس حنظلى رازى ، حافظ زمان خود ، در حالى كه در نهمين دههء عمرش بود ، در گذشت . وى در رديف بخارى و ابوزرعهء رازى است . « 1 »\r\n9 . ذهبى : حافظ ابوحاتم ، محمّد بن ادريس بن منذر رازى ، از انصارى و عبيداللَّه بن موسى و كسانى ديگر ، حديث شنيد و ابوداوود و نسائى و پسرش ، عبدالرحمن بن ابىحاتم ، و محاملى و ديگران از او روايت كرده‌اند .\r\nموسى بن اسحاق انصارى گفته است : كسى را حافظتر از او نديدم .\r\nاحمد بن سلمه نيز گفته است : پس از ابن راهويه و ذهلى ، كسى را چون ابوحاتم نديدم كه حديث را حفظ و به معانى آن آگاه باشد .\r\nوى در ماه شعبان سال 277 در گذشت . « 2 »\r\n10 . سبكى : ابوحاتم رازى از پيشوايان مشهور است . وى در سال 195 زاده شد .\r\nاز عبيداللَّه بن موسى و ابونعيم و . . . حديث شنيد . از اساتيدش ، صفّار و يونس بن عبدالاعلى و عبدة بن سليمان مروزى و ربيع بن سليمان مرادى ؛ و از اقرانش ، ابوزرعهء رازى و دمشقى ؛ و از صاحبان سنن ، ابوداوود و نسائى ، از وى حديث نقل كرده‌اند . گفته‌اند : بخارى و ابن ماجه نيز از او روايت كرده‌اند ؛ ليكن اين امر ثابت نشده است . « 3 »\r\n11 . ابن حجر عسقلانى : ابوحاتم ، محمّد بن ادريس بن منذر حنظلى رازى ، از حافظان است و در طبقهء يازدهم راويان حديث جاى دارد . وى در سال 277 در گذشته است . « 4 »\r\n\r\n\r\n","description":"","footnote":"\r\n( 1 ) دول الاسلام ، حوادث سال 277 .\r\n( 2 ) الكاشف عن اسماء رجال الكتب السته 3 / 18 .\r\n( 3 ) طبقات الشافعيه 2 / 207 .\r\n( 4 ) تقريب التهذيب 2 / 143 .\r\n","page_name":" 87 ","page_number":87},
  {"content":"\r\n\r\n12 . سيوطى : وى يكى از پيشوايان حافظ حديث است . . . خطيب درباره‌اش مىگويد : او يكى از پيشوايان و حافظان و دانشمندانِ دقيق در ثبت و ضبط احاديث بوده ، به دانش مشهور و به فضل مذكور است . نسائى و ديگران توثيقش كرده‌اند .\r\nابن يونس نيز گفته است : ابوحاتم در زمانهاى پيشين به مصر رفت و از دانشمندان آنجا احاديثى را فراگرفت و نوشت و مصريها نيز احاديثى را از او اخذ كردند و نگاشتند . وى در سال 275 يا 277 در شهر رى ، از دنيا رفت . « 1 »\r\n\r\n4 . روايت ابن شاهين\r\nابوحفص ، عمر بن احمد بن عثمان ، معروف به ابن شاهين نيز حديث تشبيه را روايت كرده است . اينك نصّ سخن او :\r\nمحمّد بن حسين بن حميد بن ربيع ، از محمّد بن عمران بن حجّاج ، از عبيداللَّه بن موسى ، از ابوراشد ( حبرانى ) ، از ابوهارون عبدى ، براى ما روايت كرد كه ابوسعيد خدرى گفته است : پيرامون پيامبر صلى الله عليه و آله بوديم كه على بن ابىطالب به سوى ما آمد .\r\nرسول اكرم صلى الله عليه و آله نگاه خود را به او دوخت و سپس فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوُحٍ في حُكْمِهِ وَ إلى إبْراهيمَ في حِلْمِهِ ، فَلْيَنْظُرْ إلى هذا . « 2 »\r\nهر كه مىخواهد دانش آدم و حكمت ( يا داورى ) نوح و بردبارى ابراهيم را ببيند ، به اين مرد بنگرد .\r\n\r\nشرح حال ابن شاهين\r\n\r\n1 . ابن اثير\r\n( ضمن گزارش رخدادهاى سال 385 ) : در ذىحجّهء اين سال ، ابوحفص عمر بن احمد بن محمّد بن ايّوب ، معروف به ابن شاهينِ واعظ ، از دنيا رفت . زادروز وى در ماه صفر سال 297 بوده است . او احاديث بسيارى نقل كرده و\r\n\r\n\r\n","description":"","footnote":"\r\n( 1 ) . طبقات الحفّاظ / 255 .\r\n( 2 ) . كتاب السنّه ، مخطوط .\r\n","page_name":" 88 ","page_number":88},
  {"content":"\r\n\r\nفردى ثقه است . « 1 »\r\n\r\n2 . يافعى\r\n( در گزارش حوادث سال 385 ) : در اين سال ، حافظ ، مفسّر ، واعظ ، صاحب كتابهاى پرشمار ، ابوحفص ، ابن شاهين ، عمر بن احمد بغدادى ، چشم از جهان فرو بست . حسين بن مهتدى مىگويد : ابن شاهين گفته است : سيصد و سى كتاب نوشتم ؛ از جمله : « التفسير الكبير » در هزار جزء ؛ « المسند » در هزار و سيصد جزء ؛ و « التاريخ » در يكصد و پنجاه جزء .\r\nابن ابى فوارس گفته است : ابن شاهين ثقه و امين بود و به گردآورى و نگارش كتبى پرداخت كه ديگران پيش از او به نوشتن آنها نپرداخته بودند . « 2 »\r\n\r\n3 . ابن جزرى\r\n: ابوحفص ، عمر بن احمد بن عثمان بن شاهين بغدادى ، واعظ ، حافظ و مفسّر ، در سال 277 چشم به جهان گشود و حروف را از ابوبكر بن ابىداوود و . . . روايت كرد . . . . وى پيشوايى سترگ و ثقه‌اى مشهور بود و در سنّت نبوى و موضوعاتى ديگر ، تأليفات مفيدى دارد . او در دومين روز از روزهاى قربانى ( عيد قربان ) در سال 385 از دنيا رفت . « 3 »\r\n\r\n4 . خوارزمى\r\n: ابوحفص ، عمر بن احمد بن عثمان بن احمدِ واعظ ، معروف به ابن شاهين : خطيب در تاريخش مىنويسد : ابن شاهين از شعيب بن محمّد ذارع و ابوجندب تزلى و محمّد بن محمّد مغلّس و . . . حديث شنيده است ؛ و عتيقى ، تنوخى ، جوهرى و مردمان پرشمارى از او روايت كرده‌اند .\r\nاز ابن ساجى قاضى شنيدم كه مىگفت : از ابن شاهين احاديث بسيارى شنيدم .\r\nاو مىگفت : « آنچه تا اين زمان به بهاى مركّب و قلم پرداخته‌ام ، حساب كردم ؛ به هفتصد درهم رسيد . ( دراوردى گفته است : من هر چهار پيمانه مركّب را به درهمى مىخريدم . » وى پس از اين سخنش ، زمانى را درنگ كرد كه در آن ، ما را حديث\r\n\r\n\r\n","description":"","footnote":"\r\n( 1 ) . الكامل فى التاريخ ، حوادث سال 385 .\r\n( 2 ) . مرآت الجنان ، حوادث سال 385 .\r\n( 3 ) . طبقات القرّاء 1 / 588 .\r\n","page_name":" 89 ","page_number":89},
  {"content":"\r\n\r\nنگفت و تنها به نگارش آن پرداخت . او در سال 385 در گذشت . « 1 »\r\n\r\n5 . سيوطى\r\n( در كتاب منتهى العقول ) : پايان بخش امّتها امّت محمّدى است .\r\nدانشمندان اين امّت پيامبران بنى اسرائيل را مىمانند و براى فخر ايشان ، خلفاى چهارگانه و پيشوايان چهارگانه بسنده‌اند . اينان دانشها را پديد آوردند ؛ مانند پديد آوردن دانش نحو توسّط على و علم عروض توسّط خليل و علم اصول فقه توسّط شافعى و دانش معانى و بيان توسّط جرجانى .\r\nابن جرير طبرى با روايت اخبار و احاديثِ تفسيرى ، فرجام امر حفظ احاديث و اخبار را از آن خود كرده است . وى كتابى را كه به اندازهء بار هشتاد شتر است ، حفظ مىكرد . ابن انبارى ، هر جمعه ، هزار بخش از كتابها را حفظ مىكرد و سيصد هزار بيت شعر براى استشهاد در قواعد نحوى ، در حافظه داشت . شافعى با يك بار خواندن يا نگريستن در متنى آن را به ذهن مىسپرد . ابن سيناى حكيم قرآن را در يك شب حفظ كرد . ابوزرعه يك ميليون حديث حفظ كرد ؛ و تمام احاديث ، بخشى از محفوظات احمد بن حنبل است ؛ و بخارى صدهزار احاديث در حافظه داشت .\r\nپايان امر نگارش كتاب از آن ابن شاهين است . همو كه سيصد و سى كتاب به رشتهء نوشته درآورد ؛ از جمله : « التفسير » در هزار جزء ؛ « المسند » در هزار و پانصد جزء ؛ و « التاريخ » در پنجاه جلد . خامهء اين نوشته‌ها وزنى معادل هزار و بيست و هفت قنطار « 2 » داشته است . اينها همه از كرامات پيچيدن زمان مانند پيچيدن مكان ، در نزد مردمى است كه وارث شب معراج و شب قدر هستند .\r\n\r\n6 . ديار بكرى\r\n: حافظ ابوحفص ، عمر بن احمد بن شاهين بغدادى ، حافظ و مفسّر و صاحب تأليفات پر شمار ، از جمله : « التفسير » در هزار جزء و « المسند » در هزار و سيصد جزء . « 3 »\r\n\r\n\r\n","description":"","footnote":"\r\n( 1 ) . رجال مسند ابىحنيفه 2 / 530 .\r\n( 2 ) . پيمانه‌اى كه وزن آن در نزد مردمان ، گوناگون است . ( المعجم الوسيط ) ( مترجم )\r\n( 3 ) . تاريخ الخميس ، حوادث سال 385 .\r\n","page_name":" 90 ","page_number":90},
  {"content":"\r\n\r\n\r\n7 . زرقانى\r\n: قسطلانى مىنويسد : روايت كرده‌اند كه آمنه ( مادر گرامى پيامبر صلى الله عليه و آله ) پس از مرگش ، به آن حضرت ايمان آورد . طبرى مستنداً از عايشه نقل كرده است :\r\nپيامبر صلى الله عليه و آله غمگين و محزون ، در حَجون « 1 » فرود آمد و مدّتى كه جز خداىْ عزّ و جّل اندازه‌اش را نمىداند ، در آن درنگ كرد . سپس شادمان بازگشت و فرمود : « از خدايم خواستم كه مادرم را زنده كند . او [ مرا اجابت كرد و 
  ] مادرم را برايم زنده كرد . پس مادرم به من ايمان آورد و آن گاه خدا او را [ به عالم مردگان 
  ] بازگرداند . » اين حديث را ابوحفص ، ابن شاهين در كتاب ناسخ و منسوخ روايت كرده است .\r\nزرقانى در شرح سخن قسطلانى مىنويسد : اين حديث را ابوحفص ، ابن شاهين ، حافظ كبير و پيشواى سودبخش ، عمر بن احمد بن عثمان بغدادى - كه ثقه و امين است - نقل كرده است . وى داراى سيصد و سى كتاب است ؛ از جمله : « التفسير الكبير » در هزار جزء و « المسند » در هزار و سيصد جزء . وى در ذىحجّهء سال 385 چشم از جهان فروبست . « 2 »\r\n\r\n8 . صدّيق حسنِ قنوجى\r\n، در كتاب « الجنّة في الأسوة الحسنة بالسنّة » :\r\nاجتهاد مطلق به پيشوايان چهارگانه - كه خدايشان رحمت كناد - پايان نپذيرفت ؛ بلكه پس از ايشان نيز كسانى يافت مىشوند كه در نزد دانشمندانى چون : سيوطى ، رازى ، يافعى ، ذهبى ، نسائى ، ابن حبّان ، ابن مصعب ، قتيبة بن سعيد ، قتاده ، ابن خلّكان ، ابن طرازى ، خطيب ، ابوزرعه ، عراقى ، سبكى ، طبرى ، داوود ظاهرى ، ابوثور ، لقانى ، مالكى ، شعرانى ، علىِ خواص ، شيخ گيلانى ، ابن عربى ، فقيه ابن زياد شافعى ، امام محمّد بن على شوكانى و علماى ديگر - آن‌گونه كه كتابهايشان نشان مىدهد - به رتبهء اجتهاد مطلق رسيده‌اند .\r\n\r\n\r\n","description":"","footnote":"\r\n( 1 ) . كوهى است در مكّه كه گورستان بوده است . ( صحاح جوهرى ) ( مترجم )\r\n( 2 ) . شرح مواهب اللّدنّيّه 1 / 166 .\r\n","page_name":" 91 ","page_number":91},
  {"content":"\r\n\r\nبىگمان ، اگر آنچه را در دل دارى ، آشكار سازى و در راه خدا از سرزنش ملامتگران نهراسى ، خواهى گفت : هر آينه ، اين دانشمندان كه پيروان پيشوايانى هستند و با برهانها و اجتهادات گوناگون ، مذاهب آنان را ثابت مىكنند ؛ همگى بسان امامان چهارگانه و مانند ايشان ، مجتهدند . اين نظر را سخن محمّد بن مالك ( مطابق آنچه شعرانى از او آورده است ) تأييد مىكند . وى مىگويد : بىترديد ، از آنجا كه علومْ عطاياى الاهى و بخششهايى از سوى خداى متعال است ، هيچ‌گونه تازگى ندارد كه خدا براى برخى از پسينيان ، علومى را ذخيره گرداند كه هيچ يك از پيشينيان از آن علوم ، اطّلاعى نداشته باشند .\r\nشكّى نيست كه علوم و فنون متداول در آن زمان ( زمان پيشوايان چهارگانه ) نسبت به كمالى كه امروز به آن رسيده‌اند ، در كاستى و نقص بوده‌اند ؛ بدان سبب كه امروزه ، تأليفات نامحدود و تحقيقات بسيارى فراهم آمده كه هيچ يك در زمان پيشوايان چهارگانه وجود نداشته است . ناگزير دانشِ عالم امروز از علم دانشمند ديروز ، گسترده‌تر است و اجتهاد در اين زمان ، نسبت به زمان گذشته ، سهل‌تر شده است ؛ همان گونه كه گروهى از اهل دانش ، به اين حقيقت تصريح كرده‌اند .\r\nحتّى يكى از بزرگان حنفى مذهب مدّعى است كه تمام دانش شافعى تنها به اندازهء يك سوم دانش اوست .\r\nابن امير - رحمه اللَّه - مىگويد : پسينيان تنها بدان سبب مدّعى اجتهاد نشده‌اند كه هدف رسيدن به مرتبت اجتهاد است نه بر زبان راندنِ دعوى اجتهاد كه حاجتى بدان نيست ؛ چرا كه امروزه ، ادّعاى آن فساد بزرگى در پى خواهد داشت . زيرا برخى از متعصّبان او را رها نخواهند كرد ، هر چند كه وى پرتوان و نيرومند باشد . از اين روى ، گروه بسيارى از كسانى كه به مرتبت اجتهاد رسيده‌اند ، خود را در شمار مجتهدان نياورده و خويش را به يكى از پيشوايان چهارگانه منسوب كرده و در عِداد مقلّدان در آمده‌اند ؛ ليكن كسانى از اينكه روزگار مصائبش را بر سرشان ببارد و يا سنگينىهايش را بر دوش ايشان نهد ، نهراسيده‌اند و آشكارا دعوى اجتهاد كرده‌اند .\r\nاز ايشان‌اند :\r\n- ابوثور ؛ همو كه مستق لّاً پيشوا و مجتهد بود .\r\n- محمّد بن اسماعيل بخارى ؛ رملى و ديگران وى را مجتهدى مستقل دانسته‌اند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n- داوود ظاهرى ؛ لقانى در شرح « الجوهرة » او را از مجتهدان مستقل ياد كرده است .\r\n- حافظ ابن منذر نيشابورى ؛ وى ع لّا مه‌اى مجتهد بود و از كسى تقليد نمىكرد .\r\n- حافظ بزرگ ، حسن بن سعد ؛ او نيز عالمى مجتهد بود و از احدى تقليد نمىكرد .\r\n- عبداللَّه بن وهب فهرى ؛ وى ثقه ، حجّت و حافظ بود و از هيچ كس تقليد نمىكرد .\r\n- بقى بن مخلد قرطبى ( صاحب تفسير ) ؛ همو كه پيشوا و مقتدا و راهبر و مجتهد بود .\r\n- قاسم بن محمّد بن سيّار ؛ نويسندهء كتاب « الإيضاح في الردّ على المقلّدين » .\r\n- پيشواى سودبخشِ بزرگ ، محدّث عراق ، ابوحفص ، عمر بن احمد بغدادىِ واعظ ، معروف به ابن شاهين . ابن ماكولا و ديگران درباره‌اش گفته‌اند : او ثقه و امين بود . سيصد كتاب تأليف كرد . فقه [ پيشوايان چهارگانه 
  ] را نمىشناخت و هرگاه نزد او ، از مذهبى ياد مىشد ، مىگفت : من محمّدى مذهب هستم . وى در سال 385 در گذشت .\r\n- ابوجعفر ، محمّد بن جرير طبرى ؛ ابن خلّكان در ستايشش مىگويد : او از پيشوايان و مجتهدان بود .\r\nبارى ، اين سخنان طولانى را - با اينكه برخى از مواضع غير مورد نيازش ، خلاصه گشت - از آن روى نقل كرديم تا منزلت ابن شاهين روشن شود و دانسته گردد كه او بسان بخارى و ابوثور و طبرى و مانند ايشان ، از پيشوايان و مجتهدانى بوده كه از هيچ يك از امامان مذاهب چهارگانه و غير آنها ، تقليد نمىكرده است .\r\n\r\n9 . سمعانى\r\n: ابوحفص ، عمر بن احمد . . . معروف به ابن شاهين . . . ثقه و صدوق است و احاديث زيادى روايت كرده است . وى سفرهايى به عراقَيْن ( بصره و كوفه ) و حجاز داشته و از ابوالقاسم بغوى ، ابوحبيب برنى ، ابوبكر ابن باغندى ، ابوبكر بن ابىداوود ، ابوعبداللَّه بن عقر و طبقهء آنها حديث شنيده است . پسرش عبيداللَّه ، هلال بن محمّد حفار ، ابوبكر برقانى ، ابوالقاسم ازهرى ، ابومحمّد خلال ، عبدالعزيز ازجى ، ابوالقاسم تنوخى ، ابومحمّد جوهرى و . . . از وى حديث نقل كرده‌اند .\r\nابن شاهين سيصد و سى كتاب نوشت . او در سخن گفتن ، بسيار خطا مىكرد و\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاعراب واژه‌ها را رعايت نمىنمود . از فقه [ پيشوايان چهارگانه 
  ] هيچ نمىدانست .\r\nوى در ذىحجّهء سال 385 از دنيا رفت . « 1 »\r\n\r\n10 . ذهبى\r\n: ابوحفص ، ابن شاهين . . . واعظ ، مفسّر ، حافظ ، صاحب كتب پر شمار و از گنجينه‌هاى دانش است . او يك ماه پس از مرگ دارقطنى در گذشت ؛ در حالى كه نه سال از او بزرگ‌تر بود . ابن ابىفوارس مىگويد : ابن شاهين ثقه و امين بود . وى به گردآورى و نگارش كتبى كه پيش از وى به نگارش درنيامده بود ، دست يازيد .\r\nمحمّد بن عمر دراوردى گفته است : وى مورد اطمينان بود ؛ ليكن در اداى اعراب كلمات خطا مىكرد . از فقه [ مذاهب چهارگانه 
  ] هيچ نمىدانست و مىگفت : من محمّدى مذهب هستم . « 2 »\r\n\r\n11 . سيوطى\r\n: ابن شاهين ، حافظ ، پيشواى مفيد و بزرگ ، محدّث عراق و . . . بود .\r\nابن ماكولا و ديگران درباره‌اش گفته اند : او ثقه و امين بود ؛ كتبى را نگاشت كه ديگران ننوشته بودند ؛ جز اينكه در اداى اعراب واژگان خطا مىكرد و با فقه [ مذاهب چهارگانه 
  ] آشنا نبود . وى در ذىحجّهء سال 385 از دنيا رفت . « 3 »\r\n\r\n12 . داوودى\r\n: ابوحفص ، عمر بن احمد بن عثمان بن شاهين بغدادى ، امام ، حافظ ، مفيد ، واعظ ، محدّث عراق ، صاحب « الترغيب » و « التفسير الكبير » و . . . :\r\nابن ماكولا و ديگران درباره‌اش گفته اند : او ثقه و امين بود و . . . . « 4 »\r\n\r\nتنبيه\r\nآنچه دانشمندان سنّى دربارهء نا آشنايى ابن شاهين با فقه ياد كرده‌اند ، تنها بدان معنى است كه او با فقه ابوحنيفه و شافعى و ساير پيشوايان مذاهب آشنا نبوده ، نه\r\n\r\n\r\n","description":"","footnote":"\r\n( 1 ) . الانساب : « الشاهينيّ » .\r\n( 2 ) . العبر فى خبر من غبر ، حوادث سال 385 .\r\n( 3 ) . طبقات الحفّاظ / 392 .\r\n( 4 ) . طبقات المفسّرين 2 / 2 .\r\n","page_name":" 94 ","page_number":94},
  {"content":"\r\n\r\nاينكه فقه الحديث نمىدانسته است ؛ و اين عدم آشنايى هيچ گردى را بر دامان او نمىنشاند . چگونه مىتوان پنداشت كه ابن شاهين فقه الحديث نمىدانسته ، در حالى كه او محدّثى است كبير و كتابهايى نگاشته است كه پيش از وى نوشته نشده بود ؟ ! وى صاحب « المسند » در هزار و سيصد جزء و آن‌گونه كه از سخن قنوجى به دست آمد ، مجتهد مطلق بوده است .\r\nامّا خطاى ابن شاهين در اداى اعراب واژگان ، به وثاقت و مورد اعتماد بودن و بزرگى مرتبت او آسيبى نمىرساند ؛ چرا كه خطاى اعراب ، در محاورات ، فراوان رخ مىدهد ؛ بلكه دانشمندان ، چه بسا ، عمداً مرتكب اين خطا مىشوند و حتّى گاهى سخن گفتن بر اساس قواعد نحوى را - آن گاه كه با آنچه در زبان عموم مردم رايج و مرسوم است ، مخالف باشد - نمىپسندند .\r\nيافعى در شرح حال فرّاء مىنويسد : قطرب گفته است : فرّاء نزد هارون الرشيد رفت و سخن گفت و چند بار ، اعراب واژگان را رعايت نكرد . جعفر بن يحيى برمكى گفت : اى اميرمؤمنان ، او در اداى اعراب كلمات خطا مىكند . هارون الرشيد از فرّاء پرسيد : آيا در اعراب واژگان خطا مىكنى ؟ ! فرّاء پاسخ داد : اى امير ، سرشت باديه‌نشينان رعايت اعراب و طبيعت شهرنشينان عدم رعايت آن است ؛ هرگاه خوددار باشم از خطاى اعراب ، پرهيز مىكنم و هرگاه به طبيعت خويش بازگردم ، اعراب واژگان را پاس نمىدارم . پس هارون الرشيد سخن وى را نيكو شمرد .\r\nهمچنين ، عادت آنان كه نحو را به غايت مىدانند ، آن نيست كه نزد هر كسى براى تظاهر به فصاحت ، دهان بجنبانند و اعراب هر واژه‌اى را حفظ كنند ؛ بلكه گاهى ، عمداً بدون رعايت قواعد اعراب و بر عادت عموم مردم ، سخن مىرانند .\r\nآرى ، تنها مبتديان‌اند كه براى مصون ماندن از غلط اعرابى ، به غايت مىكوشند تا آشنايى خود را با نحو بنمايانند ؛ و اين گونه است كه مبتديان ، در هر شاخه‌اى از شاخه‌هاى دانش - كه آگاهى اندكى در آن دارند - بحث و گفتگو را فزون مىكنند . در همين باره ، مثلى درخور ايشان زده‌اند و گفته‌اند : هر گاه كه ظرف پر باشد ، در نزد حاملانش آرام و ساكن است و اگر ناقص و سرخالى باشد ، به خروش و جنبش\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمىآيد تا آنچه در خود دارد ، برون ريزد . « 1 »\r\n\r\n5 . روايت ابن بَطّهء عُكْبَرى « 2 »\r\nحافظ گنجى شافعى در « كفاية الطالب » مىنويسد : باب بيست و سوم در تشبيه على بن ابىطالب به آدم در دانشش و به نوح در حكمتش و به ابراهيم خليل الرحمن در بردبارىاش ، توسّط پيامبر صلى الله عليه و آله :\r\nابوالحسن بن مقيّر بغدادى در سال 634 ، در دمشق ، از مبارك بن حسن شهرزورى براى ما روايت كرد كه ابوالقاسم ، ابن بسرى ، از ابوعبداللَّه عكبرى و او از ابوذرّ ، احمد بن باغندى ، و او از پدرش و پدر او از مسعر بن يحيى نهدى و او از شريك ، و او از ابن اسحاق و او از پدرش و پدرش از ابن عبّاس ، نقل‌كرد : روزى رسول خدا صلى الله عليه و آله در ميان گروهى از اصحابش نشسته بود كه على وارد شد . چون چشمان پيامبر صلى الله عليه و آله به على افتاد ، فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في حِكْمَتِهِ وَ إلى إبْراهيمَ في حِلْمِهِ ، فَلْيَنْظُرْ إلى عَليِّ بْنِ أبيطالِبٍ . « 3 »\r\nهر كه مىخواهد دانش آدم و حكمت نوح و بردبارى ابراهيم را ببيند ، على بن ابىطالب را بنگرد .\r\n\r\nشرح حال ابن بَطّه\r\n1 . سمعانى : ابوعبداللَّه ، عبيداللَّه بن محمّد بن محمّد بن حمدان ، ابن بطّهء عكبرى بَطّى ، از مردم عكبرا ، پيشوا و فاضل و به حديث و فقه ، دانا بود . وى احاديث بسيارى نقل كرد و از گروهى از اهل عراق ، حديث شنيد . او در شمار فقهاى حنابله بوده ، كتابهاى نيكو و مفيدى نگاشته است . وى از ابوالقاسم بغوى و\r\n\r\n\r\n","description":"","footnote":"\r\n( 1 ) . مرآت الجنان 2 / 38 ، حوادث سال 207 .\r\n( 2 ) . منسوب به « عُكْبَرا » ؛ شهرى كه در ده فرسخى بغداد واقع است . ( معجم البلدان 4 / 142 ) ( مترجم )\r\n( 3 ) . كفاية الطالب فى مناقب على بن ابىطالب / 121 .\r\n","page_name":" 96 ","page_number":96},
  {"content":"\r\n\r\nابومحمّد بن صاعد و ابوبكر ، عبداللَّه بن زياد نيشابورى و ابوطالب احمد بن نصر حافظ و ابوذرّ ، ابن باغندى ، و گروه بسيارى از اهل عراق و غربا ( مسافران ) حديث نقل كرده و بارها به شام و بصره و شهرهاى ديگر سفر كرده است .\r\nحافظ ابوالفتح ، محمّد بن ابىفوارس و ابوعلى حسين بن شهاب عكبرى و عبدالعزيز بن على ازجى و ابراهيم بن عمر برمكى و گروهى ديگر از شهرنشينان و مسافران ، از وى حديث نقل كرده‌اند .\r\nحكايت مىكنند : زمانى كه ابن بطّه از مسافرت بازگشت ، چهل سال خانه‌نشين شد و هيچ روزى او را در بازار نديدند و جز روزهاى عيد قربان و عيد فطر ، همهء ايّام سال را روزه بود . وى بسيار به معروف ، امر مىكرد و هر گاه كه خبر امر ناروايى به او مىرسيد ، دگرگون مىشد .\r\nابوالحسن دارقطنى به اينكه ابن بطّه كتاب سنن رجاء بن مرجا را شنيده باشد ، اشكال كرده است ؛ چرا كه ابن بطّه اين كتاب را از حفص بن عمر اردبيلى روايت مىكند ؛ در حالى كه پسر حفص بر آن است كه پدرش ، به سبب خردسالى ، در زمان حيات رجاء ، هيچ كتابى را از او سماع نكرده است . به روايت معجم توسّط ابن بطّه ، از ابوالقاسم بغوى نيز اشكال كرده اند .\r\nوى در ماه محرّم سال 387 در عكبرا در گذشت و در روز عاشورا به خاك سپرده شد . من مدفن او را در عكبرا زيارت كرده‌ام . « 1 »\r\n. سمعانى : گروهى به نسبت « حنبلى » مشهوراند ؛ از جمله : ابوعبداللَّه ، عبيداللَّه بن محمّد بن محمّد بن حمدان بن بطّهء عكبرى حنبلى ، از مردمان عكبرا .\r\nوى كتب پر شمارى تأليف كرده و فاضل و زاهد بوده است . « 2 »\r\n3 . بدخشانى : ابن بطّه پيشوا و فاضل و به حديث و فقه آن ، دانا بود و احاديث پرشمارى نقل كرده و از گروهى از عراقيان ، حديث شنيده است . وى از فقهاى\r\n\r\n\r\n","description":"","footnote":"\r\n( 1 ) . الانساب : « البطّيّ » .\r\n( 2 ) . الانساب : « الحنبليّ » .\r\n","page_name":" 97 ","page_number":97},
  {"content":"\r\n\r\nحنابله بوده و كتب نيكو و سودمندى نگاشته است . ابن ناصرالدين او را در طبقات حفّاظ نام برده ، ليكن ذهبى سخنى از وى نگفته است . « 1 »\r\n\r\nابن بطّه از مشايخ اجازهء دهلوى است .\r\nابن بطّه از شيوخ اجازهء دهلوى است ؛ چرا كه وى از اساتيد اجازهء جلال‌الدين سيوطى بوده و سند مشايخ اجازهء ولىاللَّه دهلوى ( پدر عبدالعزيز دهلوى ) به سيوطى مىانجامد و دهلوى خود تصريح مىكند كه حديث را از پدرش آموخته است .\r\nسيوطى در « زاد المسير في فهرست الصغير » مىنويسد : « مختصر الخرَقى » :\r\nقاضى حنابله ، عزّالدين ابراهيم بن نصر كنانى و پسردايىاش ، شهاب ، احمد بن جمال عبداللَّه حنبلى ، و بدر ، محمّد بن شيخ‌الاسلام ، ابوالفضل بن حجر و ابوبكر بن على بن موسى ، حارث مكّى ، و كمال ، محمّد بن عبدالرحمن قليوبى ، اين كتاب را براى من روايت كرده‌اند . ايشان همگى اين كتاب را به طريق اجازه و بدين سند نقل مىكردند : ابوبكر بن حسين مراغى ، از ابوالعبّاس حجّار ، از احمد بن يعقوب مارستانى ، از ابوالمعالى محمّد بن نحّاس ، از ابوالقاسم على بن احمد بسرى ، از\r\n\r\nابوعبداللَّه عبيداللَّه بن محمّد بن حمدان ، ابن بطّه\r\n. و من كتب ابن بطّه را با اين سند ، سماعاً و اجازتاً نقل مىكنم .\r\nسند مشايخ هفتگانهء ولىاللَّه دهلوى به سيوطى مىانجامد ؛ زيرا وى در « الإرشاد في مهمّات الإسناد » مىنويسد : سند من [ در نقل حديث 
  ] به هفت تن از مشايخ بزرگوار و گرامى و پيشوايان و رهبران مهمّ از كسانى كه در مكّهء مكرّمه و مدينهء منوّره ، پر آوازه بوده‌اند و همگان در خاور و باختر عالم ، بر فضل آنها همداستان‌اند ، مىانجامد ( خداى را بر اين امر سپاس ) : شيخ محمّد بن علاء بابلى ، شيخ عيسى مغربى جعفرى ، شيخ محمّد بن محمّد بن سليمان ردّانى مغربى ، شيخ ابراهيم بن حسن كردى مدنى ، شيخ حسن بن على عجيمى مكّى ، شيخ احمد بن محمّد نخلى\r\n\r\n\r\n","description":"","footnote":"\r\n( 1 ) . تراجم الحفّاظ ، حرف عين ، نسخهء خطّى .\r\n","page_name":" 98 ","page_number":98},
  {"content":"\r\n\r\nمكّى و شيخ عبداللَّه بن سالم بصرى و سپس مكّى . سند اين مشايخ هفتگانه به دو تن از پيشوايان و حافظان و رهبرانى كه به عنوان « شيخ الاسلام » مشهورند ، ختم مىشود : زين‌الدين زكريّا و شيخ جلال‌الدين سيوطى .\r\nو عبدالعزيز دهلوى در « أصول الحديث » تصريح مىكند كه دانش حديث و ديگر علوم را از پدرش ، ولىاللَّه دهلوى ، آموخته و تعدادى از كتب روايى را در نزد پدر خوانده و از او شنيده ، تا اينكه ملكهء فهم معانى حديث و درك حقايق اسنادها برايش پيدا شده است .\r\n\r\n6 . روايت حاكم نيشابورى\r\nبر اساس آنچه موفّق بن احمد خوارزمى مكّى ياد كرده ، حاكم نيشابورى حديث تشبيه را در « تاريخ نيشابور » نقل‌كرده است . خوارزمى مىنويسد :\r\nشيخ زاهد ، حافظ ابوالحسن على بن احمد عاصمى خوارزمى ، اين خبر را بر ما خواند و گفت : شيخ قضات ، اسماعيل بن احمد واعظ ، اين خبر را بر ما خواند و گفت : احمد بن حسين بيهقى اين خبر را بر ما بخواند . . . .\r\nبا همين سلسله سند ، احمد بن حسين مذكور مىگويد : حافظ ابوعبداللَّه در كتاب تاريخ اين خبر را بر ما خواند و گفت : ابوجعفر محمّد بن سعيد ، از محمّد بن مسلم بن واره ، از عبيداللَّه بن موسى عبسى ، از ابوعمر ازدى ، از ابوراشد حبرانى ، از ابوالحمراء نقل مىكنند كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و دنياپرهيزى يحيى بن زكريّا و سختى و صلابت موسى بن عمران را ببيند ، على بن ابىطالب را بنگرد .\r\nاحمد بن حسين بيهقى مىگويد : اين حديث را جز با اين زنجيرهء اسناد ،\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nننوشته‌ام . و خدا داناترين است . « 1 »\r\n\r\nشرح حال حاكم نيشابورى\r\n\r\n1 . ابن خلّكان\r\n: حافظ ابوعبداللَّه ، محمّد بن عبداللَّه بن محمّد بن حمدويه بن نعيم ضَبّى طهمانى ، معروف به حاكم نيشابورى و ابن بيّع ، در عصر خويش ، پيشواى اهل حديث بود و كتابهايى به نگارش در آورد كه پيش از وى ، مانندش نوشته نشده بود .\r\nحاكم مردى دانا و آگاه و دانشمند بود . وى فقه را از فقيه شافعى مذهب ، ابوسهل محمّد بن سليمان صعلوكى آموخت ؛ سپس به عراق رفت و نزد ابوعلى بن ابىهريرهء فقيه ، حديث خواند . پس از آن به طلب حديث پرداخت و در آن ، سرآمد و پر آوازه شد و از افراد پرشمارى كه از بسيارى به شماره درنمىآيند ، حديث شنيد .\r\nفهرست نام مشايخ حديث او حدود هزار نفر را در خود جاى مىدهد . حاكم حتّى از كسانى كه پس از او نيز ادامهء حيات داده‌اند ، روايت كرده است و اين به سبب گستردگى روايت و پرشمارى مشايخ اوست . وى در علوم حديث ، نزديك به هزار و پانصد كتاب نوشته است . . . .\r\nامّا كتبى كه حاكم در نگارش آنها يكتاست ، عبارت‌اند از : « معرفة علوم الحديث » ، « تاريخ علماء نيسابور » ، « المدخل إلى علم الصحيح » ، « المستدرك على الصحيحين » ، « ما تفرّد به كلّ واحد من الإمامين » و « فضائل الإمام الشافعيّ » .\r\nحاكم نيشابورى يك بار به عراق و دوبار به حجاز ، سفر كرده است . دومين مسافرت او در سال 360 بوده است . وى با حافظان متعدّد مناظره و با مشايخ گوناگون گفتگو كرده و احاديثى را از [ ايشان اخذ كرده و 
  ] نوشته و با دارقنطى بحث و\r\n\r\n\r\n","description":"","footnote":"\r\n( 1 ) . مناقب على بن ابىطالب / 40 .\r\n","page_name":" 100 ","page_number":100},
  {"content":"\r\n\r\nاو را متقاعد كرده است . وى در سال 395 در نيشابور ، عهده‌دار امر قضاوت شد .\r\nحاكم در ماه ربيع الاوّل سال 321 در نيشابور ، زاده شد و در روز سه شنبه ، در ماه صفر سال 405 در همان شهر ، در گذشت . خليلى در كتاب « الإرشاد » سال مرگ وى را 403 نوشته است . خدايش رحمت كناد .\r\nدارقنطى از ملازمان حاكم بوده است و ابوبكر قفال چاچى و دارقنطى و اقران آن دو از وى حديث شنيده‌اند . « 1 »\r\n\r\n2 . ابوالفداء\r\n( ضمن گزارش رخدادهاى سال 405 ) : در اين سال ، حافظ . . . و امام اهل حديث در عصر خويش و نويسنده‌اى كه كتابهاى نو و تازه نگاشت ، از دنيا رفت . او در طلب حديث ، به مسافرت پرداخت و مشايخ حديثش به دوهزار نفر مىرسند . وى كتب پرشمارى به نگارش درآورد . « 2 »\r\n\r\n3 . ابن وردى\r\n( در گزارش حوادث سال 405 ) : در اين سال ، حافظ . . . و امام اهل حديث در عصر خويش و نويسنده‌اى كه كتابهاى نو و تازه نگاشت ، در گذشت . او در طلب حديث ، به مسافرت پرداخت و مشايخ حديثش به دوهزار نفر مىرسند . « 3 »\r\n\r\n5 . عبدالغافر فارسى\r\n: جانشينى براى او نيامده است . « 4 »\r\n\r\n6 . زرقانى\r\n: حاكم ، امام ، حافظِ كبير ، ابوعبداللَّه ، محمّد بن عبداللَّه ضبّى نيشابورى ، ثقه و در ثبت و ضبط اخبار ، دقيق است و همگان بر صدق و آشنايى كامل او با حديث ، همداستان‌اند . وى بسيار سفر كرده و از مشايخ ، حديث شنيده است ؛ تا آنجا كه مشايخ حديث وى در نيشابور ، نزديك به هزار نفر هستند و در شهرهاى ديگر ، بيش از اين .\r\nوى در سال 321 زاده شد و در سال 405 در نيشابور ، در گذشت . نوشته‌هاى او به گفتهء ذهبى ، پانصد مجلّد و بر اساس سخن عبدالغافر فارسى ، هزار مجلّد و به گفتهء ديگران ، هزار و پانصد مجلّد است . از حاكم نقل شده است : آب زمزم را نوشيدم و\r\n\r\n\r\n","description":"","footnote":"\r\n( 1 ) . وفيات الاعيان 4 / 280 .\r\n( 2 ) . المختصر فى احوال البشر ، حوادث سال 405 .\r\n( 3 ) . تتمّة المختصر فى احوال البشر ، حوادث سال 405 .\r\n( 4 ) . السياق فى تاريخ نيسابور / 5 .\r\n","page_name":" 101 ","page_number":101},
  {"content":"\r\n\r\nاز خدا خواستم كه نيكو نگاشتن را نصيبم گرداند . « 1 »\r\n\r\n7 . عبد الحقّ دهلوى\r\n: حاكم در علوم گوناگون ، از اهل فضل و دانش و معرفت بود و به ويژه در علم حديث ، يكتاى عصر و يگانهء زمان خود به شمار مىرفت . وى در حديث ، كتابهايى سترگ و شگرف و شگفت دارد . « 2 »\r\n\r\n8 . ابن اثير\r\n: . . . و اين شرطى را كه گفته آمد ، ابوعبداللَّه حاكم نيشابورى ياد كرده است . ديگرى گفته است : بىگمان ، اين شرط در همه‌جاى صحيح بخارى و صحيح مسلم ، جارى نيست و آن دو احاديثى را ناسازگار با اين شرط ، نقل كرده‌اند .\r\nليكن گمان ما به حاكم اين نيست ؛ چرا كه وى داناى اين فن بوده ، از پيچيدگيهايش آگاه و با رموز آن آشناست و سخن و داورىاش دربارهء اين دو كتاب ، پس از كاوش و يقين به اين داورى است .\r\nبارى ، نهايت آنچه اين قائل ( مخالف سخن حاكم ) مدّعى است ، آن است كه احاديث اين دو كتاب را كاويده و احاديثى را يافته كه با شرطى كه حاكم ذكر كرده است ، سازگار نمىافتد . و اين آخرين دعوى او در نقض سخن حاكم است ؛ در حالى كه اين سخن ، به هيچ روى ، ناقض سخن حاكم و مبطل قول او نيست ؛ زيرا حاكم اثبات كننده و او نفى كننده است و اثبات كننده بر نفى كننده مقدّم است .\r\nراستى ، چگونه رواست وى بدان سبب كه اين حكم را نيافته است ، به انتفاى آن نظر دهد ؟ ! شايد ديگرى يافته و رسيده باشد و او نرسيده باشد ؟ ! آرى ، گمان نيكو درباره علما نيكوتر و تصديق سخنانشان سزاوارتر است . « 3 »\r\n\r\n\r\n","description":"","footnote":"\r\n( 1 ) . شرح مواهب اللّدنّيّه 1 / 32 .\r\n( 2 ) . رجال المشكاه .\r\n( 3 ) . جامع الاصول 1 / 92 .\r\n","page_name":" 102 ","page_number":102},
  {"content":"\r\n\r\n\r\n9 . فخر رازى\r\n: در ميان محدّثان پسين ، دانشمندترين و تواناترين و پژوهنده‌ترين آنان در دانش حديث ، اينها هستند : ابوالحسن دارقطنى ، حافظ ابوعبداللَّه حاكم‌نيشابورى ، شيخ ابونُعَيم اصفهانى ، حافظ ابوبكر بيهقى ، امام ابوبكر عبداللَّه بن محمّد بن زكريّا جوزقى ( صاحب كتاب المتّفق ) ، امام و خطيب صاحب تاريخ بغداد و امام ابوسليمان خطابى كه دريايى در حديث و لغت بود و در وصفش گفته‌اند :\r\nحديث را براى ابوسليمان قرار دادند ، همان گونه كه حديد ( آهن ) را براى ابوسليمان ؛ و مقصودشان از ابوسليمان دومى ، داوود نبى عليه السلام است . همو كه خداى متعال درباره‌اش مىفرمايد : « وَ أ لَنَّا لَهُ الْحَديدَ : و آهن را براى او نرم گردانيديم . » « 1 » اين دانشمندان - پس از بخارى و مسلم - صدرنشينان اين علم‌اند و همگىشان بر بزرگداشت شافعى همداستان‌اند . « 2 »\r\n\r\n10 . نووى\r\n: نامها و شرح حال صاحبان آنها را از كتابهاى پيشوايان و حافظان و چهره‌هاى سرشناسى كه در اين علم به پيشوايى مشهور و در نزد همگان ، مورد اعتمادند ، نقل كردم ؛ مانند : تاريخ بخارى و ابن ابىخيثمه و خليفة بن خيّاط ( معروف به سنان ) و طبقات صغير و طبقات كبير ، اثر محمّد بن سعد و كاتبِ واقدى ( ابن سعد ثقه است ؛ هرچند استاد او واقدى ضعيف است ) و جرح و تعديلِ ابن ابىحاتم و ثقات ابىحاتم ، ابن حِبّان ، و تاريخ نيشابور ، اثر ابوعبداللَّه حاكم و تاريخ بغدادِ خطيب و تاريخ همدان و تاريخ دمشق اثر حافظ ابوالقاسم ، ابن عساكر ، و ديگر كتب بزرگ تاريخ و غير آن . « 3 »\r\n\r\n11 . نووى\r\n( پس از نقل سخن حاكم و ديگران در وصف بخارى ) : اينها همه ، اندكى از مناقب و ويژگيهاى برجسته و خويهاى نيكو و حالات گهربار اوست كه به بدانها اشارتى كردم ؛ چرا كه اينها از امور شناخته شده و روشن است . مناقب بخارى را نمىتوان تمام و كمال ذكر كرد ؛ چرا كه از حدّ شماره بيرون است . مناقب و كمالاتى چون : حفظ و درايت و اجتهاد در تحصيل ، و روايت و پارسايى و فايده بخشى ، و پاكدامنى و دنياپرهيزى ، و پژوهندگى و استوارسازى ، و توان و\r\n\r\n\r\n","description":"","footnote":"\r\n( 1 ) . سبأ ( 34 ) / 10 .\r\n( 2 ) . مناقب الشافعى ، وجه سوم از باب چهارم .\r\n( 3 ) . تهذيب الاسماء و اللّغات 1 / 6 .\r\n","page_name":" 103 ","page_number":103},
  {"content":"\r\n\r\nشناخت ، و احوال و كرامات و جز آنها از انواع خويهاى نيكو و پسنديده .\r\nو اينها بر اساس سخنان چهره‌هاى سرشناس مسلمين و صاحبان فضل و پاكدامنى و آيين و حافظان نكته‌سنج و محكم كار - كه سخنى به گزاف نمىگويند ؛ بلكه در آن نيك مىانديشند و استوارش مىسازند و در پاسبانىاش بسيار مىكوشند - آشكار و روشن مىگردد . « 1 »\r\n\r\n12 . نووى :\r\nمسلم - رحمه اللَّه تعالى - در آغاز مقدّمهء صحيحش ، ياد مىكند كه احاديث را به سه بخش تقسيم كرده است : نخست : آنچه حافظان متقن روايت كرده‌اند ؛ دوم : احاديثى كه افراد گمنام و متوسّط در حفظ و اتقان ، نقل كرده‌اند ؛ سوم :\r\nآنچه راويان ضعيف و متروك روايت كرده‌اند . و نيز يادآور مىشود كه در كتابش ، هرگاه نقل احاديث قسم اوّل را پايان داده ، به قسم دوم پرداخته است ؛ امّا در قسم سوم توقّف نكرده است ( آنها را نقل نكرده است ) .\r\nدانشمندان در مراد وى از اين تقسيم‌بندى ، اختلاف كرده‌اند . امام ، حافظ ابوعبداللَّه حاكم ، و يار و همنشين او ، امام ، حافظ ابوبكر بيهقى - كه خدا آن دو را رحمت كناد - گفته‌اند : مراد او [ از صحيح 
  ] قسم نخست است . قاضى عياض مىگويد : و اين سخنى است كه مشايخ و مردمان از حاكم ، ابوعبداللَّه ، پذيرفته‌اند و وى را در آن پيروى كرده‌اند . « 2 »\r\n\r\n13 . خطيب تبريزى\r\n: ابوبكر ، احمد بن حسين بيهقى در حديث و نگارش كتب و شناخت فقه ، يگانهء عصر خويش بود . وى از اصحاب بزرگ ابوعبداللَّه حاكم است .\r\nگفته‌اند : هفت تن از حافظان ، نيكو كتاب نگاشتند و مردمان از كتب آنها بهرهء عظيم بردند . [ نام آنها چنين است 
  ] : ابوالحسن على بن عمر دارقطنى ؛ سپس حاكم ابوعبداللَّه نيشابورى و . . . . « 3 »\r\n\r\n\r\n","description":"","footnote":"\r\n( 1 ) . همان / 76 ، شرح حال بخارى .\r\n( 2 ) . المنهاج فى شرح صحيح مسلم بن الحجّاج 1 / 23 .\r\n( 3 ) . الاكمال فى اسماء الرجال 3 / 806 .\r\n","page_name":" 104 ","page_number":104},
  {"content":"\r\n\r\n\r\n14 . سبكى\r\n: مردم زمانهء ما كجا و نگاهبانان اين شريعت كجا ؟ كسانى چون :\r\nابوبكر صدّيق ، عمر فاروق ، عثمان ذوالنورين و على مرتضى و . . . .\r\nو از طبقهء تابعان : اويس قرنى و علقمة بن قيس و اسود ، ابن يزيد ، و مسروق بن اجدع و ابن مسيّب و ابو عاليه و . . . .\r\nو از طبقهء ديگر : اوزاعى و ثورى و معمر بن راشد و شعبه و . . . .\r\nو از طبقهء ديگر : شافعى و عفان بن مسلم و آدم بن ابىاياس‌و . . . .\r\nو از طبقهء ديگر : احمد بن محمّد بن حنبل و احمد بن ابراهيم دورقى . . . .\r\nو از طبقهء ديگر : محمّد بن يحيى ذهلى و بخارى و ابوحاتم رازى . . . .\r\nو از طبقهء ديگر : ابوداوود سجستانى و صالح جزره و ترمذى و ابن ماجه . . . .\r\nو از طبقهء ديگر : عبدان و عبداللَّه بن احمد اهوازى و حسن بن سفيان . . . .\r\nو از طبقهء ديگر : ابوبكر بن زياد نيشابورى و ابوحامد ، احمد بن محمّد بن شرقى و . . . .\r\nو از طبقهء ديگر : ابوالقاسم طبرانى و ابوحاتم محمّد بن حبّان و ابوعلى ، ابن سكن ، و . . . .\r\nو از طبقهء ديگر : ابوعبداللَّه بن منده و ابوعبداللَّه حسين بن احمد بن بكير و\r\nابوعبداللَّه‌حاكم و عبدالغنى بن سعيد ازدى و ابوبكر بن مردويه و ابوعبداللَّه محمّد بن احمد غنجار و ابوبكر برقانى و ابوحاتم عبدوى و حمزهء سهمى و ابونعيم اصفهانى .\r\nو از طبقهء ديگر : ابوعبداللَّه صورى و خطيب و بيهقى و ابن حزم و ابن عبدالبرّ و ابووليد باجى و ابوصالح معزول .\r\nو از طبقهء ديگر : ابواسحاق حبّال و ابونصر بن ماكولا و ابوعبداللَّه حميدى و ابوعلى غسّانى و ابوالفضل ، محمّد بن طاهر مقدسى ، و ابوعلى بن سكره .\r\nو از طبقهء ديگر : ابوعامر محمّد بن سعدون عبدرى و ابوالقاسم تيمى و ابوالفضل بن ناصر و ابوالعلاء همدانى و ابوطاهر سلفى و ابوالقاسم ، ابن عساكر ، و ابوسعد سمعانى و ابو موسى مدينى و . . . .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو از طبقهء ديگر : ابوبكر بن نقطه و ابن مدينى و ابوعبداللَّه محمّد بن عبدالواحد و . . . .\r\nو از طبقهء ديگر : عبدالعظيم منذرى و رشيدالدين عطّار و ابن مسدى .\r\nو از طبقهء ديگر : نووى و دمياطى و ابن طاهرى و عبيد اشعرى و . . . .\r\nو از طبقهء ديگر : قاضى سعدالدين حارثى و حافظ ابوالحجّاج مزّى . . . .\r\nو از طبقهء ديگر : حافظ ابوالعبّاس بن مظفّر و حافظ صلاح‌الدين علايى .\r\nاينان خبرگان اين فن هستند . ما تعداد بسيارى از پيشوايان را ياد نكرديم و شمار قابل توجّهى از محدّثان را رها كرديم و تنها نام كسانى را كه گذشت ، آورديم تا توجّهات به سوى آنان و نه ديگران ، گردانيده شود . سپس كار به برچيده شدن اسانيد انجاميد و زياده‌روى در آن ، نادانى و وسواس به شمار آمد . « 1 »\r\n\r\n15 . اسنوى\r\n: شافعى - خدا از او راضى باشد و خشنودش كند و به سبب او و همهء پيشوايان مسلمين ، ما را سود بخشد - به سبب سعادتى كه در برخى امور ، تنها نصيب اصحاب او و نه اصحاب سايرين شده ، بر ديگران برترى پيدا كرده است . از جمله آنكه : پيشوايان بزرگ حديث ، يا در شمار شاگردان وى هستند - كه حديث را بى واسطه از او گرفته‌اند - يا در زمرهء كسانىاند كه مرجع اخذ حديث بوده‌اند . [ از اين دو گروه ، اين نامها را ياد مىكنيم 
  ] : امام احمد ، ترمذى ، نسائى ، ابن ماجه ، ابن منذر ، ابن حبّان ، ابن خزيمه ، بيهقى ، حاكم ، خطابى ، خطيب و ابونعيم . « 2 »\r\n\r\n16 . بدخشانى\r\n: حاكم : گروهى از اهل حديث ، اين نام را گرفته‌اند ؛ برخىشان به سبب رياست دنيوى و . . . برخى ديگر به سبب سرآمدى در حديث . از دستهء دوم ، دو تن هستند كه در شناخت حديث ، سرآمد معاصران خود شدند . يكى از آنها - كه بزرگ‌تر از ديگرى است - حاكم ، ابواحمد ، محمّد بن محمّد بن احمد بن اسحاق نيشابورى است كه نامى از وى در اين كتاب نيامده است ؛ و ديگرى - كه مشهورتر است - حاكم ، ابوعبداللَّه ، محمّد بن عبداللَّه بن محمّد بن حمدويه نيشابورى ، صاحب « المستدرك على الصحيحين » ، « تاريخ نيشابور » و كتابهاى ديگر است . « 3 »\r\n\r\n\r\n","description":"","footnote":"\r\n( 1 ) . طبقات الشافعيّة الكبرى 4 / 155 .\r\n( 2 ) . طبقات الشافعيّه ، آغاز كتاب .\r\n( 3 ) . تراجم الحفّاظ ، مخطوط .\r\n","page_name":" 106 ","page_number":106},
  {"content":"\r\n\r\n\r\nتمسّك دهلوى و پدرش به روايات حاكم\r\nولىاللَّه دهلوى حاكم نيشابورى را در شمار مجدِّدان آيين حنيف اسلام در سدهء چهارم ، ياد كرده و در مقدّمهء كتاب « فتح الرحمن في ترجمة القرآن » تصريح كرده كه درست‌ترين تفسيرها تفسير بخارى و تفسير مسلم و تفسير ترمذى و تفسير حاكم است . همين امر در جلالت و وثاقت حاكم ، بس است .\r\nامّا عبدالعزيز دهلوى خود در جاىجاى كتاب تحفه به روايات حاكم تكيه كرده و در رويارويى با اهل حق ، به احاديث وى استناد كرده است . و اين امرى است كه بر خوانندگان كتاب او روشن است . از جمله در پاسخ به طعن چهارم و طعن پانزدهم از مطاعن ابوبكر و در جواب به كيد نود و يكم و صد و دوم . . . . وى در پاسخ به كيد نود و يكم مىنويسد : چگونه ممكن است اهل سنّت دشمنان اهل بيت را دوست بدارند ؛ در حالى كه در كتابهايشان احاديث بسيار روشنى آمده است كه : « هر كس در حال دشمنى با آل محمّد صلى الله عليه و آله بميرد ، به آتش درخواهد افتاد ؛ هر چند كه نماز خوانده باشد و روزه گرفته باشد . » و اين روايت را طبرانى و حاكم در كتب خويش آورده‌اند .\r\nبنابراين ، حاكم از كسانى است كه روايتشان مورد اعتماد بوده و در شمار آنهايى است كه به مقامات بلند و درجات عالى رسيده‌اند . حال چگونه است كه دهلوى درستى احاديثى را نمىپذيرد كه حاكم از جمله راويان آنهاست ؛ احاديثى مانند حديث ولايت و حديث طير و حديث « أنا مدينة العلم » ! !\r\n\r\nاعتبار تاريخ حاكم\r\n[ خوانندهء گرامى ! 
  ] دانستى كه حاكم ، حديث تشبيه را در « تاريخ نيشابور » روايت كرده است ؛ و نيز از سخنان دانشمندان سنّى در حقّ وى ، دريافتى كه خداى متعال به او توان نگارش نيكو عطا فرموده ، نوشته‌هايش همگى مفيد و معتبر و مشهور\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاست . به ويژه « سبكى » در وصف تاريخ نيشابور ، مىنويسد :\r\nنيشابور از باشكوه‌ترين و بزرگ‌ترين شهرها بوده و پس از بغداد ، مانندى نداشته است . حافظ ابوعبداللَّه حاكم ، دربارهء نيشابور تاريخى نگاشته است كه كارشناسان و ناقدان بصير در برابرش سر تعظيم فرود آورده‌اند . اين كتاب در نزد من ، سرور كتابهاى تاريخى است . تاريخ خطيب ، هر چند در شمار كتب نيكوى اسلامى است ؛ ليكن فاصلهء زمانى نويسنده‌اش با رخدادهاى كه گزارش كرده ، طولانى است .\r\nزيرا با آنكه بغداد پس از نيشابور به وجود آمده است ، دانشمندان آن از علماى نيشابور ، قديمىترند ؛ چرا كه بغداد ، پيش از آنكه دانشمندان نيشابور در آسمان علم بدرخشند ، پايتخت كشورهاى اسلامى بوده است . همچنين ، حاكم روزگارى دراز پيش از خطيب به دنيا آمده و زيسته است . خطيب زمانى به بغداد رفت كه علماى پر شمارى پيش از او وارد بغداد شده بودند ؛ از اين روى ، وى در نگارش شرح احوال آنها ، به اختصارنويسى ناچار شده است . حاكم امّا ، بيشتر كسانى را كه در كتابش ياد مىكند ، مشايخ خودش يا اساتيد مشايخش يا افرادى هستند كه فاصلهء زمانى چندانى با او نداشته‌اند ؛ چرا كه حاكم نسبت به دانشمندان نيشابور ، از علماى متقدّم محسوب مىشود . بنابراين ، چون شمارهء كسانى كه حاكم شرح احوالشان را نگاشته ، اندك بوده است ، سخن را در شناساندنشان بسط داده و حقّش را ادا كرده است ؛ ليكن خطيب ، به همان دليلى كه آمد ، عذرش روشن است . « 1 »\r\nدر « كشف الظنون » در وصف كتابهايى كه دربارهء تاريخ نيشابور نوشته شده ، آمده است : از جملهء آنها ، تاريخ امام ابوعبداللَّه ، محمّد بن عبداللَّه حاكم نيشابورى ، درگذشته به سال 405 است . تاريخ حاكم ، كتاب بزرگى است كه با جملهء « ستايش خدايى را كه محمّد را برگزيد » آغاز مىشود . « سبكى » در كتاب طبقاتش مىنويسد :\r\nتاريخ نيشابور حاكم ، تاريخى است كه ديدگانم بلندمرتبه‌تر از آن را نديده است ؛ اين كتاب در نزد من ، بهترين كتابى است كه دربارهء شهرها نگاشته شده است . « 2 »\r\n\r\n\r\n","description":"","footnote":"\r\n( 1 ) . طبقات الشافعيّة الكبرى 1 / 324 .\r\n( 2 ) . كشف الظنون 1 / 308 .\r\n","page_name":" 108 ","page_number":108},
  {"content":"\r\n\r\n\r\n7 . روايت ابن مَرْدَوَيْه\r\nموفّق بن احمد خوارزمى مىگويد : شهردار به طريق اجازه ، براى ما روايت كرد :\r\nابوالفتح ، عبدوس بن عبداللَّه بن عبدوس همدانى به طريق اجازه ، در شهر اصفهان ، از شريف ابوطالب ، مفضّل بن محمّد بن طاهر جعفرى ، از حافظ ابوبكر ، احمد بن‌موسى بن مردويه بن فورك اصفهانى ، براى ما نقل كرد : محمّد بن احمد بن ابراهيم ، از حسين بن على بن حسين سكونى ، از سويد بن مسعر بن يحيى بن حجّاج نهدى ، از شريك ، از ابواسحاق ، از حارث اعوَر « 1 » ، پرچمدار على بن ابىطالب روايت كرد كه وى گفت : به ما رسيده است كه پيامبر صلى الله عليه و آله در ميان گروهى از اصحابش فرمود :\r\nأُريكُمْ آدَمَ في عِلْمِهِ وَ نُوحاً في فَهْمِهِ وَ إبْراهيمَ في حِكْمَتِهِ .\r\nدانش آدم و فهم نوح و حكمت ابراهيم را به شما خواهم نماياند .\r\nطولى نكشيد كه على بر آن جمع وارد شد . پس ابوبكر گفت : يا رسول اللَّه ! آيا مردى را با سه تن از فرستادگان الاهى مقايسه كردى ؟ آفرين به اين مرد ! اى پيامبر ! اين مرد كيست ؟\r\nپيامبر صلى الله عليه و آله پاسخ داد : اى ابوبكر ! آيا او را نمىشناسى ؟\r\nابوبكر گفت : خدا و فرستاده‌اش داناترند كه او كيست .\r\nپيامبر صلى الله عليه و آله فرمود : آن مرد ابوالحسن ، على بن ابىطالب است .\r\nابوبكر گفت : آفرين ! آفرين ، اى ابوالحسن ! كجا همانندى برايت يافت مىشود ؟ « 2 »\r\n\r\nشرح حال ابن مردويه\r\n\r\n1 . ذهبى\r\n: حافظ ، دقيق در ثبت و ضبط اخبار ، ع لّا مه ، ابوبكر ، احمد بن موسى بن مردويه اصفهانى ، صاحب تفسير و تاريخ و غير آنهاست . وى از ابوسهل بن زياد قطّان و ميمون بن اسحاق خراسانى و . . . روايت كرده است ؛ و ابوالقاسم\r\n\r\n\r\n","description":"","footnote":"\r\n( 1 ) . كسى كه بينايى يك چشم را از دست داده باشد . ( المعجم الوسيط ) ( مترجم )\r\n( 2 ) . مناقب على بن ابىطالب / 44 - 45 .\r\n","page_name":" 109 ","page_number":109},
  {"content":"\r\n\r\nعبدالرحمن بن منده و برادرش عبدالوهّاب و ابوالخير محمّد بن احمد و ابومنصور محمّد بن سكرويه و ابوبكر محمّد بن حسن بن محمّد بن سليم و ابوعبداللَّه ثقفىِ رئيس و ابومطيع محمّد بن عبدالواحد مصرى و گروه بىشمار ديگرى از او روايت كرده‌اند . « المستخرج على صحيح البخارى » از كارهاى اوست . وى به اين فن شناخت كامل داشت و با راويان حديث ، آشنا و بسيار پرتوان و نيكو نگارش بود . در سال 323 زاده شد و در بيست و سوم يا بيست و چهارم رمضان سال 410 در گذشت . عالىترين اسنادها از او در « الثقفيّات » « 1 » و كتابهاى ديگر ، آمده است . « 2 »\r\n\r\n2 . ابن قيّم\r\n( پس از ذكر حديثى مىنويسد ) : اين حديثى بزرگ و باشكوه است .\r\nشكوه و استوارى و بزرگى آن فرياد مىزنند كه از مشكات نبوّت برآمده است .\r\nآشنايى با اين حديث ، جز از طريق روايت عبدالرحمن بن مغيرة بن عبدالرحمن مدنى - كه آن را از ابراهيم بن ضمرهء زبيرى نقل مىكند - ممكن نيست . عبدالرحمن و ابراهيم از بزرگان مردم مدينه و از راويان ثقه‌اى هستند كه در صحّت حديث ، به نقل ايشان احتجاج مىشود . امام اهل حديث ، محمّد بن اسماعيل بخارى ، به روايات اين دو احتجاج كرده است . نيز پيشوايان اهل سنّت اين حديث را در كتابهايشان آورده و پذيرفته‌اند و در برابر آن تسيلم و خاضع شده‌اند و هيچ يك از آنها بر متن و زنجيرهء راويان آن ، خرده‌اى نگرفته است . كسانى كه اين حديث را روايت كرده‌اند ، عبارت‌اند از :\r\n- امام ، فرزند امام ، ابوعبدالرحمن ، عبداللَّه بن احمد بن حنبل ، در مسند پدرش و در كتاب « السنّة » ؛\r\n- فاضل جليل ، ابوبكر ، احمد بن عمرو بن عاصم نبيل ، در كتاب « السنّة » ؛\r\n- حافظ ابواحمد ، محمّد بن احمد بن ابراهيم بن سليمان عسّال ، در كتاب « المعرفة » ؛\r\n\r\n\r\n","description":"","footnote":"\r\n( 1 ) . كتابى است از حافظ قاسم بن فضل ثقفى اصفهانى ( 489 ) . ( كشف الظنون 1 / 522 و 586 ) ( مترجم )\r\n( 2 ) . تذكرة الحفّاظ 3 / 238 .\r\n","page_name":" 110 ","page_number":110},
  {"content":"\r\n\r\n- حافظ عصر و محدّث زمان خويش ، ابوالقاسم ، سليمان بن احمد بن ايّوب طبرانى ، در بسيارى از كتابهايش ؛\r\n- حافظ ابومحمّد ، عبداللَّه بن محمّد بن حيّان ، ابوالشيخ اصفهانى ، در « السنّة » ؛\r\n- حافظ فرزند حافظ ، ابوعبداللَّه ، محمّد بن اسحاق بن محمّد بن يحيى بن منده ، حافظ اصفهان ؛\r\n- حافظ ابوبكر ، احمد بن موسى بن مردويه ؛\r\n- حافظ عصر خويش ، ابونعيم ، احمد بن عبداللَّه بن اسحاق اصفهانى ؛\r\nو گروه ديگرى از حافظان كه يادكرد آنها به درازا مىكشد . « 1 »\r\n\r\n3 . سبكى\r\n: وى ، آن‌گونه كه در شرح حال حاكم گذشت ، ابن مردويه را در طبقهء حاكم ياد كرده است .\r\n\r\n4 . سيوطى\r\n: ابن مردويه : حافظ بزرگ و ع لّا مه و . . . . « 2 »\r\n\r\n5 . زرقانى\r\n: حافظ ، دقيق در ثبت اخبار ، ع لّا مه ، ابوبكر ، احمد بن موسى بن مردويه اصفهانى ، در سال 323 چشم به جهان گشود و كتابهاى « التاريخ » و « التفسير » و « المسند » و « المستخرج على البخارى » را نگاشت . وى به اين فن شناخت كامل داشت و با راويان حديث آشنا و بسيار پرتوان و نيكو نگارش بود . ابن مردويه در بيست و سوم يا بيست و چهارم رمضان سال 410 چشم از جهان فرو بست . حافظ ابن ناصر در « مشتبه النسبة » مىنويسد : خوانش درست مردويه ، مَرْدُويَه است .\r\nابن نقطه ، از برخى از اصفهانيان ، مِرْدُويَه نيز شنيده است . « 3 »\r\n\r\nمعناى اصطلاحى حافظ\r\nدانشمندان اهل تسنّن ابن مردويه را با وصف « حافظ » ستوده‌اند . اين مطلب را\r\n\r\n\r\n","description":"","footnote":"\r\n( 1 ) . زاد المعاد فى هدى خير العباد 3 / 56 .\r\n( 2 ) . طبقات الحفّاظ / 412 .\r\n( 3 ) . شرح المواهب اللّدنّيّه 1 / 182 .\r\n","page_name":" 111 ","page_number":111},
  {"content":"\r\n\r\nمىتوان در « الأنساب » « 1 » ، « تاريخ ابن كثير » « 2 » ، « كشف الظنون » « 3 » و كتابهاى ديگر يافت .\r\nارزش لقب حافظ در اصطلاح دانشمندان سنّى ، بر اهل دانش پوشيده نيست .\r\nنورالدين ، على بن سلطان قارى ، در « شرح الشمائل » مىنويسد :\r\nبنابر آنچه « ميرك » ياد كرده است ، مراد از « حافظ » حافظ حديث است نه حافظ قرآن . البتّه ممكن است مراد حافظ كتاب و سنّت باشد .\r\nحافظ در اصطلاح محدّثان ، كسى است كه بر متن و اسناد صد هزار حديث مسلّط باشد . « طالب » فرد مبتدى و خواهانِ مشتاق حديث است . « محدّث » ، « شيخ » و « امام » ، استاد كامل [ اين فنّ 
  ] است . « حجّت » فردى است كه به متن و اسناد و احوال راويان سيصد هزار حديث ، از حيث جرح و تعديل و تاريخ آنها ، احاطه داشته باشد . « حاكم » آن است كه به همين گونه ، بر تمام احاديث مسلّط باشد .\r\nابن جوزى مىگويد : راوى فرد ناقل حديث با ذكر سند است ؛ و محّدث كسى است كه نحوهء روايت هر حديث را بداند و بر فهم آن اهتمام ورزد . حافظ آن است كه هر حديثى را كه به وى رسيده ، روايت كند و تمام آنچه را در نزد او بوده و مورد نيازش است ، در بر گرفته باشد .\r\nشعرانى گفته است : حافظ ابن حجر مىگويد : شروطى كه فراهم آمدنش در آدمى سبب مىشود تا وى را حافظ بنامند ، عبارت‌اند از : شهرت در طلب حديث ؛ دريافت بىواسطهء حديث از راويان ؛ آشنايى با جرح و تعديلِ طبقات راويان و مراتب آنها ؛ و شناخت حديث صحيح از غيرصحيح ( به‌گونه‌اى كه احاديثى كه با اين شروط در نزد اوست ، بيش از آنى باشد كه در نزدش نيست ) ؛ و به ياد داشتن متون بىشمار . هر كه تمام اين شرطها را در خود گردآورد ، حافظ است . « 4 »\r\nبدخشانى مىنويسد : نام حافظ را بر خلاف محدّث ، بر كسى مىنهند كه در فنّ\r\n\r\n\r\n","description":"","footnote":"\r\n( 1 ) . الانساب 1 / 183 ؛ ضمن شرح حال حمزة بن حسين مؤدّب اصفهانى .\r\n( 2 ) . تاريخ ابن كثير ؛ ضمن يادكرد حديث طير در مناقب اميرالمؤمنين عليه السلام .\r\n( 3 ) . كشف الظنون 1 / 439 .\r\n( 4 ) . لواقح الانوار فى طبقات الاخيار ؛ ضمن شرح حال سيوطى .\r\n","page_name":" 112 ","page_number":112},
  {"content":"\r\n\r\nحديث ، داراى مهارت باشد . « 1 »\r\n\r\nابن مردويه استاد كسى است كه برترين اسنادها در اصفهان ، به دو مىانجامد .\r\nاز سخن صاحب « تذكرة الحفّاظ » دريافتى كه گروهى از رهبران و پيشوايان سرشناس ( مانند ابن منده ) از ابن مردويه ، حديث روايت كرده‌اند . اعتقاد پژوهندگان سنّى اين است كه روايت يك راوى عادل از شخصى ، براى دلالت بر وثاقت آن شخص بسنده است .\r\nحافظ ابن مردويه اصفهانى ، از مشايخ ابومطيع مدينى - كه برترين اسنادها در ميان اهل اصفهان ، به دو پايان مىپذيرد - است . اين سخنى است كه حافظ ذهبى در شرح حال ابومطيع بر زبان آورده است : ابومطيع ، محمّد بن عبدالواحد مدينى ( مصرىّ الاصل ) صحّاف و ناسخ بود و نود و چند سال زيست . برترين اسنادها در ميان اهل اصفهان ، به دو ختم مىشود . او از ابوبكر ، ابن مردويه ، و نقّاش و ابن عقيلِ باوردى و گروهى ديگر روايت مىكند . « 2 »\r\nاين سخن ، به تنهايى ، نشانگر شأن و جايگاه و مرتبت بلند ابن مردويه است .\r\n\r\nاعتماد حافظان اهل تسنّن به كتابهاى ابن مردويه\r\nاز ديگر امورى كه نشان دهندهء عظمت و جلالت ابن مردويه است ، اعتماد حافظان بزرگ به روايات و كتابهاى اوست ؛ مانند اعتماد آنان به مسلم و بخارى و همگنان آن دو .\r\nابن جزرى گفته است :\r\nكتابهايى كه اين احاديث را از آنها نقل كرده‌ام ، با حروفى كه نشانهء آنهاست ، رمز گذارده‌ام و در اين كار ، كوتاه‌ترين روش را برگزيده‌ام ؛ بدين گونه كه براى صحيح بخارى ، نشانهء « خ » و براى صحيح مسلم ، نشانهء « م » و براى سنن ابوداوود ، نشانهء « د »\r\n\r\n\r\n","description":"","footnote":"\r\n( 1 ) . تراجم الحفّاظ ؛ مخطوط .\r\n( 2 ) . العبر فى خبر من غبر 3 / 348 .\r\n","page_name":" 113 ","page_number":113},
  {"content":"\r\n\r\nو براى كتابهاى ترمذى و نسائى و ابن ماجهء قزوينى به ترتيب ، حروف « ت » و « ن » و « ق » را قرار داده ، براى چهار كتاب نخستين رمز « عة » و براى تمام اين شش كتاب نشانهء « ع » را انتخاب كرده‌ام . به همين ترتيب ، صحيح ابن حبّان را به « حب » صحيح « المستدرك » را به « مس » و كتاب ابوعوانه را به « عو » و كتاب « ابن خزيمه » را به « مه » و الموطّأ را به « طا » و سنن دارقطنى را به « قط » و مصنّف ابن ابىشيبه را به « مص » و مسند امام احمد را به « آ » و كتاب بزّار را به « ر » و مسند ابويعلى موصلى را به « ص » و سنن دارمى را به « مى » و معجم كبير طبرانى را به « ط » و معجم اوسط را به « طس » و معجم صغير را به « صط » و كتاب « الدعاء » وى را به « طب » و كتاب « ابن‌مردويه » را به « مر » و سنن بيهقى را به « قى » و سنن كبيرش را به « سنى » و « عمل اليوم و اللّيلة » ابن سنى را به « ى » رمز نهاده‌ام . بايد دانست كه من اميدوارم تمام آنچه را در كتاب خود گردآورده‌ام ، صحيح باشد . « 1 »\r\n\r\n8 . روايت ابونُعَيم\r\nمحمّد صدر العالم مىنويسد : ابونعيم در فضائل صحابه ، به طور مرفوع ، نقل مىكند كه پيامبر صلى الله عليه و آله فرموده است :\r\nمَنْ سَرَّهَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبراهيمَ في خُلَّتِهِ ، فَلْيَنْظُرْ إلى عَليِّ بْنِ أبيطالِبٍ . « 2 »\r\nهر كه را نگريستن به دانش آدم و فهم نوح و دوستى ناب ابراهيم با خدا ، شادمان مىكند ، به على بن ابىطالب بنگرد .\r\n\r\nشرح حال ابونعيم\r\n\r\n1 . فخر رازى :\r\nدر ميان محدّثان پسين ، دانشمندترين و تواناترين و پژوهنده‌ترين\r\n\r\n\r\n","description":"","footnote":"\r\n( 1 ) . الحصن الحصين ، خطبهء كتاب .\r\n( 2 ) . معارج العلى فى مناقب المرتضى ، مخطوط .\r\n","page_name":" 114 ","page_number":114},
  {"content":"\r\n\r\nآنها در علم حديث ، اينها هستند : ابوالحسن دارقطنى ، حافظ ابوعبداللَّه حاكم نيشابورى ، شيخ ابونعيم اصفهانى و . . . . اينها پس از بخارى و مسلم ، صدرنشينان اين علم‌اند و همگى بر بزرگداشت شافعى ، همداستان‌اند . « 1 »\r\n\r\n2 . ابن خلّكان\r\n: حافظ ابونعيم ، احمد بن عبداللَّه بن احمد بن اسحاق بن موسى بن مهران اصفهانى ، حافظ مشهور ، نويسندهء كتاب « حلية الاولياء » و از محدّثان سرشناس و حافظان ثقهء بزرگ است . او از اصحاب فضل ، دانش آموخت و ديگران از وى آموختند و بهره بردند . كتاب « حلية الاولياء » او از نيكوترين كتابهاست . ابونعيم در ماه صفر يا در روز بيست و يكم ماه محرّم سال 430 در اصفهان ، در گذشت . خدايش بيامرزاد . « 2 »\r\n\r\n3 . ابن تيميّه\r\n: هر دانشى را شخصيّتهايى است كه مايهء شناخت آن دانش‌اند .\r\nدانشمندان حديث بزرگ‌ترين و ارجدارترين و راستگوترين و عالىمرتبت‌ترين و ديندارترين عالمان دين‌اند . بىگمان ، محدّثان از صادق‌ترين و متديّن‌ترين و امانتدارترين و داناترين و آگاه‌ترين مردمان به آنچه دربارهء جرح و تعديل گفتنه‌اند ، هستند . كسانى چون :\r\nمالك و شعبه و سفيان ثورى و يحيى بن سعيد قطّان و عبدالرحمن بن مهدى و عبداللَّه بن مبارك و وكيع بن جرّاح و شافعى و احمد بن حنبل و اسحاق بن راهويه و ابوعبيد و يحيى بن معين و على بن مدينى و بخارى و مسلم و ابوداوود و ابوزرعه و ابوحاتم و نسائى و عجلى و ابواحمد ، ابن عدى ، و ابوحاتم بستى و ابوالحسن دارقطنى و مانند ايشان كه افرادى پرتعداد هستند و به شماره در نمىآيند .\r\nمردمان كتابهاى خرد و كلانى دربارهء اخبار نگاشته‌اند ؛ مانند طبقات ابن سعد و . . . . آنان كتب حديث را گاهى بر پايهء احاديث مسند و گاهى به گونهء موضوعى ، تأليف كرده‌اند . هدف برخى از نويسندگان ، گردآورى احاديث صحيح بوده است ؛\r\n\r\n\r\n","description":"","footnote":"\r\n( 1 ) . فضائل الشافعيّ . سخن فخر رازى پيشتر نيز در شرح حال حاكم نيشابورى آمد .\r\n( 2 ) . وفيات الاعيان 1 / 91 .\r\n","page_name":" 115 ","page_number":115},
  {"content":"\r\n\r\nمانند : بخارى و مسلم و ابن خزيمه و ابوحاتم و ديگران . گروهى از ايشان در پى آن بوده‌اند كه بر اساس ضوابط صحيحين ، به نقل حديث بپردازند ؛ مانند : اسماعيلى و برقانى و ابونعيم و ديگران . دستهء ديگر به نقل و گردآورى احاديث سنن پرداخته‌اند ؛ كه ابوداوود و نسائى و ابن ماجه و . . . در اين دسته جاى مىگيرند . « 1 »\r\n\r\n4 . ابن قيّم\r\n( در همان سخنى كه در شرح حال ابن مردويه آمد ) : و از پيشوايان اهل سنّت ، حافظ عصر خويش ، ابونعيم ، احمد بن عبداللَّه بن اسحاق اصفهانى است . « 2 »\r\n\r\n5 . ابوالمؤيّد خوارزمى\r\n: حافظ ابونعيم ، احمد بن عبداللَّه بن احمد بن اسحاق بن موسى بن مهران اصفهانى ، صاحب « المسند الرابع » و نوهء محمّد بن يوسف فريابى زاهد است . حافظ ابوعبداللَّه نجّار در تاريخش دربارهء او مىنويسد :\r\nابونعيم تاج المحدّثين و از دانشمندان سرشناس و در زمرهء كسانى است كه علم و حفظ و فهم و درايت احاديث در آنان گردآمده است و افراد فراوانى براى فراگيرى حديث ، به نزد وى مىرفته‌اند . او كتابهايى در حديث نوشت كه در شهرها گشت و مردمان از آنها بهره بردند . وى زمانى دراز و به نيكويى ، زيست تا آنكه بسيارى از نوادگان خود را ديدار كرد . پيشوايان سرشناس از او روايت كرده‌اند . « 3 »\r\n\r\n6 . ذهبى\r\n( ضمن گزارش رخدادهاى سال 430 ) : در اين سال ، حافظ ابونعيم ، احمد بن عبداللَّه بن احمد اصفهانى ، چشم از جهان فرو بست ؛ همو كه در برترين اسنادها و حفظ و گستردگى دانش حديث و فنون آن ، در دنيا يگانه بود . وى كتابهاى بزرگى به نگارش درآورد كه در سراسر آفاق مشهور است . « 4 »\r\n\r\n7 . سبكى\r\n: حافظ ابونعيم اصفهانىِ صوفى ، جامعِ فقه و تصوّف و غايتِ حفظ و ثبت و ضبط دقيق اخبار و از پيشوايان سرشناس است . خداى متعال برترين شكل\r\n\r\n\r\n","description":"","footnote":"\r\n( 1 ) . منهاج السنّه 7 / 35 - 36 .\r\n( 2 ) . زاد المعاد 3 / 56 .\r\n( 3 ) . رجال جامع مسانيد ابىحنيفه 2 / 391 .\r\n( 4 ) . العبر فى خبر من غبر 3 / 170 ، حوادث سال 430 .\r\n","page_name":" 116 ","page_number":116},
  {"content":"\r\n\r\nروايت حديث و بالاترين درجهء فهم آن را در او گردآورد . حافظان از سراسر جهان [ براى كسب دانش 
  ] به سوى او سفر مىكردند .\r\nابونعيم در ماه رجب سال 336 در اصفهان ، زاده شد . زاهد ، محمّد بن يوسف بنّاء ، از مشايخ صوفيّه ، از نياكان اوست . پدرش براى وى از گروهى از مشايخ ، اجازه خواست كه ابونعيم در كسب اجازه از ايشان ، در تمام عالم يكتاست . از شاميان ، خيثمة بن سليمان و از بغداديان ، جعفر خلدى و از مشايخ واسط ، عبداللَّه بن عمر بن شوذب و از اهل نيشابور ، اصمّ به ابونعيم اجازه داده‌اند .\r\nابونعيم در سال 344 از عبداللَّه بن جعفر بن احمد بن فارس و قاضى ابومحمّد بن احمد عسّال و احمد بن سعيد سمسار و احمد بن محمّد قصّار و احمد بن بندار سعّار و عبداللَّه بن حسن بن بندار و طبرانى و ظهرانى و ابوالشيخ و جعابى ، حديث شنيد . وى در سال 356 سفرهاى خود را آغاز كرد و در بغداد ، از ابوعلى بن صوّاف و ابوبكر بن هيثم انبارى و ابوبحر برنهارى و عيسى بن محمّد طومارى و عبدالرحمن ، پدر مخلص و ابن خ لّا د نصيبى و حبيب قزّاز و گروه پرشمار ديگرى ؛ و در مكّه ، از ابوبكر آجرى و احمد بن ابراهيم كندى ؛ و در بصره ، از فاروق بن عبدالكريم خطابى و محمّد بن على بن مسلم عامرى و گروهى ديگر ؛ و در كوفه ، از ابوبكر ، عبداللَّه بن يحيى طليحى و ديگران ؛ و در نيشابور ، از ابواحمدِ حاكم و حسنك تميمى و اصحاب سراج و پسينيان او حديث شنيد .\r\nكوسيار بن لبالبرود جبلى - كه سى و چند سال ، پيش از ابونعيم از دنيا رفت - و ابوسعد مالينى - كه هجده سال قبل از او مرد - و ابوبكر بن على ذكوانى - كه سيزده سال زودتر از ابونعيم از جهان رفت - و حافظ ابوبكر خطيب - كه از شاگردان ويژهء ابونعيم بود و براى فراگيرى دانش به سوى او كوچيد و اخبار پرشمارى را از او نقل كرد و با اين همه ، نامى از او در تاريخ بغداد نبرد ( البتّه لزوم يادكرد ابونعيم در تاريخ بغداد ، بر خطيب پوشيده نبود ؛ ليكن فراموشى از خويهاى آدمى است . نيز همين امر موجب غفلت حافظ ابوسعد بن سمعانى شد تا جايى كه در « الذيل » نامى از ابونعيم به ميان نياورده است ) - از وى حديث روايت كرده‌اند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاز ديگر دانشمندانى كه از ابونعيم روايت كرده‌اند ، حافظ ابوصالحِ مؤذّن و قاضى ابوعلى وحشى و ابوبكر محمّد بن ابراهيم عطّار ( كه از او درخواست املاى حديث كرد ) و حافظ سليمان بن ابراهيم و هبةاللَّه بن محمّد شيرازى و ابوالفضل احمد و ابوعلى حسن ، فرزندان احمد حدّاد ، و مردمان پرشمارى ديگر هستند كه ابوطاهر ، عبدالواحد بن عبداللَّه شيخ الذهبى آخرين كسى از آنهاست كه از دنيا رفت .\r\nابوعبدالرحمن سلمى ، با وجود تقدّمش ، از واحد ، از ابونعيم روايت كرده است .\r\nوى در « طبقات الصوفيّه » مىنويسد : عبدالواحد بن احمد هاشمى ، از ابونعيم ، احمد بن عبداللَّه ، از محمّد بن على بن حبيش مُقرى در بغداد ، از احمد بن محمّد بن سهل آدمى ؛ و حديثى را مىآورد .\r\nابومحمّد بن سمرقندى مىگويد : از ابوبكر خطيب شنيدم كه مىگفت : جز دو تن ، هيچ كس را نديدم كه شايستهء نام حافظ باشد : ابونعيم اصفهانى و ابوحازم عبدوى اعرج .\r\nاحمد بن محمّد بن مردويه مىنويسد : ابونعيم در عصر خود ، كسى بود كه ديگران براى اخذ علم به نزد وى كوچ مىكردند و در هيچ جايى از زمين ، در اسناد حديث ، كسى از او مطمئن‌تر و حافظتر نبود . حافظان جهان به پيشش گرد آمده‌بودند و هر روز نوبت يكى از آنها بود . وى تا نزديكى نيمروز به اندازه‌اى كه مىخواست بر طالبان حديث مىخواند و آن گاه كه براى رفتن به خانه‌اش از جاى برمىخاست ، در طول راه ، بر او جزءِ حديثى مىخواندند و او هرگز ملول نمىشد .\r\nغذاى وى تنها نگارش و خواندن حديث براى ديگران بود .\r\nحمزة بن عبّاس علوى مىگويد : اصحاب حديث مىگفتند : ابونعيم چهارده سال تمام ، يكّه‌تاز ميدان حديث بود و در خاور و باختر جهان ، كسى در علوّ اسناد و حفظ حديث با وى برابرى نمىكرد . هنگامى كه كتاب « حلية الأولياء » را نگاشت ، در زمان حياتش ، آن را به نيشابور بردند . نيشابوريان آن كتاب را به چهارصد دينار خريدند .\r\nحافظ ابن مفضل نيز مىنويسد : استاد ما سلفى ، اخبار ابونعيم را گردآورد و كسانى را كه او از آنان حديث نقل كرده بود ، نام برد ؛ شماره‌شان نزديك به هشتاد تن\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nشد . كتابى مانند « حلية الاولياء » او نوشته نشده است . ما اين كتاب را از ابوالمظفّر كاشانى - كه تمامىاش را جز اندكى ، بىواسطه از ابونعيم شنيده بود - شنيده‌ايم .\r\nابن نجّار مىگويد : ابونعيم تاج محّدثان و از پيشوايان سرشناس است .\r\nاز كراماتى كه براى ابونعيم ياد كرده‌اند ، اين است كه وقتى سلطان محمود سبكتكين بر اصفهان چيره شد ، فردى را از جانب خويش به ولايت آنجا گمارد و خود شهر را ترك كرد . مردم اصفهان بر والى شوريدند و او را كشتند . سلطان محمود به اصفهان بازگشت و مردمش را امان داد تا اينكه آنان از جانب او اطمينان يافتند .\r\nسپس در روز جمعه ، در مسجد جامع ، به سراغ ايشان رفت و كشتارى بزرگ كرد .\r\nپيش از اين ، كسانى حافظ ابونعيم را از جلوس در مسجد جامع ، بازداشته بودند .\r\nبدين ترتيب ، دو كرامت براى او پديدار گشت . يكى سلامت از كشتارى كه بر مردمان رفت ؛ چرا كه اگر او نيز در مسجد حاضر بود ، در شمار كشتگان قرار مىگرفت ؛ و ديگرى ، انتقام زودهنگام خداى متعال از كسانى كه او را از جلوس در مسجد بازداشته بودند .\r\n« حلية الاولياء » از آثار ابونعيم است كه در شمار نيكوترين كتابهاست . شيخ و امام ، پدر ما - رحمه اللَّه - بسيار ما را بر خواندن آن برمىانگيخت و خواندنش را بر ديگران ، دوست مىداشت . از ديگر آثار ابونعيم اين كتابهاست : « معرفة الصحابة » ، « دلائل النبوّة » ، « المستخرج على البخارى » ، « المستخرج على مسلم » ، « تاريخ اصفهان » ، « صفة الجنّة » ، « فضائل الصحابة ؛ و كتابهاى كوچك پرشمار ديگر .\r\nابونعيم در بيستم ماه محرّم سال 430 در نود و چهار سالگى ، در گذشت .\r\n\r\nبحث دربارهء جزء « محمّد بن عاصم » « 1 »\r\nاين جزء را ابونعيم روايت كرده است و كسانى كه آن را از او نقل كرده‌اند ، در ثبت و ضبط اخبار ، راويانى دقيق‌اند . ابونعيم ثقه و مطمئن و پيشوايى صادق است ؛ لذا هرگاه بگويد من اين جزء را خود از رجال حديث شنيده‌ام ، اعتماد به او رواست .\r\n\r\n\r\n","description":"","footnote":"\r\n( 1 ) . اين جزء را كسانى كه بىواسطه از ابونعيم دريافتش كرده‌اند ، روايت مىكنند .\r\n","page_name":" 119 ","page_number":119},
  {"content":"\r\n\r\nبرخى از نادانان خرده‌گير بر پيشوايان دين گفته‌اند : « بىگمان ، دليلى بر شنيدن اين جزء توسّط ابونعيم يافت نشده است . » اين سخن ناسزايى است كه دامن‌گير گويندهء آن مىشود ! چرا كه نيافتن دليلى بر سماع اين جزء توسّط او ، سبب نمىشود كه چنين دليلى وجود نداشته باشد ؛ علاوه بر اينكه اخبار فرد ثقه به شنيدن خود ، بسنده است . همچنين ، حافظ ابوالحجّاج ، يوسف بن خليل ، در دست‌نوشته‌اى ، آورده كه اصل سماع ابونعيم را از جزء محمّد بن عاصم ، ديده است . حافظ ضياءالدين مقدّسى دست‌نوشتهء حافظ ابوالحجّاج را يافته و اين مطلب را در مكتوبى ذكر كرده است . شيخ ما ابوالحجّاج مزّى نيز دستخطّ حافظ مقدّسى را ديده و اين حقيقت را براى استاد ما ، حافظ ابوعبداللَّه ذهبى ياد كرده و او اين ماجرا را براى ما باز گفت . بنابراين ، ترديد آنها باطل مىشود .\r\nخرده‌گيران اشكال دومى مطرح كرده و گفته‌اند : خطيب بغدادى ، دانشمندى كه افراد دقيق در ثبت و ضبط اخبار ، نزدش سر تسليم فرود آورده‌اند و علاوه بر اينها ، از ويژگى همراهى ابونعيم برخوردار است ، سماع اين جزء را توسّط ابونعيم ، نيافته است . اشكال كننده مىگويد : در نامه‌اى كه احمد بن ابىطالب از دمشق براى من فرستاد ، آمده است : حافظ ابوعبداللَّه بن نجّار از بغداد برايم نوشت : ابوعبداللَّه حافظ در اصفهان ، اين خبر را بر من بخواند و گفت : ابوالقاسم بن اسماعيل صيرفى ، از يحيى بن عبدالوهّاب بن منده ، نقل كرده كه او گفته است : از ابوالفضل مقدّسى شنيدم كه مىگفت : از عبدالوهّاب انماطى شنيدم كه ياد مىكرد نوشته‌اى به خطّ خطيب و بدين گونه يافته است : از محمّد بن ابراهيم عطّار ، مستملى ابونعيم ( كسى كه از وى درخواست املاى حديث كرده است ) دربارهء جزء محمّد بن عاصم و چگونگى قرائت او بر ابونعيم و سماع ابونعيم پرسيدم ، پاسخ داد : ابونعيم كتابى را براى من بيرون آورد و گفت آن را خود شنيده است . پس من آن را بر او قرائت كردم .\r\nدر پاسخ به فرد اشكال‌كننده مىگوييم : در اين حكايت ، طعنى بر ابونعيم وجود ندارد ؛ چرا كه حاصل اين داستان آن است كه سماع اين جزء توسّط ابونعيم بر خطيب ، اثبات نشده است و به همين سبب ، وى از مستملى ابونعيم اجازهء استفاده\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاز آن را درخواست مىكند و مستملى پاسخش مىدهد كه در خواندن اين جزء ، بر سخن استاد خود مبنى بر اينكه آن را سماع نموده ، اعتماد كرده است ؛ و اين [ براى حصول اعتماد 
  ] كافى است .\r\nو اينك اشكال سوم خرده‌گيران : همچنين خطيب گفته است : ابونعيم را ديدم كه در برخى امور سهل‌انگارى مىكرد ؛ مثلًا در « اجازه » بدون آنكه [ نحوهء اجازه را معيّن كند 
  ] مىگفت : « أخبرنا » .\r\nدر پاسخ مىگويم : چنين سخنى از خطيب ثابت نشده است و به فرض ثبوت ، قدح ابونعيم به شمار نمىآيد . ديگر آنكه كاربرد « أخبرنا » در اجازه ، مورد اختلاف است . پس هرگاه نظر چنين دانشمند ارجمندى ( مقصودم ابونعيم است ) آن باشد كه « أخبرنا » نشان دهندهء اجازه است ، چگونه مىتوان آن را سهل‌انگارى بر شمرد ؟ و اگر سهل‌انگارى به شمار آيد ، هرگز از گونهء قبيح آن نيست . و اگر نحوهء روايت علما را تنها به گونه‌اى روا بداريم كه همگان بر آن همداستان‌اند ، حجم بسيارى از سنّت را تباه خواهيم كرد .\r\nحافظ ابوعبداللَّه بن نجّار اشكالِ وارد به سماع جزء محمّد بن عاصم ، توسّط ابونعيم را بدين گونه بر طرف ساخته است كه حافظان دقيق و مطمئن آن را از ابونعيم نقل كرده‌اند . ما نيز يادآوردى كرديم كه اصل سماع ابونعيم يافت شده است ؛ بنابراين ، اين پندارها همگى از ميان مىرود .\r\nبارى ، ما به ياد نداريم كسى در طعن ابونعيم ، سخنى بر زبان رانده باشد و جز همين كلامى كه به خطيب نسبت داده‌اند ، سخنى در نكوهش وى ، ذكر نشده است .\r\nنيز يادآور شديم ، ثابت نشده است كه خطيب چنين سخنى گفته باشد ؛ از اين رو ، بايد بر پايهء پيشوايى و بزرگى ابونعيم عمل و به او اعتماد كرد و به گفتار بيهودهء ستيزه‌جويان و دروغهاى دروغ‌زنان وقعى ننهاد . حقيقت آن است كه ما از هيچ كس سخن صريحى در جرح و خوارداشت ابونعيم ، به ياد نداريم و اگر كلامى در قدح وى موجود باشد ، ناسزايى است در حقّ گويندهء آن و خدا ابونعيم را از دشنام او ، دور داشته است .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nحافظ ابن نجّار نيز گفته است : در اسناد سخنى كه از خطيب حكايت شده ، نام كسانى به چشم مىخورد كه به سبب مخالفت ابونعيم با مذهب و عقيده‌شان ، با وى غرض مىورزيده‌اند ؛ از اين رو ، اين سخن پذيرفته نيست .\r\nشيخ ما ذهبى مىگويد : تساهلى كه به آن اشاره شده ، چيزى است كه ابونعيم در مواردى اندك ، در اجازه ، روا داشته است ؛ چرا كه او در موارد بسيارى گفته است :\r\nجعفر خلدى برايم نوشت ؛ ابوالعبّاس اصمّ برايم نوشت ؛ ابوالميمون بن راشد در كتابش ما را خبر داده است ؛ ليكن اين گونه مىانديشم كه مقصود وى آن است كه بگويد : عبداللَّه بن جعفر در آنچه بر او خوانده شده ، ما را از حديثى آگاه كرده و ظاهر اين امر نشان دهندهء وجود اجازه است .\r\nاگر شيخ ما ذهبى ، اين سخن را در جايى مىگويد كه عدم سماع ابونعيم از عبداللَّه بن جعفر ، خاصّتاً ، بر گمانش چيره شده ، اين سخن به خودش باز مىگردد ؛ چرا كه وى دانشمندى است كه در « حفظ » به پايهء ابونعيم نمىرسد و بدون ترديد ، ابونعيم از عبداللَّه بن جعفر ، حديث شنيده است . اگر اين گونه نباشد ، چگونه ممكن است كه وى اين عبارت را به كار گيرد ؟ با اين همه ، اگر ابونعيم اين عبارت را ناروا به كار بسته باشد ، نهايت آن است كه تدليسى جايز است كه شديدتر از آن را بر بزرگ‌تر از وى ، ناديده انگاشته‌اند .\r\nخرده‌گيران اشكال چهارمى نيز دارند : حافظ يحيى بن منده مىگويد : شنيدم كه ابوالحسن قاضى مىگفت : از عبدالعزيز نخشبى شنيدم كه مىگفت : ابونعيم تمام مسند « الحرث » ابن ابىاسامه را از ابن خ لّا د نشنيده ؛ امّا تمام آن را نقل كرده است !\r\nدر پاسخ مىگوييم : حافظ ابن نجّار مىگويد : عبدالعزيز در اين موضوع ، دچار پندارى ناروا شده است . زيرا من خود نسخه‌اى قديمى از اين كتاب ديدم كه بر آن به خطّ ابونعيم نوشته شده بود : فلانى اين كتاب را تا پايان بخشى كه من اين مسند را از ابن خ لّا د شنيده بودم ، از من شنيد . بنابراين ، شايد ابونعيم باقيماندهء كتاب را به\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nطريق اجازه [ از ديگران 
  ] روايت كرده باشد . « 1 »\r\n\r\n8 . يافعى\r\n( در گزارش حوادث سال 430 ) : در اين سال ، امام ، حافظ ، شيخِ عارف ، ابونعيم در گذشت . وى از محدّثان سرشناس و حافظان بزرگ و مفيد بود .\r\nابونعيم از اهل فضل ، دانش آموخت و ديگران از او آموختند و بهره‌مند شدند . كتاب « حلية الاولياء » او از نيكوترين كتابهاست ؛ و نكوهش ابن جوزى از اين كتاب و كاهش او از ارزش آن ، از باب اين سرودهء من است همراه با ابيات ديگرى در مدح امام ابوحامد غزّالى و آثار و سخنان بلند او :\r\n لَئِنْ ذَمَّها جاراتُها وَ ضَرائِرُ * وَ عابَ جَمالًا في حَلاها وَ فيِ الْحِليِ\r\nفَما سَلِمَتْ حَسْناءُ مِنْ ذَمِّ حاسِدٍ * وَ صاحِبُ حَقٍّ مِنْ عَداوَةِ مُبْطِلِ \r\nسوگند مىخورم ، اگر هم‌شويان و هووهايش او را نكوهش كنند و زيبايى زينت و زيورش را عيب بنامند ، [ جاى شگفتى ندارد 
  ] ؛ چرا كه هيچ نكورويى از نكوهش حسودى و هيچ صاحب حقّى از دشمنى به باطل‌رونده‌اى ، در امان نمانده است .\r\nكتاب تاريخ اصفهان نيز از آثار ابونعيم است . ابونعيم به داشتن برترين اسنادها و حفظ ، يگانهء جهان است . وى از مشايخ عراق و حجاز و خراسان روايت كرده و كتابهايى نگاشته كه در سراسر عالم ، مشهور است . « 2 »\r\n\r\n9 . اسنوى\r\n: . . . ابونعيم جامع بين فقه و حديث و تصوّف است . خطيب مىگويد :\r\nدر ميان مشايخم با كسى حافظتر از او و ابوحازم اعرج برخورد نكردم . « 3 »\r\n\r\n10 . خطيب تبريزى\r\n: ابونعيم از مشايخ ثقه‌اى است كه به حديثشان عمل\r\n\r\n\r\n","description":"","footnote":"\r\n( 1 ) . طبقات الشافعيّة الكبرى 4 / 18 .\r\n( 2 ) . مرآت الجنان 3 / 52 ، حوادث سال 430 .\r\n( 3 ) . طبقات الشافعيّهء اسنوى 2 / 474 .\r\n","page_name":" 123 ","page_number":123},
  {"content":"\r\n\r\nمىشود و سخنشان مرجع است . « 1 »\r\n\r\n11 . سيوطى\r\n: حافظ كبير و محدّث عصر ، ابونعيم . . . . مشايخ جهان به او اجازه دادند و او در اين امر يكتاست . حافظان بسيارى به سبب دانش و حفظ و علوّ اسنادش ، به درگاه او شتافتند . « 2 »\r\n\r\nابونعيم شيخ امام الحرمين است .\r\nاز ديگر فضائل حافظ ابونعيم آن است كه وى استاد ابوالمعالى ، امام الحرمين است . ابن خلّكان در شرح حال امام الحرمين ، پس از آنكه وى را با عبارت « داناترين پسينيان در ميان اصحاب امام شافعى به‌طور مطلق ، همو كه همگان بر پيشوايىاش اجماع كرده‌اند و بر فزونى مايهء علمى و مهارتش در دانشهاى گوناگون ، مانند اصول و فروع و ادبيّات و غير اينها ، همداستان‌اند » مىستايد ، مىگويد :\r\nاز شيخ ابواسحاق نقل كرده‌اند كه وى به امام الحرمين گفته است : اى مفيد اهل مشرق و مغرب ، تو امروز پيشواى پيشوايانى . امام الحرمين از دانشمندان بسيارى حديث شنيد . وى از حافظ ابونعيم اصفهانى ، صاحب حلية الاولياء ، اجازهء روايت دريافت كرده است . « 3 »\r\n\r\n9 . روايت بيهقى\r\nحافظ احمد بن حسين بيهقى نيز از راويان حديث تشبيه است . گروهى از دانشمندان ، حديث تشبيه را به روايت بيهقى [ در كتابهايشان 
  ] آورده‌اند . از جمله :\r\n1 . سمرقندى ، صاحب كتاب « الصحائف » ، بر پايهء آنچه ملك العلماء هندى در كتاب « هداية السعداء » آورده است .\r\n2 . خوارزمى مكّى ، در كتاب « المناقب » ( در اين كتاب ، بيهقى حديث تشبيه را از حاكم نقل كرده است ) .\r\n3 . ابن طلحهء شافعى در كتاب « مطالب السؤول » .\r\n\r\n\r\n","description":"","footnote":"\r\n( 1 ) . الاكمال فى اسماء الرجال 3 / 805 .\r\n( 2 ) . طبقات الحفّاظ / 423 .\r\n( 3 ) . وفيات الاعيان 3 / 167 .\r\n","page_name":" 124 ","page_number":124},
  {"content":"\r\n\r\n4 . ابن صبّاغ مالكى در كتاب « الفصول المهمّة » .\r\n5 . حسين ميبدى در كتاب « الفواتح بشرح ديوان أميرالمؤمنين » .\r\n6 . بدخشانى .\r\n7 . عجيلى شافعى .\r\n\r\nروايت بيهقى دليل ثبوت حديث است .\r\nصاحب « المشكاة » دربارهء گروهى از علما - كه بيهقى نيز در شمار آنان است - مىگويد : « هر آينه ، هرگاه من حديثى را به ايشان نسبت دهم ، گويا آن را به پيامبر صلى الله عليه و آله نسبت داده‌ام . » بنابراين ، روايت بيهقى دليل ثبوت حديث است . على بن سلطان قارى ، اين عبارت را در « المرقاة » شرح داده است . اينك نصّ سخن او :\r\n« هرگاه من حديثى را به ايشان نسبت دهم » : منظور وى « هر حديثى » است و مقصود او از « ايشان » ، پيشوايان ياد شده‌اى است كه آثارشان با زنجيره‌هاى به هم پيوستهء نقل ، در ميان دانشمندانِ مشهور ، شناخته شده است . « گويا آن را به پيامبر صلى الله عليه و آله نسبت داده‌ام » ؛ يعنى : در جايى كه حديث [ نقل شده توسّط اينان 
  ] مرفوع باشد - كه غالباً اين گونه است - آن را با راويانش به نبىّ اكرم صلى الله عليه و آله و آن گاه كه حديث موقوف باشد ( حديث موقوف در حكم حديث مرفوع است ) ، آن را به صحابه نسبت داده‌ام . « 1 »\r\nدليل ديگر آن است كه حافظ سيوطى در نقد داوريهاى ابن جوزى بر ساختگى بودن برخى از احاديث ، براى خارج كردن حديثى از حكم ابن جوزى ، آن را به بيهقى استناد مىدهد . و اينك نمونه‌اى از اين دست :\r\nابن شاهين ، از على بن محمّد بصرى ، از مالك بن يحيى ابوغسّان ، از على بن عاصم ، از فضل بن عيسى رقاشى ، از محمّد بن منكدر ، از جابر بن عبداللَّه نقل مىكند كه رسول خدا صلى الله عليه و آله فرمود :\r\nخداى متعال در طور ، با زبانى با موسى سخن گفت كه در روزى كه وى را\r\n\r\n\r\n","description":"","footnote":"\r\n( 1 ) . المرقاه فى شرح المشكاه 1 / 27 .\r\n","page_name":" 125 ","page_number":125},
  {"content":"\r\n\r\n[ در آغاز پيامبرى 
  ] ندا داده بود ، با آن سخن نگفته بود . از اين روى ، موسى به خدا عرض كرد : خدايا ، آيا اين همان صداى توست كه پيشتر با آن با من سخن گفته‌اى ؟ خداى حكيم پاسخ داد : اى موسى ، من با توان هزار زبان با تو سخن گفتم و مرا توان تمامى زبانهاست و من از اين نيز تواناترم . هنگامى كه موسى به نزد بنىاسرائيل بازگشت ، به او گفتند : سخن گفتن خداى رحمان را براى ما وصف كن . موسى گفت : سبحان اللَّه ! هرگز نمىتوانم .\r\nگفتند : سخن گفتن او را به چيزى تشبيه كن . گفت : آيا صداى آذرخشهاى كشنده را شنيده‌ايد ؟ سخن گفتنش به آن مىماند .\r\nابن جوزى دربارهء اين حديث مىگويد : اين حديث صحيح نيست و « فضل » راوى متروكى است .\r\nسيوطى پاسخ مىدهد : داورى وى بر ساختگى بودن حديث ، محلّ ترديد است ؛ چرا كه « فضل » به دروغگويى متّهم نيست و بالاترين خرده‌اى كه بر او گرفته‌اند ، قَدَرى بودنش است . ضمناً ، فضل از كسانى است كه ابن ماجه از ايشان حديث نقل كرده است . امّا اين حديث را بزّار هم در مسندش به نقل سليمان بن موسى از على بن عاصم ، روايت كرده است . بيهقى - همو كه عهد كرده در نوشته‌هايش حديثى را كه مىداند ساختگى است ، نقل نكند - نيز آن را در كتاب « الأسماء و الصفات » آورده است . ابوحاتم نيز در تفسيرش - كه بر خود لازم دانسته صحيح‌ترين احاديث را در آن گردآورد - اين حديث را نقل كرده است ؛ و بىگمان ، وى هيچ حديث ساختگىاى را در اين كتاب ، جاى نداده است . « 1 »\r\nشيخ رحمةاللَّه سندى در « مختصر تنزيه الشريعة » دربارهء حديثى كه نسبت ساختگى بودن به آن داده‌اند ( حديث دربردارندهء پرسش عثمان از كليدهاى آسمانها و زمين است ) مىنويسد : اين حديث را بيهقى در « الأسماء و الصفات » آورده و او كسى است كه عهد بسته در نوشته‌هايش حديثى را كه مىداند ساختگى\r\n\r\n\r\n","description":"","footnote":"\r\n( 1 ) . اللّآلى المصنوعه 1 / 12 ، كتاب التوحيد .\r\n","page_name":" 126 ","page_number":126},
  {"content":"\r\n\r\nاست ، نقل نكند .\r\n\r\nمآخذ شرح حال بيهقى\r\nمناقب بيهقى جدّاً فراوان است . اين مناقب در كتابهاى تراجم و تاريخ ، ذيل شرح حال او ، ياد شده است . اينك برخى از آن مآخذ :\r\n1 . معجم البُلدان 1 / 538 ؛\r\n2 . الأنساب 2 / 381 ؛\r\n3 . الكامل في التاريخ 10 / 52 ؛\r\n4 . وَفَيات الأعيان 1 / 75 ؛\r\n5 . المختصر في أخبار البشر 2 / 185 ؛\r\n6 . سِيَر أعلام النُّبَلاء 18 / 163 ؛\r\n7 . تذكرة الحُفّاظ 2 / 1132 ؛\r\n8 . العِبَر في خبر من غَبَر 3 / 242 ؛\r\n9 . دُوَل الإسلام 1 / 269 ؛\r\n10 . تتمّة المختصر في أخبار البشر 1 / 559 ؛\r\n11 . مرآة الجنان ( حوادث سال 458 ) ؛\r\n12 . طبقات الشافعيّهء سبكى 4 / 8 ؛\r\n13 . طبقات الشافعيّهء أسنوى 1 / 198 ؛\r\n14 . طبقات الحفّاظ / 433 ؛\r\n15 . الوافي بالوفيات 6 / 354 ؛\r\n16 . البِداية و النِهاية 12 / 94 ؛\r\n17 . النجوم الزاهرة 5 / 77 ؛\r\n18 . المِرقاة في شرح المشكاة 1 / 23 ؛\r\n19 . شَذَرات الذهب 3 / 304 ؛\r\nو . . . . در ادامه ، بخشهايى از شرح حال او را از برخى از اين مآخذ ، خواهيم آورد .\r\nإن شاء اللَّه تعالى .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n10 . روايت ابن مغازلى\r\nحافظ ابوالحسن ، ابن مغازلىِ جُ لّا بى ، حديث تشبيه را با زنجيره‌اى به هم پيوسته از راويان ، از انس بن مالك روايت مىكند . وى مىنويسد :\r\nاحمد بن محمّد بن عبدالوهّاب ، از حسين بن محمّد بن حسين عدل علوى واسطى ، از محمّد بن محمود ، از ابراهيم بن مهدى ابلى ، از [ ابراهيم بن سليمان بن رشيد ، از زيد بن عطيّه ، 
  ] از ابان بن فيروز ، از انس بن مالك نقل كرده كه رسول خدا صلى الله عليه و آله فرموده است :\r\nمَنْ أرادَ أنْ يَنْظُرَ إلى عِلْمِ آدَمَ وَ فِقْهِ نُوحٍ ، فَلْيَنْظُرْ إلى عَليِّ بْنِ أبيطالِبٍ . « 1 »\r\nهر كه مىخواهد دانش آدم و فهم ژرف نوح را ببيند ، على بن ابىطالب را بنگرد .\r\n\r\nشرح حال ابن مغازلى\r\nسمعانى در « الأنساب » ابوالحسن ، ابن مغازلى را مىستايد و با اوصاف نيكو ، وصفش مىكند و تصريح مىنمايد كه به واسطهء فرزند ابن مغازلى ، ابوعبداللَّه محمّد بن على ج لّا بى ، از وى روايت كرده است . اينك نصّ سخن سمعانى :\r\nجُ لّا بى منسوب به جُ لّاب « 2 » است . از كسانى كه بدين نسبت مشهورند ، ابوالحسن ، على بن محمّد بن طيّب ج لّا بى ، معروف به ابن مغازلى است . وى از مردم واسط عراق بوده است . او مردى فاضل و با راويان شهر واسط و احاديثشان آشنايى داشته و به شنيدن و طلب حديث ، بسيار مشتاق بوده است . از آثار او كتاب « ذيل تاريخ واسط » را ديدم و خواندم و بخشهايى را برگزيدم .\r\nابن مغازلى از ابوالحسن ، على بن عبدالهاشمى ، و ابوبكر ، احمد بن محمّد خطيب ، و ابوالحسن ، احمد بن مظفّر عطّار ، و ديگران حديث شنيده است ؛ و پسرش در واسط ، و ابوالقاسم ، على بن طرّاد ، وزير بغداد ، براى ما از او روايت\r\n\r\n\r\n","description":"","footnote":"\r\n( 1 ) . مناقب على بن ابىطالب / 212 .\r\n( 2 ) . معرّب گلاب پارسى است . ( لسان العرب 1 / 374 ) ( مترجم )\r\n","page_name":" 128 ","page_number":128},
  {"content":"\r\n\r\nكرده‌اند . وى در ماه صفر سال 438 در رود دجله ، غرق شد . جنازه‌اش را به واسط بردند و در آنجا به خاك سپردند .\r\nپسر او ابوعبداللَّه ، محمّد بن على بن محمّد ج لّا بى ، در واسط به نيابت از ابوالعبّاس ، احمد بن بختيار مندايى ، قاضى و حاكم بود . وى شيخى دانشمند و فاضل بود و از پدرش و ابوالحسن ، محمّد بن محمّد بن مخلّد ازدى ، و ابوعلى ، اسماعيل بن احمد بن كمارىِ قاضى و ديگران حديث شنيده بود . من در واسط ، تنها در دو نوبت ، احاديث بسيارى از او شنيدم و در طول مدّت اقامتم در آن شهر ، وى را همراهى مىكردم و احاديث پرشمارى ، به اجازهء او از ابوغالب ، محمّد بن احمد بن بشران نحوى واسطى ، بر وى خواندم . « 1 »\r\nاز آنچه گذشت ، روشن مىشود كه ابن مغازلى به يك واسطه - كه پسر او باشد - از مشايخ سمعانى ، صاحب « الأنساب » بوده و پسرش بدون واسطه ، استاد اوست ( شرح حال سمعانى در ادامهء كتاب خواهد آمد ) .\r\nابن مغازلى از مشايخ حافظ خميس حوزى نيز هست . خميس ستايش وى را در حقّ ابن سقّاى واسطى و تعصّب اهل سنّت را نسبت به او ، نقل كرده است .\r\nحافظ ذهبى مىنويسد :\r\nسلفى مىگويد : از خميس حوزى دربارهء ابن سقّا پرسيدم ، گفت : وى از طايفهء مُزَيْنَه از قبيلهء مُضَر است . او سقّا نبود ؛ بلكه لقبش اين بود . وى از بزرگان و ثروتمندان و اهل فضل شهر واسط به شمار مىرفت . پدرش او را به سفر برد و بر سر درس ابوخليفه و ابويعلى و ابن زيدان بجلى و مفضّل بن جندى نشانيد . خدا به عمر و دانش او بركت بخشيده بود . زمانى ، ابن سقّا حديث طير را بر مردم خواند ؛ ليكن ايشان آن را برنتابيدند و بر او شوريدند و از جاى بلندش كردند و جايگاهش را به آب شستند . وى پس از اين رخداد ، خانه نشين شد و با احدى از مردم واسط سخن نگفت . به همين سبب ، احاديث اهل واسط از او اندك است . ابن سقّا در سال 371\r\n\r\n\r\n","description":"","footnote":"\r\n( 1 ) . الانساب : « الجلّابيّ » .\r\n","page_name":" 129 ","page_number":129},
  {"content":"\r\n\r\nدر گذشت . اين داستان را استاد ما ابوالحسن مغازلى ، برايم نقل كرده است . « 1 »\r\nبنابر آنچه گذشت ، حافظ خميس حوزى - كه شرح حالش در ادامه خواهد آمد - از شاگردان ابن مغازلى است .\r\nبارى ، اينها كه نقل شد ، گوشه‌اى از مناقب ابن مغازلى و نشانه‌هايى از مرتبت بلند و جايگاه بزرگ و ارزش سترگ اوست . از ديگر امورى كه نشان دهندهء عظمت ابن مغازلى است ، اعتماد حافظان بزرگ و دانشمندان سرشناس به روايات و احاديث اوست .\r\nذهبى مىگويد : على بن محمّد بن طيّب ج لّا بى ( ابن مغازلى ) در تاريخش مىنويسد : ابن سقّا از پيشوايان اهل واسط و حافظان مورد اطمينان است . « 2 »\r\nسمهمودى نيز پس از ذكر اختلاف در وجوب صلوات بر آل پيامبر صلى الله عليه و آله مىنويسد : حافظ ابوعبداللَّه محمّد در كتاب « نظم درر السمطين » ياد مىكند كه از جعفر بن محمّد ، از پدرش ، از جدّش ، از نبىّ اكرم صلى الله عليه و آله روايت كرده‌اند كه آن حضرت به على بن ابىطالب رضى الله عنه فرمود : « هرگاه كارى بر تو دشوار آمد ، بگو :\r\nاللَّهُمَّ صَلِّ عَلى مُحَمَّدٍ وَ على آلِ مُحَمَّدٍ . اللَّهُمَّ إنيّ أسْأ لُكَ بِحَقِّ مُحَمَّدٍ وَ آلِ مُحَمَّدٍ أنْ تَكْفيَني ما أخافُ وَ أحْذَرُ .\r\nبارخدايا ! بر محمّد و خاندان او درود فرست . خدايا ! به حقّ محمّد و خاندانش ، از تو مىخواهم مرا از آنچه بيم دارم و هراسناكم ، حفظ فرمايى .\r\nدر اين صورت ، از آن امر دشوار ، در امن و امان خواهى بود . »\r\nامّا نويسندهء « نظم درر السمطين » حديث را به كسى كه آن را در كتاب خود آورده باشد ، نسبت نداده است . در « مسند الفردوس » بى ذكر سند و به‌گونهء مرفوع ، از على - رضي اللَّه عنه - روايت شده است :\r\nمَنْ صَلَّى على مُحَمَّدٍ وَ على آلِ مُحَمَّدٍ مِائَةَ مَرَّةٍ ، قَضَى اللَّهُ لَهُ مِائَةَ حاجَةٍ .\r\n\r\n\r\n","description":"","footnote":"\r\n( 1 ) . تذكرة الحفّاظ 16 / 352 .\r\n( 2 ) . همان .\r\n","page_name":" 130 ","page_number":130},
  {"content":"\r\n\r\nهر كه صد بار بر محمّد و خاندان او درود فرستد ، خدا صد حاجت او را برآورده خواهد ساخت .\r\nليكن دانشمند فقيه ، ابوالحسن ، ابن مغازلى ، همين حديث را از طريق على بن يونس عطّار ، از محمّد بن على كندى ، از محمّد بن مسلم ، از جعفر بن محمّد صادق ، از پدرش ، از جدّش ، از على بن ابىطالب نقل كرده است . « 1 »\r\nسمهودى در جايى ديگر مىنويسد : ابوالحسن ، ابن مغازلى ، از طريق موسى بن قاسم ، از على بن جعفر نقل مىكند كه وى گفت : از حسن دربارهء سخن خداى متعال : « كَمِشْكاةٍ فيها مِصْباحٌ » « 2 » پرسيدم ، پاسخ داد :\r\nمشكات فاطمه و « الشجرة المباركة » ابراهيم است . مقصود از « لا شرقيّة و لا غربيّة » آن است كه يهودى و نصرانى نيست . و در « يَكادُ زَيْتُها يُضيءُ وَ لَوْ لَم‌ْتَمْسَسْهُ نارٌ نُورٌ عَلى نُورٍ » ؛ مراد از « نور على نور » امامى است كه از پى او امامى خواهد آمد . و تفسير « يَهْدِي اللَّهُ لِنُورِهِ مَنْ يَشاءُ » آن است كه : خدا هر كه را بخواهد ، به ولايت ما راهنمايى مىكند .\r\nمقصود از امام در « امامى كه در پىاش امامى خواهد آمد » پيشوايانىاند كه در امور دينى ، از آنان پيروى مىكنند و به دامانشان چنگ در مىزنند و بديشان مراجعه مىنمايند . « 3 »\r\n\r\n\r\n","description":"","footnote":"\r\n( 1 ) . جواهر العقدين 2 / 65 .\r\n( 2 ) . نور ( 24 ) / 35 : اللَّهُ نُورُ السَّمواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ في زُجاجَةٍ الزُّجاجَةُ كَأَ نَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ : خدا نور آسمانها و زمين است . مثل نور او چون چراغدانى است كه در آن چراغى و آن چراغ در آبگينه‌اى باشد . آن آبگينه گويى اخترى است درخشان . آن چراغ از روغن درخت خجستهء زيتونى كه نه خاورى است و نه باخترى ، افروخته مىشود . روغن اين چراغ ، هر چند آتشى بدان نرسد ، [ از درخشندگى 
  ] روشنى بخشد . روشنى بر روى روشنى است . خدا هر كه را بخواهد ، به نور خود راه نمايد و خداى براى مردم مثلها مىزند و خداى به هر چيزى داناست .\r\n( 3 ) . جواهر العقدين 2 / 94 .\r\n","page_name":" 131 ","page_number":131},
  {"content":"\r\n\r\nاين حديث را احمد بن فضل بن محمّد بن باكثير مكّى شافعى نيز روايت كرده است . « 1 »\r\nمحمود شيخانى قادرى ، از ابن مغازلى ، از طريق عبداللَّه بن مثنّى ، از عمويش ، ثمامة بن عبداللَّه بن انس ، از پدرش نقل مىكند كه رسول خدا صلى الله عليه و آله فرمود :\r\nإذا كانَ يَوْمُ الْقيامَةِ وَ نُصِبَ الصِّراطُ على شَفيرِ جَهَنَّمَ ، لَم‌ْيَجُزْ عَلَيْهِ إلّا مَنْ مَعَهُ كِتابُ وِلايَةِ عَليِّ بْنِ أبيطالِبٍ رضى الله عنه . « 2 »\r\nچون روز قيامت فرا رسد و صراط را بر دهانهء دوزخ نهند ، تنها كسانى از آن خواهند گذشت كه همراهشان سندى بر ولايت على بن ابىطالب باشد .\r\nهمچنين در « جواهر العقدين » از طريق سماك بن حرب ، از حبيش ، حديثى آمده كه ابويعلى نيز آن را از ابوطفيل ، از ابوذرّ ، از پيامبر صلى الله عليه و آله نقل كرده است :\r\nإنَّ مَثَلَ أهْلِ بَيْتي فيكُمْ كَمَثَلِ سَفينَةِ نُوحٍ ؛ مَنْ رَكِبَ فيها نَجا وَ مَنْ تَخَلَّفَ عَنْها غَرِقَ . وَ إنَّ مَثَلَ أهْلِ بَيْتي فيكُمْ مَثَلُ بابِ حِطَّةٍ .\r\nبىگمان ، مثل خاندان من در ميان شما ، همچون مثل كشتى نوح است كه هر كس بر آن بر نشست ، نجات يافت و هر كه از آن روى گردانيد ، غرق شد . نيز مثل اهل بيت من در ميان شما ، مثل باب حطّه است .\r\nبزّار نيز اين حديث را به همين شكل ، از طريق سعيد بن مسيّب ، از ابوذرّ ، روايت كرده است . دانشمند فقيه ، ابوالحسن ، ابن مغازلى هم اين حديث را به همين گونه ، نقل كرده و در پايانش اين عبارت را افزون آورده است : « هر كه در آخرالزمان با ما بجنگد ، گويا همراه دجّال نبرد كرده است . » « 3 »\r\nابن حجر مكّى در « الصواعق » مىنويسد : آيهء ششم اين سخن خداست :\r\n\r\n\r\n","description":"","footnote":"\r\n( 1 ) . وسيلة المآل ، مخطوط .\r\n( 2 ) . الصراط السوىّ فى مناقب آل النبىّ ، مخطوط .\r\n( 3 ) . جواهر العقدين 2 / 121 .\r\n","page_name":" 132 ","page_number":132},
  {"content":"\r\n\r\nأمْ يَحْسُدُونَ النَّاسَ عَلَى ما آتاهُمُ اللَّهُ مِنْ فَضْلِهِ ؟ « 1 »\r\nآيا به مردم رشك برند ، بدان سبب كه خدا از فضل خود بديشان بخشيده است ؟\r\nابوالحسن ، ابن مغازلى ، دربارهء اين آيه از [ امام 
  ] باقر رضى الله عنه چنين نقل مىكند : به خدا سوگند ، مردمى كه بدانها رشك مىبرند ، ما هستيم . « 2 »\r\nمحمّد بن معتمدخان بدخشانى همان سخن سمعانى را - كه پيشتر گذشت - در شرح حال ابن مغازلى در كتاب « تراجم الحفّاظ » - كه آن را از « الأنساب » سمعانى برگرفته - ذكر كرده است .\r\nامّا نام كتاب تاريخ ابن مغازلى در « كشف الظنون » - آنجا كه فهرست تواريخ واسط آمده - ياد شده است : از كتابهاى تاريخ واسط ، تاريخ ابوعبداللَّه ، محمّد بن سعيد بن دبيثى واسطى ، درگذشته به سال 637 ، و ذيل آن اثر ابن ج لّا بى است . « 3 »\r\nعلاوه بر اينها ، آنچه به طور قطع و يقين آشكار مىسازد كه ابن مغازلى از دانشمندان سرشناس و مهمّ و مورد اطمينان اهل تسنّن است ، سخن دهلوى است كه نشان مىدهد ابن مغازلى در زمرهء دانشمندان سنّى مذهبى است كه در فضائل على و اهل بيت طاهرين عليهم السلام كتاب نوشته‌اند . وى مىگويد :\r\nابن يونس - كه از مجتهدان بزرگ شيعه است - در « الصراط المستقيم » مىنويسد :\r\nابن جرير « الغدير » و ابن شاهين « المناقب » و ابن ابىشيبه « أخبار و فضائل عليّ » و ابونعيم اصفهانى « منقبة المطهّرين » و « ما أنزل من القرآن في فضل أميرالمؤمنين » و ابوالمحاسن رويانى شافعى « الجعفريّات » و موفّق مكّى « الأربعين في فضائل أميرالمؤمنين » و ابن مردويه « ردّ الشمس في فضل عليّ » و شيرازى « نزول القرآن في\r\n\r\n\r\n","description":"","footnote":"\r\n( 1 ) . نساء ( 4 ) / 54 .\r\n( 2 ) . الصواعق المحرقه / 91 .\r\n( 3 ) . كشف الظنون 1 / 309 .\r\n","page_name":" 133 ","page_number":133},
  {"content":"\r\n\r\nشأن أميرالمؤمنين » و امام احمد بن حنبل « مناقب أهل البيت » و نسائى « مناقب أميرالمؤمنين » و نظنزى « الخصائص العلويّة » و ابن مغازلى شافعى « مناقب أميرالمؤمنين » ( كتاب « المراتب » را نيز نام مىبرد ) و بصرى « درجات أميرالمؤمنين » و خطيب « الحدائق » را نگاشته‌اند .\r\nسيّد مرتضى مىگويد : شنيدم ابن شاهين مىگفت : از فضائل على هزار جزء گرد آورده‌ام . « 1 »\r\nانصاف دهيد ! آيا شيعه در فضائل اميرالمؤمنين و اهل بيت ، كتابى بسان يكى از اين نوشته‌ها دارد ؟ ! آنان كه با كتب شيعيان آشنا هستند ، مىدانند كه دانشمندانشان همگى ، در نقل فضائل امير و زهرا و حسنين ، ريزه‌خوار و خوشه‌چين اهل سنّت‌اند .\r\nآرى ، گاهى كتابى از ايشان در شرح حال ديگر امامان يافت مىشود . گواه سخن ما كتابهاى « كشف الغمّة » و « الفصول المهمّة » و كتابهايى ديگر در اين موضوع است . « 2 »\r\nمىبينيد كه دهلوى ، سخن ابن يونس را در اينكه ابن مغازلى از دانشمندان سنّى است ، پذيرفته و گردن نهاده است و اين همان نكته‌اى است كه ما در پى تأكيد آن هستيم . امّا پندار او مبنى بر اينكه « الفصول المهمّة » از آثار شيعه است ، خيالى است باطل ؛ چرا كه اين كتاب از نوشته‌هاى نورالدين ، ابن صبّاغ مالكى است و اين حقيقت در ادامهء همين كتاب ، آشكار خواهد شد .\r\nامّا نقل نويسندهء « كشف الغمّة في أحوال الأئمّة » از اهل سنّت ، تنها و تنها از باب اسكات خصم و قطع حجّت آنهاست و كتبى كه شيعيان امامى در فضائل اميرالمؤمنين و اهل بيت عليهم السلام به نگارش در آورده اند و احاديثى كه دانشمندان ايشان به طرق خود ، در اين باره روايت كرده‌اند ، از كثرت و فراوانى ، به شماره در نمىآيد و اين حقيقتى است كه هر كس به « غاية المرام » و « بحار الأنوار » و كتابهايى از اين دست ، مراجعه كند ، تصديق خواهدكرد . ليكن عذر دهلوى جهل اوست !\r\nپس از اينها همه ، آنچه بر جاى مانده است ، يادكرد كوتاهى از شرح احوال\r\n\r\n\r\n","description":"","footnote":"\r\n( 1 ) . منقول از شرح حال وى به نام « أنوار العرفان » اثر معين قزوينى اثناعشرى .\r\n( 2 ) . التحفة الاثناعشريّه ، در حاشيهء تعصّب سيزدهم از باب يازدهم .\r\n","page_name":" 134 ","page_number":134},
  {"content":"\r\n\r\nسمعانى ، نويسندهء « الأنساب » و خميس حوزى است ؛ بدان سبب كه اين دو كسانىاند كه از ابن مغازلى روايت مىكنند .\r\n\r\nشرح حال سمعانى ، راوى ابن مغازلى\r\nاينك پاره‌اى از ستايشهاى علماى سنّى در حقّ سمعانى ، نويسندهء « الأنساب » :\r\n\r\n1 . ابن خلّكان\r\n: تاجِ اسلام و . . . حافظ و فقيه شافعى ، سمعانى مروزى ، ملقّب به قوام‌الدين : شيخ عزّالدين ابوالحسن ، على بن اثير جَزَرى در آغاز « مختصر » ش از وى نام مىبرد و مىنويسد : ابوسعد حلقهء ميانى زنجيرهء خانوادهء سمعانى و چشم بينا و دست ياريگر آنهاست . سرورى اين خانواده با وى به انجام مىرسد و بزرگى ايشان به دو كمال مىيابد .\r\nوى در جستجوى علم و حديث به خاور و باختر و شمال و جنوب زمين كوچيد و بارها به ماوراءالنهر و ساير شهرهاى خراسان و سرزمينهايى ديگر - كه يادكرد تمامى آنها به طول مىانجامد و ممكن نيست - سفر كرد . دانشمندان بسيارى را ديد و با آنان همنشين شد و از ايشان دانش آموخت و حديث نقل كرد و كارهاى نيك و خويهاى ستوده‌شان را پيروى نمود و كتابهاى نيكو و پرفايده‌اى نوشت . شمارهء مشايخ وى از چهارهزار مىگذرد .\r\nپدرش ابومحمّد ، پيشوا و صاحب فضل و مردى اهل مناظره و حافظ و فقيهى شافعى مذهب بود . وى مجموعه‌اى از احاديث ، املا كرده كه مانندش سابقه نداشته است ؛ اثرى كه بر پايهء متون و اسانيد سخن مىگويد و مشكلات آنها را مىزدايد . او آثار ديگرى نيز دارد .\r\nنياى سمعانى منصور است . همو كه بى ترديد و به گواهى موافق و مخالف ، پيشواى عصر خود بود . منصور در آغاز ، حنفى مذهب و در ميان پيشوايان حنفى ، مردى شناخته شده به شمار مىرفت ؛ ليكن در سال 462 حجّ گزارد و در حجاز\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nرخدادى برايش پيش آمد كه موجب گشت به مذهب امام شافعى درآيد . « 1 »\r\n\r\n2 . ابن اثير\r\n( در گزارش حوادث سال 563 ) : در اين سال ، فقيه شافعى ، عبدالكريم بن محمّد بن منصور ، ابوسعيد بن ابىالمظفّر سمعانى مروزى ، چشم از جهان فروبست . وى بسيار حديث شنيد و در جستجوى آن سفرها كرد و احاديثى سماع نمود كه كسى جز او آنها را نشنيده بود . بارها به ماوراءالنهر و خراسان كوچيد و به شهرهاى جبل و اصفهان و عراق و موصل و جزيره و شام و . . . گام نهاد . سمعانى آثار پر آوازه‌اى بر جاى نهاده است ؛ مانند : « ذيل تاريخ بغداد » و « تاريخ شهر مرو » و « كتاب النسب » و . . . . او نوشته‌هايش را تا جايى كه خواسته ، به زيبايى و حسن آراسته است . نام مشايخ او را گردآوردند و شماره كردند ؛ از چهار هزار تن افزون شد .\r\nابوالفرج ، ابن جوزى ، سمعانى را ياد مىنمايد و از او بدگويى مىكند . از جمله آنكه مىگويد : « سمعانى شيخى را در بغداد پيدا مىكرد و همراه او از بالاى نهر عيسى مىگذشت ، آن گاه مىگفت : فلانى در ماوراءالنهر ، برايم حديث نقل كرد . » اين سخن جدّاً خنك است ؛ چرا كه سمعانى حقيقتاً ، به ماوراءالنهر سفر كرده و به بيشتر شهرهاى آن گام نهاده و از عموم مشايخ آن سرزمينها ، حديث شنيده است ؛ بنابراين چه نيازى به اين فريب خنك داشته است ؟ بله ! گناه او نزد ابن جوزى آن است كه شافعى مذهب است . امّا ابن جوزى پيرو فرد ديگرى است ؛ از اين رو ، جز بيشتر حنبليها ، گريبان كسى را رها نكرده است ! « 2 »\r\n\r\n3 . ابن وردى\r\n: او پيشوا و فرزند پيشوا و فرزندِ فرزند پيشوا و پدر پيشوا بود . « 3 »\r\n\r\n\r\n","description":"","footnote":"\r\n( 1 ) . وفيات الاعيان 3 / 209 .\r\n( 2 ) . الكامل فى التاريخ 11 / 333 ، حوادث سال 563 .\r\n( 3 ) . تتمّة المختصر فى اخبار البشر 3 / 112 .\r\n","page_name":" 136 ","page_number":136},
  {"content":"\r\n\r\n\r\n4 . ذهبى\r\n: حافظ ، كسى كه در فضل ، بر اقران خود فائق آمد ، ع لّا مه ، تاج الاسلام سمعانى ، صاحب كتابهاى بسيار و . . . . وى هوشيار و فهيم و در نويسندگى ، سريع بود و كتابهاى نيكويى نوشت . او تدريس كرد و فتوا داد و پند آموخت و حديث املا كرد و از مردگان و زندگان ، مطالبى نگاشت . وى ثقه و حافظ و حجّت بود و [ در راه فراگيرى دانش 
  ] بسيار سفر كرد . سمعانى دادگر و ديندار و نيكو كردار و خوش رفتار بود و مطالب فراوانى در ذهن داشت . ابن نجّار مىگويد : از كسى شنيدم كه شمارهء مشايخ سمعانى را هفت هزار تن ياد مىكرد و اين عددى است كه هيچ كس به آن دست نيافته است . سمعانى كتابهاى نيكويى نگاشت و در نوشته‌هايش ، سروده‌ها و زنجيره‌هاى راويان فراوانى آورد . وى حافظى لطيف و ظريف بود و بسيار سفر كرد .\r\nاو دانشمندى ثقه و راستگو و ديندار بود . مشايخ و اقرانش از او حديث شنيدند و گروه پرشمارى از وى حديث نقل كردند . . . . « 1 »\r\n\r\n5 . ذهبى\r\n: محدّث شرق ، صاحب نوشته‌هاى فراوان و سفرهاى بسيار . . . .\r\nسمعانى حافظ و ثقه بود و احاديث پرشمارى نقل كرد . وى دانشى گسترده داشت و كتابهاى زيادى نگاشت و ظريف و لطيف و بزرگ و پاكيزه و هوشيار و شريف بود . « 2 »\r\n\r\n6 . يافعى\r\n( ضمن بازگويى رخدادهاى سال 562 ) : در اين سال ، فقيه شافعى مذهب ، امام ، تاج الاسلام ، ابوسعد ، عبدالكريم سمعانى مروزى در گذشت . وى حافظ و ثقه بود و احاديثى فراوان نقل كرد و دانشى گسترده داشت . فضائلش بسيار است . او ظريف و لطيف و بزرگ و هوشيار و شريف بود و آثار نيكوى پرفايده‌اى برجاى گذاشت . « 3 »\r\n\r\n7 . اسنوى\r\n: سمعانى پيشوا و دانشمند و فقيه و محدّث اديب و نيكو كردار بود . « 4 »\r\n\r\n8 . سبكى\r\n: سمعانى محدّث مشرق و صاحب كتابهاى مفيد و پر بهره و رياست و سرورى و اصالت است . محمود خوارزمى مىگويد : خانوادهء سمعانى در سرزمينهاى اسلامى ، در دانشهاى شرعى و امور دينى ، رفيع‌ترين و بزرگ‌ترين و\r\n\r\n\r\n","description":"","footnote":"\r\n( 1 ) . تذكرة الحفّاظ 4 / 1316 .\r\n( 2 ) . العبر فى خبر من غبر 4 / 178 .\r\n( 3 ) . مرآت الجنان 3 / 371 .\r\n( 4 ) . طبقات الشافعيّه 2 / 55 .\r\n","page_name":" 137 ","page_number":137},
  {"content":"\r\n\r\nمقدّم‌ترين خانواده است . پيشينيان و پسينيان اين خانواده ، راهبر دانشمندان و الگوى اهل فضل بودند و پيشوايى و رياست از آن ايشان بود ؛ آن هم از روى فضل و دانش ژرف ، نه به سبب بخشش اموال و بىشرمى .\r\nوى در بيست و يكم ماه شعبان سال 506 در شهر مرو ، زاده شد و به حديث و آموختنش روى آورد و در طلب آن بسيار سفر كرد و به شهرهاى خراسان و اصفهان و ماوراء النهر و عراق و حجاز و شام و طبرستان ، گام نهاد و « معجم البلدان » را بر اساس شنيده‌هايش گردآورد . در سال 538 به زادگاهش ، شهر مرو ، بازگشت و همسرى برگزيد كه ثمرهء اين ازدواج ، ابوالمظفّر عبدالرحيم بود .\r\nسمعانى همراه با فرزند ، به نيشابور و اطرافش و هرات و پيرامونش و بلخ و سمرقند و بخارا رفت و فرهنگ‌نامه‌اى براى او گردآورد . سپس به مرو بازگشت و پس از مسافرتهاى بسيار ، دست از سفر كشيد و به نوشتن و املاى حديث و موعظه و تدريس پرداخت . او دانش را پراكند تا آنكه در كسوت پيشوايى از پيشوايان مسلمين ، آن هم در دانشهاى پر شمار ، در گذشت . سال مرگ وى 562 است . « 1 »\r\n\r\n9 . ابن قاضى شهبه\r\n: عبدالكريم بن محمّد . . . تاج الاسلام ، حافظ كبير و امام شهير ، از دانشمندان سرشناس و محدّثان شافعى مذهب است . ابن نجّار مىگويد : از كسانى شنيدم كه شمارهء مشايخ سمعانى را هفت هزار تن ياد مىكردند و اين عددى است كه هيچ كس به آن دست نيافته است . وى ظريف ، حافظ ، پر مسافرت ، ثقه ، راستگو ، ديندار ، خوش كردار و صاحب آثار نيكو بود . ابن نجّار آثار سمعانى را دنبال كرده و گفته كه آنها را به خطّ وى يافته است . « 2 »\r\n\r\n10 . سيوطى\r\n: حافظ ابوسعد ، عبدالكريم سمعانى ، كسى كه در فضل ، سرآمد همگنانش بود ، ع لّا مه ، تاج‌الاسلام ، فرزند حافظ معين‌الدين ، ابوبكر محمّد بن ع لّا مهء مجتهد ، ابوالمظفّر منصورِ مروزى است و در ماه شعبان سال 506 زاده\r\n\r\n\r\n","description":"","footnote":"\r\n( 1 ) . طبقات الشافعيّه 7 / 180 .\r\n( 2 ) . طبقات الشافعيّه 2 / 11 .\r\n","page_name":" 138 ","page_number":138},
  {"content":"\r\n\r\nشده است . وى به حديث روى آورد و به سرزمينهاى بسيارى كوچيد و از ابوعبداللَّه فراوى و زاهر شحامى و طبقهء آنها حديث شنيد و شمارهء مشايخش به هفت هزار تن رسيد و به نگارش كتابهايى دست يازيد . سمعانى در سال 562 ، در ماه جمادى الاولى ، در گذشت . « 1 »\r\n\r\nشرح حال خميس ، راوى ابن مغازلى\r\n\r\n1 . ذهبى\r\n: وى حافظ ، امام و محدّث واسط ، ابوالكرم ، خميس بن على بن احمد واسطى حوزى است . سلفى او را مىستود و مىگفت : خميس دانشمندى ثقه بود و هر كه از وى پرسشى مىكرد ، در هر حالى كه بود ، از آنچه در حفظ داشت ، پاسخش مىداد . « 2 »\r\n\r\n2 . ذهبى\r\n( ضمن بازگويى حوادث سال 510 ) : در اين سال ، حافظ ابوالكرم ، خميس بن على واسطى حوزى ، از دنيا رفت . وى در طلب علم ، كوچيد و در بغداد ، از ابوالقاسم ، ابن البسرى و طبقهء او حديث شنيد . حوزى دانشمند فاضلى بود . « 3 »\r\n\r\n3 . يافعى\r\n( در گزارش رخدادهاى سال 510 ) : در اين سال حافظ ابوالكرم ، خميس بن على واسطى حوزى ، در گذشت . او عالم و فاضل و شاعر بود . « 4 »\r\n\r\n4 . سيوطى\r\n: حافظ و محدّث واسط ، ابوالكرم ، خميس بن على بن احمد واسطى جعدى ، از ابن بسرى و ابونصر زينبى و طبقهء او حديث شنيد . وى عالمى ثقه بود كه از حفظ ، حديث املا مىكرد . حوزى به حديث و ادب و جمع روايات و جرح و تعديل آشنا بود . در ماه شعبان سال 442 زاده شد و در سال 510 در گذشت . « 5 »\r\n\r\n\r\n","description":"","footnote":"\r\n( 1 ) . طبقات الحفّاظ / 481 .\r\n( 2 ) . تذكرة الحفّاظ 4 / 1261 .\r\n( 3 ) . العبر فى خبر من غبر 4 / 20 ، حوادث سال 510 .\r\n( 4 ) . مرآت الجنان ، حوادث سال 510 .\r\n( 5 ) . طبقات الحفّاظ / 458 .\r\n","page_name":" 139 ","page_number":139},
  {"content":"\r\n\r\n\r\n11 . روايت شيرويهء ديلمى\r\nشيرويه بن شهردار ديلمى ، حديث تشبيه را در كتابش « الفردوس » اين گونه روايت كرده است : ابوالحمراء از پيامبر صلى الله عليه و آله نقل مىكند كه حضرتش فرمود :\r\nمَنْ أرادَ أنْ يَنْظُرَ إلى آدَمَ في وَقارِهِ وَ إلى نُوحٍ في فَهْمِهِ وَ إلى مُوسى في شِدَّةِ بَطْشِهِ وَ إلى عيسى في زُهْدِهِ ، فَلْيَنْظُرْ إلى عَليِّ بْنِ أبيطالِبٍ . « 1 »\r\nهر كه مىخواهد وقار آدم و فهم نوح و توان بسيار موسى و دنياپرهيزى عيسى را ببيند ، على بن ابىطالب را بنگرد .\r\n\r\nشرح حال ديلمى\r\n\r\n1 . رافعى\r\n: حافظ ابوشجاع ، شيرويه بن شهردار بن شيرويه بن فناخسرو ديلمى همدانى ، از محدّثان پسين و به حفظ ، مشهور است . وى بدانچه خداوند از درآمد املاكش روزى او ساخته بود ، قناعت كرد و به شنيدن و گردآورى حديث پرداخت و در طلب آن [ به شهرهاى گوناگون 
  ] كوچيد . ابوسعد سمعانى مىگويد : شيرويه در جمع‌آورى احاديث ، خود را به رنج افكند و كتاب « الفردوس » را نگاشت . « 2 »\r\n\r\n2 . ذهبى\r\n: وى محدّث ، حافظ ، مفيد همدان و مصنفّ تاريخ آن و نويسندهء كتاب « الفردوس » است . فرزندش شهردار و محمّد بن فضل اسفرائينى و محمّد بن قاسم بسرى و حافظ ابوالعلاء ، احمد بن محمّد بن فضل و حافظ ابوالعلاء ، احمد بن الحسن عطّار و حافظ ابوموسى مدينى و ديگران از او روايت كرده‌اند . وى در نوزدهم ماه رجب سال 509 از دنيا رفت . « 3 »\r\n\r\n3 . ذهبى\r\n: محدّث و عالم و حافظ و مورّخ و . . . . يحيى بن منده مىگويد : شيرويه\r\n\r\n\r\n","description":"","footnote":"\r\n( 1 ) . فردوس الاخبار ، از نسخهء خطّى كتابخانهء ناصريّه .\r\n( 2 ) . التدوين فى ذكر علماء قزوين 3 / 85 .\r\n( 3 ) . تذكرة الحفّاظ 4 / 1259 .\r\n","page_name":" 140 ","page_number":140},
  {"content":"\r\n\r\nجوانى زيرك و نيكو و پاكدل و كم‌حرف و در سنّت ، سخت و استوار بود . « 1 »\r\n\r\n4 . ذهبى\r\n: حافظ و صاحب كتاب « الفردوس » و . . . . او در اعتقاد به سنّت ، سخت و استوار بود . « 2 »\r\n\r\n5 . اسنوى\r\n: ابن صلاح ، ديلمى را ياد كرده و گفته است : او محدّث بود و در طلب دانش ، بسيار سفر كرد . او صورتى زيبا و سيرتى نيكو داشت و هوشمند و كم‌حرف و در سنّت ، سخت و استوار بود . وى كتابهايى نگاشت كه [ در ميان مردمان 
  ] منتشر شد ؛ از جملهء آنهاست : « الفردوس » و « تاريخ همدان » . وى در سال 445 زاده شد و در ماه رجب سال 509 در گذشت . « 3 »\r\n\r\n6 . سيوطى\r\n: حافظ و محدّث و مفيد همدان و نگارندهء تاريخ اين شهر و نويسندهء كتاب « الفردوس » ، از عبدالوهّاب بن منده و ابن بسرى و طبقهء آنها حديث شنيد . وى شناخت نيكويى [ به حديث 
  ] داشت ؛ ليكن كسانى از وى متقن‌ترند . « 4 »\r\n\r\nاعتبار كتاب « فردوس الأخبار »\r\nكتاب فردوس الاخبار در نزد اهل تسنّن ، از كتابهاى ارزشمند و معتبر است .\r\nدانشمندان سنّى اين كتاب را با ستايشهاى نيكو ، ستوده‌اند و اعتبار و شهرتش را روشن و آشكار ساخته‌اند .\r\nعلى بن شهاب‌الدين همدانى در « روضة الفردوس » مىنويسد : چون كتاب فردوس الاخبار را از آثار شيخ و پيشوا و ع لّا مه ، پيشرو پژوهندگان و حجّت\r\n\r\n\r\n","description":"","footnote":"\r\n( 1 ) . سير اعلام النبلاء 19 / 294 .\r\n( 2 ) . العبر فى خبر من غبر 4 / 18 ، حوادث 509 .\r\n( 3 ) . طبقات الشافعيّه 2 / 104 .\r\n( 4 ) . طبقات الحفّاظ / 457 .\r\n","page_name":" 141 ","page_number":141},
  {"content":"\r\n\r\nمحدّثان ، شجاعِ دين و آيين و ياور سنّت ، ابوالمحامد ، شيرويه بن شهردار ديلمى همدانى - كه خدا رحمتش را بر روح او فروريزد - خواندم ، آن را دريايى از درياهاى فايده و گنجى از گنجهاى نكات دقيق يافتم كه از حقايق سخنان نبوى پُر شده و ريزه‌كاريهاى آثار مصطفوى در بوستانهاى فصولش ، پراكنده بود . « 1 »\r\nثعالبى در « مقاليد الأسانيد » مىگويد : فردوس ديلمى را شيخ نورالدين ، على بن محمّد بن عبدالرحمن اجهورى تا حرف لام و به شيوهء قرائت شاگرد بر استاد ، برايم روايت كرد و اجازهء نقل باقيمانده‌اش را عطايم نمود . « 2 »\r\nفرزند ديلمى ، شهردار بن شيرويه ، در « مسند الفردوس » مىنويسد : « فردوس الاخبار » اثرى ارزشمند و گران‌ارج و مورد علاقهء دانشمندان است . اين كتاب گوهرهاى نورانى سخنان نبوى را به همراه فوائد فراوان و محاسن پر شمار ، در خود گردآورده است . كتابى كه آوازه‌اش در سراسر زمين پيچيد و براى حفظ آن رقابتها در گرفت . فردوس ، از جهت تفصيل و بخش‌بندى ، مانندى در جهان اسلام ندارد و در گذشتهء روزگار ، كتابى به پيوستگى و نظم آن نوشته نشده است . « 3 »\r\nدر « كشف الظنون » آمده است : « فردوس الأخبار بمأثور الخطاب ، المخرّج على كتاب الشهاب » كتابى است در موضوع حديث ، اثر ابوشجاع ، شيرويه بن شهردار بن شيرويه بن فناخسرو همدانى ديلمى . سيوطى در « الجامع الصغير » از روش ديلمى پيروى كرده است . « 4 »\r\nعبدالرئوف مناوى مىگويد : مسند « الفردوس » كه به « مأثور الخطاب ، المخرّج على كتاب الشهاب » ناميده مىشود ، نوشتهء امام ، عماد الاسلام ، ابوشجاع ديلمى است . نويسنده در اين كتاب ، اسناد را حذف و براى نشان دادن كتابهايى كه مآخذ او در نقل حديث بوده‌اند ، از نشانه‌هاى اختصارى استفاده كرده است . وى احاديث را به ترتيب حروف الفبا آورده است تا حفظ آنها [ براى خواننده 
  ] آسان شود . مسند اين كتاب اثر فرزند ديلمى ، حافظ ابومنصور ، شهردار بن شيرويه است . شهردار در\r\n\r\n\r\n","description":"","footnote":"\r\n( 1 ) . روضة الفردوس ، خطبهء كتاب .\r\n( 2 ) . مقاليد الاسانيد ، در يادكرد مسند فردوس .\r\n( 3 ) . مسند الفردوس ، خطبهء كتاب .\r\n( 4 ) . كشف الظنون / 1254 .\r\n","page_name":" 142 ","page_number":142},
  {"content":"\r\n\r\nكتابش اسناد تمام احاديث كتاب پدر را آورده و نوشتهء خويش را « إبانة الشبهة في معرفة كيفيّة الوقوف على ما في كتاب الفردوس من علامة الحروف » ناميده است ( زدودن شبهه براى شناخت رمز گذاريهاى كتاب فردوس ) . « 1 »\r\nادفوى در « الإمتاع » در استدلال به جايز بودن غنا و عدم دلالت آيهء « وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ : و با آواز خود هر كه را از آنها توانى ، برانگيز و از جاى ببر . » « 2 » بر حرمت آن مىنويسد : استناد برخى به اينكه ابليس نخستين كسى است كه آواز غنايى خوانده ( اگر سخن درستى باشد ) پس غنا حرام است ، روا نيست و اين دليل حرمت غنا نمىشود ؛ چرا كه همهء كارهايى كه ابليس انجام داده است ، حرام نيستند ! حافظ شجاع‌الدين ، شيرويه ، در كتاب « الفردوس بمأثور الخطاب المرتّب على كتاب الشهاب » نقل مىكند : « نخستين كسى كه حُدا « 3 » كرد ابليس بود » ؛ و همگان بر عدم حرمت حدا همداستان‌اند . اگر كسانى ادّعا كنند كه دليلى بر روا بودن حدا دلالت مىكند ، پس حدا به سبب دليل از حكم حرمت خارج شد ؛ پاسخ مىدهيم :\r\nبر رَوايى غنا نيز دليل دلالت مىكند و بر حرمت آن دليلى يافت نشده است .\r\nاين سخن ادفوى بود كه اسنوى شافعى در شرح حال او ، از وى نقل كرده است .\r\nاسنوى مىنويسد : كمال‌الدين ابوالفضل ، جعفر بن وعداللَّه ادفوى . . . مردى فاضل بود و در دانشهاى گوناگون دست داشت . وى اديب و شاعر و باهوش و بزرگوار و بسيار جوانمرد بود و از تكلّف دورى مىكرد . ادفوى كتاب ارزشمندى در احكام سماع نوشت و آن را « الإمتاع » ناميد و بدين گونه ، دانش فراوان خود را نشان داد . او بسيار به سماع گرايش داشت و در مجالس آن حاضر مىشد . ادفوى [ در طول زندگانىاش 
  ] به شنيدن و نقل حديث و تدريس و . . . اشتغال داشت . « 4 »\r\n\r\n\r\n","description":"","footnote":"\r\n( 1 ) . فيض القدير ( شرح الجامع الصغير ) 1 / 28 .\r\n( 2 ) . اسراء ( 17 ) / 64 .\r\n( 3 ) . آواز خواندن براى راندن شتر است . ( المعجم الوسيط ) ليكن به نظر مىرسد نوع خاصّى از آواز باشد كه‌نخستين بار ، براى آوازى كه شتر را بدان برانند به كار رفته است . ر . ك : لغت‌نامهء دهخدا ( مترجم )\r\n( 4 ) . طبقات الشافعيّه 1 / 86 .\r\n","page_name":" 143 ","page_number":143},
  {"content":"\r\n\r\nعلاوه بر آنچه گذشت ، دهلوى خود به برخى از احاديث ساختگى موجود در كتاب ديلمى ، تمسّك مىكند و وى را به عنوان يكى از محدّثان نامدار ، مىستايد و حتّى او را مورد قبول شيعه معرّفى مىنمايد . وى پس از نقل رؤيايى مىنويسد : در اين سياق ، ابوشجاع ، شيرويهء ديلمى - كه از محدّثان نامى است و شيعه نيز به وى اطمينان دارد - حديثى در كتاب « المنتقى » از ابن عبّاس آورده است .\r\nباز دهلوى مىنويسد : رؤياى امام حسن نيز مشهور و طريق نقل آن درست است .\r\nديلمى در « المنتقى » از امام حسن نقل مىكند كه ايشان فرمود : « پس از رؤيايى كه ديدم ، هرگز جنگ نخواهم كرد . من پيامبر صلى الله عليه و آله را ديدم كه دست خود را بر عرش نهاده بود و ابوبكر را ديدم كه كه دست بر شانهء آن حضرت گذارده بود و عمر دست بر شانهء ابوبكر داشت و دست عثمان بر شانهء عمر بود . همچنين ، خونى ديدم .\r\nپرسيدم : اين خون چيست ؟ گفتند : خون عثمان است كه خدا آن را مىطلبد . »\r\nابن سمّان از قيس بن عباد نقل مىكند : شنيدم على در روز جنگ جمل مىگفت :\r\n« خدايا ! من از خون عثمان به تو پناه مىبرم ؛ چرا كه من در روز كشته شدن او ، سبك مغز شدم و خرد از دست بهشتم و خود را نيز نشناختم . آنان براى بيعت به نزد من آمدند ؛ ليكن من گفتم : هان ! من از خدا شرم مىكنم كه با كسانى كه عثمان را كشتند ، بيعت كنم ؛ همو كه رسول خدا صلى الله عليه و آله درباره‌اش فرمود : آگاه باشيد ! من از مردى كه ملائكه از او شرم دارند ، شرم مىكنم . من از خدا حيا مىكنم كه با مردمان بيعت كنم و عثمان كشته شده و بر زمين افكنده شده و هنوز در گور نرفته باشد . مردمان [ چون اين سخنان را از من شنيدند ، 
  ] بازگشتند و چون عثمان در گور نهاده شد ، به نزد من آمدند و خواستار بيعت شدند . من گفتم : خدايا ! من از آنچه بر آن گام مىنهم ، بيمناكم . سپس اراده‌اى استوار در من پديد آمد و من بيعت كردم و چون مردمان مرا اميرالمؤمنين خواندند ، گويى كه دلم از هم شكافت ! » « 1 »\r\n\r\n\r\n","description":"","footnote":"\r\n( 1 ) . التحفة الاثناعشريّه / 329 .\r\n","page_name":" 144 ","page_number":144},
  {"content":"\r\n\r\nاينها سخنانى است كه دهلوى با اعتماد به ديلمى ، از او نقل مىكند تا فضيلت و منقبتى را براى عثمان اثبات نمايد . دهلوى در نقل اين داستان ، انبازى براى ديلمى جز ابن سمّان - كه شريك ديلمى در نقل رؤياى نخستين است - ياد نمىكند .\r\nبنابراين ، ديلمى در نزد دهلوى مورد وثوق و اطمينان است و اين اطمينان و وثوق به پندار وى ، در نزد شيعه هم وجود دارد .\r\nبا اين همه و با اينكه حديث تشبيه از احاديث كتاب فردوسِ ديلمى است و گروه بزرگى از حافظان نامدار و دانشمندان سرشناس اهل سنّت در نقل آن با ديلمى همداستان‌اند ، چرا دهلوى حديث تشبيه را از احاديث اهل تسنّن بر نمىشمارد و وجود آن را در كتابهايشان ، هرچند به طريقى ضعيف ، نمىپذيرد ؟ !\r\nهمچنين چرا دهلوى از حديث ولايت رويگردان است در حالى كه ديلمى از روات آن است ؟ ! ديلمى حديث ولايت را به دو طريق نقل كرده و پيشوايان حديث اهل سنّت و صاحبان صحاح در نقل آن ، با وى همراهى مىكنند . [ شگفت‌تر آنكه 
  ] حتّى شخص دهلوى و پدرش ولىاللَّه دهلوى نيز اين حديث را روايت كرده‌اند ! !\r\nخداى - عزّ و جلّ - مىفرمايد : « نشانه‌اى از نشانه‌هاى خدايشان به سوى آنان نيامد ، مگر آنكه از آن رويگردان بودند . » « 1 » بله ! دهلوى مدّعى بطلان اين حديث از ريشه است ! « به كژى و ناراستى ، ستيزه كردند تا بدان وسيله ، حقّ و راستى را پايمال كنند » « 2 » ؛ ليكن « چه كسى از خدا راستگوتر است ؟ » « 3 » آرى ! « اگر هر آيتى ببينند ، بدان ايمان نياورند ؛ و اگر راه رشد را ببينند آن را در پيش نگيرند ؛ و اگر راه كژى و گمراهى را ببينند ، آن را به عنوان راه برگزينند » « 4 » .\r\nاز همين روى ، سيف اللَّه ملتانى ، مروّج سخنان و پيرو انديشه‌هاى دهلوى ، ناگزير شده است كه در پاسخ به استدلال شيعه بر اساس حديثى كه ديلمى روايت مىكند ، بگويد : انصاف آن است كه اعتراف كنيم احاديث كتاب فردوس ديلمى در\r\n\r\n\r\n","description":"","footnote":"\r\n( 1 ) . انعام ( 6 ) / 4 .\r\n( 2 ) . غافر ( 40 ) / 5 .\r\n( 3 ) . نساء ( 4 ) / 122 .\r\n( 4 ) . اعراف ( 7 ) / 146 .\r\n","page_name":" 145 ","page_number":145},
  {"content":"\r\n\r\nنزد اهل سنّت معتبر نيست ، چه رسد به شيعه .\r\nخوانندهء گرامى - كه خداى رحمتت كناد - به اين دوگانه‌گويى و اختلاف ميان ريشه و شاخه و پيرو و پيشرو ، بنگر [ و خود داورى كن 
  ] ! امّا ناراستى و نادرستى داستانهاى بىارزشى كه دهلوى از ديلمى در شأن عثمان نقل مىكند ، براى هر كه كتاب « تشييد المطاعن » را بخواند ، روشن خواهد شد .\r\n\r\n12 . روايت عاصمى\r\nعاصمى ، نويسندهء « زين الفتى بتفسير سورة هل أتى » در خطبهء كتابش مىنويسد :\r\nآن كه دوستى خدايى ، پاس داشتِ حقّش را بر من واجب كرده است و من نيز بزرگ و گرامى داشتِ او را بر خود لازم مىدانم ، پس از آنكه ديد فوايدى را از سورهء الرحمن گردآورده و اصولى را در علوم قرآن استخراج كرده‌ام ، از من خواست نكاتى را در شرح سورهء انسان بنگارم و به عنوان بهترين هديه و احسان ، تقديم وى كنم .\r\nسپس بارهاى بار نزد من آمد تا مرا يادآورى كند . پس انديشيدم كه براى گزاردن حقوق او و پيشينيانش و شتاب به نيكى و احسان در حقّ وى و پشتيبانى اوليا و بازماندگانش ، بهتر و شايسته‌تر آن است كه به برآوردن خواستهء او مشغول شوم .\r\nبنابراين ، پس از طلب خير ، به پناه خداى پاك رفتم و كار را آغاز كردم ؛ چرا كه او بهترين سرپرست و يار است و به سبب نيكيها و پاداشهايى كه وعده داده ، مردمان به او گرايش دارند ؛ و پاداش‌دهى به نيكان و كمك‌رسانى در انجام كارهاى خير ، براى وى آسان است و بر انجام آنچه بخواهد ، تواناست .\r\nبىگمان ، از استوارترين امورى كه مرا به اين كار فرا خواند و برانگيخت - پس از آنچه پيشتر از آن ياد كردم و روشن ساختم - آن است كه برخى از نادانهايى كه جهل و علم را به هم آميخته‌اند و بىخبرانى كه در شهرها نسبت به ما چهارپا محسوب مىشوند - و ما همان گروه بزرگ و بزرگوارِ اهل سنّت و جماعتيم كه به سبب ادلّهء استوار ، اين راه را بر گزيده‌ايم - پنداشته‌اند كه ما ناسزاگويى به مرتضى - خدا از او خشنود باشد و بهترين نعمتهايى را كه در نزد خود دارد ، عطايش فرمايد - و فرزندان\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nوى و نسل و نوادگانش را روا مىشماريم ؛ ليكن چگونه چنين باشد ؟ در حالى كه او كسى است كه پيامبر صلى الله عليه و آله درباره‌اش فرمود : « هر كه من مولاى او هستم ، على مولاى اوست . » و اين حديثى است كه پيشوايان آن را پذيرفته‌اند و با اصول سازگار است .\r\n. . . مژده داده‌بوديم كه برخى از هماننديهاى مرتضى را - كه رضوان خدا بر او باد - با پيامبران ياد كنيم و در ابتداى سوره - كه خدا آن را با داستان آدم عليه السلام آغاز مىكند - بدان اشارتى كرديم ؛ چرا كه در مرتضى - كه رضوان خدا بر او باد - شباهتى با پدرمان آدم عليه السلام و سپس شباهتهايى با پيامبران پس از او وجود دارد ؛ پيامبرانى كه نخستين ايشان آدم و سپس نوح و ابراهيم خليل و يوسف صدّيق و موساى كليم و داوود توانمند و سليمان سپاسگزار و ايّوب شكيبا و يحيى بن زكريّا و عيساى روح اللَّه و در پايان ، محمّد مصطفى عليهم السلام است .\r\nمن براى هر يك از پيامبران و ذكر شباهتهاى على با او ، فصل جداگانه‌اى برگزيدم تا فرد خردمند ، نيك در آن بينديشد و بدانچه در پس اين شباهتها نهفته است ، پى ببرد . و خدا براى انجام كارهاى درست ، توفيق مىبخشد .\r\nآنچه روش ما را در يادكرد شباهتهاى على با پيامبران ، استوار مىدارد ، حديثى است كه نيايم ، احمد بن مهاجر - رحمه اللَّه - از ابوجعفر رازى ( مستملىِ ابويحيى بزّاز ) از مسلم ، از عبيداللَّه بن موسى عبسى ، از ابوعمر ازْدى ، از ابوراشد حبرانى ، از ابوالحمراء براى من نقل كرد كه پيامبر صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ إلى مُوسى في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و بردبارى ابراهيم و توانمندى موسى را ببيند ، على بن ابىطالب را بنگرد .\r\nنيز محمّد بن ابىزكريّاى ثقه ، از ابوالحسين محمّد بن احمد بن جعفر خورى ، از ابوجعفر محمّد بن احمد بن سعيد رازى ؛ و نيز استادم ، احمد بن محمّد - رحمه اللَّه - از ابواحمد ابراهيم بن على همدانى ، از ابوجعفر رازى ، از ابوعبداللَّه محمّد بن\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمسلم ، از عبيداللَّه بن موسى عبسى ، از ابوعمر ازدى ، از ابوراشد حبرانى براى من روايت كرد كه پيامبر صلى الله عليه و آله فرمود ( متن حديث در اينجا مطابق نقل ابوالحسين است ) :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و بردبارى ابراهيم و دنياپرهيزى يحيى بن زكريّا و توانمندى موسى بن عمران را بنگرد ، على بن ابىطالب را نظاره كند .\r\nهمچنين ، محمّد بن يحياى ثقه ، از ابوسهل عصامى ، در شهر بلخ و به طريق قرائت ، از ابوبكر ، ابن طرخان ، از محمّد بن مالك بن هانى مكتّب كندى ، از احمد بن اسد ، از عبيداللَّه بن موسى ، از ابوعمر ازدى ، از ابوراشد ، از ابوالحمراء نقل مىكند كه وى گفت : همراه با پيامبر صلى الله عليه و آله نشسته بوديم كه على به سوى ما آمد ؛ پس آن حضرت فرمود :\r\nمَنْ سَرَّهُ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه را نگريستن به دانش آدم و فهم نوح و بردبارى ابراهيم ، شادمان مىكند ، به على بن ابىطالب چشم بدوزد .\r\nنيز نيايم احمد بن مهاجر رحمه اللَّه - از ابوعلى هروى ، از ابوعروه ، از حسن بن عرفهء عبدى ، از عمر ( يعنى ابوحفص ا بّار ) از حكم بن عبدالملك ، از حارث بن حصيره ، از ابوطارق ، از ابوربيعه بن ناجد ، براى من روايت كرد كه على بن ابىطالب گفت : رسول خدا صلى الله عليه و آله به من فرمود :\r\nفيكَ مَثَلُ عيسى بْنِ مَرْيَمَ ؛ أبْغَضَتْهُ الْيَهُودُ حَتَّى بَهَتُوا أُمَّهُ وَ أحَبَّتْهُ النَّصارَى حَتَّىْ أ نْزَلُوهُ بِالْمَنْزِلِ الَّذي لَيْسَ بِهِ .\r\nدر تو مَثَل عيسى بن مريم است ؛ يهوديان دشمنش داشتند تا آنجا كه بر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمادرش دروغ بستند ؛ و مسيحيان دوستش داشتند تا حدّى كه وى را در جايگاهى كه سزاوارش نبود ، نشاندند .\r\nسپس على بن ابىطالب گفت : دو گروه در ارتباط با من ، هلاك مىشوند : دوستى كه بيش از اندازه مىستايدم و بدانچه در من نيست ، مىشناساندم ؛ و دشمن دروغ‌زنى كه كينه‌اش از من ، او را به دروغ بستن بر من وا مىدارد .\r\nاين احاديث نشان دهندهء نيكويى روش ما در يادكرد شباهتهاست و به پيروى ما از رسول خدا صلى الله عليه و آله در اين امر ، دلالت مىكند و همين براى شرافت و پيروى ما از حضرتش بسنده است ؛ چرا كه خداى متعال وى را پشتيبان و الگوى مسلمانان قرار داده است . از اين رو ، هيچ نادان كودنى و هيچ ناصبى گمراهى نبايد گمان برد كه ما بر مركب دشمنان برنشسته‌ايم و در اين راهى كه گزيده‌ايم ، پس از روشنى ، دچار انحراف شده‌ايم . و خدا در نجات از بديهاى زمان ، ياريگر است و تكيه‌گاه ما در رخدادهاى روز و شب اوست .\r\nهمچنين ، حسين بن محمّد بستى ، از عبداللَّه بن ابىمنصور ، از محمّد بن بشر ، از محمّد بن ادريس حنظلى ، از محمّد بن عبداللَّه بن مثنّاى انصارى ، از حميد ، از انس چنين نقل مىكند : در حجره‌اى از حجره‌هاى مكّه بوديم و از على سخن مىگفتيم كه رسول خدا صلى الله عليه و آله نزد ما آمد و فرمود :\r\nأ يُّهَا النَّاسُ ، مَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إ بْراهيمَ في حِلْمِهِ وَ إلى موُسى في شِدَّتِهِ وَ إلى عيسى في زَهادَتِهِ وَ إلى مُحَمَّدٍ وَ بهائِهِ وَ إلى جَبْرَئيلَ وَ أمانَتِهِ وَ إلَى الْكَوْكَبِ الدُّرِّيِّ وَ الشَّمْسِ الضَّحيِّ وَ الْقَمَرِ الْمُضيِّ ، فَلْيَتَطاوَلْ وَ لْيَنْظُرْ إلى هذَا الرَّجُلِ .\r\nاى مردم ، هر كه مىخواهد دانش آدم و فهم نوح و بردبارى ابراهيم و صلابت موسى و دنياپرهيزى عيسى و جمال محمّد و امانتدارى جبرئيل و ستارهء درخشان و خورشيد تابان و ماه نور افشان را ببيند ، گردن فراز كند و به اين مرد بنگرد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو به على بن ابىطالب اشاره كرد .\r\n\r\n13 . روايت نطنزى\r\nابوالفتح نطنزى حديث تشبيه را از ابوالحمراء ، خادم رسول اللَّه صلى الله عليه و آله روايت مىكند . ابوالحمراء مىگويد :\r\nپيرامون پيامبر صلى الله عليه و آله گرد آمده بوديم كه على بن ابىطالب رضى الله عنه سر رسيد . پس خاتم پيامبران فرمود :\r\nمَنْ سَرَّهُ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبراهيمَ في خُلَّتِهِ ، فَلْيَنْظُرْ إلى عَليِّ بْنِ أبيطالِبٍ . « 1 »\r\nهر كه را ديدن دانش آدم و فهم نوح و دوستى ناب ابراهيم با خدا ، شادمان مىكند ، به على بن ابىطالب بنگرد .\r\n\r\nشرح حال نطنزى\r\n\r\n1 . سمعانى\r\n: ابوالفتح ، محمّد بن على بن ابراهيم نطنزى ، در لغت و ادب و فنّ شعر ، در خراسان و عراق ، برترين بود . وى در سال [ پانصد و 
  ] بيست و يك به مرو گام نهاد و من از او بهره بردم و از درياى دانشش مشتِ آبى برگرفتم . در همدان نيز با او ديدار كردم . سپس در مدّت اقامت من در بغداد ، چندين بار به اين شهر آمد و من هر بار كه او را مىديدم ، احاديثى از او مىنوشتم و علومى از وى فرامىگرفتم .\r\nنطنزى در اصفهان ، از ابوسعد مطرّز و ابوعلى حدّاد و عاصم بن نصر رخى و در بغداد ، از ابوالقاسم بن بيان رزاز و ابوعلى بن نبهان كاتب و طبقهء آنان حديث شنيد و من در گذشتهء نزديك ، در مرو ، از او حديث شنيدم . « 2 »\r\n\r\n2 . صفدى\r\n: نظنزى از شاعران و نويسندگان بليغ بود . وى به شهرها سفر كرد و با\r\n\r\n\r\n","description":"","footnote":"\r\n( 1 ) . الخصائص العلويّه ، مخطوط .\r\n( 2 ) . الانساب : « النطنزيّ » .\r\n","page_name":" 150 ","page_number":150},
  {"content":"\r\n\r\nبزرگان ديدار نمود . او محفوظات فراوانى داشت و دوستدار دانش و سنّت بود و بسيار صدقه مىداد و روزه مىگرفت . نظنزى پشيمان‌كنندهء پادشاهان و سلاطين [ از ستم و بيدادشان 
  ] بود و نزد ايشان منزلتى بزرگ داشت و به آنان بزرگى مىفروخت ؛ ليكن براى دانشمندان فروتنى مىكرد . وى در اصفهان و خراسان و بغداد ، احاديث پرشمارى شنيد و از روايت حديث ، بهرهء مادّى نمىبرد . « 1 »\r\n\r\n3 . ابن نجّار\r\n: نظنزى يگانهء دوران و نابغهء روزگار بود و در برخى از فضائل ، بر تمام معاصران خود برترى يافت . « 2 »\r\n\r\n14 . روايت سنايى\r\nعارف نامى ، ابوالمجدود بن آدم غزنوى ، ملقّب به حكيم سنايى ، مضمون اين منقبت و مفاد اين حديث شريف را در « حديقة الحقيقة » در ابياتى در ستايش مولايمان اميرالمؤمنين عليه السلام به نظم در آورده است :\r\n عالِمى بود همچو نوح استاخ « 3 » * عالَمى بود همچو روح فراخ\r\nدل او عالم معانى بود * لفظ او آب زندگانى بود \r\n\r\nدهلوى ، سنايى را از اهل سنّت مىداند .\r\nحكيم سنايى از شاعران و عارفان نامدار است و اشعار حكمت آميزش نزد اهل ادب و معرفت ، رايج و محفوظ است . عبدالرحمن جامى در « نفحات الأنس في حضرات القدس » - كه شرح حال عارفان پر آوازه را در آن گرد آورده - وى را ياد كرده است . اكنون سخن ما با دهلوى اين است كه سنايى از شاعران بزرگ سنّى مذهب و در نزد دانشمندان ايشان فردى پذيرفته است . وى در مبحث « مكايد » - كه در آن ، نيرنگهايى را به شيعه نسبت داده است - مىنويسد :\r\n\r\n\r\n","description":"","footnote":"\r\n( 1 ) . الوافى بالوفيات 4 / 161 .\r\n( 2 ) . ذيل تاريخ بغداد ، به نقل : « اليقين » اثر سيّد ، ابن طاووس حلّى / 95 .\r\n( 3 ) . استاخ : يگانه . ( لغت‌نامهء دهخدا ) ( مترجم )\r\n","page_name":" 151 ","page_number":151},
  {"content":"\r\n\r\nنيرنگ سى و ششم : آن است كه شيعيان ، يك دو بيتى را با رعايت وزن و قافيه ، بر ساخته‌اند و در اشعار شاعران بزرگ اهل سنّت جاى داده و به ايشان منسوب كرده‌اند ؛ اشعارى كه صريح در تشيّع و مخالف مذهب تسنّن است . سپس پنداشته‌اند كه آنچه به اصل شعر افزوده‌اند ، در اصل از ابيات شاعر بوده است و اهل سنّت آنها را از شعر شاعر انداخته‌اند تا شيعيان آنها را وسيلهء اثبات باورهايشان قرار ندهند . بيشتر اين شعرسازيها در اشعار شاعران پذيرفته و ستودهء اهل تسنّن ، نظير : شيخ فريدالدين عطّار و شيخ اوحدى و شمس‌الدين تبريزى و حكيم سنايى و م لّا ى رومى و حافظ شيرازى و خواجه قطب‌الدين دهلوى و امثال ايشان رخ داده است . همچنين ، پيشينيان شيعه سه بيت به اشعار امام شافعى افزوده‌اند .\r\nشافعى چنين سروده است :\r\n يا راكِباً قِفْ بِالْمُحَصَّبِ مِنْ مِنًى * وَ اهْتِفْ بِساكِنِ خيفِها وَ النِّاهِضِ\r\nسَحَراً إذا فاضَ الْحَجيجُ إلَى مِنًى * فَيْضاً كَمُلْتَطَمِ الْفُراتِ الْفائِضِ\r\nإنْ كانَ رَفْضاً حُبُّ آلِ مُحَمَّدٍ * فَلْيَشْهَدِ الثَّقَلانِ أنيّ رافِضيّ \r\nاى سواره بر مركب ، سپيده‌دمان ، آن گاه كه حاجيان همچون سرازير شدن امواج فراتِ خروشان ، به منا سرازير مىشوند ، در آنجا ، در جايگاه سنگريزه انداختن ، بايست و نشستگان و ايستادگان مسجد خيف را ندا در ده : اگر دوستى آل محمّد صلى الله عليه و آله رفض و بىدينى به شمار مىآيد ، هان ! اى جنّ و انس ، گواه باشيد كه من رافضى هستم .\r\nو هدف او از اين اشعار ، ردّ ناصبيان است ؛ همانهايى كه هر كس را كه آل محمّد صلى الله عليه و آله را دوست بدارد ، به رفض منسوب مىكنند ؛ ليكن در برخى از كتب شيعه ، ابياتى به اشعار شافعى افزوده‌اند كه صريح در تشيّع است . اينك آن ابيات :\r\n قِفْ ثُمَّ نادِ فَإنَّني لِمُحَمَّدٍ * وَ وَصيِّهِ وَ بَنيهِ لَسْتُ بِباغِضِ\r\nأخْبِرْهُمُ أنيّ مِنَ النَّفَرِ الَّذي * بِوِلاءِ أهْلِ الْبَيْتِ لَيْسَ بِناقِضِ\r\nوَ قُلِ ابْنُ إدْريسٍ بِتَقْديمِ الَّذي * قَدَّمْتُمُوهُ عَلَى عَليٍّ ما رَضي \r\nبايست و ندا سر ده كه من دشمن محمّد صلى الله عليه و آله و وصىّ او و فرزندانش نيستم . آنان را آگاه كن كه من از آن مردمانىام كه وِلاى اهل بيت را عهد نشكسته‌اند و بگو : ابن ادريس به اينكه\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nشما كسانى را بر على مقدّم داشته‌ايد ، خشنود نيست .\r\nآرى ، اين فريبى از فريبهاى آنان است ؛ فريبى كه جدّاً سرد و خنك است ؛ چرا كه اين شاعران سنّى مذهب‌اند و دعوى شيعه بودن آنها با نسبت دادن يك يا دو بيت شعر به ايشان ، از كودكان دبستانى هم سر نمىزند . « 1 »\r\n\r\n15 . روايت شهردار ديلمى\r\nشهردار بن شيرويه ديلمى نيز حديث تشبيه را - كه پدرش در كتاب فردوس نقل كرده - با ذكر سند ، روايت مىكند :\r\nپدرم ، از مكى بن دكين قاضى ، از على بن محمّد بن يوسف ، از فضل كندى ، از عبداللَّه بن محمّد بن حسن ( هم‌پيمان ( يا غلام ) بنىهاشم در كوفه ) از على بن حسين ، از احمد بن ابىهاشم نوفلى ، از عبداللَّه بن عبيداللَّه بن موسى ، از كامل ابوالعلاء ، از ابواسحاق سبيعى ، از ابوداوود ، از نفيع ، از ابوالحمراء غلام پيامبر صلى الله عليه و آله نقل مىكند كه گفت : پيامبر فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى مُوسى في شِدَّتِهِ وَ إلى عيسى في زُهْدِهِ ، فَلْيَنْظُرْ إلى هذَا الْمُقْبِلِ .\r\nهر كه مىخواهد دانش آدم و صلابت موسى و دنياپرهيزى عيسى را ببيند ، به كسى كه بدين سوى روى مىآورد ، بنگرد .\r\nپس نگريستيم و ديديم كه على به سوى ما مىآيد . « 2 »\r\nبه زودى ، روايت او را در عبارت خوارزمى نيز خواهى يافت .\r\n\r\nشرح حال شهردار ديلمى\r\n\r\n1 . ذهبى\r\n: ابومنصور ، شهردار ، پسر حافظ شيرويه بن شهردار ديلمى ، محدّث\r\n\r\n\r\n","description":"","footnote":"\r\n( 1 ) . التحفة الاثناعشريّه / 45 .\r\n( 2 ) . مسند الفردوس ، مخطوط .\r\n","page_name":" 153 ","page_number":153},
  {"content":"\r\n\r\nبود . ابن سمعانى درباره‌اش گفته است : وى حافظ و حديث شناس و فهيم و آشنا به ادب و مردى ظريف بود . « 1 »\r\n\r\n2 . سبكى\r\n: ابن سمعانى مىگويد : شهردار ديلمى حافظ و حديث شناس و فهيم و آشنا به ادب و مردى ظريف و نرم‌خو و مسجد نشين بود و مانند پدرش عمر را در كار نگارش و شنيدن و جستجوى حديث سپرى كرد . وى همراه پدرش به اصفهان و بغداد مسافرت كرد . « 2 »\r\n\r\n3 . ابن قاضى شهبه و اسنوى\r\nنيز وى را در « طبقات الشافعيّة » ياد كرده‌اند . « 3 »\r\n\r\n4 . ثعالبى\r\nنيز در « مقاليد الأسانيد » وى را نام برده و همان سخن ذهبى را درباره‌اش بازگو كرده است .\r\n\r\n5 . دهلوى\r\nنيز در « بستان المحدّثين » شهردار را با به كارگيرى سخنان ثعالبى - بنابر روش و عادتش در اين كتاب كه بهره‌گيرى از سخنان ثعالبى است - ستوده است .\r\n\r\n16 . روايت خوارزمى\r\nموفّق بن احمد مكّى خوارزمى ، مشهور به خطيب خوارزمى ، حديث تشبيه را به سند زير روايت كرده است :\r\nشيخِ زاهد ، حافظ ابوالحسين ، على بن احمد عاصمى خوارزمى ، از شيخ القضات ، اسماعيل بن احمد واعظ ، از ابوبكر ، احمد بن حسين بيهقى ؛ و به همين اسناد : از احمد بن حسين بيهقى ، از ابوعبداللَّه حافظ ، در كتاب تاريخ ، از ابوجعفر ، محمّد بن احمد بن سعيد ، از محمّد بن مسلم ، از عبيداللَّه بن موسى عبسى ، از ابوعمر ازدى ، از ابوراشد حبرانى ، از ابوالحمراء نقل كرده است كه\r\n\r\n\r\n","description":"","footnote":"\r\n( 1 ) . العبر فى خبر من غبر ، حوادث سال 558 .\r\n( 2 ) . طبقات الشافعيّة الكبرى 7 / 110 .\r\n( 3 ) . طبقات اسدى ؛ طبقات اسنوى 2 / 21 .\r\n","page_name":" 154 ","page_number":154},
  {"content":"\r\n\r\nرسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و زهد يحيى بن زكريّا و توانمندى موسى بن عمران را ببيند ، على بن ابىطالب را بنگرد .\r\nاحمد بن حسين بيهقى گفته است : اين حديث را جز با اين سند ، ننوشته‌ام . و خدا داناترين است . « 1 »\r\n\r\nشرح حال خوارزمى\r\n\r\n1 . عماد اصفهانى\r\n: خطيب خوارزم ، ابوالمؤيّد ، موفّق بن احمد بن محمّد مكّى خوارزمى ، در فقه و ادب ، از برترينان و بزرگان و در خويشاوندى و نژاد ، از برگزيدگان و بزرگواران است . « 2 »\r\n\r\nمآخذ شرح حال عماد كاتب اصفهانى\r\nشرح حال عماد كاتب اصفهانى را در كتابهاى زير مىتوان يافت :\r\n- وفيات الأعيان 4 / 233 ؛\r\n- معجم الأدباء 19 / 11 ؛\r\n- العبر في خبر من غبر 4 / 299 ؛\r\n- المختصر في أخبار البشر 3 / 105 ؛\r\n- مرآة الجنان 3 / 492 ؛\r\n- طبقات الشافعيّة الكبرى 6 / 178 ؛\r\nو ديگر كتب معتبر تاريخ و تراجم .\r\n\r\n2 . ابوالفتوح مطرزى\r\n: مطرزى ، در جاى جاى كتاب « الإيضاح في شرح\r\n\r\n\r\n","description":"","footnote":"\r\n( 1 ) . مناقب على بن ابىطالب / 40 .\r\n( 2 ) . خريدة القصر و جريدة العصر ، مخطوط .\r\n","page_name":" 155 ","page_number":155},
  {"content":"\r\n\r\nالمقامات » خوارزمى را در زمانى كه حديثى از او نقل مىكند ، به نيكوترين صفات ، ستوده است . و اينك نمونه‌هايى از اين دست :\r\nوى در ضمن سخن از زهد اويس قرنى رضى الله عنه مىنويسد :\r\nاز شواهدى كه نشان دهندهء زهد اوست ، حديثى است كه پيشواى بزرگ ، ابوالمؤيّد ، موفّق بن احمد مكّى ، بدين سند برايم نقل كرد : شيخ ابوالغنائم ، محمّد بن على نرسى معدّل ، از شريف ابوعبداللَّه ، محمّد بن على بن عبدالرحمن علوى حسينى ، از احمد بن على عطّار مقرئ ، به طريقهء قرائت ، از على بن احمد بن عمرو ، از محمّد بن منصور مقرئ ، از محمّد بن على خلف ، از حسين اشقر ، از مخلّد بن حسين ، از مردى ، از اسيد بن عمرو ، نقل مىكند :\r\nاويس قرنى هر گاه كه به شب مىرسيد ، جامه‌اى بر مىگرفت و سر و پاهايش را با آن مىپوشاند و باقيمانده‌اش را صدقه مىداد . نيز به خوراكش مىنگريست و اندكى از آن جدا مىكرد و زيادىاش را مىبخشيد و مىگفت : « خدايا ! نزد من براى آنان كه شب را برهنه و گرسنه به سر آورده‌اند ، چيز اضافه‌اى نيست . »\r\nاز اخبار ديگرى كه نشان‌دهندهء عبادت فراوان اوست ، خبرى است كه مولاى من ( خوارزمى ) به همين اسناد تا محمّد بن منصور و او از عبداللَّه بن ابىزياد ، از سيّار ، از جعفر بن سليمان ، از ابراهيم بن عيسى سكرى نقل كرده است كه اويس قرنى مىگفت : « هر آينه ، به‌گونه‌اى خداى را در زمين عبادت خواهم كرد كه فرشتگان در آسمان عبادتش مىكنند . »\r\nپس چون شب فرا مىرسيد مىگفت : « اى نفس ! امشب ، شب ايستادن در پيشگاه خداست . » پس تمام شب را تا به صبح در قيام بود .\r\nو هنگامى كه شب دوم سر مىرسيد ، مىگفت : « اى نفس ! امشب ، شب ركوع است . » پس همى در ركوع بود تا به صبح مىرسيد .\r\nدر شب سوم هم مىگفت : « اى نفس ! امشب ، شب سجده است . » و تا صبحگاهان سر برخاك مىنهاد .\r\nامّا گفتهء ابوهريره : « [ بصره 
  ] يكى از دو بال دنياست » ؛ آن را مولايم ، صدرنشينِ\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nنيكبخت شهيد ، صدر الصدور ، ابوالمؤيّد ، موفّق بن احمد مكّى ، اجازتاً ، به سند :\r\nشيخ ابوالغنائم ، محمّد بن على نرسى معدّل ، از شريف ابوعبداللَّه ، محمّد بن على بن عبداللَّه علوى حسينى ، از على بن فضل دهقان ، از محمّد بن زيد رطّاب ، نقل كرد كه وى گفته است : ابراهيم بن محمّد ثقفى گفت : شنيديم كه مردم بصره به سخنى كه از ابوهريره ياد مىشود ، افتخار مىكنند . آن سخن اين است : دنيا بسان پرنده‌اى برايم نمايان شد كه بصره و مصر دو بال آن بودند ؛ پس آن گاه كه اين دو شهر ويران شوند ، آن رخداد پيش خواهد آمد . . . .\r\nصدر الائمّه ، اخطب خطباى خوارزم ، موفّق بن احمد مكّى و سپس خوارزمى ، براى ما اين حديث را نقل كرد و گفت : سيّد و پيشوا ، مرتضى ابوالفضل حسينى - كه خداى از جانب من پاداش نيكويش دهاد - اين حديث را از كتابش « أتى من مدينة الري » بر من بخواند و گفت : سيّد ابوالحسن ، على بن ابىطالب حسينى شيبانى ، به شيوهء قرائت من بر او ، از شيخ عالم ، ابوالنجم ، محمّد بن عبدالوهّاب بن عيسى تمّار رازى ، از شيخ عالم ، ابوسعيد ، محمّد بن احمد بن حسين نيشابورى ، از محمّد بن على بن جعفر اديب ، به شيوهء قرائت حديث ، از ابوالفرج ، معافا بن زكريّا ، از محمّد بن احمد بن ابىالثلج ، از حسن بن محمّد بن بهرام ، از يوسف بن موسى قطّان ، از جرير ، از ليث ، از مجاهد ، از ابن عبّاس نقل كرد كه وى گفته است :\r\nپيامبر خدا صلى الله عليه و آله فرمود :\r\nلَوْ أنَّ الرِّياضَ أقْلامٌ وَ الْبَحْرَ مِدادٌ وَ الجِنَّ حُسَّابٌ وَ الإْنْسَ كُتَّابٌ ، ما أحْصَوْا فَضائِلَ عَليِّ بْنِ أبيطالِبٍ .\r\nاگر درختان همهء بوستانها ، قلم و آب همهء درياها ، جوهر و جنّيان شمارنده و آدميان نويسنده مىشدند ، قادر به شمارش فضائل على بن ابىطالب نبودند .\r\nمولايم ، صدرنشين دانشيان ، ع لّا مه خوارزمى ، برايم نقل كرد كه فخر خوارزم « 1 »\r\n\r\n\r\n","description":"","footnote":"\r\n( 1 ) . شايد مقصود از فخر خوارزم ، زمخشرى باشد . ( مترجم )\r\n","page_name":" 157 ","page_number":157},
  {"content":"\r\n\r\nگفته است : نواختن نى در مثل ، چون صداى زيباى داوود و حلاوت آواز اوست .\r\nاز مولايم ، صدرنشين كبير مسند دانش ، ع لّا مه خوارزمى ، شنيدم كه مىگفت :\r\nشنيدم كه فخر خوارزم چنين مىگفت : شبى كه رسول خدا صلى الله عليه و آله چشم به گيتى گشود ، ايوان كسرا لرزيد و چهارده كنگره از آن فروريخت ؛ آتش آتشكدهء فارس خاموش شد و آب درياچهء ساوه فروكش كرد .\r\nشعر خوارزمى - كه با مطلع « أضاعُوني وَ أيَّ فَتًى أضاعُوا » ( مرا تباه كردند و چه جوانمردى را تباه كردند ! ) آغاز مىشود - تضمين شعرى از اميّة بن ابىصلت است .\r\nاين شعر با مصراع « لِيَوْمِ كَريهَةٍ وَ سِدادِ ثَغْرٍ » ( براى روز دشوارى و بستن راه آمدن دشمن ) پايان مىپذيرد .\r\nروايت شده است كه ابوحنيفه همسايه‌اى فاسق داشت كه فراوان اين بيت را به آواز مىخواند . اتّفاقاً او شبى مست از خانه برون شد و پاسبانان وى را دستگير و زندانىاش كردند . چون ابوحنيفه اين خبر را شنيد ، فرداى آن روز ، برخاست و به شتاب ، به سوى او رفت و آن قدر درباره‌اش با پاسبانان سخن گفت كه از زندان آزاد شد . هنگامى كه ابوحنيفه آن مرد را به خانه‌اش رسانيد ، به او گفت : آيا ما تو را تباه كرديم ؟ پس آن مرد دست ابوحنيفه را گرفت و به بركت تلاش او توبه كرد .\r\nاين داستان را از مولاى صدرنشينم ، خوارزمى نيز در مناقب ابوحنيفه شنيده‌ام .\r\nوى اين حكايت را قريب به مضمون بالا و با اسنادش به ابويوسف ، نقل مىكرد .\r\n\r\n3 . ابن نجّار\r\n: موفّق بن احمد مكّى ، خطيب خوارزم و فقيه و فاضل و اديب و شاعر و بليغ و از شاگردان زمخشرى بود . « 1 »\r\n\r\n4 . محمّد بن محمود خوارزمى\r\n: وى نيز موفّق خوارزمى را در جاىجاى كتاب « جامع مسانيد أبيحنيفة » ياد كرده و به سخنانش احتجاج نموده و او را با اوصاف\r\n\r\n\r\n","description":"","footnote":"\r\n( 1 ) . ذيل تاريخ بغداد ، به نقل : ابن طاووس حلّى در كتاب اليقين / 166 .\r\n","page_name":" 158 ","page_number":158},
  {"content":"\r\n\r\nبلندى ستوده است . و اينك نمونه‌هايى از اين دست :\r\nمحمود خوارزمى پس از نقل سخن منسوب به شافعى ( مردمان همه نيازمند و ريزه‌خوار ابوحنيفه‌اند ) مىنويسد :\r\nاين معنا را زبردست‌ترين خطيب در خاور و باختر عالم ، ابوالمؤيّد مكّى خوارزمى ، بر پايهء اشعارى كه فرزند او ، صدر كبير ، شرف‌الدين احمد بن موفّق مكّى خوارزمى ، برايم خواند ، در قالب ابياتى به نظم كشيده است . شرف‌الدين خوارزمى مىگويد : صدرِ ع لّا مه ، ماهرترين خطيب شرق و غرب ، صدرنشين پيشوايان ، ابوالمؤيّد ، موفّق بن احمد مكّى خوارزمى برايم اشعارى خواند كه آنها را در ستايش ابوحنيفه - رضي اللَّه عنه - سروده بود :\r\n أئِمَّةُ هذِهِ الدُّنْيا جَميعاً * بِلا رَيْبٍ عِيالُ أبيحَنيفَهْ \r\nبىگمان ، پيشوايان اين جهان ، همگى ، ريزه‌خوار ابوحنيفه‌اند .\r\nهمچنين ، نوهء خوارزمى ، صدرِ بزرگ ، شرف‌الدين ، احمد بن مؤيّد بن موفّق مكّى خوارزمى ، برايم اشعارى خواند و گفت : اين اشعار سرودهء نيايم ، ماه تابان آسمان دانش ، ع لّا مه ، چيره‌دست‌ترين سخنوران خاور و باختر ، ابوالمؤيّد ، موفّق بن احمد مكّى خوارزمى - رحمه اللَّه - است :\r\n أيا جَبَليْ نُعْمانَ إنَّ حَصاكُما * لَتُحْصَى وَ لاتُحْصَى فَضائِلُ نُعْمانِ\r\nجَلائِلَ كُتْبِ الْفِقْهِ طالِعْ تَجِدْ بها * دَقائِقَ نُعْمانٍ شَقائِقَ نُعْمانِ \r\nاى كوههاى نعمان ، سنگريزه‌هاى شما دو كوه به شماره در مىآيد ؛ ليكن فضائل نعمان ( ابوحنيفه ) قابل شمارش نيست . كتابهاى شكوه‌مند فقه را بخوان تا در آنها نكات دقيق ابوحنيفه و سرخى شقايق را توأمان بيابى .\r\nنيز همو از جدّ خويش اين اشعار را در ستايش ابوحنيفه نقل كرده است :\r\n رَسُولُ اللَّهِ قالَ سِراجُ ديني * وَ أمُّتيِ الْهُداةِ أبُوحَنيفَهْ\r\nغَدا بَعْدَ الصَّحابَةِ فيِ الْفَتاوي * لِأحْمَدَ في شَريعَتِهِ خَليفَهْ\r\nسُدَى ديباجِ فُتْياهُ اجْتِهادٌ * وَ لُحْمَتُهُ مِنَ الرَّحْمنِ خيفَهْ \r\nپيامبر خدا صلى الله عليه و آله فرمود : ابوحنيفه چراغ دين و امّتِ هدايتگر من است . وى پس از صحابه ، در فتواها ، جانشين احمد صلى الله عليه و آله در شريعت وى شد . تار ابريشم فتواى او اجتهاد و\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nپود آن ترس از خداى رحمان است .\r\nو همچنين اين اشعار را :\r\n غَدا مَذْهَبُ النُّعْمانِ خَيْرَ الْمَذاهِبِ * كَذَا الْقَمَرِ الوَضَّاحِ خَيْرِ الْكَواكِبِ\r\nتَفَقَّهَ في خَيْرِ الْقُرُونِ مَعَ التُّقَى * فَمَذْهَبُهُ لا شَكَّ خَيْرُ الْمَذاهِبِ \r\nمذهب ابوحنيفه بهترين مذاهب گشت ، همانند ماه تابان كه بهترين ستارگان است . وى با رعايت تقوا در بهترين دوران ، به تفقّه پرداخت ؛ بنابراين ، بىگمان ، مذهب او بهترين مذاهب است .\r\nخطيب خطيبان خوارزم ، صدرالائمّه ، أبوالمؤيّد ، موفّق بن احمد مكّى ، در مناقب ابوحنيفه - رضي اللَّه عنه - از هفتصد و سى تن از مشايخ مسلمانان كه در خاور و باختر سرزمينهاى گوناگون ، از وى حديث روايت كرده‌اند ، ياد مىكند . خدا از او خشنود باد .\r\nگونهء ششم از مناقب و فضائل ابوحنيفه - كه وى در آنها يكتاست - شاگردى در نزد چهارهزار تن از پيشوايان بزرگ تابعانِ پيش از خود است . دليل اين مدّعا ، سخنى است كه گروهى از مشايخ مورد اطمينان از صدرنشين دانشيان ، ع لّا مه ، زبردست‌ترين سخنور خوارزم ، صدر الائمّه ، ابوالمؤيّد ، موفّق بن احمد مكّى ، از ابوحفص ، عمر بن امام ابوالحسن على زمخشرى ، از پدرش - رحمه اللَّه - نقل كرده‌اند كه وى گفته است : ميان اصحاب پيشواى بزرگ ابوحنيفه و پيروان امام كبير شافعى - رضي اللَّه عنه - كشاكشى درگرفت و هر يك مقتداى خود را برتر مىشمرد .\r\nگونهء هفتم از مناقب ابوحنيفه - كه وى در آنها نيز يگانه است - گردآمدن پيروانى براى اوست كه براى هيچ كس پس از وى ، چنين پيروانى فراهم نيامد . دليل اين سخن ، خبرى است كه مشايخ ثقه در كلامى بليغ و فصيح از صدر الائمّه ، ابوالمؤيّد ، موفّق بن احمد مكّى ، از امام ، ع لّا مه ، ركن الاسلام ، ابوالفضل عبدالرحمن بن اميرويه ، از قاضى القضات ابوبكر ، عتيق بن داوود يمانى ، در برترى مذهب ابوحنيفه - رضي اللَّه عنه - بر ديگر مذاهب نقل كرده‌اند : ابوحنيفه پيشواى پيشوايان ، چراغ امّت ، مردى پرتوان و پيشرو در گردآورى دانش شريعت است ؛ كسى كه\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nخداىْ تعالى با توفيق‌دهى و عصمت ، او را نيرو بخشيد . از اين رو ، براى نگاهدارى اين امّت توسّط پروردگار متعال ، پيروان و پيشوايانى گرد او آمدند كه در هيچ عصرى از اعصار در هيچ سرزمينى از سرزمينها ، فراهم نيامده بودند . « 1 »\r\n[ همچنين ، محمّد خوارزمى در جامع مسانيد ابىحنيفه مىنويسد : 
  ]\r\nباب اوّل : در يادكرد پاره‌اى از فضائل ابوحنيفه - كه وى در آنها به اجماع همگان ، بىنظير است - به توفيق الاهى مىگوييم : مناقب و فضائل او همچون سنگريزه‌هاى بيابان به شمار و شماره در نمىآيند و رسيدن به غايت آن ، ممكن نيست ؛ ليكن از برتريهاى ويژهء او - كه به گفتهء همگان همتايى در آنها ندارد - كه مىتوان آنها را در ده گونه به شماره در آورد و ذكر كرد ، اينهاست : نخست : اخبار و آثار روايت شده در ستايش او ؛ دوم : آنكه او - و نه آنها كه پس از وى آمدند - در عصر صحابه و كسانى كه همراه پيامبر صلى الله عليه و آله بوده‌اند ، چشم به جهان گشود ؛ و . . . .\r\nنخستين فضيلت ، بر پايهء خبرى است كه صدر كبير ، شرف‌الدين ، احمد بن مؤيّد بن موفّق بن احمد مكّى برايم نقل كرد . همو از نيايش ، صدرالائمّه ، ابوالمؤيّد ، موفّق بن احمد مكّى ، از عبدالحميد بن احمد براتقينى ، از امام محمّد بن اسحاق سراجى خوارزمى ، از ابوجعفر ، عمر بن احمد كرابيسى ، از ابوالفتح ، محمّد بن حسن ناصحى ، از زاهد ابومحمّد ، حسن بن على بن محمّد ، از ابوسهيل ، عبدالحميد بن محمّد صوافى ، از پدرش ، از ابوالقاسم ، يونس بن طاهر بصرى ، از ابوالنصر ، احمد بن حسين اديب ، از ابوسعيد ، احمد بن محمّد بن بشر ، از محمّد بن يزيد ، از سعيد بن بشر ، از حمّاد ، از مردى ، از نافع ، نقل كرد :\r\nابن عمر - رضي اللَّه عنه تبارك و تعالى و تقدّس - گفت : پيامبر صلى الله عليه و آله فرمود : پس از من ، مردى كه به نام ابوحنيفه مىشناسندش ، ظهور مىكند كه خدا سنّت مرا به دست او زنده مىگرداند . « 2 »\r\n\r\n\r\n","description":"","footnote":"\r\n( 1 ) . جامع مسانيد ابىحنيفه 1 / 31 .\r\n( 2 ) . همان 1 / 14 - 15 .\r\n","page_name":" 161 ","page_number":161},
  {"content":"\r\n\r\n\r\nشرح حال خوارزمى ، نويسندهء جامع المسانيد\r\nمحمّد بن محمود خوارزمى ، صاحب « جامع مسانيد أبيحنيفة » در فقه و حديث ، از پيشوايان بزرگ حنفى مذهب است . اينك برخى از سخنان دانشمندان در ستايش او :\r\nكفوى : شيخ و امام و خطيب ، ابوالمؤيّد ، محمّد بن محمود بن محمّد بن حسن خوارزمى ، در سال 603 « 1 » زاده شد و نزد استاد صاحب نظر ، نجم الملّة و الدين ، طاهر بن محمّد حفصى ، فقه بياموخت و در خوارزم ، حديث شنيد . سپس به بغداد گام نهاد و در آنجا نيز حديث آموخت و در دمشق به روايت حديث پرداخت . وى پس از چيرگى تاتار بر خوارزم ، عهده‌دار منصب داورى و سخنورى شد ؛ سپس آنجا را ترك گفت و به قصد حجّ ، رهسپار بغداد گشت . خوارزمى پس از گزاردن حجّ و مدّتى مجاورت ، از راه مصر به دمشق رفت و سپس راهى بغداد شد و تا دمِ مرگ در آن شهر بماند و به تدريس پرداخت . سال در گذشت او 655 است . « 2 »\r\nقرشى : امام و خطيب ، ابوالمؤيّد ، محمّد بن محمود بن حسن خوارزمى ، در سال 593 پاى به گيتى نهاد . وى نزد امام ، طاهر بن محمّد حفصى ، فقه بياموخت و در خوارزم و بغداد ، حديث شنيد و در دمشق ، به روايت حديث پرداخت . خوارزمى پس از چيرگى تاتار بر خوارزم ، عهده‌دار منصب قضاوت و خطابه شد ؛ سپس آنجا را ترك گفت و به قصد حجّ ، رهسپار بغداد شد . او پس از گزاردن حجّ و مدّتى مجاورت ، از راه مصر به دمشق رفت و سپس راهى بغداد شد و تا دمِ مرگ ، در آن شهر بماند و به تدريس پرداخت . خوارزمى در سال 655 چشم از جهان فروبست . « 3 »\r\n\r\n\r\n","description":"","footnote":"\r\n( 1 ) . ديگر دانشمندان اهل سنّت همچون قرشى - كه سخنش در ادامه خواهد آمد - و زركلى ( الاعلام 7 / 87 ) تاريخ تولّد محمّد خوارزمى را 593 ياد كرده‌اند . ( مترجم )\r\n( 2 ) . كتائب اعلام الاخيار من فقهاء مذهب النعمان المختار ، مخطوط .\r\n( 3 ) . الجواهر المضيّه فى طبقات الحنفيّه 3 / 365 .\r\n","page_name":" 162 ","page_number":162},
  {"content":"\r\n\r\nچلبى : مسند امام اعظم ، ابوحنيفه ، نعمان بن ثابت كوفى ، در گذشته به سال 150 ، توسّط حسن بن زياد لؤلؤيى روايت شد و شيخ قاسم بن قطلوبغاى حنفى ، آن را بر پايهء روايت حارثى ، مطابق ابواب فقه ، مرتّب ساخت و همراه با توضيحاتى در دو مجلّد ، تنظيم كرد . جمال‌الدين ، محمود بن احمد قونوى دمشقى ، متوفّاى سال 770 ، آن را مختصر كرد و « المعتمد » ناميدش و سپس آن را شرح داد و « المستند » ش خواند . ابوالمؤيّد ، محمّد بن محمود خوارزمى ، در گذشته به سال 665 نيز زوائد اين مسند را گرد آورده است . آغاز اين كتاب چنين است : ستايش مر خدايى است كه به كرمش ، ما را از زلال‌ترين نهرهاى شريعت ، سيراب فرمود . « 1 »\r\nدهّان ( در كتاب كفاية المتطلّع ) : كتاب جمع المسانيدِ امام اعظم ابوحنيفه ، اثر ع لّا مه ، قاضى القضات ، ابوالمؤيّد ، محمّد بن محمود بن محمّد خوارزمى - رحمه اللَّه - است كه آن را از فقيهان حنفى روايت مىكند .\r\n\r\n5 . صفدى\r\n: موفّق خوارزمى در ادبيّات عرب ، توانا بود و دانشى سرشار داشت .\r\nوى فقيه و فاضل و اديب و شاعر بود و نزد زمخشرى درس خوانده بود . او صاحب خطبه‌ها و شعر و مناقب است . « 2 »\r\n\r\nبرخى از مآخذ شرح حال صفدى\r\nدانشمندان اهل سنّت صفدى را ستوده‌اند و شرح حالش را در كتابهاى معتبر نگاشته‌اند . اينك برخى از آن كتب :\r\n1 . المعجم المختصّ ( ذهبى ) / 91 ؛\r\n2 . الدرر الكامنة في أعيان المائة الثامنة 2 / 87 ؛\r\n3 . طبقات الشافعيّة ( قاضى شهبهء اسدى ) 6 / 4 .\r\n\r\n6 . عبدالقادر قرشى\r\n: ابوالمؤيّد ، موفّق بن احمد بن محمّد مكّى ، خطيب خوارزم و استاد ناصر بن عبداللَّه مغربى ، در حدود سال 484 چشم به جهان گشود . وى دانش عربى را از زمخشرى فرا گرفت . قفطى نامش را در « أخبار النحاة » ياد\r\n\r\n\r\n","description":"","footnote":"\r\n( 1 ) . كشف الظنون / 1680 .\r\n( 2 ) . ر . ك : بغية الوعاه فى طبقات اللّغويّين و النحاه ، اثر سيوطى .\r\n","page_name":" 163 ","page_number":163},
  {"content":"\r\n\r\nكرده است . او مردى اديب و فاضل و با فقه و ادب ، آشنا بود . خوارزمى مصنّفات محمّد بن حسن را از عمر بن محمّد بن احمد نسفى روايت كرده است . وى در سال 568 در گذشت . خدايش بيامرزاد . « 1 »\r\n\r\nشرح حال عبدالقادر قرشى\r\nعبدالقادر قرشى در شمار دانشمندان بزرگ اهل تسنّن است . محمود بن سليمان كفوى درباره‌اش مىنويسد :\r\nفاضل و دانشمند كامل ، مولا عبدالقادر بن محمّد بن نصراللَّه بن سالم ، ابوالوفاء قرشى ، دانا و صاحب فضل و جامع علوم بود . وى داراى كتابها و نوشته‌ها و تواريخ و سخنرانيها و تأليفات است . در سال 676 زاده شد و از كسان پر شمارى ، همچون علاءالدين تركمانى و پدرش ( قاضىالقضات شمس‌الدين ) و فخرالدين عثمان ماردينى تركمانى ( پدر علاءالدين ) و هبة اللَّه تركمانى و ديگران ، دانش آموخت .\r\nقرشى حديث شنيد و حديث روايت كرد و فتوا داد و درس آموخت و كتابهاى « العناية في تحرير أحاديث الهداية » و « الطرق و الوسائل في تخريج أحاديث خلاصة الدلائل » - كه به « المجموع » نيز نامبردار است - و شرح « معاني الآثار » ( نوشتهء طحاوى ) و « الدرر المنيفة في الردّ على ابن أبيشيبة عن الإمام أبيحنيفة » و « ترتيب تهذيب الأسماء و اللّغات » و « البستان » در فضائل ابوحنيفه و « الجواهر المضيّة في طبقات الحنفيّة » و « مختصر في علوم الحديث » و « مسائل مجموع في الفقه » و « قطعة من شرح الخلاصة » در دو جلد و « تفسير آيات و فوائد » را نگاشت .\r\nدانشمند فاضل ، مولا قاسم بن قطلوبغا ، نويسندهء « تلخيص التراجم » ، از وى حديث شنيده و دانش آموخته است . او در سال 775 چشم از جهان فروبست . « 2 »\r\nسيوطى در شرح حال قرشى چنين مىنگارد :\r\nمحيىالدين ، عبدالقادر بن محمّد بن محمّد بن نصراللَّه بن سلام ، ابومحمّد بن\r\n\r\n\r\n","description":"","footnote":"\r\n( 1 ) . الجواهر المضيّه فى طبقات الحنفيّه 3 / 523 .\r\n( 2 ) . كتائب اعلام الاخيار من فقهاء مذهب النعمان المختار ، مخطوط .\r\n","page_name":" 164 ","page_number":164},
  {"content":"\r\n\r\nابىالوفاء قرشى ، تدريس كرد و فتوا داد و « شرح معاني الآثار » و « طبقات الحنفيّة » و « شرح الخلاصة » و « تخريج أحاديث الهداية » و آثارى ديگر را به نگارش درآورد . وى در سال 676 به دنيا آمد و در ماه ربيع‌الاوّل سال 775 رخت از جهان بركشيد . « 1 »\r\nچلبى در ضمن يادكرد كتاب « الجواهر المضيّة » اثر قرشى ، مىگويد :\r\nنخستين كسى كه دربارهء طبقات پيروان ابوحنيفه كتابى نوشته ، شيخ عبدالقادر بن محمّد قرشى ، درگذشته به سال 775 و صاحب « الجواهر المضيّة في طبقات الحنفيّة » است . وى خود در مقدّمهء كتابش مىنويسد : كسى را نديده‌ام كه طبقات ما پيروان ابوحنيفه را گرد آورده باشد ؛ حال آنكه اين پيروان گروههاى بىشمارى را تشكيل مىدهند .\r\nعبدالقادر قرشى « طبقات الحنفيّة » را با كمك شيخ قطب‌الدين عبدالكريم حلبى و ابوالعلاء بخارى و ابوالحسن سبكى و ابوالحسن على ماردينى فراهم آورد . بدين گونه ، اين كتاب زندگىنامه‌هاى فراوان و فوايد فقهى بسيارى را در خود جاى داد . « 2 »\r\n\r\nشرح حال قفطى\r\nقفطى همان است كه خطيب خوارزمى را در كتاب طبقاتش ياد كرده است .\r\nسيوطى دربارهء وى مىنويسد :\r\nقفطىِ وزير : وى جمال‌الدين على بن يوسف بن ابراهيم شيبانى ، وزير حلب و نويسندهء « تاريخ النحاة » و « تاريخ اليمن » و « تاريخ مصر » و « تاريخ بنيبويه » و « تاريخ بني سلجوق » است . در سال 568 در شهر قفط ، زاده شد و در سال 646 در شهر حلب ، در گذشت . « 3 »\r\nسيوطى در جاى ديگرى ، دربارهء قفطى مىگويد :\r\nابوالحسن قفطى ، على بن يوسف بن ابراهيم بن عبدالواحد بن موسى بن\r\n\r\n\r\n","description":"","footnote":"\r\n( 1 ) . حسن المحاضره فى محاسن مصر و القاهره 1 / 471 .\r\n( 2 ) . كشف الظنون 1 / 616 .\r\n( 3 ) . حسن المحاضره فى محاسن مصر والقاهره 1 / 554 .\r\n","page_name":" 165 ","page_number":165},
  {"content":"\r\n\r\nاحمد بن محمّد بن اسحاق بن محمّد بن ربيعة بن حارث ، معروف به قاضى اكرم و صاحب « تاريخ النحاة » است . ياقوت حموى گفته است : قفطى در ماه ربيعِ سال 568 در قفط ، زاده شد . وى مردى بسيار فاضل و هوشيار و بزرگ منزلت بود و هرگاه در دانشى از دانشها مانند : نحو و لغت و قرائت و فقه و حديث و اصول و منطق و رياضى و نجوم و هندسه و تاريخ و جرح و تعديل ، سخن مىگفت ، به نيكوترين شكل به آن مىپرداخت . او سخاوتمند و گشاده‌رو بود . قفطى « الإصلاح » را براى بر طرف ساختن كاستيهاى « صحاح جوهرى » نوشت . ديگر آثار او عبارت‌اند از :\r\n« الضاد و الظاء » ، « تاريخ النحاة » ، « تاريخ مصر » ، « المحلّى في استيعاب وجوه ك لّا » . « 1 »\r\n\r\n7 . تقى فاسى\r\n: ع لّا مه ابوالمؤيّد ، موفّق بن احمد بن محمّد بن محمّد مكّى ، خطيب خوارزم ، اديب و فصيح و زبان‌آور بود . روزگار بسيارى در خوارزم ، سخنورى كرد و خطبه‌ها خواند و براى مردمان سخن گفت و گروههاى پرشمارى براى آموختن دانش به نزدش شتافتند . وى در ماه صفر سال 568 در شهر خوارزم ، از دنيا رفت . ذهبى وى را بدين گونه در « تاريخ الإسلام » ياد كرده است و شيخ محيىالدين ، عبدالقادر حنفى ، او را در « طبقات الحنفيّة » نام برده و گفته است :\r\nقفطى نام خطيب خوارزمى را در « أخبار النحاة » آورده است . وى اديب و فاضل و با فقه و ادب ، آشنا بود و نوشته‌هاى محمّد بن حسن را از عمر بن محمّد بن احمد نسفى روايت كرد . « 2 »\r\n\r\nشرح حال تقى فاسى\r\nحافظ سخاوى در شرح حال تقى فاسى مىنويسد :\r\nوى شيخ الحرم ابوعبداللَّه ، محمّد بن احمد بن على بن ابىعبداللَّه ، محمّد بن محمّد بن عبدالرحمن بن محمّد بن احمد بن على بن عبدالرحمن بن سعيد بن\r\n\r\n\r\n","description":"","footnote":"\r\n( 1 ) . بغية الوعاه فى طبقات اللّغويّين و النحاه / 358 .\r\n( 2 ) . العقد الثمين فى اخبار البلد الامين 7 / 310 .\r\n","page_name":" 166 ","page_number":166},
  {"content":"\r\n\r\nعبدالملك ، مشهور به ابوالطيّب ، فرزند شهاب ، ابوالعبّاس بن ابوالحسن فاسى مكّى مالكى ، نامبردار به تقى فاسى است .\r\nتقى فاسى در ماه ربيع‌الاوّل سال 775 در مكّه ، زاده شد و در اين شهر شريف و در مدينهء منوّره - به سبب هجرت به اين شهر به همراه مادرش در سال 783 - باليد و پرورش يافت . وى با اهتمام تمام ، به دانش حديث پرداخت و كتابهاى پرشمارى نگاشت و مردمان را از دانش خود بهره بخشيد و منتفع ساخت و مردمان نيز از او دانش آموختند . فاسى تدريس كرد و فتوا داد و در مكّه و مدينه و قاهره و دمشق و شهرهاى يمن ، احاديثى را كه گرد آورده بود ، روايت كرد ؛ بدين ترتيب ، پيشوايان عصر از وى حديث شنيدند و [ به ويژه 
  ] در محلّه‌هاى شهر مكّه ، گروههايى بودند كه از او حديث مىآموختند .\r\nشيخ ما در معجم خويش آورده است : فاسى با زبان خود مرا حديث گفت و به فرزندانم اجازهء نقل داد . در حجاز ، همانندى برايش بر جاى نماند .\r\nشيخ ما كتابهايى چند به دو وام داد و او به شاگردى در نزد استاد ما و برترى او از ديگران ، حتّى استاد مشتركشان كه از مردم عراق بود ( آن‌گونه كه در « الجواهر » آمده است ) اعتراف داشت . جمال بن موسى ، معجمى براى او به سامان آورد كه پيش از پايانش از دنيا رفت .\r\nتقى فاسى در حديث و تاريخ و سيره دست داشت . وى داراى دانشى گسترده بود و به اخبار شهر خود توجّه ويژه‌اى مىكرد ؛ از اين رو ، نشانه‌هاى آن را زنده كرد و فراموش‌شده‌هايش را بازشناساند و آثار آن را حيات نو بخشيد و زندگىنامهء سرشناسان آن سرزمين را به نگارش درآورد و بدين‌گونه ، تاريخ جامعى را در دو جلد سامان بخشيد و آن را « شفاء الغرام بأخبار البلد الحرام » نام نهاد . وى در اين اثر ، تمام آنچه را « ازرقى » [ دربارهء مكّه 
  ] ياد كرده بود ، گردآورد و مطالبى بر آن افزود و وقايع پس از وى را در آن بياورد و به وقايع گذشته نيز ، نگاهى دوباره كرد و چندين بار آن را خلاصه نمود .\r\nاو همچنين « العقد الثمين في تاريخ البلد الأمين » را در چهار مجلّد نگاشت و در\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nآن ، زندگىنامهء گروهى از فرمانروايان و واليان و قاضيان و خطيبان و پيشوايان و مؤذّنان و جماعتى از دانشمندان و راويان حديث آن سامان را به همراه نام كسانى كه در آن شهر زيسته‌اند و يا در آن زمين چشم از گيتى فروبسته‌اند يا اثرى از خود در مكّه و سرزمينهايى كه بعدها به آن افزوده‌شد ، بر جاى نهاده‌اند ، نقل كرد . وى اين كتاب را به ترتيب الفبايى ، تنظيم و سپس مختصر كرد . نيز بر « سير النبلاء » و « التقييد » ( اثر ابن نقطه ) مطالبى افزود و كتابهايى دربارهء « الآخريّات » - كه پيش‌نويس بيشترش را آماده كرد - و اذكار و ادعيه و مناسك حجّ بر اساس فقه شافعى و مالكى ، نوشت و « حياة الحيوان » دميرى را خلاصه كرد و اسناد روايات چهل حديثى را كه پيشتر گردآورده بود ، به همراه فهرستى استخراج نمود . فاسى برخى از كتابهاى حديث استاتيدش را نيز مستندسازى كرد . « 1 »\r\nسيوطى دربارهء فاسى مىنويسد :\r\nحافظ ابوالطيّب ، تقىّالدين محمّد بن احمد بن على بن عبدالرحمنِ شريف مكّى ، در سال 775 زاده شد و ابوبكر بن احمدِ محبّ و ابراهيم بن سلار به وى اجازهء روايت دادند . فاسى براى آموختن دانش ، سفر كرد و از همگنان خود پيش افتاد و چند كتاب حديث نگاشت و شيخ زين‌الدين عراقى به او اجازه داد تا بر ديگران حديث بخواند . وى درس گفت و فتوا داد و كتابهايى به نگارش درآورد - كه تاريخ مكّه در شمار آنهاست - و در مكّه ، عهده‌دار قضاوت بر پايهء فقه مالكى شد .\r\nوى در ماه شوّال سال 832 در گذشت . ابن حجر درباره‌اش مىگويد : در حجاز ، مانند او بر جاى نماند . « 2 »\r\n\r\n8 . سيّد شهاب‌الدين احمد\r\n: اصحاب دانش و عرفان در گذشت قرون و اعصار ، همواره در سايهء دوستى على بن ابىطالب بوده‌اند و صاحبان حقيقت و يقين در همهء شهرها و سرزمينها به دوستى خالصانه با او ، افتخار كرده‌اند و مدايح و مناقبش\r\n\r\n\r\n","description":"","footnote":"\r\n( 1 ) . الضوء اللّامع لاهل القرن التاسع 7 / 18 .\r\n( 2 ) . طبقات الحفّاظ / 549 .\r\n","page_name":" 168 ","page_number":168},
  {"content":"\r\n\r\nرا در قالب نظم و نثر ، آشكار ساخته‌اند و اوصاف و مراتب فضل او را بر خلاف خواست حسودان و براى مغلوب‌كردن بدخواهان ، بر زبان رانده‌اند . از جملهء آنان ، پيشواى بزرگ ، دانشمند مهتر ، داناى فاضل زيرك ، حافظ خطيب و ناقد نجيب ، ضياءالدين موفّق بن احمد مكّى است كه با سرودن اشعارى در رشتهء ستايندگان حضرتش در آمده و با ريسمان استوار اراده‌اش ، در سپهر خيرخواهان او برآمده و از دهان خود درّ و گوهر بيرون ريخته و گفته است :\r\n أسَدُ الإْلهِ وَ سَيْفُهُ وَ قَناتُهُ * كَالظُّفْرِ يَوْمَ صيالِهِ وَ النَّابِ\r\nجاءَ النِّداءُ مِنَ السَّماءِ وَ سَيْفُهُ * بِدَمِ الْكُماةِ يُلِحُّ فيِ التَّسْكابِ\r\nلا سَيْفَ إلّا ذُوالْفِقارِ وَ لا فَتًى * إلّا عَليٌّ هازِمُ الْأحْزابِ \r\n[ على 
  ] شير خدا و شمشير و نيزهء اوست كه در روز حمله‌ورشدنش [ در برندگى و كوبندگى 
  ] همچون ناخن و دندان است . در حالى كه شمشيرش به ريختن خون زره‌پوشان اصرار مىورزيد ، از آسمان ندا برخاست : شمشيرى جز ذوالفقار و جوانمردى جز على ، شكست‌دهندهء احزاب ، نيست . « 1 »\r\nابوسعيد رضى الله عنه نقل مىكند كه رسول خدا - صلّى اللَّه عليه و آله و بارك و سلّم - براى على - رضوان اللَّه تعالى عليه - برخى از رخدادهايى را كه وى پس از وفات آن حضرت با آنها روبرو مىشود ، نقل فرمود ؛ پس على گريست و گفت : اى پيامبر ، به حقّ خويشى و همراهىام با شما ، درخواست مىكنم تا از خدا مرگ مرا بخواهى .\r\nرسول خدا صلى الله عليه و آله فرمود : اى على ! آيا از من مىخواهى كه خدا را براى تغيير آنچه حتمى است ، بخوانم ؟ على گفت : اى پيامبر خدا ، به كدام سبب با قوم بجنگم ؟\r\nفرمود : به سبب بدعتهايى كه در دين پديد مىآورند .\r\nنيز ابوسعيد رضى الله عنه از على - كرّم اللَّه تعالى وجهه « 2 » - نقل مىكند كه فرمود : پيامبر صلى الله عليه و آله\r\n\r\n\r\n","description":"","footnote":"\r\n( 1 ) . توضيح الدلائل على ترجيح الفضائل ، مخطوط .\r\n( 2 ) . خداى ذات او را گرامى كند . دعايى است كه اهل سنّت پس از بردن نام على بن ابىطالب عليه السلام آرند . اين‌لقب خاصّ حضرت مرتضى است و در وجه خصوصيّت اين جمله گفته‌اند كه جناب وى قبل از اسلام هيچ‌گاه پيش بتان سجده نكرده است . ( لغت‌نامهء دهخدا ) ( مترجم )\r\n","page_name":" 169 ","page_number":169},
  {"content":"\r\n\r\nبا من عهد بست كه من با پيمان شكنان و بيدادگران و از دين بيرون‌روندگان ( ناكثين و قاسطين و مارقين ) بجنگم . به دو گفتند : اى اميرمؤمنان ، پيمان شكنان چه كسانىاند ؟\r\nفرمود : پيمان شكنان همانان‌اند كه در جنگ جمل ، در برابر من صف‌آرايى كردند و بيدادگران مردم شام‌اند و از دين بيرون‌روندگان خوارج‌اند .\r\nدو حديث بالا را صالحانى روايت كرده و گفته است : اين دو حديث را پيشواى مطلق در روايت و درايت ، ابوبكر بن مردويه و خطيب خوارزم ، موفّق ، ابوالمؤيّد - كه خدا زيبايى دانش را به سبب اسنادهاى نقل شدهء ايشان و احاديث مسند آنان پايدار بدارد - نقل كرده‌اند .\r\n\r\n9 . سيوطى\r\n: ابوالمؤيّد ، موفّق بن احمد بن ابىسعيد اسحاق ، معروف به اخطب خوارزم : صفدى مىگويد : خوارزمى در ادبيّات عرب ، توانا بود و دانشى سرشار داشت . وى فقيه و فاضل و اديب و شاعر بود و نزد زمخشرى درس خوانده بود . او صاحب خطبه‌ها و شعر و مناقب است . قفطى گفته است : ناصر مطرزى بر خوارزمى حديث خوانده است . وى در حدود سال 484 زاده شد و در سال 568 در گذشت . « 1 »\r\n\r\n10 . كفوى\r\n: ابوالمؤيّد ، موفّق بن احمد بن محمّد مكّى ، خطيب خوارزم ، استادِ امام ناصر بن عبدالسيّد مغربى ، در حدود سال 484 چشم به جهان گشود . وى اديب و فاضل بود و به فقه و ادب ، شناخت كامل داشت . خوارزمى فقه حنفى را از طريق نجم‌الدين عمر نسفى ، از صدر الاسلام ابواليسر بزدوى ، از يوسف سيارى ، از حاكم نوقدى ، از ابوبصير هندوانى ، از ابوبكر اعمش ، از ابوبكر اسكاف ، از ابوسليمان جوزجانى ، از محمّد ، از ابوحنيفه ، دريافت كرده است . وى دانش عربى را از زمخشرى آموخت و ناصر بن عبدالسيّد مغربى فقه و ادبيّات عرب را از او فرا گرفت . خوارزمى در سال 568 چشم از گيتى فروبست . « 2 »\r\n\r\n\r\n","description":"","footnote":"\r\n( 1 ) . بغية الوعاه فى طبقات اللّغويّين و النحاه 2 / 308 .\r\n( 2 ) . كتائب اعلام الاخيار من فقهاء مذهب النعمان المختار ، مخطوط .\r\n","page_name":" 170 ","page_number":170},
  {"content":"\r\n\r\n\r\nكتاب « كتائب أعلام الأخيار »\r\nنصّ سخن كفوى در خطبهء كتابش چنين است :\r\n« پس از ثنا و ستايش خدا ؛ بىگمان ، سنّت جليل و جارى خداوند در ميان آفريدگانش و نعمت لطيف و روان او بر مخلوقاتش ، آن است كه در هر عصر و نسلى ، در شهرها و سرزمينها ، گروهى از دانشمندان را پديد آورَد كه در ميدان دانش ، همچون تاختن سوارانِ حمله‌بَر ، بر يكديگر بتازند و در رزمگاه نظر ، بسان حمله‌ور شدن شيران پرتوان ، بر هم يورش برند . خداى نيكىشان دهاد و تاخت و تازشان هميشگى باد !\r\nپس خدا توفيق خود را همراه ايشان گردانْد و راهشان را براى به دست آوردن دانش ، آسان فرمود ؛ بدان گونه كه در هر يك از آنان ، علم و عمل فراهم آمد و شيرينى فهم و اصالت هويدا شد . بدين ترتيب ، خداى متعال خدمت داورى و فتوا را بديشان واگذارد و نعمت دنيا و عقبى را بر آنان فروباريد ؛ چراكه با داورى و دانش آنهاست كه حكم دين و امور مهمّ امّت به انجام مىرسد و با رأى و قلم اينان است كه مصحلت خاصّ و عامّ سامان مىيابد . و خداى متعال را در قضاى پيشينى و تقدير پسينىاش ، حوادثى است شگفت كه در زمان خود رخ مىدهند و قضايايى است طُرفه كه به پايان خود روان‌اند ؛ و اگر اين گروه عالى مرتبت و آراسته به فضائل نيكو نبودند ، چه كسانى پوشيدگيهاى اين رخدادها را مىزدودند و مشكلات اين پديده‌ها را رفع مىكردند ؟ و اين هدايتى است از جانب خداىْ تعالى . سپاس او را كه ما را به اين امر هدايت فرمود .\r\nو ستايش خداى را بر فرو ريزش نعمتهاى پىدرپى و الطاف پرشمارش بر اين بندهء ناچيز و نيازمند به رحمت خداى بزرگ و توانا ، خدمتكار ديوان شرع مصطفوى ، محمود بن سليمان ، مشهور به كفوى - كه خدا كاستيهاى او را نمايانش سازد و فرجام كارش را به نيكى ، پايان دهد و امروزش را بهتر از ديروزش گرداند - چرا كه او را توفيق بخشيد تا از ميان عقايد گوناگون ، راست‌ترين و استوارترين آنها را برگزيند و از بين مذاهب مختلف ، درست‌ترين و وزين‌ترينشان را بپذيرد ؛ همان\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nخدايى كه شريف‌ترين دانشها را به دو بخشيد و نيكوترين فنون را به وى عطا فرمود .\r\nاز نيكوترين اين نعمتهاى بزرگ و پرشكوه‌ترين اين دو لطف سترگ ، آن است كه خداى متعال وى را به گردآورى اخبار فقيهان هر عصرى - كه صاحبان فتوا و قضاوت بودند - از زمان پيامبرمان محمّد صلى الله عليه و آله تا عصر مشايخمان در اكنون ، بدان‌گونه كه در دوره‌هاى گوناگون ، داورى كردند و فتوا دادند و بهره‌مند ساختند و بهره‌مند شدند ، رهنمون شد . »\r\nنويسندهء « كشف الظنون » دربارهء او مىنويسد : « كتائب أعلام الأخيار من فقهاء مذهب النعمان المختار » اثر مولى محمود بن سليمان كفوى ، متوفّاى سال 990 . « 1 »\r\nابومهدى ، عيسى ثعالبى ، در كتاب « مقاليد الأسانيد » فراوان از كفوى نقل مىكند ؛ تا جايى كه در نگارش شرح حال زين عراقى و تفتازانى و طحاوى و . . . بر وى تكيه مىكند و به سخن او استناد مىنمايد . همچنين ، غلام على آزاد در « سبحة المرجان » و شاه ولىاللَّه ( پدر دهلوى ) در « الانتباه في سلاسل أولياء اللَّه » و « دهلوى » در كتاب « بستان المحدّثين » در شرح حال طحاوى ، همگى اين‌گونه‌اند .\r\n\r\nاعتبار « مناقب خوارزمى »\r\nبه يقين ، كتاب « مناقب عليّ » اثر خطيب خوارزمى ، در شمار كتب معتبرى است كه دانشمندان از آن كتابها نقل و بدانها استناد مىكنند . و اينك برخى از مواردى كه دانشمندان بزرگ اهل تسنّن به اين كتاب اعتماد كرده و در مؤلَّفات مشهور خود از آن نقل كرده‌اند :\r\n- حافظ گنجى : ابواسحاق بن بركهء كتبىِ مقرئ ، در مسجدش در شهر موصل ، از حافظ ابوالعلاء ، حسن بن احمد بن حسن همدانى ، از ابوالفتح عبدوس ، از شريف ابوطالب ، مفضّل بن محمّد بن طاهر جعفرى ، در خانه‌اش در اصفهان ، از حافظ ابوبكر ، احمد بن موسى بن مردويه بن فورك ، از احمد بن محمّد بن سرى ، از\r\n\r\n\r\n","description":"","footnote":"\r\n( 1 ) . كشف الظنون 2 / 1472 .\r\n","page_name":" 172 ","page_number":172},
  {"content":"\r\n\r\nمنذر بن محمّد بن منذر ، از پدرش ، از عمويش حسين بن سعيد ، از پدرش ، از اسماعيل بن زياد بزّاز ، از ابراهيم بن مهاجر ، از يزيد بن شراحيل انصارى ، كاتب على عليه السلام نقل مىكند : شنيدم كه على مىگفت : رسول خدا صلى الله عليه و آله در حالى كه من حضرتش را به سينهء خود تكيه داده بودم ، فرمود :\r\nاى على ، آيا سخن خدا را كه مىفرمايد : « هر آينه ، آنان كه ايمان آوردند و كارهاى نيك انجام دادند ، آنهايند كه بهترين آفريدگان‌اند . » « 1 » نشنيده‌اى ؟\r\nبهترين آفريدگان تو و شيعيانت هستيد و وعده‌گاه من و شما حوض است ؛ آن گاه كه امّتها براى حسابرسى بيايند و شما پيشانى سپيدان خوانده شويد .\r\nاين حديث را بدين شكل ، حافظ ابوالمؤيّد ، موفّق بن احمد بن مكّى خوارزمى ، در مناقب على ياد كرده است . « 2 »\r\nو به همين زنجيرهء سند ، از ابن شاذان نقل شده است كه گفت : ابومحمّد ، حسن بن احمد مخلّدى در كتابش ، از حسين بن اسحاق ، از محمّد بن زكريّا ، از جعفر بن محمّد ، از پدرش ، از على بن الحسين و او از پدرش و او از على بن ابىطالب نقل مىكند : پيامبر خدا صلى الله عليه و آله فرمود :\r\nهر آينه ، خداىْ تعالى براى برادرم على فضائلى قرار داده است كه از بسيارى ، به شماره در نمىآيد . از اين رو ، هر كه فضيلتى از فضائل او را پذيرفته و نقل كند ، خدا گناهان پيشين و پسينش را خواهد آمرزيد ؛ و هر كه فضيلتى از فضائل وى را بنويسد ، تا آن گاه كه اثرى از آن نوشته باقى است ، فرشتگان همواره برايش آمرزش خواهند خواست ؛ و هر كه فضيلتى از فضائل او را بشنود ، خدا گناهانى را كه از راه گوش مرتكب شده است ، خواهد بخشيد ؛ و هر آن كه به فضيلتى از فضائل او بنگرد ، پروردگار گناهان چشم او را عفو خواهد كرد .\r\nو سپس فرمود :\r\n\r\n\r\n","description":"","footnote":"\r\n( 1 ) . بيّنه ( 98 ) / 7 .\r\n( 2 ) . كفاية الطالب فى مناقب على بن ابىطالب / 246 .\r\n","page_name":" 173 ","page_number":173},
  {"content":"\r\n\r\nنگريستن به رخسار على عبادت است . ياد كردن على عبادت است . و خدا ايمان هيچ بنده‌اى را جز به ولايت او و بيزارى از دشمنانش نمىپذيرد .\r\nاين روايت را تنها بر اساس حديث ابن شاذان نوشتيم ؛ حديثى كه حافظ همدانى نقل كرده و خوارزمى در نقل آن وى را پيروى كرده است . « 1 »\r\n- حافظ زرندى : خطيب ضياءالدين ، اخطب خوارزم ، موفّق بن احمد مكّى - رحمه اللَّه - سروده است :\r\n أسَدُ الإْلهِ وَ سَيْفُهُ وَ قَناتُهُ * كَالظُّفْرِ يَوْمَ صيالِهِ وَ النَّابِ\r\nجاءَ النِّداءُ مِنَ السَّماءِ وَ سَيْفُهُ * بِدَمِ الْكُماةِ يُلِحُّ فيِ التَّسْكابِ\r\nلا سَيْفَ إلّا ذُوالْفِقارِ وَ لا فَتًى * إلّا عَليٌّ هازِمُ الْأحْزابِ \r\n[ على 
  ] شير خدا و شمشير و نيزهء اوست كه در روز حمله‌ورشدنش [ در برندگى و كوبندگى 
  ] همچون چنگال و دندان است . در حالى كه شمشيرش به ريختن خون زره‌پوشان اصرار مىورزيد ، از آسمان ندا برخاست : شمشيرى جز ذوالفقار و جوانمردى جز على ، شكست‌دهندهء احزاب ، نيست . « 2 »\r\n- ابن وزير در « الروض الباسم » : . . . بشر بن مالك كندى عهده‌دار بردن سر حسين عليه السلام شد . وى سر را در حالى به نزد ابن زياد برد كه مىخواند :\r\n امْلَأْ رِكابي فِضِّةً وَ ذَهَبا * أنا قَتَلْتُ الْمَلِكَ الْمُحَجَّبا \r\nقَتَلْتُ خَيْرَ النَّاسِ أُمّاً وَ أبا\r\nركاب مرا از سيم و زر آكنده ساز ؛ چرا كه من پادشاهى را كه [ قدرش از مردمان 
  ] در پرده بود ، كشتم ؛ همو كه در ميان مردم ، بهترين پدر و مادر را داشت .\r\nبىگمان ، اين گويندهء فاسق در ستايش اين سرور گلوبريده ، راست گفت و خداى را با همين كار زشتش ديدار كرد . و عبيداللَّه بن زياد دستور داد كه به شتاب ، سر حسين عليه السلام را ببرند و بر سر نيزه كنند تا مردمان از آن دورى جويند . پس طارق بن\r\n\r\n\r\n","description":"","footnote":"\r\n( 1 ) . همان / 252 .\r\n( 2 ) . نظم درر السمطين / 121 .\r\n","page_name":" 174 ","page_number":174},
  {"content":"\r\n\r\nمبارك برخاست و ابن زياد را اجابت كرد و اين كار پست را به انجام رسانيد . سپس در ميان مردمان فرياد برآورد و آنان را در مسجد جامع ، گرد آورد و به منبر فراز شد و خطبه‌اى برخواند كه ذكرش حرام است .\r\nپس از آن ، عبيداللَّه بن زياد جرير بن قيس جعفى را فراخواند و سر مبارك حسين و خاندان و يارانش را به دو سپرد . جرير بن قيس آن سرهاى مبارك را با خود به دمشق برد . جرير نيز خطبه‌اى خواند كه سراسرش دروغ و ناسزا بود . سپس سر را بياورد و در برابر يزيد نهاد و سخن ناشايستى بر زبان راند .\r\nاين ماجرا را حاكم و بيهقى و بسيارى از مشايخ اهل نقل به طرق صحيح و ضعيف ، نقل كرده‌اند . اخطب الخطباء ، ضياءالدين ، ابوالمؤيّد ، موفّق‌الدين بن احمد خوارزمى نيز در كتابى كه دربارهء شهادت حسين در دو جلد گردآورده و هم‌اكنون نزد من است ، اين رخداد را ياد كرده است .\r\n\r\nشرح حال ابن وزير\r\nالعزّ ، ابوعبداللَّه ، محمّد بن ابراهيم بن على مرتضى بن هادى بن يحيى بن حسين بن قاسم بن ابراهيم بن اسماعيل بن ابراهيم بن حسن بن على بن ابىطالب حسنى يمانى صنعانى ، برادر هادىاى كه نامش در آينده مىآيد ، در حدود سال 765 چشم به جهان گشود . وى به شعر پرداخت و از همگنان پيش افتاد و كتاب « العواصم و القواصم في الذبّ عن سنّة أبيالقاسم » را در ردّ زيديّه نوشت و همان را در « الروض الباسم عن سنّة أبيالقاسم » خلاصه كرد . تقى بن فهد هاشمى نام او را در معجمش آورده است . « 1 »\r\n\r\n- ابن صبّاغ مالكى\r\n: وى مىنويسد : از كتاب « الآل » اثر ابن خالويه - كه ابوبكر خوارزمى « 2 » آن را در « المناقب » روايت كرده - از بلال بن حمامه نقل شده است :\r\n\r\n\r\n","description":"","footnote":"\r\n( 1 ) . الضوء اللّامع لاهل القرن التاسع 6 / 272 .\r\n( 2 ) . به نظر مىرسد در يادكرد كنيهء خطيب خوارزمى ، خطايى رخ داده است ؛ زيرا همان گونه كه گذشت ، كنيهء او ابوالمؤيّد است و ابوبكر كنيهء محمّد بن عبّاس خوارزمى ( 323 - 386 ) ، خواهر زادهء محمّد بن جرير طبرى و از اديبان عرب ، يا كنيهء شخص ديگرى است . ( مترجم )\r\n","page_name":" 175 ","page_number":175},
  {"content":"\r\n\r\nروزى رسول خدا صلى الله عليه و آله شاد و خندان به سوى ما آمد و رخسارش چون قرص ماه مىدرخشيد . عبدالرحمن بن عوف برخاست و گفت : اى پيامبر خدا ، اين نور چيست ؟ حضرتش پاسخ فرمود :\r\nمژده‌اى است از خداوندگارم دربارهء برادر و پسرعمويم و دخترم . هر آينه ، خدا فاطمه را به همسرى على در آورد و رضوان ( خازن بهشت ) را دستور داد كه درخت طوبى را تكان دهد و بدين‌گونه ، بر آن درخت به شمارهء دوستداران اهل بيت ، برگهايى ( صحيفه‌هايى كه پيمان‌نامه‌هايى بودند ) روييد و در زير آن درخت ، فرشتگانى را از نور پديد آورد و به دست هر يك صحيفه‌اى سپرد . پس آن گاه كه قيامت اهل خود را در برگيرد ، فرشتگان در ميان مردمان ندا دهند و به تمام دوستداران اهل بيت صحيفه‌اى داده مىشود كه نامهء رهايى آنان از آتش است . بدين‌گونه ، دوستى برادر و پسرعمويم ، و دخترم سبب رهايى مردان و زنان از آتش خواهد شد . « 1 »\r\nدر مناقب ضياءالدين خوارزمى ، از ابن عبّاس نقل شده است : آن گاه كه نبىّ اكرم صلى الله عليه و آله ميان اصحابش ، از مهاجر و انصار ، پيوند برادرى برقرار كرد ، ابوبكر و عمر - رضي اللَّه عنهما - عثمان و عبدالرحمن بن عوف ، طلحه و زبير ، و ابوذرّ غفارى و مقداد - رضوان اللَّه عليهم اجمعين - را برادر يكديگر ساخت و ميان على بن ابىطالب و هيچ يك از يارانش ، پيوند برادرى برقرار نكرد . على خشمگين ، از آن جمع جدا شد و به زمين سختى رفت و سر بر بازوى خويش نهاد و بر آن زمين خوابيد و باد بر بدن او خاك نشاند . پيامبر صلى الله عليه و آله على را طلبيد و او را بر آن زمين يافت و با پايش وى را از خواب بيدار كرد و فرمود :\r\nبرخيز ، حقّاً سزاوارى كه ابوتراب باشى . آيا از اينكه مهاجران و انصار را برادران يكديگر قرار دادم و تو را با هيچ يك از ايشان برادر نساختم ،\r\n\r\n\r\n","description":"","footnote":"\r\n( 1 ) . الفصول المهمّه فى معرفة الائمّه / 28 .\r\n","page_name":" 176 ","page_number":176},
  {"content":"\r\n\r\nخشمگين شدى ؟ آيا نمىپسندى كه جايگاهت نسبت به من ، همان جايگاه هارون نسبت به موسى باشد ؛ جز آنكه پس از من پيامبرى نخواهد بود ؟\r\nآگاه باش ! هر كه تو را دوست بدارد ، امن و ايمان او را در برخواهند گرفت ؛ و هر كه تو را دشمن بدارد ، خدا به مرگ جاهلىاش خواهد ميراند . « 1 »\r\nو در كتاب مناقبِ ابوالمؤيّد از ابوبرزه نقل شده است : روزى ما گرد رسول خدا صلى الله عليه و آله نشسته بوديم كه حضرتش فرمود :\r\nسوگند به آن كه جانم به دست اوست ، آدمى در روز قيامت ، قدمى بر نخواهد داشت تا اينكه خدا - تبارك و تعالى - دربارهء چهار چيز از وى پرسش كند :\r\n- از عمرش ، كه آن را در چه راهى به پايان رسانده است ؛\r\n- از بدنش ، كه آن را چگونه فرسوده است ؛\r\n- از دارايىاش ، كه آن را از چه راه بدست آورده و در چه كارهايى خرج كرده است ؛\r\n- و از دوستى ما اهل بيت .\r\nعمر پرسيد : نشانهء دوستى شما چيست ؟ پيامبر صلى الله عليه و آله دست بر سر على - كه در كنار حضرتش نشسته بود - نهاد و فرمود :\r\nنشانهء دوستى من ، دوست‌داشتن اين مرد پس از من است . « 2 »\r\n\r\n- حافظ سمهودى\r\n: وى پس از نقل حديث « مَنْ كُنْتُ مَوْلاهُ فَعَليٌّ مَوْلاهُ : هر كه من مولاى اويم ، على مولاى اوست . » مىگويد : امام واحدى گفته است : اين ولايتى كه پيامبر صلى الله عليه و آله [ براى على 
  ] استوار گردانيد ، روز قيامت مورد پرسش قرار خواهد گرفت ؛ زيرا در تفسير آيهء « وَ قِفُوهُمْ إنَّهُمْ مَسْؤُولُونَ : آنان را نگاه داريد كه مسئول‌اند . » « 3 » روايت\r\n\r\n\r\n","description":"","footnote":"\r\n( 1 ) . همان / 38 .\r\n( 2 ) . همان / 125 .\r\n( 3 ) . صافّات ( 37 ) / 24 .\r\n","page_name":" 177 ","page_number":177},
  {"content":"\r\n\r\nشده است كه مردمان از ولايت على و اهل بيت پرسيده خواهند شد ؛ چرا كه خداى متعال پيامبرش را دستور فرمود كه براى رسالتش از مردمان اجرى جز مودّت خويشاوندانش نطلبد . معناى اين سخن چنين است كه خدا از مردم مىپرسد كه آيا ولايت ايشان را بدان‌گونه كه سزا بود و پيامبر صلى الله عليه و آله بدان سفارش كرده بود ، پاس داشتند يا آنكه آن را تباه و رها كردند ؟ بنابراين ، رعايت ولايت از آنان مطالبه خواهد شد و در صورت عدم رعايت ، تبعات آن به زيانشان خواهد بود .\r\nگواه اين سخن ، حديثى است كه ابوالحسن على سفاقسى و سپس مكّى در « الفصول المهمّة » از كتاب « المناقب » ابوالمؤيّد خوارزمى از ابوبرزه - رضي اللَّه عنه - نقل كرده است . وى مىگويد : روزى پيرامون رسول خدا صلى الله عليه و آله نشسته بوديم كه حضرتش فرمود :\r\nسوگند به كسى كه جانم به دست اوست ، آدمى در روز قيامت ، قدمى بر نخواهد داشت تا اينكه خدا - تبارك و تعالى - دربارهء چهار چيز از وى پرسش كند :\r\n- از عمرش ، كه آن را در چه راهى به پايان رسانده است ؛\r\n- از بدنش ، كه آن را چگونه فرسوده است ؛\r\n- از دارايىاش ، كه آن را از چه راه بدست آورده و در چه كارهايى خرج كرده است ؛\r\n- و از دوستى ما اهل بيت .\r\nعمر پرسيد : نشانهء دوستى شما چيست ؟ پيامبر صلى الله عليه و آله دست بر سر على - كه در كنار حضرتش نشسته بود - نهاد و فرمود :\r\nنشانهء دوستى من ، دوست‌داشتن اين مرد پس از من است . « 1 »\r\nنيز در كتاب « الآل » اثر ابن خالويه - كه ابوبكر خوارزمى آن را در « المناقب » روايت كرده است - از بلال بن حمامه نقل شده است :\r\n\r\n\r\n","description":"","footnote":"\r\n( 1 ) . جواهر العقدين 2 / 225 .\r\n","page_name":" 178 ","page_number":178},
  {"content":"\r\n\r\nروزى رسول خدا صلى الله عليه و آله شاد و خندان در حالى كه رخساره‌اش چون قرص ماه مىدرخشيد ، به سوى ما آمد . عبدالرحمن بن عوف برخاست و گفت : اى پيامبر خدا ، اين نور چيست ؟ حضرتش پاسخ فرمود :\r\nمژده‌اى است از خداوندگارم دربارهء برادر و پسرعمويم و دخترم . هر آينه ، خدا فاطمه را به همسرى على درآورد و رضوان ( خازن بهشت ) را دستور داد كه درخت طوبى را تكان دهد و بدين‌گونه ، بر آن درخت به شمارهء دوستداران اهل بيت ، برگهايى ( صحيفه‌هايى كه پيمان‌نامه‌هايى بودند ) روييد و در زير آن درخت ، فرشتگانى را از نور پديد آورد و به دست هريك صحيفه‌اى سپرد . پس آن گاه كه قيامت اهل خود را دربرگيرد ، فرشتگان در ميان مردمان ندا دهند و به تمام دوستداران اهل بيت صحيفه‌اى داده مىشود كه نامهء رهايى آنان از آتش است . بدين‌گونه ، دوستى برادر و پسرعمويم ، و دخترم سبب رهايى مردان و زنان از آتش خواهد شد . « 1 »\r\n\r\n- ابن حجر هيتمى مكّى\r\n: وى نيز اين حديث را از ابوبكر خوارزمى نقل كرده است . « 2 »\r\n\r\n- ابن باكثير\r\n: ابوبكر خوارزمى از ابوالقاسم بن محمّد ، نقل مىكند : در مسجد الحرام بودم . مردمان را ديدم كه گرد مقام ابراهيم خليل - كه بر پيامبر ما و بر او نيكوترين درودها و سلامهاى خدا باد - فراهم آمده‌اند . پرسيدم : چه خبر است ؟\r\nگفتند : راهبى نصرانى مسلمان شده و به مكّه آمده است و داستانى شگفت باز مىگويد . به سويش رفتم . او شيخى بزرگ و با اندامى درشت بود كه جامه و كلاهى پشمين بر تن داشت و كنار مقام نشسته بود و سخن مىگفت و مردم به او گوش مىدادند . او مىگفت :\r\nروزى در صومعهء خود نشسته بودم كه ناگاه از بلنداى آن بيرون را نگريستم .\r\nپرنده‌اى بزرگ ، بسان كركس ديدم كه بر صخره‌اى در كنار ساحل افتاده بود و از\r\n\r\n\r\n","description":"","footnote":"\r\n( 1 ) . همان / 241 .\r\n( 2 ) . الصواعق المحرقه / 103 .\r\n","page_name":" 179 ","page_number":179},
  {"content":"\r\n\r\nدهانش چيزى خارج مىشد . پرنده از دهانش پاره‌اى از بدن انسانى را بيرون ريخت و سپس پركشيد و اندكى پنهان شد و دوباره آمد و پاره‌اى ديگر از دهانش بيرون ريخت و پرواز كرد و رفت . پس پاره‌هاى بدن آن انسان به يكديگر نزديك شدند و به هم پيوستند و انسان كاملى از آنها پديد آمد و من از آنچه مىديدم ، در شگفت بودم كه ناگاه همان پرنده آمد و بدن او را تكّه تكّه كرد و لاشه‌اش را در ربود و پرواز كرد .\r\nسپس آمد و پاره‌اى ديگر از لاشهء بدن آن مرد را به دهان گرفت و رفت و همين گونه آمد و رفت تا تمام پاره‌هاى آن بدن را با خود برد . من ماندم و با خود مىانديشيدم و حسرت مىخوردم كه چرا آن مرد را از قصّه‌اش نپرسيدم .\r\nچون روز دوم فرا رسيد ، همان پرنده را ديدم كه آمد و مانند ديروز ، كار خود را تكرار كرد . هنگامى كه پاره‌هاى آن بدن به هم پيوستند و انسان كاملى پديدار شد ، از صومعهء خود پايين آمدم و به سوى او شتافتم و او را به خدا سوگند دادم كه تو كيستى ؟ آن مرد سكوت كرد . گفتم : به حقّ كسى كه تو را آفريد ، بايد به من بگويى كه كيستى . وى گفت : من ابن ملجم هستم . پرسيدم : داستان تو با آن پرنده چيست ؟\r\nگفت : من على بن ابىطالب را كشتم و خدا اين پرنده را بر من گمارده است و او هر روز ، با من همان مىكند كه ديدى .\r\nاز صومعه‌ام بيرون آمدم و از مردمان پرسيدم كه على بن ابىطالب كيست ؟ مرا گفتند : او پسر عموى پيامبر خداست . پس من مسلمان شدم و بدين گونه ، به خانهء گرامى خدا آمدم تا حجّ گزارم و پيامبر صلى الله عليه و آله را زيارت كنم . « 1 »\r\nابوالحسن على سفاقسى و سپس مكّى در « الفصول المهمّة » از كتاب « المناقب » ابوالمؤيّد خوارزمى از ابوبرزه - رضي اللَّه عنه - نقل كرده كه وى گفته است : روزى پيرامون رسول خدا صلى الله عليه و آله نشسته بوديم كه حضرتش فرمود :\r\nسوگند به آن كه جانم به دست اوست ، آدمى در روز قيامت ، قدمى بر نخواهد داشت تا اينكه خدا - تبارك و تعالى - دربارهء چهار چيز از وى\r\n\r\n\r\n","description":"","footnote":"\r\n( 1 ) . وسيلة المآل فى مناقب الآل ، مخطوط .\r\n","page_name":" 180 ","page_number":180},
  {"content":"\r\n\r\nپرسش كند :\r\n- از عمرش ، كه آن را در چه راهى به پايان رسانده است ؛\r\n- از بدنش ، كه آن را چگونه فرسوده است ؛\r\n- از دارايىاش ، كه آن را از چه راه بدست آورده و در چه كارهايى خرج كرده است ؛\r\n- و از دوستى ما اهل بيت .\r\nعمر پرسيد : نشانهء دوستى شما چيست ؟ پيامبر صلى الله عليه و آله دست بر سر على - كه در كنار حضرتش نشسته بود - نهاد و فرمود :\r\nنشانهء دوستى من ، دوست‌داشتن اين مرد پس از من است . « 1 »\r\n\r\n- مطيرى\r\n: حديث شصت و چهارم از كتاب « الآل » اثر ابن خالويه است كه ابوبكر خوارزمى آن را در « المناقب » از بلال بن حمامه ، نقل كرده است :\r\nروزى رسول خدا صلى الله عليه و آله شاد و خندان در حالى كه رخساره‌اش چون قرص ماه مىدرخشيد ، به سوى ما آمد . عبدالرحمن بن عوف برخاست و گفت : اى پيامبر خدا ، اين نور چيست ؟ حضرتش پاسخ فرمود :\r\nمژده‌اى است از خداوندگارم دربارهء برادر و پسرعمويم و دخترم . هر آينه ، خدا فاطمه را به همسرى على درآورد و رضوان ( خازن بهشت ) را دستور داد كه درخت طوبى را تكان دهد و بدين‌گونه ، بر آن درخت به شمارهء دوستداران اهل بيت ، برگهايى ( صحيفه‌هايى كه پيمان‌نامه‌هايى بودند ) روييد و در زير آن درخت ، فرشتگانى را از نور پديد آورد و به دست هريك صحيفه‌اى سپرد . پس آن گاه كه قيامت اهل خود را در برگيرد ، فرشتگان در ميان مردمان ندا دهند و به تمام دوستداران اهل بيت صحيفه‌اى داده مىشود كه نامهء رهايى آنان از آتش است . بدين‌گونه ، دوستى برادر و پسرعمويم ، و دخترم سبب رهايى مردان و زنان از آتش خواهد شد . « 2 »\r\n\r\n\r\n","description":"","footnote":"\r\n( 1 ) . همان .\r\n( 2 ) . الرياض الزاهره فى مناقب آل بيت النبىّ و عترته الطاهره ، مخطوط .\r\n","page_name":" 181 ","page_number":181},
  {"content":"\r\n\r\n\r\n- ولىاللَّه لكهنوى\r\n: وى نيز حديث فوق را از ابوبكر خوارزمى نقل و از رسول خدا صلى الله عليه و آله روايت كرده است :\r\nجز مؤمن با تقوا دوستدار ما اهل بيت نيست و جز منافق شقاوتمند ما را دشمن نمىدارد . « 1 »\r\nبالاتر از اينها همه ، آن است كه دهلوى با آنكه بسيارى از حقايق نقل شده از طريق دانشمندان اهل تسنّن و موجود در كتابهايشان را نمىپذيرد ، در كتاب خود بر نقل خطيب خوارزمى اعتماد مىكند و او را در شمار پيشوايان مهمّ سنّى ، همچون ابن منده وابن مردويه و مانند آن دو ، ياد مىكند . در اين باره ، مكيدهء شمارهء 84 از باب « المكائد » كتاب او را ببينيد . « 2 »\r\nهمچنين دهلوى در جايى ديگر ، به كتاب خوارزمى استشهاد مىكند و وى را در رديف كسانى همچون ابن ابىشيبه و احمد بن حنبل و نسائى و ابونعيم اصفهانى و مانند اينان ، ياد مىكند و همان گونه كه پيشتر آمد ، مدّعى مىشود كه شيعه در اثبات فصائل اميرالمؤمنين و اهل بيت عليهم السلام به دانشمندان اهل سنّت ، نظير خوارزمى و ديگران ، نيازمند است .\r\n\r\n17 . روايت حاكمى قزوينى\r\nحافظ محب‌ّالدين طبرى مىنويسد : همانندى على به پنچ تن از پيامبران عليهم السلام در كمالاتشان ، در حديثى كه حاكمى قزوينى آورده ، آمده است :\r\nابوالحمراء از رسول خدا صلى الله عليه و آله نقل كرده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى\r\n\r\n\r\n","description":"","footnote":"\r\n( 1 ) . مرآت المؤمنين فى مناقب آل بيت سيّد المرسلين ، مخطوط .\r\n( 2 ) . التحفة الاثنا عشريّه / 70 .\r\n","page_name":" 182 ","page_number":182},
  {"content":"\r\n\r\nعَليِّ بْنِ أبيطالِبٍ . « 1 »\r\nهر كه مىخواهد دانش آدم و فهم نوح و بردبارى ابراهيم و زهد يحيى بن زكريّا و صلابت موسى بن عمران را ببيند ، على بن ابىطالب را بنگرد .\r\nمحبّ طبرى در ديگر آثارش نيز اين حديث را از حاكمى قزوينى نقل مىكند . « 2 »\r\n\r\nشرح حال ابوالخير حاكمى\r\nابوالخير حاكمى قزوينى پيشوايى بزرگ از پيشوايان اهل تسنّن است :\r\n\r\n1 . رافعى\r\n: ابوالخير ، احمد بن اسماعيل بن يوسف بن محمّد بن عبّاس طالقانى قزوينى ، پيشوايى پرخير و بركت بود و در فرمانبردارى خداىْ تعالى پرورش يافت و باليد . آن گونه كه به من رسيده است وى در هفت سالگى قرآن را از بر كرد و با طلبى فراوان ، به تحصيل علوم دينى پرداخت تا آنكه در نقل و شناخت و آموختن و ياددهى و نگارش آنها از همگنان خود پيشى گرفت و فردى پر خير و بهره شد .\r\nحاكمى پيوسته ، در آمدن و رفتن و برخاستن و نشستن و در هر حالى از احوالش ، به ذكر خدا و تلاوت قرآن مىپرداخت . من از چند تن از كسانى كه در نزدش حاضر شده بودند ، شنيدم كه لبهايش پس از مرگ و پيش از آنكه او را نزد غسّال برند ، همچون زمانى كه زنده بود و لبانش را به ذكر خداى متعال تكان مىداد ، حركت مىكرد . شاگردان ، در حالى كه وى نماز مىخواند ، دانش خود را بر او مىخواندند و عرضه مىكردند . وى همچنين ، در حال خواندن قرآن به قرآن خواندن ديگرى گوش فرامىداد و در همين حال ، لغزش قارى را به دو گوشزد مىكرد .\r\nحاكمى در تفسير و حديث و فقه و دانشهاى ديگر ، كتابهاى بلند و كوتاه فراوانى\r\n\r\n\r\n","description":"","footnote":"\r\n( 1 ) . الرياض النضره فى مناقب العشرة المبشّره ( 3 - 4 ) / 196 .\r\n( 2 ) . ذخائر العقبى فى مناقب ذوى القربى / 93 .\r\n","page_name":" 183 ","page_number":183},
  {"content":"\r\n\r\nنگاشت و بدين روى ، دانشمندان و عموم مردم از علم او بهره بردند . وى در قزوين و نيشابور و بغداد و سرزمينهاى ديگر ، احاديث بسيارى شنيد و فهرست شنيده‌هايش متداول است . يكى از گزافه‌گويان ، بر پايهء پندارهاى ناروايى كه ويژهء گزافه‌گويان است ، در حديث شنيدن حاكمى از ابوعبداللَّه ، محمّد فراوى ، سخنانى بر زبان رانده است ؛ ليكن من خود برخى از كتابهايى را كه وى از فراوى سماع كرده است ديده‌ام ؛ مانند :\r\n- « الوجيز » اثر واحدى ؛ كه آن را به قرائت حافظ عبدالرزّاق طبسى در شش مجلسى كه در ماه‌هاى شعبان و رمضان سال 530 تشكيل شده ، شنيده است . اين سماع به خطّ امام ابوالبركات فراوى نقل شده و او نيز آن را از دستخطّ تاج الاسلام ، ابوسعد سمعانى نقل كرده است .\r\n- « الترغيب » اثر حميد بن زنجويه ، به قرائت تاج الاسلام ابوسعد ، در ذى حجّهء سال 529 .\r\n- بخشى از حديث يحيى بن يحيى به روايت وى از عبدالغافر فارسى ، از ابوسهل بن احمد اسفراينى ، از داوود بن حسين بيهقى ، از يحيى بن يحيى ، به قرائت حافظ ابوالقاسم ، على بن حسن بن هبةاللَّه دمشقى ، در سال 529 .\r\n- « الأربعين » اثر محمّد بن ايزديار غزنوى ، از شنيده‌هاى وى به قرائت سيّد ابوالفضل ، محمّد بن على بن محمّد حسينى ، در ماه رجب سال 529 .\r\nاين دو سماع از دستخطّ مذكور بن محمّد شيبانى بغدادى نقل شده است .\r\nهمچنين من در نوشته‌اى به خطّ تاج‌الاسلام ، ابوسعد سمعانى ، ديدم كه وى كتابهاى « دلائل النبوّة » و « البعث و النشور » و « الأسماء و الصفات » و « الاعتقاد » حافظ ابوبكر بيهقى را به روايت فراوى از نويسنده و به قرائت تاج الاسلام ، در ماه‌هاى سال 530 شنيده است .\r\nحاكمى همراه با دانش و عبادت فراوانش ، در نزد خواصّ و عوامّ ، مقبوليّت يافت و جايگاهش بالا رفت و آوازه‌اش در آفاق زمين پيچيد و حدود پانزده سال در نظاميّهء بغداد ، تدريس كرد و در تمام اين سالها در دستگاه خلافت گرامى بود و مرجع و فردى فاضل به شمار مىآمد و فتواهايش در مواقع اختلاف ، پذيرفته بود .\r\nوى - كه خدايش بيامرزاد - دايى مادرم و نياى مادر رضاعى من است . من در بامداد روز پنجشنبه ، دوم ماه رجب سال 582 در شهر همدان ، به دست او خرقه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nپوشيدم . شيخ او در طريقت ، امام ابوالاسعد ، هبةالرحمن بن عبدالواحد قشيرى بود كه حاكمى در كاروانسراى جدّش ، استاد ابوعلى دقّاق ، در مشهد امام محمّد بن يحيى در شهر نيشابور ، به دست او خرقه پوشيده بود . خدا همه‌شان را بيامرزد .\r\nمن از وى احاديث پر شمارى شنيدم و قرائتم او را به شگفتى وا مىداشت تا جايى كه حاضران را به گوش‌سپردن به آن دستور مىداد . حاكمى - رحمه اللَّه - در تفسير قرآن ، زبر دست بود و اسباب نزول آيات و اقوال مفسّران را در ذهن داشت و در معانى قرآن و حديث از انديشه‌اى بىنقص برخوردار بود . « 1 »\r\n\r\n2 . ذهبى\r\n( ضمن گزارش رخدادهاى سال 590 ) : در اين سال ، ع لّا مه و واعظ ، فقيه شافعى ، ابوالخير ، احمد بن اسماعيل بن يوسف طالقانى قزوينى در گذشت .\r\nوى در سال 512 زاده شد و در [ زادگاهش 
  ] نزد فقيه ملكداد عمركى و در نيشابور از محمّد بن يحيى ، فقه بياموخت تا جايى كه سرآمد همگنان شد . او از فراوى و زاهر و ديگران حديث شنيد و سپس ، پيش از سال 560 به بغداد گام نهاد و در آن شهر به تدريس و وعظ پرداخت و بار ديگر قبل از سال 570 به آن شهر رفت و موعظه كرد و به تدريس در نظاميّه مشغول شد .\r\nحاكمى در مذاهب گوناگون و در مواضع اختلاف و در اصول و تفسير و وعظ ، پيشوا بود . وى كتابهاى بزرگى را روايت كرده است . كلام او به سبب روش نيكو و شيرينى سخن و فراوانى محفوظاتش ، در نزد مردم رونق گرفت . او در عبادت ، گامى استوار داشت و فردى بىنظير و بزرگ منزلت به شمار مىرفت . وى در سال 580 به قزوين بازگشت و تا گاه مرگش در ماه محرّم سال 590 ، به عبادت پرداخت .\r\nخدايش بيامرزاد . « 2 »\r\n\r\n3 . يافعى\r\n( در گزارش حوادث سال 590 ) : در اين سال ، واعظ و فقيه و ع لّا مهء شافعى مذهب ، ابوالخير ، احمد بن اسماعيل طالقانى قزوينى ، چشم از جهان\r\n\r\n\r\n","description":"","footnote":"\r\n( 1 ) . التدوين فى ذكر اهل العلم بقزوين 2 / 144 - 148 .\r\n( 2 ) . العبر فى خبر من غبر 4 / 271 .\r\n","page_name":" 185 ","page_number":185},
  {"content":"\r\n\r\nفروبست . وى به بغداد گام نهاد و در نظاميّه تدريس كرد و در مذهب و مسائل اختلافى و اصول و وعظ ، پيشواى ديگران بود . او كتابهاى بزرگى را روايت كرده است . كلام او به سبب روش نيكو و سخن شيرين و فراوانى محفوظاتش ، در نزد مردم رونق يافت . وى در عبادت ، قدمى استوار داشت و بىنظير و بزرگ منزلت بود و سرانجام در سال 580 به قزوين بازگشت و تا گاه مرگش در ماه محرّم سال 590 ، به عبادت پرداخت . خدايش بيامرزاد . « 1 »\r\n\r\n4 . ابن جزرى\r\n: ابوالخير ، احمد بن اسماعيل بن يوسف بن محمّد بن عبّاس حاكمى طالقانى قزوينى ، معلّم قرآن و صدرنشين دانشيان و نيكوكار و اهل خير بود و با دانشهاى بسيارى آشنا بود . وى نويسندهء كتاب « التبيان في مسائل القرآن » در ردّ حلوليّه و جهميّه است . حاكمى « الغاية » اثر ابومهران را نزد زاهر بن طاهر شحامى خواند و در محضر على ابراهيم بن عبدالملك قزوينى ( از ملازمان ابن معشر ) حديث آموخت . پسرش محمّد و محمّد بن مسعود بن ابىالفوارس قزوينى و الياس بن جامع و عبدان بن سعيد قصرى نزد او حديث خواندند . وى در ماه محرّم سال 590 در حدود نود سالگى ، در گذشت . « 2 »\r\n\r\n5 . اسنوى\r\n: شيخ ابوالخير ، احمد بن اسماعيل بن يوسف قزوينى طالقانى ، با علوم پرشمارى آشنا بود . وى در سال 511 يا 512 در قزوين ، زاده شد و نزد محمّد بن يحيى درس خواند و مُعيد « 3 » ملكداد بن على قزوينى - كه پيشتر نامش آمد - شد و حديث شنيد و براى ديگران حديث نقل كرد .\r\nرافعى در امالى او را ياد مىكند و مىنويسد : حاكمى پيشوايى پرخير بود و در حفظ و گردآورى و نشر دانشهاى دينى ، به وسيلهء آموزش آن به ديگران و موعظه و نگارش ، بهرهء فراوان داشت . زبان او پيوسته از ذكر خداىْ تعالى و تلاوت قرآن ، تازه\r\n\r\n\r\n","description":"","footnote":"\r\n( 1 ) . مرآت الجنان ، حوادث سال 590 .\r\n( 2 ) . طبقات القرّاء 1 / 39 .\r\n( 3 ) . كسى كه درس مدرّس را براى شاگردان تكرار و اعاده كند تا بياموزند . ( لغت‌نامهء دهخدا ) ( مترجم )\r\n","page_name":" 186 ","page_number":186},
  {"content":"\r\n\r\nبود . وى در سه روز هفته - كه جمعه نيز از آنها بود - براى عموم مردم مجلس وعظ ترتيب مىداد . روزى در يكى از مجالس وعظش - كه روز دوازدهم محرّم سال 590 بود - طبق عادت به سخن گفتن پرداخت و سخن را به آيهء « وَ اتَّقُوا يَوْماً تُرْجَعُونَ فيهِ إلَى اللَّهِ : از روزى كه در آن به سوى خدا بازگردانده مىشويد ، بترسيد . » « 1 » كشانيد و ياد كرد كه رسول خدا صلى الله عليه و آله پس از نزول اين آيه تنها هفت روز زيست . پس آن گاه كه از منبر پايين آمد ، تب كرد و پس از آن ، تنها هفت روز زنده ماند و در روز جمعه ، از دنيا رفت و در روز شنبه ، به خاك سپرده شد . و اين از رخدادهاى شگفت است . گويا وى مىدانست كه زمان رفتن نزديك شده است .\r\nرافعى مىافزايد : بامداد همان روز به قصد تعزيت ، از خانه بيرون شدم . به حاكمى مىانديشيدم و از مرگ او شكسته دل بودم كه ناگاه بدون قصد قبلى و بدون هيچ فكر و انديشه‌اى يك بيت شعر در ذهنم افتاد :\r\n بَكَتِ الْعُلُومُ بِوَيْلِها وَ عَويلِها * لِوَفاةِ أحْمَدِهَا ابْنِ إسْماعيلِها \r\nدانشها همگى با ناله و فرياد ، براى مرگ ابن اسماعيل ، ستودهء علوم ، گريستند .\r\nگويا اين بيت را گوينده‌اى برايم خواند ! سپس انديشيدم و ابياتى را بر آن افزودم . « 2 »\r\n\r\n6 . ابن قاضى شهبه\r\n: ابوالخير ، رضىالدين ، احمد بن اسماعيل بن يوسف بن محمّد بن عبّاس قزوينى طالقانى ، در سال 511 يا 512 به دنيا آمد و نزد محمّد بن يحيى حديث خواند و معيد درس ملكداد قزوينى شد و از على ابراهيم بن عبدالملك قزوينى حديث آموخت و كتاب « البيان في مسائل القرآن » را در ردّ حلوليّه و جهميّه به نگارش درآورد و سرآمد دانشيان شد . وى به بغداد رفت و در آن شهر به وعظ پرداخت و مقبوليّت تمام يافت ؛ به گونه‌اى كه يك روز او و روز ديگر ابن جوزى به سخنرانى مىپرداختند و خليفه در پشت پرده مىنشست و به سخنان\r\n\r\n\r\n","description":"","footnote":"\r\n( 1 ) . بقره ( 2 ) / 281 .\r\n( 2 ) . طبقات الشافعيّه ( اثر اسنوى ) 2 / 322 .\r\n","page_name":" 187 ","page_number":187},
  {"content":"\r\n\r\nاينان گوش فرا مىداد و مردمان نيز در اين مجالس حاضر مىشدند . حاكمى از سال 569 تا 580 در نظاميّهء بغداد ، تدريس كرد و سپس به شهر خويش بازگشت .\r\nامام رافعى در امالى او را ياد مىكند و مىنويسد : حاكمى پيشوايى پرخير بود و در حفظ و گردآورى و نشر علوم دين ، به وسيلهء آموزش و موعظه و نگارش ، بهرهء فراوان داشت .\r\nحافظ عبدالعظيم منذرى مىگويد : افراد بسيارى نقل كرده‌اند كه زبان وى همواره به ذكر خداى متعال و خواندن آيات قرآن ، مشغول بود .\r\nوى در ماه محرّم سال 590 يا 589 از دنيا رفت . سبكى در شرح منهاج مىنويسد : ابوالخير در كتاب « حظائر القدس » شصت و چهار نام براى ماه رمضان ذكر كرده است . « 1 »\r\n\r\n7 . سبكى\r\n: شيخ ابوالخير ، احمد بن اسماعيل بن يوسف بن محمّد بن عبّاس قزوينى طالقانى ، پيشوا و صوفى و واعظ و ملقّب به رضىالدين ، از دانشمندان سرشناس است . وى در سال 511 يا 512 در قزوين ، چشم به جهان گشود و نزد على محمّد بن يحيى ، فقه بياموخت و از پدرش و از ابوعبداللَّه ، محمّد بن فضل فراوى و زاهر شحامى و عبدالمنعم بن قشيرى و عبدالغافر فارسى و عبدالجبّار خوارزمى و هبةاللَّه بن بسرى و وجيه بن طاهر و ابوالفتح بن بطى و ديگران ، در نيشابور و بغداد و شهرهاى ديگر ، احاديث بسيارى شنيد .\r\nابن قرشى و محمّد بن على بن ابىالنهد واسطى و موفّق ، عبداللّطيف بن يوسف ، و امام رافعى و ديگران از وى حديث شنيدند . مدّتى در شهر خود و زمانى در بغداد ، به تدريس پرداخت و سپس به شهر خويش بازگشت . بار ديگر به بغداد رفت و به تدريس در نظاميّه مشغول شد و كتابهاى بزرگى مانند : تاريخ حاكم و سنن ابىداوود و صحيح مسلم و مسند اسحاق و كتابهايى ديگر را روايت كرد و در مجالس متعدّد ، به املاى حديث پرداخت .\r\n\r\n\r\n","description":"","footnote":"\r\n( 1 ) . طبقات الشافعيّه ( قاضى شهبه ) 2 / 8 .\r\n","page_name":" 188 ","page_number":188},
  {"content":"\r\n\r\nابن نجّار مىگويد : حاكمى سرآمد پيروان شافعى بود و در مذهب و مسائل مورد اختلاف و اصول و تفسير و وعظ و زهد ، پيشوا به شمار مىآمد . امام رافعى در امالىاش از وى حديث نقل كرده و درباره‌اش گفته است : ابوالخير پيشوايى پربركت بود و در حفظ و گردآورى و نشر علوم دين ، به وسيلهء آموزش و موعظه و نگارش ، بهرهء فراوان داشت و پيوسته به ذكر خدا و تلاوت قرآن ، زبان مىچرخانيد . گاهى در حالى كه وى نماز مىخواند ، بر وى حديث مىخواندند . او بدانچه قارى مىخواند گوش فرا مىداد و آن گاه كه خطا مىكرد ، آگاهش مىساخت .\r\nابن نجّار زندگىنامهء حاكمى را به شرح ، نوشته و دانش و ديندارى او را بسيار ستوده است . وى با اسناد خود ، حكايت مبسوطى را دربارهء حاكمى نقل مىكند و مىگويد كه او طىّ اين رخداد ، از نا آشنايى به عربى به آشنايى با آن رسيد . اينك خلاصهء داستان :\r\nطالقانى دربارهء خود مىگويد : آن زمان كه نزد امام محمّد بن يحيى در مدرسه به سر مىبرد ، در حفظ ، كند و ناتوان بود . عادت ابن يحيى آن بود كه هر جمعه از فقيهان آزمون مىگرفت و آنچه را در حفظ داشتند ، پرسش مىكرد و هر كس را كه در حفظ ، سست مىيافت ، از مدرسه بيرون مىانداخت و بدين گونه ، طالقانى را از مدرسه اخراج كرد . طالقانى شب هنگام ، از مدرسه بيرون مىآيد و نمىداند كه كجا برود ؛ از اين روى ، به حمّام مىرود و در تون آن مىخوابد . وى پيامبر صلى الله عليه و آله را در خواب مىبيند كه دوبار آب دهان مباركش را در دهان وى مىريزد و او را به بازگشت به مدرسه امر مىكند . او به مدرسه بازمىگردد و مىبيند كه دروس گذشته را در حفظ دارد و ذهن او جدّاً تيز و توانا شده است . روز جمعه فرا مىرسد . عادت امام محمّد بن يحيى اين بود كه همراه برخى از شاگردانش به نماز جمعه مىرفت و به شيخ عبدالرحمن اسكاف زاهد اقتدا مىكرد . طالقانى مىگويد : من نيز همراه او رفتم . هنگامى كه ابن يحيى نزد شيخ عبدالرحمن نشست ، شيخ دربارهء برخى از مسائل اختلافى ، شروع به سخن گفتن كرد و حاضران همگى ، از سر ادب خاموش بودند . من به سبب كمى سن و تندى ذهنم ، شروع كردم به اعتراض و كشاكش با او و\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nفقيهان همه ، به من اشاره مىكردند كه دست بردار ! ليكن من توجّهى نمىكردم . پس شيخ عبدالرحمن بديشان گفت : او را وا نهيد ؛ زيرا آنچه مىگويد از نزد خود نيست ، بلكه اينها از آن كسى است كه او را دانش آموخته است . جماعت درنيافتند كه شيخ چه مىگويد ؛ ليكن من فهميدم و دانستم كه اين سخن برخاسته از مكاشفه است .\r\nابن نجّار مىگويد : گفته‌اند كه حاكمى با وجود فراوانى اشتغالش ، بر روزه مداومت مىكرد و هر شب ، تنها با قرصى نان افطار مىنمود .\r\nحكايت كرده‌اند : هنگامى كه وى را براى تدريس به نظاميّه فرا خواندند ، در حالى كه فقيهان پيرامونش را گرفته و مدرّسان و صدرنشينان و سرشناسان در آنجا نشسته بودند ، به حلقهء درس در آمد . چون بر كرسى تدريس نشست و دعاى « الختمة » را خواند ، پيش از شروع درس ، به حاضران روى كرد و گفت : دوست مىداريد از كداميك از كتابهاى درس تفسير ، سخن بگويم ؟ شاگردان كتابى را نام بردند . وى گفت : كدام سوره را مىخواهيد . آنان سوره‌اى را معيّن كردند و او هر چه خواستند ، برايشان گفت و درس داد . حاكمى در فقه و مسائل اختلافى نيز همين گونه عمل مىكرد و جز دربارهء آنچه مستمعان تعيين مىكردند ، سخن نمىگفت و آنها از كثرت آنچه وى در حفظ داشت ، شگفت زده مىشدند .\r\nهمچنين ، ابن نجّار از استاد خود ، ابوالقاسم صوفى ، نقل مىكند : شيخ ما قزوينى ، در شبهاى ماه رمضان با مردم نماز تراويح مىخواند و خلق پرشمارى نزد او حاضر مىشدند . آن گاه كه شب ختم [ قرآن 
  ] فرا رسيد ، دعا كرد و از آغاز قرآن به تفسير پرداخت و پيوسته به تفسير مشغول بود تا سپيده طلوع كرد . وى با وضوى نماز عشاء ، نماز صبح را با مردم خواند و در همان روز ، به مدرسهء نظاميّه رفت . آن روز نوبت تدريس وى بود . چون طبق روش خود بر منبر نشست و سخن گفتن آغاز كرد ، براى حاضران - كه امير قطب‌الدين قيماز و سرشناسان شهر نيز در شمار آنان بودند - ياد كرد كه شب گذشته ، تمام قرآن را در يك مجلس ، تفسير كرده است .\r\nقطب‌الدين پس از شنيدن اين سخن گفت : پرداخت تاوان بر شيخ واجب است ( يعنى بايد براى ما نيز به تفسير قرآن بپردازى ) . پس شيخ روى گردانيد و گفت : امير\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nچيزى را بر ما واجب ساخت ؛ اگر بر شما سخت و دشوار نمىآيد ، بدان وفا خواهيم كرد . ايشان گفتند : خير ! بر ما دشوار نيست ؛ ما آن را برگزيديم . پس وى شروع كرد و قرآن را از آغاز تا انجام - بدون آنكه سخنى را از آنچه شب گذشته بر زبان رانده بود ، تكرار كند - تفسير كرد و مردمان را از قوّت حفظ و فراوانى دانشش به شگفت آورد و متحيّر ساخت .\r\nابواحمد بن سكينه مىگويد : زمانى كه ابن صاحب ، رفض را در بغداد آشكار ساخت ، قزوينى ، شب هنگام ، نزد من آمد و با من وداع كرد و گفت كه روى به سرزمين خود دارد . گفتمش : تو در اينجا مرد پاكى هستى كه مردمان را [ از دانش خود 
  ] بهره‌مند مىسازى . پاسخ داد : به خدا پناه مىبرم از اينكه در شهرى بمانم كه آشكارا اصحاب رسول خدا صلى الله عليه و آله را ناسزا مىگويند . سپس از بغداد بيرون شد و به سوى قزوين رفت . و اين آخرين بارى بود كه در بغداد حضور يافت . وى بزرگ و محترم ، در قزوين بماند تا از دنيا رفت .\r\nرافعى در امالى مىنويسد : قزوينى سه روز در هفته ، مجالسى را براى عامّهء مردم برپا مىكرد كه يكى از آنها صبح روز جمعه بود . روزى در يكى از اين مجالس - كه روز دوازدهم محرّم سال 590 بود - طبق عادت ، به سخن گفتن دربارهء آيهء « فَإنْ تَوَلَّوْا فَقُلْ حَسْبيِ اللَّهُ لا إلهَ إلّا هو : اگر روى گرداندند ، بگو : خدا مرا بس است ، جز او معبودى نيست . » « 1 » پرداخت و گفت كه اين آيه از فرجامين آياتى است كه فرو فرستاده شده و آياتى را كه پس از اين آيه فرود آمده است ، ياد كرد و در اين باره به آيهء « الَيْومَ أكْمَلْتُ لَكُمْ دينَكُمْ وَ أتْمَمْتُ عَلَيْكُمْ نِعْمَتي : امروز دين شما را برايتان كامل و نعمتم را بر شما تمام گردانيدم . » « 2 » و سورهء نصر و آيهء « وَ اتَّقُوا يَوْماً تُرْجَعُونَ فيهِ إلَى اللَّهِ : از روزى كه در آن به سوى خدا بازگردانده مىشويد ، بترسيد . » « 3 » اشاره كرد و سپس افزود كه رسول خدا صلى الله عليه و آله\r\n\r\n\r\n","description":"","footnote":"\r\n( 1 ) . توبه ( 9 ) / 129 .\r\n( 2 ) . مائده ( 5 ) / 3 .\r\n( 3 ) . بقره ( 2 ) / 281 .\r\n","page_name":" 191 ","page_number":191},
  {"content":"\r\n\r\nپس از نزول اين آيه ، تنها هفت روز زيست . پس آن گاه كه از منبر پايين آمد ، تب كرد و تنها هفت روز پس از آن ، زنده ماند و جمعهء بعدى از دنيا رفت و روز شنبه ، به خاك سپرده شد . اين از رخدادهاى شگفت است . گويا وى مىدانست كه زمان كوچيدن نزديك شده است .\r\nرافعى مىافزايد : بامداد همان روز به قصد تعزيت ، از خانه بيرون شدم . به حاكمى مىانديشيدم و از مرگ او شكسته دل بودم كه ناگاه بدون قصد قبلى و بدون هيچ فكر و انديشه‌اى ، يك بيت شعر در ذهنم افتاد :\r\n بَكَتِ الْعُلُومُ بِوَيْلِها وَ عَويلِها * لِوَفاةِ أحْمَدِهَا ابْنِ إسْماعيلِها \r\nدانشها همگى با ناله و فرياد براى مرگ ابن اسماعيل ، ستودهء علوم ، گريستند .\r\nگويا اين بيت را گوينده‌اى برايم خواند ! پس از آن انديشيدم و ابياتى را بر آن افزودم . اين پايان سخنان رافعى است و خدا به حقايق امور داناتر است . « 1 »\r\n\r\n8 . داوودى\r\n: رضىالدين ، ابوالخير ، احمد بن اسماعيل بن يوسف طالقانى قزوينى شافعى ، از دانشمندان مهمّ و سرشناس است .\r\nابن نجّار مىنويسد : حاكمى مهتر شافعيان بود و در مذهب و مسائل مورد اختلاف و اصول و تفسير و وعظ ، پيشوا به شمار مىآمد . وى محفوظات فراوانى داشت و حديث املا مىكرد و بر منبر وعظ مىنشست . او از كسانى چون : ابوعبداللَّه فراوى و زاهر شحامى و هبةاللَّه سندى و ابوالفتح بن بطّى ، احاديث بسيارى شنيد و از ملكداد و محمّد بن مكّى ، فقه بياموخت و در سرزمين خود و در بغداد ، به تدريس پرداخت و كتابهاى بزرگى را روايت كرد و مدّتى در نظاميّه ، عهده‌دار تدريس شد . حاكمى بسيار عبادت مىكرد و نماز مىگزارد . وى دائم‌الذكر بود و هميشه روزه داشت و هر روز ، قرآن را ختم مىكرد .\r\nابن مدينى مىگويد : حاكمى در انواع علوم و شناخت حديث ، يد طولايى داشت و از اهل نظر و اطّلاع به شمار مىآمد .\r\n\r\n\r\n","description":"","footnote":"\r\n( 1 ) . طبقات الشافعيّة الكبرى 6 / 7 .\r\n","page_name":" 192 ","page_number":192},
  {"content":"\r\n\r\nموفّق بن عبداللّطيف بغدادى نيز گفته است : وى در شبانه‌روز ، به اندازه‌اى عبادت مىكرد كه فرد كوشا از انجام آن در يك ماه ، ناتوان بود .\r\nحاكمى در سال 512 زاده شد و در ماه محرّم سال 590 در گذشت . « 1 »\r\n\r\n18 . روايت ملّااربلى\r\nوى از ابن عبّاس رضى الله عنه روايت مىكند كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى إبْراهيمَ في حِلْمِهِ وَ إلى نُوحٍ في فَهْمِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ . « 2 »\r\nهر كه مىخواهد بردبارى ابراهيم و فهم نوح و جمال يوسف را ببيند ، على بن ابىطالب را بنگرد .\r\nدر ادامه ، سخن حافظ محب‌ّالدين طبرى ، دالّ بر نقل اين حديث توسّط م لّا اربلى ، خواهد آمد .\r\n\r\nشرح حال ملّا\r\nم لّا عمر بن محمّد در ميان دانشمندان و محدّثان اهل تسّنن ، به ورع و نيكوكارى مشهور است تا آنجا كه سلاطين و دانشمندان بزرگ و سرشناس سنّى به دو اقتدا كرده‌اند . محمّد بن يوسف شامى در « سيره » اش مىنويسد :\r\nباب سيزدهم : سخنان دانشمندان در اعمال زادروز شريف پيامبر صلى الله عليه و آله و همداستانى ايشان در اين مورد و آنچه در اين باره پسنديده و آنچه نكوهيده است :\r\nحافظ ابوالخير سخاوى در فتواهايش مىگويد : اعمال اين ميلاد شريف از هيچ يك از گذشتگان نيك سه قرن نخست ، نقل نشده و اين چيزى است كه بعدها پديد آمده است ؛ ليكن پس از اين سه قرن ، همواره مسلمانان در سراسر سرزمينها و\r\n\r\n\r\n","description":"","footnote":"\r\n( 1 ) . طبقات المفسّرين 1 / 31 .\r\n( 2 ) . وسيلة المتعبّدين فى سيرة سيّد المرسلين 5 / 168 .\r\n","page_name":" 193 ","page_number":193},
  {"content":"\r\n\r\nشهرهاى بزرگ ، در ماه ميلاد نبىّ اكرم صلى الله عليه و آله گرد هم مىآيند و ضيافتهاى بديعى كه دربردارندهء كارهاى شادى بخش و عالى است ، ترتيب مىدهند و در شبهاى اين ماه ، صدقه‌هاى گوناگون مىدهند و اظهار شادمانى مىكنند و در انجام كارهاى نيك ، فزونى مىبخشند و تاريخ تولّد گرامى حضرتش را بازخوانى مىكنند و بدين‌گونه ، از بركات اين روز شريف ، بهرهء بسيار مىبرند .\r\nامام ، حافظ ابومحمّد ، عبدالرحمن بن اسماعيل ، معروف به ابوشامه ، در كتاب « الباحث على إنكار البدع و الحوادث » مىنويسد : ربيع نقل مىكند كه شافعى - رحمه اللَّه تعالى - گفته است :\r\nنوپديد آمده‌ها دو گونه‌اند : آنهايى كه مخالف كتاب و سنّت و حديث و اجماع‌اند كه بدعت و گمراهىاند ؛ و آنهايى كه بر پايهء امر نيكى پديد آمده‌اند و هيچ كس مخالف آنها نيست . اينها پديده‌هايى پسنديده‌اند . عمر - رضي اللَّه عنه - دربارهء نماز [ تراويح 
  ] در ماه رمضان گفته است : اين بدعتى نيكوست . مقصود وى اين بوده كه اين نماز چيزى است كه پيشتر نبوده و بعداً پديد آمده است و چون به وجود آمد ، تعاليم گذشته را نقض نكرد . بنابراين ، همگان در رَوايى بدعتهاى نيك و استحباب آنها و اميد ثواب براى كسانى كه با نيّت خير بدانها مىپردازند ، همداستان‌اند . آرى ، بدعتهاى نيك بدعتهايى هستند كه با بنيادهاى شرعى سازگار بوده و با هيچ‌يك از آنها مخالف نباشند و انجام آنها حرامى شرعى را پيش نياورد ؛ مانند : ساخت منبرها و مهمانسراها و مدرسه‌ها و كاروانسراها و . . . و كارهاى نيك ديگرى كه در صدر اسلام ، رايج نبوده است ؛ چرا كه اينها با آموزه‌هاى سنّت نظير : انجام كارهاى نيك و همكارى در نيكوكارى و پرهيزگارى ، سازگار است .\r\nاز اين رو ، از نيكوترين بدعتها امورى است از اين قبيل كه در عصر ما پديد آمده اند ؛ همانها كه همه ساله در شهر اربل ، در سالگرد ميلاد پيامبر صلى الله عليه و آله انجام مىشود ؛ مانند : صدقه‌ها و اعمال نيك گوناگون و زينت بستن و شادمانى كردن . زيرا اين كارها ، علاوه بر آنكه در بردارندهء نيكى به تهيدستان است ، نشان دهندهء دوستى و بزرگداشت و شكوهمندى رسول خدا صلى الله عليه و آله در دل انجام دهندهء آنهاست و\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nسپاسگزارى از خداى متعال ، به سبب منّتى كه با آفرينش فرستاده‌اش - كه براى جهانيان رحمت است - بر جهانيان نهاده است ، به شمار مىآيد .\r\nنخستين كسى كه در شهر موصل بدين كار نيك دست زد ، ملّا عمر بن محمّد يكى از نيكان نامى است و حاكم شهر اربل و ديگران وى را در اين كار نيك ، پيروى كردند . خداى همهء ايشان را بيامرزاد . « 1 »\r\nآرى ، اين داستان به تنهايى ، براى آگاهى از منزلت و بزرگى اين مرد در نزد اهل تسنّن ، بسنده است ؛ چرا كه كردار او پيش آنان حجّت و دليل رَوايى و بلكه فضيلت فعلى است و اينها همه پس از گذشت ساليانى بس دراز است كه دانشمندان و نيكان آمده‌اند و رفته‌اند و هيچ يك در سالگرد ميلاد پيامبر صلى الله عليه و آله به اين عمل دست نزده‌اند . بنابراين ، پيروى از م لّا عمر در انجام اين عمل ، تنها به دليل باور بسيار سنّيان به ورع وى و اطمينان فراوانشان به ديندارى و صلاح اوست .\r\n\r\nاعتبار كتاب « وسيلة المتعبّدين »\r\nكتاب « وسيلة المتعبّدينِ » م لّا عمر ، نزد اهل سنّت ، از بهترين كتب فراهم آمده در سيرهء نبوى به شمار مىرود . دهلوى اين كتاب را در « أصول الحديث » ضمن كتابهاى سيره ، نام برده و آن را در رديف سيرهء ابن هشام و سيرهء ابن اسحاق ياد كرده است .\r\nصدّيق حسن خان قنوجى در كتاب « الحطّة في ذكر الصحاح الستّة » مىنويسد :\r\nاحاديث تاريخ و سيره دو گونه‌اند : بخشى از آنها به آفرينش آسمان و زمين و حيوانات ؛ و بخش ديگر به شخص رسول خدا صلى الله عليه و آله و ياران گرامى و خاندان بزرگ او از گاه زاده‌شدن تا دم رفتن ، مىپردازند كه اين را « سيره » مىنامند ؛ مانند : سيرهء ابن اسحاق و سيرهء ابن هشام و سيرهء م لّا عمر ؛ و كتابهاى نوشته شده در اين زمينه بسيار پر شمارند .\r\nديگر دانشمندان ، فراوان ، از « وسيلة المتعبّدين » نقل و بدان اعتماد كرده‌اند .\r\nكابلى در « الصواقع » مىگويد : بىگمان ، نفى وجوب محبّت اصحاب پيامبر صلى الله عليه و آله جز\r\n\r\n\r\n","description":"","footnote":"\r\n( 1 ) . سبل الهدى و الرشاد فى سيرة خير العباد 1 / 362 - 365 .\r\n","page_name":" 195 ","page_number":195},
  {"content":"\r\n\r\nعلى ، برساخته‌اى دروغين است ؛ چرا كه حافظ ابوطاهر سلفى در مشيخه‌اش « 1 » از انس روايت كرده كه رسول خدا صلى الله عليه و آله فرمود : دوستى ابوبكر و سپاسگزارى از وى بر امّت من واجب است . ابن عساكر نيز مانند اين حديث را از انس و به طريقى ديگر ، از سعد بن سهل ساعدى نقل كرده است . نيز حافظ م لّا عمر بن محمّد بن خضر در سيره‌اش از آن حضرت روايت كرده است : هر آينه ، خداى متعال همان گونه كه نماز و زكات و روزه و حجّ را بر شما واجب گردانيده ، دوستى ابوبكر و عمر و عثمان و على را بر شما واجب ساخته است .\r\nاين نصّ سخن كابلى است كه عيناً در تحفهء دهلوى نيز ( در پاسخ به استدلال به آيهء مودّت ) مشاهده مىشود . پس تحفه را ببين تا دريابى كه چگونه دهلوى سخنان كابلى را در بحثهاى كتابش به خود بسته است . « 2 »\r\nحافظ محبّ طبرى در كتاب « الرياض النضرة في مناقب العشرة المبشّرة » فراوان از كتاب م لّا عمر نقل كرده است . حافظ سمهودى نيز همين گونه است . وى مىنويسد : جابر رضى الله عنه از نبىّ اكرم صلى الله عليه و آله نقل كرده است :\r\nجز مؤمن متّقى ما اهل بيت را دوست نمىدارد و جز منافق شقى ما را دشمن نمىشمارد .\r\nبنا بر گفتهء محبّ طبرى ، م لّا اين حديث را در كتابش آورده است . « 3 »\r\nنيز سمهودى مىنويسد : ابوسعد و م لّا در سيره‌اش ، اين احاديث را از پيامبر صلى الله عليه و آله نقل كرده‌اند :\r\n- خيرخواه خاندان من باشيد ؛ زيرا بىگمان ، فرداى قيامت من از شما دربارهء آنان دادخواهى مىكنم و هر كه را در اين دادخواهى مغلوب كنم ، دشمن خواهم داشت و هر كس را كه من دشمن بدارم ، به آتش در خواهد افتاد .\r\n\r\n\r\n","description":"","footnote":"\r\n( 1 ) . المشيخة : . . . محلّ ذكر الأشياخ و الأسانيد : كتابى كه نويسنده در آن ، نام مشايخ و فهرست زنجيره‌هاى نقل‌حديثش را مىآورد . ( الرواشح السماويّة / 75 ) ( مترجم )\r\n( 2 ) . التحفة الاثنا عشريّه / 205 .\r\n( 3 ) . جواهر العقدين 2 / 242 .\r\n","page_name":" 196 ","page_number":196},
  {"content":"\r\n\r\n- هر كه حقّ مرا با رعايت حقّ خاندانم پاس بدارد ، نزد خدا براى خود ، عهدى ستانده است .\r\n- من و خاندانم درختى در بهشت هستيم كه شاخه‌هايش در دنياست تا هر كه بخواهد ، راهى به سوى خدايش در پيش گيرد . ( اين حديث را تنها ابوسعد نقل كرده است )\r\n- در هر نسلى از امّت من ، مردمان دادگرى از خاندانم هستند كه از اين دين ، تحريفِ از حد در گذرندگان و به خود بستنهاى آنان كه قصد نابودى دين را دارند و تفسيرهاى نابجاى نادانان را دور مىكنند . آگاه باشيد كه پيشوايان راستين شما آنان‌اند كه شما را به سوى خدا مىبرند ؛ پس بنگريد كه به سوى چه كسى مىبرندتان . ( اين حديث را تنها ملّا عمر نقل كرده است ) « 1 »\r\nنويسندهء « كشف الظنون » نيز مىگويد : « وسيلة المتعبّدين » اثر شيخ صالح ، عمر بن محمّد بن خضر اربلى است . وى هموست كه نورالدين شهيد او را باور مىداشت . « 2 »\r\n\r\nيادكردى از ملك نورالدين شهيد\r\nسنّيان ملك نورالدين را به بهترين اوصاف ستوده‌اند :\r\n\r\n- ابن اثير\r\n( ضمن گزارش رخدادهاى سال 569 ) : در اين سال ، نورالدين ، محمود بن زنكى بن اقسنقر ، حكمفرماى شام و سرزمينهاى جزيره و مصر ، در روز چهارشنبه يازدهم شوّال ، به سبب بيمارى خوانيق « 3 » در گذشت و در قلعهء دمشق به خاك سپرده شد و از آنجا به مدرسه‌اى كه خود در دمشق ، نزديك بازار خواصين ساخته بود ، منتقل گشت .\r\nاز شگفتيهاى احوال او اين است كه وى در روز دوم ماه شوّال ، به همراه برخى از\r\n\r\n\r\n","description":"","footnote":"\r\n( 1 ) . همان / 91 .\r\n( 2 ) . كشف الظنون 2 / 2010 .\r\n( 3 ) . قسمى درد و ورم گلوست . ( لغت‌نامهء دهخدا ) ( مترجم )\r\n","page_name":" 197 ","page_number":197},
  {"content":"\r\n\r\nاميران نيكويش ، بر اسب سوار بود كه يكى از اميران گفت : پاك و منزّه است كسى كه مىداند آيا ما در سال بعد نيز در اين مكان گرد هم مىآييم يا خير ! نورالدين وى را گفت : اين گونه مگو ، بلكه بگو : پاك و منزّه است كسى كه مىداند آيا ما در يك ماه ديگر نيز در اينجا فراهم مىآييم يا خير ! پس نورالدين - رحمه اللَّه - پس از يازده روز ، در گذشت و امير پيش از سپرى شدن يك سال ، از دنيا رفت و اين گونه ، هر يك از آنان بدان چه بر زبان رانده بود ، گرفته شد .\r\nدامنهء فرمانروايى نورالدين جدّاً گسترده بود ؛ بدان گونه كه در مكّه و مدينه و يمن - آن زمان كه شمس الدولة بن ايّوب بر آن شهر پاى نهاد و آن را در تصرّف خود درآورد - به نامش خطبه خواندند . وى در سال 511 زاده شد و به سبب سيرت نيكو و دادگرى ، آوازه‌اش در زمين پيچيد .\r\nمن سرگذشت فرمانروايان گذشته را خوانده‌ام . پس از خلفاى راشدين و عمر بن عبدالعزيز ، كسى را نيك سيرت‌تر و دادگسترتر از او نديده‌ام . بسيارى از اين امور ، به سبب كتاب « الباهر » - كه دربارهء دولت او نوشته شده - به دست ما رسيده است . ما پاره‌اى از اين اخبار را در اينجا ياد مىكنيم تا خردمندان از آنها آگاه شوند و از او پيروى كنند .\r\nاز جمله اوصاف نيكوى ملك نورالدين ، دنيا پرهيزى و عبادت و دانش اوست ؛ چرا كه وى خوراك و پوشاك و ديگر احتياجاتش را تنها از درآمدهاى مِلك شخصىاش - كه از بهرهء خود از غنيمت خريده بود - و اموالى كه براى مصالح مسلمانان آماده شده بود ، تأمين مىكرد . زمانى همسرش از تنگى معيشت از او گلايه كرد ؛ او سه دكّانى را كه در حِمص داشت و درآمد ساليانه‌اش به بيست دينار مىرسيد ، به او بخشيد و چون همسرش اين پول را اندك شمرد ، وى را گفت : چيزى جز اين ندارم و تمام آنچه در دست من است ، از آن مسلمانان است و من تنها پاسبان اين اموال هستم و هرگز به آنها خيانت نخواهم كرد و به خاطر تو خود را در آتش دوزخ نخواهم افكند .\r\nنورالدين شبها را به نماز مىايستاد و اوراد نيكويى در دل شب داشت . وى\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاين گونه بود كه گفته‌اند :\r\n جَمَعَ الشَّجاعَةَ وَ الْخُشُوعَ لِرَبِّهِ * ما أحْسَنَ الْمِحْرابَ فيِ الْمِحْرابِ \r\nدليرى و دلاورى را با فروتنى براى خدايش ، يك جا فراهم آورد . [ آرى ، 
  ] چه خوب در محراب ، با نفس و شيطان جنگيد . « 1 »\r\nوى با فقه حنفى آشنا بود ؛ ليكن تعصّبى در آن نمىورزيد . او حديث شنيد و براى پاداش اخروى ، براى ديگران حديث نقل مىكرد .\r\nامّا دادگرىاش ؛ هر آينه در تمام سرزمينهاى تحت فرمانش ، با وجود گستردگى آنها ، هيچ خراج و مالياتى را فروگذار نمىكرد ؛ بلكه [ آنها را مىگرفت 
  ] و همه را در مصر و شام و جزيره و موصل ، به مصرف مىرسانيد . نورالدين شريعت را بزرگ مىداشت و به دستورهاى آن گردن مىنهاد .\r\nزمانى كسى وى را به دادگاه كشانيد . او همراه مدّعى بدانجا شد و پيكى را به سوى قاضى كمال الدين بن شهرزورى گسيل داشت و به دو گفت : براى داورى نزد تو مىآيم ، با من همان گونه رفتار كن كه با مدّعى رفتار مىكنى . داورى پايان يافت و روشن شد كه حق با نورالدين است . نورالدين مدّعىاش را - كه به دادگاهش كشانده بود - بخشيد و گفت : مىخواستم آنچه را وى به زيان من دعوى كرده بود ، به وى وا گذارم ؛ ليكن ترسيدم كه انگيزهء اين كارم ، كبر و عار از حضور در دادگاه باشد ؛ از اين رو ، در دادگاه حاضر شدم و سپس آنچه را وى دعوى كرده بود ، به دو وا گذاردم .\r\nنورالدين در شهرهاى تحت حاكميّتش ، دادگاههايى بنا نهاده بود و به همراه قاضى ، در آن دادگاهها مىنشست و حقّ ستمديده را - هر چند كه فردى يهودى بود - از ستمگر - هر چند كه فرزند يا بزرگ‌ترين اميرش بود - باز مىستاند .\r\nوى دانشمندان و دينداران را گرامى و بزرگ مىداشت و در پيش پايشان به احترام ، برمىخاست و همنشين آنان مىشد و با ايشان شادمانى مىكرد و هيچ گاه سخن آنان را رد نمىكرد و با دست خود برايشان نامه مىنگاشت . او با\r\n\r\n\r\n","description":"","footnote":"\r\n( 1 ) . و يا : « چه نيكو در جنگ با دشمنان ، با نفس و شيطان نيز جنگيد . » ( مترجم )\r\n","page_name":" 199 ","page_number":199},
  {"content":"\r\n\r\nوجود فروتنى ، بسيار با وقار و با هيبت بود . بارى ، اوصاف نيكوى او پرشمار و مناقبش فراوان است و اين كتاب ، گنجايش ذكر همهء آنها را ندارد . « 1 »\r\n\r\n- ذهبى\r\n: سلطان نورالدين ، پادشاه دادگر ، ابوالقاسم ، محمود بن اتابك زنكى بن اقسنقر ، پس از پدرش ، حاكم حلب شد و سپس دمشق را به تصرّف درآورد و بيست سال ، آنجا را تحت فرمانروايى خود داشت . وى در ماه شوّال 511 به دنيا آمد و بزرگ‌ترين و دادگسترترين و ديندارترين و جنگجوترين پادشاهان در راه خدا و سعادتمندترين آنان در دنيا و آخرتش به شمار مىرفت . او بارها فرنگيان را در جنگ ، مغلوب كرد و تلخى شكست را در كام آنان ريخت .\r\nخلاصه آنكه ، خوبيهايش از خورشيد روشن‌تر و از ماه نيكوتر است . وى گندمگون و بلند قامت و نمكين بود و ريشى اندك « 2 » داشت و بسيار با هيبت و فروتن و پاك زبان و خردمند و انديشمند و خدا ترس و دور از تكبّر بود . مانندش در نيكانِ بزرگ كم است ، چه رسد به پادشاهان . خدا فرجامش را با شهادت رقم زد و پاداش نيك و فزونى بخشيدش . وى در يازدهم ماه شوّال ، به سبب بيمارى خوانيق ، در گذشت . « 3 »\r\n\r\n19 . روايت ابوحامد صالحانى\r\nبنا بر آنچه در كتاب « توضيح الدلائل » آمده ، ابوحامد ، محمود صالحانى ، نيز حديث تشبيه را روايت كرده است ( در سلسلهء ناقلان ، نام حافظ ابوسليمان هم به چشم مىخورد ) :\r\nحارثِ اعوَر ، پرچمدار اميرالمؤمنين - كرّم اللَّه وجهه - مىگويد : اين خبر به ما رسيده است كه پيامبر - صلّى اللَّه عليه و على آله و بارك و سلّم - در ميان گروهى از\r\n\r\n\r\n","description":"","footnote":"\r\n( 1 ) . الكامل فى التاريخ ، حوادث سال 569 .\r\n( 2 ) . تركيّ اللّحية ، نقيّ الخدّ .\r\n( 3 ) . العبر فى خبر من غبر ، حوادث سال 569 .\r\n","page_name":" 200 ","page_number":200},
  {"content":"\r\n\r\nاصحاب بود كه فرمود :\r\nأُريكُمْ آدَمَ في عِلْمِهِ وَ نُوحاً في فَهْمِهِ وَ إبْراهيمَ في حِلْمِهِ .\r\nدانش آدم و فهم نوح و بردبارى ابراهيم را به شما خواهم نماياند .\r\nزمانى نگذشت كه على - كرّم اللَّه تعالى و جهه - سر رسيد . ابوبكر - رضي اللَّه عنه - گفت : اى رسول خدا ، مردى را به سه تن از پيامبران همانند كردى ! درود و آفرين بر او ! اين مرد كيست ؟\r\nپيامبر صلى الله عليه و آله فرمود : اى ابوبكر ، آيا او را نمىشناسى ؟\r\nابوبكر عرض كرد : خداىْ تعالى و فرستاده‌اش داناترند .\r\nپيامبر صلى الله عليه و آله فرمود : وى ابوالحسن ، على بن ابىطالب است .\r\nابوبكر گفت : اى ابوالحسن ، آفرين برتو ! آفرين بر تو ! « 1 »\r\n\r\nيادكردى از صالحانى\r\n- شاه سلامة اللَّه هندى ، در كتاب « معركة الآراء » از ابوحامد صالحانى نام برده و سخنانى گفته كه نشان مىدهد صالحانى از دانشمندان اهل سنّت است .\r\n- سيّد شهاب‌الدين ، احمد ، بسيار از صالحانى نقل كرده و احاديث وى را همراه با وصف او به صفات نيكو ، آورده است . وى مىنويسد :\r\nامامِ دانشمند و اديب خردمند و صاحب خويهاى نيكو كه در ميان پيشوايان بزرگ به القاب « محيى السنّه » و « ناصر الحديث » و « مجدّد الاسلام » نامبردار است ، عالم ربّانى و عارف سبحانى ، سعدالدين ابوحامد ، محمود بن محمّد بن حسين بن يحيى صالحانى ، در عبارات برگزيده و اشارات ناب خود در كتاب . . . مىنويسد . . . .\r\nهمو مىگويد : بر اساس اسناد ياد شده ، از سفيان ثورى ، از زيد بن مره - كه راوىاى پذيرفته است - نقل شده است كه ابن مسعود رضى الله عنه آيهء « وَ كَفَى اللَّهُ الْمُؤْمِنينَ\r\n\r\n\r\n","description":"","footnote":"\r\n( 1 ) . توضيح الدلائل على تصحيح الفضائل ، مخطوط .\r\n","page_name":" 201 ","page_number":201},
  {"content":"\r\n\r\nالْقِتالَ : و خدا [ زحمت 
  ] جنگ را از مؤمنان برداشت . » « 1 » را اين گونه مىخواند : خدا [ زحمت 
  ] جنگ را به وسيلهء على بن ابىطالب از دوش مؤمنان برداشت .\r\nمطلب بالا در روايت اعمش از ابووائل نيز آمده است و راوى اين دو حديث امام صالحانى است .\r\nاز محمّد بن على بن الحسين نقل كرده‌اند كه ايشان به واسطهء پدرش از نياى خود روايت كرده است كه رسول خدا صلى الله عليه و آله فرمود :\r\nمن و على ، چهارده هزار سال پيش از آنكه خدا آدم را بيافريند ، نورى بوديم در پيشگاه وى . پس آن هنگام كه خدا آدم را آفريد ، اين نور را در صلب او داخل كرد و همواره ، آن را از صلبى به صلب ديگر منتقل مىساخت تا آنكه در صلب عبدالمطّلب مستقرّش ساخت . پس آن نور را دو بخش فرمود ؛ بخشى در صلب عبداللَّه و بخشى در صلب ابوطالب . بنابراين ، على از من است و من از او هستم . گوشت وى گوشت من و خون او خون من است و هر كه او را دوست بدارد ، به سبب محبّت من او را دوست مىدارد و هر كس كه با وى دشمنى كند ، به سبب دشمنى با من ، دشمن اوست .\r\nاز جابر رضى الله عنه نقل شده است : پيامبر صلى الله عليه و آله در عرفات بود و در حالى كه على - كرّم اللَّه وجهه - روى در روى آن حضرت داشت ، فرمود :\r\nعلى جان ! نزديك بيا و دستت را در دست من بگذار . اى على ، من و تو از درختى آفريده شده‌ايم كه من ريشه و تو تنه و حسن و حسين شاخه‌هايش هستند ؛ هر كه به بخشى از آن در آويزد ، خداى به بهشتش خواهد برد .\r\nحديث نخست را سعدالدين ، ابوحامد ، محمود بن محمّد ، همو كه در طلب\r\n\r\n\r\n","description":"","footnote":"\r\n( 1 ) . احزاب ( 33 ) / 25 .\r\n","page_name":" 202 ","page_number":202},
  {"content":"\r\n\r\nدانش ، سفر كرد و كوچيد و به حضور مشايخ رسيد و حديث شنيد و نقل كرد و در هر علمى نوشته‌اى از خود بر جاى نهاد و گروه پرشمارى از وى روايت كرده‌اند و در عراق با امام ابوموسى مدينى و طبقهء او همراه بود ، به اسناد مسلسل خود - كه به امام ، حافظ ابوبكر بن مردويه ، مىانجامد - نقل و حديث دوم را به اسنادى كه به پيشواى پرهيزگار ، حافظ ابونعيم اصفهانى ، مىرسد ، روايت كرده است .\r\nحديث نخست را امام شمس‌الدين ، محمّد بن حسن بن يوسف انصارى زرندى نيز - كه در حرم شريف نبوى محدّث بود - از ابن عبّاس - رضي اللَّه تعالى عنهما - نقل كرده است .\r\nسيّد شهاب‌الدين دربارهء نامهاى اميرالمؤمنين مىنويسد :\r\nاز نامهاى او مقيم الحجّة ( برپاىدارندهء حجّت ) است . از ابن مسعود رضى الله عنه نقل شده كه وى از رسول خدا صلى الله عليه و آله روايت كرده است كه حضرتش فرمود :\r\nهر آينه ، آن گاه كه خدا آدم را بيافريد و از روح خويش در او دميد ، آدم عطسه كرد ؛ پس گفت : سپاس و ستايش خداى راست ، پروردگار جهانيان .\r\nاز اين روى ، خداىْ تعالى به او وحى كرد و مژدهء آمرزش به دو داد و فرمود :\r\nاى آدم ، سر خويش بالا بگير و بنگر . آدم سرش را بالا آورد و ناگاه ديد كه بر عرش نوشته شده است : معبودى جز خدا نيست ؛ محمّد پيامبر رحمت است ؛ على برپاىدارندهء حجّت است و هر كه حقّ او را بشناسد و گردن نهد ، پاك و پاكيزه خواهد شد و هر كه حقّ وى را نشناسد و نپذيرد ، از رحمت به دور و نوميد خواهد گشت . به بزرگى و شكوهم سوگند ياد مىكنم ، هر كه على را دوست بدارد - هرچند مرا نافرمانى كرده باشد - به بهشتش درآورم و هر كه او را نافرمانى كند - اگر چه مرا فرمان برده باشد - به دوزخش در افكنم .\r\nاين حديث را جناب محيى السنّه ، يعنى صالحانى ، نقل كرده است .\r\n\r\n20 . روايت ابن طلحهء شافعى\r\nاز ديگر راويان حديث تشبيه ، كمال‌الدين ، ابوسالم ، محمّد بن طلحهء شافعى است . وى مىگويد : از جمله مناقب على بن ابىطالب ، حديثى است كه امام بيهقى در كتابى كه دربارهء فضائل صحابه نگاشته ، به سلسله سندى كه به رسول خدا صلى الله عليه و آله\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمىانجامد ، نقل كرده است . حديث چنين است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوحٍ في تَقْواهُ وَ الى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و تقواى نوح و بردبارى ابراهيم و شكوه موسى و بندگى عيسى را ببيند ، على بن ابىطالب را بنگرد .\r\nبدين گونه ، پيامبر صلى الله عليه و آله با اين سخن ، براى على رضى الله عنه دانشى مانند دانش آدم و تقوايى همچون تقواى نوح و بردبارىاى بسان بردبارى ابراهيم و هيبتى شبيه هيبت موسى و عبادتى همانند عبادت عيسى را اثبات فرموده است . در اين حديث ، به روشنى ، به دانش و تقوا و بردبارى و هيبت و عبادت على رضى الله عنه و به بلندى اين ويژگيها در وى تا اوج همانندى با اين پيامبران مرسل - صلوات اللَّه عليهم أجمعين - در صفات ياد شده و مناقب بر شمرده شده ، اشارت رفته است . « 1 »\r\n\r\nشرح حال ابن طلحهء شافعى\r\nابن طلحه از دانشمندان بزرگ و سرشناس سنّيان است و اينك شرح حال او :\r\n1 . يافعى : مفتى شافعى ، كمال محمّد بن طلحهء نصيبى ، سرور بزرگ دانشمندان عصر خويش و در فقه و شناخت مسائل اختلافى پيشتاز بود . يك بار عهده‌دار وزارت شد ؛ ليكن [ پس از مدّتى آن را رها كرد و 
  ] به زهد گراييد و به نفس خود پرداخت . وى در ماه رجب و در شهر حلب ، در حالى كه بيش از هفتاد سال داشت ، در گذشت . كتاب « دائرة الحروف » از آثار اوست .\r\nشايد اين ابن طلحه هموست كه سيّد بزرگ مرتبت ، شيخ ستوده ، عبدالغفّار ، محدّث شهر قوص ، درباره‌اش گفته است : رضىّ بن اصمع مرا گفت : در كوههاى لبنان فقيرى را ديدم كه به من گفت : دوش در خواب كسى را ديدم كه مىگفت :\r\n لِلَّهِ دَرُّكَ يَا بْنَ طَلْحَةَ ماجِدٍ * تَرَكَ الْوِزارَةَ عامِداً فَتَسَلْطَنا \r\n\r\n\r\n","description":"","footnote":"\r\n( 1 ) . مطالب السؤول فى مناقب آل الرسول / 61 .\r\n","page_name":" 204 ","page_number":204},
  {"content":"\r\n\r\n لاتَعْجَبُوا مِنْ زاهِدٍ في زُهْدِهِ * في دِرْهَمٍ لَمَّا أصابَ الْمَعْدِنا \r\nآفرين بر ابن طلحهء بزرگ باد ! همو كه با اختيار خود ، وزارت را رها كرد و به پادشاهى رسيد . از زهد زاهدى كه درهمى را فرونهاد و به كان دست يافت ، در شگفت مشويد .\r\nفرداى آن روز ، بامدادان به سوى شيخ ابن طلحه رفتم . ديدم كه سلطان ملك اشرف بر درگاه او ايستاده است و اجازهء ورود مىطلبد . منتظر ماندم تا سلطان بيرون آمد . پس نزد شيخ شدم و آنچه را فقير گفته بود ، برايش بازگو كردم ؛ پاسخ داد : اگر رؤياى او راستين باشد ، من در طول يازده روز آينده خواهم مرد . و چنين شد .\r\nتعبير اين خواب و شعر به مرگ و تعيين زمان آن به شكل فوق توسّط ابن طلحه ، جدّاً شگفت انگيز است . ممكن است - و اللَّه أعلم - كه وى اين تعبير را از حروف برخى از كلمات ابيات ياد شده ، گرفته باشد . من چنين مىپندارم - و خدا داناتر است - كه آن كلمات « أصاب المعدنا » باشد ؛ چرا كه يازده حرف است و از جهت معنا نيز با تعبير او مناسب است . زيرا معدنى كه غناى مطلق و پادشاهى راستين است ، همان سعادت بزرگ و نعمت سترگى است كه پس از مرگ آن را در مىيابند . « 1 »\r\n\r\nمآخذ شرح حال يافعى\r\nشرح حال يافعى ( در گذشته به سال 768 ) را در كتابهاى زير مىتوان پيدا كرد :\r\n1 . الدرر الكامنة 2 / 2 247 ؛\r\n2 . طبقات الشافعيّة الكبرى 6 / 103 ؛\r\n3 . النجوم الزاهرة 11 / 4 93 ؛\r\n4 . البدر الطالع 1 / 2 378 .\r\n2 . اسنوى : ابوسالم ، محمّد بن طلحة بن محمّد قرشى نصيبى ، ملقّب به كمال‌الدين ، در فقه و شناخت مسائل اختلافى ، پيشوا و پيشتاز بود و با اصول عقايد و اصول فقه ، آشنايى كامل داشت و سرور بزرگ و باشكوهى به شمار مىرفت و از\r\n\r\n\r\n","description":"","footnote":"\r\n( 1 ) . مرآت الجنان ، حوادث سال 652 .\r\n","page_name":" 205 ","page_number":205},
  {"content":"\r\n\r\nجانب پادشاهان ، نامه مىنوشت . وى در مدرسهء امينيّهء دمشق اقامت گزيد و ملك ناصر ، حاكم دمشق ، او را به وزارت خود انتخاب كرد و وى را به پذيرش اين منصب ، دستور داد ؛ ليكن ابن طلحه از دربار او بيرون رفت و عذرخواست و وزارت را از او نپذيرفت . پس تنها دو روز در لباس وزارت ماند و سپس اموال و دارايىاش را رها كرد و جامهء خويش را تغيير داد و رفت و كسى از جايش آگاه نشد .\r\nابن طلحه در طول حياتش ، به شنيدن و نقل حديث پرداخت و سرانجام در بيست و هفتم ماه رجب سال 652 در حالى كه بيش از هفتاد سال داشت ، در شهر حلب ، چشم از جهان فروبست . صاحب « العبر » او را ياد كرده است . « 1 »\r\n\r\nشرح حال اسنوى\r\nابن قاضى شهبه در شرح حال اسنوى مىنويسد :\r\nپيشواى ع لّا مه ، جمال‌الدين ، ابومحمّد ، عبدالرحيم بن حسن بن على بن عمر بن على بن ابراهيم ، همو كه الفاظ را پيراست و معانى را استوار ساخت ، صاحب آثار مشهور و مفيد ، در ماه رجب سال 704 در اسنا زاده شد و در سال 721 به قاهره پاى نهاد و به يادگيرى حديث و انواع دانش پرداخت . وى فقه را از زنكلونى و سنباطى و سبكى و جلال‌الدين قزوينى و وجيزى و ديگران آموخت و نحو را از ابوحيّان فراگرفت و « التسهيل » را نزد او خواند .\r\nاسنوى خود در طبقات مىنويسد : با شيخ فلان ( نام كامل او را ياد مىكند ) بحث مىكردم كه سرانجام مرا گفت : هيچ كس را به سنّ و سال تو شيخ نخوانده بودم !\r\nوى دانشهاى عقلى را از قونوى و شوشترى و ديگران بياموخت و از سال 727 بر كرسى تدريس و افاده نشست و در اقبغاويّه و ملكيّه و فارسيّه و فاضليّه ، درس داد و در مسجد جامع ابن طولون ، تفسير قرآن گفت . سپس عهده‌دار وكالت بيت‌المال و منصب حِسبه ( محتسبى ) شد ؛ ليكن پس از چندى آن را رها كرد و از وكالت نيز بر كنار گشت و بدين‌گونه ، به دانش و نگارش پرداخت و در شمار مشايخ مهمّ قاهره\r\n\r\n\r\n","description":"","footnote":"\r\n( 1 ) . طبقات الشافعيّه 2 / 70 .\r\n","page_name":" 206 ","page_number":206},
  {"content":"\r\n\r\nقرار گرفت و پس از سى سالگى ، كار نوشتن كتاب را آغاز نمود .\r\nشاگرد اسنوى ، سراج الدين بن ملقّن ، در « طبقات الفقهاء » استادش را اين گونه مىستايد : شيخ و مفتى و نويسنده و مدرّس شافعيان و صاحب علومى چون : اصول و فقه و ادبيّات عرب و . . . .\r\nحافظ ولىالدين ، ابوزرعه ، در « وفيات » ش دربارهء اسنوى مىنويسد : وى به تمام دانشها پرداخت تا آنجا كه يگانهء عصر خويش و شيخ شافعيان زمان خود شد . او همچنين ، كتابهاى سودمند و مشهور فراوانى ، همچون « المهمّات » را نگاشت . پدرم دربارهء اين كتاب شعرى سروده است :\r\n أبْدَتْ مُهِمَّاتُهُ إذْ ذاكَ رُتْبَتُهُ * إنَّ الْمُهِمَّاتِ فيها يُعْرَفُ الرَّجُلُ \r\nكتاب « المهمّات » او آشكار و مشهور شد و اين ، به سبب رتبت والاى نويسندهء آن بود .\r\nآرى ! اين كتاب مؤلّفش را به نيكى مىشناساند .\r\nمردمان فراوانى از او دانش آموختند و بيشتر دانشمندان سرزمينهاى مصر از شاگردان وى هستند . اسنوى مردى نيكو چهره ، نرم‌خو ، نسبت به دانشجويان پرمهر ، نويسنده‌اى توانا و همواره در حال نگارش كتاب و آموختن دانش به ديگران بود . پدرم كتابى جداگانه در زندگىنامهء او فراهم آورده و در آن مكاشفه‌اى از او نقل كرده است . اسنوى در ماه جمادى الآخره سال 772 به مرگ ناگهانى ، از دنيا رفت و در نزديكى مقابر صوفيّه به خاك سپرده شد . كتابهاى مشهور وى عبارت‌اند از :\r\n- جواهر البحرين في تناقض الخبرين ، تاريخ اتمام نگارش كتاب : سال 735 ؛\r\n- التنقيح على التصحيح ، تاريخ اتمام نگارش كتاب : سال 737 ؛\r\n- شرح « المنهاج » بيضاوى ( كه بهترين و سودمندترين شرحهاى آن است ) ، تاريخ اتمام نگارش كتاب : اواخر سال 740 ؛\r\n- الهداية في أوهام الكفاية ، تاريخ اتمام نگارش كتاب : سال 746 ؛\r\n- المهمّات ، تاريخ اتمام نگارش كتاب : سال 760 ؛\r\n- التمهيد ، تاريخ اتمام نگارش كتاب : سال 768 ؛\r\n- طبقات الفقهاء ، تاريخ اتمام نگارش كتاب : سال 769 ؛\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n- طراز المحافل في ألغاز المسائل ، تاريخ اتمام نگارش كتاب : سال 770 ؛\r\n- كافي المحتاج در شرح « المنهاج » نووى ، در سه مجلّد ( شرحى است خوب و سودبخش و پيراسته و بهترين شرح منهاج كه تا مبحث مساقات رسيده است ) ؛\r\n- الكوكب الدريّ ( نويسنده در اين كتاب به استخراج مسائل فقهى برپايهء قواعد نحوى پرداخته است ) ؛\r\n- تصحيح التنبيه ؛\r\n- الفتاوى الحمويّة .\r\nاز ديگر آثار اوست : اللّوامع و البوارق ، الجوامع و الفوارق ، نوشته‌اى در موضوع مثلها ، شرح عروض ابن حاجب ، بخشى از مختصر « الشرح الصغير » كه بنابر آنچه گفته‌اند تا مبحث بيع رسيده است ، شرح التنبيه ( كه حدود يك مجلّد آن را نگاشت ) و يك جلد از مجلّدات « البحر المحيط » . « 1 »\r\nزندگىنامهء اسنوى را در كتابهاى مهمّى ، مانند : « الدرر الكامنة 2 / 354 » اثر حافظ ابن حجر و « حسن المحاضرة 1 / 242 » حافظ سيوطى مىتوان يافت .\r\n3 . ابن قاضى شهبه : شيخ كمال‌الدين ، ابوسالم ، محمّد بن طلحة بن محمّد بن حسن طوسى قرشى عدوى نصيبى ، نويسندهء « العقد الفريد » و در شمار سروران و مهتران بزرگ است . وى در سال 582 زاده شد و فقه آموخت و از تمام دانشها بهره برد . او فقيه و سرآمد همگنان و با مذهب و اصول و مسائل مورد اختلاف ، آشنابود .\r\nوى از جانب پادشاهان ، نامه مىنگاشت و [ در ميان معاصرانش 
  ] به بزرگى رسيد و از همگان پيش افتاد .\r\nابن طلحه فراوان حديث شنيد و در سال 648 در شهرهاى بسيارى ، حديث نقل كرد . حاكم وقت به دو وزارت را پيشنهاد كرد ؛ ليكن وى عذرخواست و كناره‌گيرى ورزيد و نپذيرفت و بيش از دو روز ، در اين منصب نماند و سپس به پنهانى ، گريخت و اموال و دارايىاش را رها كرد و جامه‌اى پنبه‌اى به تن كرد و به جايى نامعلوم رفت .\r\n\r\n\r\n","description":"","footnote":"\r\n( 1 ) . طبقات الشافعيّه 3 / 132 .\r\n","page_name":" 208 ","page_number":208},
  {"content":"\r\n\r\nگفته‌اند كه ابن طلحه مدّتى به دانش حروف و اوفاق اشتغال داشته و بدين وسيله ، به برخى از امور غيبى دست يافته است . نيز گفته‌اند كه وى از اين علوم دست كشيد . سيّد عزّالدين درباره‌اش مىنويسد : وى نويسنده و صاحب فتوا و در شمار دانشمندان نامى و پيشوايان مشهور است . او نزد پادشاهان منزلت داشت و از جانب ايشان ، نامه مىنوشت ؛ ليكن در پايان عمر ، به زهد روى آورد و دنيا را فرو نهاد و بدانچه برايش سودمند بود ، پرداخت و روزگارش را به راستى و نيكويى ، سپرى كرد و سرانجام در ماه رجب سال 652 در شهر حلب ، در گذشت و در مقام ، به خاك سپرده شد . « 1 »\r\n\r\nمآخذ شرح حال ابن قاضى شهبه\r\nشرح حال و زندگىنامهء قاضىالقضات ، ابن قاضى شهبهء اسدى ، در گذشته به سال 851 و نويسندهء « طبقات الشافعيّة » در كتابهاى زير يافت مىشود :\r\n1 . الضوء ال لّا مع 11 / 21 ؛\r\n2 . البدر الطالع 1 / 164 ؛\r\n3 . شذرات الذهب 7 / 269 .\r\n\r\nاعتبار كتاب « مطالب السؤول »\r\nدانشمندان اهل سنّت بسيار از كتاب « مطالب السؤول » نقل كرده و بدان اعتماد ورزيده و نويسندهء آن را به بزرگى ياد نموده‌اند . حافظ گنجى شافعى ، مطالبى را از اين كتاب نقل كرده و در پى آن ، ابن طلحه ، نويسندهء آن را با عبارت « شيخ ما ، حجّة الاسلام ، شافعى زمان » ستوده است . « 2 »\r\nبدخشانى دربارهء ابن طلحه مىنويسد : شيخ عالم ، محمّد بن طلحهء شافعى . « 3 »\r\n\r\n\r\n","description":"","footnote":"\r\n( 1 ) . طبقات الشافعيّه 2 / 153 .\r\n( 2 ) . كفاية الطالب فى مناقب على بن ابىطالب / 231 .\r\n( 3 ) . مفتاح النجا فى مناقب آل العبا ، مخطوط .\r\n","page_name":" 209 ","page_number":209},
  {"content":"\r\n\r\nهمچنين صاحب « تفسير شاهى » - كه از جمله تفاسير مشهور و متداول در ميان دانشمندان هند است - از « مطالب السؤول » فراوان نقل كرده است .\r\n\r\n21 . روايت گنجى شافعى\r\nحافظ گنجى شافعى حديث تشبيه را در كتاب « كفاية الطالب في مناقب عليّ بن أبيطالب » در بابى كه بدين حديث اختصاص داده ، نقل كرده است . وى مىنويسد :\r\nباب بيست و سوم در تشبيه پيامبر صلى الله عليه و آله على بن ابىطالب را به آدم در دانشش و به نوح در حكمتش و به ابراهيم خليل الرحمن در بردبارىاش :\r\nابوالحسن بن مقيّر بغدادى ، در سال 634 در دمشق ، از مبارك بن حسن شهرزورى ، از ابوالقاسم بن بسرى ، از ابوعبداللَّه عكبرى ، از ابوذرّ ، احمد بن محمّد باغندى ، از پدرش ، از مسعر بن يحيى نهدى ، از شريك ، از ابواسحاق ، از پدرش ، از ابن عبّاس براى ما نقل كرد : رسول خدا صلى الله عليه و آله در ميان گروهى از اصحاب خود نشسته بود كه على سر رسيد . چون ديدگان حضرتش به دو افتاد ، فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في حِكْمَتِهِ وَ إلى إبْراهيمَ في حِلْمِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و حكمت نوح و بردبارى ابراهيم را نظاره كند ، على بن ابىطالب را بنگرد .\r\nنبىّ اكرم صلى الله عليه و آله على را در دانش به آدم تشبيه فرمود ؛ چرا كه خداى متعال ويژگيهاى هر چيزى را به آدم آموخت ؛ و هيچ رخداد و پديده‌اى نبود مگر آنكه نزد على ، نسبت بدان علمى بود و براى دريافت حقيقت آن ، دانشى داشت . همچنين آن حضرت وى را در حكمت ( در حديثى به جاى حكمت ، داورى و حُكم آمده كه درست‌تر به نظر مىرسد ) به نوح همانند ساخته است ؛ زيرا على - همان گونه كه خداى حكيم وى را با آيهء « وَ الَّذينَ مَعَهُ أشِدَّاءُ عَلَى الْكُفَّارِ رُحَماءُ بَيْنَهُمْ . » « 1 » ستوده است -\r\n\r\n\r\n","description":"","footnote":"\r\n( 1 ) . « كسانى كه با پيامبرند بر كافران سختگير و در ميان خويش مهربان‌اند . » فتح ( 48 ) / 29 .\r\n","page_name":" 210 ","page_number":210},
  {"content":"\r\n\r\nبر كافران سختگير و نسبت به مؤمنان مهربان بود ؛ و خدا دربارهء دليرى نوح بر كافران مىفرمايد : « لاتَذَرْ عَلَى الْأرْضِ مِنَ الْكافِرينَ دَيَّاراً . » « 1 » همچنين پيامبر صلى الله عليه و آله على را در بردبارى ، به ابراهيم خليل الرحمن مانند كرد ؛ همان سان كه خدا ابراهيم را به بردبارى ستوده است : « إنَّ إبْراهيمَ لَأوَّاهٌ حَليمٌ . » « 2 » بنابراين ، على خلق و خوى پيامبران را داشت و به اوصاف برگزيدگان آراسته بود . « 3 »\r\n\r\nگنجى شافعى و كتابش\r\nابوعبداللَّه ، محمّد بن يوسف گنجى شافعى ، پيشوا و حافظى بزرگ بوده ، كتاب « كفاية الطالب » او در شمار كتابهاى مشهور و مورد اعتماد است . در كتاب « الفصول المهمّة في معرفة الأئمّة » اثر ابن صبّاغ مالكى چنين آمده است : [ از منابع من در تأليف اين نوشتار 
  ] كتاب « كفاية الطالب في مناقب عليّ بن أبيطالب » نوشتهء امام ، حافظ ابوعبداللَّه ، محمّد بن يوسف گنجى شافعى است . « 4 »\r\nكاتب چلبى ، نويسندهء « كشف الظنون » نيز اين كتاب را ياد كرده است : « كفاية الطالب في مناقب عليّ بن أبيطالب » ، نوشتهء حافظ ابوعبداللَّه ، محمّد بن يوسف بن محمّد گنجى شافعى ، در گذشته به سال 658 است . « 5 »\r\nكاتب چلبى ( م 1067 ) - كه گنجى را چنين ياد كرده - از دانشمندان اهل سنّت است و عالمان سنّى به سخنان او در « كشف الظنون » اعتماد كرده‌اند ؛ كسانى مانند :\r\nع لّا مه غلام على آزاد بلجرامى در « سبحة المرجان » و ع لّا مه حيدر على فيض آبادى\r\n\r\n\r\n","description":"","footnote":"\r\n( 1 ) . « و نوح گفت : خداوندا ، هيچ يك از كافران را بر روى زمين باقى مگذار . » نوح ( 71 ) / 26 .\r\n( 2 ) . « بىگمان ، ابراهيم بسيار نرم‌دل و بردبار بود . » توبه ( 9 ) / 114 .\r\n( 3 ) . كفاية الطالب فى مناقب على بن ابىطالب / 121 .\r\n( 4 ) . الفصول المهمّه فى معرفة الائمّه / 127 .\r\n( 5 ) . كشف الظنون 2 / 1497 .\r\n","page_name":" 211 ","page_number":211},
  {"content":"\r\n\r\nدر « منتهى الكلام » و ديگران . اهمّيّت و بزرگى اوصاف حافظ ، امام و شيخ - كه در وصف گنجى به كار رفته است - بر خواننده پوشيده نيست .\r\n\r\n22 . روايت محب‌ّالدين طبرى\r\nاز ديگر راويان حديث تشبيه ، شيخ الحرم ، حافظ محب‌ّالدين ، احمد بن عبداللَّه طبرى است . وى دربارهء اين حديث مىنويسد :\r\nنبىّ خاتم صلى الله عليه و آله شباهت على را به پنج تن از پيامبران عليهم السلام در فضائل و كمالات ، ياد كرده و ( بنابر نقل ابوالحمراء ) فرموده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حُكْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و حكمت ابراهيم و زهد يحيى بن زكريّا و صلابت موسى بن عمران را ببيند ، على بن ابىطالب را بنگرد .\r\nاين حديث را حاكمى قزوينى روايت كرده است .\r\nاز ابن عبّاس - رضي اللَّه عنهما - نيز نقل شده است كه رسول خدا فرمود :\r\nمَنْ أرادَ أنْ يَنْظُرَ إلى إبْراهيمَ في حِلْمِهِ وَ إلى نوُحٍ في حُكْمِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد بردبارى ابراهيم و حكمت ( يا داورى ) نوح و جمال يوسف را نظاره كند ، على بن ابىطالب را بنگرد .\r\nاين حديث را م لّا ى اربلى ، در سيره‌اش ( وسيلة المتعبّدين ) آورده است . « 1 »\r\n\r\nپيرامون كتاب « الرياض النضرة »\r\nنويسندهء كشف الظنون اين كتاب را اين گونه ياد مىكند :\r\n« الرياض النضرة في فضائل العشرة » ، نوشتهء محب‌ّالدين ، احمد بن عبداللَّه بن محمّد طبرى شافعى مكّى ، درگذشته به سال 694 است . آغاز كتاب چنين است :\r\n« ستايش خداى را كه هر كه را خواهد ، به رحمتش ويژه گرداند . » مؤلّف كتاب ، خود\r\n\r\n\r\n","description":"","footnote":"\r\n( 1 ) . الرياض النضره فى مناقب العشره ( 3 - 4 ) / 197 .\r\n","page_name":" 212 ","page_number":212},
  {"content":"\r\n\r\nگفته است هر حديثى را كه در كتابهاى گوناگون دربارهء عشرهء مبشَّره « 1 » روايت شده ، با حذف اسناد آنها و ذكر مأخذ ، يك جا در كتابى گرد آورده و الفاظ مشكل آنها را شرح داده است . نيز مقدمّه‌اى دربارهء نامها و كنيه‌ها نوشته است . وى در آغاز ، احاديثى را مىآورد كه نام همهء آنان را در بر دارد . سپس به نقل احاديث ويژهء چهار خليفهء نخست مىپردازد و پس از آن ، به ديگران - به ترتيبى كه نامشان در حديث عشرهء مبشّره آمده است - مىرسد و ويژگيهاى هر يك را ياد مىكند و تمام اينها را در دو گروه جاى مىدهد : نخست : مناقب چندگانه ؛ دوم : مناقب يكتا . شيخ زين‌الدين ، احمد شمّاع حلبى ، درگذشته به سال 936 ، كتاب « الدرّ الملتقط » خويش را از « الرياض النظرة » گلچين كرده است . « 2 »\r\nاين كتاب همچنين ، از منابع دياربكرى در « تاريخ الخميس في أحوال النفس و النفيس » است .\r\nدهلوى نيز كتاب مذكور را در شمار كتابهايى كه اهل سنّت در موضوع مناقب و فضائل فراهم آورده‌اند ، ياد مىكند و به يكى از احاديثى كه طبرى در آن نقل كرده است ، در مىآويزد تا خشنودى حضرت زهراى صدّيقه عليها السلام را از ابوبكر بن ابىقحافه ، نشان دهد ؛ ليكن اين بر خلاف حديث صحيحى است كه در صحيح بخارى و كتابهاى ديگر آمده است و نشان مىدهد كه آن حضرت در حال خشم و نارضايتى از ابوبكر ، چشم از جهان فروبست .\r\nپدر دهلوى هم در كتاب « إزالة الخفاء في سيرة الخلفاء » به احاديثى كه طبرى در مناقب ابوبكر و عمر در اين كتاب نقل كرده ، چنگ در زده است .\r\nحافظ محبّ طبرى در ديباچهء كتابش مىنويسد :\r\n\r\n\r\n","description":"","footnote":"\r\n( 1 ) . ده تن از اصحاب رسول خدا صلى الله عليه و آله كه به باور اهل تسنّن ، حضرتش همگى را به بهشتى بودن ، مژده داد . نام اين ده نفر بنابر نقل احمد بن حنبل چنين است : 1 . ابوبكر ؛ 2 . عمر ؛ 3 . عثمان ؛ 4 . اميرالمؤمنين عليه السلام ؛ 5 . طلحه ؛ 6 . زبير ؛ 7 . عبدالرحمن بن عوف ؛ 8 . ابوعبيدهء جرّاح ؛ 9 . سعدبن ابىوقّاص ؛ 10 . سعيد بن زيد . ( فضائل الصحابه / 28 - 29 ) ( مترجم )\r\n( 2 ) . كشف الظنون 1 / 937 .\r\n","page_name":" 213 ","page_number":213},
  {"content":"\r\n\r\n« امّا بعد ؛ هر آينه ، خداىْ عزّ و جلّ براى فرستاده‌اش يارانى را برگزيد و آنان را بهترين مردمان قرار داد و از ميان ايشان ، ده تن گرامى را انتخاب كرد و براى زندگى با پيامبر صلى الله عليه و آله و دوستى و يارى وى گزين فرمود و به همراهى آن حضرت در تمام مدّت حياتش با اينان ، برترىشان بخشيد و با دهشهاى ويژه و گوناگونى كه در حقّ آنان روا داشت ، نعمت بزرگشان داد و با آنچه بر اساس دانش ازلى خويش براى آنان پيش فرستاد ، سعادتمندشان ساخت ؛ و گروهى را به سبب پيروى خواهشهاى نفس در فرورفتن در امر آنها و گستاخى در فروكاستن از مرتبت ايشان و راندن سخنان ناروا در حقّ آنان ( كارى كه هيچ سودى برايشان نداشت ) بدبخت كرد .\r\nنادان كودن را با آنان چه كار ، حال آنكه رسول خدا صلى الله عليه و آله فرموده است كه همگىشان آمرزيده‌اند ! و آن را كه خود را به كورى زده ، چه رسد كه فضائلى را كه در شأن ايشان روايت شده است ، تحريف كند و به معنايى ديگر بر گرداند ؛ آن هم پس از اين سخن پيامبر صلى الله عليه و آله دربارهء آنها : « اگر يكى از شما به اندازهء كوه احد طلا انفاق كند ، به [ ثواب 
  ] يك مدّ يا نيمِ نيم [ انفاق 
  ] آنان نخواهد رسيد » ؟ !\r\nپس خداى را سپاس مىگوييم و مىستاييم ؛ چرا كه ما را از فروافتادن در اين درّهء ژرف تباهى ، بر كنار داشت و به سبب دوست داشتن همهء آنها ، به رهروى در راه راست ، موفّقمان ساخت . باز هم خداى را مىستايم و سپاس مىگويم ؛ از آن روى كه به من الهام فرمود تا كتابى در مناقب آنان فراهم كنم و حسنهاى بزرگشان را بر پايهء آنچه روايت شده ، گرد آورم و برخى از شگفتيهاى ياد شده پيرامون كارهاى نيك و فراگيرى را كه براى خود پيش فرستادند ، آشكار سازم و ديگران را بياگاهانم كه ستايش منزلت شريف و مرتبت والاى آنان ، واجب است .\r\nاين تدوين و تأليف را از كتابهاى گوناگون و به صورت مختصر و با حذف زنجيرهء راويان ، به انجام رساندم تا دستيابى بدانها براى خوانندگان آسان شود و آنچه را جوينده ، به كوشش ، در پى آن است ، به دو نزديك سازد . نيز مأخذ هر حديث را با ذكر نام نويسنده‌اش ( و يادكرد مأخذ او در نقل حديث ) آوردم تا هرگونه ترديدى را در مستند بودن آن ، بزدايم و بر دانشمندان و اهل فضل پيشين ، تكيه كنم .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدر آغاز ، مناقبى را ياد كردم كه به دلالت تضمّن ، عشرهء مبشّره را در برمىگيرد ( يعنى مناقبى كه تنها بعضى از اين ده نفر نيز مىشود ) سپس بدانچه به دلالت مطابقى و بسيار روشن ، ويژهء ايشان است ، پرداختم و آن گاه سراغ فضائلى رفتم كه مربوط به برخى از اين ده تن است ؛ هر چند ، افرادى خارج از آنان نيز واجد آن مناقب باشند . پس از اينها ، نوبت به مناقب ويژهء خلفاى چهارگانه رسيد و پس‌تر مناقبى را آوردم كه علاوه بر خلفاى چهارگانه ، فرد ديگرى از عشرهء مبشّره را هم دربرمىگرفت و در پايان ، فضائلى را كه هر كسى به گونهء جداگانه ، به خود اختصاص داده بود ، آوردم و همهء اين فضائل و مناقب را در دو دسته جاى دادم . »\r\nحافظ محبّ طبرى در كتاب ديگرش به نام « ذخائر العقبى في مناقب ذوي القربى » نيز حديث تشبيه را روايت كرده است . وى مىنويسد : يادكردى از همانندى على به پنج تن از پيامبران : ابوالحمراء از رسول خدا صلى الله عليه و آله نقل مىكند :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حُكْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و حكمت ابراهيم و بىرغبتى يحيى بن زكريّا به دنيا و استوارى موسى بن عمران را ببيند ، على بن ابىطالب را بنگرد .\r\nاين حديث را حاكمى قزوينى روايت كرده است .\r\nاز ابن عبّاس نيز نقل شده است كه رسول خدا فرمود :\r\nمَنْ أرادَ أنْ يَنْظُرَ إلى إبْراهيمَ في حِلْمِهِ وَ إلى نوُحٍ في حُكْمِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد بردبارى ابراهيم و حكمت ( يا داورى ) نوح و جمال يوسف را نظاره كند ، على بن ابىطالب را بنگرد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاين حديث را م لّا ى اربلى ، در سيره‌اش ( وسيلة المتعبّدين ) آورده است . « 1 »\r\n\r\nيادكردى از كتاب « ذخائر العقبى »\r\nمحب‌ّالدين طبرى در خطبهء اين كتاب مىنويسد :\r\n« پس از ستايش خداى يكتا ؛ هر آينه ، خداى متعال محمّد را بر تمام آفريدگانش برترى بخشيد و او را به سبب نعمتهايى كه از فضل آشكار خود بهره‌مندش ساخت ، ويژه گردانيد و بالاترين جايگاهى را كه كسى از حيث داشتن خويشاوندان نسبى و سببى ، بدان پر كشيده است ، به دو بخشيد و مرتبت كسانى را كه يار و همنشينش شدند ، رفيع ساخت و دوستى با خويشاوندان وى را بر تمامى مردمان واجب گرداند و مهرورزى با همهء اهل بيت بزرگ و دودمان او را بر همگان فرض ساخت .\r\nاز اين روى ، به خاطرم رسيد احاديثى را كه در مناقب ايشان نقل شده ، گردآورم و آنچه را دربارهء جايگاه شريف و مرتبت والاى آنان ، روايت شده است ، بنمايم و مفاخر گرانمايه‌شان را بجويم و فضائل درخشان و گسترده‌شان را تدوين كنم . چرا چنين نكنم ؟ ! در حالى كه ايشان هالهء ماه هستى و دايرهء نورانى خورشيد انسانها و اغصان درخت پر برگ و بار شرف و شاخه‌هاى ريشهء انوار نبوىاند و خدا همان گونه كه ما را از نادانى نسبت به مرتبت والايشان نجات بخشيده ، از بركت رخشنده و نمايانشان بر ما ارزانى كرده است و بدانسان كه به احسان خود ، دلهاى ما را غرق مهرشان ساخته ، به حرمت آنان ، گناهان ما را در درياى آمرزش خويش فروبرده است و همانطور كه بر آورده شدن آرزوهايمان را به توسّل ما بديشان به درگاه خود ، آويخته ، فرجام ما را به سبب آبرويشان نزد خويش ، نيكو قرار داده است .\r\n[ پس بدين كار دست يازيدم و كتابى نوشتم و 
  ] آن را « ذخائر العقبى في مناقب\r\n\r\n\r\n","description":"","footnote":"\r\n( 1 ) . ذخائر العقبى فى مناقب ذوى القربى / 93 .\r\n","page_name":" 216 ","page_number":216},
  {"content":"\r\n\r\nذوي القربى » ناميدم . احاديث آن را به شكل مختصر و با حذف زنجيرهء راويان و با ذكر مأخذ هر يك و از كتابهاى پرشمارى ، نقل كردم تا از شكّ و ترديد در مستند بودن ، رهايى يابند و دسترسى بدانها براى جويندگانشان آسان شود . نيز كتاب را دو بخش كردم ؛ بخشى در بردارندهء مناقبى كه به شكل عمومى و اجمالى دربارهء آنان رسيده است و بخشى كه اين مناقب را به گونهء مشخّص و مفصّل در بر دارد . »\r\nكاتب چلبى دربارهء اين كتاب مىگويد : « ذخائر العقبى في مناقب ذوي القربى » در يك جلد ، اثر محب‌ّالدين ، احمد بن عبداللَّه طبرى ، در گذشته به سال 694 است . « 1 »\r\nصدّيق حسن قنوجى نيز در « إتحاف النبلاء » از كتاب مورد سخن ، ياد مىكند :\r\n« ذخائر العقبى في مناقب ذوي القربى » ، در يك جلد ، اثر محب‌ّالدين ، احمد بن عبداللَّه طبرى ، متوفّاى سال 694 بوده ، موضوع آن از نامش هويداست .\r\nهمچنين ، شوكانى آن را در شمار مرويّاتش در كتاب « إتحاف الأكابر » آورده است .\r\nدياربكرى نيز « ذخائر العقبى » را از مصادر تاريخ خود « الخميس في أحوال النفس و النفيس » ذكر مىكند .\r\nمحمّد امير در معرّفى مآخذ كتابش « الروضة النديّة » مىگويد : بزرگ‌ترين كتاب مورد اعتماد من « ذخائر العقبى في مناقب ذوي القربى » اثر امام و حافظ سنّت ، محب‌ّالدين ، احمد بن عبداللَّه طبرى - رحمه اللَّه - است .\r\nابن باكثير مكّى در « وسيلة المآل في عدّ مناقب الآل » مىنويسد :\r\n« دانشمندان آثار فراوانى را در اين باره ( مناقب اهل بيت عليهم السلام ) از خود بر جاى نهاده‌اند و گوهرهاى شريف مناقب خاندان پيامبر صلى الله عليه و آله را از آنچه بر گردن زمان آويخته است ، گرد آورده‌اند . از نيكوترين آثارى كه در اين زمينه نگارش يافته و سودمندترين كتابهايى كه در اين باره به رشتهء نوشته در آمده است ، « جواهر العقدين في فضل الشرفين » اثر ع لّا مهء مكّه و مدينه ، سيّد على سمهودى است . خداى او را غرق رحمت خود كناد ! كتاب ديگر « ذخائر العقبى في فضل ذوي القربى » - كه مىسزد با آب طلا بنگارندش - نوشتهء داناى شريف حجاز و پژوهشگر روزگار و حافظ زمانه‌اش ،\r\n\r\n\r\n","description":"","footnote":"\r\n( 1 ) . كشف الظنون 1 / 821 .\r\n","page_name":" 217 ","page_number":217},
  {"content":"\r\n\r\nمحبّ طبرى است كه ستايش هماره‌اش نامش را زنده نگاه مىدارد . مدفنش پاكيزه باد ! كتاب ديگر « استجلاء ارتقاء الغرف بحبّ أقرباء الرسول ذوي الشرف » اثر حافظ عصر خود ، سخاوى است . خدا مزارش را نورانى كند و روح او را در قصرهاى بهشت جاى دهد ! كتاب ديگر ، « حسن السريرة في حسن السيرة » ، نوشتهء استاد و تكيه‌گاهمان ، سيبويه زمان خود ، يكتاى وقت خويش ، محقّق عصر و يگانهء روزگار ، چكيدهء صاحبان فخر ، همو كه - بدان سبب كه خداوند او را از كمالات ستوده و عطاياى بزرگ بهره‌مند ساخته است - از ذكر طولانى القاب و صفات بىنياز است ، مولانا ، امام ، ع لّا مه ، عبدالقادر بن محمّد طبرى حسينى ، خطيب و پيش‌نماز مسجد الحرام است ؛ كسى كه همواره به وجودش ، مشكلات بر طرف مىشد و هميشه دانشهاى نيكو با گوهرهاى گردن‌بند علم او ، آراسته مىشد . »\r\nدهلوى نيز « ذخائر العقبى » را در شمار كتابهايى كه اهل تسنّن دربارهء فضائل و مناقب اهل بيت عليهم السلام نوشته‌اند ، آورده است .\r\n\r\nشرح حال محب‌ّالدين طبرى\r\n\r\n1 . ذهبى\r\n: امام ، محدّث ، مفتى و فقيه حرم ، فقه آموخت و تدريس كرد و در دانش به كمال رسيد و كتابها نوشت . وى شيخ شافعيان و محدّث حجاز و پيشوايى صالح و زاهدى بزرگ مرتبت بود . « 1 »\r\n\r\n2 . ذهبى\r\n: وى پيشوا ، حافظ ، مفتى ، شيخ مكّهء شريف ، دانشمندى عامل و بلند قدر و با آثار نبوّت ، آشنا بود . هر كه در فتاواى او بنگرد ، جايگاهش را در فقه و دانش در خواهد يافت . تاريخ درگذشتش ماه رمضان ( و بنابر نظر برخى ، جمادى الاخرى ) سال 694 است . « 2 »\r\n\r\n3 . ذهبى\r\n: ( در گزارش وقايع سال 694 ) : حافظ ابوالعبّاس ، محب‌ّالدين ، احمد بن\r\n\r\n\r\n","description":"","footnote":"\r\n( 1 ) . تذكرة الحفّاظ 4 / 1475 .\r\n( 2 ) . المعجم المختصّ / 22 .\r\n","page_name":" 218 ","page_number":218},
  {"content":"\r\n\r\nعبداللَّه بن محمّد بن ابىبكر بن محمّد بن ابراهيم طبرى مكّى شافعى ، شيخ مكّهء مكرّمه بود . وى از ابن مقيّر و گروهى ديگر ، حديث شنيد و كتاب احكامى جامع و در چند مجلّد ، به رشتهء نوشته در آورد و در ماه ذى قعدهء اين سال ، در گذشت . « 1 »\r\n\r\n4 . ذهبى\r\n: محب‌ّالدين ، احمد بن‌عبداللَّه طبرى ، شيخ حرم و حافظِ فقيه و نويسندهء كتابى در احكام بود و در هفتاد و نه سالگى از دنيا رفت . « 2 »\r\n\r\n5 . ابن الوردى\r\n: طبرى شيخ مكّه و حافظ و . . . بود . « 3 »\r\n\r\n6 . اسنوى\r\n: محب‌ّالدين ، ابوالعبّاس ، احمد بن عبداللَّه بن محمّد طبرى و سپس مكّى ، شيخ حجاز بود . او عالمى عامل و بزرگ منزلت و آشنا با آثار اسلامى و فقه به شمار مىرفت . در شهر قوص ( در سرزمين مصر ) نزد شيخ مجدالدين قشيرى به دانش اندوزى پرداخت و « التنبيه » را شرح كرد و كتابى دربارهء مناسك حجّ و كتاب ديگرى در موضوع الغاز ( جمع چيستان ) گرد آورد و اثر ارزشمندى در احاديث احكام بر جاى نهاد . وى در روز پنجشنبه ، هفدهم ماه جمادى الآخرهء سال 615 زاده شد و در ماه ذى قعده يا ماهى ديگر از سال 694 در گذشت . « 4 »\r\n\r\n7 . سبكى\r\n: طبرى شيخ حرم و حافظ بلامنازع حجاز بود . « 5 »\r\n\r\n8 . صفدى\r\n: وى شيخ مكّه ، فقيه ، زاهد و محدّث بود و ديگران را درس آموخت و مردمان را فتوا داد . طبرى بزرگ شافعيان و محدّث حجاز به شمار مىرفت . « 6 »\r\n\r\n9 . سيوطى\r\n: محبّ طبرى ، امام ، محدّث ، فقيه حرم و شيخ شافعيان و\r\n\r\n\r\n","description":"","footnote":"\r\n( 1 ) . العبر فى خبر من غبر 5 / 382 ، حوادث سال 694 .\r\n( 2 ) . دول الاسلام ، حوادث سال 694 .\r\n( 3 ) . تتمّة المختصر فى اخبار البشر ، حوادث سال 694 .\r\n( 4 ) . طبقات الشافعيّه 2 / 179 .\r\n( 5 ) . طبقات الشافعيّه 8 / 18 .\r\n( 6 ) . الوافى بالوفيات 7 / 135 .\r\n","page_name":" 219 ","page_number":219},
  {"content":"\r\n\r\nحديث شناس حجاز و پيشوايى زاهد و نيكوكار و بزرگ مرتبت بود . « 1 »\r\n\r\nراويان طبرى\r\nدانشمندان ، بسيار و فراوان و با اعتماد به دو ، احاديثش را نقل كرده‌اند . سيّد شهاب‌الدين احمد ، نويسندهء « توضيح الدلائل » پس از ذكر روايتى مىنويسد :\r\nاين حديث را شيخ حرم و امام محترم ، حافظ و محدّث ، مفتى و فقيه ، سرآمد همگنان ، داناى پرهيزگار و مدرّس نام‌آور ، پيشواى شافعيان حجاز ، همو كه منزلتى بزرگ داشت و مردى عزّتمند بود ، نويسندهء كتابهاى پرشمار و صاحب فضائل بسيار ، محب‌ّالدين ، ابوالعبّاس ، احمد بن عبداللَّه بن محمّد بن ابىبكر مكّى طبرى ، در كتاب خويش « ذخائر العقبى في مناقب ذوي القربى » نقل كرده است .\r\nعبدالغفّار بن ابراهيم عكّى شافعى در « عجالة الراكب » دربارهء طبرى مىگويد :\r\nمحب‌ّالدين ، احمد بن عبداللَّه طبرى مكّى ، شيخ حرم بود . وى تدريس كرد و فتوا داد و « الأحكام المبسوط » از آثار اوست . او همچنين « جامع الأسانيد » را مرتّب ساخت و « التنبيه » را شرح داد و در مناسك حجّ و بحث الفاظ ، كتابهايى گرد آورد .\r\nديگر مؤلَّفاتش عبارت‌اند از : « الرياض النضرة في فضائل العشرة » ، « السمط الثمين في فضائل أمّهات المؤمنين » و « ذخائر العقبى في فضائل ذوي القربى » .\r\nمحمّد بن اسماعيل امير در پايان « الروضة النديّة » مىنويسد :\r\nشايد كسى بگويد : چه بسيار از طبرى نقل كرده‌ايد ! طبرى كيست ؟ و مشتاق آشنايى با پاره‌اى از اوصاف وى شود تا آنچه را از وى روايت شده است ، بهتر بپذيرد . از اين روى ، مىگوييم : وى پيشواى محدّث و فقيه ، محب‌ّالدين ، ابوالعبّاس ، احمد بن عبداللَّه بن محمّد بن ابىبكر طبرى و سپس مكّى شافعى ، فقيه حرم\r\n\r\n\r\n","description":"","footnote":"\r\n( 1 ) . طبقات الحفّاظ / 514 .\r\n","page_name":" 220 ","page_number":220},
  {"content":"\r\n\r\nشريف و نويسندهء « الأحكام الكبرى » است . در سال 615 زاده شد و از ابوالحسن بن مقيّر و ابن حميرى و شعيب زعفرانى و عبدالرحمن بن ابىحرمى و گروه ديگرى از دانشمندان ، حديث شنيد . او فقه آموخت و تدريس كرد و فتوا داد و كتابها نگاشت و شيخ شافعيان و محدّث حجاز و پيشوايى نيكوكار و زاهدى بزرگ مرتبت بود .\r\nدمياطى از كتاب « النظم » وى و ابوالحسن بن عطّار و ابومحمّد برزالى و ديگران و همچنين پسرش ، جمال‌الدين محمّد ، قاضى مكّه ، و نوه‌اش امام نجم‌الدين - كه او هم قاضى مكّه بود و مرويّات خود را براى من نوشت و فرستاد - از او حديث نقل كرده‌اند . طبرى در ماه جمادى الآخره سال 694 در گذشت .\r\n\r\n23 . روايت سيّد على همدانى\r\nعارف شهير و محدّث كبير ، سيّد على همدانى نيز حديث تشبيه را روايت كرده است . وى از جابر رضى الله عنه نقل مىكند كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى إسْرافيلَ في هَيْبَتِهِ وَ إلى ميكائيلَ في رُتْبَتِهِ وَ إلى جَبرائيلَ في جَلالَتِهِ وَ إلى آدَمَ في سِلْمِهِ وَ إلى نُوحٍ في حُسْنِهِ وَ إلى إبْراهيمَ في خُلَّتِهِ وَ إلى يَعْقُوبَ في حُزْنِهِ وَ إلى يُوسُفَ في جَمالِهِ وَ إلى مُوسى في مُناجاتِهِ وَ إلى أيُّوبَ في صَبْرِهِ وَ إلى يَحْيى في زُهْدِهِ وَ إلى عيسى في سُنَنِهِ وَ إلى يُونُسَ في وَرَعِهِ وَ إلى مُحَمَّدٍ في جِسْمِهِ وَ خُلْقِهِ ، فَلْيَنْظُرْ إلى عليّ ؛ فإنَّ فيه تِسْعينَ خَصْلَةً مِنْ خِصالِ الْأنبياءِ ، جَمَعَهَا اللَّهُ فيهِ وَ لَم‌ْتُجْمَعْ « 1 » في أحَدٍ غَيْرِهِ .\r\nهر كه مىخواهد هيبت اسرافيل و مرتبت ميكائيل و جلالت جبرائيل و آشتىپذيرى آدم و نيكويى نوح و خدا دوستىِ ناب ابراهيم و حزن يعقوب و جمال يوسف و راز و نياز موسى و شكيبايى ايّوب و دنياپرهيزى يحيى و آيين و روش عيسى و پرهيزكارى يونس و خلقت نيكو و خُلق نيك محمّد را ببيند ، على را بنگرد ؛ چرا كه در وى نود خوى از خويهاى پيامبران نهفته است كه خدا آنها را در او و نه در كسى ديگر ، گرد آورده است .\r\nسيّد على همدانى تمام اين نود خوى پسنديده را در كتاب « جواهر الأخبار »\r\n\r\n\r\n","description":"","footnote":"\r\n( 1 ) . در ينابيع المودّة 2 / 307 ، « لم‌يجمعها » ضبط شده كه ترجمهء حديث ، بر همين اساس است . ( مترجم )\r\n","page_name":" 221 ","page_number":221},
  {"content":"\r\n\r\nآورده است . « 1 »\r\n\r\nشرح حال همدانى\r\n\r\n1 . نورالدين جعفر بدخشانى\r\n: در بيان پاره‌اى از فضائل عروهء وثقى ( دستاويز استوار ) ، برگزيدهء خداى رحمان و سپاسمند از آفريدگار چيره و نازنده به دو ، نور ديدهء محمّد رسول خدا صلى الله عليه و آله ، ميوهء دل مرتضى و بتول ، آگاه از حقايق احاديث و تفاسير ، همو كه در رازها ژرف مىانديشيد و چشم ديگران را نيز بدانها باز مىكرد ، راهنماى جويندگان در راه خدايى ، كسى كه روىآورندگان به زيبايى روحانى را به مقصد مىرساند ، عارفى كه به نام سيّد على همدانى - كه خداى صاحبِ لطف وى را از الطاف خود بهره‌مند سازد و روشنايىجويى از نور حقّانى را روزى همارهء ما گرداند - شناخته شده بود . . . . « 2 »\r\n\r\n2 . جامى\r\n: امير ، سيّد على بن شهاب‌الدين بن محمّد همدانى - قدّس سره - جامع دانشهاى آشكار و پنهان بود . او صاحب آثار مشهورى در علوم باطنى است ؛ مانند :\r\n« النقطة » و « شرح الأسماء الحسنى » و « شرح فصوص الحكم » و « شرح القصيدة الهمزيّة الفارضيّة » . وى پيوسته شيخ شرف‌الدين ، محمود بن عبداللَّه مزدقانى را همراهى مىكرد ( و مريد او بود ) ؛ ليكن به وسيلهء تقىالدين على دوستى - كه در ميان اقطاب ، داناى اسرار به شمار مىرفت - وارد طريقت شد و چون تقىالدين على در گذشت ، باز به شيخ شرف‌الدين محمود روى آورد و وظيفه‌اش را در طىّ طريقت از او پرسيد . شيخ نيز روى سوى او كرد و پاسخش داد : وظيفه آن است كه در دورترين شهرهاى جهان بگردى . بدين گونه ، سيّد على سه بار ، همهء شهرهاى جهان\r\n\r\n\r\n","description":"","footnote":"\r\n( 1 ) . المودّة فى القربى ؛ بنگريد به : ينابيع المودّه 2 / 306 ، چاپ جديد .\r\n( 2 ) . خلاصة المناقب ، مخطوط .\r\n","page_name":" 222 ","page_number":222},
  {"content":"\r\n\r\nرا گشت و موفّق شد هزار و چهارصد تن از اوليا را ببيند ؛ تا بدانجا كه در يك مجلس با چهار صد نفر از آنان ديدار كرد . وى در ششم ماه ذىحجّهء سال 786 از دنيا رفت . « 1 »\r\n\r\n3 . كفوى\r\n: زبان گوياى عصر ، سرور زمان ، همو كه از كالبدهاى ناسوتى بيرون آمده و به انوار لاهوتى در آويخته بود ، شيخ و عارف ربّانى و عالم صَمَدانى ، مير سيّد على بن شهاب‌الدين بن محمّد بن محمّد همدانى - قدّس اللَّه تعالى سرّه - دانشهاى آشكار و پنهان را در خود گرد آورد و در تصوّف ، نوشته‌هاى پر شمارى از خود بر جاى نهاد ؛ نوشته‌هايى كه پسينيان آنها را نقل كردند .\r\n( وى پس از آوردن سخنان جامى از نفحات الانس ، مىنويسد : ) سيّد على همدانى اوراد بسيارى را از مشايخ معاصرش - كه شرف ديدار آنها نصيبش شده و دستان مبارك آنان را بوسيده و از انوار قدسىشان پرتو برگرفته بود - آموخت و همه را فراهم آورد و از ميان سخنان انسى آنان مجموعه‌اى برگزيد و آن را « الأوراد الفتحيّة » ناميد ؛ همان كه امروز اوراد برادران كيرويّه « 2 » است .\r\nشيخ جليل ، سيّد على همدانى ، طريقت را از تقىالدين على دوستى و شيخ محمود مزدقانى گرفته است و آن دو از علاءالدولهء سمنانى اخذ كرده‌اند .\r\nاز استاد و سرورمان ، مولى ، عارف ربّانى ، شيخ محمّد بن يوسف عركتى سمرقندى ، شنيدم كه از استادش عبداللّطيف الجامى ، و او از استادش ، مخدوم اعظم ، حاجى محمّد حبوشانى ، از استادش ، شاه بيدوارى ، از استادش ، محمّد - ملقّب به رشيد - از استادش ، سيّد امير عبداللَّه بردشابادى ، از استادش ، مرشد كامل و شيخ كمال بخش ، اسحاق ختلانى ، از پيشواى عارفان و راهنماى سالكان ، چشمهء جوشان معارف ربّانى و گنجينهء اسرار الاهى ، سيّد على همدانى ، حكايت مىكرد :\r\nهنگامى كه او « الأوراد الفتحيّة » را از ميان مجموعهء سخنان قدسى مشايخش - كه بر حسب خويهاى پسنديدهء انسانىشان بر زبان رانده بودند - برگزيد و گرد آورد ؛ در خواب ديد كه فرشتگان آنها را در شعبهء جاركاه مىخوانند و گرد عرش مىچرخند و\r\n\r\n\r\n","description":"","footnote":"\r\n( 1 ) . نفحات الانس من حضرات القدس / 447 .\r\n( 2 ) . ظاهراً « كُبرويّه » صحيح است . كبرويّه سلسله‌اى از صوفيان‌اند كه پيروان شيخ نجم‌الدين كبرى هستند . ر . ك : لغت‌نامهء دهخدا . ( مترجم )\r\n","page_name":" 223 ","page_number":223},
  {"content":"\r\n\r\nدر دستانشان ظروفى نورانى و پر از مرواريد و گوهر است كه آنها را مىپراكنند .\r\nاز همين روست كه مشايخ ما اين اوراد را در شعبهء جاركاه مىخوانند .\r\nكتاب « ذخيرة الملوك » نيز از آثار اوست ؛ اثرى لطيف با نگارشى زيبا و استوار كه در بردارندهء پيش‌نيازها و ستونهاى پادشاهى ظاهرى و معنوى است كه در ده باب تنظيم شده و به يادكرد دستورهاى حكومت و فرمانروايى و چگونگى به دست آوردن سعادت دنيوى و اخروى پرداخته است .\r\n\r\n4 . مجدالدين بدخشانى\r\n( در جامع السلاسل ) : يادكردى از فقيه همدانى ، على دوم : مير سيّد على همدانى - قدّس اللَّه سرّه - كه وى را على دوم نام داده‌اند و مشايخ زمان او بدين گونه‌اش ستوده‌اند : پادشاه اولياى خدا و حجّت برگزيدگان ، پيشواى عارفان ، چكيدهء به حق راه‌يافتگان ، همو كه اسما و صفات را در خود گردآورد و تجلّيها را در خويش فراهم آورد ، زنده‌كنندهء شريعت و طريقت و حقيقت ، پايان بخش پيشينيان و برگزيدهء پسينيان و وارث پيامبران و فرستادگان ، او كه با ابزار يقين ، مرشد اوليا به طريقهء حق بود ، مركز دايرهء وجود ، راهنما به مقصود ، قطب قطبها ، كمال يافته و كمال بخش خدايى ، امير على كبير ، سيّد على همدانى .\r\nبه جز چهار تنى كه نامشان گذشت ، ديگران نيز همدانى را با اوصاف نيكو و پر شكوه ستوده‌اند ؛ كسانى مانند : ميبدى در « الفواتح » ( كه شرح ديوان اميرالمؤمنين عليه السلام است ) ، شيخ احمد قشاشى در « السمط المجيد » ، ولىاللَّه دهلوى در « الانتباه في سلاسل أولياء اللَّه » و سيّد شهاب‌الدين احمد ، در « توضيح الدلائل في تصحيح الفضائل » .\r\n\r\n24 . روايت نورالدين جعفر\r\nوى نورالدين جعفر بن سالار ، معروف به امير م لّا و خليفهء سيّد على همدانى ياد شده است . او حديث تشبيه را در كتاب « خلاصة المناقب » ضمن نقل اشعار شيخ فريدالدين عطّار نيشابورى « 1 » - كه در بردارندهء حديث تشبيه است - نقل كرده و\r\n\r\n\r\n","description":"","footnote":"\r\n( 1 ) . بنابر آنچه در مجلّد حديث تشبيه عبقات الانوار ( چاپ سنگى ، ص 336 ) ذكر شده ، اين اشعار درمصيبت‌نامهء عطّار نيشابورى آمده است :\r\n اى پسر تو بىنشانى از على * عين و لام و يا بدانى از على\r\nاز دم عيسى كسى گر زنده خاست * او به دم دست بريده كرد راست\r\nمصطفى گفتش تويى آدم به علم * نوح فهم آن گاه ابراهيم حلم\r\nهمچو يحيى زهد و موسى بطش كيست * گر نمىدانى شجاع دين على است \r\n","page_name":" 224 ","page_number":224},
  {"content":"\r\n\r\n هدفش يادكرد پاره‌اى از فضائل امير مؤمنان عليه السلام بوده است . \r\n\r\nشرح حال امير م\r\nلّا\r\nزندگىنامهء نورالدين امير م لّا را در كتابهاى زير مىتوان يافت :\r\n1 . « الانتباه في سلاسل أولياء اللَّه » ؛ كتابى است كه شاه ولىاللَّه دهلوى ، پدر مخاطب ما ، در شرح حال و بيان طريقه‌ها و سلسله‌هاى دانشمندان بزرگ سنّى - كه اهل عرفان و تصوّف بوده‌اند - نوشته است .\r\n2 . « جامع السلاسل » ؛ كتابى است كه مجدالدين بدخشانى در همين موضوع گرد آورده است .\r\nدر جلالت قدر و بزرگى مرتبت وى همان بس كه او خليفهء سيّد على همدانى مذكور است و بىگمان ، اين امرى است كه نشان دهندهء برترى و برجستگى اوست در ميان اصحاب و شاگردان سيّد .\r\n\r\n25 . روايت شهاب‌الدين احمد\r\nسيّد شهاب‌الدين احمد حديث تشبيه را در كتابش « توضيح الدلائل على تصحيح الفضائل » روايت كرده است . وى مىنويسد :\r\nباب هجدهم : در اينكه على صاحب ويژگيهاى پيامبران بزرگ و داراى كمالات برگزيدگان گرامى بود : از ابوالحمراء - رضي اللَّه تعالى عنه - نقل شده است كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nإلى يَحْيَى بْنِ زَكَريَّا في زُهْدِهِ وَ إلى مُوسى في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و بردبارى ابراهيم و بىرغبتى يحيى بن زكريّا به دنيا و استوارى و صلابت موسى را ببيند ، على بن ابىطالب را بنگرد .\r\nاين حديث را طبرى نقل كرده و افزوده كه ابوالخير حاكمى آن را روايت كرده است . نيز از ابن عبّاس رضى الله عنه روايت شده است كه پيامبر صلى الله عليه و آله فرمود :\r\nمَنْ أرادَ أنْ يَنْظُرَ إلى إبْراهيمَ في خُلَّتِهِ وَ إلى نُوحٍ في حِكْمَتِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دوستى ناب ابراهيم با خدا و حكمت نوح و زيبايى يوسف را بنگرد ، على بن ابىطالب را نظاره كند .\r\nاين روايت را طبرى نقل كرده و گفته كه م لّا آن را در سيره‌اش آورده است .\r\n\r\nشرح حال سيّد شهاب‌الدين احمد\r\nوى شهاب‌الدين احمد بن جلال‌الدين ، عبداللَّه بن قطب‌الدين ، محمّد بن جلال‌الدين ، عبداللَّه بن قطب‌الدين ، محمّد بن معين‌الدين ، عبداللَّه بن هادى بن محمّد ، حسينى ايجى شافعى ، از دانشمندان نامى قرن نهم و از خانوادهء فقه و حديث و تصوّف است . پدرش در سال 840 و نيايش در سال 785 و پدر نيايش در سال 763 و نياى نيايش در سال 714 از دنيا رفته است . سخاوى زندگىنامهء او را به نگارش در آورده است . « 1 »\r\n\r\nاعتبار اخبار كتاب « توضيح الدلائل »\r\nسيّد شهاب‌الدين احمد در اين كتاب ، سخنانى دارد كه نشان مىدهد وى اخبار معتبر را در آن نقل كرده است ؛ مثلًا مىگويد : در اين كتاب ، احاديثى را از آثار و كتب\r\n\r\n\r\n","description":"","footnote":"\r\n( 1 ) . الضوء اللّامع لاهل القرن التاسع 1 / 367 .\r\n","page_name":" 226 ","page_number":226},
  {"content":"\r\n\r\nاهل تسنّن كه از آشفتگى به دور بوده‌اند ، نقل كرده‌ام و به راه كسانى رفته‌ام كه از قوانين نقل حديث ، منحرف نشده‌اند ؛ احاديثى كه خود نشان دهندهء راستى آن اخبار است و روايات مسندى كه پديدهء ناراست جعل در آنها راه نيافته است .\r\nوى در جايى ديگر مىنويسد : هدف از اين باب و زمينه سازى و يادكرد اين قواعد آن است كه كسى در مقام ردّ اخبار اين كتاب برنيايد ؛ چرا كه بخش اعظم آنها در كتابهاى صحيح و سنن آمده است و آنچه نقل شده بر گرفته از احاديثى است كه نيكان در كتب سنن ، به ميراث نهاده‌اند .\r\nهمچنين مىگويد : بدان كه اين كتابم - به خواست خدا - از احاديث ساختگى شيعه و سنّى ، تهى بوده ، با تكيه بر آثار هر دو گروه تشيّع و تسنّن ، به زيور راستى پويى و حق جويى ، آراسته است .\r\n\r\n26 . روايت ملك العلماء هندى\r\nشهاب‌الدين بن عمر زاولى دولت آبادى ، ملقّب به ملك العلماء نيز حديث تشبيه را روايت كرده است . وى مىگويد :\r\n« بدان كه احاديث مناقب على - كرّم اللَّه وجهه - از احاديث صحيح است ؛ ليكن احتجاج شيعه بدانها [ در اثبات امامت او 
  ] نادرست است . مثلًا شيعيان به حديث طير - كه تمامش را در جلوهء يازدهم از هدايت نهم ، ياد كرده‌ايم - احتجاج مىكنند ؛ به سخن رسول خدا صلى الله عليه و آله كه فرموده است : « هر كه مىخواهد دانش آدم را و . . . » استناد مىكنند ؛ و همچنين آياتى را دليل باور خود قرار مىدهند .\r\nآنان مىگويند : خداى متعال و پيامبرش صلى الله عليه و آله على را همسنگ پيامبران قرار داده‌اند و همگان در برترى انبيا از اصحاب ، همداستان‌اند و آن كه با برترينها برابر است ، از ديگران برتر است . امّا اهل سنّت پاسخ مىدهند : سخن نبىّ اكرم صلى الله عليه و آله ( در اين حديث ) تشبيه محض است كه همان برقرارى پيوند ميان ريشه و شاخه ، به سبب اشتراكشان در حقيقت واحد است و هرگز به برابرى ، دلالت نمىكند . »\r\nوى پس از اين سخنان ، اين حديث شريف را بدين عبارت ياد مىكند : حضرت\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nرسول صلى الله عليه و آله فرموده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليٍّ .\r\nهر كه مىخواهد دانش آدم و بردبارى ابراهيم و شكوه موسى و بندگى عيسى را ببيند ، على را بنگرد .\r\nو بدين گونه ، على را به پيامبرانى تشبيه كرده است . « 1 »\r\n\r\n27 . روايت ابن صبّاغ مالكى\r\nابوالحسن ، على ، ابن صبّاغ مالكى نيز حديث تشبيه را در جايى كه به يادكرد مناقب اميرالمؤمنين عليه السلام پرداخته ، نقل كرده است . وى مىنويسد :\r\nپانزدهم : نيكويىهاى زيباى او و آراستگىاش به هر فضيلتى : از جملهء آنها حديثى است كه بيهقى در كتابى كه پيرامون فضائل صحابه نگاشته ، روايت كرده است . وى اين حديث را با سند خود ، به رسول خدا صلى الله عليه و آله مىرساند و از حضرتش نقل مىكند :\r\nمَنْ أرادَ أنْ يَنْظُرَ إلى نوحٍ في تَقْواهُ وَ إلى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد تقواى نوح و بردبارى ابراهيم و شكوه موسى و بندگى عيسى را ببيند ، على بن ابىطالب را بنگرد . « 2 »\r\n\r\nشرح حال ابن صبّاغ\r\n\r\n1 . عمر رضا كحّاله\r\n: نورالدين ، ابن صبّاغ ، على بن محمّد بن احمد ، فقيهى مالكى است كه اصل او از سَفاقس بوده ؛ ليكن در مكّه زاده شده و در گذشته است .\r\n\r\n\r\n","description":"","footnote":"\r\n( 1 ) . هداية السعداء ، مخطوط .\r\n( 2 ) . الفصول المهمّه فى معرفة الائمّه / 123 .\r\n","page_name":" 228 ","page_number":228},
  {"content":"\r\n\r\n« الفصول المهمّة » از آثار اوست كه آن را پيرامون شناخت پيشوايان و برترىشان و آشنايى با فرزندان و دودمان آنان نگاشته است . « 1 »\r\n\r\n2 . خيرالدين زِرِكْلى\r\n: نورالدين ، ابن صبّاغ ، على بن محمّد بن احمد ، فقيهى مالكى است . وى در شهر مكّه به دنيا آمده و در همان شهر از دنيا رفته است ؛ امّا اصلًا از سرزمين سَفاقس است . او صاحب آثارى است ؛ مانند : « الفصول المهمّة لمعرفة الأئمّة » - كه به چاپ رسيده است - و « العبر فيمن شفه النظر » . سخاوى گفته است : ابن صبّاغ به من اجازهء روايت داد . « 2 »\r\n\r\nاعتبار كتاب « الفصول المهمّة »\r\n« الفصول المهمّة في معرفة الأئمّة » در شمار كتابهاى معتبر و مورد اعتماد است .\r\nابن صبّاغ در ديباچهء اين كتاب مىنويسد :\r\n« مرا پيش آمد كه در اين نوشته ، مطالب مهمّى را دربارهء شناخت امامان دوازده‌گانه - كه نخستين ايشان علىّ مرتضى و فرجامين آنان مهدىّ منتظَر است - ياد كنم . اين كتاب در بر دارندهء بخشهايى از مناقب شريف و مراتب و الا و بلند امامان ، همراه با نام و ويژگيهاى آنان و پدران و مادرانشان ، تاريخ زاده‌شدن و در گذشت و مدّت عمر و يادكردى از پرده‌داران ( خادمان ) و شاعرانشان است و بدون زياده‌گويىِ خسته‌كننده و كوتاه‌نويسىِ كاستىبخش ، [ در راهى ميانه 
  ] از بسيارىِ آزاردهندهء سخن در مىگذرد و به خلاصه‌اى از آن - كه براى دريافت مقصود بس و براى شناخت آن بزرگان و شرافتشان واجب است - مىرسد .\r\nدر اين اثر ، براى هر يك از امامان ، بخشى را سامان دادم . هر بخشى ، از فصلهاى سه‌گانه تشكيل مىشود كه فصل نخست خود داراى فصولى است و . . . . كتاب را « الفصول المهمّة في معرفة الأئمّة » ناميدم و بدين گونه ، ضمن آنكه آن را براى\r\n\r\n\r\n","description":"","footnote":"\r\n( 1 ) . معجم المؤلّفين 7 / 178 .\r\n( 2 ) . الاعلام 5 / 161 .\r\n","page_name":" 229 ","page_number":229},
  {"content":"\r\n\r\nآمرزش گناهانى كه پيش فرستاده و نافرمانيهاى خُرد و كلانى كه انجام داده بودم ، پس‌انداز و مايهء اميدى نزد خداى متعال قرار دادم ، پرسش يكى از ياران عزيز و دوستان ناب را پاسخ گفتم .\r\nاين اميد و آرزوى آمرزش بدان سبب است كه اين كتاب ، مناقب مشهور اهل بيت و نيكويىهاى برگزيدهء آنان را در خود جاى داده است ؛ ليكن شايد فردى كوته‌بين و يا كسى كه چشمانش از ديدن حقايق ناتوان است ، در گردآوردهء من انديشه كند و خواهان بازنگرى در آنچه فراهم آورده و خلاصه كرده‌ام شود و دل و ديدهء بيمارش وى را بر آن وادارد كه مرا در نگارش آن ، به رفض منسوب كند . . . . »\r\nاحمد بن عبدالقادر عجيلى حفظى شافعى در « ذخيرة المآل » دربارهء مسئلهء خنثى « 1 » مىنويسد :\r\n« اين مسئله ، بنابر سخن سرورم ، ع لّا مه نورالدين خلف حيرتى ، در زمان ما در شهرهاى حيره رخ داد . وى برايم گفت : فردى خنثى از دنيا رفت و دو فرزند به همراه اموالى فراوان ، بر جاى نهاد : فرزندى كه او در حكم مادرش بود و فرزندى ديگر كه وى حكم پدرش را داشت . دانشمندان آن سرزمين دربارهء ميراث او سرگردان شدند و احكامشان گوناگون شد . دسته‌اى مىگفتند : تنها ، فرزندى كه خنثى پدرش بوده است ، ارث مىبرد و دستهء ديگر بر خلاف اين حكم مىكردند و رأى دستهء سوم آن بود كه بايد اموال را بخش بخش كرد و دستهء چهارم عقيده داشتند كه بايد در امر ميراث درنگ شود تا آنكه فرزندان در نسبت ارث ( برابرى يا برترى يكى از دو طرف ) با هم سازش كنند .\r\nبارى ، نزاع باقى ماند و ميراث از هر دو فرزند ، باز داشته شد تا آنكه نورالدين از شهر بيرون رفت تا از دانشمندان مغرب ، به ويژه عالمان مكّه و مدينه ، پاسخ اين مسئله را بخواهد . پس از گذشت دو سال از اين ماجرا ، حكم اميرالمؤمنين در كتاب « الفصول المهمّة في فضل الأئمّة » اثر شيخ ، امام على بن محمّد ، مشهور به\r\n\r\n\r\n","description":"","footnote":"\r\n( 1 ) . آن كه هر دو آلت نرى و مادگى را دارد ؛ آن كه هيچ يك از دو اندام را ندارد . ( لغت‌نامهء دهخدا ) ( مترجم )\r\n","page_name":" 230 ","page_number":230},
  {"content":"\r\n\r\nابن صبّاغ ، از دانشمندان مالكى مذهب ، پيدا شد . »\r\nهمچنين شيخ عبداللَّه مطيرى مدنى شافعى در سرآغاز كتابش « الرياض الزاهرة في فضل آل بيت النبيّ و عترته الطاهرة » مىنويسد :\r\n« ستايش خداى را ، پروردگار جهانيان ، و سپاس مر او را كه الهام‌بخش راهيابى به راه پروا پيشگان است . درود و سلام بر سرور و پيامبرمان ، محمّد ، بنده و فرستادهء او ، كسى كه عرب و عجم پس از در گذشتش ، وى را درود مىگويند و همو كه آيهء « قُلْ لا أسْألُكُمْ عَلَيْهِ أجْراً إلَّا الْمَوَدَّةَ فيِ الْقُرْبَى : بگو : بر اين پيام‌رسانى هيچ مزدى از شما نمىخواهم ؛ مگر دوستى خويشاوندان . » « 1 » بر وى فرود آمد . و درود و سلام بر خاندان و دمسازان او كه ستارگان پيشوايى و ماه درخشان راهيابىاند ؛ درود و سلامى كه تا آن گاه كه خدا - كه از آغاز و انجام منزّه است - هست ، بپايد .\r\nامّا بعد ، بندهء نيازمند به درگاه خداىْ تعالى ، عبداللَّه بن محمّد كه شهرتش مطيرى و ساكن شهر مدينه است ، مىگويد : اين كتابى است كه آن را « الرياض الزاهرة في فضل آل بيت النبيّ و عترته الطاهرة » ناميدم و هر آنچه را در اين باره روايت شده است و دانشمندان مشهور به نقل آن توجّه داشته‌اند ، در آن گرد آوردم و [ در ميان آثارى كه در اين موضوع به نگارش در آمده است ، 
  ] بيشتر از « الفصول المهمّة » اثر ابن صبّاغ و « الجوهر الشفّافِ » خطيب ، رواياتى را آوردم . »\r\nسمهودى گفته است :\r\n« پيشتر ، سخن پيامبر صلى الله عليه و آله ( فرداى قيامت ، شما را دربارهء چگونگى كردارتان با اهل بيتم ، خواهم پرسيد ) همراه با شاهد آن ، در يادكرد چهارم گذشت . در چهارمين يادآورى نيز سخن حافظ جمال‌الدين زرندى پس از حديث « من كنت مولاه فعليّ مولاه : هر كه من مولاى او هستم ، على مولاى اوست . » ياد شد . امام واحدى مىگويد :\r\nروز قيامت ، از اين ولايتى كه رسول خدا صلى الله عليه و آله براى على استوار ساخت ، خواهند پرسيد . وى حديثى دربارهء آيهء « وَ قِفُوهُمْ إنَّهُمْ مَسْؤُولُونَ : آنان را نگاه داريد كه\r\n\r\n\r\n","description":"","footnote":"\r\n( 1 ) . شورى ( 42 ) / 23 .\r\n","page_name":" 231 ","page_number":231},
  {"content":"\r\n\r\nمسئول‌اند . » « 1 » روايت كرده است كه نشان مىدهد مردمان را از ولايت على و اهل بيت خواهند پرسيد . زيرا خدا به پيامبرش فرمان داد تا مردم را آگاه سازد كه او در برابر رساندن پيام خدا ، هيچ پاداشى نمىخواهد ؛ مگر دوستى خويشاوندان .\r\nيعنى از آنها مىپرسند آيا همان گونه كه نبىّ اكرم صلى الله عليه و آله آنان را سفارش كرده بود ، اهل بيتش را به ولايتى شايسته ، دوست و يار و فرمانبردار بودند يا آنكه ايشان را تباه كردند و وانهادند و سزاوار بازخواست و پيامد [ بد عهدى 
  ] شدند ؟\r\nگواه اين مدّعا حديثى است كه - بنا بر نقل ابوالحسن ، على سفاقسى و سپس مكّى در « الفصول المهمّة » - ابوالمؤيّد خوارزمى در « المناقب » از ابوهريره - رضي اللَّه عنه - آورده است . او مىگويد : روزى كنار پيامبر صلى الله عليه و آله نشسته بوديم كه ايشان فرمود :\r\nسوگند به آن كه جانم به دست اوست ، در روز قيامت ، قدمى از قدم برداشته نخواهد شد تا اينكه خداى متعال دربارهء چهار چيز از آدمى پرسش كند :\r\n- از عمرش ، كه آن را در چه راهى به پايان رسانده است ؛\r\n- از بدنش ، كه آن را چگونه فرسوده است ؛\r\n- از دارايىاش ، كه آن را از چه راه به دست آورده و در چه كارهايى خرج كرده است ؛\r\n- و از دوستى ما اهل بيت .\r\nپس عمر پرسيد : نشانهء دوستى شما چيست ؟ پيامبر صلى الله عليه و آله دست بر سر على - كه در كنار حضرتش نشسته بود - نهاد و فرمود :\r\nنشانهء دوستى من ، دوست‌داشتن اين مرد پس از من است . »\r\nحلبى در داستان هجرت مىنويسد :\r\nدر « الفصول المهمّة » آمده است : « رسول خدا صلى الله عليه و آله در پيش چشمان مردمان ، به على - رضي اللَّه تعالى عنه - سفارش كرد كه پيمان او را با مشركان نگاه دارد و امانت وى را بگزارد و به دو فرمان داد كه براى فاطمه‌ها ( فاطمه دخت پيامبر صلى الله عليه و آله و فاطمه\r\n\r\n\r\n","description":"","footnote":"\r\n( 1 ) . صافّات ( 37 ) / 24 .\r\n","page_name":" 232 ","page_number":232},
  {"content":"\r\n\r\nدختر زبير بن عبدالمطّلب ) و كسانى كه با او هجرت مىكنند ( افرادى از بنىهاشم و از مؤمنان ناتوان ) مركبهايى خريدارى كند . » ليكن خريد مركب توسّط على - رضي اللَّه تعالى عنه - با آنچه در اصل آمده است كه پيامبر صلى الله عليه و آله جامه‌اى براى على فرستاد و به دو فرمود كه آن را به عنوان روسرى ميان فاطمه‌ها ( فاطمه دختر حمزه و فاطمه دختر عتبه و فاطمه مادر على و فاطمه دختر نبىّ اكرم صلى الله عليه و آله ) تقسيم كند ، مخالف است ؛ چرا كه فرستادن جامه توسّط رسول خدا صلى الله عليه و آله پس از رسيدن حضرتش به مدينه بوده است . پس نيك بينديش !\r\nنيز نويسندهء « الفصول المهمّة » مىگويد : « آن حضرت به على فرمود : « آن گاه كه فرمانم را به استوارى ، انجام دادى ، آمادهء هجرت به سوى خدا و رسولش باش كه نامهء من به دستت خواهد رسيد و چون ابوبكر به نزدت آمد ، او را در پىِ من ، روانهء چاه امّ ميمون ساز . » اينها همه در تاريكى شب و در كمين قريش - كه خانهء پيامبر صلى الله عليه و آله را محاصره كرده و چشم به راه نيمه شب و خوابيدن مردمان بودند - رخ داد . پس ابوبكر در حالى كه مىپنداشت كسى كه در خانهء پيامبر است ، رسول خداست ، به خانهء آن حضرت داخل شد . على به دو گفت : رسول خدا صلى الله عليه و آله به سوى چاه امّ ميمون رفت و فرمود كه تو به حضرتش بپيوندى . پس ابوبكر به پيامبر صلى الله عليه و آله پيوست و هر دو با هم به حركت ادامه دادند تا به كوه ثور رسيدند و درون غار رفتند . »\r\nاكنون در جمع بين اين روايت و آنچه پيشتر آمد ، انديشه كن . « 1 »\r\nحلبى در جايى ديگر ، از « الفصول المهمّة » نقل مىكند :\r\nچون در روز دوم برون شدن از غار ، خبر رفتن نبىّ اكرم صلى الله عليه و آله به سوى مدينه ، به مشركان رسيد ، ابوجهل مردمان را گرد آورد و گفت : مرا خبر رسيده كه محمّد به همراه دوتن و از راه ساحل ، به سوى يثرب رفته است . كيست كه خبر دقيقى از او برايم بياورد ؟ سراقه برخاست و گفت : اى ابوالحكم ، محمّد را به من واگذار .\r\nسراقه اسبش را كنار زد و بر شترش سوار شد و برده‌اى سيه چرده را - كه از\r\n\r\n\r\n","description":"","footnote":"\r\n( 1 ) . انسان العيون فى سيرة الامين المأمون 2 / 204 .\r\n","page_name":" 233 ","page_number":233},
  {"content":"\r\n\r\nشجاعان نامدار بود - همراه خود ببرد . آن دو به سختى ، ردّ پاى پيامبر صلى الله عليه و آله را پى گرفتند تا آنكه به دو رسيدند . ابوبكر چون آنها را بديد ، به پيغمبر صلى الله عليه و آله گفت : اى رسول خدا ، گير افتاديم ! اين سراقه است كه براى گرفتن ما بدين سو مىآيد و غلام سياه مشهورش نيز با اوست .\r\nهنگامى كه سراقه آنها را ديد ، از شترش پياده و بر اسبش سوار شد و نيزه‌اش را به دست گرفت و به سوى آنان تاخت . چون به نزديكى آنان رسيد ، پيامبر صلى الله عليه و آله گفت :\r\nخدايا ، ما را به هر وسيله و هر گونه و هر كجا كه مىخواهى ، از شرّ سراقه مصون دار .\r\nدر پى اين دعا ، دست و پاى اسب سراقه در زمين فرو رفت ، به گونه‌اى كه ديگر قادر به حركت نبود . سراقه چون اين وضعيّت را بديد ، سخت هراسيد و خود را از اسب به زمين افكند و نيزه‌اش را به سويى پرتاب كرد و گفت : اى محمّد ! تو و يارانت از جانب من در امان هستيد ، پس خداوندت را بخوان تا اسب تندروى مرا رها كند و من پيمان مىبندم كه دست از تو بردارم و بازگردم .\r\nپيغمبر صلى الله عليه و آله دستان خود را به سوى آسمان بلند كرد و گفت : خدايا ! اگر سراقه در آنچه مىگويد صادق است ، اسبش را رها فرما . پس خدا دست و پاى فرو شده در زمين اسب را آزاد فرمود تا جايى كه اسب ، به سلامت ، برخاست و بر زمين ايستاد .\r\nسراقه به مكّه بازگشت . مردمانْ پيرامون او گرد آمدند ؛ ليكن او ديدن رسول خدا صلى الله عليه و آله را انكار كرد . پس ابوجهل پيوسته به سراغش مىرفت تا اينكه وى اعتراف كرد كه پيامبر صلى الله عليه و آله را ديده است و ماجرا را براى آنان بازگو كرد و خطاب به ابوجهل گفت :\r\n أباحَكَمٍ وَ اللَّهِ لَوْ كُنْتَ شاهِداً * لِأمرِ جَوادي إذْ تَسُوخُ قَوائِمُهْ \r\n عَلِمْتَ وَ لَمْ تَشْكُكْ بِأنَّ مُحَمَّداً * رَسُولٌ بِبُرْهانٍ فَمَنْ ذا يُقاوِمُهْ \r\nاى اباحكم ! سوگند به خدا ، اگر آنچه را براى اسب من ، آن گاه كه دست و پايش در زمين فرو رفت ، رخ داد ، ديده بودى ، يقين مىكردى و ترديد روا نمىداشتى كه محمّد بر اساس حجّت آشكار ، فرستادهء خداست ؛ پس كيست كه بتواند در برابر او ايستادگى كند ؟ « 1 »\r\n\r\n\r\n","description":"","footnote":"\r\n( 1 ) . همان / 219 .\r\n","page_name":" 234 ","page_number":234},
  {"content":"\r\n\r\nصفورى گفته است :\r\nدر مكّهء مكرّمه - كه خدا شريفش گرداند - در كتاب « الفصول المهمّة في معرفة الأئمّة » نوشتهء ابوالحسن مالكى ، خواندم كه مادر على او را در دل كعبه - شرّفها اللَّه تعالى - به دنيا آورد .\r\nاكرام‌الدين دهلوى « الفصول المهمّة » را در شمار مصادر كتابش « سعادة الكونين في فضائل الحسنين » نام برده و در اين كتاب ، بسيار فراوان از آن نقل كرده است . وى از دانشمندان كبير هند و از بزرگانى است كه با مخاطب ما دهلوى ، معاصر است .\r\nاو در نزد علماى اهل سنّت بسيار بزرگ است ؛ چرا كه او را با شكوه و احترام زيادى ياد مىكنند تا بدانجا كه مولوى حيدر على فيض آبادى در « إزالة الغين » او را از همگنان شيخ عبدالحقّ دهلوى و شاه ولىاللَّه دهلوى و عبدالعزيز دهلوى و ديگر پيشوايان نامدار اهل تسنّن كه به رَوايى لعن يزيد بن معاويه - نفرين خدا بر او و بر پدرش باد - فتوا مىدهند ، ياد كرده است .\r\nرشيدالدين خان دهلوى نيز - كه برترين شاگردان دهلوى است - كتاب « الفصول المهمّة في معرفة الأئمّة » را در شمار آثار سنّيان در فضائل اهل بيت عليهم السلام ياد مىكند .\r\nهمچنين شيخ حسن عدوى حمزاوى در « مشارق الأنوار » خود - كه در آن ، به التزامش به نقل احاديث صحيح تصريح كرده - به « الفصول المهمّة » اعتماد كرده است .\r\n\r\n28 . روايت ميبدى\r\nحسين ميبدى يزدى در « الفواتح » ( شرح ديوان على عليه السلام ) حديث تشبيه را روايت كرده است . وى مىنويسد : بيهقى از رسول خدا صلى الله عليه و آله نقل كرده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوحٍ في تَقْواهُ وَ إلى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nهر كه مىخواهد دانش آدم و تقواى نوح و بردبارى ابراهيم و شكوه موسى و بندگى عيسى را ببيند ، على بن ابىطالب را بنگرد .\r\n\r\nشرح حال ميبدى\r\n1 . غياث‌الدين ، مشهور به خواندمير ، در تاريخ « حبيب السير » ( كتابى كه كاتب چلبى به اعتبارش ، تصريح كرده است و دهلوى و حسام‌الدين ، صاحب « المرافض » ، بدان اعتماد كرده اند ) دربارهء ميبدى مىنويسد :\r\nقاضى كمال‌الدين ، مير حسين يزدى ، از برترين دانشمندان عراق ، بلكه از بزرگ‌ترين عالمان سراسر گيتى است . وى با امانتدارى ، در يزد ، عهده‌دار منصب قضاوت شد . نوشته‌هايش عبارت‌اند از : شرح ديوان اميرالمؤمنين ، كتابى كه سرشار از دانش بوده ، مطلوب فضلاست ؛ شرحهايى بر « الكافية » و « الهداية في الحكمة » و « الطوالع » و « الشمسيّة » و . . . .\r\n2 . كفوى : وى در كتاب طبقاتش « أعلام الأخيار في طبقات مذهب النعمان المختار » - كه مخاطب ما دهلوى ، در « بستان المحدّثين » بدان استناد كرده - به ميبدى اعتماد كرده است .\r\n3 . كاتب چلبى ضمن سخن پيرامون حكمت و حكما ، ميبدى را در شمار حكماى مسلمان ياد مىكند .\r\n4 . ولىاللَّه دهلوى نيز در « رسالة النوادر » مطالبى را از وى نقل كرده است .\r\n\r\n29 . روايت صفورى\r\nصفورى شافعى نيز حديث تشبيه را در « نزهة المجالس » نقل مىكند . وى مىنويسد : رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في هِمَّته وَ إلى إبْراهيمَ في حِلْمِهِ وَ إلى مُوسى في زُهْدِهِ وَ إلى مُحَمَّدٍ في بَهائِهِ ، فَلْيَنْظُرْ إلى عليٍّ .\r\nهر كه مىخواهد دانش آدم و همّت نوح و بردبارى ابراهيم و زهد موسى و\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nزيبايى و نيكويى محمّد را ببيند ، على را بنگرد .\r\nسپس مىافزايد : ابن جوزى اين حديث را ذكر كرده است .\r\n\r\nسخن صفورى در خطبهء كتابش\r\nوى در مقدّمهء « نزهة المجالس » مىنويسد :\r\n« چنين پسنديدم كه بنا بر سخن پيامبر اكرم صلى الله عليه و آله ( هنگام يادكرد صالحان ، رحمت فرود مىآيد ) تا جاى ممكن ، اخبار نيكان و شرح حال عباداتشان را در شب و روز ، گرد آورم و آن را با سخنهاى لطيف و فوايد بلند و درخشان و پندهاى استوارى كه دلهاى گمراه را از نافرمانى باز مىدارد ، بيارايم و همراه اينها ، پاره‌اى از مسائل فقهى و نكات سودبخش طبّى و قطره‌اى از مناقب بهترين آفريدگان - همو كه در مدفنش به حيات حقيقى زنده و در ضريح پاكش در عرش ، شاداب و سرزنده است - و شرح احوال همسران و اصحاب و امّت برگزيده‌اش را ياد كنم .\r\n[ چنين كردم 
  ] و نوشته‌ام را در ابواب و فصولى در بردارندهء معانى استوار ، سامان دادم و آن را « نزهة المجالس و منتخب النفائس » ناميدم و با يادكردى از بهشت ، پايان بخشيدم . »\r\nعلّا مه محمّد حسين خشّاب بر اين كتاب ، تقريظى نوشته است .\r\n\r\n30 . روايت وصّابى يمانى\r\nابراهيم بن عبداللَّه وصّابى يمانى شافعى ، حديث تشبيه را در « أسنى المطالب في مناقب عليّ بن أبيطالب » « 1 » - كه نام چهارمين باب از كتاب « الاكتفاء في فضل الأربعة الخلفاء » اوست و هر باب نامى ويژه دارد - از انس ، از پيامبر صلى الله عليه و آله نقل كرده است :\r\n\r\n\r\n","description":"","footnote":"\r\n( 1 ) . شمس‌الدين ، محمّد بن محمّد بن محمّد جزرى شافعى ( م 833 ) به همين نام ، كتابى در مناقب‌امير مؤمنان عليه السلام نوشته است . ( مترجم )\r\n","page_name":" 237 ","page_number":237},
  {"content":"\r\n\r\nمَنْ سَرَّهَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في خُلْقِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه را نگريستن به دانش آدم و فهم نوح و خوى ابراهيم ، شادمان مىكند ، على بن ابىطالب را نظاره كند .\r\nابونعيم اين حديث را در فضائل صحابه آورده است . « 1 »\r\n\r\nكتاب وصّابى\r\nمحمّد محبوب عالم در « تفسير شاهى » و شهاب‌الدين عجيلى در « ذخيرة المآل » به كتاب وصّابى اعتماد كرده‌اند و اين نشان مىدهد كه كتاب او نزد اهل تسنّن ، در شمار كتابهاى سودبخش و معتمَد است .\r\n\r\n31 . روايت جمال المحدّث\r\nجمال‌الدين ، عطاء اللَّه بن فضل‌اللَّه ، معروف به محدّث ، حديث تشبيه را از ابوالحمراء ، از پيامبر صلى الله عليه و آله روايت كرده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ ( وَ في رِوايَةٍ : إلى نوحٍ في تَقْواهُ ) وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ( وَ في رواية : وَ إلى مُوسى في هَيْبَتِهِ ) وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ . « 2 »\r\nهر كه مىخواهد دانش آدم و فهم نوح ( در روايتى ديگر آمده است : تقواى نوح ) و زهد يحيى بن زكريّا و استوارى موسى بن عمران ( روايت ديگر :\r\nشكوه موسى ) و بندگى عيسى را ببيند ، على بن ابىطالب را بنگرد .\r\n\r\n\r\n","description":"","footnote":"\r\n( 1 ) . اسنى المطالب ، اثر وصّابى ، مخطوط .\r\n( 2 ) . الاربعين فى مناقب اميرالمؤمنين .\r\n","page_name":" 238 ","page_number":238},
  {"content":"\r\n\r\n\r\nشرح حال جمال المحدّث\r\nسيّد جمال‌الدين محدّث شيرازى از مشايخ اجازهء دهلوى است . وى در آغاز كتاب « الأربعين » گوشزد مىكند كه احاديث نوشته‌اش را از كتابهاى معتبر نقل مىكند . كتاب « روضة الأحباب في سيرة النبيّ و الآل و الأصحاب » نيز از آثار اوست .\r\n\r\n1 . خواندمير\r\n: نويسندهء « حبيب السير » دربارهء جمال المحدّث شيرازى مىنويسد : مير جمال‌الدين بن عطاءاللَّه - خدا به او تندرستى دهاد و پايدارش كناد - همچون عموى بزرگوارش ، مير سيّد اصيل‌الدين ، در دانش حديث و ديگر علوم دينى و فنون يقينى ، يگانهء عصر خويش گشت و از همهء محدّثان زمانش پيشى گرفت . اثر وى « روضة الأحباب في سيرة النبيّ و الآل والأصحاب » در سراسر گيتى مشهور است و بىگمان ، نظيرى برايش يافت نمىشود .\r\n\r\n2 . شيخ على قارى\r\n: نسخه‌هاى مصحَّحى را كه نزد استاد خوانده و شنيده شده و شايستهء اعتماد است و رواست كه هنگام اختلاف بدانها استناد شود ، گرد آوردم ؛ مانند : نسخه‌اى كه اصل محدّثان نامى ، سيّد اصيل‌الدين و سيّد جمال‌الدين و فرزند سعادتمندش ، ميرك شاه بوده است . سپس برخى از احاديث « المشكاة » را بر سرچشمهء درياى عرفان ، مولانا عطاء اللَّه شيرازى ، مشهور به مير كلان ، خواندم . وى نيز آن را نزد چكيدهء پژوهشيان و ستون ژرف‌بينان ، ميرك شاه خوانده بود و ميرك شاه آن را از پدرش ، سيّد ارجمند ، مولانا جمال‌الدين محدّث ، صاحب « روضة الأحباب » آموخته بود و جمال المحدّث ، اين نسخه را از عمويش ، سيّد اصيل‌الدين ، فرا گرفته بود . و براى اعتماد ، اسنادى بالاتر از اين پيدا نمىشود . « 1 »\r\nشيخ على قارى در « المرقاة » در شرح حديث « لاتَدْخُلُوا الْجَنَّةَ حَتَّى تُؤْمِنُوا وَ لاتُؤْمِنُوا حَتَّى تُحابُّوا : پاى به بهشت نخواهيد گذاشت مگر اينكه ايمان آوريد ؛ و مؤمن نخواهيد شد مگر آنكه با يكديگر دوستى كنيد . » مىنويسد : اين حديث در نسخه‌هاى\r\n\r\n\r\n","description":"","footnote":"\r\n( 1 ) . المرقاه فى شرح المشكاه ، مقدّمهء كتاب .\r\n","page_name":" 239 ","page_number":239},
  {"content":"\r\n\r\nمصحَّح و معتمَد « المشكاة » - كه بر مشايخ بزرگى همچون جزرى و سيّد اصيل‌الدين و جمال‌الدين محدّث ، خوانده شده - و ديگر نسخه‌هاى موجود ، همگى ، بدون « ن » آمده است ( يعنى به شكل : تدخلون ، تؤمنون و تحابّون ) .\r\n\r\n3 . شنوانى\r\n: وى سيّد جمال‌الدين را در سند روايت خود از كتاب « المشكاة » ، در كتابش « الدرر السنيّة في الأسانيد الشنوانيّة » ياد كرده است .\r\n\r\n4 . دهلوى\r\n: وى در « أصول الحديث » دربارهء كتاب « مشكاة المصابيح » چنين مىگويد : اين كتاب را شيخ ابوطاهر ، از شيخ ابراهيم كردى ، از شيخ احمد قشاشى ، از شيخ احمد بن عبدالقدّوس شناوى ، از سيّد غضنفر ، فرزند سيّد جعفر نهروانى ، از شيخ محمّد سعيد ، معروف به ميركلان - كه شيخ وقت خويش در شهر مكّه بود - از سيّد نسيم‌الدين ميرك شاه ، از پدر بزرگوارش ، سيّد جمال‌الدين محدّث ، روايت كرده است .\r\n\r\n5 . ابوعلى صفوى\r\n: در زنجيرهء راويانى كه « المشكاة » خطيب تبريزى را براى شيخ ابوعلى ، محمّد ارتضاء عمرى صفوى ، نقل كرده‌اند نيز نام جمال المحدّث آمده و اين مطلبى است كه از مراجعه به كتاب او « مدارج الإسناد » به دست مىآيد .\r\n\r\n6 . شيخ عبدالحقّ دهلوى\r\n: وى نيز به سيّد جمال‌الدين اعتماد كرده و در كتاب « أسماء رجال المشكاة » مطالبى را از او نقل كرده است .\r\n\r\n7 . صدّيق حسن خان قنوجى\r\n: او در كتاب « الحطّة » مىنويسد : « روضة الأحباب » نوشتهء سيّد جمال‌الدين محدّث ، نيكوترين كتابهاى سيره است .\r\n\r\n32 . روايت ابن باكثير مكّى\r\nاحمد بن فضل بن باكثير شافعى مكّى ، حديث تشبيه را از حاكمى و از م لّا ( نويسندهء وسيلة المتعبّدين كه اين حديث را در همين كتابش نقل كرده است ) روايت مىكند . وى مىنويسد :\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاز ابوالحمراء - رضي اللَّه عنه - نقل شده است كه گفت : رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و بردبارى ابراهيم و دنياپرهيزى يحيى بن زكريّا و صلابت موسى بن عمران را ببيند ، على بن ابىطالب را بنگرد .\r\nاين حديث را حاكمى قزوينى روايت كرده است .\r\nاز ابن عبّاس - رضي اللَّه عنهما - نيز نقل شده است كه رسول خدا فرمود :\r\nمَنْ أرادَ أنْ يَنْظُرَ إلى إبْراهيمَ في حِلْمِهِ وَ إلى نوُحٍ في حُكْمِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد بردبارى ابراهيم و حكمت ( يا داورى ) نوح و جمال يوسف را نظاره كند ، على بن ابىطالب را بنگرد .\r\nاين حديث را م لّا ى اربلى ، در سيره‌اش ( وسيلة المتعبّدين ) آورده است . « 1 »\r\n\r\nشرح حال ابن باكثير\r\nمحبّى در شرح حال او مىنويسد : شيخ احمد بن فضل بن محمّد بن باكثير مكّى شافعى ، از اديبان و فاضلان تواناى حجاز بود . وى علاوه بر فضل و ادب ، از مرتبتى بلند و برترى آشكارى برخوردار بود و در دانشهاى فلكى و علم الآفاق و زايجه « 2 » نيز دست داشت . ابن باكثير نزد اشراف مكّه ، داراى منزلت و شهرت بود و در موسم حجّ ، به جاى شريف مكّه ، در حرم مبارك ، در جايى كه سكّهء شاهى ميان مردمان\r\n\r\n\r\n","description":"","footnote":"\r\n( 1 ) . وسيلة المآل فى عدّ مناقب الآل ، مخطوط .\r\n( 2 ) . لوحهء مربّع يا دايره وارى است كه براى نشان دادن مواضع ستارگان در فلك ، ساخته مىشود . ( لغت‌نامهء دهخدا ) ( مترجم )\r\n","page_name":" 241 ","page_number":241},
  {"content":"\r\n\r\nپخش مىشود ، مىنشست . « حسن المآل في مناقب الآل » از آثار اوست . « 1 »\r\nابن باكثير در سرآغاز كتاب ياد شده مىنويسد :\r\n« چنين انديشيدم كه در اين كتاب ، فوايد گرانسنگ مرواريدسان و احاديث صحيح و حَسَن گوهرينى را كه به عترت نبوى و نسل فاطمى اختصاص دارد ، به شكل خلاصه ، گرد آورم و سپس به مناقب ويژهء اصحاب كساء - كه چكيدهء خاندان پيامبر صلى الله عليه و آله هستند - بپردازم و نامهاى ايشان را هويدا سازم و پس از آن ، فضائل تك تك آنان را با ذكر نام شريفشان ، ياد كنم .\r\nبدين گونه ، گزيدهء آنچه را دانشمندان در اين باره تدوين كرده‌اند و بخش اعظم احاديثى را كه صحيح دانسته و استوار داشته و در آثار خود نگاشته و فراهم آورده‌اند ، به بهترين روش و شيوه و به قدرى كه مطلوب را برساند و در دسترس قرار دهد ، در نوشتهء خود آوردم و در نگارش آن ، راهى استوار را پيمودم و به نقل آنچه هدف را برآورد ، بسنده كردم . . . و احاديث بسيار ضعيفى را كه شاهدى بر تقويت آنها نيافتم ، فروگذاردم و آنهايى را كه در سندشان ، حرف و سخنى بود و حافظان آنها را در شمار روايات ساختگى - كه پرهيز از آنها واجب است - آورده‌اند ، رها كردم و احاديث مشهور را از كتابهاى تاريخ ، نقل كردم . . . و رواياتى را جستجو كردم كه دل مؤمنان را گشاده مىسازد و چشم متّقيان را روشن مىگرداند و سينهء منافقان به سبب آنها تنگ مىشود . »\r\n\r\n33 . روايت بدخشانى\r\nاز ديگر راويان حديث تشبيه ، ميرزا محمّد بن معتمد خان بدخشانى است . وى اين حديث شريف را از بيقهى نقل كرده ، مىنويسد : بيهقى در فضائل صحابه از انس روايت مىكند كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في تَقْواهُ وَ إلى إبْراهيمَ في حِلْمِهِ\r\n\r\n\r\n","description":"","footnote":"\r\n( 1 ) . خلاصة الاثر فى اعيان القرن الحادى عشر 1 / 271 .\r\n","page_name":" 242 ","page_number":242},
  {"content":"\r\n\r\nوَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ . « 1 »\r\nهر كه مىخواهد دانش آدم و تقواى نوح و بردبارى ابراهيم و شكوه موسى و بندگى عيسى را ببيند ، على بن ابىطالب را بنگرد .\r\n\r\nشرح حال بدخشانى\r\n\r\n1 . محمّد رشيد\r\n: بدخشانى در شمار آن دانشمندان اهل سنّت است كه محمّد رشيد ، شاگرد دهلوى ، به گردآورى كتابهاى ويژه‌اى به دست آنان در فضائل اهل بيت عليهم السلام فخر مىكند و مىگويد : عالمان سنّى نه كينهء اهل بيت را در دل دارند و نه با ايشان دشمن‌اند .\r\n\r\n2 . مولوى حيدر على فيض آبادى\r\n: وى بدخشانى را در شمار دانشمندان بزرگ اهل تسنّن كه به رَوايى لعن يزيد بن معاويه فتوا داده‌اند ، ياد مىكند .\r\n\r\n3 . دهلوى\r\n: او خود در پاسخ به پرسشى كه دربارهء سبب نامگذارى پيامبر صلى الله عليه و آله به مصطفى و امير مؤمنان عليه السلام به مرتضى ، برايش رخ مىدهد ، به بدخشانى اعتماد مىكند و مىگويد : ميرزا محمّد بن معتمد خان حارثى ، تاريخ‌نگار نامدار اين سرزمينها ، در دو رساله‌اى كه در فضائل خلفا و در برتريهاى اهل بيت نگاشته و از بزرگ‌ترين آثارش به شمار مىرود ، على را به مرتضى لقب داده است .\r\n\r\n34 . روايت محمّد صدر العالم\r\nشيخ محمّد صدر العالم نيز حديث تشبيه را روايت كرده است . وى مىگويد :\r\nابونعيم در فضائل صحابه ، حديثى نقل كرده است كه به پيامبر صلى الله عليه و آله مىرسد :\r\nمَنْ سَرَّهَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في خُلَّتِهِ ،\r\n\r\n\r\n","description":"","footnote":"\r\n( 1 ) . مفتاح النجا فى مناقب آل العبا ، مخطوط .\r\n","page_name":" 243 ","page_number":243},
  {"content":"\r\n\r\nفَلْيَنْظُرْ إلى عَليِّ بْنِ أبيطالِبٍ . « 1 »\r\nهر كه را ديدن دانش آدم و فهم نوح و دوستى ناب ابراهيم با خداى متعال ، شادمان مىسازد ، على بن ابىطالب را بنگرد .\r\n\r\nاشعار ولىاللَّه دهلوى در ستايش محمّد صدر العالم\r\nشيخ ولىاللَّه ، پدر مخاطب ما و پيشوا و مقتداى او ، در « التفهيمات الإلهيّة » مىنويسد : محمّد صدر العالم كتابى - كه « معارج العلى » باشد - نگاشت و در آن ، على را به كلّى ، بر ساير خلفا برترى داد و از جمله چيزهايى كه در آن دربارهء على - كرّم اللَّه وجهه - آورد ، داستان شقّ القمر بود . سپس كتابش را براى من فرستاد . من كتاب را خواندم و ابيات زير را سرودم :\r\n رَعاكَ اللَّهُ يا صَدْرَ الْعَوالي * وَ طُولُ الدَّهْرِ كانَ لَكَ الْبَقاءُ\r\nلَقَدْ أُوتيتَ فيِ الْآباءِ فَخْراً * وَ بِالْأبْناءِ يَرْتَفِعُ الْعُلاءُ\r\nوَ جَدُّكَ آيَةٌ لا رَيْبَ فيها * وَ بَحْرٌ لاتُكَدِّرُهُ الدِّلاءُ\r\nوَ في كَشْفِ الْمَعارِفِ كانَ فَرْداً * وَ ما فيِ الْقَوْمِ كانَ لَهُ كِفاءُ\r\nلَقَدْ كُوشِفْتَ ما كُوشِفْتَ حَقّاً * وَ فَضْلُ اللَّهِ لَيْسَ لَهُ انْتِهاءُ\r\nأتاكَ الثَّلْجَ وَ الإْتْقانَ لَمَّا * رَأيْتَ الشَّقَّ وَ انْكَشَفَ اللِّواءُ\r\nوَ إذْ أدْناكَ سَيِّدُنا عَليٌّ * بِإكْرامٍ وَ عِلْمٍ ما يَشاءُ\r\nتُؤَلِّفُ في مَناقِبِهِ كِتاباً * وَ عِنْدَ اللَّهِ في ذاكَ الْجَزاءُ\r\nوَ مُكْثِرُ مَدْحِ مَوْلانا عَليٍّ * مُقِلٌّ لايَكُونُ لَهُ وَفاءُ\r\nفما مِنْ مَشْهَدٍ إلّا وَ فيهِ * لَهُ فَخْرٌ كَبيرٌ وَ ازْدِهاءُ \r\n\r\n\r\n","description":"","footnote":"\r\n( 1 ) . معارج العلى فى مناقب المرتضى ، مخطوط .\r\n","page_name":" 244 ","page_number":244},
  {"content":"\r\n\r\n وَ ما مِنْ مَنْهَلٍ إلّا وَ فيهِ * لَهُ شُرْبٌ عَظيمٌ وَ ارْتِواءُ\r\nوَ لِلْقُرْآنِ تَنْزيلٌ وَ ظَهْرٌ * يُقاتِلُهُمْ عَلَيْهِ الْأنْبياءُ\r\nوَ لِلْقُرْآنِ تَأْويلٌ وَ بَطْنٌ * يُخاصِمُهُمْ عَلَيْهِ الْأوْصياءُ\r\nقَبُولُ النَّاسِ لِلتَّنْزيلِ فيهِ * سياساتٌ لَهُ مِنْها نِماءُ\r\nفَمِنْها رَدُّ تَحْريفٍ وَ مَدٌّ * لِأسْبابٍ لَهُ مِنْهَا انْتِشاءُ\r\nوَ صُلْحٌ وَ اخْتِصامٌ وَ ائْتِلافٌ * بِأقْوامٍ قُلُوبُهُمُ هَواءُ\r\nلِهذَا الْقِسْمِ أسْرارٌ عِظامٌ * وَ لِلشَّيْخَيْنِ فيهِ اعْتِلاءُ\r\nوَ في عِلْمِ النُّبُوَّةِ إنَّ هذا * مِلاكُ الْأمْرِ لَيْسَ بِها خِفاءُ\r\nوَ ما زالَ الصَّحابَةُ عارِفيهِ * يَقيناً مِثْلَ ما طَلَعَتْ ذُكاءُ \r\n فَأثْبِتْ ذاكَ لِلشَّيْخَيْنِ وَ اخْتَرْ * مِنَ الْأوْصافِ مَدْحاً ما تَشاءُ \r\nاى صدرنشين والامرتبه‌گان ، خدا نگهدارت باد و به بلندى روزگار ، پايدار بمانى !\r\nاز جانب پدران ، تو را فخر داده‌اند و مرتبتت به پسران ، بلند مىشود .\r\nبىگمان ، نياى تو آيتى بود و دريايى كه دلوها [ يى كه براى به دست آوردن گوهرهاى معانى در آن فرو مىشدند 
  ] از زلالىاش نمىكاستند .\r\nوى در پرده‌برداشتن از معارف ، يگانه بود و در ميان مردمان ، همتايى نداشت .\r\nآنچه بر تو نمايان شد ، به حقّ نمايان شد ؛ و فضل خداى را پايان نيست .\r\nآن گاه كه آيت شكافته شدن ماه و آشكار شدن پرچم را ديدى ، شادمانى و استوارى به سويت آمدند .\r\nو هنگامى كه سرور ما على ، با كرم و دانشى كه خود خواسته بود ، نزديك تو آمد ،\r\nدر مناقبش كتابى فراهم آوردى ؛ و پاداش اين كار ، نزد خداست .\r\nو آن كه مولايمان على را بسيار بستايد نيز او را كم ستوده و حقّ ستايشش را نگزارده است .\r\nچرا كه هيچ صحنه‌اى نيست ، مگر آنكه وى را در آن ، بزرگى و فخرى است .\r\nو هيچ چشمه‌اى [ از چشمه‌هاى كمال 
  ] نيست ، جز آنكه وى از آن بسيار نوشيده و سيراب شده است .\r\nقرآن را تنزيل و ظاهرى است كه پيامبران بر پايهء آن با مردمان نبرد مىكنند .\r\nنيز تأويل و باطنى دارد كه جانشينان ايشان ، بر اساس آن مىجنگند .\r\nپذيرش تنزيل از سوى مردمان ، بر بنياد سياستهايى ، چون فزونى مؤمنان است .\r\nنيز سياستهايى مانند تحريف‌زدايى و گستردگى اسباب دين كه موجب افزايش شمار\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمسلمانان مىشود .\r\nو همچنين ، آشتى و دشمنى و گرد هم آمدن مردمانى كه دلهايشان [ از ايمان 
  ] تهى بوده است .\r\nاين قسم را رازهاى بزرگى است كه شيخين ( ابوبكر و عمر ) در آن مرتبتى بلند دارند .\r\nو در دانش نبوّت آمده بود و پنهان نبود كه ملاك امر همين است .\r\nو صحابه پيوسته آن را از سر يقين ، مىشناختند ؛ بدان سان كه خورشيد بر مىآيد .\r\nبنابراين ، اين امر را براى شيخين اثبات كن و آنها را با اوصافى كه خود مىخواهى ، بستاى .\r\n\r\n35 . روايت ولىاللَّه دهلوى\r\nولىاللَّه دهلوى ، پدر مخاطب ما عبدالعزيز دهلوى ، در « قرّة العينين » پس از پاسخ به سخن خواجه نصيرالدين طوسى در افضليّت اميرالمؤمنين عليه السلام مىنويسد :\r\n« پس از همهء اينها ، تمام آنچه معتزليان پسين - آن گونه كه امام فخر رازى در « الأربعين » ( كتابى كه خواجه نصير خلاصه‌اش كرده است ) از آنان نقل مىكند - در افضليّت حضرت مرتضى ياد كرده‌اند ، حجّتهاى ماست به برترى وى نسبت به كسانى كه در روزگار خلافت او مىزيستند ( و اين سخنى است كه ما به اصل آن معترف و در جاى خود به ثبوت آن متمسّكيم ) نه نسبت به شيخين . »\r\nاين سخن ولىاللَّه دهلوى است و هر كس به « الأربعين » رازى و سخن خواجه نصير مراجعه كند ، حديث تشبيه را خواهد يافت .\r\nفخر رازى مىنويسد : حجّت نوزدهم : احمد و بيهقى در فضائل صحابه ، از [ پيامبر صلى الله عليه و آله 
  ] چنين روايت كرده‌اند :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوحٍ في تَقْواهُ وَ إلى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و تقواى نوح و بردبارى ابراهيم و شكوه موسى و بندگى عيسى را ببيند ، على بن ابىطالب را بنگرد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nظاهر حديث به اينكه على در اين ويژگيها با اين پيامبران برابر است ، دلالت مىكند و شكّى نيست كه اين پيامبران در اين ويژگيها از ابوبكر و ديگر صحابه ، برتر هستند و مساوى با افضل ، افضل است ؛ پس على از همهء صحابه افضل است . « 1 »\r\n\r\n36 . روايت محمّد امير\r\nع لّا مه محمّد امير صنعانى در « الروضة النديّة » - كه شرح « التحفة العلويّة » است - مىنويسد : « فائده : آن گونه كه محبّ طبرى - رحمه اللَّه - گفته ، رسول خدا صلى الله عليه و آله على را به پنج تن از پيامبران مانند ساخته است . وى مىگويد : يادكرد تشبيه على - رضي اللَّه عنه - به پنج تن از انبيا : ابو الحمراء از پيامبر صلى الله عليه و آله نقل كرده است كه حضرتش فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسى في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و بردبارى ابراهيم و زهد يحيى بن زكريّا و صلابت موسى بن عمران را ببيند ، على بن ابىطالب را بنگرد .\r\nاين حديث را حاكمى قزوينى روايت كرده است .\r\nاز ابن عبّاس - رضي اللَّه عنهما - نيز نقل شده است كه رسول خدا فرمود :\r\nمَنْ أرادَ أنْ يَنْظُرَ إلى إبْراهيمَ في حِلْمِهِ وَ إلى نوُحٍ في حُكْمِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد بردبارى ابراهيم و حكمت ( يا داورى ) نوح و جمال يوسف را بنگرد ، على بن ابىطالب را نظاره كند .\r\nاين حديث را م لّا ى اربلى ، در سيره‌اش ( وسيلة المتعبّدين ) آورده است .\r\nنبىّ اكرم صلى الله عليه و آله على را در به دست آوردن خويهاى نيكو ، بدين پنج فرستادهء الاهى\r\n\r\n\r\n","description":"","footnote":"\r\n( 1 ) . الاربعين فى اصول الدين / 313 .\r\n","page_name":" 247 ","page_number":247},
  {"content":"\r\n\r\nهمانند ساخته است . »\r\n\r\nشرح حال امير\r\n\r\n1 . حفظى شافعى\r\n: فرزندان امام متوكّل دانشمندانى نقّاد و در شمار نيكان بودند .\r\nبزرگ‌ترين آنان ، پسرش ، امام المؤيّد باللَّه ، محمّد بن اسماعيل است . وى كتب حديث را بخواند و در دانش آن بر همگنان پيشى گرفت . او در زهد و ورع پيشوا بود و سنّى و شيعه باورش داشتند . از سرشناسان خاندان امام ، مجتهد شهير و محدّث كبير و چراغ نورانى ، امير محمّد بن اسماعيل ، تكيه‌گاه [ مردم 
  ] شهرها و زنده‌كنندهء دين در سرزمينهاست . وى بيش از صد كتاب نگاشت . امير محمّد به هيچ مذهبى منسوب نبود ؛ بلكه مذهبش حديث بود . « 1 »\r\n\r\n2 . شوكانى\r\n: پيشواى بزرگ ، مجتهد مطلق ، نويسندهء كتابهاى پرشمار ، امير محمّد صنعانى . . . در همهء دانشها بر ديگران پيشى گرفت و سرآمد اقران شد و يگانهء دانشمندان سرزمين يمن گشت . وى اجتهاد را آشكار ساخت و به ادلّه عمل كرد و از تقليد گريخت و آراى فقهى بى دليل را ناروا شمرد . در مجموع ، او در شمار دانشمندانى است كه آموزه‌هاى دين را نو و زنده كردند . « 2 »\r\n\r\n3 . قنوجى\r\n: او امام كبير و محدّث اصولى و متكّلم نامى ، امير محمّد صنعانى است . وى كتابهاى حديث را خواند و در دانش بدانها از همگان پيش افتاد . او سرورى ارجمند و در بىرغبتى به دنيا و پرهيزگارى ، پيشواى مردمان بود و دانشى بسيار داشت . امير محمّد در سرودن شعر بسيار توانا بود . وى همچنين به مرتبهء اجتهاد مطلق رسيد بدانسان كه از هيچ‌يك از صاحبان مذاهب ، تقليد نمىكرد ؛ چرا كه خود پيشوايى بىنقص و كامل بود . « 3 »\r\n\r\n\r\n","description":"","footnote":"\r\n( 1 ) . ذخيرة المآل ، مخطوط .\r\n( 2 ) . البدر الطالع 2 / 133 .\r\n( 3 ) . ابجد العلوم ، التاج المكلّل .\r\n","page_name":" 248 ","page_number":248},
  {"content":"\r\n\r\n\r\n37 . روايت حفظى شافعى\r\nشهاب‌الدين حفظى عجيلى شافعى نيز از راويان حديث تشبيه است . وى مىنويسد : بيهقى اين حديث را به رسول خدا صلى الله عليه و آله مىرساند و روايت مىكند :\r\nمَنْ أرادَ أنْ يَنْظُرَ إلى نُوحٍ في تَقْواهُ وَ إلى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في زَهادَتِهِ ، فَلْيَنْظُرْ إلى عَليِّ بْنِ أبيطالِبٍ . « 1 »\r\nهر كه مىخواهد تقواى نوح و بردبارى ابراهيم و شكوه موسى و بىرغبتى عيسى به دنيا را ببيند ، على بن ابىطالب را بنگرد .\r\n\r\nشرح حال حفظى شافعى\r\nصدّيق حسن قنوجى در شرح حال حفظى مىنويسد :\r\nوى مناقب و فضائل مشهورى داشت و اين گونه بود كه نام هر كس را كه در امرى از امور فضيلتى داشت مىشنيد ، درباره‌اش پژوهش مىكرد و راستى فضيلت او را مىكاويد . وى روزگارى دراز بر اين روش بماند و سپس ، خلوت و عزلت را برگزيد تا آنكه به سوى رحمت خداى متعال ، رخت بركشيد . « 2 »\r\n\r\n38 . روايت ولىاللَّه لكهنوى\r\nمولوى ولىاللَّه لكهنوى حديث تشبيه را اين گونه نقل كرده است : رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في تَقْواهُ وَ إلى إبْراهيمَ في حِلْمِهِ وَ إلى مُوسى في هَيْبَتِهِ وَ إلى عيسى في زَهادَتِهِ ، فَلْيَنْظُرْ إلى عَليِّ بْنِ أبيطالِبٍ . « 3 »\r\n\r\n\r\n","description":"","footnote":"\r\n( 1 ) . ذخيرة المآل فى عدّ مناقب الآل ، مخطوط .\r\n( 2 ) . التاج المكلّل / 509 .\r\n( 3 ) . مرآت المؤمنين فى مناقب اهل بيت سيّد المرسلين ، مخطوط .\r\n","page_name":" 249 ","page_number":249},
  {"content":"\r\n\r\nهر كه مىخواهد دانش آدم و تقواى نوح و بردبارى ابراهيم و شكوه موسى و دنياپرهيزى عيسى را ببيند ، على بن ابىطالب را بنگرد .\r\n\r\nنتيجه\r\nخوانندهء گرامى ! از آنچه بر تو خوانديم و برايت از سخنان اركان و پيشوايان و حافظان بزرگ اهل تسنّن و دانشمندان نامى ايشان در علوم گوناگون نقل كرديم ، دريافتى كه حديث تشبيه ، با الفاظ و عبارات گوناگون و با زنجيره‌هاى نقل و اسنادهاى مختلف ، حديثى صحيح است و هيچ ترديدى در آن روا نيست و بىگمان ، سخنى است كه دانشمندان سنّى به گونهء مستند ، از شمارى از صحابه ، از پيامبر گرامى و فرستادهء بزرگ الاهى صلى الله عليه و آله نقل كرده اند .\r\nآرى ! ايشان حديث تشبيه را در كتابهاى خود روايت كرده و آورده‌اند و در سخنان خود بدان استشهاد نموده و در اشعار خود سروده‌اند ؛ پس دهلوى چگونه درستىاش را برنمىتابد و وجود آن را در كتابهاى اهل سنّت نمىپذيرد و مىپندارد كه آنها اين حديث را قبول نكرده‌اند ؟ ! خداى بدانچه او بر زبان رانده ، رسيدگى خواهد كرد ؛ چرا كه وى براى حسابرسى بس است ؛ ليكن آنچه ما در پى آن هستيم و بدان اميد داريم ، اين است كه كسى بر جايى كه او گام نهاده ، گام ننهد و فريب سخنان و برساخته‌هاى وى را نخورد ؛ زيرا : « هر كسى در گرو دستاورد خويش است » « 1 » و « خدا از همه سو ايشان را فراگرفته است . » « 2 »\r\nآنچه گذشت ، دربارهء سند حديث تشبيه بود و از همين جا ، ناروايى سخنان دهلوى را دربارهء دلالت اين حديث نيز درياب ؛ حقيقتى كه به زودى ، بر تو نمايان خواهد شد . و خدا شايستهء اعتماد و پشتگرمى است .\r\n\r\n\r\n","description":"","footnote":"\r\n( 1 ) . مدّثّر ( 74 ) / 38 .\r\n( 2 ) . بروج ( 85 ) / 20 .\r\n","page_name":" 250 ","page_number":250},
  {"content":"\r\n\r\n\r\nپاسخ به سخنان دهلوى پيرامون سند حديث تشبيه\r\n\r\nاشكال و پاسخ - 1\r\nيادآورى سخن دهلوى : « حديث ششم آن است كه اماميّه به طور مرفوع ، از پيامبر صلى الله عليه و آله نقل كرده‌اند :\r\nهر كه مىخواهد دانش آدم و تقواى نوح و بردبارى ابراهيم و توانمندى موسى را ببيند ، على بن ابىطالب را بنگرد . »\r\nدر پاسخ مىگوييم : اماميّه حديث تشبيه را در كتابهاى حديث و مناقب خود ، با اسناد و عبارات گوناگون ، روايت مىكنند و به نقل آن از ديگران نيازى ندارند ؛ ليكن بنابر قوانين مناظره و از باب الزام ، اين حديث را از كتب اهل سنّت نيز مىآورند .\r\n\r\nحديث تشبيه در كتابهاى اماميّه\r\n1 . وزير على بن عيسى بن ابىالفتح اربلى رحمه الله : وى مىنويسد :\r\nفصلى پيرامون مناقب و دانش فراوان امير مؤمنان عليه السلام و اينكه وى داناترين اصحاب به امر داورى بوده و آنچه خداى متعال براى دوستداران او آماده گردانيده است : در مناقب خوارزمى آمده كه مجاهد از ابن عبّاس رضى الله عنه نقل كرده است كه رسول خدا صلى الله عليه و آله فرمود :\r\nلَوْ أنَّ الرِّياضَ أقْلامٌ وَ الْبَحْرَ مِدادٌ وَ الجِنَّ حُسَّابٌ وَ الإْنْسَ كُتَّابٌ ، ما أحْصَوْا فَضائِلَ عَليِّ بْنِ أبيطالِبٍ .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاگر درختان همهء بوستانها ، قلم و آب همهء درياها ، جوهر و جنّيان شمارنده و آدميان نويسنده مىشدند ، قادر به شمارش فضائل على بن ابىطالب نبودند .\r\nوى پس از نقل حديث ديگرى مىگويد : از جملهء اين مناقب ، حديثى است كه ابوالحمراء از رسول خدا صلى الله عليه و آله نقل كرده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و دنياپرهيزى يحيى بن زكريّا و استوارى موسى را ببيند ، على بن ابىطالب را بنگرد .\r\nاحمد بن حسين بيهقى گفته است : اين حديث را تنها با اين اسناد [ ثبت و ضبط كرده و 
  ] نوشته‌ام . همو در كتابى كه پيرامون فضائل صحابه نوشته است با سند خود - كه به نبىّ اكرم صلى الله عليه و آله مىانجامد - حديث ديگرى نيز نقل مىكند :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوحٍ في تَقْواهُ وَ إلى إبْراهيمَ في حِلْمِهِ وَ إلى موسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و تقواى نوح و بردبارى ابراهيم و شكوه موسى و بندگى عيسى را بنگرد ، على بن ابىطالب را نظاره كند .\r\nآرى ! رسول خدا صلى الله عليه و آله خويهاى نيكوى انبيا عليهم السلام را براى على عليه السلام اثبات فرموده و هر آنچه را در ديگران به طور پراكنده وجود دارد ، در او يك جا گرد آورده است . « 1 »\r\n\r\nشرح حال اربلى\r\nدانشمند سنّى ، ابن شاكر كتبى در كتاب « فوات الوفيات » در شرح حال على بن عيسى اربلى مىنويسد :\r\nصاحب ، بهاءالدين ، على بن عيسى بن ابىالفتح ، فرزند امير فخر الدين اربلى\r\n\r\n\r\n","description":"","footnote":"\r\n( 1 ) . كشف الغمّه فى معرفة الائمّه 1 / 113 - 114 .\r\n","page_name":" 252 ","page_number":252},
  {"content":"\r\n\r\nاست . وى منشى و نويسندهء ديوان و سرآمد همگنان و صاحب منصب بود و اشعار و رساله‌هايى از خود بر جاى نهاد . او در آغاز ، كاتب والى اربل بود و سپس در روزگار علاءالدين صاحب ديوان ، به استخدام ديوان انشاى بغداد درآمد و پس از آنكه بازار او در زمان چيرگى يهود كساد شد ، از دولتيان روى گرداند و منصبش را واگذارد و تا وقت مرگش در سال 692 ، بدان بازنگشت . وى مردى آراسته و با شكوه و نكوخوى بود و رگه‌هايى از تشيّع داشت . پدر وى والى اربل بود . بهاءالدين صاحب آثارى ادبى مانند « المقامات الأربع » ، « رسالة الطيف » ، « المشهورة » و غيره است . وى به هنگام مرگ ، ميراث فراوانى ، نزديك به دو ميليون درهم ، بر جاى گذارد كه پسرش ابوالفتح آن را دريافت كرد و همه را نابود كرد و در فقر و درويشى در گذشت . « 1 »\r\nابن شاكر نزد اهل سنّت مقام والايى دارد و ارزش و اعتبار كتب او روشن است . « 2 »\r\n2 . ابن شهرآشوب مازندرانى : زين‌الدين ، محمّد بن على بن شهرآشوب سروى مازندرانى - آن گونه كه پيشتر گذشت - حديث تشبيه را از احمد بن حنبل و ابن بطّه نقل كرده است .\r\n3 . ابن بطريق حلّى : ابو الحسن ، يحيى بن حسن بن بطريق حلّى رضى الله عنه حديث تشبيه را از ابوالحسن ، ابن مغازلى روايت مىكند . وى مىنويسد :\r\nابن مغازلى با ذكر زنجيرهء راويان ، نقل كرده است : احمد بن محمّد بن عبدالوهّاب ، از حسين بن محمّد بن حسين عدل علوى واسطى ، از محمّد بن محمود ، از ابراهيم بن مهدى ابلى ، از ابراهيم بن سليمان بن رشيد ، از زيد بن عطيّه ، از ابان بن فيروز ، از انس بن مالك براى ما روايت كرد كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى عِلْمِ آدَمَ وَ فِقْهِ نُوحٍ ، فَلْيَنْظُرْ إلى عَليِّ بْنِ أبيطالِبٍ . « 3 »\r\n\r\n\r\n","description":"","footnote":"\r\n( 1 ) . فوات الوفيات 2 / 66 .\r\n( 2 ) . بنگريد به : الدرر الكامنه 3 / 451 ؛ كشف الظنون / 293 ، 1185 ، 1292 ، 2019 .\r\n( 3 ) . عمدة عيون صحاح الاخبار / 369 .\r\n","page_name":" 253 ","page_number":253},
  {"content":"\r\n\r\nهر كه مىخواهد دانش آدم و معرفت ژرف نوح را ببيند ، على بن ابىطالب را بنگرد .\r\n4 . شيخ حسن بن محمّد بن على سهمى حلّى - طاب ثراه - : وى حديث تشبيه را از « وسيلة المتعبّدين » اثر عمر بن محمّد بن خضر ، معروف به م لّا ى اردبيلى ( اربلى ) نقل كرده است . « 1 »\r\n5 . علّامه ، شيخ محمّدباقر بن محمّدتقى مجلسى - طاب ثراه - : وى در « بحار الأنوار » عبارت ابن شهرآشوب را - كه طىّ آن حديث تشبيه را از احمد و ابن بطّه ، نقل كرده - آورده است .\r\nبنابراين ، سخن دهلوى در انتساب روايت حديث تشبيه ، تنها به شيعه و نفى نقل آن توسّط اهل سنّت نارواست ؛ چرا كه شيعيان علاوه بر اينكه اين حديث را با سندهاى شيعى روايت مىكنند ، براى بستن زبان سنّيان ، آن را از كتابهاى ايشان نيز نقل مىكنند . همچنين ، شايسته بود كه دهلوى همه يا بيشتر طرق اين حديث را ياد مىكرد يا دست كم ، به پرشمارى نقلها و راويان آن اشارتى مىداشت و تنها به نقل يك طريق آن بسنده نمىنمود .\r\n\r\nاشكال و پاسخ - 2\r\nيادآورى سخن دهلوى : « ناراستى و نادرستى اين استدلال و مقدّماتش ، از آغاز تا انجام و از سر تا به پا ، بر هر فرد آگاهى روشن است . »\r\nپندار ناراستى و نادرستى اين استدلال ، تنها از كسى كه بنيادهاى خردش به سبب وسوسه‌هاى اهريمنى تباه شده است ، سر مىزند و دانشمند آگاهى كه سرشت استوار و عقل سليم دارد ، به تشكيكات دهلوى و سخنان بيهودهء وى گوش نمىدهد . از خدا مىخواهيم كه ما را به راه راست و درست رهنمون شود ؛ زيرا اوست كه آدمى را از اينكه از سر تا به پا از كينه و ستيزه با فضائل جانشين شفيع امّتها\r\n\r\n\r\n","description":"","footnote":"\r\n( 1 ) . الانوار البدريّه فى دفع شبه النواصب و القدريّه ، مخطوط .\r\n","page_name":" 254 ","page_number":254},
  {"content":"\r\n\r\nپر شود و از راه ميانه دور گردد ، نگاهدار و نگاهبان است .\r\n\r\nاشكال و پاسخ - 3\r\nيادآورى سخن دهلوى : « اين حديث از احاديث اهل سنّت نيست . »\r\nشگفت از اين مرد ! آيا عبدالرزّاق صنعانى ، احمد بن حنبل ، ابوحاتم رازى ، ابن شاهين ، ابن بطّه ، حاكم نيشابورى ، ابن مردويه ، ابو نعيم ، بيهقى ، ابن مغازلى ، شيرويهء ديلمى ، سنايى ، عطّار ، شهردار ديلمى ، خوارزمى ، ابوالخير حاكمى ، صالحانى ، ابن طلحه ، گنجى ، محبّ طبرى ، سيّد على همدانى ، امير م لّا ، شهاب دولت آبادى هندى ، ابن صبّاغ ، حسين ميبدى يزدى ، عبدالرحمن صفورى ، ابراهيم وصّابى ، جمال‌الدين محدّث ، احمد بن باكثير مكّى ، ميرزا محمّد بدخشى ، محمّد صدر العالم ، محمّد بن اسماعيل امير و امثال اينان از بزرگ‌ترين اركان اهل سنّت و مفاخر آنها در هر عصر و زمانى نيستند ؟ !\r\nاگر اينان از زمرهء سنّيان بيرون‌اند و در دستهء گمراهان و بدعتگزاران جاى دارند ، آيا پدر دهلوى ( ولىاللَّه دهلوى ) - همو كه به باور فرزندش آيتى از آيات الاهى و معجزه‌اى از معجزات نبوى است - نيز از اهل سنّت نيست ؟ ! اگر هيچ يك از اينان از اهل تسنّن نيستند و همه در شمار بدعتگزاران و تباه شدگان‌اند ، هيچ مانعى ندارد كه اين سخن در حقّ معاصران دهلوى ، مانند : احمد بن عبدالقادر عجيلى و مولوى ولىاللَّه بن حبيب اللَّه لكهنوى و . . . نيز بر زبان آورده شود .\r\nهرگاه اينان همه ، از دايرهء اهل سنّت بيرون باشند ، شكّى نيست كه ستايندگان و ثنا گويان و توثيقگرانشان نيز سنّى نيستند ؛ زيرا علّت و سبب در هر دو گروه ، مشترك است . بنابراين ، تسنّن منحصر در شخص دهلوى است ! امّا نه ، دهلوى نيز در شمار كسانى است كه گروهى از افراد ياد شده را ستايش كرده و آفرين گفته است ؛ از اين روى ، او نيز از جماعت سنّيان بيرون مىرود و سنّىاى در جهان نمىماند ! و اين گونه ، مذهب تسنّن از ميان مىرود و از سر تا پا نابود مىشود ! « و نيرنگ زشت تنها\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدامن صاحبش را مىگيرد . » « 1 »\r\n\r\nاشكال و پاسخ - 4 ( انكار روايت بيهقى و پاسخ بدان )\r\nدهلوى مىگويد : « اين حديث از احاديث اهل سنّت نيست و ابن مطهّر حلّى آن را در كتابهايش نقل كرده و يك بار آن را به بيهقى و بار ديگر به بغوى نسبت داده است ؛ در حالى كه در آثار ايشان اثرى از اين حديث نيست . »\r\nهمان گونه كه گذشت ، پيش از ع لّا مهء حلّى ، گروهى از دانشمندان ما نظير : اربلى ، مؤلّف « كشف الغمّة » ، ابن شهرآشوب سروى ، نويسندهء « مناقب آل أبيطالب » و ابن بطريق ، صاحب « العمدة » حديث تشبيه را روايت كرده‌اند ؛ بنابراين ، جز تقليد از كابلى ، هيچ دليلى وجود ندارد كه نقل اين حديث ، تنها به ع لّا مهء حلّى نسبت داده شود .\r\nع لّا مهء حلّى حديث تشبيه را در « منهاج الكرامة في الإمامة » در بحث اعلميّت امير مؤمنان عليه السلام از بيهقى نقل مىكند . وى مىنويسد : بيهقى در كتاب خود ، با ذكر سند ، از رسول خدا صلى الله عليه و آله نقل كرده است :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوحٍ في تَقْواهُ وَ إلى إبْراهيمَ في خُلَّتِهِ وَ إلى مُوسى في هَيْبَتِهِ وَ إلى عيسى في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و تقواى نوح و دوستى ناب ابراهيم با خدا و شكوه موسى و بندگى عيسى را بنگرد ، على بن ابىطالب را نظاره كند .\r\nو بدين‌گونه ، پيامبر صلى الله عليه و آله آنچه در ديگران پراكنده است ، در او فراهم آورده است .\r\nع لّا مه در « نهج الحق » نيز اين حديث را از بيهقى روايت كرده است . اين حديث ،\r\n\r\n\r\n","description":"","footnote":"\r\n( 1 ) . فاطر ( 35 ) / 43 .\r\n","page_name":" 256 ","page_number":256},
  {"content":"\r\n\r\nقطعاً و يقيناً ، در كتاب بيهقى آمده است . اين را گروهى از بزرگان اهل تسنّن تصريح كرده‌اند ؛ مانند :\r\n- موفّق بن احمد مكّى ، اخطب خطباى خوارزم ؛\r\n- محمّد بن طلحهء نصيبى شافعى ؛\r\n- نورالدين على ، ابن صبّاغ مالكى ؛\r\n- حسين ميبدى يزدى ؛\r\n- ميرزا محمّد بن معتمدخان بدخشانى ؛\r\n- احمد بن عبدالقادر عجيلى شافعى .\r\nميرزا محمّد بدخشانى نزد دهلوى ، فرد مقبولى است و شاگرد دهلوى ، محمّد رشيدخان دهلوى ، وى را در شمار دانشمندان بزرگ اهل سنّت ياد كرده و ستوده است . بنابراين ، اگر دهلوى و پيروانش به نقل ديگران از بيهقى اعتماد ندارند ، چاره‌اى جز پذيرش نقل كسى چون بدخشانى را نخواهند داشت .\r\nسپاس و ستايش خداى را كه باطل را از ريشه نابود كرد و حقّ درخشان را آشكار ساخت و حجّت بسنده و بيّنهء قاطع [ هويدا شد و پذيرشش بر مخالفان 
  ] لازم آمد .\r\n\r\nپذيرش روايت بيهقى توسّط ابن تيميّه\r\nبر خلاف ادعّاى دهلوى مبنى بر تسلّط و گستردگى شناختش از كتابهاى شيعه و سنّى ، وى كتب حديثى را نديده و بر آنها آگاهى كامل نداشته است ؛ بلكه در انكار قاطع و جزم‌انديشانه‌اش به وجود حديث تشبيه در آثار بيهقى ، تيرى در تاريكى رها كرده و از كابلى تقليد نموده است . اى كاش مىگفت : من اين حديث را در كتب بيهقى نديده‌ام ؛ يعنى : بدان سبب كه من آثار بيهقى را نديده‌ام ، از وجود اين حديث در آنها آگاهى ندارم ؛ ليكن نفى واقعى و اخبار حقيقى از نبود اين حديث در كتابهاى بيهقى ، دروغى است آشكار كه بر زبان راندنش در امور دينى ، از نادان‌ترين مردمان بعيد است ، چه رسد به اهل فضل . مگر آنكه طرفداران دهلوى عذر آورند كه وى وجود « اثرى » « 1 » از اين حديث را در آثار بيهقى نفى كرده است و نفى وجود اثر ، با وجود « عين » آن منافاتى ندارد !\r\n\r\n\r\n","description":"","footnote":"\r\n( 1 ) . چرا كه دهلوى گفته است : در آثار سنّيان « اثرى » از اين حديث نيست . ( مترجم )\r\n","page_name":" 257 ","page_number":257},
  {"content":"\r\n\r\nما هيچ بعيد نمىدانيم كه جانبداران دهلوى به چنين عذرى واهى پناه برند ؛ چرا كه مىبينند ابن تيميّه ، پيشواى آنان در ستيزه‌جويى و دشمنى و انكار حقايق و فضائل استوار ، وجود اين حديث را در آثار بيهقى انكار نمىكند ؛ زيرا مىداند كه اين حديث در آثار وى آمده است و به همين سبب ، ناچار مىشود كه به تضعيف بيهقى بپردازد . ابن تيميّه در پاسخ به سخن ع لّا مهء حلّى در استناد به حديث تشبيه براى اثبات افضليّت اميرمؤمنان عليه السلام مىنويسد :\r\nپاسخ : اوّلًا : سند اين حديث كجاست ؟ زيرا بيهقى - آن گونه كه عادت وى و ديگر اهل حديث است - در موضوع فضائل ، احاديث ساختگى و ضعيفى را نقل مىكند . ثانياً : بىگمان ، اين حديث نزد حديث شناسان ، دروغى است كه به رسول خدا صلى الله عليه و آله بسته‌اند و از همين روست كه آنان ، با آنكه بر گردآورى فضائل على حريص بوده‌اند ، اين حديث را ياد نكرده‌اند . كسانى مانند : نسائى كه فضائل على را در كتاب جداگانه‌اى به نام « الخصائص » گرد آورد و ترمذى كه احاديث پرشمارى را در فضائل وى ياد كرده است - كه در ميان آنها احاديث ضعيف و ساختگى نيز وجود دارد - اين حديث و مانند آن را ذكر نكرده‌اند . « 1 »\r\nمىبينيد كه ابن تيميّه با اتّهام ضعف و ساختگى بودن ، حديث تشبيه را مىراند و بيهقى و همگنانش را به روايت احاديث ضعيف و ساختگى ، متّهم مىكند .\r\nبنابراين ، اگر ع لّا مهء حلّى در نسبت دادن اين حديث به بيهقى صادق نبود ، ابن تيميّه در ردّ سخن او بر همين امر تأكيد مىكرد و پاى مىفشرد ؛ ليكن وى با تمام تعصّب و دشمنى ، وجود اين حديث را در آثار بيهقى مىپذيرد و نيز دلالت آن را به افضليّت اميرمؤمنان عليه السلام نفى نمىكند و آن را در شمار تشبيهاتى كه شاعران براى ستايش افراد به كار مىبرند ، قرار نمىدهد . دهلوى امّا ، وجود اين حديث را در كتابهاى بيهقى و بلكه در ديگر آثار اهل سنّت ، هر چند با سندى ضعيف ، انكار مىكند و آن را در رديف زياده‌گويىهاى شاعران و تشبيهات شاعرانه مىنهد .\r\n\r\n\r\n","description":"","footnote":"\r\n( 1 ) . منهاج السنّه 5 / 510 .\r\n","page_name":" 258 ","page_number":258},
  {"content":"\r\n\r\nآرى ، واقعيّتى كه هر فرد منصفى آشكارش مىسازد و هر شخص آگاهى بدان اعتراف مىكند ، صحّت اين حديث و ثبوت صدور آن از رسول خدا صلى الله عليه و آله و وجودش در كتابهاى معتبر و پرآوازهء اهل تسنّن و كتب و آثار بيهقى است . بنابراين ، ادّعاى ابن تيميّه بر ضعف و ساختگى بودن اين حديث ، ادّعايى است بدون دليل ؛ زيرا بيهقى عهد كرده حديثى را كه مىداند ساختگى است ، نقل نكند و بدين سبب است كه دانشمندان احاديثى را كه وى روايت كرده است ، ساختگى نخوانده‌اند .\r\n\r\nسخنانى دربارهء بيهقى و آثارش\r\nاز سخن ابن تيميّه ( حديث شناسان اين حديث را ذكر نكرده‌اند ) بوى تحقير شديد بيهقى به مشام مىرسد . به يقين ، هيچ كس بيهقى را بدان گونه كه ابن تيميّه وى را توصيف كرده ، وصف نكرده و اين تنها به هدف ردّ احاديث فضائل اهل بيت عليهم السلام و طعن در آنهاست . اينك برخى از سخنان دانشمندان اهل تسنّن دربارهء بيهقى :\r\n\r\n1 . پيشتر ياد كرديم كه صاحب « المشكاة »\r\nدربارهء گروهى از عالمان سنّى كه بيهقى نيز در شمار آنان است ، گفته بود : به راستى ، هر گاه حديثى را به يكى از اينان نسبت مىدهم ، گويا آن را به پيامبر صلى الله عليه و آله نسبت داده‌ام .\r\n\r\n2 . ياقوت حموى\r\n: از اين سرزمين ( بيهق ) فاضلان ، دانشمندان ، فقيهان و اديبانى كه به شماره در نمىآيند ، برخاسته‌اند ؛ با اين همه ، بيشتر مردمانش از رافضيان و غاليان‌اند . از پر آوازه‌ترين پيشوايان مردم اين مرز و بوم ، امام ابوبكر ، احمد بن حسين بن عبداللَّه بن موسى بيهقى ، اهل خسروجرد و صاحب آثار مشهور است .\r\nوى پيشوا ، حافظ ، فقيه اصولى ، ديندار پرهيزگار ، يگانهء عصر در حفظ و اتقان ، و ديندارى استوار بود . بيهقى در شمار بزرگ‌ترين اصحاب حاكم نيشابورى است . وى احاديث فراوانى از حاكم روايت كرد و حتّى در برخى از علوم بر وى پيشى گرفت و يگانهء عصر خود در آنها شد . او به عراق كوچيد و سراسر زمين را گشت و كتابهاى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبىمانند بسيارى نوشت كه شمارهء اجزاى آنها به هزار مىرسد . « 1 »\r\n\r\n3 . سمعانى\r\n: بيهقى پيشوا و فقيه و حافظ بود و بين معرفة الحديث و فقه را جمع كرد . وى نصوص شافعى را دنبال مىكرد و كتابى در اين باره فراهم آورد و آن را « المبسوط » ناميد . استاد حديث او حافظ ، حاكم ابوعبداللَّه ، محمّد بن عبداللَّه ؛ و معلّم فقهش ابوالفتح ، ناصر بن محمّد عمرى مروزى بود . وى احاديث فراوانى شنيد و در اين فنّ ، كتابهاى پر شمارى - كه نظيرش پيش از او نوشته نشده بود - به نگارش در آورد ؛ كتابهايى كه اكنون در ميان مردمان ، مشهور و متداول است . من برخى از آنها را شنيده‌ام و با ده تن از شاگردان او - كه از وى برايم حديث نقل كردند - ديدار كرده‌ام . بيهقى در ماه شعبان سال 384 زاده شد و در سال 458 در گذشت . « 2 »\r\n\r\n4 . ابن خلكّان\r\n: بيهقى فقيهى شافعى ، حافظى بزرگ و نامى ، يگانهء زمان خود و كسى است كه در دانشهاى گوناگون يكتاى همگنانش بود . وى در شمار بزرگ‌ترين اصحاب حاكم نيشابورى در علم حديث است و در علوم ديگر از حاكم نيز بالاتر قرار دارد . او نخستين كسى است كه نصوص امام شافعى - رضي اللَّه تعالى عنه - را در ده مجلّد گردآورد . بيهقى به اندكى از دارايى دنيا قانع بود . امام الحرمين درباره‌اش گفته است : « شافعى بر همهء شافعيان منّت دارد مگر بيهقى ؛ به‌راستى اين بيهقى است كه بر شافعى منّت دارد . » وى بر روش پيشينيان بود و گروهى از بزرگان از او حديث آموختند . « 3 »\r\n\r\n5 . ذهبى\r\n: وى حافظ ، ع لّا مه ، دقيق در ثبت و ضبط اخبار ، فقيه و شيخ الاسلام\r\n\r\n\r\n","description":"","footnote":"\r\n( 1 ) . معجم البلدان 1 / 538 ؛ 2 / 370 .\r\n( 2 ) . الانساب 2 / 381 .\r\n( 3 ) . وفيات الاعيان 1 / 75 .\r\n","page_name":" 260 ","page_number":260},
  {"content":"\r\n\r\nبود . حافظ عبدالغافر بن اسماعيل در تاريخش مىنويسد : بيهقى شيوهء دانشمندان را در پيش گرفت و به اندكى قناعت كرد و در عين زهد و ورع ، نكو حال مىنمود .\r\nكنيهء بيهقى ابوبكر است . وى فقيه ، حافظ ، اصولى ، ديندار و پرهيزگار و در حفظ احاديث ، يگانهء عصر خويش و در اتقان و ضبط ، يكتاى اقرانش بود . او از بزرگ‌ترين شاگردان حاكم نيشابورى است و در دانشهاى گوناگونى ، از حاكم برتر است . وى از كودكى به نگارش و حفظ حديث پرداخت و سپس فقه و دانش اصول را بياموخت و سرآمد همگنان شد .\r\nبيهقى [ براى فراگيرى علم 
  ] به عراق و جبال و حجاز كوچيد و كتابهاى فراوانى نوشت . شمارهء آثارش - كه پيش از او مانند آنها وجود نداشت - به هزار جزء مىرسد .\r\nوى دانش حديث و فقه و مشكلات احاديث و وجوه جمع ميان آنها را در خود گرد آورد . پيشوايان از او خواستند كه براى شنيدن كتابهاى حديث از وى ، از بيهق به نيشابور بيايد . او در سال 441 به نيشابور رفت و نيشابوريان برايش مجلسى جهت تدريس كتاب « المعرفة » ترتيب دادند كه امامان مذهب در آن حاضر مىشدند .\r\nشيخ القضات ، ابوعلى ، اسماعيل بن بيهقى از پدرش نقل مىكند كه وى گفت :\r\nآن گاه كه نگارش كتاب « المعرفة من السنن و الآثار » را آغاز كردم و برخى از بخشهاى آن را به پايان بردم ، از فقيه ، محمّد بن احمد - كه از شاگردان نيك من و راستگوترين آنان بود و از همهء ايشان بيشتر قرآن مىخواند - شنيدم كه مىگفت : « شافعى - رحمه اللَّه - را در خواب ديدم . وى بخشهايى از اين كتاب را در دست داشت و آن را ستايش مىكرد و مىگفت : امروز هفت جزء از كتاب فقيه را نوشتم ( يا خواندم ) و ديدمش كه به آن كتاب ، توجّه ويژه داشت . » وى همچنين گفته است : « در پگاه همان روز ، به فقيه ديگرى از برادران شافعىام برخوردم كه بر تختى در مسجد جامع نشسته بود و چنين مىگفت : امروز احاديث فلان و فلان را از كتاب فقيه آموختم . »\r\nهمو از پدرش آورده است : پدرم به ما گفت : شنيدم كه فقيه محمّد بن عبدالعزيز مروزى مىگفت : « در خواب ديدم كه تابوتى به آسمان مىرفت و نور آن را فرا گرفته‌بود . پرسيدم : اين چيست ؟ گفتند : كتابهاى احمد بيهقى . » شيخ القضات در ادامه مىافزايد : اين سه داستان را خود نيز از سه تنِ يادشده شنيدم .\r\nآرى ، اين رؤيا راست است ؛ چرا كه نوشته‌هاى بيهقى بسيار ارجمند و پر فايده است و كم كسى يافت مىشود كه به خوبى امام بيهقى ، كتابهايى نگاشته باشد . پس\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nسزاوار است كه فرد عالم به آثار وى ، به‌ويژه به سنن كبيرش ، توجّه كند .\r\nبيهقى يك سال يا اندكى بيشتر ، پيش از مرگ ، به نيشابور گام نهاد و جويندگان پرشمارى نزدش حاضر شدند و كتابهايش را از او شنيدند و آموختند . آثار بيهقى به عراق و شام و سرزمينهاى ديگر رفت و حافظ ابوالقاسم دمشقى توجّه خاصّى بدانها مبذول داشت و آنها را از شاگردان بيهقى سماع كرد . او و ابوالحسن مرادى نوشته‌هاى بيهقى را به دمشق بردند .\r\nاز ابوالمعالى ، امام الحرمين جوينى ، براى ما چنين نقل شده است : شافعى بر همهء فقيهان مذهبش منّت فراوان دارد مگر بيهقى ؛ چرا كه وى با نگارش آثارى در يارى مذهب شافعى ، حقّ بزرگى بر او دارد .\r\nابوالمعالى درست گفته است . زيرا اگر بيهقى مىخواست براى خود مذهبى بسازد ، مىتوانست ؛ چرا كه دانشى گسترده داشت و با اختلافات مذاهب آشنا بود و از همين روست كه وى آشكارا به دفاع از مسائلى كه بر پايهء احاديث ، درست‌اند ، پرداخته است . « 1 »\r\n\r\n6 . ذهبى\r\n: امام ، ع لّا مه ، شيخ خراسان ، حافظ بيهقى . . . ( در ادامه نام مشايخ ، آثار ، كسانى كه از وى روايت كرده‌اند ، تاريخ وفات و سخنان امام الحرمين و عبدالغافر را دربارهء او به همراه رؤياهايى كه فرزند او نقل كرده است ، ياد مىكند ) . « 2 »\r\n\r\n7 . ذهبى :\r\nبيهقى امام ، دانشمند و . . . بود . شمارهء آثار وى به هزار جزء مىرسد .\r\nخدا به وسيلهء او مسلمانان خاور و باختر جهان را بهره‌مند ساخت ؛ چرا كه وى مردى امانتدار و ديندار و فاضل و محكم‌كار بود . خدايش بيامرزاد . « 3 »\r\n\r\n8 . يافعى\r\n: پيشواى كبير ، حافظ چيره‌دست و فقيه شافعى ، احمد بن حسين بيهقى ، يگانهء عصر خويش و در فنون گوناگون ، يكتاى همگنان بود . وى از اصحاب\r\n\r\n\r\n","description":"","footnote":"\r\n( 1 ) . سير اعلام النبلاء 18 / 163 .\r\n( 2 ) . تذكرة الحفّاظ 2 / 1132 .\r\n( 3 ) . العبر فى خبر من غبر 3 / 2421 .\r\n","page_name":" 262 ","page_number":262},
  {"content":"\r\n\r\nبزرگ حاكم نيشابورى در علم حديث است و در انواع دانشها بر او برترى دارد . وى داراى مناقبى مشهور و آثارى فراوان است كه به هزار جزء مىرسد ( سپس ستايشهاى ديگران را در حقّ او ياد كرده است ) . « 1 »\r\n\r\n9 . سبكى\r\n: امام بيهقى در شمار پيشوايان مسلمين و راهنمايان مؤمنين و دعوت‌كنندگان به ريسمان استوار الاهى است . وى فقيهى شكوهمند ، حافظى بزرگ ، اصولىاى ماهر ، زاهدى پرهيزكار و فرمانبردار خدا ، برخاسته‌اى به يارى مذهب در اصول و فروع و كوهى از كوههاى دانش بود . او يگانهء عصر خويش و تك‌سوار ميدان علم و چيره‌دست‌ترين محدّثان در فهم و سريع‌ترين آنان در دريافت و نيكوقريحه‌ترين آنها شد و شمارهء آثارش به هزار جزء رسيد ؛ آثارى كه نگارش آنها براى احدى ميسّر نگشت ؛ مانند : « السنن الكبير » : كتابى كه همانندش در دانش حديث از حيث پيراستگى و ترتيب و نيكويى ، نوشته نشده است ؛ « معرفة السنن و الآثار » : كتابى كه هيچ فقيه شافعى مذهبى از آن بىنياز نيست . همهء آثار او نوشته‌هايى لطيف و خوش‌ترتيب و پيراسته و پرفايده‌اند و هر فرد آگاهى كه آنها را ببيند ، گواهى مىدهد كه نگارش چنين كتابهايى براى پيشينيان او ميسّر نشده است .\r\nدر سخن شيخ ما ذهبى ، آمده است كه بيهقى نخستين كسى است كه نصوص شافعى را گردآورد ؛ ليكن اين گونه نيست ، بلكه او آخرين فردى است كه نصوص شافعى را جمع كرد و از همين روست كه گردآوردهء او بيش از آنچه در كتب پيشينيان است ، نصوص را فرا گرفته است . من كسى را نمىشناسم كه پس از وى به گردآورى نصوص پرداخته باشد ؛ چرا كه او اين راه را براى كسان پس از خود بست . وى در بيهق مىزيست ؛ سپس والى نيشابور از او خواست كه به اين شهر برود تا كتاب « المعرفة » را بر او بخواند . ( در دنباله ، سخنان امام الحرمين و عبدالغافر و شيخ القضات ، فرزند بيهقى ، و ذهبى آمده است ) . « 2 »\r\n\r\n\r\n","description":"","footnote":"\r\n( 1 ) . مرآت الجنان ، حوادث سال 458 .\r\n( 2 ) . طبقات الشافعيّه 4 / 8 .\r\n","page_name":" 263 ","page_number":263},
  {"content":"\r\n\r\n\r\n10 . ابن اثير\r\n: بيهقى در حديث و فقه ، پيشوا بود . « 1 »\r\n\r\n11 . ابوالفداء\r\n: پيشواى حديث و فقه شافعى ، زاهد ، يگانهء عصر خويش و . . . . « 2 »\r\n\r\n12 . ابن الوردى\r\n: بيهقى در حديث و فقه و . . . پيشوا بود و در جستجوى حديث به عراق و جبال و حجاز سفر كرد . وى نخستين كسى است كه نصوص شافعى را در ده مجلّد گردآورد . آثار او عبارت‌اند از : . . . . امام الحرمين درباره‌اش مىگويد : . . . .\r\nبيهقى به اندكى از دارايى دنيا قناعت مىورزيد . « 3 »\r\n\r\n13 . اسنوى\r\n: حافظ ، فقيه ، اصولى ، زاهد پرهيزكار ، يار و ياور مذهب و . . . . « 4 »\r\n\r\n14 . ابن قاضى شهبه\r\n: امام ، حافظ كبير ، ابوبكر بيهقى خسروجردى ، براى فراگيرى دانش ، كوچيد و احاديث فراوانى شنيد و آموخت و جمع كرد و به رشتهء نوشته در آورد . وى فراوان پژوهش كرد و بسيار منصف بود و نيكو مىنگاشت .\r\nعبدالغافر درباره‌اش گفته است : . . . . امام الحرمين او را اين گونه ستوده است : . . . . « 5 »\r\n\r\n15 . خطيب تبريزى\r\n: بيهقى يگانهء روزگار خويش در حديث و نگارش و آشنايى با فقه بود . وى در شمار اصحاب بزرگ حاكم نيشابورى است . گفته‌اند : هفت تن از حافظان‌اند كه بسيار نيكو كتاب نوشته‌اند و بهره‌ورى از آثارشان بسيار فراوان بوده است : ابوالحسن ، على بن عمر دارقطنى ، سپس حاكم ابوعبداللَّه نيشابورى ، سپس ابومحمّد عبدالغنى ازدى ، حافظ مصر ، سپس ابونعيم ، احمد بن عبداللَّه اصفهانى ، سپس ابوعمرو ، ابن عبدالبرّ نمرى ، حافظ اهل مغرب ، سپس ابوبكر ، احمد بن حسين بيهقى و سپس ابوبكر ، احمد ، خطيب بغدادى . « 6 »\r\n\r\n\r\n","description":"","footnote":"\r\n( 1 ) الكامل فى التواريخ 10 / 52 ، حوادث سال 458 .\r\n( 2 ) المختصر فى اخبار البشير 2 / 158 ، حوادث سال 458 .\r\n( 3 ) تتمة المختصر فى اخبار البشر 1 / 559 ، حوادث سال 458 .\r\n( 4 ) طبقات الشافعية 1 / 198 .\r\n( 5 ) طبقات الشافعيه 1 / 226 .\r\n( 6 ) الاكمال فى اسماء الرجال ، چاپ شده به همراه المشكاة .\r\n","page_name":" 264 ","page_number":264},
  {"content":"\r\n\r\n\r\n16 . سيوطى\r\n: بيهقى امام و حافظ و ع لّا مه و شيخ خراسان بود . وى حاكم نيشابورى را همراهى كرد و از او دانش آموخت و احاديث بسيارى نقل نمود . او در شمار ياران بزرگ حاكم قرار داشت و حتّى در برخى دانشها از او سر بود . بيهقى احاديث بسيارى در حافظه داشت و حفظ حديث را از كودكى آغاز كرد و بر همگنان فائق آمد و سپس به اصول پرداخت و در اتقان و ضبط و حفظ ، يگانهء دوران خود شد . او سفرهاى بسيارى كرد . . . و كتابهايى نوشت كه پيش از وى نوشته نشده بود و به سبب هدف نيكو و توان فهم و حفظش ، دانشش فزونى يافت . بيهقى به روش دانشمندان مىزيست و به اندكى از دارايى دنيا قانع بود . وى در روز دهم ماه جمادى الاولى ، در سال 455 در نيشابور ، در گذشت . جنازهء او را پس از طىّ راهى به مدّت دو روز ، به بيهق بردند . « 1 »\r\nبه همين گونه ، ستايش بيهقى و آثارش را توسّط دانشمندان سنّى ، در كتابهايى ديگر مىتوان يافت ؛ كتابهايى مانند : « فيض القدير » و « المرقاة » و « شرح المواهب اللّدنّيّة » و « مقاليد الأسانيد » و « التاج المكلّل » و . . . كه اگر بيم بلند شدن سخن در اين باره نمىرفت ، همهء آنها را مىآورديم ؛ ليكن ما مىكوشيم تا اندازهء ممكن ، اختصار را رعايت كنيم .\r\nبىگمان ، بر هر كتابى كه شرح حال بيقهى در آن آمده است ، دست نهى ، جز ستايش او و نوشته‌هايش را نخواهى يافت . همهء شرح حال نويسان وى را با اوصافى چون حفظ و اتقان و پيشوايى و امانتدارى و ديندارى و پرهيزكارى ستوده‌اند و آثارش را به نيكويى و پيراستگى در نگارش و اعتبار ياد كرده‌اند . نيز خواهى ديد حافظانى كه در روزگار او مىزيستند و آنان كه در پى او آمدند ، چگونه به كتابهايش روى آوردند و آنها را نقل كردند و از يكديگر شنيدند . در اين باره ، رؤيايى كه يكى از\r\n\r\n\r\n","description":"","footnote":"\r\n( 1 ) . طبقات الحفّاظ / 433 .\r\n","page_name":" 265 ","page_number":265},
  {"content":"\r\n\r\nدانشمندان مهمّ و سرشناس همزمان وى نقل كرده ، تو را بس است ؛ همان كه ذهبى و ديگران درباره‌اش گفته‌اند : « رؤيايى است راست و درست . »\r\nبنابراين ، ثابت شد كه بيهقى - آن گونه كه ابن تيميّه پنداشته - در موضوع فضائل ، احاديثى ضعيف و ساختگى روايت نكرده است ؛ ليكن حقيقت آن است كه هر كس حديثى در مناقب على عليه السلام نقل كند ، توسّط ابن تيميّه به تهمتهاى گوناگون متّهم خواهد شد ؛ هر چند كه نقل او را افراد بسيار و گروه پرشمارى از دانشمندان مهمّ و پرآوازه تصديق كرده باشند . داستان حديث تشبيه نيز همين است ؛ حديثى كه عالمان نامى سنّى - كه با ايشان آشنا شديد - روايت كرده‌اند و عبدالرزّاق صنعانى آن را با سندى صحيح در كتاب خود آورده است .\r\nعلاوه بر اين ، در سخن ابن تيميّه تناقضى آشكار وجود دارد ؛ چرا كه او پس از آنكه بيهقى را به سبب نقل اين حديث - كه به پندار وى ساختگى است - از گروه حديث شناسان بيرون رانده است ، مىگويد : حديث شناسان اين حديث را بدان سبب كه ساختگى است ، نقل نكرده‌اند و آن گاه از نسائى و ترمذى به عنوان افرادى حديث شناس نام مىبرد . معناى اين سخن ابن تيميّه آن است كه كتابهاى اين دو از احاديث ضعيف و ساختگى ، تهى است ؛ ليكن از آنجايى كه مىدانسته برخى از مناقب در آثار اين دو نيز يافت مىشود ، تعصّبش وى را به تناقض‌گويى واداشته است تا جايى كه ادّعا مىكند در كتب آن دو نيز احاديث ضعيف و بلكه ساختگى وجود دارد . پناه بر خدا از تعصّب و ستيزه‌جويى !\r\nآرى ، چون ثابت شد كه حديث تشبيه در شمار احاديثى است كه بيهقى نقل كرده ، ترديدى نمىماند كه نسبت دادن اين حديث به او توسّط ع لّا مهء حلّى ، درست است و بنابراين ، نادرستى سخن دهلوى - كه به دنباله‌روى از كابلى بر زبان رانده است - روشن مىشود . قاضى ثناء اللَّه هندى نيز در اين ادّعاى ناروا از كابلى پيروى كرده و وجود اين حديث را در كتابهاى بيهقى انكار نموده است . وى در « السيف المسلول » پس از ذكر اين حديث مىنويسد : « پاسخ : به يقين ، اين حديث از احاديث اهل سنّت نيست و ابن مطهّر حلّى [ از پيش خود 
  ] آن را در كتابهايش آورده و يك بار آن را به بيهقى و بار ديگر به بغوى نسبت داده است ؛ در حالى كه چنين حديثى در كتابهاى اين دو وجود ندارد . »\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nناراستى اين دعوى روشن شد . خداى را سپاس !\r\n\r\nكج فهمى سخن علّامهء حلّى توسّط معترضان\r\nدعوى دهلوى مبنى بر اينكه ع لّا مهء حلّى حديث تشبيه را به بغوى نسبت داده است ، از بدفهمى سرچشمه مىگيرد . نخستين كسى كه دچار اين بدفهمى و اشتباه شد ، فضل بن روزبهان ( نويسندهء ردّيه بر « نهج‌الحقّ » ع لّا مهء حلّى ) است .\r\nسپس كابلى ( صاحب « الصواقع » ) و دهلوى و قاضى ثناء اللَّه هندى ، او را در اين سخن پيروى كردند .\r\nبراى آنكه حقيقت امر آشكار شود ، سخن ع لّا مهء حلّى - طاب ثراه - را در « نهج الحقّ و كشف الصدق » مىآوريم . وى مىنويسد :\r\n« مطلب دوم : دانش . مردمان همه ، بدون استثنا ، در معارف حقيقى و علوم يقينى و احكام شرعى و قضاياى نقلى ، ريزه‌خوار على عليه السلام هستند ؛ چرا كه وى در كمال هوشمندى ، به فراگيرى دانش اشتياق مىورزيد و همراهى شبانه‌روزى او با رسول خدا صلى الله عليه و آله - در حالى كه حضرتش مهربان‌ترين مردم به دو بود - به هم نمىخورد .\r\nبنابراين ، على عليه السلام بايد از ديگران داناتر باشد .\r\nپيامبر صلى الله عليه و آله در حقّ او فرموده است : داناترين شما به داورى ، على است ؛ و داورى به دانش و دين ، نيازمند است . ترمذى در صحيحش نقل مىكند كه نبىّ اكرم صلى الله عليه و آله فرمود : منم شهر علم و علىّام در است . بغوى در صحاح مىنويسد : رسول خاتم فرمود : من سراى حكمت هستم و على در آن است . نيز دربارهء او از ابوالحمراء نقل شده است كه پيغمبر صلى الله عليه و آله فرمود : هر كه مىخواهد دانش آدم و فهم نوح و زهد يحيى بن زكريّا و صلابت موسى بن عمران را ببيند ، على بن ابىطالب را بنگرد . همچنين ، بيهقى با اسناد خود از رسول خدا صلى الله عليه و آله چنين روايت كرده است : هر كه مىخواهد دانش آدم و تقواى نوح و بردبارى ابراهيم و شكوه موسى و بندگى عيسى را بنگرد ، على بن ابىطالب را نظاره كند . »\r\nاين نصّ سخن ع لّا مه ، ابن مطهّر حلّى است و در آن به‌هيچ وجه ، به صراحت يا\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبه اشارت ، از نسبت دادن حديث به بغوى ، اثرى نيست . بله ! آنان پنداشته‌اند كه مرجع ضمير در عبارت و فيه عن أبيالحمراء ( دربارهء او از ابوالحمراء ) بغوى است و درنيافته‌اند كه مرجع ضمير على عليه السلام است همان گونه كه ضمير در عبارت في حقّه ( در حقّ او ) به دو باز مىگردد .\r\nحديث ابوالحمراء همان حديثى است كه دانشمندان اهل تسنّن ، مانند خوارزمى در « المناقب » ، نقل كرده‌اند و شيخ اربلى رحمه الله اين حديث را در « كشف الغمّة » به نقل از خوارزمى آورده است .\r\nاينها همه در زدودن اين پندار نادرست بود . اينك سخنان عالمان سنّى در ستايش ع لّا مهء حلّى :\r\n\r\nشرح حال علّامهء حلّى\r\nع لّا مهء حلّى رحمه الله در سخن برخى از مردان دانش اهل سنّت با اوصاف نيكو و نامهاى بلند ، ستوده شده است :\r\n1 . اكمل‌الدين ، محمّد بن محمود بابرتى حنفى : وى در كتاب « نقود و ردود » مىنويسد : « امّا بعد ؛ از آنجايى كه استنباط احكام شرعى از راههاى آن و استخراج دستورهاى شنيدارى ( دستورهايى كه بايد از شارع مقدّس شنيد ) از مداركش ، بر شناخت كردگار و تصديق صفات او و نگرش در امر نبوّت و پژوهش در معجزات آن استوار است ، نخست به علم كلام پرداختم و « الكواشف البرهانيّة في شرح المواقف السلطانيّة » را نگاشتم ؛ چرا كه علم كلام عهده‌دار چنين مباحثى است . پس از فراغت از نگارش اين كتاب ، ناگزير ، به دانش اصول فقه و شناخت مدارك احكام فرعى روىآوردم ؛ دانشى كه براى جويندهء چنگ در زننده و علاقه‌مند متمسّك ، ريسمانى محكم و سعادتى است بزرگ و هر انديشمندى كه از آن روشنايى جست ، به درستى رسيد و راه يافت و هر صاحب بصيرتى كه از آن نور طلبيد ، رستگار شد و بالا رفت .\r\nبهترين كتاب گردآمده در اين رشته ، در نزد اصحاب و صاحبان اين علم « منتهى السؤول و الأمل » نوشتهء ع لّا مه ، شيخ جمال‌الدين ، ابوعمرو ، ابن حاجب - خداى او\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nرا به بالاترين مراتب رسانَد - است كه آن را در دانش اصول و جدل به نگارش در آورده است . از همين روى ، اين كتاب مانند خورشيد نيمروز در آسمان ، در خاور و باختر سرزمينها پرآوازه گشت و پيروان فقيهان چهارگانه و صاحبان مذاهب ، بسيار بدان حريص شدند ؛ آن هم چه حريص شدنى !\r\nبهترين شرح اين كتاب - كه همچون اصل آن نامى و مشهور است و تمام موارد مورد نياز اين فنّ و ويژگيهاى آن را فراهم آورده - شرح استادم و استاد همگان در همهء علوم ، پيشوايى كه پدر و نيايش نيز پيشوا بودند ، برترين دانشمندان مسلمان ، بازوى آيين و دين ، عبدالرحمن صديقى است - همو كه خداى حكيم با سخنان او سخن دين را بلند گردانيد و ايمان و مؤمنان را به وسيلهء او يارى فرمود ؛ خداوند بهترين پاداش را به دو دهد و مرتبتش را در اعلا علّيّين بالا برد - چرا كه وى پرده از پوشيده‌هاى اين كتاب برداشت و ريزه‌كاريهاى آن را كاويد و مطالب گوهرينش را بيان كرد و حقايق آن را غور رسى نمود و مشكلات پنهانش را آشكار ساخت و اهداف آن را استوار كرد و به مفصّلاتى كه به كنايه آمده بود ، اشاره نمود و فوايد بىمانندش را پيراست تا جايى كه كتاب او مجموعه‌اى گشت كه سزاوار است تا بر سر گذارند و بر ديده نهند .\r\nفرياد كه اين كتاب چه محاسنى دارد و جايگاهش در ميان كتابها چه نيكوست ! و اين را تنها آن كه در اين دانش ، پُر و بسيار داناست و دستى بلند در آن دارد و شروح ديگران را به ژرفى پژوهيده و بارها در عرصهء اين كتاب گرديده و انديشه‌اش در آن ريشه دوانيده است ، درمىيابد ؛ زيرا صاحبان فضل ، فرد فاضل را مىشناسند .\r\nمن با ده شرح ديگر - كه شايسته‌اند بر چشم نهاده شوند - آشنا هستم .\r\nمشهورترين آنها هفت شرح است كه در سراسر آفاق گرديده‌اند و به كسانى كه به حقّ ، فاضلانى بزرگ هستند ، منسوب‌اند . اينك نامهاى ايشان :\r\nسرور اعظم ، شيخ دنيا ، قطب‌الدين شيرازى روحش پاك باد ؛ سرور و آقا ، ركن‌الدين موصلى مدفنش خوش و پاكيزه باد ؛ سرور و شيخ ، جمال‌الدين حلّى تربتش پاك باد ؛ سرور و پيشوا ، زين‌الدين خُنجى درجه‌اش افزون باد ؛ سرور و ع لّا مه ، شمس‌الدين اصفهانى خداى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nگور او را نورانى كناد ؛ سرور برتر ، بدرالدين شوشترى آرامگاهش عطرآگين باد ؛ و سرور داناتر ، شمس‌الدين خطيبى مدفنش پاكيزه باد . نام اين دانشمندان نيك و گرامى و بزرگ ، به ترتيب شرحهاى موجود - كه به صحيفه‌هاى مكرّم مىمانند - ياد شد .\r\nمرا دست داد كه شرح عبدالرحمن صديقى را يك بار بر وى بخوانم و بار ديگر از او بشنوم و از پرتو انوار فوايد آن ، به اندازهء توان اندك خويش ، بهره گيرم ؛ پس هر چند كه اين كتاب شرح كتابى ديگر است ؛ ليكن من آن را كتابى مستقلّ ديدم و گر چه شاخه‌اى براى درختى قرار داده شده ؛ امّا خود تنه‌اى ريشه‌دار است كه بيشتر الفاظش و بلكهء همهء آن ، به شرحى كه راههاى سختش را آسان گرداند و پرده از فوايد بىمانند آن بردارد ، نيازمند است .\r\nبنابراين ، به سوى شهر شرح آن روانه شدم و مركب انديشه را به سوى توضيحش راندم و آن را تار بافتهء بحثها قرار دادم و مطالب شروح هفتگانه و بلكه سه شرح ديگر را پود اين بافته نهادم و آنچه را با سخنان استاد سازگار بود ، به حال خود گذاشتم ( تغييرى ندادم ) - آفرين بر اين سازگارى ! - و به ريز و درشت سخنان ناسازگار با مطالب استاد ، اشاره كردم ؛ اشارتى گاه اندك و گاه بسيار .\r\nدر يادكرد نام شارحان هفتگانه بدانچه به آن مشهور بودند ، بسنده كردم و اين براى رعايت اختصار بود نه براى فروكاستن از مراتب بلندشان و نه براى خوار داشت آنان ؛ چرا كه : بزرگش نخوانند اهل خرد / كه نام بزرگان به زشتى برد « 1 » . »\r\nمىنگريد كه بابرتى ع لّا مهء حلّى و كتابش را مىستايد ؛ هر چند آنچه او دربارهء وى ياد كرده ، اندكى از مناقب ايشان است . بابرتى خود از دانشمندان نامى و محقّقان سرشناس اهل سنّت است . اينك برخى از ستايشهاى او در سخنان عالمان سنّى :\r\n\r\nشرح حال بابرتى ، ستايندهء علّامهء حلّى\r\n\r\nالف ) سيوطى\r\n: اكمل‌الدين ، محمّد بن محمّد بن محمود بابرتى ، ع لّا مهء پسينيان و\r\n\r\n\r\n","description":"","footnote":"\r\n( 1 ) . گلستان سعدى .\r\n","page_name":" 270 ","page_number":270},
  {"content":"\r\n\r\nپايان‌بخش پژوهندگان است . وى از همگنان پيشى گرفت و سرورى يافت و ديگران را درس آموخت و بهره بخشيد و « شرح الهداية » و « شرح المشارق » و « شرح المنار » و « شرح البزدويّ » و « شرح مختصر ابن حاجب » و « شرح تلخيص المعاني و البيان » ، و « شرح ألفيّة ابن معطي » و « حاشية على الكشّاف » و كتابهايى ديگر را به رشتهء نوشته در آورد . او نخستين شيخ مدرسهء شيخونيّهء مصر پس از تأسيس آن بود . مسند داورى را نيز به دو عرضه داشتند ؛ ليكن نپذيرفت . بابرتى در ماه رمضان سال 786 چشم از جهان فروبست . « 1 »\r\n\r\nب ) سيوطى\r\n: بابرتى مردى بسيار دانشمند و فاضل ، ذوالفنون ، خردمند ، قوىّ النفس ، پرشكوه و باعظمت بود . « 2 »\r\n\r\nپ ) داوودى\r\n: بابرتى از ابوحيّان و اصفهانى ، دانش آموخت و از ابن عبدالقادر و دلاصى ، حديث شنيد و شيخون او را در شمار مشايخ مدرسه‌اش در آورد . وى جدّاً در نزد شيخون و پسينيانش ، بزرگ بود ؛ به گونه‌اى كه ظاهر برقوق ( سلطان وقت ) سواره ، به كنار پنجرهء شيخونيّه مىآمد و با او سخن مىگفت و منتظرش مىماند تا از مدرسه بيرون آيد و همراه او سوار مركب شود . وى ع لّا مه‌اى فاضل بود . « 3 »\r\n\r\nت ) قارى\r\nاز او در « الأثمار الجَنيّة في طبقات الحنفيّة » ياد كرده است .\r\n\r\nث ) كمال پاشازاده\r\nنيز در « طبقات الحنفيّة » به شرح حال او پرداخته است .\r\n2 . حافظ ، شيخ‌الاسلام ابن حجر : ابن مطهّر حلّى در سال ششصد و چهل و اندى ، زاده شد و مدّتى ملازم نصير طوسى بود . وى به دانشهاى عقلى پرداخت و در آنها چيره‌دست گشت و در اصول و حكمت ، كتابهايى نوشت . او اموال و غلامان و خدمتكارانى ( يا پسران و نوادگانى ) داشت و در حلّه ، رهبر شيعه بود . نوشته‌هايش پر آوازه شد و افراد بسيارى از او دانش آموختند . وى بر « المختصر » ابن حاجب ، در\r\n\r\n\r\n","description":"","footnote":"\r\n( 1 ) . حسن المحاضره 1 / 471 .\r\n( 2 ) . بغية الوعاه فى طبقات اللّغويّين و النحاه 1 / 239 .\r\n( 3 ) . طبقات المفسّرين 2 / 251 .\r\n","page_name":" 271 ","page_number":271},
  {"content":"\r\n\r\nكمال نيكويى ، شرحى نگاشت و پيچيدگيهاى عبارات آن را گشود و معانىاش را روشن ساخت . او همچنين كتابهايى در فقه اماميّه نوشت ؛ مكتبى كه به نشر آن برخاسته بود و مردمان را بدان فرا مىخواند .\r\nابن مطهّر در موضوع امامت ، كتابى دارد كه ابن تيميّه با كتاب مشهور خود به نام « الردّ على الرافضيّ » ردّش كرده است ؛ كتابى كه نويسنده‌اش در آن ، سخن را به درازا و بسيارگويى كشانده و به نيكى ، سخنان ابن مطهّر حلّى را رد نموده است ؛ ليكن در مواضع پرشمارى ، دچار غرض‌ورزى شده و احاديث موجود را - گر چه ضعيف بوده‌اند - تحت عنوان حديث ساختگى ، رد كرده است . « 1 »\r\n3 . ابن روزبهان : وى كه نسبت به شيعه بسيار متعصّب و ستيزه‌جوست ، در ديباچهء كتابى كه در ردّ « نهج الحقّ » ع لّا مهء حلّى نوشته ، وى را با عناوين سرور و فاضل ستوده است .\r\n\r\nاشكال و پاسخ - 5\r\nيادآورى سخن دهلوى : « با نسبتى دروغين ، نمىتوان اهل تسنّن را به پذيرش سخنى وادار كرد . »\r\nآرى ! گرچه روا نيست كسى را كه به هيچ آيينى پاىبند نبوده و بىدين است ، با سخنى كه به دروغ به دو نسبت داده شده ، به پذيرش چيزى واداشت ؛ ليكن از آنجايى كه نزد اهل تسنّن ، افترا و دروغ و ساير زشتيها و بدكاريها از افعال خدا به شمار مىآيند - خدا از آنچه ستمكاران مىگويند ، بسى بالاتر است - چه مانعى دارد كه ايشان را با فعلى از افعال خدا به پذيرش چيزى وادار كرد ؟\r\nهمچنين ، [ چگونه است كه 
  ] تلاش دهلوى براى آنكه اهل حق را با بافته‌ها و دروغها به پذيرش سخنى وادارد ، اين اندازه بسيار است ؟ ! اى كاش وى چنين سخنى را در اينجا و در چنين مباحثى بر زبان نمىراند و از گفتنش بازمىايستاد .\r\n\r\n\r\n","description":"","footnote":"\r\n( 1 ) . الدرر الكامنه باعلام المائة الثامنه 2 / 71 .\r\n","page_name":" 272 ","page_number":272},
  {"content":"\r\n\r\nحقّ آن است كه برخى از كَرّاميّه و بعضى از صوفيان سنّى ، به پندار خود ، ساختن احاديث دروغين و نسبت دادن آنها را به پيامبر صلى الله عليه و آله به قصد بيم‌دادن مردمان از انجام كارهاى ناروا و برانگيختن آنان به كارهاى نيك ، روا مىدانند !\r\nحافظ ابن حجر عسقلانى مىنويسد : امورى كه حديث سازان را به حديث سازى وامىدارد ، عبارت‌اند از : بىدينى ، در زنديقان ؛ چيرگى نادانى ، در برخى دينداران ؛ شدّت تعصّب ، در پاره‌اى از مقلّدان ؛ پيروى از خواهشهاى نفس ، در بعضى از سران ؛ عجيب و غريب گويى ، به قصد مشهور شدن ؛ و اينها همه ، به اجماع همهء كسانى كه سخنشان را وزنى هست ، حرام است ؛ مگر برخى از كرّاميّه و متصوّفه كه بنا بر آنچه از ايشان نقل شده ، حديث سازى را براى بيم‌دادن و برانگيختن مردمان روا مىدانند ؛ ليكن اين خطايى است كه از نادانى گويندهء چنين سخنى ، سرچشمه مىگيرد . زيرا بيم‌دادن و برانگيختن در شمار احكام شرعىاند [ و دروغ در احكام شرع روا نيست 
  ] و دانشمندان همگى بر اين باورند كه دروغ بستن عمدى به نبىّ اكرم صلى الله عليه و آله از گناهان كبيره است . « 1 »\r\nسيوطى هم گفته است : حديث سازان ، بنابر انگيزهء حديث سازى ، چند گونه‌اند :\r\nزيان‌رسان‌ترين آنان گروهىاند كه زاهد پنداشته مىشوند . اينان به پندار نارواى خود ، براى به دست آوردن پاداش الاهى حديث ساخته‌اند و ساخته‌هايشان به سبب اعتماد و اطمينانى كه به آنها مىرفته ، پذيرفته شده است ؛ چرا كه به زهد و صلاح منسوب بوده‌اند . « 2 »\r\n\r\nنمونه‌هايى از دروغهاى دهلوى\r\nيادكرد همهء دروغهاى دهلوى يا بيشتر آنها ، هر چند به طور مختصر ، به درازا مىانجامد و برون رفت از بحث را در پى دارد . خوانندهء گرامى ، خود مىتواند برخى از آنها را از لابه‌لاى مجلّدات كتاب ما به دست آورد . ما در اينجا به نقل سخنان او از\r\n\r\n\r\n","description":"","footnote":"\r\n( 1 ) . شرح قارى بر « نزهة النظر في توضيح نخبة الفكر » / 445 .\r\n( 2 ) . تدريب الراوى فى شرح تقريب النواوى 1 / 238 .\r\n","page_name":" 273 ","page_number":273},
  {"content":"\r\n\r\nباب يازدهم « التحفة » - كه دروغهاى پرشمارى را در بردارد - بسنده مىكنيم :\r\n« هرگاه ما نيك بنگريم ، خواهيم ديد كه سران اهل سنّت ، علم خويش را در فقه و اصول و سلوك و حتّى تفسير و حديث ، از اهل بيت فراگرفته‌اند و به شاگردى در نزد ايشان نامبردار بوده‌اند . اهل بيت نيز همواره با نرمى و گشاده‌رويى با اينان روبرو مىشدند و حتّى آنان را بشارت مىدادند . اينها همه ، در كتابهاى اماميّه مذكور است و دانشمندان بزرگ شيعه اين حقايق را بر زبان آورده‌اند ؛ بدان سبب كه ديده‌اند پنهان ساختنشان ممكن نيست . ابن مطهّر حلّى در « نهج الحقّ » و « منهج الكرامة » اعتراف كرده كه ابوحنيفه و مالك از [ امام 
  ] صادق دانش آموخته‌اند و شافعى شاگرد مالك است و احمد حنبل شاگرد شافعى و . . . . همچنين ابوحنيفه نزد [ امام 
  ] باقر و زيد شهيد ، درس آموخته است .\r\nشيعيان بر اين باورند كه در عصر غيبت امام ، بايد از مجتهدان فرمان بُرد . پس چگونه است كه مذهب مجتهدى كه نزد امامان حاضر شده و از ايشان اجازهء اجتهاد و فتوا گرفته است ، شايستهء پيروى نيست ؟ ! بىگمان ، بنابر اعتراف شيخ حلّى ، [ امام 
  ] باقر و زيد شهيد و [ امام 
  ] صادق به ابوحنيفه اجازهء فتوا داده‌اند . بنابراين ، ابوحنيفه به سخن صريح امام ، همهء شرايط فتوا را در خود فراهم آورده است . از اين رو ، به ويژه در زمان غيبت ، هر كه او را رد كند ، امام معصوم را رد كرده و اين كفر است . پس مذهب اين مجتهد به اخذ و پيروى از مذهب ابن بابويه و ابن عقيل و ابن معلّم ( / شيخ مفيد ) شايسته‌تر است .\r\nاگر اخبار اهل سنّت در اين باره ، نزد شيعيان پذيرفته نيست ، از پذيرش اخبار خود در اين زمينه ، گريزى نخواهند داشت . ابوالمحاسن ، حسن بن على ، با اسنادش از ابوالبحترى نقل مىكند كه وى گفت : ابوحنيفه به نزد حضرت صادق عليه السلام آمد ؛ چون حضرتش به دو نگريست ، فرمود : « گويا مىنگرم تو سنّت جدّم را پس از فرسودگى ، زنده مىگردانى و بدين گونه ، پناهگاه بيچارگان و فريادرس غمزدگان مىشوى . سرگردانان ، آن گاه كه نمىدانند كدام سوى روند ، به وسيلهء تو راه مىپويند و به هنگام سرگشتگى ، تو آنان را به راه روشن ، رهنمون خواهى شد . اين كمك و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nتوفيق خداست تا الاهيان به وسيلهء تو راه راست را بپيمايند . »\r\nنيز اماميّه ، همگى روايت كرده‌اند : وقتى كه ابوحنيفه بر خليفهء وقت ، ابوجعفر ، منصور عبّاسى وارد شد ، عيسى بن موسى كه نزد خليفه بود ، گفت : اى اميرمؤمنان ، امروز ، اين مرد داناى جهان است . منصور گفت : اى نعمان ، اين علوم را از كه فرا گرفته‌اى ؟ گفت : از على به واسطهء اصحابش و از عبداللَّه بن عبّاس به وسيلهء اصحاب او . پس منصور گفت : اى جوانمرد ، مرا به خودت مطمئن ساختى .\r\nهمچنين ، در كتابهاى شيعه آمده است : ابوحنيفه در مسجدالحرام نشسته بود .\r\nانبوهى از مردمان - كه از سراسر گيتى آمده بودند - پيرامونش را گرفته بودند و دربارهء هر چيزى از وى مىپرسيدند و او پاسخ مىگفت . گويا پاسخ سؤالات در آستينش بود و از آن بيرون مىآورد و به دست پرسشگر مىداد . امام صادق عليه السلام سررسيد و نزد او ايستاد . ابوحنفيه كه از آمدن آن حضرت آگاه شد ، برخاست و گفت : اى فرزند رسول خدا ، اگر همان گاه نخست كه آمدى ، متوجّه حضورت مىشدم ، درنگ نمىكردم و برمىخاستم ؛ خدا نبيند كه من نشسته باشم و شما ايستاده باشيد .\r\nحضرت صادق عليه السلام به دو فرمود : « بنشين اى ابوحنيفه و مردمان را پاسخ گو ؛ چرا كه براى انجام همين كار محضر پدران مرا درك كردى . »\r\nاين دو خبر در شرح تجريد ابن مطهّر حلّى ، در مسئلهء برترى حضرت امير ، آمده است .\r\nهرگاه شيطان شيعيان را وسوسه كند و آنان بگويند : اگر ابوحنيفه و ديگر مجتهدان اهل سنّت شاگردان حضرات ائمّه‌اند ، چرا در مسائل بسيارى بر خلاف ايشان فتوا داده‌اند ، خواهم گفت : پاسخ اين پرسش در « مجالس المؤمنين » قاضى نوراللَّه شوشترى آمده است . وى مىنويسد : ابن عبّاس شاگرد حضرت امير بود . او به مرتبهء اجتهاد رسيده بود و در پيشگاه امير مؤمنان ، اجتهاد مىكرد و در برخى مسائل ، با آن حضرت مخالفت مىنمود ؛ ليكن ايشان در آن امور ، اعتراضى به دو نمىكرد . »\r\nاين سخنان دهلوى ، به‌تنهايى ، دروغهايى شگفت و بافته‌هايى عجيب\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدر بر دارد :\r\n\r\nنخست\r\n: آنچه او به كتب اماميّه نسبت داده است كه بر اساس آنها بزرگان شيعه اعتراف كرده‌اند كه ائمّه عليهم السلام با پيشوايان اهل سنّت به نرمى رفتار كرده‌اند و به آنان فقه و اصول و عقايد و سلوك و تفسير و حديث آموخته‌اند ؛ به‌ويژه كه اين امر هميشه و پيوسته رخ مىداده و بر پايهء اخبار صحيح ، سخنى است كه نزد شيعه ، استوار و پابرجاست !\r\n\r\nدوم :\r\nآنچه او به كتب اماميّه نسبت داده است كه بر اساس آنها ائمّه عليهم السلام با پيشوايان اهل سنّت با گشاده‌رويى روبرو مىشدند ؛ به‌ويژه كه اين امر هميشه و پيوسته واقع مىشده است و در نزد بزرگان شيعه ، امرى است راست و درست !\r\n\r\nسوم\r\n: آنچه او به كتب اماميّه نسبت داده است كه ائمّه عليهم السلام پيشوايان اهل سنّت را مژده داده‌اند و اعتراف دانشمندان بزرگ شيعه بدين امر و صحّت آن نزد ايشان .\r\nترديدى نيست كه دعوى راست و درست بودن نرمى و گشاده‌رويى پيوسته و هميشگى ائمّه عليهم السلام با پيشوايان اهل سنّت و همچنين بشارت ايشان به آنها و مذكور بودن اين سخنان در كتابهاى اماميّه ، دروغ و ساختگى است .\r\n\r\nچهارم\r\n: آنچه او به ع لّا مهء حلّى نسبت داده كه وى در « نهج الحقّ » اعتراف كرده است امام باقر و امام صادق عليهما السلام و زيد شهيد به ابوحنيفه اجازهء فتوا داده‌اند .\r\nشگفت آنكه دهلوى اين سخن را به دروغ ، به ع لّا مه مىبندد و با اين حال ، در پى آن است كه دروغگويى ع لّا مه را در نقل حديث تشبيه ، به اثبات برساند ! خداى ما را از بىآزرمى و گمراهى بر كنار دارد !\r\n\r\nپنجم\r\n: اين دعوى كه روايت ابوالمحاسن ، حسن بن على ، به اسنادش از ابوالبحترى ، از روايات اماميّه است ، كذب محض است . ريشهء اين دروغ ، روايتى است كه ابوالمؤيّد خوارزمى ، نويسندهء « جامع مسانيد أبيحنيفة » از طريق اخطب خوارزم ، نقل كرده است . كابلى هم آن را از « جامع المسانيد » گرفته و سند آن را تا ابوالمحاسن ، بريده است . اينك نصّ آنچه در « جامع مسانيد أبيحنيفة » آمده است :\r\nسرور واعظان ، اسماعيل بن محمّد حجى ، در شهر خوارزم و به‌طريق اجازه ، از\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nصدرنشين دانشيان ، ع لّا مه ، صدرالائمّه ، ابوالمؤيّد ، موفّق بن احمد مكّى ، از امام ابوالمحاسن ، حسن بن على ، در كتابش ، از ابواسحاق ، ابراهيم بن اسماعيل زاهد صفّار ، از ابوعلى ، حسن بن على صفّار ، از ابونصر ، محمّد بن مسلم ، از ابوعبداللَّه ، محمّد بن عمر ، از استاد ابومحمّد ، عبداللَّه بن محمّد بن يعقوب حارثى بخارى ، به اسنادش از ابوالبحترى براى من نقل كرد كه او چنين گفت : ابوحنيفه به نزد جعفر صادق - رضي اللَّه عنه - آمد ؛ چون جعفر به دو نگريست ، گفت : « گويا مىنگرم تو سنّت جدّم را پس از فرسودگى ، زنده مىگردانى و بدين گونه ، پناهگاه بيچارگان و فريادرس غمزدگان مىشوى . سرگردانان ، آن گاه كه نمىدانند كدام سوى روند ، به وسيلهء تو راه مىپويند و به هنگام سرگشتگى ، تو ايشان را به راه روشن رهنمون خواهى شد ؛ پس يارى و توفيق خدا ارزانى تو باد تا الاهيان به وسيلهء تو راه راست را بپيمايند . » « 1 »\r\nاين هم عبارت كابلى در « الصواقع » : ابوالمحاسن ، حسن بن على ، با اسنادش از ابوالبحترى نقل مىكند : ابوحنيفه به نزد جعفر بن محمّد صادق آمد ؛ ايشان گفت :\r\n« گويا مىنگرم تو سنّت جدّم را پس از فرسودگى ، زنده مىگردانى و بدين گونه ، پناهگاه بيچارگان و فريادرس غمزدگان مىشوى . سرگردانان ، آن گاه كه نمىدانند كدام سوى روند ، به سبب تو راه مىپويند و به هنگام سرگشتگى ، تو ايشان را به راه روشن رهنمون خواهى شد . اين كمك و توفيق خداست تا الاهيان به وسيلهء تو راه راست را بپيمايند . »\r\n\r\nششم\r\n: نسبت دادن آنچه در مدح ابوحنيفه از عيسى بن موسى نقل شده و سخنانى كه ميان او و منصور عبّاسى ردّ و بدل گشته است به تمامى شيعيان . اين روايت را نووى با اندك اختلافى ، در « تهذيب الأسماء و اللّغات » آورده است . با اين همه ، ميان سخنان عيسى بن موسى و منصور عبّاسى با مقبول و پذيرفته بودن ابوحنيفه در نزد اهل بيت عليهم السلام هيچ ارتباطى وجود ندارد ؛ چرا كه اين سخنان\r\n\r\n\r\n","description":"","footnote":"\r\n( 1 ) . جامع مسانيد ابىحنيفه 1 / 19 .\r\n","page_name":" 277 ","page_number":277},
  {"content":"\r\n\r\nدر بردارندهء هيچ ستايشى از اهل بيت عليهم السلام در حقّ ابوحنيفه نيست .\r\n\r\nهفتم\r\n: نسبت دادن روايتى كه در آن امام صادق عليه السلام به ابوحنيفه دستور مىدهد :\r\n« بنشين و مردمان را پاسخگو باش » به كتب اماميّه . ترديدى نيست كه اين روايت ، سراسر دروغ است . اين روايت و روايت وارد شدن ابوحنيفه بر منصور عبّاسى را كابلى نيز ياد كرده ؛ ليكن جرئت نكرده است كه آن را به شيعه نسبت دهد .\r\n\r\nهشتم\r\n: نسبت دادن هر دو روايت به شرح تجريد ع لّا مهء حلّى .\r\n\r\nنهم\r\n: اينكه اين دو خبر در شرح تجريد ع لّا مهء حلّى در مسئلهء تفضيل اميرالمؤمنين عليه السلام آمده است . و اين از دروغهاى شگفت‌انگيز است ! چگونه به دروغ ، دو روايت را به كتابى نسبت مىدهد و حتّى جاى آنها را هم در آن كتاب معيّن مىكند ؛ در حالى كه نسخه‌هاى كتاب شرح تجريد ع لّا مه در همه جا پراكنده است و مىتوان مبحث تفضيل آن را ژرف و موشكافانه نگريست !\r\n\r\nدهم\r\n: نسبت دادن داستان اجتهاد ابن عبّاس در پيشگاه امير مؤمنان و اجازهء امام به وى و اينكه گاهى ابن عبّاس با آن حضرت مخالفت مىكرد و ايشان اعتراضى به دو نمىكرد ، به كتاب « مجالس المؤمنين » ؛ نسبتى دروغ و ساختگى .\r\nمخاطب ما دهلوى ، دربارهء حديث تشبيه دروغهاى ويژه‌اى دارد :\r\n1 . پندار نادرستى بنياد و پايه‌هاى اين استدلال از آغاز تا انجام .\r\n2 . نفى اين حديث از روايات اهل سنّت .\r\n3 . اثرى از اين حديث در كتابهاى بيقهى نيست .\r\n4 . قاعدهء پذيرفته شده در نزد اهل سنّت ، آن است كه : احتجاج به حديثى كه پيشوايان حديث آن را در كتابى كه تعهّدى به صحّتش داده‌اند ( مانند بخارى و مسلم و صاحبان صحاح ) روايت نكرده‌اند و يا اينكه صحّت آن حديث ، به صراحت و روشنى ، به‌ويژه از جانب مؤلّف آن كتاب يا محدّثان مورد وثوق ديگر ، بيان نشده است ؛ روا نيست .\r\n5 . ديلمى ، خطيب و ابن عساكر احاديث را به گونهء پيش‌نويس گرد آوردند تا سپس در آنها بنگرند ؛ امّا به سبب كمى فرصت و كوتاهى عمر ، به انجام اين مهمّ\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nدست نيافتند .\r\n6 . اين سه تن خود در مقدمّهء آثارشان بدين امر تصريح كرده‌اند .\r\n7 . حديث تشبيه ، حتّى با سندى ضعيف ، در ميان احاديث روايت شده در كتابهاى اهل سنّت نيست .\r\n8 . اين حديث تشبيهى محض است .\r\n9 . برداشت برابرى و همسانى از مشبّه و مشبّهٌ به ، از غايت بىخردى است .\r\n10 . افضليّت دليل رهبرى و پيشوايى نيست .\r\n11 . برترى حضرت امير از خلفاى سه‌گانه بر اساس اين حديث ، آن گاه اثبات مىشود كه خلفا در ويژگيهاى مذكور يا مانند آنها ، با پيامبران يادشده برابر نباشند .\r\n12 . اگر احاديثى را كه به تشبيه شيخين ( ابوبكر و عمر ) با پيامبران دلالت مىكند جستجو كنيم ، به حدّى خواهد رسيد كه مانندش براى معاصران آن دو وجود ندارد .\r\n13 . امامتى كه در فرزندان وصى باقى ماند ( امامتى كه در آن برخى از ايشان جانشين برخى ديگر هستند ) تنها در قطبيّت و ارشاد سالكان است .\r\n14 . نقل نشده است كه ائمّهء اطهار ، اعتقاد به امامت را بر همهء مردم ، واجب كرده باشند .\r\nاينها همه ، با وجود آن است كه روشن شد : حديث تشبيه در كتابهاى اهل سنّت و نوشته‌هاى بيهقى آمده است و گروه بزرگى از پيشوايان پرآوازهء سنّى ، اين حديث را روايت و اثبات كرده‌اند و پدر دهلوى خود در شمار كسانى است كه بدين امر اعتراف كرده است . بنابراين ، نه تنها دروغ دهلوى در تك‌تك اين موارد ، بلكه گستاخى وى بر تكذيب شمار بسيارى از دانشمندان مذهب خود ، به ويژه پدرش ، هويدا مىشود .\r\n\r\nاشكال و پاسخ - 6\r\nيادآورى : « قاعدهء پذيرفته شده در نزد اهل سنّت ، آن است كه : احتجاج به حديثى كه پيشوايان حديث آن را در كتابى كه تعهّدى به صحّتش داده‌اند ( مانند\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nبخارى و مسلم و صاحبان صحاح ) روايت نكرده‌اند و يا اينكه صحّت آن حديث ، به صراحت و روشنى ، به‌ويژه از جانب مؤلّف آن كتاب يا محدّثان مورد وثوق ديگر ، بيان نشده است ؛ روا نيست . »\r\nگويا دهلوى از خواب بيدار شده و از غفلت دست برداشته است ! زيرا پس از آنكه حديث تشبيه را از شمار روايات بيهقى و ديگر سنّيان بيرون دانست - براى اينكه از رسوايى بگريزد و نادانى يا تجاهلش آشكار نگردد - باز گشت و از چنين قاعده‌اى ياد كرد ؛ ليكن آوردن اين قاعدهء پندارى در اينجا نكوهش گروه بسيارى از محدّثان سرشناس اهل سنّت را - كه اين حديث را در آثار خود نقل و اثبات كرده و آن را مسلّم دانسته‌اند - در پى خواهد داشت .\r\nصاحب اصلى دعوى وجود چنين قاعده‌اى كابلى است . دهلوى هم بر آهنگ نواخته شده توسّط وى ، نغمه‌اى افزوده و آن را به همهء اهل تسنّن نسبت داده و از آن به عنوان قاعده‌اى پذيرفته در ميان آنان نام برده است . اينك نصّ سخن كابلى :\r\nششم : حديثى است كه از پيامبر صلى الله عليه و آله نقل مىكنند كه حضرتش فرموده است :\r\nهر كه مىخواهد دانش آدم و تقواى نوح و خدا دوستىِ ناب ابراهيم و شكوه موسى و بندگى عيسى را ببيند ، على بن ابىطالب را بنگرد .\r\nو بدين‌گونه ، برابرى على با پيامبران را در فضائلشان اثبات كرده است . پيامبران هم كه از ديگران برترند ، پس على از همگان برتر است . ليكن اين سخنى باطل است ؛ چرا كه اين حديث در شمار احاديث اهل سنّت نيست . [ بله ، 
  ] ابن مطّهر حلّى آن را در كتابش نقل كرده ، يك بار آن را به بيهقى و بار ديگر به بغوى نسبت داده است ؛ حال آنكه اين حديث در كتابهاى اين دو يافت نمىشود و حلّى كسى است كه نمىتوان سخنش را راست شمرد . همچنين نشايد به خبرى كه توسّط برخى از پيشوايان حديث در كتابى كه تعهّدى به صحّت تمام مطالبش نداده‌اند ، روايت شده است و نويسندگان آن كتب يا ديگر محدّثان به صحّت آن حديث گواهى نداده‌اند ، احتجاج كرد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nحديث صحيح حجّت است ؛ هر چند در كتاب « صحيح » نيامده باشد .\r\nدعوى دهلوى به وجود چنين قاعده‌اى ، به وجوه گوناگون ، باطل است :\r\n\r\nنخست\r\n: ترديدى نيست كه پيش از بخارى و مسلم و ديگر نويسندگانى كه كتابى با نام صحيح نگاشته‌اند ، احاديثْ موجود و ميان دانشمندان ، رايج بوده است و آنان به آن احاديث استناد و احتجاج مىكرده‌اند و احتجاج بدانها در گرو آن نبوده است كه كسى آشكارا بگويد يا بنويسد كه اين حديث صحيح است ! بلكه هر حديثى كه شروط اعتبار و حجّيّت را در بر داشته باشد ، حجّت است . بنابراين ، اين دعوى كه « نمىتوان به خبرى كه در كتابى كه نويسنده‌اش صحّت آن كتاب را عهده‌دار نشده ، آمده است يا اينكه به صحّت آن حديث ويژه ، تصريح نشده باشد ، احتجاج كرد » هرگز درست نيست و عملكرد فقيهان و محدّثان پيشين آن را باطل مىگرداند .\r\n\r\nدوم\r\n: بنا بر اين قاعده ، هر حديثى كه همهء شرايط حجّيّت را در خود جاى داده ؛ ليكن در كتابى كه نويسنده عهده‌دار صحّت تمام مطالب آن نشده و هيچ محدّثى هم آشكارا صحّت آن را اعلام نداشته است ، از اعتبار مىافتد و شايستگى استناد و احتجاج را از دست مىدهد . اين دعوى باطلى است ؛ چرا كه ملاكْ صحّت حديث بر پايهء قواعد و موازين پذيرفته شده است و احتجاج به هر حديثى كه راويانش توثيق شده باشند و شرايط صحّت را در خود گرد آورده باشد ، رواست ؛ هر چند هيچ يك از نويسندگانى كه عهده‌دار صحّت مطالب كتابشان شده اند ، آن را روايت نكرده و احدى از محدّثان تصريح نكرده باشند كه اين حديث صحيح است .\r\n\r\nسوم\r\n: ديگر پىآمد اين سخن ، ناكارآمدى حديث « حسن » براى احتجاج است ؛ گر چه پيشوايان حديث ، حسن بودنش را آشكارا بر زبان رانده باشند ؛ حال آنكه حديث حسن حديثى است كه مىتوان بدان احتجاج كرد .\r\n\r\nبه حديث « حسن » نيز احتجاج مىشود .\r\nچهارم : بىگمان ، به هر حديثى كه همهء شرايط حُسن را داشته باشد ، احتجاج مىشود ؛ گر چه هيچ يك از پيشوايان حديث به حسنش تصريح نكرده باشد . و اين\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنه تنها سخنى است كه پژوهندگان بزرگ اهل تسنّن ، آشكارا بر زبان آورده‌اند ، بلكه از خطّابى نقل شده است كه بيشتر احاديث بر مدار حديث حسن مىگردند . از اين رو ، اين قاعدهء موهوم كابلى و دهلوى ، تباهى و نابودى بسيارى از احاديث اهل سنّت را موجب خواهد شد . آرى ، اين دو بسان كسى هستند كه خانه‌اى ساخت و شهرى را ويران كرد !\r\nاينك برخى از سخنان آشكارى كه در حجّيّت حديث حسن گفته شده است :\r\n\r\n1 . زين عراقى :\r\n وَ الْحَسَنُ الْمَعْرُوفُ مَخْرَجاً وَ قَدْ * اشْتَهَرَتْ رِجالُهُ بِذاكَ حَدْ\r\nحَمْدٌ وَ قالَ التِّرْمَذيُّ ما سَلِمْ * مِنَ الشُّذُوذِ مَعَ راوٍ مَا اتُّهِمْ\r\nبِكَذِبٍ وَ لَم‌ْيَكُنْ فَرْداً وَرَدْ * قُلْتُ وَ قَدْ حُسِّنَ بَعْضُ مَا انْفَرَدْ\r\nوَ قيلَ ما ضَعْفٌ قَريبٌ مُحْتَمَلْ * فيهِ وَ ما بِكُلِّ ذا حَدٌّ حَصَلْ \r\nحديث حسن حديثى است كه نقل آن شناخته شده بوده ، راويانش پر آوازه باشند .\r\n« حمد » حديث حسن را اين گونه تعريف كرده است . ترمذى در تعريف حديث حسن گفته است : « حديثى است كه از شذوذ ( مطالب نادر و بىقاعده ) تهى است و راوى آن به دروغگويى متّهم نيست و به طريقهء منفرد نيز نقل نشده است . مىگويم : ليكن برخى از احاديث منفرد ، حسن شمرده شده‌اند . همچنين گفته‌اند : حديث حسن حديثى است كه در آن ، ضعف اندك و محتملى باشد ؛ و نيز آنچه همهء اين تعريف را در بر بگيرد .\r\nسخنان حديث شناسان در تعريف حديث حسن ، گوناگون است . ابوسليمان خطّابى - كه مقصود از « حمد » در بيت دوم اوست - در تعريف حديث حسن گفته است : حسن حديثى است كه ناقل آن شناخته شده بوده ، راويانش پرآوازه باشند . بيشتر احاديث بر مدار حديث حسن مىگردند و اكثر دانشمندان آن را پذيرفته‌اند و عموم فقيهان آن را [ در استنباطهاى فقهى 
  ] به كار برده‌اند .\r\n وَ الْفُقَهاءُ كُلُّهُمْ تَسْتَعْمِلُهْ * وَ الْعُلَماءُ الْجُلُّ مِنْهُمْ تَقْبِلُهْ\r\nوَ هْوَ بِأقْسامِ الصَّحيحِ مُلْحَقُ * حُجِّيَّةً وَ إنْ يَكُنْ لايُلْحَقُ \r\nهمهء فقيهان حديث حسن را به كار گرفته‌اند و بيشتر دانشمندان آن را پذيرفته‌اند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nحديث حسن ، از نظر حجّيّت داشتن ، به اقسام صحيح مىپيوندد ؛ هر چند از حيث رتبه بدان نمىرسد .\r\nبيت نخست برگرفته از سخن خطّابى است كه پيشتر نقل شد ؛ جز آنكه عبارت وى « عامّة الفقهاء » است و عامّهء چيزى هم به معناى « بيشتر » آن و هم به معناى « همه » ى آن است و ظاهراً مقصود خطّابى « همه » است ؛ چرا كه اگر « بيشتر » را در نظر داشت ، در سخنش ، ميان عالمان و فقيهان تفاوتى نمىگذاشت . « حجّيّةً » به سبب تمييز بودن ، منصوب شده است ؛ يعنى : حديث حسن در احتجاج مانند اقسام حديث صحيح است ؛ گر چه از حيث رتبه بدان نمىرسد . « 1 »\r\n\r\n2 . ابن حجر عسقلانى\r\n: خبر آحادى كه ناقلش تامّ الضبط ، سندش پيوسته ، سند و متن آن بدون ضعف ، و غير شاذّ باشد ، به خودى خود ، صحيح است و نخستين قسم از اقسام چهارگانهء احاديث پذيرفته به شمار مىرود . اگر حديث صحيح ويژگيهاى پذيرش را در بالاترين درجهء آن داشته باشد ، « الصحيح لذاته » ( حديثى كه به خودى خود صحيح است ) خوانده مىشود . اگر حديث صحيح اين گونه نباشد ، ليكن چيزى در آن يافت شود كه اين كاستى را بزدايد ( مانند : پرشمارى طرق نقل ) آن نيز صحيح است ؛ امّا نه به خودى خود بلكه به سبب چيزى ديگر . اگر چيزى نباشد كه اين كاستى را بر طرف كند ، حديث را « الحسن لذاته » ( حديثى كه به خودى خود حسن است ) مىنامند و اگر قرينه‌اى يافت شود كه كفّهء آنچه را پذيرش حديث بدان وابسته است ، سنگين گرداند ، آن نيز حسن است ؛ امّا نه به خودى خود . « 2 »\r\nوى همچنين پس از شرح تعريف حديث صحيح مىنويسد :\r\nاگر ضبط راوى ( دقّت او در شنيدن و نگاه‌داشتن و روايت حديث ) سبك ( اندك ) باشد ، گويند : ضبط راوى سبك و اندك است . مقصود آن است كه چنين حديثى به همراه شروطى كه پيشتر آمد ، در حدّ حديث صحيح است . پس چنين حديثى\r\n\r\n\r\n","description":"","footnote":"\r\n( 1 ) . شرح الفيّة الحديث ، نوشتهء عراقى ؛ نيز بنگريد به : فتح المغيث فى شرح الالفيّه 1 / 71 ، اثر سخاوى .\r\n( 2 ) . شرح قارى بر « نزهة النظر في توضيح نخبة الفكر » / 243 .\r\n","page_name":" 283 ","page_number":283},
  {"content":"\r\n\r\n« الحسن لذاته » است و حسن آن به سبب امرى خارجى نيست ؛ مانند حديث پوشيده كه حسن آن به سبب پرشمارى طرق نقل است . شرط « به همراه شروط پيشين » حديث ضعيف را از تعريف خارج مىكند . اين قسم از حديث حسن در كارآمدى براى احتجاج ، بسان حديث صحيح است ؛ گر چه از نظر رتبه پايين‌تر از آن قرار مىگيرد . همچنين حديث حسن از حيث بخش‌بخش شدن به اقسامى كه برخى از برخى بالاترند ، به حديث صحيح مىماند . « 1 »\r\n\r\n3 . محمّد بن محمّد بن على فارسى ( در جواهر الأصول )\r\n: حديث حسن ، همانند حديث صحيح ، حجّت است ؛ گر چه رتبتاً پايين‌تر از آن است . از اين روى ، بعضى از اهل حديث آن را در گونهء حديث صحيح جاى داده‌اند و بخش جداگانه‌اى براى آن نگشوده‌اند .\r\n\r\n4 . جلال‌الدين سيوطى\r\n( پس از يادكرد حديث حسن و تعريف آن مىنويسد ) :\r\nبدر ( / ابن جماعه ) گفته است : « در اين تعريف دور وجود دارد ؛ چرا كه در آن حديث حسن به حديثى كه شايستگى به كار بستن داشته باشد ، تعريف شده است ؛ حال آنكه شايستگى به كار بستن ، خود به شناخت اينكه حديث حسن است ، بستگى دارد » ؛ ليكن جملهء « و به كار بسته مىشود » جزء تعريف نيست ؛ بلكه افزون بر آن است تا بفهماند به كار بستن حديث حسن ، مانند حديث صحيح ، واجب است . دليل اين سخن آن است كه وى بين تعريف و جملهء فوق ، جدايى افكنده است ؛ بنگريد : « حديث حسن حديثى است كه در آن ، ضعفى اندك و محتمل وجود دارد ؛ و اعتماد و عمل بدين حديث رواست . » « 2 »\r\nهمو در جايى ديگر مىگويد : حديث حسن در احتجاج ، همچون حديث صحيح است ؛ گر چه از نظر قوّت اعتبار از آن پايين‌تر است ؛ و به همين سبب ، گروهى مانند : حاكم و ابن حبّان و ابن خزيمه ، حديث حسن را در انواع حديث\r\n\r\n\r\n","description":"","footnote":"\r\n( 1 ) . همان / 291 .\r\n( 2 ) . تدريب الراوى فى شرح تقريب النواوى 1 / 122 .\r\n","page_name":" 284 ","page_number":284},
  {"content":"\r\n\r\nصحيح جاى داده‌اند و خاطر نشان كرده‌اند كه اين گونه حديث از حيث رتبه ، پايين دست حديث صحيحِ آشكار قرار مىگيرد . همچنين ، احتجاج به حديثى كه از دو طريق - كه هر يك به تنهايى حجّيّت ندارند - نقل شده است ، تازگى ندارد ؛ مانند حديث مرسلى كه از طريقى ديگر ، به گونهء مسند روايت گشته است يا اينكه حديث مرسل ديگرى - با رعايت شرطى كه گفته خواهد شد - با آن سازگار باشد . ابن صلاح و صاحب « الاقتراح » گفته‌اند : اينكه گفته مىشود : « با حديث حسن مىتوان احتجاج كرد » اشكالى دارد . زيرا در حديث صحيح [ كه شايستگى احتجاج را دارد 
  ] ويژگيهايى هست ، كه با وجود آنها پذيرش روايت واجب است . بنابراين ، اگر حديثى را كه حسن ناميده‌اند ، از احاديثى است كه كمترين ويژگى لازم - كه با وجود آن بايد حديث را پذيرفت - در آن هست ، پس حديثِ صحيح است ؛ و اگر اين گونه نباشد ، احتجاج بدان روا نيست ؛ هر چند حديث حسن ناميده شده باشد . مگر آنكه اين به امرى اصطلاحى باز گردد ؛ يعنى گفته شود : اين ويژگيها را مراتب و درجاتى است و حديثى كه بالاترين و ميانه‌ترين اين ويژگيها را دارد ، صحيح خوانده مىشود و حديثى كه داراى پايين‌ترين درجهء اين خصوصيّات باشد ، حسن نام مىگيرد . در اين صورت ، امر به يك امر قراردادى برمىگردد و در حقيقت ، همهء اينها صحيح‌اند . « 1 »\r\nسيوطى نيز پس از يادكرد حديث صحيح گفته است : اگر ضبط راوى ( دقّت او در شنيدن و نگاه‌داشتن و روايت حديث ) اندك باشد ، ليكن ديگر شروط در روايت موجود باشد ، حديث را « حسن » نامند و در شايستگى احتجاج ، همسان حديث صحيح است ؛ گر چه از حيث رتبه پايين‌تر از آن است و با آن تفاوت دارد . بنابراين ، بالاترين درجهء ضبط ، حديث صحيح است مانند : روايت عمرو بن شعيب از پدرش از جدّش ، و محمّد بن اسحاق از عاصم بن عمر از جابر . . . . « 2 »\r\nآرى ، اين سخنان در اثبات مدّعا بسنده‌اند .\r\n\r\n\r\n","description":"","footnote":"\r\n( 1 ) . همان / 128 .\r\n( 2 ) . اتمام الدرايه لقراء النقايه / 55 ؛ چاپ شده در حاشيهء مفتاح العلوم .\r\n","page_name":" 285 ","page_number":285},
  {"content":"\r\n\r\n\r\nپنجم\r\n: بىگمان - همان گونه كه در مجلّد « حديث ولايت » گفتيم - هرگاه طرق نقل حديث ضعيفى پرشمار شود ، به درجه‌اى كه بتوان بدان احتجاج كرد ، خواهد رسيد . بنابراين ، دليلى ندارد كه در اين حالت ، احتجاج به آن ناروا شمرده شود .\r\nهمچنين ، پوشيده نيست كه كابلى و دهلوى - كه مخترعان اين قاعده‌اند - در موارد بسيارى ، آن را فراموش كرده و وانهاده‌اند و به اخبار كتابهايى كه نويسندگانشان عهده‌دار صحّت تمامى مندرجات آنها نشده‌اند يا اينكه حديث شناسان صحّت آن اخبار را گواهى نكرده‌اند ، احتجاج نموده‌اند . چرا اينان بر خلاف قاعده‌اى كه به پندار دهلوى ، همهء اهل سنّت آن را پذيرفته‌اند ، عمل كردند ؟ براى اينكه به وسيلهء اين اخبار ، در برابر شيعهء اماميّه ايستادگى كنند ! و آيا اين جز دوگانه‌گويى و يك بام و دو هوا داشتن است ؟ !\r\nناپسندتر از اين ، استناد اين دو به احاديثى است كه پيشوايان اهل تسنّن در حديث و رجال ، به ساختگى و دروغين بودن آنها تصريح كرده‌اند . ليكن هرگاه بحث پيرامون فضائل اميرالمؤمنين عليه السلام بوده است ، به قاعدهء مردودى كه خود ساخته‌اند ، پاىبند نبوده و اخبارى همچون حديث ولايت و حديث طير و حديث مدينةالعلم را دروغ بر شمرده‌اند ؛ احاديثى كه حديث شناسان صحّت آنها را آشكارا اعلام داشته‌اند و احتجاج بدانها و پذيرش آنها بر پايهء قاعدهء ياد شده ، روا و واجب است .\r\nاز آنچه گذشت ، نادرستى اين قاعدهء ساختگى و كاستيهاى نظرى آن و تناقضات عملى سازندگانش هويدا شد . امرى شگفت‌انگيز كه خردها را به حيرت وا مىدارد !\r\n\r\nاشكال و پاسخ - 7\r\nنظر دهلوى دربارهء آثار ديلمى ، خطيب بغدادى و ابن عساكر\r\nيادآورى سخن دهلوى : « گروهى از محدّثان پسين اهل سنّت ، مانند ديلمى ، خطيب و ابن عساكر ، هنگامى كه ديدند پيشينيان ، احاديث صحيح و حسن را فراهم آورده‌اند ، به گردآورى احاديث ضعيف و ساختگى و به هم ريخته ، در جايگاهى واحد ، علاقه‌مند شدند تا بتوانند در آنها بنگرند و بينديشند و احاديث ساختگى را\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاز احاديثى كه از آنها نيكوترند ، جدا و شناسايى كنند . »\r\nاين دليل سست از افزوده‌هاى دهلوى به سخنان كابلى است و به چند وجه مردود است :\r\n\r\nنخست\r\n: اين سخن هيچ ربطى به مدّعا ندارد . مدّعا چنين بود : حديثى كه در كتابى كه نويسنده‌اش عهده‌دار صحّت مندرجات آن نشده و هيچ يك از حديث شناسان به صحّت آن تصريح نكرده اند ، آمده است ، قابليّت احتجاج ندارد .\r\nميان اين مدّعا و اينكه محدّثان پسين احاديث ضعيف و ساختگى و به هم ريخته را در آثارشان گردآوردند تا . . . چه پيوندى وجود دارد ؟ [ و چون پيوندى ميان اين دو سخن نيست 
  ] ثابت شدن اين سخن ، اثبات مدّعا را در پى نخواهد داشت و نفى آن نيز به نفى مدّعا نمىانجامد .\r\nبنابراين ، اگر سخن دهلوى دربارهء آثار محدّثان پسين ، درست باشد ، سخن وى هرگز به اين مدّعا نمىانجامد كه تنها به احاديث كتبى مىتوان احتجاج كرد كه نويسندگانشان عهده‌دار صحّت مندرجات آنها شده‌اند و يا اينكه حديث شناسان بر صحّت آن احاديث گواهى داده‌اند ؛ و اگر سخن او دربارهء آثار آنان نادرست باشد ، عدم حصر ياد شده را در پى نخواهد داشت و اين بسيار روشن است .\r\n\r\nدوم\r\n: اين دليل نشان دهندهء اعتبار آثار محدّثان پيشين و قابليّت احتجاج احاديث كتب آنهاست و پيشتر گذشت كه عبدالرزّاق ( م 211 ) ، احمد بن حنبل ( م 241 ) ، ابوحاتم ( م 277 ) ، ابن شاهين ( م 385 ) ، ابن بطّه ( م 387 ) ، حاكم نيشابورى ( م 405 ) ، ابن مردويه ( م 410 ) ، ابونعيم ( م 430 ) و بيهقى ( م 458 ) - كه همگى پيش از خطيب ( م 463 ) ، ديلمى ( م 509 ) و ابن عساكر ( م 571 ) مىزيسته‌اند - حديث تشبيه را روايت كرده‌اند . از اين رو ، حديث تشبيه قابلّيت احتجاج و استناد را دارد .\r\nاگر در نظر دهلوى ، وضعيّت آثار ديلمى و خطيب و ابن عساكر اين چنين [ اسفناك 
  ] است ، چگونه است كه وى به تقليد از كابلى ، در پاسخ به دهمين نكوهشى كه در حقّ عثمان آمده است ، به برخى از اخبار كتاب ديلمى - كه قطعاً دروغ است - استناد مىكند و در دفاع از او به خرافات اين نويسنده در فضيلت\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nعثمان ، تكيه مىكند ؛ به ويژه آنكه بعضى از بزرگان اهل سنّت به ساختگى بودن آنها تصريح كرده‌اند ؟ !\r\nهمچنين ، اگر حال آثار ابن عساكر آنى است كه او ياد كرده ، چرا در پاسخ به آيهء مودّت « 1 » به حديثى ساختگى « 2 » - كه ابن عساكر در وجوب محبّت و سپاسدارى از ابوبكر آورده است - استدلال مىكند ؟ !\r\n\r\nسوم :\r\nظاهر اين سخن نشان مىدهد كه احاديث حسن بسان احاديث صحيح ، شايستگى احتجاج را دارند و اگر چنين نبودند ، براى تلاش پيشينيان در گردآورى آنها ، به مانند كوشش آنان در جمع‌آورى احاديث صحيح ، دليلى وجود نداشت ؛ ليكن دهلوى ، خود پيشتر بر عدم شايستگى احاديث حسن براى احتجاج ، سخن رانده است و اين تناقضى آشكار است !\r\n\r\nچهارم\r\n: ظاهر سخنِ « تا احاديث ساختگى را از احاديثى كه از آنها نيكوترند ، جدا كنند » بيانگر آن است كه احاديث پسينيان يا ساختگىاند يا نيكوتر از ساختگى ؛ و با آگاهى به اينكه احاديث ضعيف - كه كتابهاى پسينيان آنها را نيز در خود جاى داده‌اند - هم احاديث نيكوتر از ساختگى را در بر دارند و هم احاديث غير نيكوتر از ساختگىاى كه به حدّ ساختگى بودن نرسيده‌اند ؛ چرا بايد احاديث گونهء سوم را كه همان احاديث ضعيفىاند كه غير نيكوتر از ساختگى بوده ، ليكن ساختگى نيستند ، فرو نهاد ؟ !\r\n\r\nپنجم\r\n: تمامى بزرگان بر حرام بودن نقل احاديث ساختگى ، بدون اشاره به ساختگى بودن آنها ، همداستان‌اند . بنابراين ، سخن گفتن از اينكه ديلمى و خطيب و ابن عساكر و مانند آنها ، آگاهانه احاديث ساختگى را روايت كرده‌اند ، در حقيقت ، تفسيق و خوارداشت اين بزرگان است .\r\n\r\n\r\n","description":"","footnote":"\r\n( 1 ) . قل لا أسألكم عليه أجراً إلّا المودّة في القربى : بگو بر اين پيام‌رسانى هيچ مزدى از شما نمىخواهم ؛ مگردوستى خويشاوندان . ( شورى ( 42 ) / 23 ) .\r\n( 2 ) . دوست داشتن ابوبكر و عمر بخشى از ايمان و كينهء آن دو نفاق است .\r\n","page_name":" 288 ","page_number":288},
  {"content":"\r\n\r\n\r\nششم\r\n: سمعانى در ذيل تاريخ بغداد مىنويسد : « خطيب در مرتبت حافظان و پيشوايان بزرگ پيشين ، مانند : يحيى بن معين ، على بن مدينى ، احمد بن ابىخيثمه و طبقهء اينان است . وى ع لّا مهء عصر خود بود و دانش حديث به سبب او ، جامهء نيكويى و سرور و شكوفايى به تن كرد . » اين سخن ، گفتار دهلوى را مبنى بر اينكه خطيب در شمار محدّثان پسينى است كه احاديث را به هم آميخته‌اند ، باطل مىگرداند . پس در آن نيك بينديش !\r\n\r\nاشكال و پاسخ - 8\r\nيادآورى سخن دهلوى : « . . . ليكن به سبب فرصت كم و كوتاهى عمر ، به انجام اين مهم دست نيافتند . »\r\nبله ! جناب دهلوى عمر دراز خويش را در راه شهرت‌اندوزى و جاه‌طلبى و فريفتن توده‌ها سپرى كرد و بدين سبب ، فرصتى برايش نماند تا بار ديگر در كتابى كه بر پايهء خرافات كابلى ساخته بود ، بنگرد و برساخته‌هاى آشكار و دروغهاى رسوا را از سخنان نيك و درست جدا نمايد . ليكن كسانى كه پس از او آمدند ، به ويژه شاگرد وى ، رشيد دهلوى ، كوشيدند تا از راهى كه او پيموده بود ، كناره بگيرند تا بسان وى در پرتگاه هلاكت سقوط نكنند و به درّهء ژرف تباهى نيفتند ؛ جز اينكه هر يك از اينان را پندارهايى شگفت و دروغهاى هويدايى است و اين بر كسانى كه در پاسخها و ردّيه‌هايى كه بر آثار اينها نوشته شده نگريسته ، روشن است .\r\nبارى ، سخنان دانشمندان سرشناس اهل تسنّن در وصف ديلمى و خطيب و ابن عساكر و كتابهاى حديثىشان ، پرده از ناروايى آنچه دهلوى دربارهء آنان ياد كرده است ، بر مىدارد . حافظ ذهبى در شرح حال خطيب مى نويسد :\r\n« رئيس الوزراى وقت به خطيبان و واعظان دستور داده بود كه هر حديثى را مىخواهند روايت كنند ، بر خطيب بغدادى عرضه نمايند و هر چه را او صحيح دانست ، نقل كنند و هر چه را نپذيرفت ، وا نهند . » « 1 »\r\n\r\n\r\n","description":"","footnote":"\r\n( 1 ) . سير اعلام النبلاء 18 / 280 ؛ تذكرة الحفّاظ 3 / 1141 .\r\n","page_name":" 289 ","page_number":289},
  {"content":"\r\n\r\nدهلوى خود نيز اين سخن را در كتاب « بستان المحدّثين » در شرح حال خطيب بغدادى آورده است .\r\nآيا خردپذير است كه خطيب براى نگرش در احاديثى كه خطيبان و واعظان و ديگر دانشمندان روزگار او و محدّثان معاصرش ، بر وى عرضه مىكردند تا احاديث ساختگى و مطالب ناروا را براى مردمان بازگو نكنند ، فرصت داشته باشد ؛ ليكن آثار خود را كه در بر دارندهء احاديث ساختگى و دروغين بوده ، بدون جدا كردن احاديث صحيح و معتبر ، وا نهد و مصداق « آيا مردمان را به نيكى فرمان مىدهيد و خود را فراموش مىكنيد ؟ ! » « 1 » و « نزد خدا سخت ناپسند است كه چيزى را بگوييد و انجام ندهيد . » « 2 » بشود ؟ !\r\n\r\nاشكال و پاسخ - 9\r\nديدگاه دهلوى دربارهء آثار ابن جوزى ، سخاوى و سيوطى\r\nيادآورى سخن دهلوى : « سپس بعد از ايشان ( ديلمى و خطيب و ابن عساكر ) كسانى آمدند و احاديث ساختگى را از ديگر احاديث جدا كردند ؛ مانند : ابن جوزى در « الموضوعات » و سخاوى - كه احاديث حسن را در « المقاصد الحسنة » گرد آورد - و سيوطى در تفسير « الدرّ المنثور » . »\r\nاين سخن كه آنان « احاديث ساختگى را از ديگر احاديث جدا كردند » به زيان دهلوى است و سودى برايش ندارد ! چرا كه اين دانشمندان پسينى بسان پيشينيانشان ، احاديث پرشمارى را كه مؤيّد شيعه است و نظر ايشان را اثبات مىكند ، نقل كرده‌اند .\r\nحافظ سخاوى در كتاب « المقاصد الحسنة في الأحاديث المشتهرة على\r\n\r\n\r\n","description":"","footnote":"\r\n( 1 ) . بقره ( 2 ) / 44 .\r\n( 2 ) . صفّ ( 61 ) / 3 .\r\n","page_name":" 290 ","page_number":290},
  {"content":"\r\n\r\nالألسنة » حديث « أنا مدينةُ العلم و عليٌّ بابُها : من شهر دانش هستم و على درِ آن است . » را نقل كرده و آن را صحيح دانسته و بر صحّت آن ، سخن حافظ علايى را گواه آورده است ؛ بر خلاف كسى كه دهلوى دنباله‌رو اوست و در پى باطل شمردن اين حديث رفته است . بنابراين ، هر گاه بر پايهء سخن دهلوى در اينجا ، سخاوى احاديث حسن را از ديگر احاديث جدا ساخته باشد ، سخن او در ابطال حديث مدينةالعلم در جايى ديگر ، ردّ و باطل خواهد شد .\r\nهمچنين ، اگر سيوطى در شمار ناقدان حديث است و بر اساس آنچه از گفتهء دهلوى بر مىآيد ، در تفسير « الدرّ المنثور » احاديث حسن را از ديگر احاديث جدا ساخته ، پس كتاب « الدرّ المنثور » او در بردارندهء احاديث بسيارى است كه باور شيعه را تصديق مىكنند و پندارهاى مخالفانشان را باطل مىگردانند . اين بر هر آن كس كه به عنوان نمونه ، به سخن سيوطى دربارهء آيهء : « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ : ولىّ شما ، تنها خدا و فرستادهء اوست و كسانى كه ايمان آورده‌اند ؛ همانان كه نماز برپاى مىدارند و ركوع‌كنان ، زكات مىدهند . » « 1 » و آيهء « إنَّما أ نْتَ مُنْذِرٌ وَ لِكُلِّ قَوْمٍ هادٍ : تو تنها ، بيم دهنده هستى و هر قومى را راهنمايى است . « 2 » » و تفسير سورهء برائت و . . . نگريسته باشد ، روشن است .\r\nامّا اينكه دهلوى ، ابن جوزى را نيز در شمار ناقدان حديث و جداسازان درست و نادرست آن به شمار آورده ، بدان سبب است كه وى بسيارى از مناقب اميرالمؤمنين عليه السلام را باطل شمرده و احاديثى چون حديث طير و حديث مدينةالعلم را در « الموضوعات » از روايات ساختگى دانسته است . دهلوى امّا ، با ستودن ابن جوزى و نقل آراى او پيرامون مناقب امام عليه السلام به هدف خود دست نمىيابد ؛ چرا كه اين دو حديث ياد شده ، به تصريح پيشوايان بزرگ اهل سنّت ، صحيح‌اند .\r\nهمچنين دانشمندان بزرگ اهل سنّت در دانش حديث ، آشكارا گفته‌اند و نوشته‌اند كه « الموضوعات » ابن جوزى احاديث صحيح و حسن را نيز در بر دارد .\r\nحتّى برخى گفته‌اند كه اين كتاب ششصد حديث غيرساختگى را به عنوان حديث\r\n\r\n\r\n","description":"","footnote":"\r\n( 1 ) . مائده ( 5 ) / 55 .\r\n( 2 ) . رعد ( 13 ) / 7 .\r\n","page_name":" 291 ","page_number":291},
  {"content":"\r\n\r\nساختگى ، در خود جاى داده است كه بعضى از آنها را بخارى و مسلم و ديگر نويسندگان كتابهاى صحيح و مسند و سنن ، نقل كرده‌اند . از اين رو ، محقّقان سنّى به سخن ابن جوزى و داورىاش به ساختگى بودن شمارى از احاديث ، وقعى نمىنهند .\r\nاگر ابن جوزى از ناقدان حديث است ، بايد دانست كه وى شمار بسيارى از مناقب ابوبكر و عمر و ديگران را در « الموضوعات » از احاديث ساختگى برشمرده و با اين همه ، تصريح كرده است كه روايات ساختگى فراوان و رايج در زبان توده‌ها را وانهاده است . اينك برخى از احاديث اين كتاب :\r\n- همهء دانشى را كه خدا در سينهء من نهاد ، به سينهء ابوبكر ريختم .\r\n- پيامبر صلى الله عليه و آله بر سر جنازهء مردى حاضر شد و بر آن نماز نگزارد . پرسيدند : اى رسول خدا ، تاكنون نديده بوديم كه شما نماز بر جنازهء كسى را فروگذاريد . آن حضرت پاسخ فرمود : اين مرد كينهء عثمان را در دل داشت .\r\n- حديث « خواب » كه آن را ساخته‌اند و به ابن عبّاس نسبت داده‌اند . در اين حديث به نقل از نبىّ اكرم صلى الله عليه و آله آمده است : ديدم كه عثمان بن عفّان در بهشت ، عروس شده است و من به عروسى او خوانده شده‌ام .\r\nابن جوزىِ ناقد حديث ( بر پايهء سخن دهلوى ) تمام اين احاديث را در « الموضوعات » آورده و آنها را ساختگى دانسته است ؛ ليكن دهلوى در كتاب تحفه ، به هدف ايستادگى در برابر شيعه ، بدين بافته‌ها و ساخته‌ها چنگ زده است !\r\nشايسته است ياد كنيم كه هر آنچه دهلوى پيرامون ديلمى و خطيب و ابن عساكر و سخاوى و ابن جوزى و سيوطى گفته ، از سخنان پدرش در « قرّة العينين » بر گرفته و با تغييراتى در آنها مانند حذف نام حاكم نيشابورى از طبقهء بخارى و مسلم و ترمذى ، در كتاب خود آورده است . شايد سبب حذف نام حاكم ، آن است كه وى احاديثى همچون حديث ولايت و حديث طير و حديث مدينةالعلم را صحيح دانسته است و از همين روست كه نامش از طبقهء بخارى و مسلم و . . . افتاده است ؛ زيرا اعتراف به اينكه حاكم نيز بسان بخارى و مسلم ، در شمار ناقدان حديث است ،\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nبا تلاش براى ردّ و ابطال اين احاديث نمىخواند ! !\r\n\r\nاشكال و پاسخ - 10\r\nيادآورى سخن دهلوى : « گردآورندگان اين احاديث ( ديلمى و خطيب و ابن عساكر ) خود در مقدّمهء كتابهايشان ، به هدف پيش‌گفته تصريح كرده‌اند . »\r\nمعنى اين سخن آن است كه اين گردآورندگان احاديث در مقدّمهء آثارشان ، تصريح كرده‌اند كه اين روايات را با آنكه در بردارندهء احاديث ساختگى و ضعيف‌اند ، در كتابهاى خود آورده‌اند تا در مرحلهء بعدى ، برخى را از برخى ديگر جدا سازند و احاديث حسن را از ميان آنها بيرون كشند .\r\nاين دعوى ، هرگز درست نيست و حتّى كابلى جرئت نكرده است كه چنين سخنى بر زبان آرد . پس اين دعوى از اختصاصات دهلوى است !\r\nنادرستى اين مدّعا با سخن ديلمى در مقدّمهء كتاب « الفردوس » آشكار مىشود ؛ چرا كه وى راويان داستانهاى ساختگى و اخبار دروغين را به سختى ، نكوهيده است . احتجاج كابلى در جاهاى گوناگون ، بدانچه ديلمى و ابن عساكر در آثار خود آورده‌اند نيز ناروايى اين دعوى را هويدا مىكند . حتّى خود دهلوى به احاديث اين دانشمندان و حافظان ، احتجاج مىكند ؛ جز آنكه وى براى ردّ شيعه و به هدف برترىيابى بر ايشان در بحث ، مىكوشد تا كتابهاى اين عالمان را كوچك كند و اخبار آنها را از اعتبار بيندازد .\r\nبنابراين ، اگر آنچه دهلوى دربارهء اينان ياد كرده ، صحيح باشد و اخبارى كه از كتب اينها نقل كرده است ، درست باشد ، ميان او و ستايشهاى با شكوهى كه دانشمندان بزرگ در حقّ آنان روا داشته‌اند - كه نمونه‌هايى از آن دربارهء كتاب « الفردوس » پيشتر گذشت - دوگانگى و تناقض پيش خواهد آمد .\r\n\r\nستايش آثار خطيب بغدادى\r\nاينك سخنان عالمان مهمّ اهل تسنّن در ستايش نوشته‌هاى خطيب بغدادى :\r\n\r\n1 . ابن جزله\r\n: وى ضمن سخنى پيرامون علم‌الحديث مىنويسد : مردمان در اين\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nعلم و در شناخت راويان ، كتابهاى پر شمارى نگاشتند و بسيار كوشيدند و تلاش كردند و راوى ثقه را از راوى متّهم و ضعيف را از قوى جدا كردند ؛ كارى بسيار سودمند و ستوده . زيرا بىدينان و زنديقان ، احاديث ساختگى زشت و نفرت‌انگيز پر شمارى را در ميان احاديث جاى داده‌اند ؛ احاديثى كه شنيدنش مردمان را تباه كرد و شخص فريب‌خورده ، با اين پندار كه اينها سخنان صاحبِ دين است ، به هلاكت افتاد و به سوى دروغ شتافت و به هرزگى گراييد . از بدبختى و گرفتارى به خدا پناه مىبريم !\r\nاين كتابى كه شيخ ابوبكر ، حافظ احمد بن على بن ثابت خطيب بغدادى - رحمه اللَّه - نگاشته و « تاريخ بغداد » ناميده است ، در اين دانش ، كتاب شكوهمند و ارجدارى به شمار مىآيد . وى براى نگارش آن ، خود را به رنج افكند و بىخوابى كشيد و زمان درازى را صرف كرد . خداى متعال او را پاداش و جزاى نيك دهد ! جز آنكه اين كتاب ، بسيار طولانى است و طولانى بودن ، آفاتى دارد كه نخستين آن ملال‌آورى آن است و ملول شدن خواننده ، انگيزهء وانهادن كتاب است . از اين رو ، از خدا طلب خير كردم و آن را خلاصه نمودم . « 1 »\r\n\r\n2 . سمعانى\r\n: خطيب نزديك به صد كتاب نوشت كه تكيه‌گاه محدّثان شدند .\r\n« التاريخ الكبير لمدينة السلام بغداد » يكى از آنهاست . « 2 »\r\n\r\n3 . ابن خلّكان\r\n: احمد بن على بن ثابت بن احمد بن يحيى بن مهدى ، ابن ثابت بغدادى ، معروف به خطيب ، صاحب تاريخ بغداد و ديگر نوشته‌هاى سودمند ، از حافظان استواركار و دانشمندان چيره‌دست است كه تنها « تاريخ بغداد » ش براى اثبات دانش او بس است ؛ چرا كه نشان دهندهء آگاهى عظيمى است . « 3 »\r\n\r\n4 . ذهبى\r\n: حافظ ابن عساكر گفته است : شنيدم كه حسين بن محمّد از ابن خيرون\r\n\r\n\r\n","description":"","footnote":"\r\n( 1 ) . مختار تاريخ بغداد ، اثر ابن جزلهء بغدادى ، مخطوط .\r\n( 2 ) . الانساب 5 / 151 .\r\n( 3 ) . وفيات الاعيان 1 / 92 .\r\n","page_name":" 294 ","page_number":294},
  {"content":"\r\n\r\nيا شخصى ديگر ، حكايت مىكرد كه خطيب به وى گفته است كه وقتى حجّ گزارد ، سه جرعه از آب زمزم نوشيد و از خدا سه حاجت طلبيد . نخست آنكه تاريخ بغداد را در مكّه ، براى مردمان بازگويد ؛ دوم آنكه در مسجد جامع منصور ، به املاى حديث بپردازد و سوم آنكه در كنار بُشر حافى به خاك سپرده شود . پس اين سه حاجت ، همگى براى وى بر آورده شدند . « 1 »\r\nذهبى در سخن ديگرى دربارهء خطيب ، مىگويد : بنابر نقل غيث ارمنازى ، مكى رميلى گفته است : در ماه ربيع الاوّل سال 463 ، در شهر بغداد ، خواب ديدم كه مطابق عادت هميشگى ، براى خواندن تاريخ بغداد در منزل خطيب گرد آمده‌ايم .\r\nگويا خطيب نشسته بود و شيخ ابوالفتح ، نصر بن ابراهيم مقدسى ، در جانب راست او جاى گرفته بود و در سمت راست نصر ، مردى نشسته بود كه من او را نشناختم .\r\nمن دربارهء آن مرد پرسيدم ، گفتند : اين رسول خدا صلى الله عليه و آله است كه براى شنيدن تاريخ بغداد آمده است . با خود گفتم : اين نشانهء بزرگى خطيب است ؛ چرا كه پيامبر صلى الله عليه و آله در مجلس وى حاضر شده است و اين ردّى است بر سخن كسانى كه از تاريخ او عيب‌جويى مىكنند و مىگويند كه در آن نسبت به برخى از مردمان ، غرض‌ورزى وجود دارد . « 2 »\r\nنيز ذهبى مىنويسد : حافظ ابوالحسين از جعفر بن منير ، برايم نقل كرد كه سلفى اشعارى اين چنين سروده بود :\r\n تَصانيفُ ابْنِ ثابِتٍ الْخَطيبِ * أ لَذُّ مِنَ الصَّبَا الْغَضِّ الرَّطيبِ\r\nتَراها إذْ رَواها مَنْ حَواها * رياضاً لِلْفَتَى الْيَقِظِ اللَّبيبِ\r\nوَ يَأْخُذُ حُسْنَ ما قَدْ ضاعَ مِنْها * بِقَلْبِ الْحافِظِ الْفَطِنِ الْأريبِ\r\nوَ أيَّةُ راحَةٍ وَ نَعيمِ عَيْشٍ * يُوازي كُتْبَها بَلْ أيُّ طيبِ \r\nنوشته‌هاى خطيب ابن ثابت ، از باد شمالىِ تر و تازه ، خوشگوارتر است . وقتى كسى كه\r\n\r\n\r\n","description":"","footnote":"\r\n( 1 ) . سير اعلام النبلاء 18 / 279 ، شرح حال خطيب بغدادى .\r\n( 2 ) . همان / 288 ؛ تذكرة الحفّاظ 3 / 1145 .\r\n","page_name":" 295 ","page_number":295},
  {"content":"\r\n\r\nاين آثار را فرا گرفته است به روايت آنها مىپردازد ، آنها را مرغزارى براى جوان بيدار خردمند مىيابى كه بوى خوش برخاسته از آن را با دلى هوشيار و دانا و نگهدار ، بر مىگيرد . راستى ! كدام آسودگى و كدام نعمت زندگى و بلكه كدام پاكى و پاكيزگى با كتابهاى او برابرى مىكند ؟\r\nاين را سمعانى در تاريخش از يحيى بن سعدون ، از سلفى ، نقل كرده است . « 1 »\r\n\r\n5 . سبكى\r\n: ابوالفرج اسفراينى مىگويد ( حافظ ابن عساكر نيز اين داستان را در « التبيين » از اسفراينى آورده است ) : ابوالقاسم ، مكى بن عبدالسلام مقدسى گفته است : در خانهء شيخ ابوالحسن زعفرانى در بغداد ، خوابيده بودم كه سحرگاهان در خواب ديدم مطابق عادت هميشگى ، براى خواندن تاريخ بغداد در منزل خطيب گرد آمده‌ايم . گويا خطيب نشسته بود و شيخ نصر مقدسى ، در جانب راست او جاى گرفته بود . در سمت راست وى ، مردى نشسته بود كه او را نمىشناختم . گفتم : اين مرد كيست كه پيشتر در جمع ما حاضر نشده است ؟ مرا گفتند : ايشان رسول خدا صلى الله عليه و آله است كه براى شنيدن تاريخ بغداد آمده است . من با خود گفتم : اين نشانهء بزرگى خطيب است ؛ چرا كه پيامبر صلى الله عليه و آله در مجلس وى حاضر شده و اين ردّى است بر سخن كسانى كه به تاريخ او خرده مىگيرند و مىگويند در آن نسبت به برخى از مردمان ، غرض‌ورزى شده است . اين انديشه مرا از برخاستن و رفتن به نزد نبىّ اكرم صلى الله عليه و آله و پرسيدن سؤالاتى - كه در پيش خود آمده كرده بودم - از ايشان ، باز داشت . پس در آن حال ، از خواب برخاستم و با آن حضرت سخنى نگفتم . « 2 »\r\nشگفت آنكه دهلوى ، خود فراوان ، تاريخ بغداد و ديگر نوشته‌هاى خطيب را مىستايد ! وى در « بستان المحدّثين » مىنويسد : « نوشته‌هاى خطيب افزون بر شصت كتاب است . آثارى چون : « تاريخ بغداد » ، « الكفاية » و كتابهاى سودمند ديگرى كه سرمايهء محدّثان و ريسمان استوار آنان در اين دانش‌اند . » سپس سرودهء\r\n\r\n\r\n","description":"","footnote":"\r\n( 1 ) . سير اعلام النبلاء 18 / 292 .\r\n( 2 ) . طبقات الشافعيّه 4 / 34 .\r\n","page_name":" 296 ","page_number":296},
  {"content":"\r\n\r\nحافظ ابوطاهر سلفى را - كه پيشتر آورده شد - مىآورد و داستان نوشيدن خطيب از آب زمزم و خوابى را كه ذهبى آن را ياد كرده است ، نقل مىكند .\r\n\r\nستايش آثار حافظ ابن عساكر\r\n\r\n1 . ابن خلّكان\r\n: ابن عساكر آثار مفيدى نگاشت و روايات فراوانى فراهم آورد . وى نسبت به احاديث ، نيكو سخن مىگفت و در گردآورى و تأليف ، دقيق بود . او تاريخ كبير دمشق را - كه به شيوهء تاريخ بغداد است - در هشتاد مجلّد به رشتهء نوشته درآورد و مطالب شگفت‌آورى در آن نقل كرد . شيخ ما ، حافظ و ع لّا مه ، ابومحمّد ، عبدالعظيم منذرى ، حافظ مصر - كه خدا بهره بخشىاش را مستدام بدارد - زمانى كه از اين تاريخ گفتارى به ميان آمد ، مجلّدى از آن را به من نشان داد و در بزرگداشت آن ، بسيار سخن راند و گفت : « جز اين نمىانديشم كه اين مرد از زمان بلوغ ، تصميم بر نگارش اين تاريخ گرفته و از همان روزگار به گردآورى مطالب پرداخته است ؛ چرا كه عمر كوتاه‌تر از آن است كه آدمى پس از اشتغال و تنبّه ، به نوشتن چنين كتابى بپردازد . » الحقّ كه سخن درستى گفت ! و هر كه با اين كتاب آشنا شود ، حقيقت اين سخن را در خواهد يافت . كى زمان براى آدمى فراخ مىشود تا چنين كتابى بنگارد ؟ !\r\n[ دربارهء مطالب كتاب تاريخ دمشق 
  ] من نيز بر همانم كه بر ابن عساكر روشن شده است ؛ چرا كه اين اخبار پس از فراهم آمدن پيش‌نويسهايى كه به شماره در نمىآيد ، نزد وى به درجهء صحّت رسيده‌اند . وى غير از تاريخ دمشق ، كتابها و آثار نيكو و سودمند ديگرى نيز دارد . « 1 »\r\n\r\n2 . يافعى\r\n: برخى از دانشمندان حديث و تاريخ دربارهء وى گفته‌اند : ابن عساكر در حديث و رجال ، سرور مردم روزگار خود بود و در اين دو علم ، به بلندترين قلّه رسيد و هر كس تاريخ دمشق را به دقّت بنگرد ، جايگاه اين مرد را در حفظ اخبار خواهد شناخت . من مىگويم : بلكه هر كس اندكى در آثار وى بينديشد ، منزلت او را در\r\n\r\n\r\n","description":"","footnote":"\r\n( 1 ) . وفيات الاعيان 3 / 309 .\r\n","page_name":" 297 ","page_number":297},
  {"content":"\r\n\r\nحفظ و ضبط علم و آگاهى و خوش فهمى و بلاغت و پژوهش و گستردگى دانش و ديگر فضائل سودمند و نيكويىهاى مفيد ، در مىيابد . « 1 »\r\n\r\n3 . سبكى\r\n: وى صاحب تاريخ شام در بيش از هشتاد جلد است . او در اين كتاب از مطالبى پرده برداشته است كه ديگران آنها را پوشيده نمىداشتند ؛ ليكن از نگارش آنها ناتوان بوده‌اند . هر كه اين كتاب را بخواند ، در خواهد يافت كه اين امام به چه مرتبتى رسيد كه خوشهء پروين را در بلندى اندك شمرد و در اوج‌گيرى به ماه شب چهارده ، راضى نشد . ديگر آثار وى عبارت‌اند از : « الأطراف » ، « تبيين كذب المفتري فيما نسب إلى إلامام أبيالحسن الأشعريّ » و ديگر نوشته‌ها و مستندسازيها و فوايدى كه حافظان سخت بدانها نيازمندند و مجالسى املا شده از حافظه كه اگر بخارى در آن حضور مىيافت ، سر تعظيم فرود مىآورد و مسلم تسليم مطالب آنها مىشد و از آن مجالس ، پاى بيرون نمىنهاد مگر آنكه در سفر براى حضور دوباره در آنها شتران نه سالهء تيزرو به كار مىگرفت . « 2 »\r\n\r\nاشكال و پاسخ - 11\r\nيادآورى سخن دهلوى : « با دانستن حال اين كتابها - كه نويسندگانشان نيز بدان تصريح كرده‌اند - چگونه احتجاج بدين احاديث رواست ؟ »\r\nما هرگز به سخنى كه دهلوى به نويسندگان اين كتابها نسبت داده ، دست نيافتيم و از ديگر دانشمندان سنّى هم كلامى كه در بر دارندهء ادّعاى او باشد ، پيدا نكرديم ؛ بلكه بر عكس پندار وى ، مشاهده كرديم كه دانشمندان « الفردوس » و « تاريخ بغداد » و « تاريخ دمشق » را ستوده‌اند و به اخبار اين كتابها استدلال و بدانها تكيه كرده‌اند .\r\nحتّى ديديم كه خود دهلوى در « بستان المحدّثين » آثار خطيب را به نيكى توصيف و در « التحفة » به روايات ديلمى و ابن عساكر استناد كرده است . با اين وصف ، چرا روا\r\n\r\n\r\n","description":"","footnote":"\r\n( 1 ) . مرآت الجنان 3 / 393 .\r\n( 2 ) . طبقات الشافعيّه 7 / 251 .\r\n","page_name":" 298 ","page_number":298},
  {"content":"\r\n\r\nنيست كه شيعه به احاديث اين دانشمندان بزرگ اهل سنّت احتجاج كند ؟ !\r\n\r\nاشكال و پاسخ - 12\r\nيادآورى سخن دهلوى : « از اين رو ، صاحب « جامع الأصول » نقل كرده است كه خطيب تنها براى نيل به همين هدف ( بررسى اين احاديث پس از گردآورى آنها و اينكه آيا اصلى دارند يا خير ) احاديث شيعه را از سيّد مرتضى روايت كرده است . »\r\nاوّلًا : وى مرجعى را كه سخن نويسندهء « جامع الأصول » را از آن برگرفته ، ياد نكرده است تا ما بدان مراجعه كنيم .\r\nثانياً : صرف روايت احاديث شيعه از سيّد مرتضى توسّط خطيب ، موجب قدح « تاريخ بغداد » و يا كتابى ديگر نمىشود . زيرا ممكن است كه خطيب احاديث شيعه را در نوشتهء ويژهء ديگرى آورده باشد و آنها را در كتاب « تاريخ بغداد » - كه نزد دانشمندان مهمّ مقبول و پذيرفته است - جاى نداده باشد . بنابراين ، مانعى براى احتجاج به روايات « تاريخ بغداد » و ديگر كتب رايج ، وجود ندارد ؛ همان گونه كه دهلوى در باب يازدهم كتابش ، به تقليد از كابلى ، چنين كرده است .\r\nثالثاً : اين سخن نشان دهندهء شكوه و بزرگى سيّد مرتضى رحمه الله است ؛ چرا كه خطيب بغدادى با آن اعتبارى كه نزد اهل سنّت دارد ، از وى حديث نقل كرده است .\r\nبنابراين ، روشن مىشود كه خوارداشت سيّد مرتضى توسّط دهلوى در باب نبوّت « التحفة » وزن و ارزشى ندارد .\r\n\r\nاشكال و پاسخ - 13\r\nدهلوى مىگويد : « در مجموع ، اين حديث حتّى در شمار آن احاديث نيز نيست و بىگمان ، اثرى از آن در كتب اهل سنّت ، هر چند به طريقى ضعيف ، وجود ندارد . »\r\nدهلوى اين پندار دروغين را پىدرپى ، بازگو مىكند ! خدايا تو خود مىدانى كه اين بهتانى بزرگ است ! ليكن خوانندهء دقيق دانست كه اين حديث شريف در كتابهاى زير آمده است :\r\n1 . كتاب السنّه ، اثر ابن شاهين بغدادى ؛\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n2 . تاريخ نيشابور ، اثر حاكم نيشابورى ؛\r\n3 . ابانه ، اثر ابن بطّهء عكبرى ؛\r\n4 . فضائل الصحابه ، اثر ابونعيم اصفهانى ؛\r\n5 . فضائل الصحابه ، اثر ابوبكر بيهقى ؛\r\n6 . مناقب على بن ابىطالب ، اثر ابن مغازلى واسطى ؛\r\n7 . فردوس الاخبار ، اثر شيرويه بن شهردار ديلمى ؛\r\n8 . زين الفتى فى تفسير سورة هل اتى ، اثر عاصمى ؛\r\n9 . الخصائص العلويّه ، اثر ابوالفتح نطنزى ؛\r\n10 . مسند الفردوس ، اثر شهردار بن شيرويهء ديلمى ؛\r\n11 . مناقب على بن ابىطالب ، اثر خطيب خوارزمى ؛\r\n12 . معجم الادباء ، اثر ياقوت حموى ؛\r\n13 . وسيلة المتعبّدين ، اثر ملّا عمر ؛\r\n14 . مطالب السؤول ، اثر ابن طلحهء نصيبى ؛\r\n15 . كفاية الطالب فى مناقب على بن ابىطالب ، اثر گنجى ؛\r\n16 و 17 . الرياض النضره و ذخائر العقبى ، اثر محب‌ّالدين طبرى ؛\r\n18 . المودّة فى القربى ، اثر سيّد على همدانى ؛\r\n19 . توضيح الدلائل ، اثر سيّد شهاب‌الدين احمد ؛\r\n20 . هداية السعداء ، اثر شهاب‌الدين هندى ؛\r\n21 . الفصول المهمّه ، اثر ابن صبّاغ مالكى ؛\r\n22 . الفواتح ( شرح ديوان اميرالمؤمنين ) ، اثر حسين ميبدى ؛\r\n23 . زينة المجالس ، اثر صفورى ؛\r\n24 . الاكتفاء ، اثر ابراهيم وصّابى يمنى ؛\r\n25 . الاربعين ، اثر جمال‌الدين محدّث شيرازى ؛\r\n26 . وسيلة المآل ، اثر احمد بن فضل مكّى ؛\r\n27 . سير الاقطاب ، اثر شيخ اللَّه ديا ؛\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n28 . مفتاح النجا ، اثر ميرزا محمّد بدخشانى ؛\r\n29 . معارج العلى ، اثر محمّد صدر العالم ؛\r\n30 . الروضة النديّه ، اثر محمّد بن اسماعيل يمانى ؛\r\nو ديگر كتب اهل سنّت .\r\nپس اين انكار و نپذيرفتن از چه روست ؟ چرا اين مرد از بازخواست افراد آگاه از كتب اخبار ، باكى به دل راه نمىدهد ؟\r\nبارى ، وجود اين حديث شريف در كتابهاى اهل سنّت ، بسان آشكار شدن خورشيد در نيمروز ، هويدا گشت . بنابراين ، انكار منكران و ستيزه‌جويى ستيزه‌جويان ، راه به جايى نخواهد برد و سپاس مر يزدان پاك راست ، خداوندگار جهانيان .\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\n\r\nدلالت حديث تشبيه\r\n\r\nاشكالات دهلوى به دلالت حديث تشبيه و پاسخهاى آن\r\nخوانندهء گرامى ، دانستى كه حديث تشبيه در شمار آن دسته از احاديث اهل سنّت است كه در تعدادى از آثار معتبر آنان ثبت و ضبط شده است و دريافتى كه اشكال تراشىهاى دهلوى پيرامون سند اين حديث و كتابهايى كه آن را نقل كرده‌اند ، بنياد درستى ندارد .\r\nدهلوى پس از مناقشه در سند اين روايت ، به اشكال تراشى در دلالت آن پرداخته است . در ادامه ، ناروايى تمامى اين اشكال تراشىها براى خوانندگان روشن خواهد شد .\r\n\r\nاشكال و پاسخ - 1\r\nدهلوى : « آنچه در اين حديث ياد شده ، تنها تشبيه پاره‌اى از ويژگيهاى حضرت امير به ويژگيهاى اين پيامبران است . »\r\n\r\nبرخى از وجوه دلالت حديث تشبيه به برابرى\r\nبىگمان ، نزد هر كه به اسلوب سخن آشناست ، نفى دلالت اين حديث شريف به برابرى اميرالمؤمنين عليه السلام در ويژگيهاى ياد شده ، با پيامبرانى كه نام ايشان در حديث آمده است و حمل حديث تنها بر تشبيه طرفين ، ستيزه‌جويى آشكارى است . براى روشن‌تر شدن اين برابرى ، برخى از وجوه نشان دهندهء آن را ياد مىكنيم :\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\n1 . تركيب سخن در حديث ، اين همانى را مىرساند .\r\nاصل تركيب « هر كه مىخواهد به . . . نظاره كند » رساناى اين همانى و يكسانى كسى كه نگريستن به دو خواسته شده با كسى است كه نگريستن به او امر شده است .\r\nاين سخن درست مانند آن است كه گفته شود : هر كه مىخواهد به برترين مرد شهر بنگرد ، فلانى را نظاره كند . ترديدى نيست كه در اين سخن ، جايى براى تشبيه وجود ندارد . يعنى مقصود اين نيست كه كسى كه نگريستن به دو امر شده ، حقيقتاً برترين مرد شهر نبوده ، بلكه مشابه برترين مرد شهر است . در چنين سخنى ، جايى براى آنكه مراد گوينده تنها مشابهت باشد ، نيست ؛ بلكه مقصود آن است كه شخص مورد نظر حقيقتاً همان برترين مرد شهر است .\r\nآرى ، بدان سبب كه در اين حديث شريف ، اين همانى و عينيّت ممكن نيست ، چاره‌اى نيست جز آنكه حديث بر نزديك‌ترين معنا به عينيّت كه همان برابرى است ، حمل شود . از اين رو ، معناى حديث چنين است : هر كه مىخواهد آدم را ببيند و دانش او را نظاره كند ، على بن ابىطالب را بنگرد ؛ چرا كه على در دانش ، همانند آدم و با او برابر است و همهء دانشهاى گردآمده در آدم ، در على عليه السلام جمع است . ديگر ويژگيهاى ياد شده در حديث نيز همين گونه‌اند . بنابراين روشن شد كه مراد حديث ، تنها برابرى در ويژگيهاست ؛ و در غير اين صورت ، سخن نبوى از بلاغتى كه شايستهء آن است ، فرو مىافتد .\r\nسخن محبّى در شرح حال عيسى بن محمّد مغربى ، نويسندهء « مقاليد الأسانيد » به آنچه ياد كرديم ، گواهى مىدهد . وى مىگويد : « مردمان اعتقاد بزرگى به دو داشتند ؛ تا آنجا كه عارف حقيقى ، سيّد محمّد بن باعلوى ، در شأن او مىگفت : وى زرّوق عصر خويش است . سيّد عمر باعلوى نيز مىگفت : هر كه مىخواهد كسى را ببيند كه شكّى در ولايتش نيست ، مغربى را بنگرد . همين فخر او را بسنده است و كسى كه [ اين مقام را 
  ] براى او گواهى مىكند ، خزيمه است . » « 1 »\r\n\r\n\r\n","description":"","footnote":"\r\n( 1 ) . خلاصة الاثر فى اعيان القرن الحادى عشر 3 / 240 .\r\n","page_name":" 304 ","page_number":304},
  {"content":"\r\n\r\nظاهر سخن باعلوى در حقّ عيساى مغربى ، همان است كه گفتيم . زيرا اگر مفاد اين سخن تنها تشبيهى بسان تشبيه سنگريزه به مرواريد بود ، به ولايت پابرجا و قطعى مغربى دلالت نمىكرد و كلام محبّى ( همين فخر او را بسنده است و كسى كه [ اين مقام را 
  ] براى او گواهى مىكند ، خزيمه است ) هيچ وجهى نمىداشت .\r\n\r\n2 . آنچه از تشبيه به ذهن متبادر مىشود ، برابرى است .\r\nبىگمان ، نخستين معنايى كه از سخنى همچون « زيد در دانش يا زيبايى يا دارايى ، مانند عمرو است » به ذهن مىرسد ، برابرى ميان آن دو در اين ويژگيهاست و هيچ كس ، جز آن كه منكر واضحات و بديهيّات است ، در اين باره ترديد نمىكند .\r\nپس اگر در اين حديث شريف ، به جاى لفظ « برابرى » حرف تشبيه را در تقدير مىگرفتيم ، باز هم به سبب تبادر ياد شده ، بىهيچ شكّى ، برابرى را مىرساند .\r\nهمچنين ، درستى سلب تشبيه در حالتى كه ميان طرفين رابطهء تساوى بر قرار نيست ، اين تبادر را روشن‌تر مىكند ؛ چرا كه اگر زيد در زيبايى مساوى عمرو نباشد ، مىتوان گفت : زيد در زيبايى مانند عمرو نيست . و اگر تشبيه دليل برابرى نبود ، سلب تشبيه در حال نابرابرى نادرست مىبود .\r\nنيز دانشمندان در گفتگوهاى خود پيرامون نماز و روزه و حجّ و زكات و . . .\r\nمىگويند : كذا في الآية الكريمة ( مانند اين در فلان آيهء كريمه ) ؛ و كذا في الحديث الشريف ( و مانند اين در آن حديث شريف ) ؛ و اگر به حديثى از احاديث احتجاج كنند ، خواهند گفت : مسلم نيز مانند اين را ياد كرده است ؛ بخارى نيز مانند اين را نقل كرده است . و هرگاه سخنشان دربارهء برخى از احكام فرعى فقهى باشد ، مىگويند :\r\nشافعى مانند اين گفته است ؛ ابوحنيفه مانند اين گفته است و . . . . نمونه‌هايى كه از بىشمارى ، به شماره در نمىآيند .\r\nترديدى نيست كه مقصود ايشان از چنين سخنانى ، تساوى و برابرى است و آنچه به ذهن شنوندگان اين سخنان متبادر مىشود ، همين است و اگر مطابقت تامّ\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nوجود نمىداشت ، گوينده خود را در معرض انتقاد و مؤاخذه‌اى سخت نهاده بود .\r\nپس ضرورت حمل تشبيه به برابرى ، در چنين عباراتى ، روشن شد .\r\nهمانندى امام عليه السلام با پيامبران در ويژگيهايى كه در حديث شريف ياد شده ، همين گونه است و حمل اين همانندى بر مطابقت تامّ و يكسانى كامل و برابرى دقيق ، واجب است و غير اين ، هرگز روا نيست .\r\n\r\nبرترى پيامبر ما از ديگر پيامبران در قرآن كريم\r\nدانشمندان بزرگ با آيه‌اى كه نبىّ اكرم صلى الله عليه و آله را به پيروى از هدايت انبيا فرمان مىدهد ، به برترى آن حضرت از همهء پيامبران و فرستادگان ، استدلال كرده‌اند . اين حديث هم - كه نشان دهندهء وجود ويژگيهاى پيامبران عليهم السلام در امير مؤمنان عليه السلام است - همين گونه است و به برترى حضرتش از ايشان ، دلالت مىكند . و آن‌گاه كه برترى وى از انبياى گرامى ثابت شود ، گمان تو دربارهء ثبوت برترى او از سه تنى كه داراى ويژگيهايى محيّرالعقول‌اند ، چيست ؟ !\r\nبر ماست كه نخست ، آيات كريمهء مورد نظر را ياد كنيم و سپس بخشهايى از سخنان مفسّران را در بيان آنچه بدان اشارتى كرديم ، بياوريم . اينك آيات مورد نظر :\r\nوَ وَهَبْنا لَهُ إسْحاقَ وَ يَعْقُوبَ كُلّاً هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ * وَ زَكَرِيَّا وَ يَحْيَى وَ عِيسَى وَ إلْياسَ كُلٌّ مِنَ الصَّالِحِينَ * وَ إسْماعِيلَ وَ الْيَسَعَ وَ يُونُسَ وَ لُوطاً وَ كُلّاً فَضَّلْنا عَلَى الْعالَمِينَ * وَ مِنْ آبائِهِمْ وَ ذُرِّيَّاتِهِمْ وَ إخْوانِهِمْ وَ اجْتَبَيْناهُمْ وَ هَدَيْناهُمْ إلَى صِراطٍ مُسْتَقِيمٍ * ذلِكَ هُدَى اللَّهِ يَهْدِي بِهِ مَنْ يَشاءُ مِنْ عِبادِهِ وَ لَوْ أشْرَكُوا لَحَبِطَ عَنْهُمْ ما كانُوا يَعْمَلُونَ * أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ فَإنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ * أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أسْأَ لُكُمْ عَلَيْهِ أجْراً إنْ هُوَ إلّا ذِكْرَى لِلْعالَمِينَ . « 1 »\r\n\r\n\r\n","description":"","footnote":"\r\n( 1 ) . انعام ( 6 ) / 84 - 90 .\r\n","page_name":" 306 ","page_number":306},
  {"content":"\r\n\r\nو به او ( ابراهيم ) اسحاق و يعقوب را بخشيديم و همه را به راه راست درآورديم . و نوح را پيشتر ، راه نموديم و از فرزندان او ، داوود و سليمان و ايّوب و يوسف و موسى و هارون را [ هدايت كرديم 
  ] و اين گونه ، نيكوكاران را پاداش مىدهيم . * و زكريّا و يحيى و عيسى و الياس را كه همه از شايستگان بودند ؛ * و اسماعيل و يسع و يونس و لوط ، كه جملگى را بر جهانيان برترى داديم ؛ * و از پدران و فرزندان و برادرانشان برخى را [ بر جهانيان برترى داديم 
  ] و آنان را برگزيديم و به راه راست راهنمايى كرديم . * اين است هدايت خدا كه هر كس از بندگانش را بخواهد ، بدان رهنمون مىشود . و اگر آنان شرك ورزيده بودند ، قطعاً آنچه انجام مىدادند از دستشان مىرفت . * ايشان‌اند كسانى كه به آنان كتاب و داورى و نبوّت داديم و اگر اينان ( مشركان ) بدان كفر ورزند ، بىگمان ، گروهى [ ديگر 
  ] را بر آن گماريم كه بدان كافر نباشند . * اينان كسانىاند كه خدا هدايتشان كرده است ؛ پس هدايت آنان را پى گير . بگو : من از شما هيچ مزدى بر اين [ رسالت 
  ] نمىطلبم . اين [ قرآن 
  ] جز پندى براى جهانيان نيست .\r\nفخر رازى در تفسير « فَبِهُداهُمُ اقْتَدِهْ » مىنويسد : در اين آيه مسائلى مطرح است :\r\n\r\nمسئلهء نخست\r\n: ترديدى نيست كه مقصود از « أُولئِكَ الَّذِينَ هَدَى اللَّهُ : اينان كسانىاند كه خدا هدايتشان كرده است » پيامبرانىاند كه پيشتر از آنان ياد شده است و شك نيست كه « فَبِهُداهُمُ اقْتَدِهْ : پس هدايت آنان را پى گير » دستورى است خطاب به محمّد صلى الله عليه و آله . آنچه مىماند ، تنها ، تعيين چيزى است كه خدا محمّد را دستور مىدهد تا در آن ، به اين پيامبران اقتدا كند .\r\nبرخى از مردم گفته‌اند : مراد آيه اين است كه پيامبر در امرى كه تمامى پيامبران در آن همداستان‌اند ( يعنى اعتقاد به توحيد و تنزيه خدا از هر آنچه سزاوار ذات و صفات و افعال او نيست و ساير عقليّات ) به آنان اقتدا كند .\r\nبرخى ديگر مىگويند : مراد پيروى از ايشان در شرايع است ؛ جز آنچه با دليل ،\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nتخصيص مىخورد . بنا بر اين سخن ، اين آيه دليلى است بر اينكه شرايع اديان پيشين ، ما را نيز در بر مىگيرد و اجراى آنها بر ما واجب است .\r\nديگران گفته‌اند : خداى متعال تنها از آن رو در آيهء پيشين از پيامبران نام برده است كه روشن كند آنان از شرك به دور بودند و براى نابودى آن مىكوشيدند ؛ چرا كه آيه با « وَ لَوْ أشْرَكُوا لَحَبِطَ عَنْهُمْ ما كانُوا يَعْمَلُونَ : و اگر آنان شرك ورزيده بودند ، قطعاً آنچه انجام مىدادند از دستشان مىرفت » پايان مىپذيرد و در ادامه ، خداى متعال پافشارى ايشان را بر توحيد و نپذيرفتن شرك ، با عبارت « فَإنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ : اگر اينان ( مشركان ) بدان كفر ورزند ، بىگمان ، گروهى [ ديگر 
  ] را بر آن گماريم كه بدان كافر نباشند » مورد تأكيد قرار مىدهد و سپس مىفرمايد : « أُولئِكَ الَّذِينَ هَدَى اللَّهُ : اينان كسانىاند كه خدا هدايتشان كرده است » ؛ يعنى خدا آنان را به ابطال شرك و اثبات توحيد و تحمّل بىخردى نادانان در اين راه ، هدايت فرموده است .\r\nدسته‌اى ديگر مىگويند : لفظ آيه مطلق است ؛ از اين رو ، پيروى در همهء امور را بر مىتابد ؛ مگر آنچه را دليل جداگانه ، تخصيص بزند .\r\nقاضى در اين باره گفته است : « به چند دليل ، حمل آيه بر امر به رسول اكرم صلى الله عليه و آله در پيروى پيامبران پيشين در همهء شرايعشان ، بعيد است . دليل اوّل آنكه : شرايع آنان گوناگون و متناقض است و بدين سبب ، درست نيست كه پيامبر به پيروى از ايشان در احكام متناقض ، مأمور باشد . دوم اينكه : بىگمان ، مقصود از « هدى » دليل است نه نفس عمل ؛ از اين رو ، مىگوييم : دليل اثبات شريعت آنان به روزگار ايشان اختصاص دارد نه روزگارى ديگر و بنابراين ، پيروى از آنان در اين « هدى » تنها اين است كه وجوب انجام افعالى ويژه را در روزگار ايشان ، معتقد شويم . پس چگونه مىتوان به چنين چيزى بر لزوم پيروى از آنان در شرايعشان در هر روزگارى ، استدلال كرد ؟ سوم آنكه : پيروى پيامبر صلى الله عليه و آله از انبياى گذشته در شرايعشان ، پايين‌تر بودن جايگاه حضرتش را از جايگاه آنان در پى دارد و اين سخنى است كه همگان بر ناروايىاش همداستان‌اند . بر پايهء اين سه دليل ، ثابت شد كه حمل آيه بر وجوب پيروى از پيامبران پيشين در شرايعشان ، روا نيست . »\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nپاسخ دليل سوم قاضى اين است كه خداى متعال فرستادهء خاتم را به پيروى از همهء پيامبران پيشين در تمامى اوصاف نيك و خويهاى شريف ، دستور داده است و اين نه تنها پايين‌تر بودن مرتبت حضرتش را از ايشان به دنبال ندارد ، بلكه - بر اساس آنچه پس از اين و به زودى بيان خواهد شد - والاتر بودن مرتبت آن حضرت را از همهء پيامبران ، در پى خواهد داشت .\r\nبنابراين ، بر پايهء آنچه گفتيم ، دلالت اين آيه به اينكه شريعت پيامبران پيشين ما را ملزم مىكند ، ثابت مىشود .\r\n\r\nمسئلهء دوم\r\n: دانشمندان به همين آيه احتجاج كرده‌اند كه پيامبر ما از همهء پيامبران ، برتر است . اينك استدلال ايشان :\r\nپيشتر گفتيم كه خصال كمال و ويژگيهاى شرف در همهء پيامبران پراكنده است ؛ به گونه‌اى كه :\r\nداوود و سليمان از سپاسگزاران نعمت بودند ؛\r\nايّوب از شكيبايان در گرفتارى بود ؛\r\nيوسف اين هر دو ويژگى را در خود گرد آورده بود ؛\r\nموسى شريعت استوار و چيره و معجزات آشكار و روشن داشت ؛\r\nزكريّا و يحيى و عيسى و الياس ، در شمار زاهدان بودند ؛\r\nاسماعيل قرين صدق و راستى بود ؛\r\nو يونس از اصحاب ناله و زارى به درگاه خدا به شمار مى رفت ؛\r\nو خداى متعال تنها از اين رو از تك تك اين پيامبران نام برده كه در هر يك ايشان صفت معيّنى از اوصاف ستوده و شريف ، چشمگير بوده است و پس از يادكرد همهء آنان ، محمّد صلى الله عليه و آله را به پيروى از تمامى ايشان دستور داده است . گويا خداى حكيم به محمّد صلى الله عليه و آله فرمان مىدهد كه همهء خويهاى پرستش و فرمانبرى را - كه در همهء پيامبران به گونهء پراكنده موجود است - در خود گرد آورد . و وقتى خداىْ تعالى چنين دستورى به پيامبر داده ، محال است كه آن حضرت در انجام آن و به دست آوردن آنچه بدان مأمور شده است ، كوتاهى كند . بنابراين ، ثابت مىشود كه\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nپيامبر صلى الله عليه و آله آنچه را فرمان يافته تا به دست آورد ، به دست آورده است .\r\nحال كه چنين است ، ثابت مىشود كه خصال نيكى كه در همهء پيامبران پراكنده است ، در رسول خدا صلى الله عليه و آله جمع است و بدين سبب ، واجب است كه گفته شود : آن حضرت از همهء انبيا برتر است . و اللَّه اعلم . « 1 »\r\nبر پايهء همين سخنى كه دانشمندان در احتجاج به اين آيهء كريمه به برترى پيامبر ما صلى الله عليه و آله از ديگر پيامبران ، بر زبان رانده‌اند ، ما با حديث تشبيه به برترى سرورمان اميرالمؤمنين عليه السلام از پيامبران ، احتجاج مىكنيم . بنابراين ، هيچ شكّى در دلالت حديث تشبيه به مذهب شيعه ، بر جاى نمىماند .\r\nبله ! اثبات برترى امير مؤمنان عليه السلام از انبيا بر اساس حديث تشبيه ، از اثبات برترى رسول خدا صلى الله عليه و آله از ديگر فرستادگان ، روشن‌تر است . زيرا وقتى فرمان پيروى از هدايت پيامبران پيشين - كه درود خدا بر آنان باد - نشان دهندهء افضليّت نبىّ اكرم صلى الله عليه و آله است ، وجود ويژگيهاى انبياى گذشته در حضرت امير عليه السلام - كه حديث تشبيه به روشنى به آن دلالت مىكند - به طريق اولى ، به افضليّت امام عليه السلام از آنان دلالت خواهد كرد .\r\nضمن اينكه احتجاج به آيهء شريفه ، به مقدّماتى نيازمند است : نخست : وقتى رسول خدا صلى الله عليه و آله به پيروى فرمان يابد ، ترك فرمانِ پيروى از جانب آن حضرت محال باشد . دوم : مراد از هدايت انبياى پيشين ، همهء خصال نيكويى باشد كه به تك تك ايشان اختصاص دارد . سوم : پيروى نبىّ اكرم صلى الله عليه و آله از پيامبران گذشته ، مانع برترى حضرتش از ايشان نباشد . ليكن در حديث تشبيه ، به هيچ يك از اين مقدّمات نيازى نيست و حديث خود ، بى هيچ مقدّمه‌اى ، ويژگيهاى پيامبران پيشين را براى امام اثبات مىكند . زيرا در حديث ، سخنى از فرمان پيروى نيست تا اثبات برترى ، به اينكه حضرتش قطعاً اين فرمان را خواهد گزارد ، وابسته باشد .\r\nهمچنين در حديث تشبيه ، به روشنى ، اوصاف انبيا نظير : دانش و بردبارى و\r\n\r\n\r\n","description":"","footnote":"\r\n( 1 ) . مفاتيح الغيب 13 / 69 - 71 .\r\n","page_name":" 310 ","page_number":310},
  {"content":"\r\n\r\nبندگى و تقوا و شكوه و توانمندى ، ياد شده است و واژهء « هدى » در آن وجود ندارد تا براى دلالت به برترى ، نياز به مقدّمه‌اى باشد كه مىگويد : مراد از « هدى » صفات است . نيز در اين حديث شريف ، نيازى نيست كه نشان دهيم پيروى با برترى منافات دارد ؛ چرا كه در اينجا سخنى از پيروى به ميان نيامده است .\r\nاينها همه ، نشان دهندهء آن است كه دلالت حديث تشبيه به برابرى ويژگيهاى امام عليه السلام با اوصاف انبياى گذشته ، از دلالت فرمان پيروى از اوصاف اين پيامبران ، به برترى نبىّ اكرم صلى الله عليه و آله از ايشان ، روشن‌تر است .\r\nنيشابورى نيز از احتجاج ياد شده بر افضليّت پيامبر ما صلى الله عليه و آله و اقوال دانشمندان در تفسير « هدى » سخن رانده ، پس از آوردن گفتهء قاضى و آنچه در پاسخ به دلايل او گفته‌اند ، تصريح مىكند : آنچه گذشت شكوهمندى افزون جايگاه رسول خدا صلى الله عليه و آله را از جايگاه پيامبران گذشته ، واجب مىگرداند ؛ چرا كه آن حضرت فرمان يافته تا تمام خصال كمال و ويژگيهاى بزرگىِ پراكنده در ايشان را ( مانند : سپاسگزارى در داوود و سليمان ، شكيبايى در ايّوب ، زهد در زكريّا و يحيى و عيسى ، راستى در اسماعيل ، تضرّع در يونس و معجزات درخشان در موسى و هارون ) در خود گرد آورد ؛ و از همين روست كه حضرتش فرموده است : « اگر موسى در روزگار من زنده مىبود ، بايد از من پيروى مىكرد . » « 1 »\r\nخطيب شربينى پس از آوردن اين احتجاج مىنويسد : با اين بيان ، ثابت شد كه فرستادهء خاتم صلى الله عليه و آله برترين پيامبران است ؛ زيرا اوصافى كه در همهء ايشان پراكنده است ، در وى گرد آمده است . « 2 »\r\n\r\n3 . استدلال در پرتو سخن فخر رازى\r\nهر گاه فرمان پيروى نشان دهندهء وجود همهء اوصاف پيامبران پيشين در پيامبر ما صلى الله عليه و آله باشد و به سبب آنكه حضرتش به تنهايى ، داراى جميع ويژگيهاى\r\n\r\n\r\n","description":"","footnote":"\r\n( 1 ) . تفسير نيشابورى 7 / 185 .\r\n( 2 ) . السراج المنير 1 / 435 .\r\n","page_name":" 311 ","page_number":311},
  {"content":"\r\n\r\nپراكنده در ايشان است ، آيهء شريفه به برترى وى از آنان دلالت كند ، حديث تشبيه ، دست كم ، به افضليّت اميرالمؤمنين عليه السلام از آنان دلالت خواهد كرد . بنابراين ، اين حديث بر پايهء همان مقدّماتى كه در احتجاج به آيهء شريفه بر افضليّت پيامبر صلى الله عليه و آله ياد شد و با چشم‌پوشى از آنچه در وجه پيشين بدون به كار بستن اين مقدّمات در اثبات برترى حضرت امير گفته آمد ، نشان دهندهء افضليّت امام عليه السلام خواهد بود .\r\nپس در اين صورت ، نتيجهء سخنْ دلالت حديث تشبيه به برترى امير مؤمنان عليه السلام از انبياى گذشته است . زيرا وى خصال نيك پراكنده در آنان را در خود گرد آورده است و هر گاه وى از پنج پيامبر ياد شده برتر باشد ، برترى او از همهء پيامبران ، جز فرستادهء خاتم صلى الله عليه و آله ، به اجماع مركّب ، ثابت خواهد شد ( در برخى از نقلهاى حديث تشبيه ، از وجود اوصاف يعقوب و يوسف و ايّوب و يونس عليهم السلام و شكوه اسرافيل و مرتبت ميكائيل و بزرگى جبرائيل در سرورمان على عليه السلام سخن به ميان آمده است ) .\r\n\r\n4 . در على نود ويژگى گرد آمده است كه در غير او وجود ندارد .\r\nسيّد على همدانى - كه از مشايخ پدر دهلوى است - در كتابى كه رشيدالدين دهلوى آن را در شمار آثار نگارش يافته در مناقب اهل بيت عليهم السلام توسّط اهل سنّت بر شمرده ، از جابر روايت كرده است كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى إسْرافيلَ في هَيْبَتِهِ وَ إلى ميكائيلَ في رُتْبَتِهِ وَ إلى جَبرائيلَ في جَلالَتِهِ وَ إلى آدَمَ في سِلْمِهِ وَ إلى نُوحٍ في حُسْنِهِ وَ إلى إبْراهيمَ في خُلَّتِهِ وَ إلى يَعْقُوبَ في حُزْنِهِ وَ إلى يُوسُفَ في جَمالِهِ وَ إلى مُوسى في مُناجاتِهِ وَ إلى أيُّوبَ في صَبْرِهِ وَ إلى يَحْيى في زُهْدِهِ وَ إلى عيسى في سُنَنِهِ وَ إلى يُونُسَ في وَرَعِهِ وَ إلى مُحَمَّدٍ في جِسْمِهِ وَ خُلْقِهِ ، فَلْيَنْظُرْ إلى عليّ ؛ فإنَّ فيه تِسْعينَ خَصْلَةً مِنْ خِصالِ الْأنبياءِ ، جَمَعَهَا اللَّهُ فيهِ وَ لَم‌ْتُجْمَعْ في أحَدٍ غَيْرِهِ .\r\nهر كه مىخواهد هيبت اسرافيل و مرتبت ميكائيل و جلالت جبرائيل و دانش آدم و نيكويى نوح و خدا دوستىِ ناب ابراهيم و حزن يعقوب و جمال\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nيوسف و راز و نياز موسى و شكيبايى ايّوب و دنياپرهيزى يحيى و آيين و روش عيسى و پرهيزكارى يونس و خلقت نيكو و خُلق نيك محمّد را ببيند ، على را بنگرد ؛ چرا كه در وى نود خوى از خويهاى پيامبران نهفته است كه خدا آنها را در او و نه در كسى ديگر ، گرد آورده است .\r\nسيّد على همدانى تمام اين نود خوى پسنديده را در كتاب « جواهر الأخبار » آورده است . « 1 »\r\nآرى ، اين حديث صرف تشبيه نيست ؛ بلكه بر مجراى حقيقت روان است . ديگر آنكه ، گردآمدن همهء اين اوصاف تنها در على و نه در كسى ديگر ، نصّى است بر افضليّت او .\r\n\r\n5 . دلالت حديث در كلام ابن روزبهان\r\nمتعصّب ستيزه‌گر ، فضل بن روزبهان ، به دلالت حديث تشبيه بر افضليّت تصريح كرده است و نزد او ، دلالت اين حديث به مذهب اماميّه درست است ؛ جز آنكه وى حديث را با اتّهام ساختگى بودن ، رد مىكند . اينك سخن او :\r\nنشانهء ساختگى بودن ، بر پيشانى اين حديث هويداست و با آنكه به بيهقى نسبت داده شده ، شكّى نيست كه حديثى منكَر « 2 » است ؛ زيرا موهم آن است كه على بن ابىطالب از اين پيامبران برتر است و اين سخنى است باطل ؛ چرا كه غير نبى از نبى برتر نيست . دليل آنكه اين حديث موهم چنين معنايى است ، آن است كه بر پايهء آن ، فضائل پراكنده در پيامبران در على گرد آمده و كسى كه همهء فضائل را در خود دارد ، از كسانى كه اين فضائل در ايشان پراكنده است ، برتر است . همچون حديثى از برساخته‌هاى غلات است . « 3 »\r\nتعصّب اين قوم را ببين ! يكىشان مانند ابن روزبهان ، به دلالت حديث به مذهب\r\n\r\n\r\n","description":"","footnote":"\r\n( 1 ) . مودّة القربى ؛ بنگريد به : ينابيع المودّه 2 / 306 ، چاپ محقَّق .\r\n( 2 ) . منكر خبرى است كه فقط يك نفر غير ثقه آن را نقل كرده باشد . ( دراية الحديث / 69 ) ( مترجم )\r\n( 3 ) . ابطال الباطل ؛ بنگريد به : دلائل الصدق 2 / 518 .\r\n","page_name":" 313 ","page_number":313},
  {"content":"\r\n\r\nشيعه اعتراف مىكند ، سپس بر آن برچسب ساختگى بودن مىنهد و آن را رد مىكند و ديگرى مثل كابلى و دهلوى ، دلالت حديث را بر نمىتابد ! و اين گونه به ردّ و بدل كردن سخنان دروغ ميان خود مىپردازند . اينان جز فرو افكندن حديث از اعتبار ، هدفى ندارند تا آنكه شيعه نتواند بدان بر مذهب راستين خود احتجاج كند ؛ حال هر چه مىخواهد بشود ، بشود !\r\nامّا سخن ابن روزبهان در ابطال برترى امير مؤمنان عليه السلام از انبياى ياد شده - بدان سبب كه حضرتش پيامبر نيست و غير پيامبر نمىتواند از پيامبر برتر باشد - با آيهء مباهله و احاديثى كه ذيل آن آمده‌اند و نيز ديگر احاديث صريحى كه نشان مىدهند على نفس رسول خدا صلى الله عليه و آله است و روايتى كه دربارهء توسّل آدم عليه السلام به وى « 1 » نقل شده و اينكه انبيا بر ولايت او بر انگيخته شدند « 2 » و حديث « من و على ، پيش از آنكه آدم آفريده شود ، از نورى واحد آفريده شديم . » « 3 » و . . . باطل مىشود .\r\nبنابراين ، دلالت حديث به افضليّت روشن مىگردد ؛ پس احتجاج شيعه بدان درست است و مناقشهء دهلوى در اين باره ، رد مىشود .\r\n\r\n6 . سخن امير محمّد بن اسماعيل پيرامون حديث تشبيه‌علّامهء\r\nآزموده ، محمّد بن اسماعيل ، سخنى لطيف و تقريرى متين دربارهء حديث تشبيه دارد كه روش احتجاج شيعه را روشن و شيوهء استدلال آنان را تأييد مىكند .\r\nبنگريد :\r\nفايده : حضرت پيامبر صلى الله عليه و آله على را به پنج تن از پيامبران همانند ساخته است .\r\nمحب‌ّالدين طبرى در اين باره مىنويسد :\r\n\r\n\r\n","description":"","footnote":"\r\n( 1 ) . بنگريد بدانچه اهل سنّت در تفسير آيهء « فَتَلَقَّى آدَمُ مِنْ رَبِّهِ كَلِماتٍ : پس آدم از خداوندگارش كلماتى رافرا گرفت . » ( بقره ( 2 ) : 37 ) روايت كرده‌اند . ( الدرّ المنثور 1 / 60 )\r\n( 2 ) . بنگريد بدانچه راويان سنّى در تفسير « وَ اسْألْ مَنْ أرْسَلْنا مِنْ قَبْلِكَ مِنْ رُسُلِنا : و از فرستادگانمان كه پيش‌از تو گسيل داشتيم ، جويا شو . » ( زخرف ( 43 ) / 45 ) نقل كرده‌اند ؛ و نيز شرح حال اميرالمؤمنين عليه السلام در تاريخ دمشق 2 / 97 . ما در جلد بعدى كتابمان به تفصيل ، بدين بحث خواهيم پرداخت .\r\n( 3 ) . جلد پنجم كتاب ما را ببينيد .\r\n","page_name":" 314 ","page_number":314},
  {"content":"\r\n\r\n« يادكردى از تشبيه على - رضي اللَّه عنه - به پنج تن از پيامبران : ابوالحمراء نقل كرده است كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إبْراهيمَ في حِلْمِهِ وَ إلى يَحْيَى بْنِ زَكَريَّا في زُهْدِهِ وَ إلى مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و بردبارى ابراهيم و زهد يحيى بن زكريّا و صلابت موسى بن عمران را ببيند ، على بن ابىطالب را بنگرد .\r\nناقل اين حديث ابوالخير حاكمى قزوينى است .\r\nنيز از ابن عبّاس - رضي اللَّه عنهما - نقل شده است كه نبىّ اكرم صلى الله عليه و آله فرمود :\r\nمن أراد أن ينظر إلى إبْراهيمَ في حِلْمِهِ وَ إلى نوُحٍ في حُكْمِهِ وَ إلى يُوسُفَ في جَمالِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كس كه مىخواهد بردبارى ابراهيم و حكمت نوح و جمال يوسف را بنگرد ، على بن ابىطالب را نظاره كند .\r\nناقل اين حديث م لّا ى اربلى است در « وسيلة المتعبّدين » .\r\nآرى ، فرستادهء خاتم صلى الله عليه و آله على را در فراگيرى خويهاى نيك از خصال پسنديدهء پنج پيامبر ياد شده ، بديشان همانند ساخته است .\r\nوى صفت دانايى را از آدم ابوالبشر فرا گرفته است ؛ چرا كه خداى متعال آدم را با آموختن همهء نامها به دو ويژه ساخت و سپس برترى او را بدين سبب ، هويدا كرد و او را بلند آوازه فرمود . خداى متعال ناميده‌شدگان را بر فرشتگان عرضه كرد و از آنان خواست تا از نامهاى آنان خبر دهند ؛ ليكن نتوانستند . آن‌گاه خدا از آدم خواست تا چنين كند و آدم فرشتگان را از نامهاى ناميده‌شدگان آگاه كرد . اين از برترين فضائل آدم عليه السلام است كه به سبب آن در ملأ اعلا بزرگى يافت .\r\nپيامبر صلى الله عليه و آله فهم على را به فهم نوح ، همانند كرده است . زيرا خداى بلند مرتبه نوح را به ساخت كشتى فرمان داد . صنعتى كه ريزه‌كاريهاى محكم‌كارى و استوارسازى ،\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبسيار در آن نهفته است ؛ بدان گونه كه قلمها از شمارش و افكار از درك آنها ناتوان است . صنعت كشتىسازى ، پيش از اين ، ناشناخته بود و انديشهء پيشينيان بدان راه نيافته بود . چه بسيار محكم‌كاريهايى كه در اين فن وجود دارد ! نوح مكانهايى را در دل كشتى ، براى اسكان خود و همراهانش و چهارپايان و درندگان پديد آورد ؛ با آنكه اندازه و حجم آنها بسيار با هم متفاوت بود و كشتى به شكل سينهء پرنده ، ساخته شد . خدا سوار شدن در آن كشتى را از آيات خود بر شمرده است ؛ آنجا كه فرموده است : « وَ آيَةٌ لَهُمْ أ نَّا حَمَلْنا ذُرِّيَّتَهُمْ فيِ الْفُلْكِ الْمَشْحُونِ : و نشانه‌اى [ ديگر 
  ] براى آنان اينكه ما نياكانشان را ( كه اينان فرزندان آنان‌اند ) در كشتى انباشته ، سوار كرديم . » « 1 » همچنين خداوند در قرآن كريم ، اين نعمت عظيم را در شمار نشانه‌هاى خود ياد كرده است . همين تو را بس كه خداى حكيم روان ساختن آن را بر آب با آفرينش آسمان و زمين و آمد و شد شب و روز ، قرين ساخته است . بنابراين ، مراد از فهم نوح ، فهم ساخت كشتى است كه خدا به دو الهام فرمود . از همين رو ، حضرت پروردگار ساخت آن را با واژهء « بِأعْيُنِنا : زير نظر من » « 2 » مقيّد و همراه كرده است . در برخى از نقلهاى حديث تشبيه ، به جاى فهم نوح ، « حكم » نوح آمده است كه مقصود حكمِ ناشى از حكمت و استوارى و درستى اوست . البتّه احتمال دارد كه مراد از فهم نوح ، فهم وى در همهء مسائل ، اعمّ از ساخت كشتى و ديگر امور باشد ؛ فهمى كه وى از خداى متعال و امر او آموخته بود .\r\nحضرت رسول صلى الله عليه و آله بردبارى على را به بردبارى ابراهيم ، تشبيه كرده است .\r\nبردبارى از شريف‌ترين ويژگيهاست ؛ از همين رو ، گفته‌اند كه خدا بسيار كم پيامبران را به بردبارى ستوده و اين به سبب ارجمندى اين ويژگى است . خدا ابراهيم عليه السلام را بدين صفت ستوده است :\r\n\r\n\r\n","description":"","footnote":"\r\n( 1 ) . يس ( 36 ) / 41 .\r\n( 2 ) . وَ اصْنَعِ الْفُلْكَ بِأعْيُنِنا : زير نظر ما كشتى را بساز . ( هود ( 11 ) / 37 )\r\n","page_name":" 316 ","page_number":316},
  {"content":"\r\n\r\nإنَّ إبْراهيمَ لَأوَّاهٌ حَليمٌ . « 1 »\r\nبه راستى ، ابراهيم مهربان و بردبار بود .\r\nإنَّ إبْراهيمَ لَحَليمٌ أوَّاهٌ مُنيبٌ . « 2 »\r\nهر آينه ، ابراهيم بردبار و نرم‌دل و بازآينده [ به درگاه ما 
  ] بود .\r\nو در آيات چندى ، جانبدارى او از لوط ، با عبارت « إنَّ فيها لُوطاً » آمده است .\r\nاز نمونه‌هاى بردبارى ابراهيم - كه كوههاى استوار تاب آن را ندارند - پذيرش فرمان خداى متعال در بريدن سر فرزندش است . وى فرزندش را به پهلو بر زمين خوابانيد و دستان او را بست و چند بار چاقو را بر گلوى او كشيد كه اگر خدا آن را از بريدن باز نمىداشت . . . ! به همين سبب ، خدا ابراهيم و فرزندش را به بردبارى ستوده است .\r\nنبىّ اكرم صلى الله عليه و آله على را در زهد ، به يحيى بن زكريّا عليهما السلام همانند ساخته است .\r\nيحيى عليه السلام در ميان پيشينيان و پسينيان فرزندان آدم ، نمونهء زهد و دنياپرهيزى است و اندكى از ويژگيهاى زهد او كتابها را آكنده كرده است .\r\nپيامبر صلى الله عليه و آله على را در استوارى و توانمندى ، به موساى كليم تشبيه كرده است .\r\nموسى بسيار توانمند بود . در اين باره ، داستان آن قبطى كه موسى تنها مشتى بر وى كوفت و او جان داد و خواست تا با ديگرى نيز نبرد كند ، براى آگاهى تو بس است .\r\nاين در حالى بود كه موسى در سرزمين فرعون و زير دست او بود و بنىاسرائيل به خوارى ، تحت قدرت فرعون مىزيستند و قبطيان صاحب شكوه و جاه و فرمانروايى بودند .\r\nدر نقل ديگرى از حديث تشبيه ، رسول خدا صلى الله عليه و آله على را در زيبايى و جمال ، به\r\n\r\n\r\n","description":"","footnote":"\r\n( 1 ) . توبه ( 9 ) / 114 .\r\n( 2 ) . هود ( 11 ) / 75 .\r\n","page_name":" 317 ","page_number":317},
  {"content":"\r\n\r\nيوسف مانند كرده است . يوسف در زيبايى ، خورشيدى است كه ستايش او جز بر پوشيدگى جمالش نمىافزايد ؛ چرا كه زيبايى او آشكار است و نيازى به آشكار ساختنش نيست . پيشتر در وصف اميرالمؤمنين ياد كرديم كه گردن مباركش به آبريزى سيمين مىماند و بدنى نرم داشت و . . . .\r\nبردبارى و دانش و فهم و زهد و توانمندى و زيبايى ، شريف‌ترين ويژگيها هستند و على به كامل‌ترين مرتبهء اين صفات دست يافته بود ؛ چرا كه بردبارى پيامبران كامل‌ترين بردبارى و دانش انبيا بىنقص‌ترين دانش و فهم ايشان تمام‌ترين فهم و زهد آنان رفيع‌ترين زهد و توانمندىشان بالاترين توانمندى است .\r\nتو را بس است آشنايى با مردى كه خدا او را با اين صفات ، كامل كرد و پيامبرش همگان را آگاهانيد كه او بدين ويژگيها دست يافته است و او را با كامل‌ترين كسانى كه بدين اوصاف آراسته بودند ، همانند كرد و فرمود : هر كه مىخواهد پيامبرانى را كه بدين ويژگيها متّصف بودند ببيند و به نحوى كه گويا زنده‌اند ، به آنان بنگرد ، بدين مرد كه تمام آن صفات را در خود گرد آورده است ، نظاره كند . لذا گفته‌اند :\r\n يَدُلُّ لِمَعْنًى واحِدٍ كُلُّ فاخِرٍ * وَ قَدْ جَمَعَ الرَّحْمنُ فيكَ الْمَعاليا \r\nهر انسان گرانمايه‌اى تنها نشان دهندهء يكى از اوصاف كمال است ؛ ليكن خداى رحمان تمام بزرگيها و مقامات بلند را در تو گرد آورده است .\r\nاگر بخواهيم همهء ثمرات اين صفات كمال را كه از وجود وصى روان شده و تمام درياهاى سخنى را كه از دل و زبان او جوشيده است ، پى در پى بياوريم ، از هدف خود در بيان معنى اين ابيات و شيوهء كوتاه‌نويسى ، دور مىافتيم . در آينده ، در اثناى يادكرد ويژگيهاى او ، آنچه نشان دهندهء كمالات حضرتش باشد ، خواهد آمد .\r\nيادآور مىشويم كه پيامبر صلى الله عليه و آله برخى ديگر از صحابه را نيز در پاره‌اى از اين صفات به فرستادگان الاهى تشبيه كرده ، ليكن براى هيچ يك از اصحاب نام پنج يا سه تن از انبيا را نياورده است ؛ آن هم به صورت : « هر كه مىخواهد . . . » كه نشان دهندهء وجود كامل اين صفات در وصّى اوست . « 1 »\r\nآنچه گذشت سخن پژوهشگرى بزرگ در معناى حديثى پرآوازه بود . حقّاً كه به\r\n\r\n\r\n","description":"","footnote":"\r\n( 1 ) . الروضة النديّه ، شرح التحفة العلويّه .\r\n","page_name":" 318 ","page_number":318},
  {"content":"\r\n\r\nنيكويى ، از معانى حديث پرده برداشته و حقايق آن را در عبارات كوتاه ، آشكار كرده است . با سخنان وى ، وجه احتجاج شيعه روشن مىگردد و نهايت تعصّب دهلوى هويدا مىشود . همو كه پنداشته است اين حديث تنها در بردارندهء تشبيهى محض است ؛ بسان تشبيه خاك و سنگريزه به مرواريد و ياقوت ، همچون تشبيهات پوشالى و تمثيلات گزاف .\r\nعلاوه بر اين ، نبايد سخنان ابن طلحه و گنجى شافعى و شهاب‌الدين احمد را در بيان معنى اين حديث از ياد برد ؛ چرا كه گفتار اينان ، همانند سخن محمّد بن اسماعيل ، روش اماميّه را مىرساند و اثبات مىكند .\r\n\r\n7 . اعتراف ابوبكر به دلالت حديث\r\nاگر طرف مقابل ما هيچ يك از دلايل ياد نشده را نپذيرد ، بايد بداند كه برخى از نقلهاى حديث تشبيه ، اعتراف ابوبكر را به دلالت اين حديث به برابرى اميرالمؤمنين عليه السلام با پنج پيامبر ياد شده - كه درود خدا بر آنان باد - و برترى وى از ايشان ، در بر دارد . در مناقب خوارزمى آمده است :\r\nشهردار به طريق اجازه ، براى من روايت كرد : ابوالفتح ، عبدوس بن عبداللَّه بن عبدوس همدانى به طريق اجازه ، در شهر اصفهان ، از شريف ابوطالب ، مفضّل بن محمّد بن طاهر جعفرى ، از حافظ ابوبكر ، احمد بن موسى بن مردويه بن فورك اصفهانى ، براى ما نقل كرد : محمّد بن احمد بن ابراهيم ، از حسن بن على بن حسين سلوى ، از سويد بن مسعر بن يحيى از حارث اعوَر ، پرچمدار على ، روايت كرد : اين خبر به ما رسيده است كه پيامبر صلى الله عليه و آله در ميان گروهى از اصحاب خود فرمود :\r\nأُريكُمْ آدَمَ في عِلْمِهِ وَ نُوحاً في فَهْمِهِ وَ إبْراهيمَ في حِكْمَتِهِ .\r\nدانش آدم و فهم نوح و حكمت ابراهيم را به شما خواهم نماياند .\r\nزمانى نگذشت كه على به آن جمع وارد شد . پس ابوبكر گفت : يا رسول اللَّه ! آيا مردى را با سه تن از فرستادگان الاهى مقايسه كردى ؟ آفرين به اين مرد ! اى پيامبر ! اين مرد كيست ؟\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nپيامبر صلى الله عليه و آله پاسخ داد : اى ابوبكر ! آيا او را نمىشناسى ؟\r\nابوبكر گفت : خدا و فرستاده‌اش داناترند كه او كيست .\r\nپيامبر صلى الله عليه و آله فرمود : آن مرد ابوالحسن ، على بن ابىطالب ، است .\r\nابوبكر گفت : آفرين ! آفرين ، اى ابوالحسن ! كجا همانندى برايت يافت مىشود ؟ « 1 »\r\nدر كتاب « توضيح الدلائل » نيز آمده است : حارث اعوَر ، پرچمدار امير مؤمنان - كرّم اللَّه وجهه - مىگويد : اين خبر به ما رسيده است كه نبىّ اكرم صلى الله عليه و آله در ميان گروهى از اصحاب بود كه فرمود :\r\nأُريكُمْ آدَمَ في عِلْمِهِ وَ نُوحاً في فَهْمِهِ وَ إبْراهيمَ في حِلْمِهِ .\r\nدانش آدم و فهم نوح و بربارى ابراهيم را به شما خواهم نماياند .\r\nپس از زمانى اندك ، على - كرّم اللَّه تعالى وجهه - سررسيد . ابوبكر - رضي اللَّه عنه - گفت : اى رسول خدا ، مردى را به سه تن از پيامبران همانند كردى ! درود و آفرين بر او ! اين مرد كيست ؟ حضرتش پاسخ فرمود :\r\nاى ابوبكر ، آيا او را نمىشناسى ؟\r\nابوبكر عرض كرد : خداىْ تعالى و فرستاده‌اش داناترند .\r\nپيامبر صلى الله عليه و آله فرمود : وى ابوالحسن ، على بن ابىطالب است .\r\nابوبكر گفت : اى ابوالحسن ، آفرين برتو ! آفرين بر تو !\r\nناقل اين خبر صالحانى است و در زنجيرهء راويان آن ، نام حافظ ابوسليمان نيز به چشم مىخورد . « 2 »\r\nدر اين حديث ، اعتراف آشكار ابوبكر به دلالت حديث تشبيه به برابرى امام عليه السلام و پيامبران ياد شده و تصديق سخن او توسّط رسول خدا صلى الله عليه و آله آمده است و نيك مىدانيم كه تصديق و تأييد آن حضرت حجّت است .\r\nگفتيم كه ابوبكر از اين حديث ، برابرى را دريافته است ؛ چرا كه او به حضرت\r\n\r\n\r\n","description":"","footnote":"\r\n( 1 ) . مناقب على بن ابىطالب / 44 - 45 .\r\n( 2 ) . توضيح الدلائل على تصحيح الفضائل ، مخطوط .\r\n","page_name":" 320 ","page_number":320},
  {"content":"\r\n\r\nرسول صلى الله عليه و آله عرض كرد : مردى را با سه تن از فرستادگان الاهى مقايسه كردى ؟ و معناى قِسْتَ ( / مقايسه كردى ) ساوَيْتَ ( برابر ساختى ) است ؛ زيرا قياس كسى با ديگرى به معناى برابر ساختن آن دوست .\r\nشريف جرجانى در اين باره مىگويد : قياس در لغت ، به معناى اندازه‌گذارى است . گفته مىشود : نعل را با نعل قياس كردى ؛ يعنى : آن را اندازه گذاردى و برابر ساختى . همچنين قياس به معناى بازگردانيدن چيزى به مانند خود است . « 1 »\r\nجوهرى نيز مىنويسد : هر گاه چيزى را به مانندش اندازه‌گذارى كنم ، مىگويم :\r\nچيزى را به ديگرى يا با ديگرى قياس كردم . اين فعل اجوف يائى و مصدر آن قيس و قياس است ؛ البتّه به گونهء اجوف واوى و با مصادر قوس و قياس نيز به كار رفته است .\r\nمقدار و مقياس هم معنىاند . اين مادّه به باب افعال نمىرود ؛ ليكن به باب مفاعله مىرود ( براى سنجش دو امر ) . مفاعلهء اين مادّه ، گاه به معناى ثلاثى مجرّد است .\r\nباب افتعال از اين مادّه ، به معناى پيروى و اقتداست . « 2 »\r\nدر قاموس فيروزآبادى نيز قياس چيزى به چيزى يا با چيزى ، به معناى اندازه كردن آن با همانندش آمده است . « 3 »\r\nابن اثير مىگويد : در حديث ابوالدرداء آمده است : « خَيْرُ نِسائِكُمْ الَّتي تَدْخُلُ قيساً وَ تَخْرُجُ ميساً . » مقصود آن است كه در هنگام راه رفتن ، گامهاى زنان با هم مقايسه مىشوند ؛ پس بسان زنان احمق گام نزنند و خيلى كند نيز قدم برندارند ؛ بلكه معتدل و ميانه‌رو ، راه بروند ؛ به گونه‌اى كه گامهايشان برابر باشند . « 4 »\r\nشگفتا از دهلوى ! چگونه حديث را بر تشبيه حمل مىكند ؟ ! آيا اين جز ردّ ابوبكر و منسوب كردن او به بىخردى است ؟ ! بله ! دهلوى به صراحت - در سخنى كه به زودى از او نقل خواهد شد - هر كه را از اين حديث ، برابرى بفهمد ، سفيه\r\n\r\n\r\n","description":"","footnote":"\r\n( 1 ) . التعريفات / 78 .\r\n( 2 ) . صحاح ، موادّ قوس و قيس .\r\n( 3 ) . قاموس ، مادّهء قيس .\r\n( 4 ) . نهايه ، مادّهء قيس .\r\n","page_name":" 321 ","page_number":321},
  {"content":"\r\n\r\nخوانده است . پس اين ، آشكارا ، سفيه و بىخرد خواندن ابوبكر است . همان گونه كه در باب يازدهم تحفه ، ابوبكر را از شمار كودكان مميّز خارج و در عداد صبيان غير مميّز داخل كرده است !\r\nخوانندهء گرامى ! نيك مىدانى كسى كه در « كمال سفاهت » و در شمار « كودكان غير مميّز » است ، به هيچ وجه ، شايستگى جانشينى رسول خدا صلى الله عليه و آله را ندارد ؛ چرا كه مسلمانان همه ، بدون هيچ ترديدى ، عقل و بلوغ را از شرايط خليفه بر مىشمارند ! و اين اشكالى است بزرگ كه دهلوى و پيروانش را گريزى از آن نيست .\r\nهمچنين روشن است كه سخن ابوبكر خطاب به اميرالمؤمنين عليه السلام كه « كجا همانندى براى تو يافت مىشود ؟ » نشان دهندهء آن است كه وى برابرى ياد شده در حديث را دليل آن دانسته است كه همانندى براى امام عليه السلام وجود ندارد و اين خود دليلى ديگر بر افضليّت آن حضرت است ؛ به ويژه آنكه پيامبر صلى الله عليه و آله اين سخن ابوبكر را تصديق و تأييد فرموده است . بنابراين ، پندار عدم دلالت برابرى با پيامبران به افضليّت ، جدّاً نارواست .\r\n\r\n8 . ابن تيميّه : شبيه‌ترين فرد به نبىّ اكرم صلى الله عليه و آله افضل و جانشين اوست .\r\nمتعصّب ستيزه‌جو ، ابن تيميّه ، مىنويسد : بىگمان ، فرستادهء خاتم صلى الله عليه و آله برترين مردمان است و هر كه شبيه‌ترين مردم به دو باشد ، از ديگرانى كه اين گونه نيستند ، برتر است . خلافتْ جانشينى نبوّت است ، نه پادشاهى ؛ از اين رو ، هر كه جانشين نبى شود و بر جاى او بنشيند ، شبيه‌ترين مردمان به وى خواهد بود و شبيه‌ترين فرد به نبى از همگان برتر است . بنابراين ، هر كه جانشين پيامبر شود ، از ديگران به دو شبيه‌تر است و شبيه‌ترين ، برترين است ؛ پس خليفه برترين فرد خواهد بود . « 1 »\r\nاين سخن كه « شبيه‌ترين فرد به نبى از همگان برتر است » گفته‌اى پذيرفته و درست است . زيرا شكّ و ترديدى نيست كه نبى ، برترين مردمان است و شبيه‌ترين فرد به افضل از همگان افضل است . حديث تشبيه مصداق حقيقى اين واقعيّت\r\n\r\n\r\n","description":"","footnote":"\r\n( 1 ) . منهاج السنّه 8 / 228 .\r\n","page_name":" 322 ","page_number":322},
  {"content":"\r\n\r\nدرست را معيّن مىكند . بنابراين ، اميرالمؤمنين عليه السلام شبيه‌ترين مردمان به پيامبرانى است كه بىگمان ، از خلفاى سه‌گانه برترند و هر كه شبيه‌ترين فرد به آنان باشد ، افضل خواهد بود ؛ پس امام عليه السلام از خلفاى سه‌گانه و غير اينان افضل است .\r\nهمچنين ، ظاهر سخن « هر كه جانشين نبى شود و بر جاى او بنشيند ، شبيه‌ترين مردمان به وى خواهد بود و شبيه‌ترين فرد به نبى از همگان برتر است . » نشان مىدهد كه ابن تيميّه به جانشينى پيامبر و نشستن در جاى او ، استدلال مىكند كه هر كسى بر مسند نبى تكيه كند ، شبيه‌ترين فرد به وى و در نتيجه ، از ديگران برتر خواهد بود . ليكن دلالت حديث تشبيه به شبيه‌تر بودن به نبى ، از مجرّد خلافت غير منصوصى كه بر گمان - كه به هيچ وجه ، آدمى را از حقيقت بىنياز نمىكند - بنا نهاده شده ، استوارتر است . امّا شبيه‌تر بودن امير مؤمنان عليه السلام بر بنياد نصّ صريح معتبر از رسول خدا صلى الله عليه و آله استوار است و ظنّ غير معتبر كجا و نصّ صريح معتبر كجا ؟\r\n« ببين تفاوت ره كز كجاست تا به كجا » ! « 1 »\r\nگفتيم « خلافت غير منصوص » ؛ چرا كه دهلوى و ديگران به نبود نصّ بر خلافت خلفاى سه‌گانه معترف‌اند و بدين سبب ، اثبات شبيه‌تر بودن به نبى در خلافت منصوص ، هيچ اثر و سودى براى ايشان ندارد ( زيرا خلافت خلفاى سه‌گانه منصوص نيست ) . لذا بى ترديد ، مقصود ابن تيميّه خلافت غير منصوص است .\r\nبا چشم‌پوشى از آنچه گفته شد ، مىگوييم : اگر شبيه‌تر بودن كسى كه بر جاى نبىّ اكرم صلى الله عليه و آله مىنشيند ، با نصّ يا دليل عقلى ثابت شود ، غايت اين امر ، برابرى و يكسانى اشبهيّت ( / شبيه‌تر بودن ) او با اشبهيّت اميرالمؤمنين عليه السلام - كه با حديث شريف اثبات شده است - مىباشد كه اين برابرى نيز براى اثبات مطلوب شيعه ، بسنده است . زيرا هر دليلى كه نشان دهد نتيجهء اشبهيّت خليفه به نبى ، برترى او از ديگران است ، همان نشان دهندهء آن است كه اشبهيّت امام عليه السلام برترى وى را از همهء افراد امّت ، پس از پيامبر ، در پى دارد .\r\n\r\n\r\n","description":"","footnote":"\r\n( 1 ) . ديوان حافظ ، نسخهء غنى - قزوينى ، غزل شمارهء 2 . ( مترجم )\r\n","page_name":" 323 ","page_number":323},
  {"content":"\r\n\r\nهمچنين ، هر گاه اشبهيّت خليفه شرط جانشينى پيامبر صلى الله عليه و آله باشد ، لازم است كه خليفه ، همچون نبى ، معصوم باشد و چون خلفاى سه‌گانه عصمت نداشتند ، جانشينى آنان منتفى خواهد شد .\r\n\r\n9 . تشبيه غير معصوم به معصوم ، جايز نيست .\r\nبىگمان ، تشبيه امام عليه السلام به پيامبران ، نشان دهندهء عصمت و افضليّت است و اگر اين گونه نبود ، پيامبر صلى الله عليه و آله چنين سخنى نمىفرمود . سخن سبكى در شرح حال ابوداوود ، اين حقيقت را روشن‌تر مىكند . وى مىنويسد :\r\nشيخ ما ذهبى گفته است : ابوداوود نزد احمد بن حنبل ، فقه آموخت و مدّتى او را همراهى كرد . ابوداوود را به احمد بن حنبل تشبيه مىكنند ؛ همان گونه كه احمد را به استادش وكيع . و وكيع به استادش سفيان تشبيه مىشود و سفيان به شيخش منصور و منصور به استادش ابراهيم و ابراهيم به شيخش علقمه و علقمه به استاد خود ، عبداللَّه بن مسعود رضى الله عنه تشبيه مىشود .\r\nنيز ذهبى مىنويسد : ابومعاويه ، از اعمش ، از ابراهيم ، از علقمه نقل مىكند :\r\nهر آينه ، عبداللَّه بن مسعود را در روش و سيره‌اش ، به نبىّ اكرم صلى الله عليه و آله تشبيه مىكنند ؛ ليكن من دربارهء ابن مسعود دهان مىبندم [ چرا كه 
  ] نمىتوانم كسى را در هيچ امرى ، به رسول خدا صلى الله عليه و آله تشبيه كنم و چنين كارى را نيكو نمىشمارم و روا نمىدارم . نهايت آنچه دلم بدان خرسند مىشود آن است كه بگويم : عبداللَّه تنها در آنچه توان و توفيقش را از خداىْ عزّ و جلّ دريافت كرده بود و نه در همه چيز ، بدان حضرت اقتدا مىكرد ؛ چرا كه نه ابن مسعود و نه صدّيق و نه حتّى آن كه خدا به عنوان خليل خود برگزيد ، بدان پايه‌اند كه با فرستادهء خاتم ، همانند شوند . خدا ما را در شمار ايشان محشور كناد . « 1 »\r\nمىنگريد كه تاج‌الدين سبكى تشبيه ابن مسعود ( با آنكه دانشمندان اهل تسنّن - همان گونه كه در « كنز العمّال » و ديگر آثار ايشان آمده است - فضائل و مناقب\r\n\r\n\r\n","description":"","footnote":"\r\n( 1 ) . طبقات الشافعيّه 2 / 296 .\r\n","page_name":" 324 ","page_number":324},
  {"content":"\r\n\r\nپرشمارى را براى او ياد مىكنند ) و ابوبكر بن ابىقحافه را به پيامبر صلى الله عليه و آله روا نمىدارد .\r\nبنابراين ، اگر سرور ما اميرالمؤمنين عليه السلام معصوم و برترين مردمان پس از رسول خدا صلى الله عليه و آله نبود ، نبىّ اكرم صلى الله عليه و آله وى را در اين ويژگيهاى پرشكوه ، به پيامبران پيشين تشبيه نمىفرمود ؛ زيرا اين تشبيه قطعاً بدون عصمت و افضليّت نارواست .\r\nبدين گونه ، دلالت تشبيه امام عليه السلام به انبيا در اوصافشان ، به عصمت و افضليّت او ثابت شد و روشن است كه اگر حمل تشبيه على عليه السلام به پيامبران ، به تشبيهات شعرى و مجازى ، روا مىبود ، نه تنها تشبيه ابن مسعود ، بلكه تشبيه خليفهء اوّل و حتّى خلفاى دوم و سوم ، بدون هيچ سختگيرى و درنگى ، به فرستادهء خاتم جايز مىبود .\r\nبارى ، در جايى كه سبكى از تشبيه ابن مسعود و بلكه خليفهء نخست و ديگران ، به نبىّ اكرم صلى الله عليه و آله باز مىايستد ، چگونه دهلوى به خود جرئت مىدهد كه تشبيهى ناروا و مجازى را - آن هم در سخنى كه صدورش از آن حضرت ثابت شده است - به پيامبر صلى الله عليه و آله نسبت دهد ؟ !\r\nهمچنين ، سخن سبكى نشان دهندهء بطلان دعوى برابرى خلفاى سه‌گانه با انبيا در اوصاف آنان است . زيرا اگر خلفا در اين اوصاف ، با پيامبران برابر و يا همانند بودند ، سبكى ديگران را از تشبيه خليفهء اوّل به حضرت رسول صلى الله عليه و آله باز نمىداشت .\r\nنيز ناروايى تشبيه خليفهء اوّل به حضرت پيامبر صلى الله عليه و آله بطلان احاديث پندارى و ساختگى تشبيه خلفاى اوّل و دوم را به انبيا ، روشن مىكند و بدين گونه ، نادرستى اين دعوى كه شيخين داراى كمالات پيامبران بوده‌اند ، آشكار مىشود .\r\n\r\n10 . تحريم تشبيه برخى از احوال غير نبى به نبى ، توسّط قاضى عياض و ديگران\r\nقاضى عياض تشبيه غير نبى را به نبى ، بلكه برخى از احوال غير نبى را به نبى ، با تأكيد بسيارى كه زندانى شدن و تعزير را در پى دارد ، حرام شمرده و براى سخن خود ، دلايل چندى آورده و شواهدى از تاريخ و حديث و گفتار و سيرهء پيشينيان ، ياد كرده است . اينك سخن او از باب نخست كتاب « الشفا بتعريف حقوق المصطفى » در بيان حكم كسى كه به روشنى يا به كنايه ، به پيامبر صلى الله عليه و آله ناسزا گويد يا\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nسخنى كه موجب كاهش مرتبت اوست ، بر زبان آرد :\r\nفصل : وجه پنجم : نقصى را براى پيامبر هدف نگيرد و عيب و ناسزايى را درباره‌اش ياد نكند ؛ بلكه آن هنگام كه ستمى بر او رفته يا به خوارى گرفتار آمده است ، به يادكرد برخى از اوصاف نيك او بپردازد و برخى از احوال آن حضرت را - كه در زندگى دنيا بر وى روا بوده است - به گونهء ضرب‌المثل و براى دفاع از خويش ، يا با تشبيه خود به او ، گواه آورد ؛ نه به طريق تأسّى و تحقيق ، بلكه به هدف آنكه خود يا ديگرى را بالا برد ؛ يا اينكه بر سبيل تمثيل ، بدون پاسداشت بزرگى پيامبر صلى الله عليه و آله يا با هدف شوخى و زياده‌روى ، چنين سخنانى گويد : اگر دربارهء من سخن بدى گفته‌اند ، دربارهء پيامبر نيز گفته‌اند ؛ اگر مرا دروغگو شمرده‌اند ، پيامبران را نيز دروغگو خوانده‌اند ؛ اگر من گناه كردم ، آنان نيز گناه كرده‌اند ؛ من از زبان مردم در امان بمانم ! حال آنكه پيامبران و فرستادگان خدا از زبان مردم در امان نماندند ؛ بسان پيامبران اولوالعزم يا همانند ايّوب ، شكيبايى ورزيدم ؛ پيامبر خدا بيش از آنچه من صبورى كردم صبر و بردبارى كرد . يا مانند متنبّى بگويد :\r\n أنا في أُمَّةٍ تَدارَكَهَا اللَّ * - هُ غَريبٌ كَصالِحٍ في ثَمُودِ \r\nمن در ميان امّتى كه خدا آن را فراهم آورده است ، همچون صالح در ثمود ، غريبم .\r\nو مانند آن از سروده‌هاى كسانى كه در سخن گفتن تكبّر مىورزند و همه چيز را ساده مىانگارند . مانند سرودهء معرّى :\r\n كُنْتُ مُوسى وافَتْهُ بِنْتُ شُعَيْبٍ * غَيْرَ أنْ لَيْسَ فيكُما مِنْ فَقيرِ \r\nمن موسايم كه دختر شعيب نزد او آمد ؛ جز آنكه در ميان شما دو تن ، فقيرى نيست .\r\nحقيقت آن است كه پايان بيت - كه نگرش ژرف در آن ، شدّت ناروايىاش را مىنمايد - فروكاستن و كوچك شماردن موسى عليه السلام و برترى ديگرى را بر او در پى دارد . همو سروده است :\r\n لَوْلَا انْقِطاعُ الْوَحْيِ بَعْدَ مُحَمَّدٍ * قُلْنا مُحَمَّدٌ مِنْ أبيهِ بديلُ\r\nهُوَ مِثْلُهُ فيِ الْفَضْلِ إلّا أنَّهُ * لَمْ يَأْتِهِ بِرِسالَةٍ جِبْريلُ \r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاگر وحى پس از محمّد صلى الله عليه و آله پايان نمىيافت ، مىگفتيم كه محمّد « 1 » همتاى پدرش است .\r\nاو در فضل مانند پيامبر است ؛ ليكن جبرئيل براى او پيامبرى نياورد .\r\nآغاز بيت دوم در بردارندهء فضيلت بسيار بزرگى است ؛ چرا كه غير نبى را در فضل ، به نبى تشبيه كرده است . بيت دوم دو معنا را بر مىتابد : نخست آنكه اين فضيلت ، از مرتبت ممدوح مىكاهد و يا آنكه وى بدين فضيلت نيازى ندارد ؛ كه دعوى بسيار گزافى است . ديگرى سروده است :\r\n وَ إذا ما رُفِعَتْ راياتُهُ * صُفِقَتْ بَيْنَ جَناحَيْ جَبْرينِ « 2 » \r\nو آن گاه كه پرچمهاى او بالا رفت ، ميان دو بال جبريل به جنبش در آمد .\r\nو سرودهء شاعرى معاصر :\r\n فَرَّ مِنَ الْخُلْدِ وَ اسْتَجارَ بِنا * فَصَبَّرَ اللَّهُ قَلْبَ رِضْوانِ \r\nاو از بهشت جاودان گريخت و به ما پناه آورد ؛ پس خدا دل رضوان را به شكيبايى فرا خواند .\r\nو مانند شعر حسّان مصيصى ، از شاعران اندلس ، در ستايش محمّد بن عبّاد ، معروف به « المعتمد » و وزيرش ابوبكر بن زيدون :\r\n كَأنَّ أبابَكْرٍ أبُوبَكْرٍ الرِّضا * وَ حَسَّانَ حَسَّانُ وَ أنْتَ مُحَمَّدُ \r\nگويى ابوبكرِ [ وزير 
  ] ابوبكر برگزيده و حسّان ، حسّان بن ثابت و تو محمّدى .\r\nو سخنانى مانند اينها .\r\nما تنها بدين سبب شواهد اين بحث را - با آنكه نقلش بر ما دشوار بود - فراوان آورديم تا نمونه‌هايش را بشناسانيم و آسان‌انگارى شمار بسيارى از مردم را در ورود به اين درگاه تنگ و سبك‌شمارى آنان را نسبت به اين بار گران و كمى دانش ايشان را\r\n\r\n\r\n","description":"","footnote":"\r\n( 1 ) . مقصود امام محمّد باقر عليه السلام است . ر . ك : مناقب ابن شهرآشوب 3 / 315 - 316 . ( مترجم )\r\n( 2 ) . جِبرين ، جَبرين ، جبريل و جبرئيل ، همگى نامهاى روح القدس‌اند . ( لسان العرب 13 / 85 ) ( مترجم )\r\n","page_name":" 327 ","page_number":327},
  {"content":"\r\n\r\nبه بزرگى گناهى كه در آن نهفته است ، بنماييم و سخنانى را كه بدون هيچ علمى در اين باره بر زبان مىراندند ، وا نماييم . « و آن را ساده مىانگاريد ؛ حال آنكه در پيشگاه خدا بس بزرگ است . » « 1 »\r\nشاعران به ويژه ، بسيار در اين وادى گام نهاده‌اند و از ميان آنان ، كسانى كه آشكارتر و با زبانى ولنگارتر از ديگران ، سخنانى اين چنين گفته‌اند ، ابن هانى اندلسى و ابن سليمان معرّى هستند . كلام اين دو تن ، در بسيارى از موارد ، از اين هم فراتر رفته و به حدّ استخفاف و فروكاستن و كفر صريح رسيده است كه ما از آوردن آنها پرهيز كرديم .\r\nهدف ما اكنون ، سخن گفتن پيرامون مطلبى است كه نمونه‌هايش را آورديم .\r\nبىگمان ، اينها همه ، هر چند ناسزايى را در بر نداشتند و نقصى را به فرشتگان و پيامبران ، نسبت ندادند ( و من نمىگويم كه دومين پاره‌هاى ابيات معرّى و هدف سراينده‌اش ، خوارداشت و كاهش مرتبت پيامبران است ) ؛ ليكن گويندهء چنين سخنانى ، نبوّت را بزرگ نشمرده و رسالت را تعظيم نكرده و حرمت گزينش الاهى و جايگاه گرامىاش را پاس نداشته و حتّى ممدوحش را در كرامتى كه بدان دست يافته ، به كسى همانند ساخته كه خدا جايگاهش را بزرگى و قدرش را شرافت بخشيده و بزرگداشت و نكويى به دو را ، واجب گردانيده و از بانگ برداشتن و فرياد بر آوردن در نزد او نهى فرموده است ؛ يا اينكه سخن ناروايى را به هدف بهره‌ورى از آن ، بر زبان آورده يا براى خوش داشتن مجلسش ، مثلى زده يا در ستايش خود [ از ممدوحش 
  ] زياده‌روى كرده تا سخنش را نيكو شمارند .\r\nسزاى چنين كسى - اگر از كشتن او چشم‌پوشى شود - تأديب و زندان و تعزير سخت است ؛ چرا كه اوّلًا : گفته‌اش زشت و نتيجهء آن قبيح است ؛ ثانياً : اين چنين سخن گفتنى عادت وى شده است ؛ ثالثاً : سخنان نادرى گفته است ؛ رابعاً : قرينهء كلامش نادرست است ؛ خامساً : از آنچه پيشتر از او سر زده است ، پشيمان شود .\r\nپيشينيان هماره ، چنين سخنانى را از هر كه گفته مىآمد ، ناروا مىداشتند .\r\nهارون الرشيد ابونواس را براى سرودن بيت زير نكوهيد و به دو گفت : اى پسر زنى كه\r\n\r\n\r\n","description":"","footnote":"\r\n( 1 ) . نور ( 24 ) / 15 .\r\n","page_name":" 328 ","page_number":328},
  {"content":"\r\n\r\nشرمگاهى بزرگ داشت « 1 » ، آيا عصاى موسى را ريشخند مىكنى ؟ و فرمان داد تا همان شب او را از لشكرگاهش بيرون كنند .\r\n فَإنْ يَكُ يَأْتي « 2 » سِحْرُ فِرْعَوْنَ فيكُمُ * فَإنَّ عَصا مُوسى بِكَفِّ خَصيبِ \r\nاگر جادوى فرعون در دست شما مانده ، باكى نيست ؛ چرا كه عصاى موسى در دست خصيب « 3 » است .\r\nقاضى قتبى مىگويد : از ديگر سروده‌هاى ابونواس كه به سبب آن بازخواست شد و مورد تكفير ( يا چيزى نزديك به آن ) قرار گرفت ، سخن او دربارهء محمّد امين ( خليفهء عبّاسى ) و تشبيه او به پيامبر صلى الله عليه و آله است :\r\n تَنازَعَ الْأحْمَدانِ الشَّبَهَ فَاشْتَبَها * خَلْقاً وَ خُلْقاً كما قُدَّ الشِّراكانِ \r\nدو احمد در شباهت با يكديگر كشمكش كردند ؛ پس بسان دو بند كفش كه از درازا بريده شوند ، در آفرينش و خوى ، مانند هم شدند .\r\nاز ديگر سروده‌هاى او كه به سبب آن وى را نكوهيده‌اند ، اين است :\r\n كَيْفَ لايُدْنيكَ مِنْ أمَلٍ * مَنْ رَسُولُ اللَّهِ مِنْ نَفِرِهِ \r\nچگونه هيچ آرزويى به تو نزديك نشود ؟ حال آنكه ، تو كسى هستى كه رسول خدا در شمار مردان توست .\r\nزيرا حقّ پيامبر صلى الله عليه و آله و سبب بزرگداشت و بالا بردن جايگاه وى آن است كه همگان به دو منسوب شوند و حضرتش به ديگرى منسوب نگردد .\r\nحكم اين چنين سخنان و صاحبان آنها همان است كه در فتواهاى خود ، به شرح ، باز گفته ايم . فتاواى پيشواى ما ، مالك بن انس - رحمه اللَّه - و اصحاب او نيز همين گونه است . در نوادر ، به نقل يحيى بن ابىمريم از او آمده است :\r\nمردى ، مرد ديگرى را به سبب فقرش ، سرزنش كرد . مرد فقير پاسخش گفت : آيا\r\n\r\n\r\n","description":"","footnote":"\r\n( 1 ) . عبارت عربى چنين است : « يابن اللّخناء » . ابن اثير در معناى « لخناء » مىنويسد : هي المرأة التي لم‌تُختَن . ( النهايه 4 / 253 ) ( مترجم )\r\n( 2 ) . در متن كتاب « الشفا بتعريف حقوق المصطفى » به جاى يأتي ، باقي آمده است . ( مترجم )\r\n( 3 ) . عامل هارون الرشيد در مصر . ( لغت‌نامهء دهخدا ) ( مترجم )\r\n","page_name":" 329 ","page_number":329},
  {"content":"\r\n\r\nمرا به سبب فقرم سرزنش مىكنى ؛ حال آنكه رسول خدا صلى الله عليه و آله گوسفندان را شبانى مىكرد ؟ مالك با شنيدن اين سخن گفت : او پيامبر را در جايى كه نمىبايد ، ياد كرد ؛ رأى من اين است كه ادب شود .\r\nهمو گفته است : گناهكاران را نمىسزد كه چون عتابشان كنند ، بگويند : پيامبران نيز پيش از ما خطاهايى كرده‌اند .\r\nعمر بن عبدالعزيز به مردى گفت : براى ما كاتبى كه پدرش عربى باشد ، جستجو كن . كاتب وى گفت : پدر پيامبر كافر بود . عمر گفت : آيا اين را به عنوان مثل ذكر كردى ؟ ! پس او را عزل كرد و گفت : ديگر هيچ چيزى براى من ننويس .\r\nسحنون صلوات بر نبىّ اكرم صلى الله عليه و آله را در هنگام شگفتى ، نكوهيده مىداشت ؛ مگر براى پاداشش و آنكه نزد خدا به عنوان كارى نيك ، به شمار آيد ؛ آن هم از سر بزرگداشت و تعظيم حضرتش . و فرمان خدا نيز به ما همين است .\r\nاز قابسى دربارهء كسى كه به فردى زشت سيما بگويد : چهره‌اش به نكير مىماند ؛ و به شخص ترشرو بگويد : رخسارش شبيه فرشتهء خشمناك است ؛ پرسيدند . وى در پاسخ گفت :\r\nمقصودش از اين گفتار چيست ؟ ! نكير يكى از دو فرشتهء زيباى مأمور سؤال و جواب از مردگان است . هدف گويندهء اين سخن چيست ؟ ! آيا از ديدن رخسارهء فرشته ، هراسى در او پديد آمده يا اينكه به سبب زشترويى او ، نگريستن به وى را ناپسند داشته است ؟ اگر اين گونه است ، سخن درشتى بر زبان آورده ؛ چرا كه چنين گفتارى مصداق كوچك شمردن و خوارداشت است و بنابراين ، كيفر سختى خواهد داشت ؛ با اينكه ، در سخن او آشكارا دشنامى به فرشته نيامده است و ناسزايش تنها به مخاطب بر مىگردد . و كم‌خردان را در تأديب سخت و زندان ، مجازاتى درخور است . امّا يادكرد فرشتهء مأمور دوزخ ؛ به تحقيق ، هر آن كس كه در هنگام ناپسند داشتن ترشرويى ديگرى ، آن فرشته را ياد كند ، ستم كرده است ؛ مگر آنكه آن فردِ ترشروى دستى بر وى داشته باشد و با ترشرويىاش وى را بترساند و فرد ترسيده ، با اين تشبيه قصد نكوهش عمل او و هماره متّصف شدن به صفت فرشتهء مأمور دوزخ\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nرا - كه در فعلش فرمانبردار خداوند خويش است - داشته باشد و بگويد : گويا مانند فرشتهء مأمور آتش ، براى خدا به خشم آمده است . چنين سخنى سبك‌تر است . با اين همه ، روا نيست كه فرد ترسيده چنين گفتارى را بر زبان آرد - هر چند كه قصد او از نكوهش شخص ترشرو بدان سبب باشد كه وى قصد جانش را كرده باشد - اگرچه در حقيقت ، با چنين سخنى ، شخص ترشرو را به سبب ترشرويىاش ستوده و او را به وصف فرشته‌اى كه در اين صفت شديدتر است و سخت‌تر كيفر مىدهد ، متّصف كرده است و در اين سخن ، نكوهشى نسبت به فرشته نيست .\r\nجوانى نامبردار به نيكويى ، به مردى سخنى گفته بود و مرد پاسخش داده بود :\r\nخاموش ! تو درس ناخوانده‌اى . جوان در پاسخ گفته بود : مگر پيامبر هم درس ناخوانده نبود ؟ ! مرد گفتار جوان را بسيار زشت شمرد و مردم نيز وى را تكفير كردند و آن جوان از گفتهء خود بيمناك شد و اظهار پشيمانى كرد . ابوالحسن دربارهء آن جوان گفت : امّا اطلاق كفر بر او نادرست است ؛ ليكن وى در استشهادش به صفت رسول خدا صلى الله عليه و آله خطا كرده است ؛ زيرا درس ناخوانده بودن پيامبر ، براى حضرتش ، آيتى بود و درس ناخوانده بودن اين جوان ، نشانهء كاستى و بازگو كنندهء جهل اوست و استشهادش به صفت آن حضرت نيز نادانى وى را مىنماياند ؛ ولى اگر آمرزش خواهد و توبه كند و به زشتى كارش ، اقرار نمايد و به خدا پناه برد ، بايد رهايش كرد ؛ چرا كه سخنش به حدّ مجازات قتل نمىرسد و از عملى كه كيفرش تأديب است و انجام دهنده‌اش فرمانبرانه اظهار ندامت مىكند ، چشم مىپوشند . « 1 »\r\nبنابراين ، اگر اميرالمؤمنين عليه السلام معصوم نبود و پس از پيامبر صلى الله عليه و آله برترين مردمان به شمار نمىرفت و بسان ديگر صحابه مىبود و نسبت به خلفاى سه‌گانه ، در مرتبتى فروتر جاى مىداشت - پناه بر خدا از همهء اينها - تشبيه وى به آدم و ديگر پيامبران ، ناروا و بلكه زشت و ناپسند بود . لازم اين سخن ( عدم تشبيه حضرت امير به پيامبران ) [ بر اساس حديث تشبه 
  ] باطل است ، پس ملزوم آن ( معصوم نبودن آن\r\n\r\n\r\n","description":"","footnote":"\r\n( 1 ) . الشفا بتعريف حقوق المصطفى 2 / 521 - 529 .\r\n","page_name":" 331 ","page_number":331},
  {"content":"\r\n\r\nحضرت ) نيز چنين است .\r\nبنا بر سخنان قاضى عياض و ديگر دانشمندان سرشناسى كه او سخنهايشان را نقل كرد ، دلالت اين تشبيه به افضليّت و عصمت امير مؤمنان عليه السلام آشكارا و به روشنى ، نمايان شد . آرى ، گفتار قاضى عياض بنياد هر شبهه و اعتراضى را ويران كرد . سپاس و ستايش خداى را ، پروردگار جهانيان !\r\n\r\n11 . تشبيه موجب عموم است .\r\nدانشمندان علم اصول گفته‌اند كه هر جا ممكن باشد ، تشبيه بر عموم حمل مىشود . در « أصول الفقه » بزدوى آمده است :\r\nاصل در كلام ، سخن صريح است و در كنايه ، نوعى نارسايى وجود دارد ؛ زيرا كنايه بدون در نظر گرفتن نيّت متكلّم ، از رساندن مراد او قاصر است و روشن است كه هدف از سخن گفتن ، رساندن مراد است . بدين گونه ، تفاوت سخنى كه با وجود شبهات ، دفع مىشود ، روشن مىگردد و نوع كنايات به منزلهء قضاياى ضرورى مىشوند . بنابراين مىگوييم : اجراى حدّ قذف ، جز به تصريح زنا واجب نيست .\r\nحتّى اگر كسى مردى را به زنا نسبت دهد و ديگرى به دو بگويد : راست گفتى ، تصديق كننده را حد نمىزنند . نيز هر گاه بگويد : تو زناكار نيستى ؛ و مرادش تعريض مخاطب باشد ( يعنى قصدش اين باشد كه تو زناكار هستى ) ، بر او حد جارى نمىشود . بر اساس آنچه گفتيم ، هر تعريضى اين گونه است ؛ بر خلاف وقتى كه كسى مردى را به زنا نسبت دهد و ديگرى بگويد : او همان گونه است كه تو گفتى . در اين حالت ، اين مرد حد مىخورد و اين سخن - همان گونه كه در كتاب حدود دانسته شد - به منزلهء تصريح است . « 1 »\r\nعبدالعزيز بن احمد بخارى ، شارح « أصول الفقه » [ در شرح عبارت : « او همان گونه است كه تو گفتى » - به نحوى كه در كتاب حدود دانسته شد - به منزلهء تصريح است . 
  ] مىنويسد : شمس الائمّه دربارهء عبارت « او همان گونه است كه تو گفتى »\r\n\r\n\r\n","description":"","footnote":"\r\n( 1 ) . اصول الفقه .\r\n","page_name":" 332 ","page_number":332},
  {"content":"\r\n\r\nمىگويد : كاف تشبيه نزد ما ، در جايى كه ممكن باشد ، رساناى عموم است . از اين رو ، سخن على - رضي اللَّه عنه - : « تنها بدان سبب به آنان زنهار داديم و آنها جزيه پرداختند تا دارايىشان همچون اموال ما و خونشان بسان خون ما [ محترم 
  ] باشد » نزد ما ، در آنچه مانند حدود ، به سبب شبهات دفع مىشود و در آنچه مانند اموال ، به سبب شبهات ثابت مىگردد ، جارى مجراى عموم است . كاف در « هو كما قلت : او همان گونه است كه تو گفتى » نيز مفيد عموم است . زيرا در جايى آمده است كه اين معنا را بر مىتابد و قطعاً در بردارندهء نسبت زنا به شخص مورد نظر است ؛ همانند سخن نخست كه نزد ما ، مفيد عموم بود . « 1 »\r\nبر اين اساس ، تشبيه امام عليه السلام به پيامبران در اوصافشان ، مفيد عموم و فراگير است و قطعاً برابرى حضرتش را با انبيا اثبات مىكند .\r\n\r\n12 . احكام منزَّل عليه بر منزَّل بار مىشود .\r\nهر گاه كسى را در جايگاه كسى ديگر بنشانند ، احكام جايگاه ( منزَّل عليه ) بر وى بار مىشود و ميان او و صاحب جايگاه ، برابرى بر قرار مىگردد . براى اين سخن ، در كتب علمى ، موارد بسيارى مىتوان يافت . شيخ جمال‌الدين ، ابن هشام ، در بيان وجوه « إلّا » مىنويسد :\r\nدوم : آنكه إلّا بسان « غير » صفت باشد . در اين حالت ، جمع نكره يا شبيه آن با إلّا و آنچه در دنبالش مىآيد ، وصف مىشود . مانند : « لَوْ كانَ فيهِما آلِهَةٌ إلَّا اللَّهُ لَفَسَدَتا : اگر در آسمان و زمين ، خدايانى جز خداى يكتا مىبود ، قطعاً آن دو تباه مىشدند . » « 2 »\r\nروا نيست كه اين إلّا از جهت معنا براى استثنا باشد ؛ چرا كه در اين صورت ، معناى آيه اين گونه مىشود : اگر در آسمان و زمين ، خدايانى كه خداى يكتا در ميانشان نباشد ، وجود داشتند ، قطعاً آن دو تباه مىشدند . مفهوم اين سخن آن است كه : بىگمان ، اگر در آسمان و زمين خدايانى بودند كه خداى يكتا نيز در ميانشان بود ،\r\n\r\n\r\n","description":"","footnote":"\r\n( 1 ) . كشف الاسرار فى شرح اصول الفقه 2 / 389 - 391 .\r\n( 2 ) . انبياء ( 21 ) / 22 .\r\n","page_name":" 333 ","page_number":333},
  {"content":"\r\n\r\nقطعاً آن دو تباه نمىشدند . روشن است كه مراد آيه اين نيست . از جهت لفظ نيز اين سخن درست نيست ؛ چرا كه « آلهة » جمع نكره در سياق اثبات است و از اين رو ، مفيد عموم نيست و بنابراين ، استثنا از آن صحيح نمىباشد . و همگان بر نادرستى سخنى چون « قامَ رِجالٌ إلّا زَيْدٌ » همداستان‌اند .\r\nمبرّد پنداشته كه إلّا در اين آيه ، براى استثناست و آنچه در پى آن آمده ، بدل است . دليل وى اين است كه « لو » به امتناع دلالت مىكند و امتناع چيزى ، نفى آن است . نيز گمان كرده تهى ساختن آنچه پس از إلّا مىآيد از حكم استثنا ، رواست و سخنى چون « لَوْ كانَ مَعَنا إلّا زَيْدٌ » كلامى نيكوتر است .\r\nاين سخن مردود است ؛ چرا كه عرب‌زبانان نمىگويند : « لو جاءني ديّار أكرمته . » نيز نمىگويند : « لو جاءني من أحد أكرمته . » و اگر « لو » به منزلهء ادات نفى مىبود ، چنين تركيبى از سخن جايز بود ؛ همان گونه كه رواست گفته شود : « ما فيها ديّار و ما جاءني من أحد . » حال كه اين نحو از سخن جايز نيست ، روشن مىشود كه گفتهء درست ، سخن سيبويه است كه گفته است : « إلّا و آنچه پس از آن مىآيد ، صفت است . » « 1 »\r\nبنابراين ، روشن مىشود كه بودن چيزى به منزلهء چيز ديگر ، برابرى آن دو را در پى دارد و معلوم است كه سخن « اين به منزلهء اين است » از باب تشبيه است ؛ همان گونه كه پيشوايان اهل سنّت دربارهء حديث « أ نْتَ مِنيّ بِمَنْزَلَةِ هارُونَ مِنْ مُوسى : جايگاه تو نسبت به من ، همان جايگاه هارون نسبت به موسى است . » به اين حقيقت تصريح كرده‌اند و دهلوى نيز خود بدان معترف است .\r\nاز آنچه گفته آمد ، ثابت شد كه تشبيه ، اثبات كنندهء برابرى ميان مشبّه و مشبّهٌ به است و بى هيچ سخنى ، احكام مشبّهٌ به بر مشبّه جارى مىشود . پس بدين گونه ، برابرى امير مؤمنان با آدم عليهما السلام در دانش ، اثبات مىشود و احكام علم آدم بر علم اميرالمؤمنين مترتّب مىگردد . ديگر صفات ياد شده در اين حديث شريف نيز همين گونه‌اند و اين همان است كه ما به دنبال اثباتش بوديم .\r\n\r\n\r\n","description":"","footnote":"\r\n( 1 ) . مغنى اللّبيب 1 / 70 .\r\n","page_name":" 334 ","page_number":334},
  {"content":"\r\n\r\n\r\n13 . آمدن تشبيه در قرآن كريم براى نشان دادن برابرى\r\nدر سورهء احقاف مىخوانيم :\r\nفَاصْبِرْ كَما صَبَرَ أُولُوا الْعَزْمِ مِنَ الرُّسُلِ . « 1 »\r\nپس شكيبايى كن ، همان گونه كه فرستادگان اولوالعزم شكيبايى كردند .\r\nروشن است كه هدف از اين تشبيه ، برابرى شكيبايى پيامبر ما صلى الله عليه و آله و فرستادگان اولوالعزم است ؛ نه اينكه - پناه بر خدا - شكيبايى وى از شكيبايى آنان كمتر است .\r\nبنابراين ، سخن : « برداشت برابرى از تشبيه ، از غايت كم‌خردى است » از اعتقاد گوينده‌اش نسبت به كلام بلند مرتبهء خدا ، پرده بر مىدارد .\r\nآرى ، بىگمان ، دليل ما بر اثبات برابرى از حديث تشبيه ، همان دليل مفسّران بر برداشت برابرى از اين آيه است . ابوالسعود مىنويسد :\r\nآيهء « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ » جواب شرطى محذوف است . يعنى :\r\nهر گاه سرانجام كافران همان است كه پيشتر ياد شد ، بر سختيهايى كه از آنان به تو مىرسد ، شكيبايى كن ؛ همان گونه كه فرستادگان پايدار و استوار شكيبايى ورزيدند ؛ چرا كه تو در شمار همانها بلكه از بلندمرتبگانشان هستى . « من » ( در من الرسل ) براى تبيين است ؛ ليكن برخى گفته‌اند براى تبعيض است . مقصود از اولوالعزم صاحبان شرايع‌اند كه در بنياد نهادن و تبليغ شريعتها بسيار كوشيدند و در تحمّل سختيهايى كه از مردمان بديشان رسيد و دشمنيهاى خرده‌گيران بر رسالت آسمانىشان ، شكيبايى ورزيدند . بلند آوازه‌ترين ايشان نوح و ابراهيم و موسى و عيسى عليهم السلام هستند . برخى دربارهء فرستادگان اولوالعزم گفته‌اند : آنان كسانىاند كه در آزمايشهاى خداىْ تعالى شكيبا بودند ؛ همچون نوح كه در برابر آزار قومش ، صبورى كرد . آنها او را مىزدند تا اينكه حضرتش از هوش مىرفت . و ابراهيم ، آن گاه كه قومش او را در آتش افكندند ، بردبارىاش را از كف نداد و آزمون سر بريدن فرزندش را ، سر بلند ، پشت سر نهاد . نيز ذبيح كه با شكيبايى ، گردن خود را تسليم پدر كرد . و يعقوب كه بر\r\n\r\n\r\n","description":"","footnote":"\r\n( 1 ) . احقاف ( 46 ) / 35 .\r\n","page_name":" 335 ","page_number":335},
  {"content":"\r\n\r\nدورى پسرش و از دست دادن بينايىاش ، صبر كرد . و يوسف ، آن هنگام كه او را در چاه و سپس در زندان افكندند . و ايوّب ، بر گزندى كه به دو رسيد . و موسى ، آن هنگام كه قوم او به وى گفتند : « إنّا لَمُدْرِكُونَ : بىگمان ، گرفتار خواهيم شد . » « 1 » و موسى پاسخ داد : « كَلّا إنَّ مَعيَ رَبيّ سَيَهْدينِ : هرگز ، چرا كه خداوندم با من است و مرا راه خواهد نمود . » « 2 » و داوود كه چهل سال بر خطيئه‌اش گريست . و عيسى كه خشتى بر خشتى ننهاد . درود خداى متعال و سلامش بر همگى آنان باد . « 3 »\r\n\r\nاحتجاج به سخنانى كه دهلوى در جاهايى ديگر گفته است .\r\nبه راستى ، دلايل ياد شده‌اى كه نشان دهندهء دلالت حديث تشبيه به مطلوب ماست ، براى هر فرد منصفى - كه خود را وقف پىجويى حقيقت و آگاهى از آنچه بر پايهء ادلّهء عقلى و نقلى اثبات مىشود ، كرده - بسنده است ؛ امّا اگر دوستان و پيروان دهلوى ، به جانبدارى از او ، تعصّب ورزند و از پذيرش حقّ و گردن نهادن بدان ، سر باز زنند ، ما در دلايل پسين ، به سخنان شخص دهلوى احتجاج مىكنيم تا مايهء هشيارى بىخبران گردد و حجّت بر ستيزه‌جويان ، تمام شود .\r\n1 . دهلوى در پاسخ به حديث « أ نْتَ مِنيّ بِمَنْزَلَةِ هارُونَ مِنْ مُوسى : جايگاه تو نسبت به من ، همان جايگاه هارون نسبت به موسى است » مىنويسد : « همچنين ، نتيجهء تشبيه امير به هارون - كه به هنگام حيات موسى و در زمان غيبت وى ، جانشين او بود ؛ ولى پس از مرگ موسى ، جانشين وى ، يوشع بن نون بود و اين بر همگان معلوم است - آن است كه هر گاه پيامبر صلى الله عليه و آله در زمان حياتش غيبت كند ، امير جانشين وى باشد ، نه آنكه پس از در گذشت آن حضرت نيز امير جانشين اوست ؛ بلكه پس از مرگ ، ديگران خلفاى وى خواهند بود . بدين گونه ، تشبيه او بىنقص است و حمل سخن حضرت رسول صلى الله عليه و آله بر تشبيه ناقص ، با ديندارى ناسازگار است . »\r\n\r\n\r\n","description":"","footnote":"\r\n( 1 ) . شعراء ( 26 ) / 61 .\r\n( 2 ) . شعراء ( 26 ) / 62 .\r\n( 3 ) . تفسير ابوالسعود ( ارشاد العقل السليم ) 8 / 90 .\r\n","page_name":" 336 ","page_number":336},
  {"content":"\r\n\r\nدهلوى اين سخن را از تفسير فخر رازى بر گرفته است تا خلافت بلا فصل اميرالمؤمنين عليه السلام را نفى كند . وى گفتهء خود را مصداق تشبيه كامل امير مؤمنان عليه السلام به هارون ، قرار داده است .\r\nدر پرتو گفتار دهلوى ، مىتوانيم حديث تشبيه را بر تشبيه كامل ميان اميرالمؤمنين عليه السلام و پيامبران ، حمل كنيم و روشن است كه تشبيه كامل ، برابرى بين مشبّه و مشبّهٌ به را در همهء جهات مىرساند . از اين رو ، حضرت امير در اوصاف همهء پيامبران ياد شده ، با ايشان ، برابر است و اين همان است كه ما در پى نشان دادنش بوديم ! اكنون مىگوييم حمل حديث تشبيه توسّط دهلوى و برخى از پيشينيانش بر تشبيه ناقص ، با ديندارى سازگار نيست . آرى ، چگونه است كه دهلوى آنجا سخن از تشبيه كامل مىگويد و اينجا آن را فراموش مىكند ؟ !\r\n2 . دهلوى در حاشيهء گفتارى كه در پاسخ به حديث ثقلين دارد ، مىگويد : « م لّا يعقوب ملتانى - كه از دانشمندان اهل سنّت است - گفته است : بىگمان ، در تشبيه پيامبر صلى الله عليه و آله اهل بيتش را به كشتى و صحابه‌اش را به ستارگان ، اشارتى است كه بايد شريعت را از صحابه و طريقت را از اهل بيت فرا گرفت . زيرا رسيدن به حقيقت و به دست آوردن معرفت ، جز با پيروى طريقت و نگاهداشت شريعت ، ممكن نيست ؛ همان گونه كه پيمودن درياها تنها با سوار شدن بر كشتى و راهيابى با ستارگان ، هر دو ، ميسّر است ؛ چرا كه هر چند بر كشتى نشستن ، ما را از غرقه شدن مىرهاند ؛ ليكن جز با راهيابى به وسيلهء ستارگان ، رسانا به مقصد نيست ؛ بدان سان كه جهت‌يابى با ستارگان ، به تنهايى و بدون نشستن بر كشتى ، سودى ندارد . اين نكته‌اى است دقيق ؛ پس در آن نيك بينديش . »\r\nاوّلا : اگر تشبيه نشان دهندهء برابرى نباشد ، نه تنها در اين نكته ، امر شايستهء دقّتى نخواهد بود ؛ بلكه سخن قابل ذكرى هم به شمار نخواهد آمد . البتّه بر اساس تفسير شيعه از حديث « أصحابي كالنجوم : همراهان من چون ستارگان‌اند » ، مقصود از اصحاب ، همان اهل بيت است و اين بر هر كه به كتابهاى « بصائر الدرجات » و « معاني الأخبار » مراجعه كرده باشد ، روشن است . پس قطعاً ، اين اهل بيت‌اند كه\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبايد در شريعت ، از ايشان پيروى كرد .\r\nثانياً : حديث « أصحابي كالنجوم » نزد شمار بسيارى از پيشوايان و پژوهندگان سنّى ، باطل و ساختگى است . اين سخن ، بر آنان كه بخش حديث ثقلين كتاب ما را خوانده‌اند ، روشن است .\r\n3 . دهلوى در سخن از فرمايش « حَرْبُكَ حَرْبي : ستيزه‌گر با تو ستيزه‌گر با من است » پيامبر صلى الله عليه و آله به اميرالمؤمنين عليه السلام مىنويسد : « زيرا هر كه از سر كينه و دشمنى ، با اميرالمؤمنين ستيزه كند ، كافر است ؛ چرا كه اين حديث بر مجاز حمل مىشود .\r\nگويى رسول خدا صلى الله عليه و آله فرموده است : هر كه با تو در ستيزه باشد ، گويا با من در ستيزه است . بنابراين ، اين فرموده تشبيه است و جنگ با امير به منزلهء جنگ با نبى است و روا نيست كه تشبيه در سخن آن حضرت ، بر مبالغه و گزافه‌گويى يا تشبيه محض ، مانند تشبيه خاك و سنگريزه به مشك و ياقوت ، حمل شود . »\r\nبنابراين ، معناى تشبيه دانش على به دانش آدم توسّط پيامبر ، احاطهء على است بر همهء دانشى كه آدم دارد . دربارهء ديگر پيامبران و اوصافشان نيز سخن همين است و اينها همه ، به افضليّت دلالت مىكنند .\r\n4 . بر خلاف اينكه دهلوى در اينجا ، در انكار دلالت اين حديث به برابرى با انبيا ، سخت مىكوشد ، آنچه را اهل تسنّن دربارهء شباهت ابوبكر و عمر به پيامبران در پاره‌اى از اوصافشان روايت كرده‌اند ، به برابرى حمل مىكند . وى مىنويسد :\r\n« بىگمان ، آن گاه برترى امير از خلفاى سه‌گانه ، بر اساس اين حديث ، اثبات مىشود كه آن خلفا در ويژگيهاى مذكور يا مانند آنها ، با پيامبران يادشده مساوى نباشند ؛ و اين برترى ، بدون نفى آن ويژگيها از ساير خلفا ، به دست نمىآيد . و اگر احاديثى را كه به تشبيه شيخين با پيامبران دلالت مىكند جستجو كنيم ، به حدّى خواهد رسيد كه مانندش براى معاصران آن دو وجود ندارد . »\r\n5 . وى پس از اين سخن مىگويد : « از اين رو ، شيخين ، به نيكوترين شكل ، به انجام وظايف پيامبران ، همچون جهاد با كافران و نشر احكام شريعت و به‌سامان\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nآوردن امور رعيّت ، پرداخته‌اند . »\r\nسخن بالا فرع بر آن است كه شيخين داراى كمالات انبيا باشند و اين خود بر تمام بودن تشبيه آن دو به پيامبران ، مبتنى است . بنابراين ، تشبيه سرور ما اميرالمؤمنين عليه السلام به پيامبران ، به وجود اوصاف ايشان در آن حضرت ، به همان اندازه‌اى كه در آنان است ، دلالت مىكند .\r\n\r\nاشكال و پاسخ - 2\r\nيادآورى سخن دهلوى : « تشبيه همان گونه كه با ادات شناخته‌شده‌اش - مانند : ك و كأنّ و مثل - انجام مىگيرد ، بدين اسلوب هم صورت مىپذيرد . در علم بيان نيز مثالهايى از اين دست آمده است : مَنْ أرادَ أنْ يَنْظُرَ إلَى الْقَمَرِ لَيْلَةَ الْبَدْرِ ، فَلْيَنْظُرْ إلى وَجْهِ فُلانٍ : هر كه مىخواهد به ماه شب چهاردهم بنگرد ، روى فلانى را ببيند . و اين از اقسام تشبيه است . »\r\n\r\nچون عينيّت ( اين همانى ) محال است ، حديث تشبيه به برابرى حمل مىشود .\r\nدر كجا مىتوان يافت كه اين سخن و مانند آن ، در شمار تشبيه آمده باشد ؟ ما در كتابهاى علم بلاغت ، مانند : « مفتاح » و شروحش و « تلخيص المفتاح » و شروح آن ، چيزى را كه مؤيّد اين دعوى باشد ، پيدا نكرديم . پس اين دعوى بى دليلى است .\r\nپيشتر نيز گذشت كه آنچه از اين سخن و مانند آن به ذهن مىرسد ، عينيّت است .\r\nآرى ، بدان سبب كه در اين حديث شريف ، اين همانى و عينيّت ممكن نيست ، چاره‌اى نيست جز آنكه حديث به نزديك‌ترين معنا به عينيّت كه همان برابرى است ، حمل شود . گويى پيامبر صلى الله عليه و آله فرموده است : هر كه مىخواهد دانش آدم را ببيند ، على را بنگرد ؛ چرا كه على در دانش ، با آدم برابر است ؛ يا اينكه : در علم همانند اوست . پس با تقدير گرفتن واژهء « مثل » و مانند آن ، معناى كامل حديث روشن و مقصود آن ، به نيكى ، آشكار مىشود .\r\nتفتازانى مىگويد : ادات تشبيه عبارت‌اند از :\r\n1 . ك و كأنّ : گاهى اين ادات در هنگام ظنّ به ثبوت خبر ، بدون آنكه مقصود\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nتشبيه باشد ، به كار مىروند ؛ خواه خبر جامد باشد و خواه مشتقّ . مانند : كأنّ زيداً أخوك : گويا زيد برادر توست . و كأ نّه قدم : گويا او وارد شد .\r\n2 . « مثل » و آنچه به معناى آن است : مقصود هر چه از مماثله و مشابهه مشتقّ شده و آنچه اين معنا را مىرساند ، است .\r\nاصل در « ك » و واژگانى مانند « نحو » و « مثل » و « شبه » ، بر خلاف « كأنّ » و « يماثله :\r\nمثل آن است » و « يشابه : شبيه آن است » ، آن است كه مشبّهٌ به ، لفظاً يا تقديراً ، بدون فاصله ، پس از آن بيايد ؛ مانند : « زيد كالأسد : زيد همچون شير است . » و نمونهء تقديرى آن ، مانند : « أوْ كَصَيِّبٍ مِنَ السَّماءِ : يا همچون رگبارى از آسمان . » « 1 » بر تقدير :\r\n« كمَثَلِ ذَوي صَيِّبٍ : بسان داستان كسانى كه دچار رگبارى از آسمان شدند . »\r\nگاهى پس از ك و مانند آن ، واژه‌اى جز مشبّهٌ به مىآيد ؛ مثلًا : « اضْرِبْ لَهُمْ مَثَلَ الْحياةِ الدُّنْيا كَماءٍ أنْزَلْناهُ : زندگى دنيا را همچون آبى كه از آسمان فرو فرستاديم ، مثل بزن . » « 2 » زيرا مقصود ، نه تشبيه حال دنيا به آب است و نه به واژهء مفرد ديگرى كه تقدير آن جايز است ؛ بلكه مقصود تشبيه حال دنيا در تازگى و شكفتگى و سپس تباهى و نابودى ، به گياهى است كه محصول اين آب است و در آغاز ، سبز و آبدار بوده ، بعد ، خشك مىشود و بادها آن را با خود مىبرند ؛ گويى كه هيچ وقت ، نبوده است . در اين نمونه ، نيازى نيست كه واژه‌اى مانند آب را در تقدير بگيريم ؛ چرا كه هدف اين سخن چگونگى پديد آمده‌اى است كه كلام پس از ك در بر دارندهء آن است و اين ما را از در تقدير گرفتن چيزى ، بىنياز مىكند . و هر كه بپندارد « كمثل ماء » را بايد در تقدير گرفت و آنچه در پى ك آمده ، مشبّهٌ به نيست و بنا را بر حذف آن نهد ، سهو آشكارى را مرتكب شده است . زيرا - بر اساس سخن صريح مصنّف در « الايضاح » - مشبّهٌ به‌اى كه پس از ك مىآيد ، گاه مذكور است و گاه محذوف .\r\nگاه فعلى در كلام مىآيد و تشبيه را مىرساند ؛ به شرط آنكه با آن فعل ، تشبيه\r\n\r\n\r\n","description":"","footnote":"\r\n( 1 ) . بقره ( 2 ) / 19 .\r\n( 2 ) . كهف ( 18 ) / 45 .\r\n","page_name":" 340 ","page_number":340},
  {"content":"\r\n\r\nمشبّه به مشبّهٌ به ، نزديك باشد و كمال مشابهت ادّعا شود يا اينكه فعل به معنايى باشد كه تشبيه آن دو به يكديگر ، به سبب كوچكترين دليلى ، دور بنمايد . حالت نخست ، مانند : « عَلِمْتُ زيداً أسداً : زيد را شير دانستم » ؛ زيرا در « عَلِمْتُ : دانستم » معناى تحقيق ( يقين ) نهفته است و حالت دوم ، مانند : « حَسِبْتُ زيداً أسداً : زيد را شير پنداشتم » ؛ چرا كه در پنداشتن ، اشارتى به عدم يقين نهفته است .\r\nدر اينكه اين افعال نشان دهندهء تشبيه باشند ، پوشيدگى وجود دارد و روشن‌تر آن است كه فعل چگونگى تشبيه را در دورى و نزديكى ، مىرساند . « 1 »\r\nهمو در « المطوّل » مىنويسد :\r\nاگر تشبيه دو چيز به يكديگر [ به ذهن 
  ] نزديك باشد ، [ براى تشبيه ، 
  ] فعلى به كار مىرود كه معناى تشبيه را مىرساند ؛ مانند : « علمت زيداً أسداً : زيد را شير دانستم . » مراد گوينده آن است كه زيد شباهت بسيارى با شير دارد ؛ چرا كه « علمت » به تحقّق تشبيه و يقينى بودن آن دلالت مىكند . همچنين ، اگر تشبيه دو چيز كمى دور بنمايد ، از فعل استفاده مىشود ؛ مانند : « حسبت يا خِلْتُ زيداً أسداً : پنداشتم يا خيال كردم كه زيد شير است . » پنداشتن به گمان و نه به يقين ، دلالت مىكند و به شنونده مىفهماند كه شباهت زيد به شير به گونه‌اى نيست كه گوينده يقين داشته باشد كه اين همان است ؛ بلكه گوينده مىپندارد و خيال مىكند كه زيد شير است .\r\nاينكه افعالى اين چنين رساناى تشبيه باشند ، محلّ تأمّل است . زيرا قطعاً دانستن و پنداشتن هيچ دلالتى به تشبيه ندارند و آنچه به تشبيه دلالت مىكند ، تنها دانش ما به اين است كه نمىتوان شير را به شكل حقيقى ، بر زيد حمل كرد و اين حمل ، تنها با تقدير گرفتن ادات تشبيه ، درست خواهد بود ؛ خواه فعلى بيايد و خواه نيايد .\r\nمانند : « زيد أسد . » بله ، اگر گفته مىشد كه اين افعال از نزديكى و دورى تشبيه خبر مىدهند ، درست‌تر مىبود . « 2 »\r\n\r\n\r\n","description":"","footnote":"\r\n( 1 ) . المختصر فى شرح تلخيص المفتاح / 143 .\r\n( 2 ) . المطوّل فى شرح تلخيص المفتاح / 330 .\r\n","page_name":" 341 ","page_number":341},
  {"content":"\r\n\r\nبنابراين ، دلالت به تشبيه يا به برابرى در حديث شريف ، با در نظر گرفتن جمله‌اى مقدّر ، بايد همين گونه باشد .\r\nتقتازانى مىگويد :\r\nهدف از تشبيه ، در بيشتر موارد ، به مشبّه باز مىگردد . هدف بيان اين حقيقت است كه مشبّه امرى است ممكن الوجود و اين در هر امر شگرفى كه احتمال برود با آن مخالفت كنند يا محالش بپندارند ، رخ مىدهد . مانند سرودهء ابوالطيّب :\r\n فَإنْ تَفُقِ الْأنامَ وَ أنْتَ مِنْهُمُ * فَإنَّ الْمِسْكَ بَعْضُ دَمِ الْغَزالِ \r\nاگر با آنكه تو در شمار مردمانى ، سرآمد همهء آنان شده‌اى ، شگفت نيست ؛ چرا كه مشك بخشى از خون آهوست .\r\nوى مىخواهد بگويد : بىگمان ، ممدوح به گونه‌اى بر مردمان فائق آمده كه ميان او و ايشان شباهتى نمانده است ؛ بلكه خود به تنهايى ، اصلى و جنسى شده است .\r\nاين در ظاهر ، محال است ؛ چرا كه بعيد است فردى از افراد يك نوع در فضائل ويژهء اين نوع ، به جايى برسد كه گويى ديگر از آنها نيست . از اين رو ، براى دعوى خود دليل مىآورد و امكانش را روشن مىسازد و حال او را به حال مشك تشبيه مىكند ؛ مشكى كه از خونهاست ؛ ليكن به سبب وجود اوصاف نيكويى كه در خون يافت نمىشود ، در شمار خونها به شمار نمىآيد .\r\nاگر بگويى : در اين سروده ، تشبيه كجاست ؟ خواهم گفت : گرچه اين سروده به طور صريح بدان دلالت نمىكند ، ولى به گونهء ضمنى نشان دهندهء تشبيه است ؛ زيرا معناى آن اين است كه : اگر با آنكه تو در شمار مردمانى ، سرآمد همهء آنان شده‌اى ، شگفت نيست ؛ چرا كه مشك نيز خون غزال است ، ليكن بر آن برترى يافته است تا جايى كه ديگر ، خون به شمار نمىرود . حال تو نيز شبيه مشك است .\r\nاين گونه تشبيه را تشبيه ضمنى يا تشبيه پوشيده مىنامند . « 1 »\r\n\r\n\r\n","description":"","footnote":"\r\n( 1 ) . همان / 330 - 331 .\r\n","page_name":" 342 ","page_number":342},
  {"content":"\r\n\r\nبنابراين ، تشبيه موجود در حديث نيز بدين سان ، مقدّر است . پس معناى حديث اين چنين مىشود : هر كه مىخواهد دانش آدم را ببيند ، على را بنگرد ؛ چرا كه على در دانش ، با آدم برابر است ؛ يا اينكه : در علم همانند اوست . ديگر اوصاف ياد شده در حديث نيز همين گونه‌اند .\r\n\r\nاشكال و پاسخ - 3\r\nدهلوى مىگويد : « از اين رو ، شعر مشهور زير را نيز نوعى تشبيه بر شمرده‌اند :\r\n لاتَعْجَبُوا مِنْ بِلَى غِلالَتِهِ * قَدْ زرَّ أزْرارَهُ عَلَى الْقَمَرِ \r\nاز كهنگى جامهء او شگفت‌زده نشويد ؛ چرا كه تكمه‌هاى آن را بر ماه بسته است .\r\nو همين گونه است ابيات زير از « متنبّى » :\r\n نَشَرَتْ ثَلاثَ ذَوائِبٍ مِنْ خَلْفِها * في لَيْلَةٍ فَأرَتْ لَياليَ أرْبَعا\r\nوَ اسْتَقْبَلَتْ قَمَرَ السَّماءِ بِوَجْهِها * فَأرَتْنيِ الْقَمَريْنِ في وَقْتٍ مَعا \r\nدر شبى ، سه رشته از گيسوان را از پشت سرش گشود و چهار شب را به من نشان داد .\r\nروى خود را به سوى ماه آسمان كرد و دو ماه را با هم به من نماياند . »\r\n\r\nاوّلًا\r\n: روشن است كه اسلوب اين ابيات با اسلوب حديث ، متفاوت است . ما دربارهء دلالت اسلوب « مَنْ أرادَ أنْ يَنْظُرَ إلى كذا ، فَلْيَنْظُرْ إلى فلانٍ » به تشبيه ، سخن مىگوييم ؛ بنابراين ، استشهاد به اين ابيات وجهى ندارد .\r\n\r\nثانياً\r\n: « از كهنگى جامهء او شگفت‌زده نشويد . . . » بر حسب اصطلاح ، استعاره است نه تشبيه ؛ هر چند كه استعاره بر بنياد تشبيه نهاده مىشود . امّا سخن دهلوى در اينجا بر تفاوت ميان تشبيه و استعاره استوار است ؛ چرا كه در ادامه مىگويد : « اگر حديثْ تشبيه نباشد ، استعاره است و اصل استعاره ، تشبيه است . »\r\nگفتار تفتازانى نشان دهندهء آن است كه شعر مذكور در شمار استعاره است نه تشبيه . اينك سخن وى با همهء بلندىاش :\r\nبدان كه دانشمندان در اينكه استعاره ، مجاز لغوى است يا مجاز عقلى ، چند دسته‌اند . بخش اعظم آنان بر اين باورند كه استعاره مجاز لغوى است . بدين معنى كه لفظ ، به سبب علاقهء مشابهت ، در معنايى كه براى آن وضع نشده ، به كار رفته است .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nدليل اينكه استعاره مجاز لغوى است ، آن است كه نه براى مشبّه و نه براى مشبّهٌ به و نه براى معنايى اعمّ از آن دو ، وضع شده است . مثلًا شير در « شيرى را ديدم كه تيراندازى مىكرد » براى مرد دلير و براى معنايى اعمّ از مرد و حيوان وحشى ، همچون حيوان ، وضع نشده تا اطلاق آن بر آن دو مانند اطلاق حيوان بر شير و مرد بر دلير ، حقيقى باشد ؛ بلكه تنها براى درنده‌اى خاصّ وضع شده است . اين به سبب نقل از دانشمندان لغت ، قطعاً معلوم است . پس اطلاق شير بر مرد دلير ، اطلاقى است بر غير ما وضع له ، همراه با قرينه‌اى كه از ارادهء ما وضع له ، مانع است ؛ بنابراين ، استعاره مجاز لغوى است .\r\nنكتهء ديگر آنكه ، هر گاه لفظ عامّ ، نه به اعتبار خصوصيّتش بلكه به اعتبار عامّ بودنش ، بر معناى خاصّ اطلاق شود ، به هيچ وجه ، مجاز نبوده ، حقيقت به شمار مىرود . مانند آنكه هر گاه زيد را ببينى ، بگويى : مردى يا انسانى يا حيوانى را ديدم ( اطلاق مرد و انسان و حيوان بر زيد ، حقيقى است ) . زيرا لفظ تنها در معناى موضوع له خود به كار رفته است .\r\nبرخى گفته‌اند : استعاره مجاز عقلى است ؛ بدين معنى كه در استعمال آن ، در امرى عقلى و نه لغوى ، تصرّف مىشود . زيرا استعاره تنها پس از دعوى دخول مشبّه در جنس مشبّهٌ به ، بر مشبّه اطلاق مىشود ؛ يعنى آنكه مرد دلير ، فردى از افراد شير به شمار رفته است . گويا استعمال استعاره براى مشبّه ، استعمالى است در آنچه لفظ مستعار برايش وضع شده است .\r\nگفتيم : استعاره تنها پس از دعوى دخول مشبّه در جنس مشبّهٌ به ، بر مشبّه اطلاق مىشود ؛ چرا كه اگر اين گونه نباشد ، استعاره از حقيقت ، بليغ‌تر نخواهد بود . زيرا در اطلاق اسم مجرّد تهى از معناى مشبّهٌ به بر مشبّه ، مبالغه‌اى نيست و چون درست نيست به كسى كه مىگويد : « شير را ديدم » و مرادش زيد است ، گفته شود كه او زيد را حيوان وحشى قلمداد كرد ، روا نيست بدان كسى كه نام فرزندش را اسد مىنهد ، بگويند كه او فرزندش را جانورى درنده بر شمرده است . زيرا هر گاه « جعل » دو مفعولى باشد ، به معناى « صيّر » است و مفيد اثبات صفتى براى شىء است . لذا گفته\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nنمىشود : « فلانى او را امير قرار داد » مگر آنكه صفت اميرى را در او اثبات كند .\r\nهمچنين ، بدان سبب كه نقل نام مشبّهٌ به ، تابع نقل معناى آن است ( يعنى :\r\nنخست متكلّم معناى شير حقيقى را براى كسى ادّعا مىكند ، سپس نام شير را بر او اطلاق مىكند ؛ گويى لفظ شير در ما وضع له خود به كار رفته است ) استعاره مجاز لغوى نبوده ، بلكه مجاز عقلى است . بدين معنى كه عقل ، مرد دلير را از جنس شير بر شمرده است و واقعى شمردن چيزى كه واقعى نيست ، مجاز عقلى است .\r\nبدان دليل كه اطلاق نام مشبّهٌ به بر مشبّه ، تنها پس از دعوى دخول آن در جنس مشبّه است ، تعجّب در سرودهء زير صحيح است :\r\n قامَتْ تُظَلِّلُني مِنَ الشَّمْسِ * نَفْسٌ أعَزُّ عَليَ مِنْ نَفْسي \r\nبرخاست و از خورشيد بر من سايه افكند ؛ كسى كه براى من از جانم عزيزتر است .\r\nو مايهء شگفتى اين است كه جوانى كه در زيبايى و نكورويى ، همچون آفتاب است ، از خورشيد بر من سايه افكند . پس اگر سراينده معناى خورشيد حقيقى را براى ممدوحش ادّعا نكرده و او را حقيقتاً خورشيد نشمرده باشد ، تعجّبى در كار نخواهد بود ؛ چرا كه هيچ شگفت نيست كه انسانى نكو روى بر انسان ديگرى سايه افكند .\r\nاز اين رو ، نهى از تعجّب در شعر زير رواست :\r\n لاتَعْجَبُوا مِنْ بِلَى غِلالَتِهِ * قَدْ زرَّ أزْرارَهُ عَلَى الْقَمَرِ \r\nاز كهنگى جامهء او شگفت‌زده نشويد ؛ چرا كه تكمه‌هاى آن را بر ماه بسته است .\r\n« غلالة » پيراهنى است كه در زير جامه‌ها يا زره بپوشند و « زرّ » به معناى محكم بستن تكمه‌هاى جامه است .\r\nاگر شاعر ممدوح خود را ماه حقيقى قلمداد نكرده باشد ، نهى از شگفت‌زدگى ، معنايى نخواهد داشت ؛ زيرا جامهء كتانى تنها به سبب ماه حقيقى ، به سرعت ، پوسيده مىشود نه به آن علّت كه انسانى ماه سيما آن را به تن كند .\r\nدر پاسخ به اين اشكال كه ماه در اين بيت ، به دليل آمدن مشبّه - كه ضمير هاء در غلالته و أزراره است - استعاره نيست ، مىگوييم : ما نمىپذيريم كه اين گونه آمدن مشبّه ، منافى استعاره باشد . اين بيت مانند آن است كه بگوييم : « شمشير زيد در\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nدست شيرى است . » زيرا تعريف استعاره بر آن صدق مىكند .\r\nبرخى دليل دستهء دوم را ( كه قائل بودند استعاره مجاز عقلى است ) رد كرده‌اند و گفته‌اند : ادّعاى دخول مشبّه در جنس مشبّهٌ به ، اقتضا ندارد كه استعاره در ما وضع له به كار رفته باشد . زيرا روشن است كه شير در « شيرى را ديدم كه تير مىافكند » براى مرد دلير به كار رفته و موضوع له آن همان درندهء خاصّ است .\r\nسخن حق آن است كه ادّعاى دخول مشبّه در جنس مشبّهٌ به ، بر اين بنياد استوار است كه افراد شير به طريق تأويل ، دو دسته شوند : 1 . شير متعارف كه اندام و شكلى خاصّ داشته ، شجاعتى به غايت دارد . 2 . شير غير متعارف كه آن شجاعت را داراست ؛ ليكن اندام و شكلى ديگر دارد . واژهء شير تنها براى شير متعارف وضع شده و كاربرد آن براى شير غير متعارف ، كاربردى است در غير ما وضع له و قرينه از ارادهء شير متعارف ، باز دارنده است ؛ پس روشن مىشود كه مقصود معناى غير متعارف است . با اين سخن ، گفتار كسانى كه مىگويند : « پافشارى بر اين دعوى كه مراد از شير ، مرد دلير است ، با نصب قرينهء بازدارنده از اينكه مراد درندهء خاصّ باشد ، منافات دارد » ؛ رد مىشود .\r\nامّا تعجّب و نهى از آن - كه در دو بيت ياد شده وجود داشت - بر پايهء فراموشاندن تشبيه است تا حقّ مبالغه گزارده شده ، نشان داده شود كه مشبّه به گونه‌اى است كه به هيچ وجه ، از مشبّهٌ به تميز داده نمىشود ؛ بدان سان كه هر چه بر مشبّهٌ به مترتّب شود ( مانند تعجّب و نهى از تعجّب ) بر مشبّه نيز مترتّب مىشود .\r\nدربارهء حاشيهء منهيّه بر سخن مصنّف ( استعاره منافى . . . ) بايد گفت : استعمال استعاره و ذكر آن در كلام ، تنها زمانى منافى آن است كه به گونه‌اى آمده باشد كه از تشبيه خبر دهد . « 1 »\r\n\r\nثالثاً\r\n: اطلاق ماه در شعر « لاتعجبوا . . . » تنها بر سبيل استعاره است . اطلاق ليالى بر ذوائب ( / رشته‌هاى گيسو ) و ماه بر رخسار محبوبه نيز استعاره‌اند نه تشبيه . روشن\r\n\r\n\r\n","description":"","footnote":"\r\n( 1 ) . المطوّل فى شرح تلخيص المفتاح / 360 - 362 .\r\n","page_name":" 346 ","page_number":346},
  {"content":"\r\n\r\nاست كه استعاره بودن اين گونه اطلاقات و تشبيه نبودن آنها به هدف دهلوى - كه مىكوشد تا اثبات كند حديث شريف در شمار تشبيه است - زيانى نمىرساند . پس دعوى تشبيه بودن اين گونه اطلاقات توسّط وى ، جز فريفتن توده‌ها دليلى ندارد تا بدين گونه ، سستى دلالت حديث تشبيه را به برابرى ، گمان برند و حديث را در شمار اين چنين اشعارى كه تهى از معناى حقيقىاند ، بپندارند .\r\n\r\nاشكال و پاسخ - 4\r\nيادآورى گفتار دهلوى : « اگر از همهء اينها درگذريم ، [ مضمون حديث 
  ] استعاره‌اى است كه بنيادش بر تشبيه نهاده است . »\r\n\r\nاگر حديث از باب استعاره باشد ، دلالتش به برابرى رساتر است .\r\nبر فرض آنكه اين حديث شريف از باب استعاره باشد ، بىگمان ، دلالتش به برابرى استوارتر و رساتر است .\r\nتفتازانى مىگويد :\r\nدانشمندان علم بلاغت بر اينكه مجاز و كنايه از حقيقت و تصريح ، رساترند ، همداستان‌اند ؛ زيرا انتقال معنا در مجاز و كنايه ، از ملزوم به لازم است كه به دعوى چيزى بر اساس بيّنه مىماند ؛ چرا كه به دليل محال بودن جدايى ملزوم از لازم ، وجود ملزوم ، وجود لازم را واجب مىگرداند . همچنين ، ايشان بر اينكه استعارهء تحقيقى و تمثيلى از تشبيه رساترند ، متّفق‌اند ؛ چرا كه استعاره گونه‌اى از مجاز است و دريافتيم كه مجاز از حقيقت رساتر است .\r\nرساتر بودن كنايه و مجاز بدان معنى نيست كه در عالم واقع ، جزئى از آن دو ، معناى افزون‌ترى را پديد مىآورد كه در حقيقت و تصريح ، يافت نمىشود ؛ بلكه مقصود آن است كه مجاز و كنايه استوارى اثبات معنا را افزون مىكنند .\r\nاز استعاره در مىيابيم كه ويژگى مورد نظر ، بدان سان كه در مشبّهٌ به وجود دارد ، در مشبّه نيز به حدّ كمال رسيده است و مشبّه ، بر خلاف آنچه از تشبيه بر مىآيد ، در آن ويژگى ، كاستى ندارد . بايد دانست كه حال معنا ، هر چند كه در قالب عبارتى\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nرساتر بيايد ، فى نفسه ، دگرگون نمىشود .\r\nمقصود عبدالقاهر نيز همين است . وى مىگويد : مزيّت جملهء « شيرى را ديدم » بر جملهء « مردى را ديدم كه او و شير در دليرى يكسان‌اند » در اين نيست كه جملهء نخست نسبت به جملهء دوم ، معناى افرون‌ترى را در برابرى آن مرد با شير در دليرى ، مىرساند ؛ بلكه برترى آن در اين است كه نسبت به جملهء دوم ، در بر دارندهء تأكيدى است براى اثبات اين برابرى . و خدا داناتر است . « 1 »\r\nبنابراين ، روشن شد كه تشبيه و استعاره ، هر دو ، برابرى مشبّه و مشبّهٌ به را مىرسانند ؛ جز اينكه در استعاره ، تأكيد افزونى بر اين برابرى نهفته است و از اين رو ، بر تشبيه برترى دارد . بر اين اساس ، اگر حديث را استعاره به شمار آوريم ، همچنان نشان دهندهء برابرى است و بلكه در اين صورت ، از اينكه گفته شود « آدم و على عليهما السلام در دانش برابرند » رساتر و بليغ‌تر است . اوصاف ديگر نيز همين گونه‌اند .\r\nپس نفى دلالت حديث به برابرى ، بدان سبب كه از باب استعاره است و بىخرد ناميدن كسانى كه از آن برابرى دريابند ، در حقيقت ، كودن خواندن شيخ عبدالقاهر جرجانى و ديگر پيشوايان علوم بلاغت و چيره‌دستان دانشهاى ادبى است . گويا دهلوى باكى ندارد كه سخنانش به كجا مىانجامد ! وى مىكوشد كه استدلالات اماميّه را نقض كند ؛ هر چند كه كوشش او به كودن ناميدن و دروغگو خواندن دانشمندان بزرگ مذهبش بينجامد يا پيامدهاى فاسد ديگرى در پى داشته باشد .\r\nاى كاش وى از برخى خردمندان فهم و خرد به عاريت گرفته بود تا دلالت استعاره را به برابرى ، نفى نكند !\r\nهمچنين ، يكى از شروط استعاره وجود امرى است كه به مشبّهٌ به اختصاص دارد و هدف اثبات آن براى مشبّه است . بر اين اساس مىگوييم : هر گاه حديث از باب استعاره باشد ، به تحقيق ، نبىّ اكرم صلى الله عليه و آله دانشى كه به آدم اختصاص دارد و نيز اوصاف پيامبران ديگر را براى امير مؤمنان اثبات كرده است . اگر اين گونه نباشد ،\r\n\r\n\r\n","description":"","footnote":"\r\n( 1 ) . المختصر فى شرح تلخيص المفتاح / 186 .\r\n","page_name":" 348 ","page_number":348},
  {"content":"\r\n\r\nبه سبب فقدان شرط ، حديث در شمار استعاره نخواهد بود و دعوى دهلوى در بر شمردن حديث از باب استعاره ، باطل خواهد گشت . امّا لزوم شرط ياد شده در سخن صريح دانشمندان علم بلاغت آمده است .\r\nتفتازانى مىنويسد :\r\nفصل : استعارهء بالكنايه و استعارهء تخييلى : از آنجا كه در نزد مصنّف ، استعارهء بالكنايه و استعارهء تخييلى دو امر معنوىاند كه در تعريف مجاز نمىگنجند ، براى آن دو ، فصلى جداگانه گشوده است تا آن معانى را كه بر آنها لفظ استعاره اطلاق مىشود ، بى كم و كاست ، بررسى كند .\r\nگاهى تشبيه در معناى لفظ يا در نفس متكلّم ، پنهان مىشود و او جز مشبّه ، هيچ يك از اركان ديگر آن را بر زبان نمىآورد ؛ امّا ذكر مشبّهٌ به تنها در تشبيهِ اصطلاحى ، واجب است و دانستى كه تشبيه اصطلاحى غير از استعارهء بالكنايه است . اثبات امرى كه ويژهء مشبّهٌ به است براى مشبّه ، به اين تشبيه پنهان در نفس متكلّم دلالت مىكند ؛ بدون آنكه در اينجا امر محقّقِ محسوس يا معقولى باشد كه نام اين امر بر آن اطلاق شود . تشبيه پنهان در نفس ، استعارهء بالكنايه يا پنهان ناميده مىشود .\r\nدليل آنكه اين استعاره را بالكنايه مىنامند ، آن است كه به تشبيه تصريح نشده و تنها با آوردن ويژگيها و لوازمش ، بدان اشاره شده است ؛ امّا استعاره خواندنش ، نامگذارى بىمناسبتى بيش نيست . اثبات امرى كه ويژهء مشبّهٌ به است ، براى مشبّه ، استعارهء تخييلى نام دارد . زيرا براى مشبّه ، امرى كه ويژهء مشبّهٌ به است و كمال مشبّهٌ به يا قوام آن در وجه شبه ، به سبب آن است ، به عاريت گرفته شده تا شنونده خيال كند كه مشبّه از جنس مشبّهٌ به است . « 1 »\r\n\r\nاشكال و پاسخ - 5\r\nدهلوى گفته بود : « برابر انگاشتن مشبّه و مشبّهٌ به از كمال بىخردى است . »\r\nاين سخن نشان دهندهء كمال متانت و ديندارى بسيار اين مرد است ! كاربرد تشبيه\r\n\r\n\r\n","description":"","footnote":"\r\n( 1 ) . همان / 170 .\r\n","page_name":" 349 ","page_number":349},
  {"content":"\r\n\r\nبراى نشان دادن برابرى ، در قرآن و حديث و سخنان دانشمندان ، نشان داده شد ؛ از اين رو ، اين سخن ، در حقيقت ، ردّ كتاب و سنّت و دانشمندان و خردمندان و علماى بلاغت است .\r\nبىگمان ، هر كه به كتابهاى علمى ، همچون كتب صرف و نحو و معانى و بيان و حكمت و منطق و فقه و اصول فقه ، مراجعه كند ، آنها را آكنده از يادكرد تمثيلات براى بيان قواعد كلّى ، به وسيلهء ادوات تشبيه ، نظير : « ك » و « نحو » و « مثل » و مانند اينها خواهد يافت . مثلًا گفته مىشود : كلّ فاعل مرفوع ؛ نحو : قام زيد . كلّ مفعول منصوب ؛ كأكرمت زيداً و . . . . شكّى نيست كه مراد از اين تشبيه و تمثيل ، تنها برابرى و مطابقت كامل ميان مثال و قاعدهء كلّى است .\r\nليكن بر اساس گفتار دهلوى ، تمامى دانشمندان و نويسندگانى كه در علوم گوناگون قلم زده‌اند ، بىخردانى سفيه‌اند ؛ چرا كه از تشبيه ، برابرى ميان مشبّه و مشبّهٌ به را در مىيابند ! همچنين ترديدى نيست كه همهء خردمندان از گفتهء « زيد كعمرو في العلم : زيد در دانش بسان عمرو است » برابرى آن دو را مىفهمند ؛ پس بنا بر گفتهء دهلوى ، خردمندان ، همه ، سفيهانى بىخردند !\r\n\r\nاعتراف كابلى به دلالت تشبيه به برابرى\r\n[ دلالت تشبيه به برابرى ، حقيقتى است روشن 
  ] و به همين سبب است كه كابلى ، با همهء تعصّب و دشمنىاش ، اعتراف مىكند كه برابرى از معانى تشبيه است ؛ ولى دهلوى برداشت برابرى از تشبيه را « كمال بىخردى » قلمداد مىكند . اينك سخن كابلى در پاسخ به حديث تشبيه :\r\n. . . زيرا اين حديث بر سبيل تشبيه وارد شده است و لزومى ندارد كه مشبّه با مشبّهٌ به برابر باشد ؛ چرا كه تشبيه ناتوان به توانا و پست به و الا ، بسيار انجام مىگيرد . مثلًا مىگويند : خاكى بسان مشك ؛ سنگريزه‌اى مانند ياقوت ؛ هر كه مىخواهد ماه شب چهارده را ببيند ، سيماى سُعدى « 1 » را بنگرد ؛ ليكن لازم نيست كه\r\n\r\n\r\n","description":"","footnote":"\r\n( 1 ) . نامى است براى دختران . ( لسان العرب 3 / 217 ) ( مترجم )\r\n","page_name":" 350 ","page_number":350},
  {"content":"\r\n\r\nدرخشش رخسار سعدى با نور ماه برابرى كند . شاعرى سروده است :\r\n أرَى بارِقاً بِالْأبْرَقِ الْفَرْدِ يُومِضُ * فَيَكْشِفُ جِلْبابَ الدُّجَى ثُمَّ يَغْمَضُ\r\nكَأنَّ سُلَيْمى مِنْ أعاليِهِ أشْرَفَتْ * تَمُدُّ لنا كَفّاً خَضيباً وَ تَقْبِضُ \r\nآذرخشى را ديدم كه بر كوهى بلند و تنها با سنگهاى سياه و سپيد ، درخشيد و جامهء تاريكى را كنار زد و سپس پنهان شد ؛ گويا محبوبه‌ام ، سليمى ، از بلنداى آن كوه برآمد و دستى رنگين به سوى ما گشود و آن را بست .\r\nسراينده دست خضاب شدهء محبوب را به آذرخش تشبيه كرده است ؛ امّا اين كجا و آن كجا ؟ پس سخنى همچون : « هر كه مىخواهد آذرخش را ببيند ، دست خضاب شدهء سليمى را آن گاه كه آن را از فراز كوه مىگشايد و مىبندد ، بنگرد » نشانگر برابرى دست رنگينْ به خضاب با آذرخش نيست و اين بسيار روشن است .\r\nگاهى و شايد چه بسيار ، توانا را به ناتوان و و الا را به پست تشبيه مىكنند . مثل :\r\n« مرواريدى بسان دندان محبوب » و يا : « مَثَلُ نُورِهِ كَمِشْكاةٍ فِيها مِصْباحٌ الْمِصْباحُ في زُجاجَةٍ : مثل نور او چون چراغدانى است كه در آن چراغى و آن چراغ در آبگينه‌اى باشد . » « 1 » همان گونه كه گفته مىشود : آذرخش بسان دست خضاب شدهء معشوقه است كه آن را از بلنداى قصر خود گشود و بست . و شعر اين معنا را بر مىتابد .\r\nهمچنين ، گاهى دو چيز برابر با يكديگر را به هم تشبيه مىكنند ؛ مانند : زيد در زيبايى همچون عمرو است ( اگر در زيبايى برابر باشند ) . بنابراين ، حديث تشبيه برابرى او را با پيامبران ، واجب نمىگرداند . « 2 »\r\nمىنگريد كه كابلى از كاربرد تشبيه براى نشان دادن برابرى ، سخن گفته و به روشنى ، بدان اعتراف كرده است ؛ هر چند سخنش را با « گاهى » همراه ساخته و\r\n\r\n\r\n","description":"","footnote":"\r\n( 1 ) . نور ( 24 ) / 35 .\r\n( 2 ) . الصواقع الموبقه ، مخطوط .\r\n","page_name":" 351 ","page_number":351},
  {"content":"\r\n\r\nدر فرجام كلام و پايان اقسام تشبيه ، بدان پرداخته است ؛ كارى كه تعصّب او را بر ضدّ حقّ ، مىنماياند و اين بر خردمندان پوشيده نيست . زيرا پيشتر گذشت كه برابرى ، به سبب تبادر و صحّت سلب تشبيه از غير برابر ، معناى حقيقى تشبيه است و تشبيه در كتاب و سنّت و . . . براى نشان دادن برابرى به كار رفته است . در هر حال ، كابلى ، گر چه به اجمال ، به كاربرد تشبيه براى دلالت به برابرى ، اعتراف كرده است .\r\nليكن دهلوى ، بر خلاف آنكه تمامى سخنانش در اشكال تراشى نسبت به حديث تشبيه ، برگرفته از كابلى است ، اين معنا را نپذيرفته و نفى كرده است . گويا مىدانسته است همين اندازه اعتراف به حقّ ، شيعيان را در استدلالشان به اين حديث شريف ، جهت اثبات مذهبشان ، سودمند خواهد افتاد . از اين رو ، به انكار اين حقيقت بسنده نمىكند ؛ بلكه هر كس را كه مدّعى شود تشبيه ، رساناى برابرى است و از آن مساوات دريابد ، به كمال بىخردى منسوب مىدارد و حتّى بالاتر از اينها ، برداشت برابرى را از تشبيه ، از جملهء اوهام بر مىشمارد و مىگويد كه اين وهم از كودكان صغير و نه كودكان مميّز ، سر مىزند !\r\nسخنان او را در نوع نوزدهم از باب يازدهم تحفه ، ببينيد و بنگريد كه چه اوصافى را نثار دانشمندان بزرگ و چيره‌دستان علوم و ستونهاى دانش مىكند !\r\n\r\nكاربرد تشبيه براى نشان دادن برابرى ، در سخن شخص دهلوى\r\nآرى ، بىگمان ، سخنان طعن‌آميز دهلوى دربارهء دانشمندانى كه از تشبيه ، برابرى در مىيابند ، دامان خودش را نيز مىگيرد . زيرا شخص دهلوى در جاهاى متعدّد ، از تشبيه ، برابرى را برداشت كرده است . حتّى در سخنى كه ديگران را در فهم مساوات از تشبيه ، به بىخردى متّصف كرده ، آمده است : « تشبيه چيزى را به چيزى ، موجب برابرى مشبّه و مشبّهٌ به بر شمردن ، از پندارهاى كودكان صغير و نه كودكان مميّز است . اين پندارْ فراوان از شيعيان سر زده است . مثل اينكه مىگويند : حضرت امير در زهد و تقوا و بردبارى ، به پيامبران اولوالعزم تشبيه شده است . » ( نوع نوزدهم )\r\nمىنگريد ! خود او در همين سخن ، تشبيه به كار مىبرد و قطعاً برابرى را در نظر مىگيرد . چرا كه مىگويد : « مثل اينكه مىگويند . . . . » زيرا واژهء « مثل » براى تشبيه وضع شده است و او همين واژه را در جايى كه به زعم او ، شيعيان دچار پندار\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nشده‌اند ، به كار مىگيرد .\r\nبالاتر از اين ، او در ردّ دلالت حديث تشبيه ، از تشبيه استفاده و برابرى و مطابقت را از آن اراده مىكند . آيا سخن او را در وجه چهارم نديده‌ايد ؟ وى مىنويسد :\r\n« و همان گونه كه تشبيه با ادات شناخته‌شده‌اش - مانند : ك و كأنّ و مثل - انجام مىگيرد ، با اين اسلوب هم صورت مىپذيرد ؛ آن گونه كه در علم بيان آمده است : هر كه مىخواهد به ماه شب چهاردهم بنگرد ، روى فلانى را ببيند . »\r\nدهلوى در همين عبارت ، در سه جا ، تشبيه به كار برده و از آن مطابقت را اراده كرده است :\r\n\r\nنخست\r\n: « كما يكون . . . : همان گونه كه . . . » ؛ زيرا بىگمان ، « كما يكون » از الفاظ تشبيه است و ترديدى نيست كه مراد وى مطابقت است ؛ نه چون تشبيه خاك به مشك .\r\n\r\nدوم\r\n: مثل الكاف و كأنّ و . . . : مانند ك و كأنّ و . . . .\r\n\r\nسوم\r\n: كما تقرّر في علم البيان . . . : آن گونه كه در علم بيان آمده است . . . .\r\nو اگر خوانندهء گرامى در ديگر سخنان او نيك بينديشد ، موارد ديگرى را نيز به دست خواهد آورد .\r\n\r\nاشكال و پاسخ - 6\r\nيادآورى سخن دهلوى : « و تشبيه خاك صحن پادشاهان به مشك و سنگريزه‌هايش به مرواريد و ياقوت ، در اشعار رايج و مشهور است . »\r\n\r\nعدم جواز حمل سخنان پيامبر صلى الله عليه و آله بر كلام ركيك\r\nبه تحقيق ، اين تعصّب از پيروى و تقليد چشم‌بستهء دهلوى از كابلى ، سرچمشه مىگيرد . آيا سخن شريف‌ترين آفريدگان در ميان پيشينيان و پسينيان ، با اشعار شاعران و تمثيلات خرافى و گزاف آنان قياس مىشود ؟ ! مفاد اين سخن ، تنها اين است كه هيچ شباهتى ميان اميرالمؤمنين و پيامبران در اوصافشان نيست ، چه رسد به برابرى . پناه بر خدا !\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاگر سخن اين مرد روا باشد ، جايز است كه در حقّ هر كسى از مردمان ، گر چه مسلمان هم نباشد ، گفته شود : هر كه مىخواهد دانش آدم را ببيند ، فلانى را بنگرد ؛ ولى شكّى نيست كه قياس سخن برترين آدميان با تمثيلات شاعرانه ، همچون تشبيه خاك به مشك و سنگريزه به ياقوت ، نشان دهندهء تعصّبى زشت يا جهلى شرم‌آور است . اگر حديث تشبيه به اثبات ويژگيهاى ياد شده براى امير مؤمنان ، دلالت نكند ، سخن پيامبر صلى الله عليه و آله به سخنان ركيك و بىربط مىپيوندد و اين هرگز روا نيست .\r\nابوحامد غزّالى مىگويد :\r\nمسئله : قاضى گفته است : حمل سخن شارع بر آنچه به كلام پست ملحق مىشود ، محال است . نمونهء آن شيوهء اصحاب ما در آيهء « وَ أرْجُلَكُمْ إلَى الْكَعْبَيْنِ : و پاهايتان تا برآمدگى ( يا مفصل ) » « 1 » است كه أرجلكم را به سبب قرب جوار ، به كسرِ لام مىخوانند تا سخن شيعيان را كه قائل به مسح [ و نه شستن 
  ] پاها هستند ، رد كنند و اين آيه را ( در قرب جوار ) بسان آيهء « وَ حُورٍ عينٍ « 2 » : و سيه ديده زنانى درشت چشم » « 3 » قلمداد مىكنند و يا چون سخن عرب زبانان : « جُحرُ ضَبٍّ خَرْبٍ : لانهء ويران سوسمار » و يا همچون سرودهء شاعر :\r\n كَأنَّ ثَبيراً « 4 » في عَرانينِ وَبْلِهِ * كَبيرُ أُناسٍ في بِجادٍ مُزَّمِّلِ \r\nگويا كوه ثبير در آغاز بارش باران ، بزرگ مردمى است پيچيده در گليمى خطدار .\r\nمعنا : مزّمل به : پيچيده به ؛ چرا كه صفت « كبير » است كه مرفوع مىباشد ؛ ولى به سبب قرب جوار ، مكسور شده است .\r\nليكن حقيقت مطلب در اين موارد ، آن نيست كه ايشان پنداشته‌اند ؛ بلكه سبب مكسور شدن اين الفاظ ، آن است كه با آنكه ضمّه از كسره روشن‌تر است ؛ ولى\r\n\r\n\r\n","description":"","footnote":"\r\n( 1 ) . مائده ( 5 ) / 6 .\r\n( 2 ) . قرائت مشهور « حورٌ عينٌ » است ؛ ليكن بنا بر نقل صاحب مجمع‌البيان ، ابوجعفر و حمزه و كسايى « حورٍعينٍ » خوانده‌اند . ( مترجم )\r\n( 3 ) . واقعه ( 56 ) / 22 .\r\n( 4 ) . كوهى است در شهر مكّه . ( لسان العرب 4 / 100 ) ( مترجم )\r\n","page_name":" 354 ","page_number":354},
  {"content":"\r\n\r\nعرب زبانان انتقال از حركتى سبك را به حركتى سنگين ، ثقيل دانسته‌اند و در پى كسره ، كسره آورده‌اند .\r\nامّا اعراب نصب در « و أرجلكم » : أرجلكم در معنا منصوب است و فتحه سبك‌ترين حركات است و انتقال از آن از جمع ميان دو كسرهء سنگين ، سزاوارتر است ؛ از اين رو ، براى قرب جوار ، جز رعايت سجع و قافيه ، معنايى نمىماند و اين درخور قرآن نيست . بله ، نظم نيكو در سخن ، از فصيح پسنديده است ؛ بدان شرط كه به مقصود ، خللى وارد نياورد . امّا خلل آوردن به مقصود و رعايت قافيه ، ويژهء كلام پست و ركيك است . « 1 »\r\nاگر تشبيه در اين حديث شريف ، به برابرى دلالت نكند و روا باشد كه تشبيه پيامبر صلى الله عليه و آله را بسان تشبيه خاك به مشك و مانند آن بر شمريم ، جايز است كه در حقّ استادى از اساتيد دهلوى يا شاگردى از شاگردان او گفته شود : او مانند ابليس است ؛ يا اينكه دربارهء شخص دهلوى يا پدرش بگويند : او مانند ابولهب يا ابوجهل است ؛ يا اينكه در حقّ بزرگان اهل تسنّن يا خلفاى سه‌گانه و يارانشان ، چنين سخنانى بر زبان آرند .\r\n\r\nنقض احاديثى كه برخى دربارهء شيخين ساخته‌اند\r\nهر گاه تشبيه رسول خدا صلى الله عليه و آله مانند تشبيه خاك به مشك و سنگريزه به مرواريد و ياقوت باشد ، بى شكّ ، تلاشهاى پيشينيان حديث ساز دهلوى و كوششهاى اساتيد دروغ‌باف او در ساخت فضائلى كه تشبيه شيخين را به پيامبران در بر دارد ، باطل خواهد شد و بر باد خواهد رفت و چون گَرد ، پراكنده خواهد گشت . شگفتا از اين مرد ! پس چگونه به چنين احاديثى چنگ در مىزند و فراوانى آنها را ادّعا مىكند ؟ ! زيرا كه رواست اين تشبيهات ، پس از پذيرش سند احاديث ، از قبيل تشبيه خاك به مشك و سنگريزه به مرواريد و ياقوت باشد و همان گونه كه ميان مشك و خاك و\r\n\r\n\r\n","description":"","footnote":"\r\n( 1 ) . المنخول فى علم الاصول / 201 - 203 .\r\n","page_name":" 355 ","page_number":355},
  {"content":"\r\n\r\nبين سنگريزه و مرواريد و ياقوت ، همسانى و همانندى نيست ، ميان شيخين و پيامبران - كه هزاران درود و ستايش بر پيامبر ما و خاندانش و بر ايشان باد - نيز نسبتى نخواهد بود . خاك كجا و پروين كجا ؟ ! مرواريد كجا و سنگريزه كجا ؟ !\r\n\r\nاشكال و پاسخ - 7\r\nيادآورى سخن دهلوى : « و شاعر سروده است :\r\n أرَى بارِقاً بِالْأبْرَقِ الْفَرْدِ يُومِضُ * فَيَكْشِفُ جِلْبابَ الدُّجَى ثُمَّ يَغْمَضُ\r\nكَأنَّ سُلَيْمى مِنْ أعاليِهِ أشْرَفَتْ * تَمُدُّ لنا كَفّاً خَضيباً وَ تَقْبِضُ \r\nآذرخشى را ديدم كه بر كوهى بلند و تنها با سنگهاى سياه و سپيد ، درخشيد و جامهء تاريكى را كنار زد و سپس پنهان شد ؛ گويا محبوبه‌ام ، سليمى ، از بلنداى آن كوه برآمد و دستى رنگين به سوى ما گشود و آن را بست . »\r\nناروايى چنين قياسى ميان سخن نبىّ اكرم صلى الله عليه و آله و سروده‌هاى شاعرانى كه براى فصيح‌نمايى لب پيچانده‌اند ، دانسته شد ؛ ليكن دهلوى همان راه كابلى را مىپويد و گمراهانه و چشم بسته ، از او تقليد مىكند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nستيز با حديث تشبيه ، به وسيلهء احاديث ساختگىِتشبيه شيخين به پيامبران و ابطال آن\r\n\r\nاشكال و پاسخ - 1\r\nدهلوى مىگويد : « در احاديث صحيح اهل سنّت ، احاديثى در تشبيه ابوبكر به ابراهيم و عيسى و تشبيه عمر به نوح و تشبيه ابوذرّ به عيسى ، روايت شده است . »\r\nاين ستيزى باطل است . زيرا احتجاج به احاديث اهل تسنّن در برابر شيعه ، نارواست و با قانون مناظره سازگار نيست . امّا شيعيان بنا بر قانون مناظره و از باب الزام ، در ردّ اهل سنّت به احاديث ايشان استناد مىكنند . استدلال سنّيان به احاديث خود در برابر اماميّه ، به استدلال اهل كتاب به كتابهاى ساختگى دروغين يا محرَّف ، در دفاع از دينشان و پاسخ نقدها و اشكالات مسلمانان به باورها و عقايد آنان مىماند . شايد از همين روست كه كابلى در مقام پاسخ به حديث تشبيه ، به اين احاديث پندارى احتجاج نكرده است .\r\nاين بخش از سخن دهلوى برگرفته از گفتار كابلى نبوده ، مأخوذ از گفته‌هاى پدرش ، ولىاللَّه دهلوى در كتاب « قرّة العينين » است . دهلوىِ پدر در پاسخ استدلالات خواجه نصيرالدين طوسى رحمه الله در « تجريد العقائد » مىنويسد :\r\n« برابرى با پيامبران : بدان كه رسول عليه السلام در احاديث فراوان ، صحابه را به انبيا تشبيه كرده است . هدف از اين تشبيه ، اشارتى است به وجود وصفى از اوصاف مشبّهٌ به در مشبّه ؛ مانند تشبيه ابوذرّ به عيسى در زهد و تشبيه صدّيق به عيسى در\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nنرمى با امّت و تشبيه فاروق به نوح در سختگيرى با امّت و تشبيه ابوموسى به داوود در صداى نيكو .\r\nبنا بر نقل عبداللَّه بن مسعود ، در داستان رايزنى پيامبر صلى الله عليه و آله با ابوبكر و عمر دربارهء اسيران جنگ بدر ، آمده است كه رسول خدا صلى الله عليه و آله فرمود :\r\nدربارهء اينان چه مىگوييد ؟ كه همانند برادرانشان كه پيش از ايشان مىزيسته‌اند ، هستند . نوح درباره‌شان گفت : « خداوندا ، هيچ كس از كافران را بر روى زمين باقى مگذار . » « 1 » موسى درباره‌شان گفت : « خداوندا ، اموالشان را نابود كن و بر دلهاشان سخت بند نِه . » « 2 » ابراهيم درباره‌شان گفت : « به درستى ، هر كه مرا پيروى كند ، از من است و هر كه مرا نافرمانى كند ، [ خدايا 
  ] بىگمان ، تو آمرزنده و مهربانى . » « 3 » عيسى درباره‌شان گفت : « اگر عذاب كنىشان ، رواست ؛ چرا كه اينان بندگان تواند و اگر بيامرزىشان ، سزاست ؛ كه تو خود پيروزمند و فرزانه‌اى . » « 4 »\r\nاين حديث را حاكم نيشابورى نقل كرده است .\r\nدر حديثى متّفق عليه ، از ابوموسى اشعرى نقل شده است كه رسول خدا صلى الله عليه و آله به او فرمود : « اى ابوموسى ، تو را مزمارى از مزامير آل داوود داده‌اند . »\r\nدر حديثى كه ترمذى در كتابش آورده ، از ابوذرّ روايت شده است كه پيامبر صلى الله عليه و آله درباره‌اش فرمود : « آسمان بر كسى سايه نيفكنده و زمين احدى را در بر نگرفته است كه از ابوذرّ ، شبيه عيسى بن مريم ، راستگوتر و وفادارتر باشد . » ( مقصود ، شباهت در زهد است )\r\nدر « استيعاب » آمده كه از نبىّ اكرم صلى الله عليه و آله روايت شده است : « ابوذرّ در امّت من ، شبيه عيسى بن مريم در زهد اوست . »\r\nدر همان كتاب آمده كه رسول خدا صلى الله عليه و آله فرموده است : « هر كه را ديدن فروتنى\r\n\r\n\r\n","description":"","footnote":"\r\n( 1 ) . نوح ( 71 ) / 26 .\r\n( 2 ) . يونس ( 10 ) / 88 .\r\n( 3 ) . ابراهيم ( 14 ) / 36 .\r\n( 4 ) . مائده ( 5 ) / 118 .\r\n","page_name":" 358 ","page_number":358},
  {"content":"\r\n\r\nعيسى بن مريم ، شاد مىكند ، ابوذرّ را بنگرد . »\r\nاين حديث را ابوعمر در كتاب خود آورده است . »\r\nاين گفتار دهلوىِ پدر بود و اينها همان احاديث‌اند . دهلوى پسر اين سخنان را بر گرفته و از جهاتى آنها را دگرگونه كرده است :\r\n1 . پندار پدر تشبيه صحابه است به پيامبران در احاديث پر شمار ؛ و پندار پسر تشبيه شيخين به انبياست در احاديث پر شمار .\r\n2 . پدر صحّت اين احاديث را به روشنى ، ادّعا نكرده ؛ ليكن پسر مدّعى صحّت احاديث پر شمارى است كه در آنها شيخين به پيامبران تشبيه شده‌اند .\r\n3 . پدر مدّعى نيست كه حاكم حديث ابن مسعود را صحيح بر شمرده است ؛ امّا پسر چنين ادّعايى دارد .\r\nاينها دگرگون‌سازيهاى دهلوى در گفتار پدر است . وى در اينجا ، گفتار پدرش را بر گرفته است ؛ تنها بدان سبب كه كابلى - همان گونه كه پيشتر گذشت - در پاسخ به حديث تشبيه ، بدين احاديث اشارتى نكرده است . آرى ، سخنان دهلوى و ستيزه‌جويىهاى او با شيعه ، بافته‌اى است از گفتار پدرش ولىاللَّه دهلوى و كابلى .\r\nاى كاش دهلوى همانند كابلى ، به اين احاديث نمىپراخت ؛ ليكن نادانى و تعصّب وى را به اين كار وا داشته‌اند . زيرا او در پاسخ حديث تشبيه گفت كه اين تشبيهى محض است ؛ همچون تشبيه خاك به مشك و سنگريزه به مرواريد و ياقوت . اگر ما درستى اين احاديث را از حيث سند بپذيريم ، كافى است كه در پاسخ به آنها همان گفتار وى را بياوريم . بله ، استناد دهلوى به اين احاديث در برابر شيعهء اماميّه ، به پيروى از پدرش ، نشان دهندهء بىخردى اين دو تن است ؛ به همان اندازه كه خودش و استادش تعبير كرده‌اند .\r\n\r\nاشكال و پاسخ - 2\r\nيادآورى سخن دهلوى : « ليكن از آنجايى كه اهل سنّت بهره‌اى از عقل خداداد دارند ؛ هرگز ، اين تشبيهات را به برابرى حمل نكرده‌اند . »\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nاين سخن به روشنى ، بيانگر آن است كه دعوى برابرى ميان شيخين و پيامبران ، نشان دهندهء سفاهت و كم‌خردى است . پس چگونه همين سخن را در همين جا ، ادّعا مىكند ؟ آيا اين جز دوگانه‌گويى و لغزش ، آن هم در گفتارى واحد ، چيز ديگرى است ؟ و اين از ويژگيهاى دهلوى است كه بر چيزى خرده مىگيرد و سپس خود بدان استناد و احتجاج مىكند . و اين ويژگى ، اگر در سخن دانشمندان اهل سنّت ، جز دهلوى ، يافت شود ، اندك خواهد بود !\r\nافزون بر همهء اينها ، اگر اين گروه بهره‌اى از خرد برده بودند ، صدور زشتيها را از خدا - كه از اين سخنان ، بسيار برتر است - روا نمىشمردند و حسن و قبح عقلى را انكار نمىكردند و به جبر نمىگراييدند و كار بيهوده را از جانب خداى عزّتمند حكيم ، سزا نمىدانستند و به صدور تكليف ما لا يطاق از جانب خداى بزرگ ، قائل نمىشدند و صوفيان آنها از اتّحاد ميان خدا و آفريدگان ، دم نمىزدند ؛ و ديگر انديشه‌هاى تباه و گفتارهاى ناروا .\r\n\r\nاشكال و پاسخ - 3\r\nيادآورى گفتار دهلوى : « . . . بلكه ، هدف پيكان تشبيه در اين قسم سخنان ، تنها اثبات وجود وصفى از اوصاف ويژهء آن پيامبر در شخصى كه به آن پيامبر شبيه شده است ، مىباشد ؛ هر چند كه او در مرتبت آن پيامبر قرار نداشته باشد . »\r\nو اين اعترافى است به فرو افتادن دعوى برابرى شيخين با پيامبران در اوصاف ياد شده در احاديثى پندارى .\r\n\r\nاشكال و پاسخ - 4\r\nدهلوى گفته بود : « در داستان رايزنى پيامبر صلى الله عليه و آله با ابوبكر و عمر دربارهء اسيران جنگ بدر به نقل عبداللَّه بن مسعود - كه حاكم نيشابورى آن را روايت كرده و صحيح دانسته - آمده است كه رسول خدا صلى الله عليه و آله فرمود . . . . »\r\nدر اينجا وجوه گوناگون و شايستهء نگرشى هست :\r\n\r\nوجه نخست\r\n: نقل اين حديث از حاكم ، نشان دهندهء اعتماد به روايت اوست و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nاگر روايت او پذيرفته است ، چرا دهلوى حديث طير و حديث ولايت و حديث مدينة العلم را با آنكه حاكم آنها را در آثار خود آورده است ، باطل مىشمارد ؟\r\nبه ويژه حديث اخير كه حاكم پس از نقل حديث ، آن را صحيح بر شمرده است . آيا توثيق حاكم و اعتماد به او تنها ويژهء احاديث فضائل شيخين و مانند آن دو تن است و او در نقل فضائل اميرالمومنين عليه السلام از اعتبار فرو مىافتد ؟ !\r\n\r\nوجه دوم\r\n: بىگمان ، همان گونه كه گذشت ، حاكم در شمار راويان حديث تشبيه است ؛ ليكن دهلوى براى ابطال اين حديث ، بسيار مىكوشد تا آنجا كه براى ستيز با اين حديث ، به احاديث ساختگى پناه مىبرد . آيا رواست كه در فضائل شيخين ، به حاكم اعتماد كنيم ولى در فضائل حضرت امير نه ؟ ! اين جداسازى از چه روست ؟\r\nبه ويژه آنكه عبدالرزّاق صنعانى و احمد و ديگران در نقل حديث تشبيه ، با حاكم همداستان‌اند ؛ ليكن در روايت اين حديث پندارى ، نه !\r\n\r\nوجه سوم\r\n: دهلوىِ پدر صحيح بر شمردن اين حديث را توسّط حاكم ، ادّعا نكرده است ؛ ولى پسرش بدون هيچ دليل و گواهى ، تصحيح حاكم را افزوده است .\r\nاگر اين تصحيح راست مىبود ، قطعاً پدر او نيز آن را ياد مىكرد .\r\n\r\nوجه چهارم\r\n: تشبيه شيخين به پيامبران ، در كجاى اين حديث آمده است ؟ اين حديث ، هرگز ، در بر دارندهء ستايشى از آن دو نيست و اين روشن است .\r\n\r\nوجه پنجم\r\n: به تحقيق ، شيخين در اين حديث به هيچ يك از اوصاف كمالى انبيا ، مانند دانش و فهم و تقوا ، تشبيه نشده‌اند و نفرين بر كافران يا آمرزش‌خواهى براى آنان ، برابرى ميان پيامبران و آن دو را در پى ندارد . بنابراين ، اين حديث با فرض درستىاش ، هرگز با حديث تشبيه هماوردى نمىكند .\r\nبرخى از حديث سازان جمله‌اى را به دنبالهء اين حديث افزوده اند كه نشان دهندهء پاره‌اى از شباهتهاست ؛ ليكن پس از پذيرش سندش ، همچنان سزاوار معارضه با حديث تشبيه نيست . زيرا اين ابن تيميّه است كه مىگويد اين حديث تنها نشان دهندهء شباهت در سختى و نرمى براى خداست نه همانندى در هر چيزى .\r\nاينك نصّ سخن وى :\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nاينكه گوينده‌اى بگويد : اين به منزلهء اين است و اين مانند اين است ، به تشبيه يك چيز به چيز ديگر مىماند و تشبيه چيزى به چيزى - بر اساس آنچه سياق بدان دلالت مىكند - برابرى در هر چيزى را در پى ندارد . آيا حديثى را كه در صحيحين ثبت شده و سخن پيامبر صلى الله عليه و آله را در ماجراى اسيران بازگو مىكند ، ننگريسته‌اى ؟ آن حضرت با ابوبكر و عمر دربارهء اسيران رايزنى فرمود . ابوبكر به آزاد كردنشان در برابر گرفتن عوض و عمر به كشتن آنان اشاره كرد . پس نبىّ اكرم صلى الله عليه و آله فرمود :\r\nشما دو تن را از دمسازانتان آگاه خواهم كرد . اى ابوبكر ، داستان تو چون داستان ابراهيم است ؛ آن گاه كه گفت : « به درستى ، هر كه مرا پيروى كند ، از من است و هر كه مرا نافرمانى كند ، [ خدايا 
  ] بىگمان ، تو آمرزنده و مهربانى . » « 1 » و همچون عيسى ، آن هنگام كه گفت : گر عذاب كنىشان ، رواست ؛ چرا كه اينان بندگان تواند و اگر بيامرزىشان ، سزاست ؛ كه تو خود پيروزمند و فرزانه‌اى . » « 2 » و داستان تو اى عمر ، مانند نوح است ؛ زمانى كه گفت : « خداوندا ، هيچ كس از كافران را بر روى زمين باقى مگذار . » « 3 » و چون موسى ، وقتى كه گفت : « خداوندا ، اموالشان را نابود كن و بر دلهاشان سخت بند نِه ؛ چنان كه ايمان نياورند مگر اينكه عذاب دردناك را ببيند . » « 4 »\r\nسخن حضرتش به ابوبكر - كه داستان تو داستان ابراهيم و عيساست - و به عمر - كه مَثَل تو مَثَل نوح و موساست - از « تو نسبت به من جايگاه هارون را نسبت به موسى دارى » بزرگ‌تر است ؛ چرا كه نوح و ابراهيم و عيسى از هارون بزرگ‌ترند و پيامبر صلى الله عليه و آله آن دو را مانند ايشان بر شمرده است . [ بايد دانست كه 
  ] روايتى نيامده است كه آن دو در هر چيزى مانند اين پيامبران‌اند و سياق سخن تنها نشان دهندهء سختى و نرمى در راه خداست . « 5 »\r\n\r\n\r\n","description":"","footnote":"\r\n( 1 ) . ابراهيم ( 14 ) / 36 .\r\n( 2 ) . مائده ( 5 ) / 118 .\r\n( 3 ) . نوح ( 71 ) / 26 .\r\n( 4 ) . يونس ( 10 ) / 88 .\r\n( 5 ) . منهاج السنّه 7 / 330 .\r\n","page_name":" 362 ","page_number":362},
  {"content":"\r\n\r\nاين گفتار ابن تيميّه است در پاسخ به حديث « تو نسبت به من جايگاه هارون را نسبت به موسى دارى » و به روشنى ، نشان دهندهء درستى سخن پيشين ماست . پس اگر اين حديثْ صحيح هم باشد ، سزاوار هماوردى با حديث تشبيه نخواهد بود .\r\nسخنان ابن تيميّه دروغى را در بر دارد كه بر خواننده پوشيده نيست و آن اينكه او اين حديث را به صحيحين نسبت داده است ؛ حال آنكه اثرى از آن در اين دو كتاب نيست . گويا هدف از اين نسبت دروغين ، برابر ساختن اين حديث و حديث منزلت بوده كه در صحيحين آمده است . حقيقت آن است كه اگر برابرى اين حديث با حديث منزلت پذيرفته شود ، باز هم شايستهء هماوردى با حديث منزلت نخواهد بود . زيرا ما ( در مجلّد حديث منزلت ) ثابت كرديم كه اين حديث شريف ، عموم منزلتهاى هارونى را در بر مىگيرد ؛ امّا اين حديث جز همانندى در سختى و نرمى ، چيز ديگرى را نمىرساند و ابن تيميّه خود بدين اعتراف كرده است .\r\n\r\nاشكال و پاسخ - 5\r\nدهلوى مىنويسد : « از ابوموسى اشعرى نقل شده است كه رسول خدا صلى الله عليه و آله به او فرمود : « اى ابوموسى ، تو را مزمارى از مزامير آل داوود داده‌اند . » اين حديث را بخارى و مسلم روايت كرده‌اند . »\r\nشك نيست كه عمر بن خطّاب حديث ابوموسى اشعرى را در مسئلهء استيذان - كه مربوط به يكى از مستحبّات شرعى است - نپذيرفت . اين را بخارى ، به صراحت ، در صحيحش آورده است . پس شيعه چگونه مىتواند حديث او را كه در بر دارندهء فضيلتى براى شخص اوست ، بپذيرد ؟ علاوه بر اين ، اينكه وى مزمارى از مزامير داوود را داشته باشد ، با حديث تشبيه معارض نيست . آيا صداى نيكو مانند دانش و بردبارى و تقوا در شمار اوصاف كمال است ؟ !\r\n\r\nاشكال و پاسخ - 6\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nدهلوى مىگويد : « رسول خدا صلى الله عليه و آله فرموده است : « هر كه را ديدن فروتنى عيسى بن مريم شاد مىكند ، ابوذرّ را بنگرد . » در استيعاب اين گونه آمده است . و همين حديث را « ترمذى » با الفاظى ديگر روايت كرده است : « آسمان بر كسى سايه نيفكنده و زمين احدى را در بر نگرفته است كه از ابوذرّ ، شبيه عيسى بن مريم ، راستگوتر باشد . » مقصود ، شباهت در زهد است . »\r\n\r\nاوّلًا\r\n: اين حديث در روايات شيعه نيامده است ؛ بنابراين ، شايستهء آن نيست كه با حديث تشبيه - كه شيعه و سنّى ، هر دو ، روايت كرده‌اند - هماوردى كند .\r\n\r\nثانياً\r\n: نويسندهء استيعاب حديث ولايت را با سندى صحيح ، نقل مىكند ؛ ليكن دهلوى به نقل او گوشهء چشمى هم ندارد و به پيروى از برخى متعصّبان ، بطلانش را ادّعا مىكند . حال چگونه در اينجا به روايت او اعتماد مىكند ؟ ! همچنين ، صاحب استيعاب در « بهجة المجالس » حديث طير را روايت كرده ؛ ولى دهلوى به روايت او اعتنايى نكرده است .\r\n\r\nثالثاً\r\n: ترمذى از راويان حديث ولايت و حديث طير است . چگونه است كه دهلوى به روايت اين دو حديث توسّط ترمذى ، ارجى نمىنهد ؛ ليكن به روايت آن دو حديث توسّط وى ، اعتماد مىكند ؟\r\n\r\nرابعاً\r\n: شك نيست كه عثمان ، با آنكه از جانب اهل سنّت به نرمى و مهربانى و نازك‌دلى ستوده شده ، به ابوذرّ - بر خلاف احاديثى كه در ستايش او آمده ( آن گونه كه در « كنز العمّال » و كتابهايى ديگر نقل شده است ) - ستم و با او بد رفتارى كرد و به ربذه تبعيدش نمود . با اين همه ، سنّيان در حقّ عثمان چه مىتوانند گفت و چگونه اين افعالش را درست جلوه خواهند داد ؟\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nشبهات دهلوى پيرامون دلالت حديث به افضليّت\r\nو دلالت افضليّت به امامت\r\n\r\nاشكال و پاسخ - 1\r\nيادآورى سخن دهلوى : « برابرى با « افضل » در يك ويژگى ، موجب « افضليّت » فرد برابر نيست ؛ زيرا فرد « افضل » ويژگيهاى ديگرى نيز دارد كه به‌سبب آنها « افضل » شده است . »\r\nهمانندى امير مؤمنان عليه السلام با پيامبران ياد شده در حديث و برابرى او با آنان در ويژگيهايشان ، نشان مىدهد كه آن حضرت با تك تك آن پيامبران در ويژگيهاى برجسته‌شان برابر بوده ، از همهء ايشان برتر است . زيرا وى اوصاف پراكنده در آنها را يك جا ، در خود گرد آورده است ؛ همان گونه كه پيشتر ، براى نشان دادن افضليّت پيامبرمان صلى الله عليه و آله بر همهء انبيا عليهم السلام به آيه‌اى از قرآن كريم كه در بر دارندهء همين معنا بود ، احتجاج كرديم .\r\nتمامى مسلمانان در برترى تك تك اين پيامبران از خلفاى سه‌گانه ، همداستان‌اند و قطعاً برابر با افضل ، خود افضل است ؛ بنابراين ، اميرالمؤمنين عليه السلام از خلفاى سه‌گانه افضل است ( مسامحه‌اى كه در عبارت « اميرالمؤمنين عليه السلام از خلفاى سه‌گانه افضل است » وجود دارد ، پوشيده نمانَد ) . بر اين اساس ، همهء شبهات دهلوى پيرامون دلالت حديث به افضليّت حضرت امير از خلفا بر طرف مىشود . به عنوان توضيح و بيان افزون‌تر ، وجوه آتى را ياد خواهيم كرد .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\n1 . دلالت حديث به افضليّت ، مطابق دلالت آيه به افضليّت پيامبر صلى الله عليه و آله\r\nبىگمان ، پس از پذيرش برابرى امام و پيامبران در ويژگيهايشان به سبب حديث ، منع از دلالت اين برابرى به برترى امام عليه السلام از خلفاى سه‌گانه ، در غايت سستى و بطلان است . زيرا پيشتر از فخر رازى نقل شد كه دانشمندان به آيهء « أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ : اينان كسانىاند كه خدا هدايتشان كرده است ؛ پس هدايت آنان را پى گير . » « 1 » بر افضليّت نبىّ اكرم صلى الله عليه و آله از همهء پيامبران ياد شده در آيه ، استناد مىكنند .\r\nچكيدهء احتجاج اين است كه پيامبر صلى الله عليه و آله همهء ويژگيهاى پراكنده در اين انبيا را داراست و شكّى نيست كه داراى همهء اوصاف از همهء ايشان برتر است ؛ چرا كه هر يك از آنان ، تنها ، به يك يا دو ويژگى دست يافته است ؛ ليكن رسول خدا صلى الله عليه و آله به تنهايى ، همهء اوصاف را به دست آورده است .\r\nپس هر گاه گرد آمدن ويژگيهاى پراكنده در پيامبران ، دليل افضليّت باشد ، اميرالمؤمنين عليه السلام نيز كه بر پايهء حديث تشبيه ، همهء ويژگيهاى انبياى ياد شده در حديث را در خود فراهم آورده ، با استدلالى مطابق استدلال فوق ، از همهء پيامبران ، جز حضرت رسول - كه به اجماع مسلمانان از حضرت امير افضل است - برتر خواهد بود و هر گاه وى از انبيا برتر باشد ، قطعاً و به طريق اولى ، از خلفاى سه‌گانه نيز برتر است .\r\n\r\n2 . اعتراف فضل بن روزبهان\r\nهمان گونه كه پيشتر ياد كرديم ، دلالت حديث تشبيه به افضليّت ، به حدّى روشن است كه فضل بن روزبهان ناگزير بدان اعتراف كرده و با همهء تعصّب و ستيزه‌جويىاش ، جرئت نكرده آنچه را دهلوى بر زبان آورده است ، بر زبان بياورد . از اينجا مىتوان دريافت كه دهلوى در كينه و دشمنى با حقّ و پيروانش به چه درجه‌اى رسيده است .\r\n\r\n\r\n","description":"","footnote":"\r\n( 1 ) . انعام ( 6 ) / 90 .\r\n","page_name":" 366 ","page_number":366},
  {"content":"\r\n\r\n\r\n3 . حديث تشبيه ، به روشنى تمام ، نشان دهندهء اعلميّت است .\r\nبىگمان ، اين حديث شريف به روشنى تمام ، نشان دهندهء اعلميّت على عليه السلام از خلفاى سه‌گانه و ديگران است . زيرا وى در دانش با آدم برابرى كرده است و قطعاً داناترين ، برترين خواهد بود و برابر با افضل ، افضل است .\r\nهمچنين ، بىترديد حضرت امير عليه السلام از آن سه تن با تقواتر است ؛ چرا كه وى با نوح در تقوايش برابرى كرده است و قطعاً نوح از آنها با تقواتر است و با تقواترينْ افضل خواهد بود . زيرا خداى متعال مىفرمايد : « إنَّ أكْرَمَكُمْ عِنْدَ اللَّهِ أتْقاكُمْ : بىگمان ، گرامىترين‌تان نزد خدا با تقواترين شماست . » « 1 »\r\nبه همين گونه ، حضرتش عابدترين و بردبارترين و توانمندترين خواهد بود .\r\n\r\n4 . على عليه السلام جامع شريف‌ترين اوصاف است .\r\nبى شكّ ، دانش و بردبارى و بندگى و تقوا و دليرى ، شريف‌ترين اوصاف نيك‌اند و همهء خويهاى نيكو را در خود جاى داده‌اند . على عليه السلام همهء اين ويژگيها را ، آن هم در بالاترين درجه‌اش ، داراست ؛ بنابراين ، وى جامع جميع صفات شريف در والاترين مرتبهء آنهاست و هر كه چنين باشد ، از تمامى آفريدگان جز نبىّ اكرم صلى الله عليه و آله - همان گونه كه پيشتر نيز ياد شد - برتر است ؛ چه رسد به خلفاى سه‌گانه .\r\n\r\n5 . على عليه السلام نود خصلت از خصال پيامبران را در خود گرد آورده است .\r\nبنا بر روايت سيّد على همدانى - كه پيشتر در همين كتاب آمد - على عليه السلام نود خصلت از خصال پيامبران را در خود گرد آورده است . كسى كه به يك خصلت از خصال انبيا دست نيافته است كجا و آن كه نود خصلت آنان را دارد كجا ؟ ! كجاست آن ويژگى خلفاى سه‌گانه - كه دهلوى ادّعا مىكند در آنهاست - تا به سبب آن از امام برتر شوند ؟ ! وى بايد آن را اثبات كند و بدون آن ، تلاشش جهدى بىتوفيق است .\r\n\r\n\r\n","description":"","footnote":"\r\n( 1 ) . حجرات ( 49 ) / 12 .\r\n","page_name":" 367 ","page_number":367},
  {"content":"\r\n\r\n\r\n6 . اتّصاف خلفاى سه‌گانه به ويژگيهايى متضادّ با اين اوصاف\r\nخلفاى سه‌گانه به ويژگيهايى متّصف‌اند كه با اين اوصاف شكوهمند متضادّند و اين بر هر كه آثار نگاشته شده را در اين باره ( مانند « تشييد المطاعن » ) خوانده باشد ، پوشيده نيست . آيا كسى كه با پيامبران در اوصاف نيكويشان ، برابر است از كسانى كه نه تنها به وصفى از آن اوصاف آراسته نبوده ، بلكه ويژگيهايى متضادّ با اوصاف ايشان دارند ، برتر نيست ؟\r\n\r\nاشكال و پاسخ - 2\r\nدهلوى : « همان گونه كه بارها گفته آمد ، افضليّت موجب زعامت كبرا نيست . »\r\nبىگمان ، يكى از اصول اخلاقى - كه بايد از آن پيروى شود - آن است كه پسينيان پيشينيان خود را دروغگو نشمرند ؛ چه رسد به اينكه فرزندى پدرش را دروغگو بر شمارد . جدّاً شايسته بود كه اين مرد پدرش را - كه خود او را معجزه‌اى از معجزات رسول خدا صلى الله عليه و آله خوانده است - تكذيب نكند .\r\nشاه ولىاللَّه دهلوى در كتاب « إزالة الخفاء » - كه بسيار مورد اعتماد دهلوى است - اثبات كرده كه افضليّت ، زعامت كبرا و خلافت عظما را در پى دارد و در اين باره ، به كتاب و سنّت و آثار صحابه ، استدلال نموده است . سخنش را در آن كتاب ببينيد .\r\nبله ! بارها اثبات شد كه افضليّت ، امامت را در پى دارد .\r\n\r\nابطال پندارهاى دهلوى در اثبات برابرى خلفاى سه‌گانه با پيامبران\r\nپس از اينها ، دهلوى مىگويد كه برترى امام عليه السلام از خلفاى سه‌گانه ، به سبب آنكه وى با استناد به حديث شريف تشبيه ، با پيامبران در اوصافشان برابر است ، بدان بستگى دارد كه خلفاى سه‌گانه با انبيا برابر نباشند . دهلوى اين نابرابرى را انكار مىكند و براى اثبات برابرى ، به چيزهايى سست در مىآويزد تا به هر شكل ، افضليّت امام عليه السلام اثبات نشود . ما در اينجا سخنان او را مىآوريم و ناروايى آنها را ، به تفصيل ، نشان مىدهيم :\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nاشكال و پاسخ - 1\r\nيادآورى سخن دهلوى : « بىگمان ، آن گاه از اين حديث برترى امير از خلفاى سه‌گانه اثبات مىشود كه آن خلفا در ويژگيهاى ياد شده يا مانند آنها ، با پيامبران ياد شده برابر نباشند . »\r\nبه تحقيق ، دلالت حديث را به برترى امير از انبيا عليهم السلام اثبات كرديم ؛ بنابراين ، هيچ نيازى به اثبات دلالت آن به برترى آن حضرت از خلفاى سه‌گانه - كه راهى به اثبات برابرى آنها با پيامبران وجود ندارد - نيست .\r\nهمچنين ، گذشت كه وقتى ابوبكر اين سخن را از نبىّ اكرم صلى الله عليه و آله شنيد ، آن را شگرف بر شمرد و گفت : آفرين ! آفرين ، اى ابوالحسن ! كجا همانندى براى تو يافت مىشود ؟ دهلوى خود ، به اينكه اهل تسنّن چنين مرتبتى را دربارهء شيخين باور ندارند ، اعتراف مىكند .\r\nاگر مىخواهى از بردبارى عمر آگاه شوى ، به داستان او و همسران پيامبر صلى الله عليه و آله در صحيح بخارى و « المشكاة » مراجعه كن ؛ و اگر مىخواهى از دليرى شيخين آگاهى يا بى ، داستان جنگ خيبر و جنگهاى ديگر را در « كنز العمّال » بخوان ؛ و اگر مىخواهى از دانش و تقواى آن دو آگاه شوى ، كتاب « تشييد المطاعن » را ببين .\r\n\r\nاشكال و پاسخ - 2\r\nدهلوى در ادامهء گفتار پيشين مىافزايد : « بدون نفى برابرى شيخين با پيامبران ، در ويژگيهاى ياد شده يا مانند آنها ، برترى مورد ادّعا اثبات نمىشود . »\r\nبه اعتراف مخاطب ، ثابت شد - خداى را سپاس - كه نفى اين برابرى صحيح است و پندار برابرى شيخين با انبيا بدون نفى اين نفى ، جهدى است بىتوفيق .\r\n\r\nاشكال و پاسخ - 3\r\nدهلوى مىگويد : « اگر احاديثى را كه به تشبيه شيخين با پيامبران دلالت مىكند جستجو كنيم ، به حدّى خواهد رسيد كه مانندش براى معاصران آن دو وجود ندارد . »\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nخبرى واحد و ساختگى\r\nاعتراف ابوبكر به اينكه همانندى براى امير مؤمنان عليه السلام يافت نمىشود ، پندار دهلوى را رد مىكند . علاوه بر اين ، بر دهلوى است كه :\r\nاوّلًا : براى شيخين بيش از نود خصلت از خصال پيامبران را اثبات كند ؛ همان گونه كه بر اساس حديث ياد شده ، براى على عليه السلام اثبات شده است .\r\nثانياً : تنها يك حديث بياورد و به سبب آن ، با حديث اعتراف ابوبكر معارضه كند ؛ ليكن كجا چنين حديثى يافت مىشود ؟ !\r\nثالثاً : درستى احتجاج هم‌مذهبانش را به احاديث ساخته‌شده ، براى هماوردى در برابر شيعهء اماميّه ، نشان دهد .\r\nشگفتا كه دهلوى وجود احاديث بسيارى را ادّعا مىكند ؛ ولى جز يك حديث - كه ميزان دلالتش بر مدّعا نشان داده شد ! - نمىآورد . اى كاش او براى معارضه با حديث تشبيه ، تنها يك حديث ، اگر چه از آثار اهل سنّت ، نقل مىكرد كه فقط پنج خصلت ياد شده در حديث تشبيه را براى شيخين در بر مىداشت .\r\nبله ، در اين باره ، خبر واحدى هست كه دانشمندان اهل تسنّن خود به ساختگى بودنش اعتراف كرده‌اند . سيوطى در ذيل « الموضوعات » مىنويسد :\r\nابن عساكر : ابومحمّد اكفانى ، از عبدالعزيز بن احمد ، از اسحاق بن ابراهيم بن محمّد قرمينى ، از عمر بن على بن سعيد ، از يوسف بن حسن بغدادى ، از محمّد بن قاسم ، از ابويعلى احمد بن على بن مثنّى ، از محمّد بن به كار ، از پدرش ، از ثابت ، از انس بن مالك نقل كرده است كه رسول خدا صلى الله عليه و آله فرمود :\r\nمَنْ أحَبَّ أنْ يَنْظُرَ إلى إبْراهيمَ في خُلَّتِهِ ، فَلْيَنْظُرْ إلى أبيبَكْرٍ في سَماحَتِهِ ؛ وَ مَنْ أحَبَّ أنْ يَنْظُرَ إلى نُوحٍ في شِدَّتِهِ ، فَلْيَنْظُرْ إلى عُمَرَ بْنِ الْخَطَّابِ في شَجاعَتِهِ ؛ وَ مَنْ أحَبَّ أنْ يَنْظُرَ إلى إدريسَ في رِفْعَتِهِ ، فَلْيَنْظُرْ إلى عُثْمانَ في رَحْمَتِهِ ؛ وَ مَنْ أحَبَّ أنْ يَنْظُرَ إلى يَحْيَى بْنِ زَكَريَّا في عِبادَتِهِ ، فَلْيَنْظُرْ إلى عَليِّ بْنِ أبيطالِبٍ في طَهارَتِهِ .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nهر كس دوست مىدارد كه خدا دوستىِ ناب ابراهيم را ببيند ، جوانمردى ابوبكر را بنگرد ؛ و هر كس دوست مىدارد صلابت نوح را بنگرد ، دليرى عمر بن خطّاب را نظاره كند ؛ و هر كس دوست مىدارد بلند قدرى ادريس را نظاره كند ، مهربانى عثمان را ببيند ؛ و هر كس دوست مىدارد كه بندگى يحيى بن زكريّا را ببيند ، پاكيزگى على بن ابىطالب را بنگرد .\r\nابن عساكر گفته است : اين حديث ، تماماً ، شاذّ است و در زنجيرهء راويانش ، چند راوى مجهول به چشم مىخورد . »\r\n\r\nاشكال و پاسخ - 4 ( نسبتى ناروا به صوفيّه )\r\nدهلوى مىنويسد : « به همين سبب ، محقّقان صوفيّه گفته‌اند : شيخين حامل كمالات نبوّت بوده‌اند و امير حامل كمالات ولايت بوده است . »\r\nبر اهل دانش پوشيده نيست كه هدف مهمّ دهلوى از اين سخن ، فرو كاستن از قدر و مرتبت امام عليه السلام [ و نفى كمالات نبوى از آن حضرت 
  ] است و يادكرد كمالات ولوى ، به عنوان ويژگى حضرتش - بر خلاف دهلوىِ پدر - جز براى فريفتن و هلاك كردن توده‌ها نيست .\r\nاهل فضل به خوبى ، مىدانند كه شيخ فريدالدين عطّار نيشابورى - كه از مشايخ صوفيّه است - حديث تشبيه را در يكى از سروده‌هايش تضمين و حكيم سنايى در شعرى ، امير مؤمنان عليه السلام را به نوح تشبيه كرده است .\r\nنيز برخى از بزرگان صوفيّه ، همچون سيّد على همدانى و امير م لّا در شمار راويان حديث تشبيه‌اند و حتّى سيّد على همدانى حديثى را روايت كرده كه نشان مىدهد امام عليه السلام نود خصلت از خصال پيامبران را - كه در كسى غير از او جمع نشده - در خود گرد آورده است .\r\nهمچنين حافظ ابونعيم اصفهانى - كه از پيشوايان صوفيّه است و اين امرى است روشن - و طالقانى از كسانىاند كه حديث تشبيه را با ذكر سند ، در كتابهايشان آورده‌اند . شگفت آنكه دهلوى چنين سخنى را به محقّقان صوفيّه نسبت مىدهد ؛\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nليكن نامى از آنان نمىبرد . اينان مشايخ و پيشوايان صوفيّه‌اند كه حديث تشبيه را روايت و ثبت كرده‌اند .\r\n\r\nسخنان اهل سنّت بر شيعيان حجّت نيست .\r\nوقتى ثابت و محقّق شد كه اميرالمؤمنين عليه السلام به روايت دانشمندان بزرگ اهل تسنّن و پيشوايان مشايخ صوفيّهء آنان ، كمالات نبوى همچون دانش و بردبارى و تقوا و زهد و دليرى و . . . را در خود فراهم آورده ، قطعاً ما بدانچه دهلوى از خودش ساخته و به محقّقان صوفيّه نسبت داده است ، گوش نمىكنيم . علاوه بر اين ، الزام اماميّه به سخنان هيچ سنّى مذهبى ، خواه مفسّر باشد يا محدّث ، خواه متكلّم باشد يا فقيه ، خواه صوفى باشد يا عارف ، روا نيست . زيرا :\r\nاوّلًا : هر گاه اقوال سنّيان بر شيعيان حجّت باشد ، ناگزير ، اقوال شيعيان نيز بر سنّيان حجّت خواهد بود .\r\nثانياً : احتجاج دهلوى به سخنى از سخنان هم‌مذهبانش ، با تعهّد وى در آغاز كتاب تحفه ، مبنى بر نقل روايات و اقوال شيعيان براى الزام ايشان ، سازگار نيست .\r\nثالثاً : دهلوى در ديباچهء تحفه ، تصريح كرده كه هر گروهى مىتواند به احاديث گروه ديگر ، اطمينان نكند و ناگزير ، بايد هر گروه را با احاديث همان گروه - كه در كتابهايشان ( به ويژه كتابهايى كه نزدشان معتبر است ) آمده است - به پذيرش قولى وا داشت .\r\nرابعاً : دهلوىِ پدر در « قرّة العينين » به روشنى ، گفته است كه روا نباشد شيعيان امامى و زيدى را با احاديث اهل سنّت ، حتّى احاديث صحيحين ، به پذيرش سخنى وادار كرد .\r\nخامساً : شاگرد دهلوى ، رشيدالدين دهلوى ، تصريح مىكند كه هر گروه حق دارد در احاديث گروه ديگر - كه استدلال طرف مقابل به آنها مىانجامد - خدشه كند و بدانها گردن ننهد .\r\nبنابر همهء اينها ، در بحث و مناظره با شيعيان ، احتجاج به سخنان صوفيان سنّى\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمذهب روا نيست . همچنين ، اهل سنّت از پذيرش احاديثى كه شيعيان براى اثبات مطلوبشان به كار مىبرند ، چاره‌اى ندارند ؛ چرا كه دانشمندان سنّى خود اين احاديث را در آثار مورد اعتمادشان آورده‌اند ؛ احاديثى همچون : حديث طير ، حديث ولايت ، حديث مدينة العلم ، حديث تشبيه و مانند اينها . از اينجا روشن مىشود كسانى از قبيل : دهلوى و كابلى و ابن حجر مكّى و ابن تيميّه و امثال اينان كه اين گونه احاديث را نمىپذيرند و رد مىكنند ، بى هيچ مجوّزى ، با قوانين بحث و مناظره ناسازگارى مىكنند و اين جز به سبب تعصّب شديد و سرسختى دشمنانه نيست . پناه بر خدا از اين خويهاى ناپسند !\r\n\r\nاشكال و پاسخ - 5 ( دعوى صدور وظايف پيامبران از شيخين و ناروايى آن )\r\nيادآورى سخن دهلوى : « از اين رو ، از شيخين كارهايى سر زده است كه از پيامبران سر مىزند ؛ مانند : جهاد با كافران و . . . . »\r\nاگر مقصود دهلوى جهاد آن دو تن در زمان حيات پيامبر صلى الله عليه و آله است ، حقيقت آن است كه آنچه از اينان سر زده ، جز گريز شرم‌آور از ميدان جنگ نبوده و اين بر كسى كه از اخبار جنگهاى خيبر و حنين و احد آگاه باشد ، روشن است و اينها امورى است مشهور كه نيازى به بيانش نيست .\r\nو اگر مقصودش كشور گشايىهايى است كه در عصر آن دو رخ داد ( با چشم‌پوشى از اينكه در زمان خليفهء سوم ، فتحى رخ نداد و پس از دو خليفهء نخست ، كشورگشايىها مربوط به عصر معاويه است ، آنچه دهلوى مدّعى ثبوتش براى شيخين است ، براى عثمان و معاويه و حتّى يزيد بن معاويه و سلاطين پس از او ، اثبات مىشود ؛ چرا كه در زمان آنها نيز كشورگشايى انجام شده است . ) مىگوييم : مجرّد كشورگشايى ، دعوى دهلوى را اثبات نمىكند . زيرا رسول خدا صلى الله عليه و آله فرموده است :\r\nإنَّ اللَّهَ يُؤَيِّدُ هذَا الدِّينَ بِالرَّجُلِ الْفاجِرِ .\r\nبه راستى ، خدا اين دين را با مرد تبهكار يارى مىرساند .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nإنَّ اللَّهَ يُؤَيِّدُ هذَا الدِّينَ بِأقْوامٍ لا خَلاقَ لَهُمْ .\r\nبىشكّ ، خدا اين دين را با مردمانى كه هيچ بهره‌اى از رستگارى نخواهند داشت ، نيرومند مىكند .\r\nإنَّ اللَّهَ لَيُؤَيِّدُ الإْسْلامَ بِرِجالٍ ما هُمْ مِنْ أهْلِهِ .\r\nبىگمان ، خدا اسلام را با مردان نامسلمان توان مىبخشد .\r\nبخارى ، مسلم ، ترمذى ، طبرانى و ديگران ، اين احاديث را نقل كرده‌اند .\r\nشيخ عبدالرئوف مناوى در « فيض القدير » مىنويسد :\r\nمقصود از دين ، دين محمّدى است ؛ زيرا در حديث بعدى آمده است : « خدا اين دين را به سبب مرد تبهكار يارى مىرساند . » ( لام در « الرجل الفاجر » يا براى عهد است - كه در اين صورت ، معهود همان مرد ياد شده است - يا براى جنس . )\r\nاين حديث با حديث « ما از هيچ مشركى كمك نمىگيريم » كه مسلم آن را نقل كرده ، هيچ ناسازگارى ندارد ؛ چرا كه اين حديث ويژهء زمان صدورش است و دليل نسخ آن حضور صفوان بن اميّهء مشرك ، در جنگ حنين است .\r\nابن منير مىگويد : « هر گاه پيشوا يا سلطان تبهكارى از اسلام پشتيبانى كند ، نبايد پنداشت كه او را در دين ، به سبب تبهكارىاش ، رانده‌اند و مىتوان بر او شوريد و از جايگاهش پايين كشيد ؛ چرا كه اوّلا : خداى متعال دين خود را به وسيلهء او يارى رسانده است و ثانيا : تبهكارى او به زيان خود اوست . از اين رو ، بايد در برابر او شكيبايى كرد و در غير گناه ، فرمانبردارش بود . از همين جاست كه برخى دعا براى يارى و نيرومندى سلطان را با وجود ستمش ، روا دانسته‌اند . »\r\nپيامبر صلى الله عليه و آله اين سخن را در جنگ حنين فرمود . وى وقتى مردى را ديد كه دعوى مسلمانى دارد و به سختى مىجنگد ، گفت : « اين مرد دوزخى است . » پس آن مرد زخمى شد و از شدّت درد ، خود را كشت . و نبىّ اكرم صلى الله عليه و آله او را بدين گونه ياد كرد . نيز ممكن است مراد از تبهكار ، فاسقى باشد كه در راه خدا جهاد مىكند .\r\nطبرانى اين حديث را از عمر بن نعمان بن مُقَرّن مزنى روايت كرده است .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nابن عبدالبرّ دربارهء او مىنويسد :\r\n« وى در شمار صحابه است و پدرش نيز همين طور . نعمان در سال بيست و يكم هجرى ، در جنگ نهاوند ، شهيد شد . هنگامى كه خبر مرگش به عمر رسيد ، وى به مسجد آمد و بر منبر نشست و به آواز بلند ، خبر كشته شدن او را رساند و گريست . »\r\nظاهر كار مصنّف نشان دهندهء آن است كه اين حديث در هيچ يك از صحيحين نيامده و اين غفلتى ناپسند و سهوى شگفت است ؛ چرا كه حافظ عراقى گفته است :\r\n« همگان بر آن‌اند كه اين حديث با عبارت إنَّ اللَّهَ تَعالَى يُؤَيِّدُ هذَا الدِّينَ بِالرَّجُلِ الْفاجِرِ ؛ در شمار احاديث ابوهريره است . » و بخارى آن را در بابهاى « القدر » و « غزوة خيبر » روايت كرده است . مسلم نيز اين حديث را به طور مفصّل ، از ابوهريره نقل كرده است . ابوهريره مىگويد :\r\n« ما با رسول خدا صلى الله عليه و آله در جنگ حنين حاضر بوديم . حضرتش دربارهء مردى از كسانى كه دعوى اسلام مىكنند ، فرمود : \" اين مرد دوزخى است . \" چون آن مرد به ميدان نبرد آمد ، به سختى جنگيد و زخمى شد . مردمان گفتند : \" اى پيامبر ، آيا مردى كه هم اكنون كشته شد ، دوزخى است و حال آنكه او امروز به سختى ، نبرد كرد و از دنيا رفت ؟ ! \" حضرتش فرمود : \" او در آتش است . \" چيزى نمانده بود كه برخى از مسلمانان به ترديد بيفتند . در حالى كه آنان در چنين وضعيتّى بودند ، گفته شد : \" او نمرده ، بلكه به سختى ، زخمى شده است . \" چون شب فرا رسيد ، آن مرد در برابر جراحتش تاب نياورد و خود را كشت . مردمان پيامبر صلى الله عليه و آله را از كار او با خبر كردند . آن حضرت فرمود : \" اللَّه اكبر ! گواهى مىدهم كه من بنده و فرستادهء خدايم . \" سپس بلال را فرمود تا ندا سر دهد : \" جز مسلمان كسى به بهشت نمىرود و بىگمان ، خدا اين دين را با مرد تبهكار يارى مىرساند . \" »\r\nهمچنين ، اين حديث از احاديثى است كه ترمذى به گونهء مرفوع ، در علل ، از انس ، روايت كرده است . ترمذى پس از نقل اين حديث مىنويسد : « از بخارى دربارهء اين حديث پرسيدند ، گفت : حديث حسنى است كه محمّد بن مثنّى براى ما روايت كرده است . » بنابراين ، نسبت دادن اين حديث تنها به طبرانى ، كارى است كه\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nمحدّثان آن را نمىپسندند ؛ چه رسد به كسى كه مدّعى اجتهاد است . « 1 »\r\nنيز مناوى مىگويد :\r\nإنّ اللَّه ليؤيّد ؛ يعنى : نيرو مىبخشد و يارى مىكند . يؤيّد از ريشهء « أيد » به معناى نيروست . گويا كسى چيزى را كه بر آن چيره است ، با دست خود مىگيرد . آوردن « يد » براى مبالغه در تحقّق وقوع است . الإسلام برجال ما هم من أهله ؛ يعنى : در شمار اهل دين نيستند ؛ چرا كه كافر و منافق و تبهكارند . اين رخداد بر اساس نظام و قانونى است كه خدا آن را در ازل ، تدبير كرده و استوار ساخته است تا سببى باشد براى بازداشتن توانا از ناتوان ؛ براى آنكه هستى را بر پايهء اين نظام و بنيادى كه بنا نهاده است ، نگاه دارد .\r\nممكن است مقصود پيامبر صلى الله عليه و آله از اين سخن ، مردانى باشند كه در زمان حيات او مىزيستند و نيز احتمال دارد كه حضرتش از آيندهء نزديك خبر داده باشد كه در اين صورت ، اين حديث از معجزات اوست ؛ چرا كه اخبار از غيبى است كه در جهان خارجى رخ داده است . احتمال نخست با سبب آتى سازگار است . برخى گفته‌اند كه معناى نزديك‌تر همان احتمال دوم است ؛ زيرا ملاكْ عموم لفظ است .\r\nطبرانى اين حديث را از ابن عمرو بن عاص نيز نقل كرده است . هيثمى مىگويد :\r\nدر خبر ابن عمرو ، عبدالرحمن بن زياد بن انعم در شمار راويان است كه راوى ضعيفى است ؛ ليكن در اين حديث دروغى وجود ندارد . « 2 »\r\nصالحى مىنويسد :\r\nمحمّد بن عمر مىگويد : در جنگ حنين ، برخى از مردم به رسول خدا صلى الله عليه و آله گفتند :\r\nدر حنين مردى هست كه به شدّت ، جنگيد تا آنكه زخمهاى سختى برداشت . آن حضرت فرمود : « هر آينه ، او دوزخى است . » از اين سخن ، برخى از مردم به شكّ افتادند و در دلهاى بعضىشان چيزى پديد آمد كه خداى متعال بدان داناتر است .\r\n\r\n\r\n","description":"","footnote":"\r\n( 1 ) . فيض القدير ( شرح الجامع الصغير ) 2 / 259 .\r\n( 2 ) . همان .\r\n","page_name":" 376 ","page_number":376},
  {"content":"\r\n\r\nهنگامى كه زخمهاى آن مرد ، تاب و توانش را فرسود ، تير پهنى از تركش خود بر گرفت و خود را با آن كشت . در پى اين عمل او نبىّ اكرم صلى الله عليه و آله بلال را فرمان داد تا ندا دهد : « آگاه باشيد ! جز مؤمن كسى به بهشت نمىرود . بىگمان ، خداى متعال اين دين را با مرد تبهكار يارى مىرساند . » « 1 »\r\nابن حزم در « المحلّى » مىنويسد :\r\nفرستادهء خدا صلى الله عليه و آله فرموده است : « به راستى ، خدا اين دين را به سبب مردمانى كه بهره‌اى از خير ندارند ، يارى مىكند . » همچنين ، عبداللَّه بن ربيع ، از محمّد بن معاويه ، از احمد بن شعيب ، از ابواليمان عمران بن به كار بن راشد ، از شعيب ( ابن ابىحمزه ) ، از زهرى ، از سعيد بن مسيّب ، از ابوهريره ، نقل كرده است كه رسول خدا صلى الله عليه و آله فرمود : « بىگمان ، خدا اين دين را با مرد تبهكار يارى مىكند . »\r\nنيز عبداللَّه بن ربيع ، از محمّد بن معاويه ، از احمد بن شعيب ، از محمّد بن سهل بن عسكر ، از عبدالرزّاق ، از رباح بن زيد ، از معمر بن راشد ، از ايّوب سختيانى ، از ابوقلابه ، از انس بن مالك ، روايت كرده است كه پيامبر صلى الله عليه و آله فرمود : « به يقين ، خدا اين دين را به وسيلهء مردانى كه هيچ بهره‌اى از رستگارى ندارند ، يارى مىرساند . » « 2 »\r\nغزّالى مىگويد :\r\nاگر بگويى : رخصت در مناظره ، فايده‌بخش است و فايده‌اش تشويق مردم به آموختن دانش است ؛ چرا كه اگر حبّ رياست نبود ، دانش از ميان مىرفت ؛ خواهم گفت : سخن تو از جهتى درست است ؛ ليكن مفيد نيست . زيرا اگر وعدهء توپ و چوگان و بازى با گنجشكان نبود ، كودكان به مدرسه ، رغبتى نمىداشتند و اين نشان مىدهد كه علاقه‌مند شدن به مدرسه ، پسنديده است . امّا اينكه اگر حبّ رياست نبود ، دانش از ميان مىرفت ؛ نشان دهندهء آن نيست كه فرد رياست طلب مردم را از فتنه‌ها رهايى مىبخشد ؛ بلكه او در شمار كسانى است كه نبىّ اكرم صلى الله عليه و آله درباره‌شان\r\n\r\n\r\n","description":"","footnote":"\r\n( 1 ) . سبل الهدى و الرشاد فى سيرة خير العباد 5 / 333 .\r\n( 2 ) . المحلّى 11 / 113 .\r\n","page_name":" 377 ","page_number":377},
  {"content":"\r\n\r\nفرمود است : « بىگمان ، خداى متعال اين دين را با مردمانى كه بهره‌اى از خير ندارند ، يارى مىرساند . » و نيز : « به راستى ، خداىْ تعالى اين دين را به سبب مرد تبهكار ، توان مىبخشد . »\r\nاز اين رو ، فرد رياست طلب ، فى نفسه ، اهل هلاكت است ؛ ولى گاه مىشود كه ديگران به سبب او به صلاح آيند ؛ به شرط آنكه ، آنان را به ترك دنيا فرا خواند . اين ويژگى در كسانى هست كه در ظاهر ، به دانشمندان پيشين مىمانند ؛ ولى جاه‌طلبىشان را پنهان مىكنند . داستان اينان داستان شمعى است كه خود مىسوزد ؛ ليكن ديگران از او روشنى مىگيرند و بدين سان ، صلاح ديگران در هلاكت اوست . امّا اگر چنين كسى ديگران را به دنيا طلبى فرا خواند ، داستانش همچون آتش شعله‌ورى خواهد بود كه خود و ديگرى را خاكستر مىكند . بنابراين ، دانشمندان سه دسته‌اند :\r\n1 . تباه كنندهء خود و ديگران ؛ همانان كه آشكارا به دنيا طلبى فرا مىخوانند و خود به دنيا روى مىآورند .\r\n2 . سعادت‌بخش خود و ديگران ؛ همانان كه به خداىْ عزّ و جلّ مىخوانند و در آشكار و پنهان ، از دنيا رويگردان‌اند .\r\n3 . تباه كنندهء خود و سعادت‌بخش ديگران ؛ همانان كه ديگران را به آخرت فرا مىخوانند و خود ظاهراً دنيا را رها كرده‌اند ؛ ليكن در نهان ، روى به سوى آن دارند تا بدين گونه ، مردمان را به گرد خويش جمع كنند و براى خود ، جايگاهى دست و پا كنند . « 1 »\r\nگذشته از همهء اينها ، دهلوى در تحفه ، پنداشته است كه مجرّد فتح خيبر به دست على عليه السلام هيچ برترى و بزرگىاى را در پى ندارد . « 2 »\r\nپس هر گاه فتح خيبر ، فضيلتى را براى على در پى نداشته باشد ، آيا فتح شام در\r\n\r\n\r\n","description":"","footnote":"\r\n( 1 ) . احياء العلوم 4 / 433 .\r\n( 2 ) . التحفة الاثنا عشريّه / 216 .\r\n","page_name":" 378 ","page_number":378},
  {"content":"\r\n\r\nعصر شيخين ، فضيلتى براى آن دو خواهد بود ؟\r\nواقدى مىنويسد :\r\nابوبكر صدّيق - رضي اللَّه عنه - هر روز براى گرفتن اخبار ، به پشت مدينه مىرفت . روزى در همين احوال ، عبدالرحمن بن حميد جمحى وارد شهر شد . چون عبدالرحمن نزد مردمان آمد ، صحابه به سويش شتافتند و گفتند : از كجا مىآيى ؟\r\nگفت : از شام . مردم ابوبكر را به سبب اين خبر و اينكه خدا مسلمانان را يارى فرموده است ، مژده دادند و ابوبكر سجدهء شكرى گزارد . عبدالرحمن پيش آمد و وى را گفت : درود بر تو ، اى جانشين پيامبر ! سرت را بالا بياور ؛ چرا كه خداوند چشمت را به وسيلهء مسلمين ، روشن گردانيد . ابوبكر سر از سجده برداشت و عبدالرحمن نامه‌اى را به خطّ ابوعبيده - رضي اللَّه عنه - به دو داد . خليفه نامه را آهسته خواند و چون از محتوايش آگاه شد ، به آواز بلند ، آن را براى مردمان بخواند .\r\nبدين گونه ، آنان گرد هم آمدند و اين خبر در مدينه پيچيد و مردم به درگاه مسجد شتافتند و ابوبكر براى بار سوم ، آن نامه را خواند .\r\nاهل مدينه از يكديگر شنيدند كه خدا با دستان مسلمين ، شام را فتح كرده است و ايشان دارايى فراوان به دست آورده‌اند . پس به قصد خروج از مدينه و به انگيزهء ثواب و سكونت در شام ، با همديگر پيمان بستند . اين اخبار به مكّيان رسيد و بزرگانشان با اسب و شمشير و لباس رزم ، به مدينه روى آوردند كه نخستين كسان ابوسفيان ، صخر بن حرب ، و عيداق بن هاشم و افرادى از اين دست بودند . آنان نزد ابوبكر رفتند و از او اجازهء سفر به شام را خواستند .\r\nعمر بن خطّاب سفر آنان را به شام ، ناپسند داشت و به ابوبكر گفت : بىشكّ ، اين مردمان در حال كفر ، در دل نسبت به ما نفرتها و كينه‌ها داشتند و كوشيدند كه نور خدا را با دهانهايشان خاموش كنند ؛ ولى خدا جز آنكه نور خود را كامل كند ، چيزى نمىخواهد . سپاس و ستايش خداى را ؛ زيرا آيين اوست كه برتر است و آيين كافران بسى فروتر است . ما در آن زمان مىگفتيم : با خداى يگانه ، خدايان ديگرى نيستند ؛ و آنها مىگفتند : بىگمان ، با او خدايان ديگرى وجود دارند . پس چون خداوند دين\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nما را عزّت بخشيد و آيين ما را ياورى فرمود ، اينان از ترس شمشير ، مسلمان شدند ؛ و حال كه شنيدند سپاهيان خدا بر روميان پيروز شده‌اند ، نزد ما آمده‌اند تا به سوى دشمنان گسيلشان داريم تا با مهاجران پيشتاز و انصار ، شريك شوند ؛ ليكن كار درست آن است كه ما خواسته‌شان را اجابت نكنيم .\r\nابوبكر در پاسخ گفت : هر آينه ، با سخنى از سخنان تو مخالفت نمىكنم و در هيچ كارى ، از دستورت سر نمىپيچم .\r\nسخنان عمر به مكّيان رسيد . آنان همگى ، به سوى مسجد و نزد ابوبكر صدّيق - رضي اللَّه عنه - رفتند . وى را در حالى يافتند كه على بن ابىطالب در دست راست و عمر بن خطّاب در سمت چپ او جاى داشتند و مسلمانان گرداگردش را فرا گرفته بودند و دربارهء فتحى كه خدا بديشان ارزانى فرموده و بر مشركان پيروزشان گردانيده بود ، سخن مىگفتند . قريشيان به ابوبكر صدّيق - رضي اللَّه عنه - روى كردند و او را درود گفتند و پيش رويش نشستند و بار ديگر ، سخن پيشين خود را بر زبان راندند .\r\nنخستين كسى كه لب به سخن گشود ، ابوسفيان ، صخر بن حرب ، بود . او به عمر بن خطّاب رو كرد و گفت :\r\nاى عمر ، در عصر جاهليّت ، كينه‌جوى و دشمن ما بودى و با ما تندى مىكردى و ما نيز با تو تند مىبوديم . چون خداى ما را به اسلام رهنمون شد ، آنچه از تو در دل داشتيم ، از ميان رفت ؛ زيرا ايمان ، شرك و كينه و نيرنگ را نابود مىكند ؛ ليكن پس از آن روز ، هنوز تو با ما دشمنى مىكنى و كينه مىورزى . آيا ما برادران مسلمان و پسرعموهاى شما نيستيم ؟ پس اين ستيزه‌جويى كهنه و تازهء تو با ما از سر چيست ؟\r\nآيا كينه و دشمنى با ما را از دلت نمىشويى ؟ بىگمان ، ما مىدانيم كه تو از ما برترى و در ايمان و جهاد ، پيشرو هستى . ما با اين امر آشناييم و آن را انكار نمىكنيم .\r\nعمر بن خطّاب خاموش ماند و هيچ نگفت و آزرمگين شد ؛ بدان گونه كه عرق شرم فراپوشاندش . وى پس از لختى گفت : به خدا سوگند ، مقصودم از آنچه گفتم ، تنها زدودن شرّ و حفظ خون مسلمانان بود ؛ زيرا تعصّب جاهلى هنوز در سرهايتان است و شما به سبب قوم و قبيله‌تان ، بر مسلمانان پيشتاز گردن‌فرازى مىكنيد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nابوسفيان در پاسخ عمر گفت : شما مردم و جانشين رسول خدا صلى الله عليه و آله را گواه مىگيرم كه من نفس خود را در راه خدا ، به زندان افكندم . سران مكّه نيز چنين سخنى گفتند و از اين رو ، امام عمر بن خطّاب - رضي اللَّه عنه - از آنان خشنود شد .\r\nپس ابوبكر گفت : خدايا ، آنان را به بهترين چيزى كه اميد مىدارند ، برسان و نيكوتر از كردارشان ، به آنان پاداش ده و پيروزى بر دشمنانشان را روزىشان گردان و دشمن را بر آنان چيره مساز . « 1 »\r\nهنگامى كه خروج صحابه از مكّه به مدينه براى طلب اذن و رفتنشان به جهاد ، نزد عمر بن خطّاب پذيرفته نيست ، چگونه تلاش آنها و كشورگشايىشان نزد شيعيان مقبول باشد ؟ اينها همه ، نسبت به جهاد شيخين است .\r\nامّا دربارهء دعوى قيام آن دو به نشر احكام شريعت و اصلاح امور امّت - با چشم‌پوشى از اينكه دهلوى خليفهء سوم را از بحث خارج كرده است - بايد گفت :\r\nشايسته بود دهلوى چنين امرى را دستاويز نسازد ؛ چرا كه اين سخن نفى آنچه را براى على عليه السلام ياد كرده است ، در پى دارد و همهء اينها با واقعيّت نمىسازد و با حقيقت برخورد مىكند ؛ زيرا رجوع شيخين ، به ويژه عمر ، به على عليه السلام در كارهاى دشوار و مسائل مشكل ، امرى است مشهور و مخالفان بدان معترف‌اند . چه بسيار كه عمر بن خطّاب مىگفت :\r\nلَوْلا عَليٌّ لَهَلَكَ عُمَرُ .\r\nاگر على نمىبود ، قطعاً عمر هلاك شده بود .\r\nو چه فراوان بر زبان آورد كه :\r\nقَضيَّةٌ وَ لا أباحَسَنٍ لَها .\r\nمباد كه قضاوتى پيش آيد و كسى همچون ابوالحسن براى حلّ آن نباشد .\r\nو نيز سخن مشهور و پر آوازهء او كه مىگفت :\r\n\r\n\r\n","description":"","footnote":"\r\n( 1 ) . فتوح الشام 1 / 61 .\r\n","page_name":" 381 ","page_number":381},
  {"content":"\r\n\r\nأعُوذُ بِاللَّهِ مِنْ مُعْضِلَةٍ لَيْسَ لَها أبُوالْحَسَنِ .\r\nبه خدا پناه مىبرم از كار دشوارى كه ابوالحسن براى حلّ آن نباشد .\r\nاينها همه ، علاوه بر اين است كه شيعهء اماميّه خلافت شيخين را بر نمىتابد و اين بدان معناست كه هر كارى كه آن دو ، به زعم دهلوى ، از جهاد و نشر احكام شريعت و اصلاح امّت ، انجام داده‌اند ، دست‌اندازى ناروايى است كه شايستهء ستايش نيست .\r\n\r\nاشكال و پاسخ - 6\r\nدهلوى مىنويسد : « و آنچه بيشتر از حضرت امير روايت شده ، امورى است كه مربوط به اولياست ؛ مانند : آموزش طريقت و . . . . »\r\nدهلوى اين سخن را از برخى صوفيان نقل كرده است ؛ جز اينكه آن را به روايات نسبت داده تا ديگران بر او خرده نگيرند كه وى با پدرش مخالفت كرده است . زيرا دهلوىِ پدر در « قرّة العينين » شيخين را در آموزش طريقت و برانگيختن مردمان براى به دست آوردن الگوهاى اخلاقى نيكو و هراساندن آنان از اوصاف تباه و بد ، بر ديگران برترى داده است .\r\n\r\nاشكال و پاسخ - 7\r\n( استدلال به وجود ملكات نفسانى ، به سبب افعالى كه برخاسته از آنهاست . )\r\nدهلوى مىگويد : « خرد حكم مىكند از افعالى كه ويژهء ملكات نفسانى خاصّى است ، به وجود آن ملكات نفسانى در فاعل آن افعال پى برده شود . »\r\nاين سخن درست است . بايد به كارهايى كه از شيخين سر زده است بنگريم تا بر پايهء آنها به ملكات نفسانى موجود در آن دو ، راه يابيم . آيا از اين دو تن ، كارهاى انبيا سر زده است تا بدين سبب ، به وجود كمالات نبوى در اينان حكم كنيم ؟ اگر دهلوى چنين دعوى مىكند ، بايد اثباتش كند و بدون اين ، چنين سخنى بىثمر است .\r\nوى در ادامه ، مىافزايد : « مثلًا از پايدارى كسى در ميدانهاى گوناگون ، در برابر هماوردان و فرود نيزه‌ها و شمشيرها ، به دليرى او پى مىبريم . »\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nبله ! ليكن همگان ناپايدارى شيخين و خليفهء سوم را در ميدانهاى جنگ و نبرد ، مىدانند و گريز آن دو از ميدان نبرد ، قضيّه‌اى ضروررى گرديده است كه حتّى دختران با آن آشنايند ، چه رسد به مردان ؛ بلكه در گذر روزگاران ، به گريز آن دو از ميدان جنگ ، مثلها زده‌اند .\r\nسپس مىنويسد : « و حالِ ساير ويژگيهاى درونى ، همچون حبّ و بغض و خوف و رجا ، همين گونه است . »\r\nآرى ! هر آينه ، شيخين به كارهايى دست زده‌اند كه پرده از حقايق احوالشان بر مىدارد . ماجراى آنان با اهل بيت پيامبر صلى الله عليه و آله نشان دهندهء كينهء آن دو به پيامبر و اهل بيتش و جاه‌طلبى و رياست دوستى آنهاست ؛ جز آنكه سخن دهلوى در اينجا با گفتار او در جاهاى ديگر مبنى بر اينكه « عزم و نيّت از امور قلبى است و هيچ كس را جز خداىْ عزّ و جلّ ، ياراى آن نيست كه از آنها آگاهى يابد » ناسازگار است .\r\nدهلوى اين سخن را در پاسخ به يكى از مطاعن عمر بن خطّاب - كه همان آذر آوردنش براى به آتش كشيدن درِ خانهء فاطمهء زهرا عليها السلام است - بر زبان رانده و اين كار او را بر ترسانيدن صرف ، حمل كرده و گفته كه عمر هرگز بر سر آن نبوده است كه گفته‌اش را عملى كند . ليكن سخن درست همان است كه اينجا گفته است ؛ چرا كه فرياد بر آوردن كه آتش آوريد و جمع كردن مردم در كنار در و ديگر قرائن و نشانه‌ها ، از عزم درونى و قصد واقعى وى حكايت مىكنند .\r\nوى پس از اين مىنويسد : « از اين راه ، به ويژگيهاى درونى افراد پى مىبرند ؛ تا بفهمند كه ويژگيهاى ايشان از گونهء كمالات انبياست يا كمالات اوليا . »\r\nاين سخن با آنچه دهلوى در جاهاى پر شمار ديگر ياد كرده كه عزم و نيّت از امور درونى است و جز خدا كسى نمىتواند از آنها آگاه شود ، نمىخواند .\r\n\r\nاستدلال به حديثى صحيح و حمل آن بر معنايى باطل\r\nدهلوى مىگويد : « بر گوناگونى صفات شيخين و امير ، حديثى كه شيعيان در كتابهايشان روايت كرده‌اند ، دلالت مىكند . پيامبر صلى الله عليه و آله فرموده است :\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nيا على ، هر آينه ، همان گونه كه من بر اساس تنزيل قرآن با مردمان جنگيدم ، تو بر اساس تأويل آن با ايشان خواهى جنگيد . »\r\nدعوى دلالت اين حديث شريف به تفاوت ميان كسانى كه داراى صفات نبوّت باطنىاند با آنهايى كه واجد اوصاف ولايت باطنى هستند ، در غايت سستى و ضعف است و حديث ، آشكارا ، نشان دهندهء خلاف اين مدّعاست ؛ چرا كه معناى آن يكسانى دشمن پيامبر صلى الله عليه و آله و دشمن سرورمان على عليه السلام است و رسول خدا صلى الله عليه و آله دشمن على عليه السلام را به دشمن خود تشبيه فرموده است ؛ و پيشتر گذشت كه تشبيه ، برابرى را مىرساند .\r\nبنابراين ، نتيجهء معناى حديث اين است كه : بىگمان ، همان گونه كه جنگ با نبىّ اكرم صلى الله عليه و آله كفر بود ، جنگ با على عليه السلام نيز كفر است و همان سان كه پيامبر خاتم صلى الله عليه و آله براى بلند گردانيدن آيين خدا جنگيد ، على نيز براى همين هدف خواهد جنگيد ؛ پس هر كه با على عليه السلام بجنگد ، مانند كسانى كه با پيامبر صلى الله عليه و آله جنگيدند ، كافر است . لذا امام عليه السلام داراى كمالات نبوّت خواهد بود و چون به انجام كارى كه رسول خدا صلى الله عليه و آله بدان پرداخته ، برخاسته ، مناسب است كه عصر خلافت او بخشى از عصر پيامبرى پيامبر صلى الله عليه و آله به شمار آيد .\r\nرشيدالدين دهلوى در « الإيضاح » اعتراف كرده است كه امير مؤمنان عليه السلام تنها براى بلند گردانيدن نام و آيين خدا و در راه او ، به درياى جنگها فرو شدو به سختى كارزار كرد .\r\nدهلوى در ادامه ، مىنويسد : « اين حديث به همين حقيقت اشاره مىكند ؛ زيرا همهء جنگهاى شيخين بر اساس تنزيل قرآن بوده است . پس گويا دورهء آن دو باقىماندهء زمان نبوّت و عصر خلافت امير ، سرآغاز دوران ولايت شده است . »\r\nدر پاسخ مىگويم : اوّل برادرىات را ثابت نما ، سپس ادّعاى ميراث كن ! زيرا ادّعاى اينكه جنگهاى شيخين بر اساس تنزيل قرآن بوده ، پس از اثبات جنگيدن آنهاست و همگان بدون خلاف ، مىدانند كه آنچه در حيات پيامبر صلى الله عليه و آله از اين دو سر زد ، تنها شكست و گريز بود و پس از حيات نبى صلى الله عليه و آله حضور هيچ يك از آن دو ( و\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nهمچنين خليفهء سوم ) در جنگى از جنگها ، نقل نشده است و اين دو در واقعه‌اى از وقايع حاضر نشدند ؛ چه رسد به جنگ و جهاد . و هر گاه مقصود از جنگ و جهاد و يارى دين و نشر آيين ، تنها آماده‌سازى و بر انگيختن مردمان به جهاد باشد ، پيشتر گذشت كه رسول خدا صلى الله عليه و آله فرموده است : « بىترديد ، خدا اين دين را يارى مىرساند ؛ هر چند به سبب مرد كافر . »\r\nهمچنين ، در جاى خود در مجلّدى از مجلّدات همين كتاب ، آمد كه جنگ خلفا ، به فرض ثبوت و وقوعش ، نه بر اساس تنزيل بوده است و نه بر پايهء تأويل ؛ و دليل اين دعوى سخنى است از پيامبر صلى الله عليه و آله كه نسائى و حاكم نيشابورى و ديگران در آثارشان آورده‌اند . آن حضرت به اصحاب خود فرمود :\r\nبىگمان ، در ميان شما كسى هست كه بر اساس تأويل قرآن مىجنگد ، همان گونه كه من بر پايهء تنزيل آن جنگيدم .\r\nابوبكر گفت : اى رسول خدا ، آيا من آن شخص هستم ؟\r\nپيامبر صلى الله عليه و آله : نه .\r\nعمر پرسيد : اى پيامبر ، آيا او منم ؟\r\nحضرتش فرمود : نه ؛ بلكه او همان است كه اكنون ، به كفش پينه مىزند . « 1 »\r\nبنابراين ، اگر جنگ شيخين ، به فرض ثبوتش ، بر پايهء تنزيل يا تأويل قرآن مىبود ، پيامبر صلى الله عليه و آله در پاسخ پرسش آن دو ، نمىفرمود : نه . بىشكّ ، جنگ بر پايهء تأويل ، ويژهء اميرالمؤمنين عليه السلام است ؛ همو كه بر اساس تنزيل نيز به كارزار پرداخت و او همان كسى بود كه در آن وقت ، كفش نبى صلى الله عليه و آله را پينه مىزد ؛ با اينكه وى چيزى را كه آن دو از رسول خدا صلى الله عليه و آله پرسيدند ، نپرسيد .\r\nامّا اينكه دهلوى مىگويد : « گويا دورهء آن دو باقىماندهء زمان نبوّت است » ، نشانهء كوتاه آمدن وى از دعوى پيشين است ؛ چرا كه وى ادّعا كرده بود شيخين داراى صفات پيامبرىاند . و اگر قصدش از آوردن واژهء « گويا » كوتاه آمدن از دعوى پيشينش\r\n\r\n\r\n","description":"","footnote":"\r\n( 1 ) . الخصائص / 131 ؛ المستدرك 3 / 123 ؛ مسند احمد 3 / 33 ؛ و مصادر بسيار ديگر .\r\n","page_name":" 385 ","page_number":385},
  {"content":"\r\n\r\nنيست و مقصودش برابرى است ، دچار دوگانه‌گويى شده است ؛ چرا كه وى پيشتر برداشت برابرى را از تشبيه ، رد كرده بود .\r\nبه تحقيق ، شايسته‌تر آن بود كه دهلوى نخست ثابت كند كه شيخين بر اساس تنزيل قرآن و رضايت پيامبر صلى الله عليه و آله جنگيده‌اند و سپس بگويد كه دورهء آن دو دنبالهء عصر نبى است . همچنين ، اگر مجرّد وقوع كشورگشايى در زمان كسى ، دليل آن باشد كه دورهء او امتداد زمان پيامبر و عصر نبوّت است ، دورهء معاويه و يزيد و سلاطينى كه پس از آن دو آمدند و شهرها در روزگارشان فتح شد ، دنبالهء دوران نبوّت خواهد بود .\r\nاين سخنى است كه همگان بر ناروايىاش همداستان‌اند ؛ بنابراين ، گفتار بالا از اساس باطل است .\r\nدهلوى سپس مىافزايد : « عصر خلافت امير ، سرآغاز دورهء ولايت شده است . »\r\nمقصود وى از اين سخن ، نفى كمالات نبوى از على عليه السلام و سپس فريب اماميّه است به اينكه زمان خلافت امام عليه السلام دورهء اوست و دورهء او روزگار ولايت و امامت است . ليكن اماميّه با چنين سخنى فريب نمىخورد ؛ چرا كه ثبوت كمالات نبوى را براى على عليه السلام و وجود آنها را در او مىبيند .\r\n\r\nاشكال و پاسخ - 8\r\n( استدلال به اينكه همهء سلسله‌هاى صوفيّه به اميرالمؤمنين عليه السلام مىانجامد . )\r\nدانستى كه شمارى از بزرگان اهل تسنّن - كه سنّيان آنان را به عنوان مشايخ عرفان و تصوّف ، باور دارند - هر آنچه را از كمالات نبوّت و ولايت ، هر دو ، براى پيامبر ما و پيامبران پيشين ، ثابت شده است براى امير مؤمنان عليه السلام اثبات كرده‌اند ؛ و جز ناصبىِ ستيزه‌جوى كينه‌ورز ، شهامت نفى آن را ندارد . سخن سيّد على همدانى را در شرح شعر ابن فارض ، به اينها مىافزايم . ابن فارض سروده است :\r\n لَهَا الْبَدْرُ كَأْسٌ وَ هِيَ شَمْسٌ يُديرُها * هِلالٌ وَ كَمْ يَبْدُو إذا مُزِجَتْ نَجْمُ \r\nباده را ماه شب چارده ، جام است ؛ در حالى كه آن خورشيدى است كه هلال ماه آن را مىگرداند . و چون باده را با آب بياميزند ، ستارگان بسيارى آشكار مىشوند .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nسيّد على همدانى مىگويد :\r\n« مراد از بدر ، همان روح محمّدى و مقصود از هلال ، على است كه ساقى جامهاى شراب محبّت خداست و تشنگان آرزومند را به وصال خدا مىرساند . زيرا او كسى است كه پيامبر صلى الله عليه و آله در حقّش فرموده است :\r\nأنا مَدينَةُ الْعِلْمِ وَ عَليٌّ بابُها .\r\nمن شهر دانش هستم و على درِ آن است .\r\nو از آنجا كه هلال از بدر جدا نمىشود و بلكه جزء آن به شمار مىرود ، هر آنچه را سرور انبيا دارد ، سرور اوليا نيز داراست . در حديث آمده است :\r\nخُلِقْتُ أنا وَ عَليٌّ مِنْ نُورٍ واحِدٍ ؛ عَليٌّ مِنيّ وَ أنا مِنْهُ .\r\nمن و على از يك نور آفريده شده‌ايم ؛ على از من و من از او هستم .\r\nو از آميختن احكام شريعت مصطفوى و حقايق بلند آوازهء مرتضوى ، ستارگان مشارب اذواق اولياى سرشناس ، روشن مىشوند . و اين همان سخن سرور پيامبران در حقّ سرور برگزيدگان است كه فرمود :\r\nأنا وَ أنْتَ أبَوا هذِهِ الْأُمَّةِ .\r\nمن و تو دو پدر اين امّت هستيم . « 1 »\r\nاين حديث به همين معنا اشاره مىكند ؛ چرا كه على عليه السلام سرچشمهء اسرار معارف توحيد و مطلع انوار نشانه‌هاى حقيقت است و بىگمان ، رسيدن به كمال درجات رموز [ عرفان 
  ] براى اهل كشف و شهود ، در گذشته و اكنون و آينده ، تنها از چشمهء هدايت او بوده است . زيرا پيامبر صلى الله عليه و آله دربارهء او فرموده است :\r\nأ نَا الْمُنْذِرُ وَ بِكَ - يا عَليُّ - يَهْتَدِي الْمُهْتَدُونَ .\r\nمن بيم‌دهنده هستم و اى على ، راه يافتگان به سبب تو راه مىيابند .\r\n\r\n\r\n","description":"","footnote":"\r\n( 1 ) . راغب اصفهانى در معناى « أب » مىنويسد : « هر كه سبب ايجاد چيزى يا صلاح و ظهور آن باشد ، « أب » ناميده مىشود . » و سپس به حديث متن اشاره مىكند . ( مترجم )\r\n","page_name":" 387 ","page_number":387},
  {"content":"\r\n\r\nحال كه اين راز برايت آشكار شد ، بدان كه طوالع انوار حقايق ، براى هر ولىّاى از اوليا ، تنها از مشكات ولايت على بر گرفته مىشود و بىشكّ ، با وجود امام راهنما ، جز فرد احول ( / دو بين ) ، از غير او پيروى نمىكند . »\r\nلاهيجى نوربخشى نيز در « شرح گلشن راز » چنين سخنانى دارد و همان گونه كه مشهور است ، همدانى و لاهيجى از سرشناسان صوفيّه‌اند .\r\nدهلوى در ادامه ، مىنويسد : « و به همين سبب است كه تمامى سلسله‌هاى فرق اولياى خدا به او ( حضرت امير عليه السلام ) مىانجامد . »\r\nاين اعترافى است از دهلوى به يكى از مقامات اميرالمؤمنين عليه السلام و كمالات ويژهء حضرتش ؛ گر چه هدف او از اين سخن ، نفى وجود صفات پيامبران عليهم السلام در آن حضرت است . حتّى دهلوى در جايى از كتاب « التحفة » مىگويد كه مقام امامت و ولايت در طريقت ، از هر مقامى برتر است . وى در باب دوازدهم اين كتاب ، در مكيدهء هشتاد و پنجم مىنويسد :\r\nشيعيان بر اهل سنّت و جماعت ، خرده مىگيرند كه آنان مذهب ابوحنيفه و مذهب شافعى و مذهب مالك و مذهب احمد را بر مىگزينند و مذهب ائمّه را وا مىنهند ؛ حال آنكه ائمّه به چند دليل ، به پيروى شايسته‌ترند :\r\nنخست : امامان جگر پاره‌هاى رسول‌اند و در دامان او پرورش يافته‌اند و احكام شريعت را از كودكى ، آموخته‌اند و مشهور است كه : أهل البيت أدرى بما في البيت ( / اهل خانه بدانچه در خانه است ، آگاه‌ترند ) .\r\nدوم : همگان در حديث صحيح - كه نزد اهل تسنّن هم معتبر است - به پيروى از امامان ، فرمان يافته‌اند . پيامبر صلى الله عليه و آله فرموده است :\r\nإنيّ تارِكٌ فيكُمُ الثَّقَلَيْنِ ما إنْ تَمَسَّكْتُمْ بِهِما ، لَنْ تَضِلُّوا بَعْدي ؛ كِتابَ اللَّهِ وَ عِتْرَتي أهْلَ بَيْتي .\r\nهر آينه ، من دو چيز گران ارج را در ميان شما مىگذارم كه اگر به آن دو چنگ در زنيد ، پس از من گمراه نخواهيد شد ؛ آن دو چيز ارزشمند كتاب\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nخدا و خويشاوندان من ، اهل بيتم ، هستند .\r\nهمچين رسول خدا صلى الله عليه و آله فرموده است :\r\nمَثَلُ أهْلِ بَيْتي فيكُمْ كَمَثَلِ سَفينَةِ نُوحٍ ؛ مَنْ رَكِبَها نَجا وَ مَنْ تَخَلَّفَ عَنْها غَرِقَ .\r\nمثل خاندان من در ميان شما ، همچون مثل كشتى نوح است كه هر كس در آن بر نشست ، نجات يافت و هر كه از آن روى گردانيد ، غرق شد .\r\nسوم : شيعه و سنّى در بزرگى و دانش و تقوا و زهد اهل بيت ، همداستان‌اند ؛ ليكن دربارهء ديگران ، چند دستگى رخ داده است و بىشكّ ، كسانى كه همگان آنان را به اوصاف ياد شده آراسته بدانند ، از كسانى كه اتّصافشان به اين صفات مورد اختلاف است ، به پيروى شايسته‌ترند .\r\nپاسخ اين نيرنگ آن است كه : امام جانشين پيامبر است و جانشين پيامبر ، صاحب شريعت است نه صاحب مذهب ؛ چرا كه مذهب روشى است براى فهم احكام شريعت ؛ بدان گونه كه صاحب مذهب بر اساس خرد خود ، قواعدى را بنياد مىنهد و بر پايهء آنها مسائل شرعى را از مآخذش استنباط مىكند و از همين روست كه مذهب ، درست و نادرست ، هر دو را در بر دارد ؛ امّا چون امام معصوم است و حكم پيامبر را دارد ، انتساب مذهب به دو روا نيست و به همين سبب است كه انتساب مذهب به خدا و جبريل و فرشتگان و پيامبران و حتّى فقهاى صحابه - كه به يقين ، نزد اهل سنّت از ابوحنيفه و شافعى برترند - كمال بىخردى است .\r\nدر حقيقت ، حكمت نصب امام اصلاح جهان و زدودن فساد از آن است ؛ از اين رو ، امام كاستيهاى فنون را بر طرف مىكند و هر آنچه درست باشد ، بر حال خود ، باقى مىگذارد تا تحصيل حاصل و فرو گذاردن امور ضرورى ، پيش نيايد .\r\nبنابراين ، امامان در روزگار خود ، به مهم‌ترين امور كه بنياد نهادن مقدّمات سلوك و طريقت است ، مىپردازند و پرداختن به شريعت را بر دوش ياران و دمسازان خود مىنهند و به عبادت و رياضت و تزكيهء درون و خواندن اذكار و ادعيه و نمازها و تهذيب اخلاق و آموزش اسرار سلوك و رهنمونى مردمان به حقايق و معارف كتاب\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nو سنّت ، روى مىآورند و عزلت و گوشه‌نشينى را بر مىگزينند . « 1 »\r\nاوّلًا : سخن دهلوى صريح است در آنكه راهنمايى مردم به حقايق باطنى و ارشاد آنان به معارف معنوى ، از استنباط احكام شرعى و بيان وظايف ظاهرى ، مهم‌تر است ؛ و بىشكّ ، هر آن كس كه به امر برتر مىپردازد ، از كسانى كه توانايى پرداختن بدان را ندارند و در نتيجه به امورى ديگر مشغول مىشوند ، برتر است .\r\nثانياً : دهلوى تصريح مىكند كه امامان اهل بيت ، حكم پيامبر صلى الله عليه و آله را دارند و معصوم‌اند ؛ و بىگمان ، اين امر برترى ايشان را از غير معصومان در پى دارد .\r\nثالثاً : دهلوى در تفسيرش ( ذيل آيهء حَمَلْناكُمْ فيِ الْجاريَةِ : شما را در آن كشتى سوار كرديم « 2 » ) مىگويد كه امامان اهل بيت در عصمت و حفظ و مردانگى و جوانمردى با جدّشان رسول خدا صلى الله عليه و آله برابرند و آنان مظاهر كامل ويژگيهاى نبى هستند و اين سرّ انجاميدن همهء سلسله‌هاى اولياى خدا به ايشان است .\r\n\r\nدعوى دهلوى پدر به انجاميدن سلسله‌هاى طريقت به شيخين\r\nاينها سخنان دهلوى است در جاى جاى مباحثش ؛ ليكن آيا او مىداند كه اين سخنان همچون ردّ صريح گفتار پدرش به شمار مىآيد ؟ ! زيرا دهلوى پدر ( در كتاب « قرّة العينين » ) پنداشته است كه اين شيخين‌اند كه مرجع اولياى خدا هستند و آن دو بودند كه اصول طريقت و سلوك را بنياد نهادند و اينكه ابوبكر نخستين صوفى است و اوست كه احياگر طريقهء صوفيّه است . به راستى ، دهلوى پدر براى اثبات اين پندارها ، بسيار كوشيده است ؛ ليكن سخنان فرزندش آنها را بسان گياهى خشك كه بادها آن را مىپراكنند ، در آورده است .\r\n\r\nابن تيميّه انجاميدن سلسله‌هاى طريقت را به على عليه السلام انكار مىكند .\r\nولىاللَّه دهلوى نخستين كسى نيست كه علاوه بر دانش شريعت ، علم طريقت را\r\n\r\n\r\n","description":"","footnote":"\r\n( 1 ) . التحفة الاثنا عشريّه / 72 .\r\n( 2 ) . حاقّه ( 69 ) / 11 .\r\n","page_name":" 390 ","page_number":390},
  {"content":"\r\n\r\nنيز از اميرالمؤمنين عليه السلام نفى كرده ؛ و بىگمان ، ابن تيميّه در اين ميدان ، بر او پيشى گرفته است . ع لّا مهء حلّى رحمه الله مىنويسد : امّا دانش طريقت به دو منسوب است ؛ چرا كه صوفيان همه ، خرقه را به وى منسوب مىكنند . ابن تيميّه در پاسخ مىگويد : در جواب مىتوان گفت :\r\nاوّلا : اهل معرفت و حقايق ايمان كه در ميان امّت ، به راستگويى نامبردارند ، همگى بر پيش بودن ابوبكر [ از على 
  ] و اينكه او در حقايق ايمانى و احوال عرفانى ، بزرگ‌ترين فرد امّت است ، همداستان‌اند . آن كه عارفان او را در حقايقى كه نزدشان برترين امور به شمار مىرود ، برتر مىدانند كجا و كسى كه پوشيدن خرقه به دو نسبت داده مىشود ، كجا ؟ در صحيحين از پيامبر صلى الله عليه و آله نقل شده است :\r\nبىگمان ، خدا به ظاهر و به دارايىهاى شما نمىنگرد ؛ بلكه او تنها به دلها و كردارتان نظر مىكند .\r\nحقايق دلها كجا و پوشش تنها كجا ؟\r\nثانياً : خرقه‌ها پر شمارند كه پر آوازه‌ترين آنها دو خرقه است : خرقه‌اى منسوب به عمر و خرقه‌اى منسوب به على . خرقهء عمر به دو كس منسوب است : اويس قرنى و مسلم خولانى ؛ و امّا خرقهء منسوب به على به حسن بصرى نسبت داده مىشود و پسينيان آن را به معروف كرخى مىرسانند ؛ چرا كه جنيد - رضي اللَّه عنه - ملازم سَرى بود و سَرى بىترديد ، ملازم معروف كرخى بوده است .\r\nامّا نسبت خرقه از جهت معروف كرخى ، گسسته است . زيرا گاهى مىگويند :\r\nمعروف ملازم على بن موسى الرضا بوده است . اين سخن قطعاً نادرست است ؛ چرا كه نويسندگان تاريخ معروف كرخى ، مانند ابونعيم و ابوالفرج ، ابن جوزى - در كتابى كه در فضائل معروف نگاشته است - به اسنادى استوار و پيوسته ، از اين ماجرا يادى نكرده‌اند . معروف روزگارش را در شهر بلخ ، سپرى كرده است ؛ امّا على بن موسى را مأمون ولىِّ عهد خويش قرار داد و نشانهء خود را جامهء سبز گردانيد . سپس از آن برگشت و نشانه‌اش را جامهء سياه قرار داد . معروف هرگز ، در شمار كسانى كه با على بن موسى بوده‌اند ، نيست و فرد ثقه‌اى نقل نكرده است كه وى با على بن\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nموسى همراهى كرده و چيزى از او فرا گرفته باشد ؛ بلكه معلوم نيست اين دو همديگر را ديده باشند . معروف دربان على بن موسى نبوده و به دست وى مسلمان نشده است . اينها همه ، دروغ است .\r\nاسناد ديگر همان است كه درباره‌اش مىگويند : « هر آينه ، معروف كرخى ملازم داوود طايى بوده است . » اين سخن نيز اصلى ندارد و در گزارشهاى تاريخى مربوط به معروف ، نيامده است كه وى چيزى از داوود طايى اخذ كرده باشد و تنها آمده كه او از بكر بن خنيس ، عابد كوفى ، امورى را فرا گرفته است .\r\nهمچنين در اسناد خرقه آمده كه داوود طايى ملازم حبيب عجمى بوده است .\r\nاين گفته نيز از حقيقت تهى است . نيز آمده كه حبيب عجمى ، حسن بصرى را همراهى كرده است . اين سخن درست است ؛ چرا كه حسن همراهان و ياران پر شمارى داشته است ؛ كسانى همچون : ايوّب سختيانى ، يونس بن عبيد ، عبداللَّه بن عون ، محمّد بن واسع ، مالك بن دينار ، حبيب عجمى ، فرقد سنجى و ديگر عبّاد اهل بصره .\r\nدر اسناد خرقهء منسوب به على آمده كه حسن بصرى ملازم وى بوده است . اين گفته به اتّفاق اهل معرفت ، باطل است . زيرا آنها همه ، بر آن‌اند كه حسن به همراهى على نرسيد و خرقه را از ياران على ، همچون احنف بن قيس ، قيس بن عباد و ديگران دريافت كرد . صاحبان صحيح چنين روايت كرده‌اند .\r\nاسنادهاى خرقه را نگاشتم - چرا كه ما را در آنها اسانيدى است - و آنها را بيان كردم تا حقّ از باطل ، باز شناخته شود .\r\nآنها اسناد سومى هم دارند كه به جابر منسوب است . اين نيز جدّاً گسسته است .\r\nزيرا به نقل متواتر ، روشن شده است كه صحابه مريدان خود را خرقه نمىپوشاندند و موهاى آنها را نمىبريدند . تابعان نيز اين گونه نبودند ؛ بلكه اين كارى است كه برخى از مشايخ واپسين مشرق زمين انجام داده‌اند .\r\nو همين گونه‌اند اصحاب معاذ بن جبل كه [ طريقت را 
  ] از عبداللَّه بن مسعود و ديگران فرا مىگرفتند ؛ و ياران ابن عبّاس كه از ابن عمر و ابوهريره و غير اين دو ، اخذ\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمىكردند ؛ و دمسازان زيد بن ثابت كه از ابوهريره و ديگران بر مىگرفتند و كسانى كه خدا بدين وسيله آنها را بهره‌مند كرده ، از هر يك از آنان بهره برده‌اند .\r\nاينان همه ، يك دين و يك طريقت و يك راه داشته‌اند ؛ خدا را مىپرستيدند و فرستاده‌اش محمّد صلى الله عليه و آله را فرمان مىبردند و هر چه را راستگويان از پيامبر صلى الله عليه و آله نقل مىكردند ، مىپذيرفتند و هر كس چيزى را - كه قرآن و سنّت بدان دلالت كند - از قرآن و سنّت بديشان مىآموخت ، بر مىگرفتند و هر آن كس را كه به امر خيرى - كه خدا و رسول دوست مىدارند - فرا مىخواندشان ، پاسخ مىگفتند . هيچ يك از آنان شيخ خود را خداوندى كه به دو پناه بَرَد ، به شمار نمىآورد ؛ نه وى را همچون معبودش كه از او درخواست كند و به درگاهش زارى نمايد و او را بپرستد و به دو توكّل كند و در حال زندگى و مرگ ، از او فرياد بخواهد ، بر مىشمرد و نه وى را بسان نبىّ اكرم صلى الله عليه و آله كه فرمانبردارى از او در هر چه فرمايد واجب است ، محسوب مىكرد .\r\nبيشتر مسلمانان ، در خاور و باختر زمين ، چيزى از على فرا نگرفتند . زيرا او - كه خدا از وى خشنود باد - در مدينه مىزيست و اهل مدينه ، آن گونه كه به كسانى همانند او مثل عثمان - كه عمر در رخدادها با آنان رايزنى مىكرد - نيازمند بودند ، نيازى به دو نداشتند .\r\nهمچنين ، هنگامى كه وى به كوفه رفت ، كوفيان پيش از آنكه او به سوى آنان برود ، دين را از كسانى همچون سعد بن ابىوقّاص و عبداللَّه بن مسعود و حذيفة بن يمان و عمّار بن ياسر و ابوموسى اشعرى و ديگرانى كه به كوفه فرستاده شده بودند ، فرا گرفته بودند . مردم بصره نيز دين را از عمران بن حصين و ابوبكر و عبدالرحمن بن سمره و انس بن مالك و ديگر صحابه ، آموخته بودند و شاميان دين را از معاذ بن جبل و عبادة بن صامت و ابودرداء و بلال بن رباح ، بر گرفته بودند .\r\nنيز عابدان و زاهدان اين سرزمينها ، دين را از صحابه‌اى آموختند كه آنها را ديدند ؛ پس چگونه رواست كه گفته شود : آيين زهد و تصوّف تنها به على پيوسته است ؟ حال آنكه كتابهاى نوشته شده دربارهء زهد ، مانند : « الزهد » امام احمد بن حنبل و « الزهد » عبداللَّه بن مبارك و « الزهد » وكيع بن جراح و « الزهد » هنّاد بن سرى\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nو آثار پيرامون تاريخ زهّاد ، مثل : « حلية الأولياء » و « صفوة الصفوة » و . . . كه گزارشهاى فراوانى از صحابه و تابعان را در بر دارند ، در دسترس‌اند ؛ ليكن در اين كتابها ، مطالب مربوط به على از مطالب مربوط به ابوبكر و عمر و معاذ بن جبل و ابن مسعود و ابىّ بن كعب و ابوذرّ و ابودرداء و ابو امامه و صحابه‌اى نظير اينان ، بيشتر نيست . « 1 »\r\nاين سخنان پر از بيهوده‌گويى است و دهلوى خود در سخن صريحى كه نشان مىدهد همهء سلسله‌ها و طريقتها به اميرالمؤمنين عليه السلام مىانجامد ، آن را رد كرده‌است ؛ و همين ما را بسنده است . از اين بالاتر ، ابن تيميّه كسانى را كه امام عليه السلام را در علم باطن ، نسبت به ابوبكر پيشتاز بر شمرده‌اند ، ملاحده ( بىدين ، از دين برگشته ) خوانده و گفته است : « ملاحده ، مانند : ابن سبعين و ابن عربى و تلمسانى و امثال اينان ، به تصوّف منتسب‌اند و اگر چه خلفاى سه‌گانه را بزرگ مىدارند ، امّا به تشيّع گرايش دارند . عموم اينان على را يا به طور مطلق و يا در علم باطن ، از ابوبكر برتر مىدانند ؛ همان گونه كه ابوالحسن جزلى و گروهى از هم مسلكيهاى او چنين كرده‌اند . پس حقيقت الحاد در تشيّع نيز هست . »\r\nبنابراين ، دهلوى كه امير مؤمنان عليه السلام را در علم باطن ، از شيخين برتر دانسته و بدين گونه ، خوش اعتقادى خود را نزد عوام آشكار كرده است ، بر پايهء سخنان ابن تيمّيه ، به رفض و الحاد متّهم خواهد شد ! ! همچنين ، آن گونه كه گذشت ، با آنكه وى سخت به پدرش معتقد است ، با او نيز به ناسازگارى برخاسته است ! !\r\n\r\nردّ مولوى حسن زمان بر ابن تيميّه و دهلوى پدر\r\nع لّا مه مولوى حسن زمان ، به نيكويى ، سخنان ابن تيميّه را رد كرده است .\r\nمناسب است كه در اينجا ، گفتار وى را از كتاب « القول المستحسن في فخر الحسن » با همهء بلندىاش ، بياوريم :\r\n« چون سخن در پژوهش از امكان ديدار حسن بصرى با على و حديث شنيدنش\r\n\r\n\r\n","description":"","footnote":"\r\n( 1 ) . منهاج السنّه 8 / 43 - / 50 .\r\n","page_name":" 394 ","page_number":394},
  {"content":"\r\n\r\nاز وى - كه چيزى نمانده است به حدّ وجوب برسد - و يادكرد ميسّر بودن آوردن نام او در شمار پيشوايان حفّاظ و محدّثان بيدارى - كه خدا از آنان خشنود باد - كه محمّد ، مشهور به فخرالدين ، ثبت كرده ، به پايان رسيد ، فخرالدين خواسته است به مردمى كه وى را انكار كرده‌اند ، اشارتى كند . وى پس از بررسى و جستجو ، گروه اندكى از پيشينيان و مشتى از پسينيان را يافته است . دستهء نخست كسانىاند كه مىگويند : حديث شنيدن حسن از على ، به اثبات نرسيده است .\r\nسيوطى در « زاد المسير » مىنويسد : « حافظان در حديث شنيدن حسن بصرى از على - رضي اللَّه عنهما - چند دسته‌اند . گروهى ، مانند بخارى و يحيى بن معين ، آن را ثبت نكرده‌اند . »\r\nنيز در « إتحاف الفرقة » از « تهذيب التهذيب » ابن حجر نقل شده است : يحيى بن معين گفت : « حسن بصرى از على بن ابىطالب ، حديث نشيند . » وى را گفتند : « بلكه او از عثمان سخنى نشنيد . » يحيى گفت : « مردمان از حسن نقل مىكنند كه مىگفت :\r\n\" عثمان را در حال سخنرانى ديده‌ام . \" و كسان متعدّدى گفته‌اند كه حسن از على - رضي اللَّه عنه - سخنى نشنيد . » از ابوزرعه پرسيدند : آيا حسن از اصحاب بدر حديث شنيد ؟ پاسخ داد : « وى كسانى از ايشان را همچون عثمان و على ، ديده است . » گفتند : آيا از آن دو ، حديثى شنيد ؟ گفت : « نه . » بزّار مىگويد : « حسن از على بن ابىطالب - رضي اللَّه عنهما - حديث روايت كرده ؛ ليكن از شخص او چيزى نشنيده است و ميان آن دو قيس بن عباد و ابن الكوّاء قرار دارند و سماع او از احدى از بدريّان ، اثبات نشده است . »\r\nمىگويم : نزد ديگر پيشوايان فنّ ، به وجوهى استوار ، حديث شنيدن حسن از عثمان ، زمانى كه او و على در مكانى گرد هم آمده بودند ، صحيح است . همچنين ، حسن پس از مدّتى ، همراه مرتضى شد و - همان گونه كه در مقدّمه گذشت - بىگمان ، دانشهاى فراوانى از او بياموخت . براى ردّ ابن معين و پيروانش ، روايت همراه و دمساز او ابويعلى ، كه بنابر شرط ابن معين نيز صحيح است ، بسنده مىباشد و سخت‌گيرى اين دانشمندان در اسناد روايات و اعتماد آنان به كاوشهاى\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nبسيارشان ، امرى است روشن كه نيازى به بيان ندارد .\r\nذهبى در رساله‌اى كه پس از نگارش « ميزان الاعتدال » نوشته است ، پس از نقل سخن ابن معين دربارهء امام شافعى ، مىگويد : « ابن معين با اين سخن ، خود را آزرده است . هيچ كس به گفتهء او دربارهء شافعى و گروهى از دانشمندان مورد اطمينان ، اعتنا نمىكند . » سخن بخارى نيز در شأن پيشوايانى همچون شيخمان عبدالواحد و فقيهمان ابوحنيفه ، همين گونه است . امّا بزّار ، ابواحمد حاكم درباره‌اش گفته است : « وى در اسناد و متن حديث ، خطا مىكرد . نسائى وى را جرح كرده است . » حمزهء سهمى از دارقطنى نقل مىكند : « بزّار ثقه بود ؛ ليكن بسيار خطا مىكرد و به حافظهء خود اعتماد مىنمود . » ابوالشيخ نيز پس از ستايش وى مىنويسد : « احاديث غريب و متفرّدات وى فراوان است . »\r\nبا اين همه ، چگونه مىتوان نفى اينان را به طور مطلق ، پذيرفت ؛ به ويژه آنكه دانشمندان بسيار موثّقى با دلايل روشن ، با اين سخن آنان مخالف‌اند .\r\nبعضى ديگر از آنان ، مانند ترمذى ، مىگويند : « سماع حسن را از على - كرّم اللَّه وجهه - نمىدانيم و نمىشناسيم . » ليكن عدم ثبوت چنين امرى نزد ايشان يا نا آشنايىشان با آن ، عدم تحقّق آن را در عالم وجود ، در پى ندارد . بنابراين ، آنها در نداستن خود معذورند .\r\nبرخى ديگر كسانىاند كه راه متعصّبان را مىپويند و بدون پژوهش و جستجوى سخن فاضلان ، به گزاف ، مىگويند : « بىگمان ، همراهى حسن بصرى با على و حديث شنيدنش از او ، هر دو ، به اتّفاق دانشمندان مهمّ ، نادرست است . » ابن تيميّهء حنبلى ، نابغهء روزگارش - كه خدايش بيامرزاد - و نويسندهء « القرّة » « 1 » از اين دسته‌اند .\r\n\r\nبرخى از سخنان نارواى ابن تيميّه و نظر دانشمندان دربارهء آنها\r\nشيخ الاسلام ، امام ، حافظ ابوالفضل ، ابن حجر عسقلانى در « الدرر الكامنة » در شرح حال ابن تيميّه ، پس از يادكرد خصال نيك او به ويژگيهاى ناشايست وى ،\r\n\r\n\r\n","description":"","footnote":"\r\n( 1 ) . مقصود وى « قرّة العينين » ولىاللَّه دهلوى است .\r\n","page_name":" 396 ","page_number":396},
  {"content":"\r\n\r\nمانند اعتقاد به حرام بودن زيارت قبر پيامبر صلى الله عليه و آله مىپردازد .\r\nنويسندهء « القرّة » در « الحجّة » « 1 » در اين سخن ، ابن تيميّه را پيروى كرده است . وى مىنويسد : نبىّ اكرم صلى الله عليه و آله در حديثى فرموده است : « بار سفر را [ جز به سوى سه مسجد : مسجدالحرام و مسجد الاقصا و مسجد من ، 
  ] نبنديد . » او پس از يادكرد حكمت اين سخن - كه به زعم وى ، جلوگيرى از فساد و پرستش غير خداست - مىگويد : « سخن حق نزد من آن است كه قبر و جايگاه عبادت ولىّاى از اولياى خداى متعال و « طور » همه در اين نهى ، يكسان‌اند . » سپس در بحث مناسك ، هيچ حديثى از احاديث زيارت رسول خدا صلى الله عليه و آله را ياد نمىكند ؛ حال آنكه در آنجا ، متعهّد شده است كه اين احاديث را بياورد . بنابراين ، بىگمان ، وى پيرو و همراه ابن تيميّه است . شگفت آنكه دهلوى با اين همه ، دربارهء حديث زيارت قبور مىنويسد : « از آن نهى شده است ؛ چرا كه باب پرستش قبور را مىگشايد . امّا پس از آنكه اصول اسلامى استوار شد و دلهاى مسلمانان به حرام بودن عبادت غير خدا آرام گرفت ، زيارت قبور روا داشته شد . »\r\nاز ديگر ويژگيهاى نارواى ابن تيميّه ، قول به نادرستى اسلام على مرتضى - كرّم اللَّه وجهه - بدان سبب كه وى در گاه اسلام آوردن ، كودك بوده است ، و حمله به دو و به نسل پاك پيامبر صلى الله عليه و آله با اعتراضات پست و مردود است . ولىاللَّه دهلوى در اين سخنان نيز با تلويحاتى كه به تصريح نزديك است و اشاراتى كه به سخن روشن مىماند و با اندك تغيير آنچه ويژهء ناصبىهاست و با يادكرد على مرتضى - كرّم اللَّه وجهه - با نام « مرتضى » در هر جا كه ذكرى از وى آمده ، از ابن تيميّه تقليد كرده است .\r\nوى همچنين در كتاب خود « إزالة الخفاء عن خلافة الخلفاء » مطالبى را آورده و آنها را زدودن خلافت و هدايت از به پايان رسانندهء خلافت و آغازگر ولايت ، نام نهاده است كه ما يادكرد هيچ يك از آن سخنان را روا نمىداريم . اين دو كتاب اكنون در ميان مردمان است ؛ و در ردّ گفته‌هايى همين گونه در آنها ، سخنان فرزند او در\r\n\r\n\r\n","description":"","footnote":"\r\n( 1 ) . مقصود « حجّة البالغه » اثر ولىاللَّه دهلوى است .\r\n","page_name":" 397 ","page_number":397},
  {"content":"\r\n\r\n« التحفة الاثنا عشريّة » و ديگران بسنده است . از خدا سلامت و پاكدامنى مىطلبيم .\r\nجاحظ دربارهء درستى اسلام مرتضى ، در سنّ كودكى ، مىگويد : « درستى اسلام او از اينكه وى بر همان [ اسلام دوران كودكى 
  ] پابرجا بماند ، به دست مىآيد . » شيخ قاسم بن قطلوبغاى حنفى نيز در « تخريج أحاديث الاختيار » مىنويسد : روشن‌تر از اين ، روايت ابن سعد در « الطبقات » است : اسماعيل بن ابىاويس ، از پدرش ، از حسن بن زيد بن حسن بن على بن ابى طالب ، نقل كرده است : « بىگمان ، رسول اللَّه صلى الله عليه و آله على را در حالى كه نه ساله و يا كوچك‌تر بود و به سبب خردسالىاش هيچ بتى را نپرستيده بود ، به اسلام فرا خواند . » اگر اسلام آوردن او پذيرفته نبود ، هرگز پيامبر صلى الله عليه و آله او را بدان فرا نمىخواند .\r\nآن گونه كه از كتابهاى حديث به دست مىآيد ، نبىّ اكرم صلى الله عليه و آله گروه اندكى از كودكان صحابه را نيز به اسلام خوانده و اسلام آوردن آنان را پذيرفته است . آن حضرت با عبداللَّه بن زبير و جعفر بن زبير و عبداللَّه بن جعفر بيعت فرمود ؛ حال آنكه اينان هفت ساله بودند . اين را ابونعيم و ابن عساكر و ديگران ، روايت كرده‌اند .\r\nطبرانى به سندى بسيار نيكو ، از امام محمّد باقر نقل مىكند : « هر آينه ، پيامبر صلى الله عليه و آله با حسن و حسين و عبداللَّه بن عبّاس و عبداللَّه بن جعفر ، در حالى كه آنان كودكانى بودند كه به بلوغ عقلى و جسمى نرسيده بودند ، بيعت فرمود . وى با هيچ كودكى جز كودكان ما ، بيعت نكرد . » معيار در همهء اينها عموميّت حكم نسبت به فهم [ دعوت شدگان 
  ] است . روشن‌تر از همهء اينها در درستى اسلام مرتضى در حال كودكى ، سخنى است كه در مقام برترى دادن او بر ديگران آمده است كه وى نخستين كسى است كه مسلمان شد .\r\nاز ديگر سخنان نارواى ابن تيميّه نسبت مال‌دوستى به اميرالمؤمنين عثمان بن عفّان - رضي اللَّه تعالى عنه - است .\r\nديگر كار ناشايست وى ردّ احاديثى است كه در كتابهاى سنن آمده است ؛ چرا كه ردّ احاديثى كه در اين كتب آمده ، اگر ضعيف هم باشند ، بدين سادگى نيست .\r\nولىاللَّه دهلوى در اين كار نيز از ابن تيميّه پيروى كرده ؛ بلكه از وى پيش افتاده و\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمجموعه‌هاى اسلامى جز كتابهاى پنجگانه و « الموطّأ » و مسند احمد ، همه را رد كرده است .\r\n\r\nنكوهشهاى دانشمندان اهل تسنّن در حقّ ابن تيميّه\r\nابن حجر از چند دستگى دانشمندان دربارهء ابن تيميّه ، ياد مىكند و مىگويد : ما به عصمت او قائل نيستيم ؛ بلكه در مسائل اصلى و فرعى ، با او اختلاف داريم .\r\nهمو در « لسان الميزان » در شرح حال ابن مطهّر رافضى مىنويسد : « وى كتابى در فضائل على - رضي اللَّه عنه - نگاشت كه شيخ تقىالدين ، ابن تيميّه ، در كتاب بزرگى به نقض آن پرداخت . شيخ تقىالدين سبكى در ابيات مشهورى به اين ماجرا اشاره مىكند و مىگويد : ابن مطهّر سخنى بر خلاف كتابش آشكار نكرد ؛ امّا ابن تيمّيه ردّى بر او نوشت و به دو پاسخهايى كامل و فرا گير داد . « 1 » سبكى در ادامهء اشعارش ، به عقايدى از ابن تيميّه اشاره مىكند كه به سبب آنها نكوهش مىشود . من ردّ ياد شده را خواندم و آن را - همان گونه كه سبكى گفته است - فرا گير يافتم ؛ ولى آن را در ردّ احاديثى كه ابن مطّهر آورده است - هر چند كه بخش اعظم آن احاديث ساختگى و سست‌اند - به غايت ، غرض‌ورزانه ديدم ؛ به گونه‌اى كه وى در كتاب خود ، احاديث نيكوى پرشمارى را رد . . . و در خوار داشت سخن يك رافضى ، آن قدر زياده‌روى كرده كه گاه به كاستن شأن و مرتبت على انجاميده است . اين ترجمه گنجايش شرح آن و يادكرد نمونه‌هايش را ندارد . »\r\nبا اين همه ، ابن حجر بسان ذهبى در « ميزان الاعتدال » ، در « لسان الميزان » نامى از ابن تيميّه نمىبرد ؛ با اينكه كسان ديگرى كه از اين دو شكوهمندترند ، در آثار خود\r\n\r\n\r\n","description":"","footnote":"\r\n( 1 ) . اصل ابيات - كه نشان دهندهء كينه‌هاى پنهان سرايندهء آن است - در « الدرر الكامنة » اين گونه آمده است :\r\n وَ ابْنُ الْمُطَهَّرِ لَمْ تُطَهَّرْ خَلائِقُهُ * داعٍ إلَى الرَّفْضِ غالٍ في تَعَصُّبِهِ\r\nوَ لِابْنِ تَيْميَّةَ رَدٌّ عَلَيْهِ لَهُ * أجادَ فيِ الرَّدِّ وَ اسْتيفاءِ أضْرُبِهِ \r\nابن مطهّر كه اخلاقش پاك و طاهر نگشت ، فرا خواننده به رفض و در تعصّبش زياده‌روست . ابن تيميّه ردّى بر او دارد كه در آن ، به نيكى ، وى و همهء همانندانش را پاسخ گفته است .\r\n","page_name":" 399 ","page_number":399},
  {"content":"\r\n\r\nوى را ياد كرده‌اند و اين از شگفتيهاى روزگار است .\r\nامام ابوعبداللَّه ذهبى - رحمه اللَّه - با آنكه روشن است در موارد پر شمارى از ابن تيمّيه پيروى كرده است ، در تاريخش ، پس از آوردن سخنانى مانند آنچه در بالا نقل شد ، مىنويسد : « او بشرى بود و گناهان و خطاهايى داشت . »\r\nنيز امام يافعى و دانشمندان متعدّد ديگر ، دربارهء ابن تيميّه ، چنين سخنانى دارند .\r\nبنابر نقل علّامه ، محدّث برنسى در « إتحاف أهل العرفان برؤية الأنبياء و الملائكة و الجانّ » ، علّامه ابن حجر مكّى در « الجوهر المنظّم في زيارة القبر المكرّم » نوشته است :\r\n« ابن تيميّه كيست تا به دو بنگرند و در چيزى از امور دين ، تكيه‌گاهش بر شمارند ؟ ! آيا او همان گونه كه گروهى از پيشوايان ، مانند عزّالدين ، ابن جماعه ، سخنان تباه و استدلالهاى نارواى او را پى گرفتند و پرده از لغزشهاى فاحش و پندارها و غلطهاى زشت او برداشتند ، جز بنده‌اى كه خدا او را به سبب بسيارى دروغ زنى و بر بافتن - كه پستىاش را به دنبال داشت و سزاوار نوميدىاش كرد - گمراه و تباه كرده و جامهء خوارى بر تنش پوشانده و هلاك و نابودش نموده ، چيزى ديگر است ؟ ! شيخ‌الاسلام و داناى مردمان ، كسى كه همگان شكوهمندى و اجتهاد و صلاح و پيشوايىاش را پذيرفته‌اند ، تقى سبكى - كه خدا روانش را پاك سازد و مدفنش را نورانى كند - در كتابى جداگانه ، به ردّ او پرداخته و در آن بهره بخشيده و به نيكويى و درستى ، سخن گفته و راه راست را با روشن‌ترين دلايل ، نمايانده است . خدا كوشش وى را پاداش دهد و باران مهر و خشنودىاش را همى بر او ببارد .\r\nاز شگفتيهاى روزگار آنكه برخى از شريفان حنبلى مذهب ، نسبت به دو گستاخى كرده و بر رخسار پرده‌نشينان نكو روى او - كه پيش از وى دست هيچ آدمى و پرى بدانها نرسيده است - خاك پاشيده و كارى انجام داده كه نشان دهندهء نادانى او بوده و كودنى و بى مايگىاش را آشكار كرده است . . . .\r\nابن تيميّه با اعتراضات پستِ مشهور ، به برخى از صحابه ، به ويژه خلفاى راشدين ، حمله‌ور شده و با سخنانى كه گوشها از شنيدنش بيزار و سرشتها از آنها\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nگريزان است ، چنين خرافاتى را بافته و بر زبان رانده است . »\r\nعلّامه ، حافظ شامى - كه از ياران و همراهان سيوطى است - در سيره‌اش به نام « سبل الهدى و الرشاد في سيرة خير العباد صلى الله عليه و آله » مىنويسد :\r\n« مشروعّيت سفر براى زيارت قبر پيامبر صلى الله عليه و آله : شيخ تقىالدين سبكى و شيخ‌كمال‌الدين ، ابن زملكانى ، و شيخ داوود ابوسليمان ، صاحب كتاب « الانتصار » و ابن جمله و ديگر پيشوايان ، در اين باره كتابهايى نگاشته‌اند و سخنان شيخ تقىالدين ابن تيميّه را رد كرده‌اند ؛ چرا كه او در اين باره ، چنان سخن زشتى گفته است كه همهء درياها نمىتوانند آن را بشويند . »\r\nاز پيشوايان معاصر ابن تيميّه كه بر او ردّيه نوشته‌اند ، علّامهء محدّث ، محمّد بن يوسف زرندى مدنى ، در « بغية المرتاح إلى طلب الأرباح » است .\r\nدر همهء اينها پاسخ نيكويى است بدانچه براى قارى « 1 » پيش آمده است ؛ چرا كه وى به تأويل اين مذهب پرداخته و طىّ مراحلى ، آن را به سخنانى دور از مقصود بر گردانده و پنداشته كه از اولياى خداست . لا حول و لا قوّة إلّا باللَّه !\r\nشيخ ع لّا مه ،\r\n\r\nشهاب‌الدين ابوعبداللَّه احمد برنسى مالكى شاذلى\r\n، معروف به زرّوق ، در « شرح حزب البحر » مىنويسد :\r\n« اگر بگويى كه ابن تيميّه اين گروهها را انكار و به زشتى ، آنها را رد كرده است ؛ پس پاسخ چيست ؟ خواهم گفت : ابن تيميّه مردى است كه حفظ و اتقانش پذيرفته است ؛ ليكن وى را به سبب عقايدش نكوهيده‌اند و بر او عيب كم‌خردى نهاده‌اند ، چه رسد به اينكه صاحب عرفان باشد . از شيخ امام تقىالدين سبكى دربارهء او پرسيدند ، گفت : وى كسى بود كه دانشش از خردش افزون بود . »\r\nنتيجهء اين سخن آن است كه تنها بايد به منقولات ابن تيميّه اعتماد شود ؛ نه به سخنانى كه از جانب خود ، در دانش گفته است . بلكه شايسته است به نقل او نيز فقط در مواردى كه از تعصّب و كج‌روى ، رهايى يافته است و نه به طور مطلق ،\r\n\r\n\r\n","description":"","footnote":"\r\n( 1 ) . مقصود شيخ على بن سلطان قارى است .\r\n","page_name":" 401 ","page_number":401},
  {"content":"\r\n\r\nاعتماد شود . آنچه شيخ برنسى از سبكى نقل كرد ، اين را روشن مىكند .\r\nبرخى از دانشمندان ظاهر بين در نكوهش ابن تيميّه زياده‌روى كرده و گفته‌اند :\r\nهر كس ابن تيميّه را شيخ‌الاسلام بنامد ، كافر است . سستى اين سخن آشكار است ؛ از اين رو ، ابن ناصرالدين شافعى بر ضدّ آن كتاب « الردّ الوافر » را نگاشته است كه من تا كنون بدان دست نيافته‌ام .\r\nدر مجموع ، خشم و سخت‌گيرى فقيهان و عارفان نسبت به هيچ يك از اهل دانش ، مانند آنچه دربارهء ابن تيميّه روا داشته‌اند ، نيست و ستايش دانشمندانى كه وى را ستوده‌اند - بر اساس آنچه ابن ناصرالدين در تبيان آورده است - بخشى به علم او باز مىگردد و بخش ديگر ، ناشى از نا آگاهى از رسوايىها و زشتيهاى اوست .\r\n\r\nدنبالهء بحث جايگاه امير مؤمنان عليه السلام در طريقت\r\nابن تيميّه در « منهاج السنّه » مىنويسد : « رافضى مىگويد : و امّا دانش طريقت به دو منسوب است ؛ چرا كه صوفيان همه ، خرقه را به دو نسبت مىدهند . پاسخ اين سخن آن است كه : اوّلا : اهل معرفت و حقايق ايمان كه در ميان امّت ، به راستگويى نامبردارند ، همگى بر پيش بودن ابوبكر [ از على 
  ] و اينكه او در حقايق ايمانى و احوال عرفانى ، بزرگ‌ترين فرد امّت است ، همداستان‌اند . »\r\nهمداستانى اهل معرفت بر پيش بودن ابوبكر از على - رضي اللَّه عنهما - در طريقت و دانش حقيقت - كه ابن تيميّه آن را نقل كرده است - هيچ اصلى ندارد .\r\nجنيد - رضي اللَّه تعالى عنه - مىگويد : « پيشواى ما در اين امر - كه بدانچه دلها در بر مىگيرد اشارت كرده و پيرامون حقايق قلب و ريشه‌هاى آن سخن گفته - پس از پيامبرمان صلى الله عليه و آله على بن ابىطالب - رضي اللَّه عنه - است ؛ چرا كه وى كسى است كه علم لدنّى به او داده‌اند ( مقصودش دانش تصوّف است ) . » همو گفته است : « اگر اميرالمؤمنين على بن ابىطالب رضى الله عنه از جنگها فراغت يافته بود ، بىگمان ، به اندازه‌اى از اين دانش ( يعنى علم حقايق و تصوّف ) از او برايمان نقل مىشد ، كه دلها تاب نگهدارى آن را نمىداشت . »\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nحافظ ، امام ابوعبدالرحمن سلمى صوفى ، شيخ حاكم و بيهقى و مانند آنان ، اين دو سخن را از جنيد روايت كرده و شيخ محمّد بخارى و سپس مدنى ، معروف به خواجه پارساى حنفى در « فصل الخطاب » آنها را از او نقل كرده است .\r\nامام ، محدّث ، فقيه حنفى ، على بن عثمان بن على جُ لّا بى غزنوى صوفى ، در « كشف المحجوب » مىنويسد : « سرور طائفه ، جنيد - رضي اللَّه عنه - گفته است :\r\nشيخ ما در اصول و بلا ، مرتضاست . مقصود وى اين است كه پيشواى ما در دانش طريقت و داد و ستدش ، على مرتضى - كرّم اللَّه وجهه - است ؛ چرا كه اهل طريقت ، دانش طريقت را اصول و همهء داد و ستدهاى آن را بلا مىنامند . »\r\nابن تيميّه در ادامه مىگويد : « آن كه عارفان او را در حقايقى كه نزدشان برترين امور به شمار مىرود ، برتر مىدانند كجا و كسى كه پوشيدن خرقه به دو نسبت داده مىشود ، كجا ؟ در صحيحين از پيامبر صلى الله عليه و آله نقل شده است : « بىگمان ، خدا به ظاهر و به دارايى شما نمىنگرد ؛ بلكه او تنها به دلها و كردارتان نظر مىكند . » حقايق دلها كجا و پوشش تنها كجا ؟ »\r\nاين سخن وى مردود است . زيرا حقيقت پوشيدن اين خرقهء افتخار آميز ، آنى نيست كه او فهميده است ؛ بلكه پوشيدن خرقه به ولايت باطنى اشاره دارد . مانند اينكه هر گاه پادشاهان ظاهرى كسى را به ولايت بگمارند ، از سرِ گرامى داشت آنان و آگاهانيدن مردمان به ولايت ايشان ، ارزشمندترين جامه‌ها را بدانان مىپوشانند .\r\nپيامبر صلى الله عليه و آله نيز آن گاه كه فرمود :\r\nمَنْ كُنْتُ مَوْلاهُ فَعَليٌّ مَوْلاهُ .\r\nهر كه من مولاى او هستم ، على مولاى اوست .\r\nعمامهء خود را بر سر على نهاد . تحقيق كامل اين معنا را كه از آموزشى افتخار آميز و علوى و لدنّى فرا گرفته‌ام ، خواهم آورد . إن شاء اللَّه العزيز القويّ .\r\nابن تيميّه مىافزايد : « ثانياً : خرقه‌ها پر شمارند كه پر آوازه‌ترين آنها دو خرقه است : خرقه‌اى منسوب به عمر و خرقه‌اى منسوب به على . خرقهء عمر به دو كس\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمنسوب است : اويس قرنى و مسلم خولانى . »\r\nخرقهء خولانى مانند خبر شاذّى است كه هيچ كس آن را نمىشناسد و در نزد عموم اهل معرفت و صوفيان ، يادكردى از آن وجود ندارد و تنها كسان انگشت شمارى از آن سخن گفته‌اند . همچنين ، روشن است كه نسبت خرقهء اويسيّه به حضرت علوى در نزد اهل آن - كه صوفيّه‌اند - از نسبت آن به حضرت عمرى ، مشهورتر است و همراهى اويس با على بيش از همراهى او با عمر بوده است و روايت اويس از على ، از روايت او از عمر ، شناخته شده‌تر و آشكارتر است .\r\nو سپس مىگويد : « خرقهء منسوب به على به حسن بصرى نسبت داده مىشود . »\r\nاسناد هر دو خرقهء كميليّه و شريحيّه ، بدون هيچ شبهه‌اى در اتّصال آن ، به حضرت علوى خاصّتاً ، از امور مشهورِ مذكور و نزد مخالفان ، معلوم است . بالاتر از همهء اينها ، طريقهء حسنيّه و حسينيّه است كه به هر يك از آن دو ، سلسلهء ذهبيّه گفته مىشود و شمار فراوانى از سلسله‌هاى صوفيّه ، در اين سلسله‌ها جاى مىگيرند .\r\nبنابراين ، نمىدانم آنچه ابن تيميّه را وا داشته است كه بر خلاف خرقهء اويسيّهء مرتضويّه ، از اين خرقه‌ها يادى نكند ، جهل او بدانهاست يا تنها تعصّب زشت ؟\r\nولىاللَّه دهلوى نيز - همان گونه كه گذشت - در اين كار ، جا پاى ابن تيميّه نهاده است .\r\nپس به هوش باش !\r\nهمچنين ، نزد سيره‌شناسان و دانايان به اخبار ، استوار و مكتوب است كه جهانى از اولياى خدا كه از فراوانى به شماره در نمىآيند ؛ بلكه اولياى سراسر آفاق به طور مطلق ، مانند : چشتيّه و شعبه‌هاى آن و مكّيّه و شعبه‌هاى آن و قشيريّه و شعبه‌هاى آن و هرويّه و شعبه‌هاى آن و احمديّهء غزّاليّه و شعبه‌هاى آن و محمّديّهء غزّاليّه و شعبه‌هاى آن و شطاريّه و شعبه‌هاى آن و رفاعيّه و شعبه‌هاى آن و قادريّه و شعبه‌هاى آن و مدنيّه و شعبه‌هاى آن و سهرورديّه و شعبه‌هاى آن و يسويّه و شعبه‌هاى آن و كبرويّه و شعبه‌هاى آن و اكبريّه و شعبه‌هاى آن و شاذليّه و شعبه‌هاى آن و نقشبنديّه و غالب شعبه‌هاى آن و شريحيّه با سلسله‌ها و شعبه‌هايش و سلسله‌هايى ديگر ، به خرقه‌هاى علويّه و طريقتهاى مرتضويّه استناد مىكنند و از\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nآنها مىآموزند . در مقابل ، تنها اندكى هستند كه به غير خرقه‌هاى علوى و طريقتهاى مرتضوى منسوب‌اند ؛ مانند : باب كبار و خوخهء كوچك مدينه و مكّه . پس انصاف بده و ستم مكن !\r\nابن تيميّه سپس مىافزايد : « و پسينيان آن را به معروف كرخى مىرسانند . »\r\nوى طريقى را كه پيشينيان بدان ، خرقه را به معروف كرخى مىرسانند ، ياد نكرده است . اينك آن طريق : امام ما ابراهيم بلخى ، از امام فضيل ، از امام عبدالواحد ، از امام حسن بصرى - رضي اللَّه عنه . اين طريق ، بىگمان ، نزد اهلش ، پيوسته است . دورى از خطا تنها به دستگيرى خدا ميسّر است !\r\nولىاللَّه دهلوى پس از نقل اين سخنان دربارهء سلسلهء مرتضويّه ، مىگويد : چون اين مقدّمات روشن شد ، لازم است كه سلسله‌هاى صوفيّه را به جهات بسيارى ، [ از انتساب به على 
  ] بر كنار بدانيم . مثلًا : ابراهيم و فضيل ، سفيان را همراهى كردند و تهذيب نفس را از او به دست آوردند و سفيان اين را از اعمش كه از ياران ابن مسعود بود ، فرا گرفت .\r\nسبحان اللَّه ! آيا او از جانب خود سند مىبافد ؟ ! بدون اينكه نزد كسانى كه اين روايات را به كار مىبرند ، اصلى وجود داشته باشد ؟ ! آيا اسناد سازى معنايى جز اين دارد ؟ ! طرفه آنكه به ياد نمىآورد كه خود گفته است : شايسته است كه در مطالب نقلى ، وقوع و نه امكان ، ذكر شود . و خدا يارىدهنده است !\r\nولىاللَّه دهلوى مىگويد : اين سخن از گفتار ايشان مبنى بر اينكه فضيل اين فن را از عبدالواحد بن زيد ، و او از حسن ، و حسن از اميرالمؤمنين على - رضي اللَّه عنه - فرا گرفته ، راست‌تر و درست‌تر است ؛ زيرا در كتابهاى حديث و طبقات صوفيّه ، انتساب فضيل به سفيان از انتساب او به عبدالواحد ، روشن‌تر است .\r\nدر پاسخ مىگويم : كتب حديث جاى نقل داستان فراگيرى دانش باطن ، توسّط صوفيان از مشايخشان نيست تا چنين چيزى در آنها ياد شود و آنچه با آن سازگار نيست ، انكار شود . همچنين ، كتابهاى طبقات صوفيّه‌اى كه نويسندگان آنها مانند قشيرى و هروى ، طريقت را به فضيل نسبت نداده‌اند - چه رسد به اينكه به روايت\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nاو از كسى آگاهى داشته باشند - و سخنى از اسناد ابراهيم از فضيل و اسناد عبدالواحد از حسن به ميان نياورده‌اند ، حجّت نيستند ؛ با اينكه اين نويسندگان چنين چيزى را نفى هم نكرده‌اند و حقيقت آن است كه اثبات‌كننده بر نفىكننده ، مقدّم است .\r\nصاحب « قرّة العينين » پس از سخنان بالا ، گفتار خود را همين گونه و در غايت نادرستى و خطاكارى ، ادامه مىدهد . از آنچه نا خشنودى حق را در پى دارد ، به دو پناه مىبريم .\r\nابن تيميّه سپس مىنويسد : « چرا كه جنيد - رضي اللَّه عنه - ملازم سَرى بود و سَرى بىترديد ، ملازم معروف كرخى بوده است . امّا نسبت خرقه از جهت معروف كرخى ، گسسته است . زيرا گاهى مىگويند : معروف ملازم على بن موسى الرضا بوده است . »\r\nاز اين سخنان ، رايحهء نسبت دروغ‌بافى به اولياى برگزيده - كه ناشى از پريشانى رأى است - مىوزد ؛ ليكن نسبت چندگانهء اين خرقه و هر نسبت چندگانهء ديگرى ، به سبب اسناد متعدّد است ؛ ولى بيمارى كودنى همراه با سخت شدن در سرپيچى از حقّ و ستيزه‌جويى ، درمانى ندارد . از خداى بى نيازى كه همگان نيازهايشان را نزد او برند ، دوستى و مهروزى نسبت به اوليايش را به همراه يارى براى استوارى در اين راه ، خواستاريم .\r\nو سپس مىگويد : « اين سخن قطعاً نادرست است ؛ چرا كه نويسندگان تاريخ معروف كرخى ، مانند ابونعيم و ابوالفرج ، ابن جوزى - در كتابى كه در فضائل معروف نگاشته است - به اسنادى استوار و پيوسته ، از اين ماجرا يادى نكرده‌اند . »\r\nدر پاسخ مىگويم : هر چند نويسندگان ياد شده ، اين قضيّه را روايت نكرده‌اند ، ليكن نفيش هم ننموده‌اند و همچنين ، سخن كسانى كه رخدادى را اثبات مىكنند بر آنهايى كه همان را نفى مىنمايند ، مقدّم است و كسى كه واقعه‌اى را حفظ و نقل مىكند بر كسانى كه آن را ثبت و روايت نكرده‌اند ، حجّت است . علاوه بر همهء اينها ، ادّعاى ابن تيميّه از بنياد ، باطل است . كجا دانش و حافظهء او بر تمامى كتابهاى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nنگاشته شده دربارهء اخبار مشهور معروف كرخى ، احاطه دارد تا بتواند چنين دعوى ناروايى كند ؟ !\r\nامام و حافظ و ناقد ، ابوعبدالرحمن سلمى نيشابورى ، معاصر ابونعيم ، بلكه بزرگ‌تر از وى - كه هجده سال پيش از او در گذشته - و امام و محدّث و مدقّق ، حافظ ابوالقاسم قشيرى ، يار ابونعيم و سلمى نيشابورى و از مشايخ خطيب بغدادى - كه در آشنايى با تاريخ افرادى همچون معروف كرخى ، از كسانى مانند ابن جوزى ، مهم‌تر به شمار مىروند - هر دو ، اين ماجرا را همراه با سند آن ، در اخبار غير واحد كتابهايشان ، آورده‌اند .\r\nامام قشيرى مىگويد : « معروف كرخى از ياران على بن موسى الرضا - رضي اللَّه عنهما - بود . شنيدم كه محمّد بن حصين - رحمه اللَّه - مىگفت : از محمّد بن عبداللَّه رازى شنيدم كه مىگفت : شنيدم كه على بن محمّد دلال مىگفت : از محمّد بن حسين شنيدم كه مىگفت : شنيدم كه پدرم گفت : معروف كرخى را پس از مرگش ، در خواب ديدم . گفتمش : خدا با تو چه كرد ؟ گفت : مرا آمرزيد . پرسيدم : به سبب زهد و پرهيزكارىات ؟ پاسخ داد : نه ، بلكه به سبب پذيرش پند ابن سمّاك و همراهى با فقر و دوستى فقيران . پند ابن سمّاك همان است كه معروف خود چنين از آن ياد كرده است : از خيابانهاى كوفه مىگذشتم . نزد مردى كه او را ابن سمّاك مىناميدند ، ايستادم . او مردمان را پند مىداد . در ميان سخنش چنين گفت : هر كس كلّاً از خدا رويگردان شود ، خدا هم كاملًا از او روى مىگرداند ؛ و هر كه با دلش روى به سوى خدا برد ، خدا با رحمتش به دو روى مىكند و با همهء گونه‌هاى آفريدگانش ، به سوى او مىرود ؛ و هر كه گاه‌گاه روى به سوى خدا برد ، خدا هم گاه‌گاه بر او رحمت مىآورد . گفتار ابن سمّاك بر دلم نشست و بدين گونه ، روى به سوى خدا بردم و جز خدمتگزارى مولايم على بن موسى الرضا ، از هر چه بدان مشغول بودم ، دست كشيدم و سخن ابن سمّاك را براى مولايم باز گفتم ؛ حضرتش فرمود : اگر پند پذير باشى ، همين يك پند تو را بس است .\r\nاين حكايت را محمّد بن حسين برايم نقل كرد و گفت : آن را از حافظ\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nعبدالرحيم بن على ، در بغداد ، شنيدم و او آن را از محمّد بن عمر بن فضل ، از على بن عيسى ، از سَرى سقطى شنيده بود و سرى مىگفت : اين حكايت را از معروف شنيدم . »\r\nابن تيميّه مىگويد : « معروف روزگار خود را در شهر كرخ سپرى كرده است . »\r\nمعنى اين سخن آن است كه معروف نزد مردمان نمىرفت و هيچ گاه ، از كرخ پاى بيرون نمىنهاد . اين ادّعايى است بىدليل ؛ از اين رو ، پذيرفته نيست ؛ هر چند كه به سبب آنچه پيشتر گذشت ، از بنياد باطل است .\r\nسپس مىافزايد : « امّا على بن موسى ؛ مأمون وى را ولىّ عهد خود قرار داد . »\r\nاين سخن چه ربطى به موضوع بحث دارد ؟ ! زيرا امام علىّ رضا ، آن گونه كه دانشمندان سيره و تاريخ ياد كرده‌اند ، حدود يك سال پيش از شهادتش ، به ولايت‌عهدى مرو از شهرهاى خراسان ، گمارده شد ؛ و اين دليل نمىشود كه ايشان در تمام مدّت حياتش ، هيچ گاه با معروف ديدارى نداشته است . همچنين ، صوفيّه بر آن‌اند كه همراهى معروف كرخى با رضا در سالهاى پايانى عمر معروف بوده است ؛ چرا كه معروف در سال 200 ( سال 201 هم گفته‌اند ؛ ولى قول درست همين است ) و پيش از داستان ولايت‌عهدى ، از دنيا رخت بر بسته است .\r\nابن تيميّه مىنويسد : « . . . و نشانهء خود را جامهء سبز گردانيد . سپس از آن برگشت و نشانه‌اش را جامهء سياه قرار داد . »\r\nذكر اين سخن نيز در اينجا بى ربط است .\r\nسپس مىگويد : « . . . معروف هرگز ، در شمار كسانى كه با على بن موسى بوده‌اند ، نيست . »\r\nسخنى تكرارى و بىفايده و بازگويى گفته‌اى كه سودى در پى ندارد !\r\nو مىگويد : « . . . و ثقه‌اى نقل نكرده است كه وى با على بن موسى همراهى كرده و چيزى از او فرا گرفته باشد ؛ بلكه معلوم نيست اين دو همديگر را ديده باشند .\r\nمعروف دربان على بن موسى نبوده و به دست وى مسلمان نشده است . اينها همه ، دروغ است . »\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nنقد پاره‌اى از اين سخنان گذشت و نقد بخشهاى ديگر آن - إن شاء اللَّه العليّ القويّ - خواهد آمد .\r\nوى سپس مىافزايد : « اسناد ديگر همان است كه درباره‌اش مىگويند : « بىگمان ، معروف كرخى ملازم داوود طايى بوده است . » اين سخن نيز اصلى ندارد و در گزارشهاى تاريخى مربوط به معروف ، نيامده است كه وى چيزى از داوود طايى اخذ كرده باشد . »\r\nاين گفتار به سبب آنچه با سندى نيكو و راست ، در روايت حديث مسلسل تلقيم « 1 » گذشت ، نارواست . امام قشيرى در « الرسالة » در باب همنشينى مىنويسد :\r\n« استاد ابوعلى مىگفت : اين طريق را از نصر آبادى فرا گرفتم . نصر آبادى آن را از شبلى ، و شبلى آن را از جنيد ، و جنيد از سرى ، و سرى از معروف كرخى ، و معروف آن را از داوود طايى بر گرفته است . »\r\nظاهر اين سخن نشان مىدهد كه هر يك از اينان از شيخ خود چنين شنيده كه شيخ ، طريقت را شخصاً از استادش فرا گرفته است ؛ بنابراين ، هر يك از آنان روزگارى را همراه شيخ خود بوده‌اند و همگى ، با آنكه اهل ولايت و هدايت‌اند ، بر خلاف صوفىنماهاى سست ، پژوهندگانى اهل روايت و درايت‌اند . از همين رو ، نويسدهء « مجمع الأحباب » - كه شرط اعتماد او به خبرى ، معلوم است - بدين خبر اعتماد كرده است . نيز در طبقات شيخ الاسلام و الحفّاظ ، هروى ، آمده : « معروف داوود طايى را همراهى كرده است . »\r\nاگر گفته شود : امام رضا در يازدهم ماه ربيع‌الاوّل سال 153 ( ماه شوّال و سال 156 نيز گفته‌اند ؛ ليكن درست‌ترين تاريخ « 2 » همان است كه آمد ) زاده شده است و\r\n\r\n\r\n","description":"","footnote":"\r\n( 1 ) . تلقيم به معناى خورانيدن است . مرحوم مير داماد در « الرواشح السماويّة / 158 » دربارهء سبب نامگذارى حديثى به اين نام مىنويسد : « و منه المسلسل بالتلقيم ؛ لتضمّنه فعل التلقيم و قول كلّ واحد : لقّمني فلان بيده لقمة : سبب ناميدن حديثى به المسلسل بالتلقيم ، آن است كه حديث در بردارندهء فعل تلقيم و سخن هر يك از راويان است كه : فلانى با دست خود مرا لقمه‌اى خورانيد . » ( مترجم )\r\n( 2 ) . سال تولّد امام رضا عليه السلام در كتب شيعه ، 148 است . ر . ك : كافى 1 / 486 ؛ ارشاد 2 / 247 . ( مترجم )\r\n","page_name":" 409 ","page_number":409},
  {"content":"\r\n\r\nمحمّد بن عبداللَّه بن نمير - در قولى كه هروى ترجيحش داده - سال مرگ داوود را 165 ياد كرده است و برخى سال در گذشت او را - در قولى كه ابن حجر برگزيده - 160 نوشته‌اند و برخى ديگر سال 161 و ديگران سال 162 ؛ و ابوداوود طيالسى گفته است كه اسرائيل و داوود در روزگارى نزديك به هم در حالى كه من در كوفه بودم ، از دنيا رفتند و ابونعيم و قعنب بن محرّر گفته‌اند كه اسرائيل در سال 160 در گذشت و دبيس و ديگران آن را 161 ياد كرده‌اند و برخى ديگر - در قولى كه بيشترين قائل را دارد - مرگ او را در سال 162 ذكر كرده‌اند و بنابر همهء اينها ، قول راجح در تاريخ مرگ داوود سال 160 يا 161 يا 162 است و در اين صورت ، سنّ امام رضا در زمان در گذشت داوود 8 يا 9 يا 10 سال بوده است و لذا چگونه ممكن است كه معروف كرخى به دست ايشان مسلمان شده باشد و سپس نزد داوود رفته و به دو استناد كرده باشد ؛ خواهم گفت :\r\nچه چيز شگفت و دور از عقلى در اين نهفته است ؟ ! حال آنكه ، از روايت ابن جوزى و ديگران ، چنين به دست مىآيد كه خداى متعال معروف كرخى را در روزگار كودكى ، فرا خواند و برگزيد . حتّى وى سخن معلّمش را كه دربارهء خدا به دو گفت : پدر و پسرى كه يكى از سه‌تاست ؛ رد كرد و گفت : اين چنين نيست ، بلكه خدا يگانه و چيره است ؛ خدا يكى است ؛ خدا يكى است . و چون معلّم او را كتك زد ، گريخت و دو سال پنهان شد . پس چگونه نمىتوان تصوّر كرد كه معروف به گزينشى الاهى و با هوشمندى پرتو گرفته از نور خدا ، دانسته باشد كه خداى متعال در سنين كودكى به امام رضا دانش و حكمت ، عطا فرموده است و دريافته باشد كه امر او به دست ايشان ، شكفته و كامل مىشود ؟ آيا ممكن نيست ، همان گونه كه خداىْ تعالى پيش از آن ، توحيد را به دو الهام كرده بود ، اين را نيز به وى الهام كرده باشد و بدين گونه ، نزد امام رضا رفته و اسلامش را به دست او استوار ساخته ، سپس در هنگام بازگشت ، امام داوود را ديدار كرده و چيزهايى را از وى فرا گرفته و موعظهء برخى از\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nاصحاب داوود و پند ابن سمّاك را شنيده و پس از آن ، نزد امام رضا باز گشته و به خدمتگزارى او پرداخته و بهره‌ها برده و به لطف خداى هادى ، به مقصود و ارشاد و رشد رسيده باشد ؟\r\nابن تيميّه در ادامهء آنچه از وى نقل شد ، مىنويسد : « . . . و تنها آمده كه معروف از بكر بن خنيس ، عابد كوفى ، امورى را فرا گرفته است . »\r\nدر رسالهء قشيريّه آمده است : « معروف كرخى گفت : برخى از اصحاب داوود طايى مرا گفتند : مبادا عمل را وا نهى . » نيز روشن است كه گفتار ابن تيميّه ، نقل مستقيم و بدون واسطهء معروف را از داوود ، نفى نمىكند .\r\nوى سپس مىافزايد : « همچنين در اسناد خرقه آمده كه داوود طايى ملازم حبيب عجمى بوده است . اين گفته نيز از حقيقت تهى است . »\r\nجهل ابن تيميّه بدين حقيقت ، حجّت نيست ! در ادامه ، در پژوهش پيرامون خرقه ، درستى راستين اين امر بر اساس « مسند الدنيا » اثر حافظ ابوطاهر سلفى و سخنان ابوبكر بن زرّاد محدّث و ديگر محقّقان و نيز بر پايهء سخنان پيش‌گفته ، نشان داده خواهد شد . همچنين بايد دانست ، كسى كه اين ماجرا را ذكر كرده بر كسى كه از آن يادى نكرده ، حجّت است ؛ به ويژه آنكه ، كسى كه به يادكرد آن نپرداخته ، سخنى در نفى آن نگفته است . ولىاللَّه دهلوى در « الانتباه » همهء اينها را صحيح دانسته و در « قرّة العينين » در انكار آنها ، چه دربارهء نفى ديدار و چه دربارهء امكان همراهى ، سخنى بر زبان نياورده ؛ ليكن دست گل ديگرى به آب داده است كه در ادامه ، آن را خواهيم آورد و به يارى خداى صمد ، ردّش خواهيم كرد .\r\nابن تيميّه چنين به خرده‌گيرى خود ادامه مىدهد : « نيز در اين اسناد ، آمده كه حبيب عجمى ، حسن بصرى را همراهى كرده است . اين سخن درست است ؛ چرا كه حسن همراهان و ياران پر شمارى داشته است ؛ كسانى همچون : ايوّب سختيانى ، يونس بن عبيد ، عبداللَّه بن عون ، محمّد بن واسع ، مالك بن دينار ، حبيب عجمى ، فرقد سنجى و ديگر عبّاد اهل بصره . »\r\nليكن بدين درازگويى ، هيچ نيازى نبود ! وى مىافزايد : « در اسناد خرقهء منسوب به على آمده كه حسن بصرى ملازم وى بوده است . اين گفته به اتّفاق اهل معرفت ، باطل است . زيرا آنان همه ، بر آن‌اند كه حسن به همراهى على نرسيد و خرقه را از\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nياران على ، همچون احنف بن قيس ، قيس بن عباد و ديگران دريافت كرد . صاحبان صحيح چنين روايت كرده‌اند . همچنين ، حسن بصرى در دو سال مانده به پايان خلافت عمر ، زاده شد و در هنگام كشته شدن عثمان ، در مدينه بود . »\r\nدر اينجا بايد گفت : در اين صورت ، علىّ مرتضى كجا بوده است ؟ آيا او و حسن در مدّت خلافت عثمان - رضي اللَّه عنه - به شهرى ديگر كوچ كرده بودند ؟ ! ابن تيميّه در پاسخ اين پرسش ، ناگزير بايد بگويد : على - رضي اللَّه عنه - در مدينهء طيّبه بوده است و او و حسن در زمان خلافت عثمان - رضي اللَّه عنه - به شهر ديگرى نرفته بودند . در اين صورت ، از او مىپرسيم : حال كه چنين است ، چه چيز مانع همراهى آن دو است ؟ بىگمان ، وى چاره‌اى ندارد جز اينكه پس از چنين و چنان گفتن ، بگويد : شكّى نيست كه ايشان هر روز پنج نوبت ، همديگر را در مسجد مىديده‌اند و سخنانى اين چنين - كه در گذشته نيز از او نقل شد - بر زبان آورد .\r\nشگفتا از او ! چگونه در اينجا به تحقيق دربارهء اينكه على - رضي اللَّه عنه - در اين مدّت ، در كدامين شهر بوده ، نپرداخته و اين ماجرا را زمانى كه حسن به بصره كوچيده ، نكاويده است .\r\nوى مىگويد : « مادر حسن كنيز امّ سلمه بود و هنگامى كه عثمان كشته شد ، حسن را به بصره بردند . »\r\nعبارت « بردند » نشانهء فريبى است شگرف . انديشه كن !\r\nو سپس ادامه مىدهد : « و على در كوفه بود . »\r\nردّ اين سخن بارها بيامد .\r\nو مىافزايد : « حسن در زمان على ، كودكى از كودكان بود كه كسى او را نمىشناخت و آوازه‌اى نداشت . »\r\nنويسندهء « قرّة العينين » پس از نقل سخن مذكور ، مىنويسد : « افراد ثقه‌اى كه از تابعان اهل مدينه پيروى كردند ، قطعاً داراى اين مرتبت هستند ؛ از اين رو ، به شمار نياوردن سلسله‌هاى آنان و بسنده كردن به سلسله‌هاى شمارى از اهل عراق و خراسان ، گونه‌اى از ستم است . »\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nسبحان اللَّه ! آيا اثبات آنچه از دانشمندان مورد اطمينان ، به طور متواتر و متظافر ، نقل شده ، ستم است يا نفى آن و تلاش براى اثبات آنچه چيز قابل ذكرى نبوده است ؟ چگونه اينان اسنادى را مىسازند كه مستندى برايش يافت نمىشود ؟ !\r\nولىاللَّه دهلوى ادامه مىدهد : « به نظر مىرسد كه اصل اين خطا به سبب برخى از سخنان ابوطالب مكّى باشد ؛ چرا كه كتاب او بنياد تصوّف است و اين مسئله در ميان صوفيان ، مشهور و آشكار است و گرچه وى در اين طريقت ركنى به شمار مىرود ، ولى در دانش حديث ، سهل انگارىهاى بىشمارى دارد و از او چنين بر نمىآيد كه در روايت ، دانشى گسترده و چيره‌دستى داشته باشد تا بخواهد دربارهء چگونگى جميع سلسله‌ها سخن بگويد . »\r\nدر پاسخ دهلوى مىگويم : خرده‌گيرى از ابوطالب مكّى ، پيشتر رد شد ؛ علاوه بر اينكه ، اين نمونه در شمار دانش حديث و روايت نيست ؛ بلكه از جنس دانش باطن است و به صاحبان اين دانش باز مىگردد و ابوطالب مكّى در شمار اهل اين فنّ است . همچنين ، بىمهارتى در علمى ، عدم تبحّر در علم ديگر را در پى ندارد و افزون بر اين ، امام و محدّث ، ابوبكر بن ابى اسحاق كلاباذى بخارى در « التعرّف » ابوطالب مكّى را در اين سخن ، پيروى كرده است و « التعرّف » كتابى است كه مشايخ - آن گونه كه در « فصل الخطاب » آمده است - درباره‌اش گفته‌اند : اگر « التعرّف » نبود ، تصوّف شناخته نمىشد .\r\nكلابادى دربارهء رجال صوفيّه مىنويسد : « از كسانى كه از دانشهاى آنان دم زدند و از مواجيد آنها سخن راندند و گفتار ايشان را پراكندند ، پس از على و حسن و حسين و بعد از صحابه ، على بن الحسين ، زين‌العابدين ، و پسرش محمّد بن على باقر و فرزند او جعفر بن محمّد صادق - رضي اللَّه عنهم أجمعين - و اويس قرنى و حسن بن ابىالحسن بصرى و . . . از مردم خراسان و جبل : ابويزيد ، طيفور بن عيسى بسطامى هستند . . . و از كسانى كه علوم اشارت را با كتابها و رساله‌ها ، نشر دادند ، ابوالقاسم ، جنيد بن محمّد بن جنيد البغدادى . . . و ابوبكر شبلىاند . و از كسانى كه در معاملات صوفيان آثارى نگاشتند ، ابومحمّد ، عبداللَّه بن محمّد انطاكى ، و ابوعبداللَّه ،\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nاحمد بن عاصم انطاكى ، و حارث بن اسد محاسبى و ابوعبداللَّه ، محمّد بن على ترمذى ، و ابوعبداللَّه ، محمّد بن فضل بلخى ، و ابوعلى جوزجانى و ابوالقاسم ، اسحاق بن محمّد حكيم سمرقندىاند . اينان همان سرشناسان ياد شده و پر آوازه‌اى هستند كه همگان به فضل آنان معترف‌اند . »\r\nبا اين همه ، نويسندهء « قرّة العينين » مىگويد : « فقير در اين باب ، آنچه را برايش معيّن شده ، مىنگارد ؛ گر چه بر شمارى از معاصران - كه تنها مشهورات قوم را گرد آورده‌اند - سخت آيد ؛ چرا كه حق به پيروى ، شايسته‌تر است . »\r\nگويا مقصود وى امام مصنّف - قدّس سرّه الفريد - است .\r\nولىاللَّه دهلوى مىافزايد : « سلسلهء تهذيب نفس در ميان مردم مدينه ، به پيشوايان تابعانِ تابعان مىانجامد كه بزرگ‌ترين آنان امام مالك است . وى مشايخ پرشمارى داشته و بيشتر بهره‌مندىاش از نافع ، از ابن عمر ، بوده است و ابن عمر با اينكه به شرافت صحابى بودن پيامبر صلى الله عليه و آله و پرورش يافتن توسّط آن حضرت ، دست يافته است ؛ پدر خود را نيز همراهى كرده است . »\r\nواى بر تو ! مالك كجا در مدينهء طيبّه ، در تهذيب نفس ، بزرگ‌ترين كس به شمار مىرفت ؛ حال آنكه پيشواى مسالك ، امام سرشناسان و چشمهء جوشان معارف و حقايق ، جعفر بن محمّد صادق ، در آن شهر مىزيست ؟ ! و آيا جز اين است كه امام مالك در شمار خدمتگزاران حضور و الا و از ملازمان آستان بلند او بود ؟ و آيا سلسلهء او سلسله‌اى زرّين كه آن را پدر از پدر تا مرتضى ، فرا گرفته‌اند نيست ؟ همچنين صادق به ابوبكر صدّيق نيز نسبتى مىرساند .\r\nگويا صاحب « قرّة العين » از حال امام عبيداللَّه بن عمرِ عمرى بىخبر است ؛ چرا كه يحيى بن سعيد و امام احمد و عمرو بن على فلاس ، او را بر مالك ، در [ روايت از 
  ] نافع ، از جهت ثبت و حفظ و فزونى نقل ، برترى داده‌اند و ابن مهدى را كه سخنى بر خلاف اين گفته است ، رد كرده‌اند . زهرى نيز امام عبيداللَّه را بر مالك پيشى داده و بر گزيده ؛ زيرا نزد او كتابى را خوانده است . ابوبكر ، ابن منجويه ، مىگويد : امام عبيداللَّه بن عمر در فضل و دانش و بندگى و شرف و حفظ و اتقان ، از بزرگان مردم\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمدينه و از اشراف قريش بود .\r\nهمچنين ، گويا ولىاللَّه دهلوى با احوال امام ، حافظ و فقيه ، عبداللَّه بن عبدالعزيز عمرى صوفى آشنا نيست . سفيان بن عُيَيْنَه ، سفيان ثورى ، عبدالرزّاق صنعانى ، ( بنا بر روايت صحيحى كه از آنان نقل شده است ) و طحاوى و ديگران ، وى را بر امام مالك برترى داده‌اند و چنين مىانديشده‌اند كه براى آموختن حديثى از او ، مىارزد كه بر پهلوهاى شتر بكوبند و رنج سفر همى برند .\r\nعبداللَّه بن عبدالعزيز نامه‌اى به امام مالك نوشت و او را به گوشه‌گيرى ، تشويق كرد . امام مالك در پاسخ وى نوشت : « هرگز گمان نمىكنم به كارى دست زنم كه تو در آن وارد نشده باشى . اميدوارم همهء ما به راه خير باشيم . و بر هر يك از ما واجب است كه بدانچه خدا روزىاش كرده است ، خشنود باشد . » همچنين ، گر چه امام مالك پس از اين ، به زهد گراييد ، ليكن در اين طريقه ، پيشواى آنان نگشت و اينان در طريقت ، بزرگ‌تر از او به شمار مىروند . راستى ! نمىدانم كه عبيداللَّه بن عمر و عبداللَّه بن عبدالعزيز عمرى از چه كسانى فيض گرفته‌اند !\r\nولىاللَّه دهلوى را وا مىنهيم و به سخنان ابن تيميّه باز مىگرديم . او مىگويد :\r\n« سلسلهء مكّيان به اصحاب ابن عبّاس مىانجامد . »\r\nچرا اينجا نگفت كه ابن عبّاس با آنكه به شرف همراهى رسول خدا صلى الله عليه و آله دست يافت ، در شمار اصحاب مرتضى نيز هست و به دست او پرورش يافت و دانش ظاهر و باطنِ درخشان را از او آموخت ؟ اين حقيقتى است كه پيشوايان ، بزرگى به نقل از بزرگى ، روايت كرده اند ؛ بدان گونه كه ستيزه‌جو را نرسد كه آن را انكار كند .\r\nوى مىافزايد : « سلسلهء كوفيان ، مانند داوود طايى ، به پيشوايان تابعانِ تابعان مىانجامد كه بزرگ آنان سفيان ثورى است . وى طريقت را از اعمش و او آن را از اصحاب عبداللَّه بن مسعود فرا گرفته است . »\r\nسبحان اللَّه ! بىگمان ، داوود از اقران ثورى و انباز او در مشايخش است و همهء حديث آموزىاش از تابعان بوده است . ذهبى در « تذهيب التهذيب » در شرح حال داوود مىنگارد : « وى فقيه ، زاهد و از سرشناسان بوده و از عبد الملك بن عمير و\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nهشام بن عروه و اسماعيل بن خالد ، روايت كرده است . » ترك دنياى داوود از سخنى كه امام ابوحنيفه ، از اساتيد او در فقه ، به دو گفت ، آغاز شد ؛ ليكن نويسندهء « قرّة العين » اين حقيقت را ياد نكرده است . بر پايهء آنچه اهل اين فنّ و معرفت باز گفته‌اند ، داوود دانش باطن را تنها از امام حبيب راعى و امام حبيب عجمى بياموخت . صاحب « قرّة العين » در « الانتباه » اين حقيقت را بر زبان آورده است ؛ ولى گويا هيچ به گوشش نخورده است كه على - كرّم اللَّه وجهه - روزگارى در كوفه زيست تا آنكه به شهادت رسيد و در اين مدّت ، گروههايى از خداوندان ولايت ، همچون كميل ، از وى بهره‌ها بردند . نويسندهء « قرّة العين » در « الانتباه » اين را پذيرفته است .\r\nبنابراين ، سلسلهء كوفيان نيز به مرتضى مىانجامد .\r\nابن تيميّه مىگويد : « سلسلهء بصريان به حسن و ابن سيرين پايان مىپذيرد . »\r\nابن تيميّه نمىگويد كه اين دو تن ، طريقت را از كه بر گرفته‌اند ! اگر حسن طريقت را از مرتضى فرا نگرفته باشد ، بىگمان ، آن را از ياران او ، همچون كميل بن زياد و قيس بن عباد آموخته است . حال ابن سيرين نيز همين است .\r\nو سپس مىنويسد : « سلسلهء شاميان به ابودرداء مىرسد . »\r\nچرا نمىگويد كه در فرو دست ابودرداء چه كسانى اهل اين سلسله‌اند ؟ چرا كه قطعاً بدون اين ، به وجود آمدن سلسله مشكل است . بله ! بر كسى پنهان نيست كه سلسلهء شاميان به امام ابراهيم بن ادهم و سپس به مرتضى مىانجامد .\r\nو ادامه مىدهد : « سلسلهء اهل يمن به طاووس مىرسد و او آن را از ابن عبّاس بر گرفته است . »\r\nو ابن عبّاس طريقت را از مرتضى فرا گرفته است !\r\nولىاللَّه دهلوى در اينجا ، به جز دو مطلب ابن تيميّه ، سخن تازهء ديگرى نيز دارد .\r\nوى مىگويد : « پس از همهء اينها ، شكّى نيست كه ظاهر [ دعوت 
  ] رسول خدا صلى الله عليه و آله در بر دارندهء احكام شريعت بوده و طريقت ، ناپيدا و پنهان بوده است و توجّه كلّى حضرتش در آشكارا و در هنگام آموزش و نشر دين و برانگيختن مردم بدان و بازداشتن ايشان از ناسازگارى با آن ، تنها به احكام شريعت معطوف مىشده و در\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nاين ميان ، به طريقت اشاراتى ضمنى مىرفته است . بيشتر آيات و احاديث ، به گونهء روشن و مفصّل ، به شريعت مىپردازند و برخى از آنها ، به گونهء اشارت و اجمال ، طريقت را اثبات مىكنند . پس فضيلت اين امر آشكار و روشن - كه توجّه كلّى بدان بوده - كلّى است و فضيلت امورى جز آن ، هر چند كه ارزشمندتر و والاتر و گرانبهاتر باشند ، جزئى است . »\r\nشگفتا ! هر آينه ، اين اهتمام به شريعت ، تنها از آن رو كه شريعت وسيله‌اى است به سوى طريقت ، صورت گرفته است تا كسانى كه توان رسيدن به معرفت حقيقى را - كه علّت غايى و فرجام آرزوست - دارند ، بدان دست يازند . بنابراين ، فضيلت كلّى از آن طريقت و نه از آن شريعت كه وسيله است ، مىباشد . در غير اين صورت ، مقصود حقيقى - كه نزديكى به ذات خداى متعال است - طفيلى خواهد شد و چه سخنى گزاف‌تر از اين ؟ ! خدا به مراتب ، از چنين گفتارى والاتر است .\r\nعلاوه بر اين - همان گونه كه خواهى ديد - دانشمندان در برترى بخشى شيخين بر على در دانش شريعت ، چند دسته‌اند ؛ و آن گونه كه آثار برگزيده نشان مىدهند ، حقّ آن است كه على در آموزش شريعت و در غزوات و بر انگيختن مردمان شريك آن دو بوده است . بله اين دو تن ، به ويژه ابوبكر صدّيق ، در نشر اسلام و يارى نبىّ اكرم صلى الله عليه و آله در آغاز بعثت ، ويژگى دارند ؛ همان سان كه مرتضى نيز در اين امر ويژگى دارد . نمونه‌اش ماجراى فتح خيبر است ؛ همان هنگام كه كار بر همگان دشوار شد . فتح همدان و نشر احكام اسلام در شهرهاى پر شمارى مانند يمن و عراق و ديگر سرزمينها نيز از اين دست است .\r\nمرتضى پس از درگذشت پيامبر ، در عهد خلفاى سه‌گانه ، در كارهاى مربوط به جهاد و داورى ، يار اين سه تن بود و پرده از هر شبهه‌اى بر مىداشت و هر دستورى را نمايان مىساخت ؛ حقيقتى كه فاروق خود بدان معترف بود و به همين سبب ، در دوران خلافتش ، وى را نزد خود نگاه داشت و به فرماندهى هيچ سپاهى نگماشت .\r\nابن حجر در « الإصابة » در شرح حال مرتضى مىنويسد : « او پس از رسول خدا صلى الله عليه و آله هماره به پراكندن دانش مىپرداخت و هنگامى كه عثمان كشته شد ،\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nمردمان با او بيعت كردند و سپس وقايع جمل و صفّين و نهروان و بر انگيختن مردم به نبرد با سركشان ، پيش آمد . »\r\nمحدّث و فقيه ، تاج الاسلام ، محمّد بن محمّد بن طاهر بن محمّد بن حافظ ابراهيم بن حمزهء خدابادى بخارى در « الأربعين » ش ، حديث چهارم را به مرتضى اسناد مىدهد . حديث چنين است :\r\nالْأنبياءُ قادَةٌ وَ الْفُقَهاءُ سادَةٌ وَ مُجالَسَتُهُمْ زيادَةٌ .\r\nپيامبران رهبر و فقيهان سرورند و همنشينى با آنان ، فرونى بخش است .\r\nوى پس از نقل اين حديث مىنويسد : « راوى اين حديث كسى است كه پيشينه‌اى پسنديده دارد ؛ همو كه ريزه‌كاريهاى دانش را نماياند و پرده از حقايق توحيد ، بر گرفت . »\r\nاز امام اعظم ، ابوحنيفه ، روايت كرده‌اند : « اگر برخوردهاى على - رضي اللَّه عنه - با سركشان و خوارج و داوريها و دستورهاى او دربارهء آنان رخ نمىداد ، ما هرگز با احكام اسلام دربارهء سركشان و خوارج آشنا نمىشديم . »\r\nو اين سخنى است پرآوازه و مشهور و در كتابهاى بسيارى ياد شده است .\r\nابن تيميّه پس از سخنان ياد شده پيرامون اسناد خرقه‌ها ، مىنويسد : « اينها همه ، دروغ است . »\r\nامام يافعى در « مرآة الجنان » در شرح حال امام معروف كرخى مىنويسد : وى از ياران على بن موسى الرضا بود . پدر و مادر او نصرانى بودند . آنان او را در كودكى ، نزد معلمّى فرستادند . معلّم به دو مىگفت : بگو كه خدا يكى از سه تاست ؛ ليكن معروف پاسخ مىداد : نه ! بلكه او خداى يكتا و چيره است . به همين سبب ، روزى معلّم او را كتك سختى زد . از اين رو ، معروف از معلّم خود گريخت . پس از اين ماجرا ، پدر و مادر وى مىگفتند : اى كاش او نزد ما باز گردد ! با هر دينى كه خود بپسندد . ما با او در آن دين ، سازگارى خواهيم كرد . سپس معروف به دست على بن موسى الرضا ، مسلمان شد و نزد پدر و مادرش بازگشت . چون به خانه رسيد ، در را\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nكوبيد . گفتند : كيست كه در مىزند ؟ گفت : معروف ! پرسيدند : بر چه دينى ؟ پاسخ داد : بر اسلام . و پدر و مادرش نيز مسلمان شدند .\r\nاين داستان را به همين شكل ، امام قشيرى از استاد خود ، امام پر آوازه در سرزمينها ، همو كه صحيح بخارى و كتابهاى ديگر را نزد ناقدان خوانده است ، ابوعلى دقّاق نقل كرده است . ابن خلّكان و ديگر اهل فنّ در يادكرد اين ماجرا ، از امام قشيرى پيروى كرده‌اند . همچنين ، اين داستان در « المجمع » به عنوان تكمله ، از « الصفوة » ابن جوزى نقل شده است .\r\nعبداللَّه بن صالح گفته است : خداوند معروف را در كودكى فرا خواند و برگزيد .\r\nپدرم ياد مىكرد كه عيسى برادر معروف ، مىگفت : من و برادرم معروف ، نصرانى بوديم و در دبستانهاى نصارى درس مىخوانديم . معلّم به كودكان چنين مىآموخت : پدر و پسر . و بردارم معروف فرياد مىزد : خدا يكى است ، خدا يكى است . به همين سبب ، روزى معلّم او را به سختى كتك زد و معروف گريخت . مادرم هماره مىگريست و مىگفت : سوگند كه اگر خداى متعال پسرم را به من باز گرداند ، او را در هر دينى كه پذيرفته باشد ، پيروى خواهم كرد . معروف پس از چند سال ، نزد مادرم آمد . مادر به دو گفت : پسرم ! تو چه دينى دارى ؟ وى گفت : اسلام . مادر گفت :\r\nگواهى مىدهم كه خدايى جز خداى يكتا نيست و گواهى مىدهم كه محمّد بنده و فرستادهء اوست . بدين ترتيب ، من و همهء افراد خانواده ، مسلمان شديم .\r\nع لّا مهء محدّث ، ابن حجّر مكّى در « الصواعق المحرقة » در شرح حال امام علىِ رضا - رضي اللَّه عنه - مىنويسد : معروف كرخى ، استاد سرى سقطى ، در شمار ياران او بوده و به دست وى مسلمان شده است .\r\nمعاصر ابن حجر ، شيخ مشايخ ما در حديث ، امام عبدالوهّاب شعرانى در طبقاتش ، در شرح حال معروف مىگويد : وى از ياران على بن موسى الرضا - رضي اللَّه عنه - بود و داوود طايى - رضي اللَّه عنه - را همراهى كرد .\r\nحرالى و مناوى نيز چنين سخنانى دارند و تصريح كرده‌اند كه معروف از مولايش امام رضا امورى را فرا گرفته است . پنهان نيست كه يافعى و مكّى ، هر دو ، در طبقه‌اى\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nپس از ابن تيميّه جاى مىگيرند و وجه استناد استاد بدان دو ، با عدم وجود كتابهاى پيشينيان نزد او ، تنها اين است كه آن دو به وجود آنچه ابن تيميّه يادى از آن نكرده است در نزد امامان پيشين و دست يافتن ايشان بدان ، يقين داشته‌اند و اين نشان مىدهد كه تكيه‌گاه همان سخن نخستين است و هر مطلبى به جز آن ، درخور توجّه نيست .\r\nامّا آنچه در طبقات شيخ‌الاسلام آمده كه پدر معروف مولا و دربان امام رضا بوده و به دست وى مسلمان شده و اينكه روزى ، امام بر مردم نمايان شد و آنان گرد حضرتش جمع شدند و به سبب فراوانى مردم ، پدر معروف زير پاى آنها افتاد و جان سپرد ، نزد عموم دانشمندان شهرتى ندارد ؛ ليكن مانعى نيز از پذيرش آن نيست . و اللَّه اعلم .\r\nديگر آنكه مولا در اينجا ، به معناى آزاد شده نيست ؛ بلكه به معناى كسى است كه به دست ديگرى ، مسلمان شده است . اين برداشت بر اساس حديثى است كه طبرانى و ابن عدى و دارقطنى و بيهقى و ديگران ، از ابوامامه نقل كرده‌اند . حديث چنين است :\r\nمَنْ أسْلَمَ عَلَى يَدَيْهِ رَجُلٌ فَلَهُ وِلاءٌ .\r\nهر كه كسى به دست او اسلام آورد ، داراى ولايتى است .\r\nمتن حديث در روايت بخارى در تاريخش ، و ابوداوود و طحاوى از تميم دارى ، اين گونه است :\r\nهُوَ أوْلَى النَّاسِ بِمَحْياهُ وَ مَماتِهِ .\r\nاو سزاوارترين مردمان به زندگى و مرگ اوست .\r\nدر روايت ديگرى ، به جاى « بمحياه و مماته » « بحياته و مماته » آمده است . تفاوتى نمىكند كه مقصود از ولاء ، ولاى ارث يا ولاى دوستى و يارى باشد . اين همانند سخن ابن حباّن دربارهء آن راهب نصرانى است كه شرافت گرامىداشت سر امام شهيد ، حسين ، نصيبش شد و در پى آن ، كرامتى از آن سر ديد و مسلمان شد و\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمولاى حسين - رضي اللَّه تعالى عنه - گشت .\r\nابن تيميّه سپس مىنويسد : « در اسناد خرقهء منسوب به على آمده كه حسن بصرى ملازم وى بوده است . اين گفته به اتّفاق اهل معرفت ، باطل است . زيرا ايشان همه ، بر آن‌اند كه حسن به همراهى على نرسيد . »\r\nنويسندهء « قرّة العينين » بارهاى بار ، خشنودى خود را از اين سخن نمايانده است .\r\nسبحان اللَّه ! اين دروغى است بزرگ ! زيرا پيشتر از دو پيشواى اين معرفت ، على بن مدينى ، شيخ بخارى ، و ابوزرعهء رازى ، استاد مسلم ، نقل شد كه آن دو گفته‌اند :\r\nحسن در مدينهء طيّبه ، على را ديده است . روايت بخارى قوى است و روايت صحيح ابويعلى موصلى ، به روشنى ، نشان دهندهء حديث شنيدن حسن از على رضى الله عنه است . همچنين روايت حافظ ابونعيم - كه تكيه‌گاه و معتمَد ابن تيميّه است - آشكارا ، بسيارى سماع حسن را از على - رضي اللَّه عنه - بازگو مىكند .\r\nبه جز اينها ، سخن امام ضياء در « المختارة » در گزينش اثبات سماع حسن از على و ردّ نفى آن و صحيح شمردن حديث وى از على نيز سزاوار انديشه است و خود دليلى به شمار مىآيد .\r\nحافظ شامى در « سبل الهدى و الرشاد » در ردّ سخنى كه ابن تيميّه در انكار برقرارى پيوند برادرى ميان مهاجران و انصار توسّط پيامبر صلى الله عليه و آله و به ويژه ، برادرى ميان آن حضرت و على مرتضى ، بر زبان رانده است ، پس از آوردن روايت امام ضياء در اين باره ، مىنويسد : « ابن تيميّه تصريح مىكند كه احاديث « المختارة » از احاديث « المستدرك » درست‌تر و استوارتر است . »\r\nاگر ابن تيميّه خود را به زينت انصاف آراسته و از تعصّب و ستيزه‌جويى دست برداشته بود ، همداستانى پيشوايان حفّاظ سراسر آفاق را در برابر آنچه خود اتّفاق دانشمندان ناميده است ، نقل مىكرد . اين سخن او تنها به ردّ احاديث مسندى كه در آثار معتمَد و مشهور آمده است و نسبت ساختگى و دروغى دادن بدانها توسّط وى مىماند . او در همين « منهاج السنّة » مىنويسد :\r\n« بىگمان ، ترمذى و احمد در مسندش ، حديث موالات را از پيامبر صلى الله عليه و آله نقل\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nكرده‌اند . بنا بر نقل آن دو حضرتش فرمود : « مَنْ كُنْتُ مَوْلاهُ فَعَليٌّ مَوْلاهُ : هر كه من مولاى او هستم ، على مولاى اوست . » امّا به يقين ، آنچه در پى آن افزون آمده كه : « اللَّهمَّ والِ مَنْ والاهُ وَ عادِ مَنْ عاداهُ و . . . : خدايا ، هر كه او را دوست بدارد دوست بدار ؛ و هر كه با او دشمنى كند ، دشمن بدار و . . . . » دروغ است . اثرم در سنن خود ، نقل كرده است كه عبّاس از امام احمد دربارهء حسين اشقر پرسيد و دو حديث براى وى بخواند و در يكى از آنها گفت : خدايا ، هر كه او را دوست بدارد دوست بدار ؛ و هر كه با او دشمنى كند ، دشمن بدار . پس وى با قاطعيّت ، انكار كرد و بى هيچ شكّ و ترديدى ، آن دو حديث را دروغين خواند . »\r\nليكن امام احمد اين روايت را با رعايت شرط خود در نقل حديث - كه ساختگى و ناشناخته نبودن و بلكه تهى بودن از ضعف شديد به نظر اوست - نقل كرده است .\r\nتحقيق اين سخن در مقدّمه گذشت ؛ پس بينديش و هشيار باش ! ولىاللَّه دهلوى خود بدين حقيقت اعتراف كرده است . وى در « الحجّة البالغة » در يادكرد طبقهء دوم از طبقات كتب سنّت مىنويسد :\r\n« نزديك است كه مسند احمد از كتابهاى اين طبقه به شمار رود ؛ چرا كه امام احمد آن را اصلى نهاده است كه به سبب آن ، درست و نادرست از يكديگر باز شناخته شوند . وى گفته است : هر حديثى كه در مسند نبود ، نپذيريد . ضمناً حديث موالات را عبداللَّه فرزند امام احمد و ديگران به طرق صحيح ديگرى كه نام اشقر در آنها نيست ، نقل كرده‌اند . »\r\nولىاللَّه دهلوى در حالى چنين مىگويد كه بخارى دربارهء احمد گفته است : بايد دربارهء او انديشه كرد ؛ نزد او احاديث ناشناخته‌اى كه افراد غير ثقه نقل كرده‌اند ، وجود داشته است . و ابوزرعه او را منكَر الحديث « 1 » و عقيلى وى را شيعه‌اى كه بايد حديثش را فرو نهاد ، خوانده‌اند . ابوحاتم و نسائى و دارقطنى دربارهء وى گفته‌اند : او [ در حديث 
  ] قوى و استوار نبود . ابن عدى نيز گفته است : شمارى از راويان ضعيف\r\n\r\n\r\n","description":"","footnote":"\r\n( 1 ) . آن كه رواياتش احاديث ناشناخته‌اى است كه افراد غير ثقه نقل كرده‌اند . ( دراية الحديث / 69 ) ( مترجم )\r\n","page_name":" 422 ","page_number":422},
  {"content":"\r\n\r\nروايات خود را نزد او مىآوردند ؛ از اين رو ، در حديثش كاستيهايى وجود دارد . همو بنا بر آنچه در « تنزيه الشريعة » از « لسان الميزان » آمده است ، مىگفت : در نزد من ، مصيبت در حديث احمد از جانب اشقر پديد آمد . ليكن در « لسان الميزان » آمده كه ابن عدى ضمن شرح حال احمد ، حديثى به نقل محمّد بن على بن خلف عطّار از احمد ، آورده و گفته است : وى منكر الحديث بود و در نزد من ، مشكل از جانب خود او بود نه از جانب حسين اشقر .\r\nخطيب در « الكفاية » از ابراهيم بن عبداللَّه بن جنيد ختلى نقل مىكند : شنيدم كه يحيى بن معين حسين اشقر را ياد كرد و گفت : وى از بزرگ غاليان شيعه بود .\r\nپرسيدم : حديث او چگونه است ؟ پاسخ داد : كاستىاى در آن نيست . گفتم : او راستگو بود ؟ گفت : بله ؛ من از او احاديثى نوشتم ؛ از ابوكدينه و يعقوب عمّى . نسائى به دو احتجاج كرده و ابن حبّان او را موثّق شمرده و حاكم در مستدرك ، روايت او را صحيح دانسته و امام احمد - كه جز از راوى ثقه حديث نقل نمىكرد - در مسند ، از وى حديث روايت كرده است .\r\nابن تيميّه خود در كتابى كه در ردّ بكرى نگاشته ، بدين موضوع تصريح كرده و گفته است : « قائلان به جرح و تعديل در ميان دانشمندان حديث ، دو گونه‌اند : برخى تنها از راويان ثقه‌اى كه نزد آنان بوده‌اند ، روايت كرده‌اند . مالك و شعبه و يحيى بن سعيد و عبدالرحمن بن مهدى و احمد بن حنبل در اين دسته جاى دارند . »\r\nابن تيميّه با اين سخن ، زحمت اثبات حديث احمد را از دوش ما برداشت . در اين صورت ، جايى براى خرده‌گيرى از احمد نمىماند و آنچه اثرم نقل كرده ، سخنى است بىارزش و پس از كاوش كامل ، براى اين بنده روشن شد كه بخش اعظم اين دست حكاياتى كه اثرم از احمد نقل كرده ، نزد دانشمندان ، پذيرفته نيست . نيز از چيزهايى كه نشان دهندهء وثاقت احمد است ، مسند اوست كه نزد همگان مورد اعتماد است . و اللَّه اعلم .\r\nهمچنين ، كديمى و محمّد بن مثنّاى زمن و احمد بن عبده و عبدالرحمن بن محمّد بن منصور حارثى و شمارى ديگر از پيشوايان ، از اشقر روايت كرده‌اند و\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nسخن پيشينيان و پسينيان به شيعه بودن خودش و نه روايتش ، باز مىگردد . بنابراين ، هر كه او را دروغگو شمرده ، خود دروغ گفته است . امّا سخن جوزجانى دربارهء وى كه گفته است : فردى غالى كه از برگزيدگان بدگويى مىكرد ، گمانى است نا پذيرفته و ناسازگار با سخن پيشوايان ؛ و بيشتر خرده‌گيريهاى او بر كوفيان ، به سبب دشمنى سخت و كج‌روى اوست . داستان اتّهام دروغگويى اشقر از جانب ابومعمر هذلى نيز چنين است . » « 1 »\r\nبنابراين ، سخنان سست ابن تيميّه و پيروانش ، مانند نويسندهء « قرّة العينين » - كه همان دهلوى پدر است - بر اساس گفتار فرزند او و گفته‌هاى مولوى حسن زمان كه بخش بسيارى از آن گذشت ، باطل شد .\r\n\r\nاشكال و پاسخ - 9\r\nيادآورى سخن دهلوى : « تمامى سلسله‌هاى فرق اولياى خدا به او مىانجامد و مانند سرچشمه گرفتن رودهاى كوچك از درياى بزرگ ، از وى سرچشمه مىگيرد . »\r\nدهلوى سرچشمه گرفتن سلسله‌هاى طريقت را از اميرالمؤمنين عليه السلام به سرچشمه گرفتن رودهاى كوچك از درياى بزرگ ، تشبيه كرده است ؛ تشبيهى كه شكوهمندى اين مرتبت و سترگى مقامى را كه دهلوى آن را بر خلاف پدرش نويسندهء « قرّة العينين » و ديگر نواصب ، ويژهء امام عليه السلام و نه شيخين ، گردانيده است ، نشان مىدهد .\r\nهمين فضيلت شيعهء اماميّه را براى اثبات افضليّت امير مؤمنان عليه السلام و ردّ وسوسه‌هاى مخالفان و باطل‌آرايى دهلوى و پيشينيان متعصّبش ، بسنده است .\r\n\r\nاشكال و پاسخ - 10 ( دعوى انجاميدن سلسله‌هاى فقيهان به شيخين )\r\nدهلوى مىنويسد : « . . . همان گونه كه همگى سلسله‌هاى فقيهان و مجتهدان شريعت به شيخين و نايبان اين دو ، مانند عبداللَّه بن مسعود و . . . مىرسد . »\r\nدعوى انجاميدن سلسلهء فقيهان به كسانى كه دهلوى از آنان نام برده و نه\r\n\r\n\r\n","description":"","footnote":"\r\n( 1 ) . پايان سخنان مولوى حسن زمان .\r\n","page_name":" 424 ","page_number":424},
  {"content":"\r\n\r\nسرورمان امير مؤمنان عليه السلام نه گواهى دارد و نه دليلى . همچنين ، اين دعوى نشان دهندهء انحراف همهء فقيهان و مجتهدان از اهل بيت وحى و نبوّت است ؛ با اينكه نبىّ اكرم صلى الله عليه و آله در حديثى صحيح و متّفق عليه و بلكه متواتر ميان شيعه و سنّى ، فرمود است :\r\nإنيّ تارِكٌ فيكُمُ الثَّقَلَيْنِ ما إنْ تَمَسَّكْتُمْ بِهِما ، لَنْ تَضِلُّوا بَعْدي - أحَدُهُما أعْظَمُ مِنَ الْآخَرِ - كِتابَ اللَّهِ وَ عِتْرَتي أهْلَ بَيْتي .\r\nهر آينه ، من دو چيز گران ارج را - كه يكى از ديگرى بزرگ‌تر است - در ميان شما مىگذارم كه اگر به آن دو چنگ در زنيد ، پس از من ، گمراه نخواهيد شد ؛ آن دو چيز ارزشمند كتاب خدا و خويشاوندان من ، اهل بيتم ، هستند . « 1 »\r\nبنابراين ، رسول خدا صلى الله عليه و آله امّت را فرمان مىدهد تا به قرآن و عترت بياويزند و به آنان هشدار مىدهد كه هر كس در احكام و امور ، با اين دو ناسازگارى كند ، گمراه خواهد شد و هر چه از ايشان و برگرفته از اينان نباشد ، باطل است و وانهادن و رويگردانى از آنان ، بيراه و تباه شدن را در پى دارد .\r\nاين معناى حديث ثقلين است و دهلوى خود در هر جا از كتاب « التحفة » كه اين حديث را ياد كرده ، همين گونه تفسيرش نموده و حتّى گاه دعوى كرده است كه تنها اهل سنّت‌اند كه به قرآن و عترت چنگ در زده‌اند .\r\nليكن اهل سنّت - كه دهلوى در شمار آنان است - از اين فرمان نبوى سر مىپيچند و هنگامى كه بر اساس گفتار و اعتراف خود ، به پذيرش اين حقيقت وا داشته مىشوند ، خويش را نقض مىكنند و هر گاه سخنى كه افضليّت اميرالمؤمنين عليه السلام را - كه امامت بىفاصلهء حضرتش را پس از پيامبر صلى الله عليه و آله در پى دارد - نشان مىدهد ياد شود ، به اين گفته دست مىآويزند كه خلفاى سه‌گانه از امامان معصوم ، داناتر بودند و سلسلهء فقيهان و مجتهدان به آنها مىانجامد . از اين رو ، به\r\n\r\n\r\n","description":"","footnote":"\r\n( 1 ) . مجلّدات اوّل تا سوم همين كتاب را ببينيد .\r\n","page_name":" 425 ","page_number":425},
  {"content":"\r\n\r\nخلفا متمسّك مىشوند و عترتى را كه فرمان يافته‌اند بدان و به قرآن چنگ در زنند ، وا مىنهند و چون بر اساس برهانهاى چيره و دلايل روشن ، به وجوب پيروى از عترت و دست آويختن به ريسمان استوار اهل بيت ، وا داشته مىشوند ، مىگويند :\r\nنه تنها ما به آنان متمسّكيم ؛ بلكه خلفاى سه‌گانه هم در شمار متمسّكان بديشان‌اند .\r\nگويا نمىدانند و در نمىيابند كه ميان تمسّك و اقتدا و متابعت و پيروى با فرمان دادن به ستم و پيشىگرفتن و زورگويى و برترىطلبى ، نسبتى وجود ندارد . آرى ! خداست كه توفيق‌بخش رسيدن به راه راست و نگهدارنده از لغزشهاى زشت و تباهى ستيزه‌جويى است .\r\nنصراللَّه كابلى در « الصواقع » در پاسخ حديث ثقلين مىنويسد :\r\n« حديث : « مَثَلُ أهْلِ بَيْتي مَثَلُ سَفينَةِ نُوحٍ ؛ مَنْ تَمَسَّكَ بِها نَجا وَ مَنْ تَخَلَّفَ عَنْها هَلَكَ : مثل خاندان من در ميان شما ، مثل كشتى نوح است كه هر كس بدان بياويخت ، نجات يافت و هر كه از آن روى گردانيد ، هلاك شد . » نيز بدين مدّعا دلالت نمىكند . شك نيست كه رستگارى به دوستى و يارى و پذيرش رهنمونى آنان و نابودى به رويگردانى از ايشان ، بستگى دارد و از همين روست كه خلفا و صحابه در حلّ مسائل مشكل به نزد برترين آنان مىرفتند . اين بدان سبب است كه دوستى و يارى ايشان واجب و راهنمايى آنان راهنمايى پيامبر صلى الله عليه و آله است . »\r\nمىنگريد كه كابلى در مقام پاسخ به حديثى از فضائل اهل بيت ، به رجوع خلفا و صحابه به برترين فرد خاندان نبى صلى الله عليه و آله براى حلّ مسائل مشكل ، اعتراف مىكند . آيا اين اعتراف با انجاميدن سلسلهء فقيهان به خلفا سازگار است ؟ ! آيا اين اعتراف اعلميّت امام عليه السلام را از آنان نشان نمىدهد ؟ !\r\nهمچنين ، هر گاه راهنمايى ايشان راهنمايى رسول خدا صلى الله عليه و آله باشد ، آنان وارثان كمالات و حالات و اوصاف آن حضرت خواهند بود و لذا اين سخن ردّى بر دهلوى خواهد بود كه منكر وجود كمالات پيامبرى در على عليه السلام است . بدين گونه ، ناروايى سخن دهلوى از گفتار يكى از پيشينيان او ثابت شد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nاشكال و پاسخ - 11 ( امامت باقى مانده در فرزندان امام ، همان قطبيّت است . )\r\nدهلوى مىگويد : « و معناى امامتى كه در فرزندان امام باقى مانده است ، تنها قطبيّت در امر ارشاد و منبعيّت در فيض ولايت است . »\r\nهدف از اين سخن ، نفى خلافت و جانشينى ، به معناى مصطلح آن در ميان دانشمندان ، از اين خاندان پاك عليهم السلام است ؛ ليكن در حقيقت ، لغزاندن سخن از جايگاهش و حمل كلام بر معنايى است كه گوينده خود بدان راضى نيست . دهلوى به كدامين دليل يا قرينه‌اى ادّعا مىكند كه امامت دربارهء اهل بيت ، از معناى مصطلحش به معناى قطبيّت - كه در دانش كلام و امامت مورد بحث قرار نمىگيرد - تغيير يافته است ؟ !\r\nبرخى از اهل تسنّن دربارهء حديث غدير ، چنين ادّعايى كرده‌اند و پس از آنكه دلالت آن حديث را به امامت ، گردن نهاده‌اند ، امامت را به امامت مصطلح در نزد صوفيان و عارفان بر گردانده‌اند . ما اين دعوى را با دلايل متعدّد ابطال كرده‌ايم . براى مشاهدهء اين بحث ، مجلّد حديث غدير را ببينيد .\r\nاينها همه بدون در نظر گرفتن سخن دهلوى در باب يازدهم كتاب « التحفة » است .\r\nوى مىنويسد :\r\n« تعصّب سيزدهم : شيعيان مىگويند كه اهل سنّت در دشمنى حضرت على و نسل پاك او ، زياده‌روى مىكنند ( ابن شهرآشوب چنين سخنى گفته است ) . به همين سبب ، شيعيان اهل سنّت را نواصب مىخوانند ؛ حال آنكه خود در آثارشان از كتب اهل سنّت ، به ويژه بيهقى و ابوالشيخ و ديلمى ، نقل كرده‌اند كه پيامبر صلى الله عليه و آله فرمود :\r\nهيچ كس ايمان نمىآورد ؛ مگر اينكه من و خاندانم نزد وى محبوب‌تر از خود او باشيم .\r\nنيز از ابن عبّاس روايت مىكنند كه رسول خدا صلى الله عليه و آله فرموده است :\r\nخداى را براى نعمتهايى كه ارزانىتان كرده است دوست بداريد و با من به سبب محبّت خدا و با خاندانم به دليل محبّت به من ، دوستى بورزيد .\r\nو احاديثى ديگر از اين دست . نيز مشهور است كه مردى از قريش در پيش سعيد بن\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمسيّب بود كه على بن الحسين نزد او آمد . مرد قرشى به سعيد گفت : اى ابوعبداللَّه ، اين كيست ؟ سعيد گفت : اين كسى است كه هيچ مسلمانى را نرسد كه او را نشناسد ؛ اين على بن الحسين بن على بن ابىطالب - رضي اللَّه عنهم أجمعين - است . »\r\nاگر امامت سرورمان على بن الحسين عليه السلام - همان گونه كه دهلوى به پيروى برخى از ستيزه‌جويان ، پنداشته - به معناى قطبيّت بود ، شناخت وى واجب نمىبود ؛ تا جايى كه سعيد بن مسيّب - در روايتى كه از او مشهور است - بگويد : اين كسى است كه هيچ مسلمانى را نرسد كه او را نشناسد .\r\nخداى را سپاس ؛ چه اينكه ناروايى دعوى دهلوى بدانچه خود بدان استناد كرده و در كتاب تحفه‌اش جاى داده است ، روشن شد .\r\n\r\nاشكال و پاسخ - 12\r\nيادآورى سخن دهلوى : « از اين رو ، نقل نشده است كه ائمّهء اطهار تمام خلق را بر اين امر وادار كنند . »\r\nگويا دهلوى در اينجا ، احتياط مىكند و اين امر را با استوارى و قاطعيّت ، نفى نمىكند ؛ بلكه مىگويد : « نقل نشده است . . . » ! اگر هدف او از اين نفى و انكار ، الزام شيعه باشد ، ناروايى آن به غايت ، روشن و آشكار است و اگر مقصودش روايت نشدن اين سخن در آثار اهل سنّت باشد ، بديهى است كه سنّيان چنين خبرى را نقل نكنند ! با اين همه ، كتابهاى ايشان از رواياتى كه نشان دهد اهل بيت عليهم السلام اين حق را مطالبه و وجوب پيروى و فرمانبردارى از خود را بر همهء مردم ، اثبات مىكردند ، تهى نيست . براى نشان دادن اين حقيقت ، فتواى « 1 » شخص دهلوى بسنده است . وى در پاسخ به پرسشى پيرامون حديثى كه شيخ كلينى ( از دانشمندان شيعه ) در « الكافي » دربارهء مطالبهء فدك از مهدى عبّاسى توسّط موسى بن جعفر عليه السلام روايت كرده ، گفته است :\r\n\r\n\r\n","description":"","footnote":"\r\n( 1 ) . اصل اين فتوا نزد مولوى عبدالحىّ ، جانشين مولوى عبدالحليم سهالى لكنهوى است و نسخه‌اى از آن‌به خطّ برخى از فضلاى اهل سنّت ، در كتابخانهء علّامه مير حامد حسين نگهدارى مىشود .\r\n","page_name":" 428 ","page_number":428},
  {"content":"\r\n\r\nاصل اين ماجرا - كه در كتب اهل سنّت آمده - چنين است كه مهدى عبّاسى روزى از سر شوخى ، به امام موساى كاظم گفت : همهء دعوى شما بر زيان ما فدك است ؛ بياييد تا آن را به شما باز گردانم . امام فرمود : حدّ نخست آن سمرقند و دومين حدّش آفريقا و حدّ سومش كنارهء درياى شور از طرف عدن تا دورترين نقطهء يمن است . هدف وى از اين پاسخ آن بود كه دعوى ما با شما بر سر خلافت است ؛ نه فدك تنها .\r\nدهلوى در ادامهء اشكال پيشين مىافزايد : « بلكه تنها برخى از ياران خاصّ و برگزيدهء خويش را به اين فيضِ ويژه ، مشرّف كرده‌اند و به هر يك از آنان به اندازهء استعدادشان ، اين عطاى بزرگ را بخشيده‌اند . »\r\nدهلوى خود مىداند كه تحريف معناى امامت به قطبيّت اهل بيت ، با حقيقت و واقعيّت نمىسازد . از طرف ديگر ، در پيش روى خود ، احاديث پر شمارى را مىبيند كه به روشنى ، وجوب شناخت امام را نشان مىدهند ؛ از اين رو ، براى جبران آنچه پيشتر بر زبان رانده است ، مىگويد : امامان امامت خويش را تنها بر ياران خاصّ و برگزيدهء خويش ، واجب گردانيده و ديگر مردمان را بدان فرا نخوانده‌اند ؛ ليكن اين سخن نيز باطل است . زيرا هر كه آثار و نوشته‌ها را بكاود و سخنان پژوهشگران سرشناس را بجويد ، در خواهد يافت كه ائمّه عليهم السلام در هر فرصت مناسب كه از بدخواهى و فتنه‌انگيزى دشمنان و ستيزه‌جويان ايمنى داشتند ، با يادكرد آيات قرآن و سخنان روشن پيامبر صلى الله عليه و آله - كه نشان دهندهء امامت راستين و ولايت فراگير ايشان بوده است - امامت خود را عرضه كرده و آن را براى همهء مردم آشكار نموده و جميع مسلمانان را بدان فرا خوانده‌اند .\r\nوى در ادامه مىنويسد : « ليكن اين گروه نابخرد ( شيعه ) تمام اين اشارات را به رياست عمومى و شايستگى تصرّف در امور مربوط به فرمانروايى و اموال ، فرو كاسته‌اند و در نتيجه ، به پرتگاه گمراهى سرنگون شده‌اند . »\r\nاين سخن سزاوار شخص دهلوى و پدر اوست ؛ چرا كه پيشتر سخنى از وى بيامد كه نشان مىداد امامت همان رياست عامّه و شايستگى تصرّف در امور و\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nوجوب پيروى و فرمانبرى در همهء احكام حلال و حرام ، و جانشينى فرا گير رسول خدا صلى الله عليه و آله است . همچنين ، از سخنان پيشين و تحقيق او در تفسيرش و گفتار پدر دانشمندش ، دريافتيم كه نصوص امامت از ائمّهء اطهار روايت شده و هر يك از ايشان ، ديگرى را جانشين خود قرار داده است . اين نصوص - كه آشكارا به امامت دلالت مىكنند - واژهء « امامت » را در بر دارند و بر خلاف پندار دهلوى ، اشاراتى محض نيستند .\r\nبنابراين ، در نزد شيعه ، امامت اميرالمؤمنين و فرزندان پاكش با احاديث متواتر و روايات مستند پر شمارى كه در همهء طبقات راويانى ثقه و مطئمن دارند ، ثابت و استوار است ؛ از اين رو ، ايشان جانشينان خدا در زمين و حجّتهاى درخشان او در ميان جهانيان‌اند . نيز به همين گونه ، امامت كسانى كه از ائمّه پيشى گرفتند ، باطل و نارواست . اين حقيقتى است كه نزد شيعه همچون روشنى بامداد و درخشش آفتاب نيمروز است و روايات پر شمار و احاديث بسيار از طريق اهل سنّت ، مطلوب آنان را تأييد و اعتقادشان را اثبات مىكند ؛ به گونه‌اى كه در ميان ايشان ، اين اعتقاد از بديهيّات و ضروريّات گشته است كه هيچ شبهه‌اى بدان راه نمىيابد و هيچ تشكيكى دامان آن را نمىآلايد .\r\nسخن دهلوى به گفتار كافرى مىماند كه مىگويد : محمّد نه دعوى پيامبرى ؛ بلكه همچون پادشاهان و سلاطين ، ادّعاى رياست ظاهرى بر مردمان را داشته است و اين مسلمانان بىخردند كه سخنان او را به پيامبرى حمل كرده و در گمراهى افتاده‌اند . پناه بر خدا !\r\n\r\nاشكال و پاسخ - 13\r\nدهلوى سپس مىنويسد : « بر اساس آنچه گفتيم ، همهء امّت ، امير و فرزندان پاكش را بسان مشايخ و مرشدان طريقت ، باور دارند و امور تكوينى را بديشان مستند مىدانند . »\r\nچنين باورى افضليّت اهل بيت عليهم السلام را از خلفاى سه‌گانه در پى دارد . با\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nچشم‌پوشى از اين ، ابن تيمّيه فريادخواهى از شيخ و گرايش به دو را عبادت و كفر نام نهاده است و روشن است كه گفتار دهلوى مصداق سخن اوست ؛ در نتيجه ؛ همهء امّت كافر خواهند شد ! يا اينكه دست كم ، سخن شيخ‌الاسلام ابن تيمّيه كفر دهلوى را در پى خواهد داشت .\r\nوى سپس مىافزايد : « و به ايشان ، درودها و صدقه‌ها و نذرها تقديم مىدارند و اين در ميان آنان ، امرى است رايج . »\r\nبله ! تنها براى ايشان و نه براى ديگران ، چنين مىكنند ؛ چرا كه ميان ايشان و ديگران ، فاصله بسيار است .\r\nو سپس مىنويسد : « ليكن هيچ كس نام شيخين را در اين امور نمىبرد و در هيچ يك از آنها ، آن دو را شركت نمىدهد و امور تكوينى را بدانها منتسب نمىكند . »\r\nاين اعترافى است از دهلوى به اينكه تمامى امّت ، شيخين را از داشتن چنين فضائلى محروم مىدانند .\r\nو ادامه مىدهد : « هرچند همگان ، همان گونه كه فضل و كمال پيامبرانى همچون ابراهيم و موسى و عيسى را باور دارند ، فضل و كمال آن دو را باور دارند . اين بدان سبب است كه كمالات آن دو ، بسان كمالات پيامبران ، بر اساس كثرت و تفصيل و مغايرت است . »\r\nگويا دهلوى اين سخن را پس از تصريح به همداستانى امّت بر اختصاص اين امور شريف به ائمّهء اطهار ، براى خشنودى اهل سنّت بر زبان آورده ؛ ليكن فراموش كرده است كه شيخ‌الاسلام ابن تيمّيه و پدر دانشمندش اين گفته را بر نمىتابند . زيرا نزد آن دو ، تشبيه كسى از مردم به پيامبران ، نارواست و تشبيه شيخين به موسى و عيسى عليهما السلام بىهيچ سخنى ، باطلِ باطل است .\r\nدهلوى مىافزايد : « و كمالات اوليا ناشى از وحدت و جمع و عينيّت است .\r\nبنابراين ، اوليا آينهء افعال و بلكه صفات الاهىاند و پيامبران و وارثان كمالات آنها ، در نظر مردم ، تنها دلبستگان عبوديّت و صاحبان رسالت‌اند . »\r\nنتيجهء اين سخن ، اتّحاد ميان خداى - تبارك و تعالى - و اولياست و اين دعوى\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمطلقاً و ضرورتاً باطل است ؛ ولى نزد اهل سنّت ، اتّحاد مقام بزرگى است و براى ايشان ، اعتقاد بدان رواست . با اين همه ، شگفتا كه دهلوى شيخين را از اين مقام شگرف مىراند و خود را آماج سرزنش و نكوهش قرار مىدهد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nملحق حديث تشبيه\r\nبه نام خداى مهرگستر مهربان\r\nستايش خداى را ، خداوندگار جهانيان ؛ و درود و سلام بر محمّد و خاندان پاكش ؛ و نفرين خدا بر همهء دشمنان ايشان ، از پيشينيان و پسينيان .\r\nزمان بدان اندازه فراخ نبود تا من بتوانم همهء مآخذ را براى يافتن روايات و راويان ديگرى از حديث تشبيه بكاوم ؛ ليكن از آنجا كه برخى از دانشمندان ستيزه‌جوى اهل سنّت بر شمارى از اسنادهاى ياد شده در كتاب خرده گرفته‌اند ، سزا ديدم پيرامون اين اسنادها ، به پژوهش بپردازم و سخن آنان را دربارهء رجال آنها بررسى كنم تا درستى اين نقلها روشن و اعتراضهاى معترضان بر طرف شود . از اين رهگذر ، حال معترضان و غايت تعصّبشان بر ضدّ اهل بيت رسول خدا صلى الله عليه و آله نيز نمايان مىشود .\r\nاين حديث شريف را شمارى از صحابهء بزرگ و ديگران ، نقل كرده‌اند ؛ مانند :\r\n1 . عبداللَّه بن عبّاس ؛\r\n2 . ابوسعيد خدرى ؛\r\n3 . انس بن مالك ؛\r\n4 . ابوالحمراء ، غلام پيامبر صلى الله عليه و آله ؛\r\n5 . ابوهريره ؛\r\n6 . حارث اعوَر همْدانى ، يار اميرالمؤمنين عليه السلام .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nنقل ابن عبّاس\r\nحديث تشبيه به نقل ابن عبّاس ، چنين است كه ابن بطّهء عكبرى مىگويد :\r\nابوذرّ ، احمد بن محمّد باغندى ، از پدرش ، از مسعر بن يحيى نهدى ، از شريك ، ابن اسحاق ، از پدرش ، از\r\n\r\nابن عبّاس\r\n، نقل كرده‌اند كه رسول خدا صلى الله عليه و آله فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في حِكْمَتِهِ وَ إلى إبْراهيمَ في حِلْمِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و حكمت نوح و بردبارى ابراهيم را ببيند ، على بن ابىطالب را بنگرد .\r\nحافظ گنجى شافعى نيز اين حديث را با سند زير روايت كرده است :\r\nابوالحسن بن مقيّر بغدادى ، از مبارك بن حسن شهرزورى ، از ابوالقاسم بن بسرى ، از ابوعبداللَّه عكبرى ، از ابوذرّ . . . .\r\n\r\nنقل ابوسعيد خدرى\r\nابن شاهين در « كتاب السنّة » مىنويسد :\r\nمحمّد بن حسين بن حميد بن ربيع ، از محمّد بن عمران بن حجّاج « 1 » ، از عبيداللَّه بن موسى ، از ابوراشد حبرانى ، از ابوهارون عبدى ، براى ما از ابوسعيدخدرى ، نقل كردند :\r\nپيرامون پيامبر صلى الله عليه و آله بوديم كه على بن ابىطالب به سوى ما آمد . رسول اكرم صلى الله عليه و آله نگاه خود را به او دوخت و سپس فرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نوُحٍ في حُكْمِهِ وَ إلى إبْراهيمَ في حِلْمِهِ ، فَلْيَنْظُرْ إلى هذا .\r\nهر كه مىخواهد دانش آدم و حكمت ( يا داورى ) نوح و بردبارى ابراهيم را ببيند ، به اين مرد بنگرد .\r\n\r\n\r\n","description":"","footnote":"\r\n( 1 ) . در مأخذ اين گونه آمده است .\r\n","page_name":" 434 ","page_number":434},
  {"content":"\r\n\r\n\r\nنقل انس بن مالك\r\nحافظ و فقيه ، ابن مغازلى واسطى مىگويد :\r\nاحمد بن محمّد بن عبدالوهّاب ، از حسين بن محمّد بن حسين عدل علوى واسطى ، از محمّد بن محمود ، از ابراهيم بن مهدى ابلى ، از ابان بن فيروز ، از انس بن‌مالك ، براى ما روايت كردند كه رسول اللَّه صلى الله عليه و آله فرمود :\r\nمَنْ أرادَ أنْ يَنْظُرَ إلى عِلْمِ آدَمَ وَ فِقْهِ نُوحٍ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد علم آدم و فهم ژرف نوح را ببيند ، على بن ابىطالب را بنگرد .\r\nعاصمى ، صاحب « زين الفتى » مىنويسد :\r\nحسين بن محمّد بستى ، از عبداللَّه بن ابىمنصور ، از محمّد بن بشر ، از محمّد بن ادريس حنظلى ، از محمّد بن عبداللَّه بن مثنّاى انصارى ، از حميد ، بر ما نقل كرده است كه انس گفت : در يكى از حجره‌هاى مكّه دربارهء على گفتگو مىكرديم كه رسول خدا صلى الله عليه و آله نزد ما آمد و فرمود :\r\nأ يُّهَا النَّاسُ ، مَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إلى إ بْراهيمَ في حِلْمِهِ وَ إلى موسى في شِدَّتِهِ وَ إلى عيسى في زَهادَتِهِ وَ إلى مُحَمَّدٍ وَ بهائِهِ وَ إلى جَبْرَئيلَ وَ أمانَتِهِ وَ إلَى الْكَوْكَبِ الدُّرِّيِّ وَ الشَّمْسِ الضَّحيِّ وَ الْقَمَرِ الْمُضيِّ ، فَلْيَتَطاوَلْ وَ لْيَنْظُرْ إلى هذَا الرَّجُلِ .\r\nاى مردم ، هر كه مىخواهد دانش آدم و فهم نوح و بردبارى ابراهيم و صلابت موسى و دنياپرهيزى عيسى و جمال محمّد و امانتدارى جبرئيل و ستارهء درخشان و خورشيد تابان و ماه نور افشان را ببيند ، گردن فراز كند و به اين مرد بنگرد .\r\nو به على بن ابىطالب اشاره كرد .\r\n\r\nنقل ابوهريره\r\nعبدالرزّاق از مَعمَر ، و او از زُهرى ، و وى از سعيد بن مسيّب ، روايت مىكند كه ابوهريره نقل كرده است : رسول خدا صلى الله عليه و آله در حالى كه در انجمنى از ياران خويش\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nنشسته بود ، فرمود :\r\nإنْ تَنْظُرُوا إلى آدَمَ في عِلْمِهِ وَ نوحٍ في هَمِّهِ وَ إبراهيمَ في خُلْقِهِ وَ مُوسى في مُناجاتِهِ وَ عيسى في سُنَنِهِ وَ مُحَمَّدٍ في هَدْيِهِ وَ حِلْمِهِ ، فَانْظُرُوا إلى هذَا الْمُقْبِلِ .\r\nاگر مىخواهيد دانش آدم ، همّت ( يا اندوه ) نوح ، خوى ابراهيم ، نيايش موسى ، روش و آيين عيسى و سيرت و بردبارى محمّد را ببينيد ، به كسى بنگريد كه به سويتان مىآيد .\r\nمردمان همه ، [ براى ديدن آن مرد 
  ] گردن فراز كردند . آن مرد على بن ابىطالب بود .\r\nاحمد حنبل نيز اين حديث را از عبدالرزّاق ، از مَعمَر ، از زهرى ، از سعيد بن مسيّب ، از ابوهريره ، نقل كرده است .\r\n\r\nنقل ابوالحمراء\r\nحاكم نيشابورى در تاريخش آورده است :\r\nمحمّد بن احمد بن سعيد رازى ، از محمّد بن مسلمة بن واره ، از عبيداللَّه بن موسى ، از ابوعمر ازْدى ، براى ما از ابوراشد حبرانى نقل كرد كه ابوالحمراء مىگفت : شنيدم كه پيامبر صلى الله عليه و آله مىفرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في فَهْمِهِ وَ إبْراهيمَ في حُكْمِهِ وَ يَحْيَى بْنِ زَكَريَّا في زُهْدِهِ وَ مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و حكمت ابراهيم و زهد يحيى بن زكريّا و صلابت موسى بن عمران را ببيند ، على بن ابىطالب را بنگرد .\r\nحافظ خوارزمى نيز همين روايت را با سند زير نقل كرده است :\r\nشيخ زاهد ، حافظ ابوالحسن على بن احمد عاصمى خوارزمى ، از شيخ القضات اسماعيل بن احمد واعظ ، از احمد بن حسين بيهقى .\r\nوى پس از نقل حديثى با سند ياد شده مىگويد :\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n« و به همين اسناد از همين احمد بن حسين ، از حافظ ابوعبداللَّه در تاريخش ، از ابوجعفر . . . براى ما روايت كرده‌اند . . . . »\r\nعاصمى نيز حديث تشبيه را با سند خود از شيخ حاكم ، ابوجعفر رازى نقل كرده است . وى مىنويسد :\r\n« محمّد بن ابىزكريّاى ثقه ، از ابوالحسين محمّد بن احمد بن جعفر جورى « 1 » ، از ابوجعفر محمّد بن احمد بن سعيد رازى ؛ و نيز استادم ، احمد بن محمّد ، از ابواحمد ابراهيم بن على همدانى ، از ابوجعفر رازى . . . . »\r\nشهردار ديلمى نيز اين حديث را با سند زير روايت كرده است :\r\nپدرم ، از [ مكّى 
  ] بن دكين قاضى ، از على بن محمّد بن يوسف ، از فضل كندى ، از عبداللَّه بن محمّد بن حسن - هم‌پيمان ( يا غلام ) بنىهاشم در كوفه - از على بن حسين ، از محمّد « 2 » بن ابىهاشم نوفلى ، از عبداللَّه بن عبيداللَّه بن موسى ، از علاء « 3 » ، از ابواسحاق سبيعى ، از ابوداوود نفيع « 4 » ، از ابوالحمراء . . . .\r\n\r\nنقل اعوَر همْدانى\r\nابن مَرْدَوَيْه حديث تشبيه را از اعور همدانى و خطيب خوارزمى آن را از ابن مردويه نقل كرده است . خطيب مىنويسد :\r\nشهردار به طريق اجازه ، براى ما روايت كرد : ابوالفتح ، عبدوس بن عبداللَّه بن عبدوس همدانى به طريق اجازه ، از شريف ، ابوطالب ، مفضّل بن محمّد بن طاهر جعفرى در اصفهان ، از حافظ ابوبكر ، احمد بن موسى بن مردويه بن فورك اصفهانى ، براى ما نقل كرد : محمّد بن احمد بن ابراهيم ، از حسين بن على بن حسين سكونى [ سلوى 
  ] ، از سويد بن مسعر بن يحيى بن حجّاج نهدى ، از پدرش ، از\r\n\r\n\r\n","description":"","footnote":"\r\n( 1 ) . در نقل مرحوم مير حامد حسين ، « خورى » ضبط شده بود . ( مترجم )\r\n( 2 ) . در نقل مرحوم مير حامد حسين ، « احمد » آمده بود . ( مترجم )\r\n( 3 ) . در نقل مرحوم مير حامد حسين ، به شكل « كامل ابوالعلاء » آمده بود . ( مترجم )\r\n( 4 ) . در نقل مرحوم مير حامد حسين ، به شكل « از ابوداوود ، از نفيع » آمده بود . ( مترجم )\r\n","page_name":" 437 ","page_number":437},
  {"content":"\r\n\r\nشريك ، از ابواسحاق ، از حارث اعور ، پرچمدار على بن ابىطالب ، روايت كرد كه وى گفت : اين خبر به ما رسيده است كه رسول خدا صلى الله عليه و آله در ميان گروهى از اصحاب خود فرمود :\r\nأُريكُمْ آدَمَ في عِلْمِهِ وَ نُوحاً في فَهْمِهِ وَ إبْراهيمَ في حِكْمَتِهِ .\r\nدانش آدم و فهم نوح و حكمت ابراهيم را به شما خواهم نماياند .\r\nاندكى بعد ، على سر رسيد . ابوبكر گفت : يا رسول اللَّه ! آيا مردى را با سه تن از فرستادگان الاهى مقايسه كردى ؟ آفرين به اين مرد ! اى پيامبر ! اين مرد كيست ؟\r\nپيامبر صلى الله عليه و آله پاسخ داد : اى ابوبكر ! آيا او را نمىشناسى ؟\r\nابوبكر گفت : خدا و فرستاده‌اش داناترند كه او كيست .\r\nپيامبر صلى الله عليه و آله فرمود : آن مرد ابوالحسن ، على بن ابىطالب ، است .\r\nابوبكر گفت : آفرين ! آفرين ، اى ابوالحسن ! كجا همانندى براى تو يافت مىشود ؟\r\n\r\nپژوهش پيرامون اين اسنادها\r\nشمارى از دانشمندان سرشناس اين حديث را به گونهء ارسال مسلّم ، از رسول خدا صلى الله عليه و آله نقل و گروهى آن را با ذكر سند ، روايت كرده‌اند ؛ برخىشان با يك سند و برخى ديگر با اسنادى افزون‌تر .\r\nبا نقل عبدالرزّاق - كه احمد حنبل نيز از او روايت كرده است - از ابوهريره و راويان آن و صحّت سندش آشنا شديم .\r\nنقل ديگر روايت حاكم نيشابورى در « تاريخ نيشابور » به از نقل ابوالحمراء است .\r\nاينك شرح حال راويان اين روايت :\r\n« محمّد بن احمد بن سعيد رازى » : وى همان ابوجعفر رازى ، شيخ حاكم و از ياران ابن واره است .\r\n« ابن واره » : محمّد بن مسلمة بن واره ، از كسانى است كه نسائى از آنان روايت كرده است . دانشمندان زير به شرح حال وى پرداخته‌اند :\r\n- ابن ابىحاتم در الجرح و التعديل 8 / رقم 332 ؛\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n- خطيب در تاريخ بغداد 3 / 256 ؛\r\n- ابن جوزى در المنتظم 5 / 55 ؛\r\n- ذهبى در تذكرة الحفّاظ 2 / 575 ؛\r\n- ابن حجر در تهذيب التهذيب 9 / 451 .\r\nابن ابىحاتم دربارهء او گفته است : از وى حديث شنيدم . او راستگو و ثقه بود .\r\nنسائى نيز مىگويد : وى ثقه و حديث دان بود .\r\nابن حبّان او را در شمار راويان ثقه آورده است .\r\nخطيب مىنويسد : او استوار و دانشمند و حافظ و فهيم بود .\r\nابن حجر درباره‌اش گفته است : ثقه و حافظ .\r\nراوى ديگر در اين سند ، عبيد اللَّه بن موسى عبسى است . وى در شمار كسانى است كه صاحبان صحاح از او روايت كرده‌اند . « 1 »\r\nراوى ديگر ابوعمر ازدى است كه درباره‌اش سخن خواهيم گفت .\r\nراوى بعدى « ابوراشد حبرانى » است . او نيز از راويان صحاح است . « 2 »\r\nامّا « ابوعمر ازدى » ؛ ابن جوزى در « الموضوعات » مىنويسد :\r\nحديث بيستم : در تشبيه به پيامبران : زاهر بن طاهر ، از ابوبكر بيهقى ، از ابوعبداللَّه حاكم ، از محمّد بن احمد بن سعيد رازى ، از محمّد بن مسلمة بن واره ، از عبيداللَّه بن موسى ، از ابوعمر ازدى ، از ابوراشد حبرانى ، از ابوالحمراء نقل كرده است : شنيدم رسول خدا صلى الله عليه و آله مىفرمود :\r\nمَنْ أرادَ أنْ يَنْظُرَ إلى آدَمَ في عِلْمِهِ وَ نُوحٍ في فَهْمِهِ وَ إبراهيمَ في حُكْمِهِ وَ يَحْيَى بْنِ زَكَريَّا في زُهْدِهِ وَ مُوسَى بْنِ عِمْرانَ في بَطْشِهِ ، فَلْيَنْظُرْ إلى عَليِّ بْنِ أبيطالِبٍ .\r\nهر كه مىخواهد دانش آدم و فهم نوح و حكمت ابراهيم و زهد يحيى بن\r\n\r\n\r\n","description":"","footnote":"\r\n( 1 ) . تقريب التهذيب 1 / 539 .\r\n( 2 ) . تقريب التهذيب 2 / 421 .\r\n","page_name":" 439 ","page_number":439},
  {"content":"\r\n\r\nزكريّا و صلابت موسى بن عمران را ببيند ، على بن ابىطالب را بنگرد .\r\nاين حديث ساختگى و ابوعمر راوى متروكى است . « 1 »\r\nاين از سخنان بىدليل ابن جوزى است ؛ چرا كه اگر يك راوى از راويان حديثى ، متروك باشد ، آن حديث ساختگى نخواهد بود ؛ چه رسد به اينكه اين راوى متروك نيست . در « تهذيب الكمال » در شرح حال ابوراشد حبرانى ، عبدالرحمن بن عائذ ازدى در شمار كسانى كه از ابوراشد روايت كرده‌اند ، بر شمرده شده است . « 2 » در شرح حال عبدالرحمن بن عائذ ازدى نيز نام ابوراشد حبرانى در شمار اساتيد اوست . « 3 » اين دو تن ، هر دو ، شامى و حِمصىاند . ازدى همچنين از راويان سنن چهارگانه از صحاح ششگانه است . نويسندگان سنن او را توثيق كرده‌اند و حتّى احتمال داده‌اند كه وى در شمار صحابه باشد . بنابراين ، اين سخن كه « وى متروك است » از كجا آمده است ؟\r\nبله ، ممكن است به سبب اختلاف در كنيه‌اش ، اشتباهى دربارهء او رخ داده باشد ؛ چرا كه در حديث تشبيه ، كنيهء او ابوعمر و در كتب تراجم ابوعبداللَّه آمده است و ابوعبيداللَّه نيز گفته‌اند . « 4 »\r\nهمچنين حافظ سيوطى پس از يادكرد سخن ابن جوزى ، گفتار وى را چنين پى مىگيرد : حديث تشبيه طريق ديگرى نيز دارد . ديلمى مىگويد : پدرم ، از على بن دكين قاضى ، از على بن محمّد بن يوسف ، از فضل كندى ، از عبداللَّه بن محمّد بن حسن - هم‌پيمان بنىهاشم در كوفه - از على بن حسين ، از محمّد بن ابوهاشم\r\n\r\n\r\n","description":"","footnote":"\r\n( 1 ) . الموضوعات 1 / 370 .\r\n( 2 ) . تهذيب الكمال 33 / 299 .\r\n( 3 ) . تهذيب الكمال 17 / 198 .\r\n( 4 ) . اين احتمال را سخن علّامه محمودى در حاشيهء « العسل المصفّى في تهذيب زين الفتى » از كتاب « عيون الأخبار » شريف ابوالمعالى ، محمّد بن على بن حسين بغدادى ، تأكيد مىكند . وى مىنويسد : ابوعلى ، ابن شاذان ، از احمد بن ابراهيم بن جعفر زعفرانى ، از اسحاق بن محمّد بن هارون بن عيسى بن بريه هاشمى ، از جدّش ، از عبيداللَّه بن موسى ، از ابوعثمان ازدى ، از ابوراشد ، از ابوالحمراء . . . .\r\n","page_name":" 440 ","page_number":440},
  {"content":"\r\n\r\nنوفلى ، از عبيداللَّه بن موسى ، از علاء ، از ابواسحاق سبيعى ، از ابوداوود نفيع ، اين حديث را از ابوالحمراء روايت كرده است . همچنين ، از ابوسعيد نقل شده كه ابن شاهين در « السنّة » گفته است . . . . « 1 »\r\nليكن ابن جوزى عادت دارد كه در كتابش حديث را تنها با يك سند آن بياورد و به سبب نادرستى پندارىِ سندى كه ياد كرده ، به ساختگى بودنش حكم كند ؛ و اين از جمله انتقادهايى است كه حافظان متعدّد به دو داشته‌اند :\r\n- ابن صلاح : وى با اشاره به ابن جوزى و كتابى كه دربارهء احاديث ساختگى نگاشته است ، مىنويسد : آن كه در اين عصر ، در دو مجلّد ، به گردآورى احاديث ساختگى پرداخته و روايات بىشمارى را بدون هيچ دليلى بر ساختگى بودن آنها ، در كتاب خود جاى داده ، زياده‌روى كرده است . « 2 »\r\n- ابن كثير : شيخ ابوالفرج ، ابن جوزى ، كتاب فربهى پيرامون احاديث ساختگى نوشته ، جز آنكه احاديث غير ساختگى را نيز در آن جاى داده است . « 3 »\r\n- ابن حجر : وى پس از نقل حديثى از مناقب امير مؤمنان عليه السلام مىگويد : ابن جوزى اين حديث را در شمار احاديث ساختگى آورده و آن را از عِداد احاديث سعد بن ابىوقّاص و زيد بن ارقم و ابن عمر ( با نقل تنها برخى از طرق نقل شده از اينان ) بيرون رانده و با يادكرد برخى از سخنانى كه دربارهء راويان آن گفته‌اند ، بر آن خرده گرفته ؛ ليكن اينها گردى بر دامان اين حديث نمىنشاند ؛ چرا كه طرق بسيارى براى آن ياد شده است . « 4 »\r\n- سيوطى : بدان كه روش حافظانى همچون حاكم و ابن حبّان و عقيلى و ديگران ، اين است كه تنها از جهت سندى ويژه ، به بطلان حديثى حكم مىكردند ؛ ليكن ابن جوزى اين را در نيافته و به طور مطلق ، به ساختگى بودن متن حديث حكم كرده\r\n\r\n\r\n","description":"","footnote":"\r\n( 1 ) . اللّآلى المصنوعه 1 / 355 - 356 .\r\n( 2 ) . علوم الحديث / 212 .\r\n( 3 ) . الباعث الحثيث فى شرح الفيّه الحديث / 75 .\r\n( 4 ) . القول المسدّد فى الذبّ عن المسند / 19 .\r\n","page_name":" 441 ","page_number":441},
  {"content":"\r\n\r\nو احاديث بسيارى را به نام حديث ساختگى ، در كتاب خود آورده است ؛ ولى اين روشى شايسته نيست و دانشمندانى كه آخرين ايشان حافظ ابن حجر است ، او را بدين سبب نكوهيده‌اند .\r\nاين از جهت سند حديث است ؛ از اين رو ، حافظ سيوطى خود دو طريق ديگر براى اين حديث ياد كرده و سخنى در نقد آنها بر زبان نياورده است . اين دو طريق عبارت‌اند از :\r\n- نقل شهردار ديلمى ، با سند خود از ابوالحمراء ؛\r\n- نقل ابن شاهين ، با سند خود از ابوسعيد خدرى ( بررسىاش خواهد آمد ) .\r\nبر اساس آنچه ياد كرديم ، سخن ابن كثير دربارهء اين حديث ، باطل مىشود . وى در شمار فضائل اميرالمؤمنين عليه السلام مىگويد :\r\nحديثى ديگر : محمّد بن مسلم بن واره ، از عبيداللَّه بن موسى ، از ابوعمر ازدى ، از ابوراشد حبرانى ، از ابو الحمراء نقل كرده است كه رسول خدا صلى الله عليه و آله فرمود : . . . .\r\nاين حديث جدّاً ناشناخته است و نسبتش به پيامبر صلى الله عليه و آله درست نيست . « 1 »\r\nاكنون به نقل اين حديث توسّط ابن بطّهء عكبرى - كه حافظ گنجى همين را به سند خود روايت كرده است - مىپردازيم . اينك شرح حال راويان اين روايت :\r\n« ابوالحسن ، ابن مقيّر » : ذهبى در تذكرة الحفّاظ 4 / 1432 و سير أعلام النبلاء 23 / 119 و العبر في خبر من غبر 5 / 178 و ديگر آثارش ، به شرح حال او پرداخته است . البتّه شرح حال او در كتابهاى ديگرى نيز يافت مىشود .\r\nذهبى مىنويسد : ابن مقيّر ، شيخ مسند نيكوكار ، همو كه در روزگارش براى فرا گرفتن دانش به سويش كوچ مىكردند ، ابوالحسن ، على بن ابىعبيداللَّه ازجى مُقرى حنبلى نجّار : حافظ تقىالدين عبيد درباره‌اش گفته است : وى شيخ صالحى بود كه بسيار به تهجّد و عبادت و خواندن قرآن مىپرداخت و نسبت به اهل حديث ، شكيبا بود . حافظ عزّالدين حسينى نيز گويد : او از بندگان شايستهء خدا بود ؛\r\n\r\n\r\n","description":"","footnote":"\r\n( 1 ) . البدايه و النهايه 7 / 357 .\r\n","page_name":" 442 ","page_number":442},
  {"content":"\r\n\r\nبسيار قرآن مىخواند و به خود مشغول بود . وى در سال 643 در گذشت .\r\n« مبارك بن حسن شهرزورى » : ابن جوزى در المنتظم 10 / 164 و سمعانى در الأنساب ذيل شهرزورى و ياقوت در معجم الأدباء 17 / 52 و ذهبى در تذكرة الحفّاظ 4 / 1292 و العبر 4 / 141 و سير أعلام النبلاء 20 / 289 شرح حال او را نوشته‌اند .\r\n- سمعانى : وى شيخى صالح و ديندار و خيّر ، بر پاى دارندهء كتاب خدا ، آشنا به اختلاف روايات و قرائات ، نيكو سيره و با دانشجويان ، خوش رفتار بود و روايات والايى نقل كرد .\r\n- ذهبى : نسبتهاى بلند در قرائات به دو مىانجامد . وى در سال 505 از دنيا رفت .\r\n« ابوالقاسم بن بسرى » : خطيب در تاريخ بغداد 11 / 335 و سمعانى در الأنساب ، ذيل بسرى و ابن اثير در الكامل 10 / 122 و ابن جوزى در المنتظم 8 / 333 و ذهبى در تذكرة الحفّاظ 3 / 1183 و العبر 3 / 281 و سير أعلام النبلاء 18 / 402 به شرح حال او پرداخته‌اند .\r\n- خطيب : از او احاديثى نوشتم . وى مردى بسيار راستگو بود .\r\n- سمعانى : وى شيخى نيكو و دانشمند و ثقه بود . . . و در سال 474 در گذشت .\r\n« ابوعبداللَّه عكبرى » : وى همان ابن بطّه است كه شرح حالش پيش از اين گذشت . زندگىنامهء او در تاريخ بغداد 10 / 371 ؛ طبقات الحنابلة 2 / 114 ؛ تاريخ ابن كثير 11 / 321 ؛ العبر 2 / 35 و سير أعلام النبلاء 16 / 529 آمده است . ذهبى در « سير أعلام النبلاء » او را امام ، پيشوا ، عابد ، فقيه ، محدّث و شيخ عراق ناميده و دربارهء تاريخ مرگش نوشته است : « عتيقى مىگويد : ابن بطّه - كه مستجاب الدعوه بود - در ماه محرّم سال 337 چشم از جهان فروبست . »\r\n« ابوذرّ باغندى » : ابوذرّ احمد بن ابىبكر ، محمّد بن محمّد بن سليمان بن باغندى ، حافظ ، فرزند حافظِ فرزند حافظ و متقن و پيشواست . ذهبى در سير أعلام النبلاء 15 / 268 او را اين گونه ستوده است . شرح حال وى را در كتابهايى همچون :\r\nتاريخ بغداد 5 / 86 ؛ الوافي بالوفيات 8 / 125 و آثارى ديگر مىتوان يافت .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nذهبى دربارهء پدر وى - كه نامش در سند حديث تشبيه آمده است - مىنويسد :\r\nباغندى ، محمّد بن محمّد بن سليمان بن حارث ، امام و حافظ كبير ، محدّث عراق ، ابوبكر ، فرزند ابوبكرِ محدّث ازدى واسطى باغندى ، از پيشوايان حديث در بغداد بود كه به گردآورى حديث و نگارش كتاب پرداخت . وى روزگارى دراز زيست و يگانهء عصر خود شد و سرانجام در سال 312 از دنيا رفت . « 1 »\r\n« مسعر بن يحيى نهدى » : درباره‌اش سخن خواهيم گفت .\r\n« شريك » : وى شريك بن عبداللَّه نخعى كوفى از راويان صحاح است . « 2 »\r\n« ابواسحاق » : او ابواسحاق سبيعى كوفى است . وى نيز در شمار كسانى است كه نويسندگان صحاح از آنان حديث نقل كرده‌اند . نام او عمرو است . « 3 »\r\nپدر ابواسحاق - كه نامش در زنجيرهء راويان حديث تشبيه آمده - عبداللَّه نام دارد .\r\nامّا اينكه پدر عبداللَّه چه نام داشته ، مورد اختلاف است . دسته‌اى عبداللَّه بن على ، دسته‌اى ديگر عبداللَّه بن عبيد و ديگران عبداللَّه بن يحمد گفته‌اند . به هر حال ، بى هيچ سخنى ، وى در شمار تابعان است .\r\nبارى ، محلّ بحث در اين سند ، مسعر بن يحيى نهدى است . من نام او را در كتابهايى كه از دانشمندان اهل سنّت ، دربارهء راويان ضعيف و كسانى كه بر آنان خرده گرفته‌اند ، در دست داشتم ، به جز در « ميزان الاعتدال » ذهبى نيافتم . ابن حجر نيز در اين باره ، در « لسان الميزان » از ذهبى پيروى كرده و سخنى بر سخن او نيفزوده است .\r\nذهبى مىنويسد : « مسعر بن يحيى نهدى » : من او را نمىشناسم . وى حديث ناشناخته‌اى نقل كرده است ؛ بدين گونه كه : ابن بطّه گفته است : ابوذرّ ، احمد بن باغندى ، از پدرش ، از مسعر بن يحيى ، از شريك ، از ابواسحاق ، از پدرش ، از ابن عبّاس ، براى ما نقل كرد كه پيامبر صلى الله عليه و آله فرمود :\r\n\r\n\r\n","description":"","footnote":"\r\n( 1 ) . سير اعلام النبلاء 14 / 383 .\r\n( 2 ) . تقريب التهذيب 1 / 351 .\r\n( 3 ) . ميزان الاعتدال 3 / 270 .\r\n","page_name":" 444 ","page_number":444},
  {"content":"\r\n\r\nمَنْ أرادَ أنْ يَنْظُرَ إلى آدَمَ في عِلْمِهِ وَ إلى نُوحٍ في حِكْمَتِهِ ، وَ إلى إبْراهيمَ في حِلْمِهِ ، فَلْيَنْظُرْ إلى عليّ . « 1 »\r\nهر كه مىخواهد دانش آدم و حكمت نوح و بردبارى ابراهيم را ببيند ، على را بنگرد . »\r\nخوانندهء گرامى ! دانستى كه راويان اين سند ، پيشوايانى سرشناس‌اند . ابن مقيّر « از بندگان نيكوكار خدا » و شهرزورى « شيخ صالح ديندار خيّر و آشنا به اختلاف روايات و قرائات » و ابن بسرى « شيخى نيكوكار و دانشمند و ثقه » و ابن بطّه « امام و پيشوا و عابد و مستجاب الدعوه » و ابوذرّ « پيشوا و حافظ و متقن » و پدر او كه اين حديث را از مسعر روايت كرده « در شمار پيشوايان فنّ حديث » بوده است .\r\nاين چنين راويانى اين حديث را از مسعر نقل كرده و هيچ ناشناسىاى در او نديده‌اند و اين ذهبى است كه با سخن « وى حديث ناشناخته‌اى نقل كرده » به روشنى ، نا آشنايىاش را با اين مرد نمايانده است .\r\nدر مجموع ، بىگمان ، روايت اين پيشوايان صالح از اين راوى ، توثيق او به شمار مىرود . همچنين در اين حديث هيچ امر ناشناخته‌اى نيست ؛ جز اينكه دربارهء فضائل اميرالمؤمنين عليه السلام است ! و روايت ابن بطّه حكم روايت حاكم را دارد و بىشكّ ، همهء اشكالاتى كه بر ابن جوزى وارد شده ، بر ذهبى نيز وارد است ؛ بنابراين ، فريفته شدن به سخن اين دو دربارهء حديث تشبيه ، روا نيست .\r\nامّا روايت ابن شاهين ؛ گر چه سكوت حافظ سيوطى درباره‌اش بسنده است ؛ ولى لازم است كه رجال آن بررسى شوند :\r\n« محمّد بن حسين بن حميد بن ربيع » : وى ابوطيّب لخمى كوفى است . خطيب در تاريخش به شرح حال او پرداخته و از ابويعلى طوسى نقل كرده كه وى ثقه و خردمند بوده است . حافظ ابن سفيان نيز بنا بر نقل خطيب ، درباره‌اش گفته است :\r\nوى مردى ثقه بود و مذهبى نيكو داشت و به معروف امر و از منكر نهى مىكرد و از\r\n\r\n\r\n","description":"","footnote":"\r\n( 1 ) . ميزان الاعتدال 4 / 99 .\r\n","page_name":" 445 ","page_number":445},
  {"content":"\r\n\r\nكسانى بود كه ديگران آنان را به گواهى مىطلبند و آنان خوددارى مىورزند . خطيب پس از اينكه حكايت مىكند كه ابن عقده نسبت به ابن ربيع خرده‌گيرى كرده است ، مىنويسد : سخنان ابن عقده محلّ انديشه است . وى در سال 240 زاده شد و در سال 318 در گذشت . « 1 »\r\nامّا شيخ او ؛ آنچه در كتابها از « كتاب السنّة » ابن شاهين آمده ، آن است كه وى محمّد بن عمران بن حجّاج است ؛ ليكن نزد من به قرائنى ، محقّق گشت كه اين نام تصحيف شدهء « محمّد بن عمر بن هيّاج » كوفى است . وى در شمار راويان ترمذى و نسائى و ابن ماجه است . ابوجعفر مطيَّن و ابن حبّان و بزّار وى را توثيق كرده‌اند و ابن حجر وى را « صدوق » خوانده است . « 2 » وى در سال 255 از دنيا رفته است .\r\nشرح حال عبيداللَّه بن موسى و ابوراشد حبرانى كه گذشت ؛ امّا ابوهارون عبدى همان عمارة بن جوين و از راويان ترمذى و ابن ماجه و كتاب « خلق أفعال العباد » بخارى است . برخى از دانشمندان اهل سنّت به سبب تشيّع و نقل مطاعن دشمنان آن ( مانند اينكه وى از ابوسعيد روايت كرده است : عثمان در حالى كه به خدا كافر بود ، درون گورش شد ) بر وى خرده گرفته‌اند .\r\nآرى ، روشن شد كه حديث تشبيه طرق معتبرى دارد كه طرق ضعيفِ آن را تقويت مىكند . اگر ما مجال افزون‌ترى داشتيم ، اين موضوع را بيش از اين ، پى مىگرفتيم ؛ ليكن آنچه ياد كرديم براى كسانى كه در جستجوى رهنمونى و هدايت‌اند ، بسنده است . و خداوند پاك توفيق بخش است . و فرجامين نيايش ما اين است كه خداى يكتا ، خداوندگار جهانيان را سپاس و درود خدا بر محمّد و خاندان پاك و پاكيزه‌اش .\r\n\r\n\r\n","description":"","footnote":"\r\n( 1 ) . تاريخ بغداد 2 / 236 .\r\n( 2 ) . تهذيب الكمال 26 / 178 ؛ تقريب التهذيب 2 / 194 .\r\n","page_name":" 446 ","page_number":446},
  {"content":"\r\n . \r\n","description":"","footnote":"","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n . \r\n","description":"","footnote":"","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n . \r\n","description":"","footnote":"","page_name":" 451 ","page_number":451},
  {"content":"\r\n . \r\n","description":"","footnote":"","page_name":" 452 ","page_number":452},
  {"content":"\r\n . \r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n . \r\n","description":"","footnote":"","page_name":" 455 ","page_number":455},
  {"content":"\r\n . \r\n\r\n","description":"","footnote":"","page_name":" 456 ","page_number":456}
  ]