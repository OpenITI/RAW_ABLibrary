[
  {"content":"\r\n\r\nفروغ فقه وادب\r\nزندگينامهء فشردهء\r\nعلامه شريف رضى\r\nتأليف :\r\nسيدمحسن دين پرور\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكتاب فروغ فقه وادب\r\nنوشتهء : سيد محسن دين پرور\r\nچاپ : اول\r\nتاريخ نشر : فروردين ماه 1365\r\nنشر : روشنگر\r\nتيراژ : 3000\r\nچاپخانه : پايا\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبا تشكر وسپاس از :\r\nمعلم وپدرم\r\nو\r\nمؤرخ متعهد حجة الاسلام والمسلمين آقاى دوانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچكيدهء اين قلم را\r\nبه\r\nدرياى پرموج علم وادب ، فقه وسياست\r\nعلامه شريف رضى رضوان الله عليه ، تقديم مى دارم\r\n\" مؤلف \"\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n\r\nمقدمه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ مقدمه مؤلف 
  ]\r\nبسم اللّه الرّحمن الرّحيم\r\nسال 1406 هجرى قمرى ، هزارمين سال درگذشت علّامه « شريف رضى » فرا رسيده است و خاطرهء انديشمند و اديبى كم نظير و مفسّرى شهير ، تجديد مىشود .\r\nعلماى اسلام با بينش دادن و آگاهى بخشيدن به امّت اسلام ، حقّ حيات به گردن مردم دارند و سعادت و عظمت آنان مديون تلاش بيدارگرانه و روشنگرانهء عالمان دلسوز و متعهّد است .\r\nاغراق نيست كه خداوند متعال ، علماء را بر ديگران ترجيح داده است :\r\n« هل يستوى الذين يعلمون و الذين لا يعلمون « 1 » » بنابر اين ، جهت بزرگداشت مقام علم و پاسداران انديشه و بيدارى مردم بايد از علماء و انديشمندان ، تجليل كرد كه تجليل از علماء خدمت به مردم و تشويق آنان به فراگيرى دانش است .\r\n\r\n\r\n","description":"","footnote":"\r\n( 1 ) سوره زمر آيه 9\r\n","page_name":" 7 ","page_number":7},
  {"content":"\r\n\r\nامسال كه هزار سال از خاموشى چراغى پرفروغ يعنى علّامه شريف رضى رضوان اللّه عليه ، گردآورندهء كتاب نفيس « نهج البلاغه » مىگذرد ، وظيفه است كه به پاس خدمات فرهنگى و سياسى اين شگفتاى تاريخ يادواره‌يى ترتيب داده شود . « بنياد نهج البلاغه » در اين رابطه ، مقدمات برگزارى كنگره‌يى را فراهم آورده است تا مردم حق شناس و عالم پرور ما با يكى از چهره‌هاى درخشان آسمان علم و ادب آشنا شوند .\r\nنويسنده هم روى علاقه و اشتياقى كه به سرگذشت علماى اسلام دارم از اين فرصت استفاده كرده و با خوشه چينى از اين خرمن‌هاى بىكران ، جزوه‌يى را تهيه و به علاقمندان تقديم مىدارد .\r\nاميد است كه مقدمه و مشوّقى براى مطالعات و تحقيقات بعديم باشد .\r\nاز علما و محققان دانشجو پرور درخواست دارم كه لغزشهاى مرا به ديدهء اصلاح نگريسته و راهنمائيم فرمايند .\r\nعلى اللّه توكّلت و اليه انيب تهران - سيد محسن دين پرور 1406 - 1365\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ تولد علامه شريف رضى 
  ]\r\n\r\nنوزاد پاك علوى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدر يكى از روزهاى سال 359 هجرى قمرى بود كه خورشيد ، گريبان شهر بغداد را چاك زد و با لبخند پرمعنى به دلها فروغ و سرور بخشيد .\r\nاشعهء طلائى خورشيد درختان بلند و مناره‌هاى سرافراز شهر را رنگ مىزد و زيبائى و صفاى مجدّد را به شهر برمىگرداند و از تولّد نوزادى از خاندان علويان خبر مىداد كه نامش به بلنداى آفتاب نهج البلاغه جاودانه مىگشت .\r\nآرى در شهر بغداد كه در آن روزگاران از بزرگترين پايگاههاى علوم اسلامى بود و در ميان خانواده‌يى از آل پيامبر ، طفلى متولّد شد كه از جانب پدر و مادر شريف و با شخصيت بود .\r\nنوزاد علوى كه نامش را « محمّد » نهادند و بعدها به « شريف رضى » مشهور گرديد ، لقب او « ذو الحسبين » ، « شريف اجلّ » و « ذو المنقبتين » « 1 » ، و كنيه‌اش : « ابو الحسن » مىباشد . « 2 »\r\n\r\n\r\n","description":"","footnote":"\r\n( 1 ) آل بويه و اوضاع زمان ايشان ، صفحهء 298 و انصافا كتاب جامع و پرمغزى دربارهء آل‌بويه است . - بهاء الدوله در سال 388 سيد رضى را با لقب « شريف اجل » و در سال 392 با لقب « ذو المنقبتين » و در سال 398 به لقب « ذو الحسبين » ملقب گرداند ، الغدير - ج 7 ص 321\r\n( 2 ) يادنامهء كنگرهء هزاره نهج البلاغه صفحه 223 .\r\n","page_name":" 10 ","page_number":10},
  {"content":"\r\n\r\nشريف رضى از سوى پدر با پنج واسطه به امام هفتم حضرت « موسى بن جعفر » عليه السلام مىرسد ، و بدين سبب او را « موسوى » خوانند .\r\nاين پنج تن از بزرگان و برگزيدگان سادات و علويان بودند .\r\nمحمد ( شريف رضى ) از جانب مادر بعد از شش پشت ، به امام چهارم حضرت « سجاد » عليه السلام مرتبط مىگردد ، لذا بىجهت نبوده است كه محمد ( شريف رضى ) همواره افتخار كرده و بديشان مىباليد ، « او وقتى ريشهء نسب خود را به پيامبر عزيز اسلام ( ص ) و امير المؤمنين عليه السلام مىرساند از فرط شوق و شعف گويا در عالم ملكوت پرواز كرده و از اين موهبت بزرگ الهى كه شاخه‌اى از درخت تناور رسول خدا و على بن ابيطالب عليه السلام است مباهات مىكند . » « 1 »\r\n\r\nهوش سرشار شريف رضى\r\nبا اينكه خاندان شريف رضى اعم از زن و مرد از شخصيت‌هاى بزرگ ، و داراى استعداد عالى و بيان و هوشى سرشار بودند ، ولى سيد رضى در ميان آنان درخشندگى خاصّى دارد و چونان مهتاب در برابر ستارگان مىباشد .\r\nهنوز چند سالى از عمر خود را پشت‌سر نگذاشته بود كه آوازهء هوش و استعداد كم نظيرش به همه جا رسيد و زبان زد خاص و عام گرديد ، و از سنين ده سالگى يكى از مشاهير شهر خود گرديد ، و همه\r\n\r\n\r\n","description":"","footnote":"\r\n( 1 ) فاتح خيبر صفحه 127\r\n","page_name":" 11 ","page_number":11},
  {"content":"\r\n\r\nآيندهء درخشانى را براى وى پيش بينى مىنمودند .\r\nاو از همان روزى كه به محضر استاد راه يافت موجب اعجاب و تحسين او و همدرسانش گرديد .\r\nشريف رضى به نوشتهء « ثعالبى » ، از سنّ ده سالگى شعر مىسرود ، و مقام ادبى او از همهء شاعران آل ابى طالب ، بلكه از تمامى شعراى قريش والاتر بود ، ولى قرآن مجيد را بعد از سن سى سالگى در مدتى كوتاه از حفظ كرد و معلومات بس فراوانى داشت ، او همچنين عالم و نويسنده و شاعرى گرانقدر بود . « 1 » هنگامى كه پدر سيد رضى را از « قلعهء شيراز » ( كه عضد الدوله او را زندانى كرده بود ) به بغداد بردند ، سيّد 9 ساله بود ، او كه پدر را بىاندازه دوست مىداشت و همواره منزلت و علوّ مقام او را مىنگريست ، زبان به ستايش او گشود و قصيده‌اى بپرداخت كه شعر اوّل آن اين است :\r\n طلوع هداه الينا المغيب * و يوم تمزق عنه الخطوب \r\nو پدر به پاس آن استعداد عالى و ذوق بىنظير ، هديه و صله‌اى به فرزندش بخشيد ولى سيد رضى نپذيرفت و گفت اى پدرجان ! من اين شعر را از علاقه و عشقى كه به تو داشتم سرودم نه به خاطر جايزه و صله . « 2 »\r\n\r\nشكوفائى شريف رضى\r\nشريف رضى در علم حديث ، استاد و چهرهء درخشانى از\r\n\r\n\r\n","description":"","footnote":"\r\n( 1 ) كتاب آل بويه صفحه 298\r\n( 2 ) كاخ دلاويز صفحه 10 و 11\r\n","page_name":" 12 ","page_number":12},
  {"content":"\r\n\r\nچهره‌هاى مذهب بود ، او در آنچه از تبار مطهّرش به ارث برده بود مقام اوّل را حائز گشته : از علم سرشار ، سرشت تابان ، انديشهء روشن ، مناعت طبع ، دودمان پاك و اصيل ، با تبارى از نبى ( ص ) ، و شرافتى از على ( ع ) ، و عظمتى از فاطمه ( ع ) ، و سيادتى از كاظم ( ع ) ، و فضائلى چون سيل خروشان ، و افتخاراتى چون موج بىكران .\r\nشريف رضى همراه برادرش سيد مرتضى در خردسالى به استفادهء علوم متداول عصر پرداختند ، نكتهء قابل توجه آنكه شريف رضى علوم ياد شده را قبل از بلوغ فرا گرفت و در سن هفده سالگى اقدام به تدريس و تأليف نمود ، و در بيست سالگى از تمام علوم و فنون زمان فارغ گرديد . « 1 » از ويژگيهاى او : حريص بودن در فراگيرى علم بود ، از هر كس مىتوانست بهره مىبرد و در اين راه فرقى بين شيعه و سنّى و كافر نمىگذارد .\r\nچنان كه شريف رضى در خردسالى نزد « سيرافى » علم نحو مىخواند ، و اختلاف وى در مذهب مانع اين كار نمىشد .\r\nسيّد رضى از تملّق و چاپلوسى به شدّت پرهيز مىكرد ، در قصائدى كه براى هر كس مىسرود از مرز حقيقت تجاوز نمىكرد .\r\nاو داراى مناصب مهمّ اجتماعى نيز بود ، مانند « نقابت » ، « امارت حاج » و « رياست ديوان مظالم » ، و نيز تأسيس و مديريت مركز علمى دار العلم كه دربارهء آنها اشاره خواهد شد .\r\n\r\n\r\n","description":"","footnote":"\r\n( 1 ) ج 7 الغدير ص 291\r\n","page_name":" 13 ","page_number":13},
  {"content":"\r\n\r\n\r\nپدر شريف رضى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n« ابو احمد حسين بن موسى » ، ملقب به « طاهر ذو المناقب » پدر عاليقدر سيد رضى ، از مفاخر دودمان پيامبر و شخصيت بلند مرتبهء زمان و فردى با تدبير و لايق و مورد احترام خاص و عام بود ، او در سال 304 به دنيا آمد .\r\nوى در ميان مردم مقامى بلند و منزلتى بزرگ داشت و به طورى كه دولت بنى عباس و آل بويه روى آن حساب مىكردند و نمىتوانستند اين وجههء محبوب و مورد احترام را ناديده انگاشته و حتى المقدور از مخالفت و مزاحمت با او احتراز مىكردند .\r\n« ابو احمد » از اين محبوبيت و موقعيت بسيار بالا به نفع مردم استفاده كرده چندان كه كارهاى مهم به دست او انجام مىگرفته است .\r\n« نقابت علويان » كه در حقيقت رياست دودمانى عظيم بوده است به او حق مىداده كه در جميع شؤون اين سلسله دخالت كرده و مشكلات و مسائل آنان را با تدبير خود حل كند .\r\nاز سوى ديگر مقام اجتماعى و سياسى او ايجاب مىكرد كه براى رسيدگى به كارهاى مردم در امور مهم مملكتى وارد شده و معضلات به دستش فيصله گيرد تا آنجا كه مورّخين عامه به بزرگى و صفات برجسته‌اش اقرار كنند .\r\n\r\nستايش دانشمندان\r\n« قاضى نور اللّه شوشترى » در كتاب « مجالس المؤمنين » گويد :\r\nشريف ابو احمد سيّدى بزرگ قدر بود و مردم در قيد اطاعتش بودند و مهابت او شديدترين مهابتها بود ( به طورى كه « بهاء الدوله » در مقابل مهابت او اظهار تواضع مىكرد ) ، لقب معروف او « طاهر الأوحد » و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nآئينهء خصلتهاى نيكو بود « 1 » .\r\nابن ابى الحديد معتزلى دانشمند معروف اهل سنّت - درگذشتهء 655 يا 656 ه - گويد كه : ابو احمد داراى مقامى بس بزرگ بود و از بركت حسن تدبيرش ، جامعه روبراه ، و امور مردم منظّم ، و اساس آسايش برقرار بود و در اصلاح هيچ امر فاسدى دخالت نكرد مگر آنكه در آن كار صلاح و صفا بيافريد و همه را از خود خوشنود ساخت . او پنج بار عهده دار منصب نقابت طالبيان گرديد .\r\nابن ابى الحديد در آخر گويد : طاهر ذو المناقب تمام مناصب خود را به فرزندش شريف رضى واگذار كرد هر چند باز هم آن را بر عهده گرفت ولى تا آخر عمر عهده‌دار آن نبود . « 2 » « عبد الملك ثعالبى » مؤلف كتاب مشهور « يتيمة الدهر » - متوفاى سال 429 - كه در آن به شرح حال اديبان و شاعران عرب زبان معاصر خود با طرزى بديع و نوين پرداخته است و خود هم عصر طاهر ذو المناقب بوده است در شرح حالات سيد رضى مىنويسد :\r\nابو احمد ( پدر شريف رضى ) مدتها منصب نقابت و رسيدگى به حال و زندگى سادات دودمان ابو طالب ، و همچنين مناصب نظارت بر ديوان مظالم ، و سرپرستى حجّاج و زائران خانهء خدا را كه همگى از مناصب مهم بوده به عهده داشته است . « 3 »\r\n\r\n\r\n","description":"","footnote":"\r\n( 1 ) كاخ دلاويز ص 8\r\n( 2 ) كتاب سيد رضى مؤلف نهج البلاغه چاپ جديد ص 18 و 19\r\n( 3 ) كتاب يتيمة الدهر جلد 3 صفحه 131\r\n","page_name":" 16 ","page_number":16},
  {"content":"\r\n\r\n\r\nعزّ الدوله و طاهر ذو المناقب\r\nسيّد رضى در ايّامى كه متولد شد ، و در گاهواره و آغوش مادر بود ، آشوبى ميان « ديلميان » و « تركها » درگرفت كه عامل اصليش « عزّ الدوله » بود ، اين آشوب بزرگترين فجايع را به بار آورد و به جاهاى زيادى مخصوصا « كرخ » محلهء شيعه نشين بغداد صدمه زد ، در اين هنگام طاهر ذو المناقب ( پدر سيد رضى ) به ابو الفضل وزير عزّ الدوله اعتراض كرد ، وزير نيز خشمگين شده وى را از منصب نقابت عزل كرد . « 1 » براى اينكه خوانندگان ارجمند با ماجرا بيشتر آشنا شوند ، شمّه‌اى از آن را مىنگاريم .\r\n\r\nآشفتگى اوضاع بغداد و ناتوانى عز الدّوله\r\nدر سال 361 به بغداديان خبر رسيد كه چه نشسته‌ايد كه روميان به بلاد اسلام بناى تجاوز را گذاشته و شهر « نصيبين » « 2 » را گرفته‌اند ، بنابر اين عدّهء كثيرى از اهل بغداد آمادهء مقابله با روميان گشتند .\r\nعزّ الدوله نيز در اين هنگام به عنوان زيارت به نجف اشرف ( مرقد مطهر على بن ابيطالب عليه السلام ) رفته بود ، اما مقصود وى شكار و تفريح بود . مردم بغداد نزد او رفته و گفتند چرا به امور مسلمين رسيدگى نمىكنى و به جاى اينكه به جنگ روميان به روى با « عمران بن شاهين » كه مسلمان است به نزاع پرداخته‌اى و به واسطهء\r\n\r\n\r\n","description":"","footnote":"\r\n( 1 ) كتاب آل بويه و اوضاع زمان ايشان به نقل از كتاب مسكويه جلد 6 صفحه 303 .\r\n( 2 ) شهرى در 6 منزلى راه موصل به شام .\r\n","page_name":" 17 ","page_number":17},
  {"content":"\r\n\r\nاشتغال به لهو و لعب به رتق و فتق امور مملكت نمىپردازى ؟ ! عزّ الدوله حرف آنها را قبول كرد و قول داد كه به بغداد آيد و با عمران آشتى كند و به جنگ روميان برود . وى هنگامى كه به بغداد رفت مشاهده كرد كه فتنه و فساد سرتاسر شهر را فرا گرفته است . لذا از سبكتكين يارى خواست و او فتنه‌ها را فرو نشاند . عز الدوله دوباره به لهو و لعب و ظلم و تجاوز پرداخت به طورى كه مسلمانان در مساجد و يهوديان در كنيسه‌هاى خود و مسيحيان در كليساها به او نفرين مىكردند . محلّهء كرخ بغداد كه مركز بازرگانان و شيعيان بود توسط درباريهاى عز الدوله به آتش كشيده شد و سرمايهء تجار از بين رفت و ابو احمد پدر سيد رضى به خاطر اعتراض به دربار از منصب نقابت عزل شد . « 1 »\r\n\r\n\r\n","description":"","footnote":"\r\n( 1 ) مدرك سابق صفحه 199\r\n","page_name":" 18 ","page_number":18},
  {"content":"\r\n\r\n\r\nمادر شريف رضى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاو همنام جدّه‌اش فاطمهء زهرا سلام الله عليها بود ، « فاطمه » دختر حسين بن احمد ، ملقّب به « داعى صغير » ، يكى از نواده‌هاى « الناصر للحق » « 1 » مىباشد . وى از زنان دانشمند و از مفاخر دودمان علوى است ، بانويى عالمه و داراى صفات فاضله‌اى كه همه با ديدهء احترام به دو مىنگريستند .\r\nدر عظمت اين بانوى با تقوى همين بس كه مادر شريف رضى مردى از تبار امام موسى كاظم عليه السّلام ، سر آمد شاعران عرب و فقهاى عراق و نقيب پرآوازه و برگزيدهء عصر بوده است .\r\n\r\nمقام علمى و تربيتى او\r\nشيخ مفيد سرآمد فقهاى شيعه و از بزرگان علماى اماميّه كتاب « احكام النسا » را به خاطر مادر سيد رضى تأليف كرده است . « 2 » ابن ابى الحديد در مقدمه شرح نهج البلاغه از دانشمند بزرگ و فقيه مشهور شيعه « سيد فخّار موسوى حلّى » نقل مىكند كه شبى شيخ مفيد در خواب ديد حضرت فاطمه عليها السلام دختر گرامى پيامبر گرانقدر اسلام دست امام حسن و امام حسين عليهما السلام را كه كودكانى خردسال بودند گرفته و به نزد وى مىآيد ، و پس از سلام به شيخ فرمود : « يا شيخ علّمهما الفقه » ( اى استاد به اين دو فرزندم علم دين بياموز ) ، شيخ مفيد از اين خواب در شگفت شد تا صبح كه طبق معمول در مسجد « براثا » واقع در محلّهء كرخ « 3 » بغداد براى تدريس آماده\r\n\r\n\r\n","description":"","footnote":"\r\n( 1 ) نهج البلاغه و گرد آورندهء آن صفحه 22\r\n( 2 ) مستدرك الوسائل ج 3 ص 516 - مجموعه مقالات صفحه 23\r\n( 3 ) كه در قرن چهارم ساخته شد و در قرن ششم اثرى از آن نماند .\r\n","page_name":" 20 ","page_number":20},
  {"content":"\r\n\r\nمىشد ناگهان ديد بانويى محترمه در حالى كه با كمال وقار حركت مىكند دست دو كودك را گرفته و به جانب او مىآيد و آنگاه چنين گفت : من همسر طاهر ذو المناقب مىباشم و اين دو كودك فرزندان منند آنها را نزد شما آورده‌ام تا علم فقه و احكام دينى را به آنان بياموزى ، شيخ بزرگوار فورا از جاى برخاست و از تعبير خواب دوشين در شگفت شد و گريست و خواب خود را براى او تعريف كرد ، آنگاه با كمال دقت و اشتياق به تربيت و تعليم آنان همت گماشت تا به آن مقام والاى علمى و معنوى رسيدند و توانستند به تربيت و تعليم جامعه اقدام كنند .\r\n\r\nاهتمام مادر سيد رضى به تحصيلات وى\r\nطاهر ذو المناقب به خاطر آزادگى و زير بار دستگاه خلافت و سلطنت نرفتن ، مورد غضب عضد الدّولهء ديلمى قرار گرفت و در سال 369 هجرى كه فرزندش سيد رضى دهساله بود دستگير و اموالش مصادره و سپس به شيراز تبعيد شد و تا سال 376 ( 7 سال ) در زندان بود و همسر و فرزندان او از سايهء تربيت و سرپرستى او محروم بودند .\r\nمادر سيد رضى كه بانويى عالمه بود به اين نكتهء مهم تربيتى توجه داشت كه رشد در زير سايهء يك شخصيت والاى علمى و معنوى خود بزرگترين اثر را در تربيت و سازندگى دارد بنابر اين ، نبود چنان پدر با فضيلتى ممكن است نقص و كمبودى در تربيت فرزندانش ايجاد كند ، پس بايد كارى كرد كه خلأ تربيتى غيبت پدر ، جبران شود ، لذا اين نكته مهم تربيتى او را واداشت كه به نزد بزرگترين عالم زمان يعنى شيخ مفيد برود و از او بخواهد فرزندانش را پدرى كند و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nسايهء مهر پدرى بر سر آنان بگستراند و عنايت يك مربى سطح بالا را نسبت به فرزندانش اعمال كند .\r\nاز اين عمل تربيتى مادر سيد رضى كشف مىشود كه چقدر اين بانو از نظر مسائل علمى تربيتى هشيار بوده و با چه شجاعت و همت والايى عمل كرده است .\r\n\r\nسرپرستى شيخ مفيد\r\nدانستيم كه مادر سيد رضى دو فرزند خود را خدمت عالم بزرگ زمان مرحوم آية اللّه شيخ مفيد برد و از او خواست كه به آنان فقه بياموزد ، در اينجا سؤالى مطرح است كه چگونه ممكن است دو كودك دبستانى را به مرجع تقليد و بزرگترين فقيه و مجتهد زمان براى درس خواندن سپرد در حالى كه معمولا چنين وضعى غير معقول و غير عملى است و قطع نظر از گرفتاريها و كارهاى زياد اجتماعى و سياسى كه مجال اين گونه كارها را نمىدهد ، اصولا آمادگى يك پيرمرد فقيه براى آموزش الفبا بسيار بعيد به نظر مىرسد ؟\r\nدر پاسخ بايد به اين دو نكته اشاره كرد : اوّل مسأله مهمى كه در نظر مادر سيد رضى نسبت به فرزندانش بود ، مسألهء سرپرستى يك مقام علمى و معنوى بلند پايه در غياب پدر بود كه اثرهاى مستقيم و غير مستقيم در رشد و پرورش فرزندان او بگذارد و در آن جوّ بسيار عالى تربيتى و در زير پر و بال عالمى و الا مقام به درجات بالايى برسند .\r\nدوم ، سيد مرتضى و سيد رضى در سنين 6 يا 7 سالگى نبودند بلكه در سالهاى 10 - 12 سالگى از عمر و داراى و استعداد سرشارى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبودند و نيز مقدماتى را طى كرده و درسهايى خوانده بودند ، اينطور نبوده كه براى فرا گيرى الفبا و درسهايى در اين سطح پيش استاد آورده شده بودند ، از كلمهء ( علمّهما الفقه ) برمىآيد كه مقدارى از علوم متداول حوزه‌ها را هم خوانده بود .\r\nاشعار سيد رضى در 9 سالگى دربارهء پدرش نشان دهندهء اين مدعى است .\r\n\r\nشخصيت مادر سيد رضى\r\nدر هفت سالگى كه سيد رضى و برادرش از سرپرستى پدر دور و محروم بودند مادر دانشمند و با كفايت آنان با قناعت و مديريت عالى از فرزندانش نگهدارى كرده و آنان را براى تكميل علوم اسلامى و رسيدن به كمالات معنوى تحت حمايت خود گرفت ، داستانى كه در زير مىآيد نشان دهندهء ارزش چنين مادر با شخصيتى است :\r\nشيخ مفيد چون مىدانست كه فاطمه همسر طاهر ذو المناقب و فرزندانش على ( سيد رضى ) و محمد ( سيد مرتضى ) در غربت و تنگدستى روزگار سختى را مىگذرانند لذا پولى براى تأمين زندگى برايشان فرستاد ، روز بعد شيخ مفيد كه در مسجد « براثا » نشسته بود مشاهده نمود كه آن بانوى محترمه ضمن تشكر و پوزش ، آن پول را به محضر آن عالم ربانى برگرداند و عرض كرد :\r\nفرزندان من زمينى موروثى دارند و ما از مال الاجارهء آن ، زندگى سالانهء خود را با قناعت و برنامهء مخصوصى اداره مىكنيم ، حال اگر اين پول در اختيار فرزندان من قرار گيرد زندگى آنان تا مدتى در وسعت بيشترى قرار مىگيرد و آنگاه كه اين پول تمام شد ديگر آنها\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنخواهند توانست مانند اوّل با قناعت زندگى كنند و اين امر مسلما به تحصيل آنان لطمهء جبران ناپذيرى وارد مىآورد .\r\nمرحوم شيخ مفيد او را بسيار تحسين و تمجيد نموده « 1 » و از بينش و سخنان حكمت آميز او در شگفت شد و از اين رو تلاش او در تربيت و تعليم فرزندان او فزونى يافت تا آنجا كه آن دو نوجوان اعلم علماى عصر خود گشتند ، آرى كسانى كه مىخواهند رهبر دينى مردم گردند بايد تقوى ، قناعت و عزّت نفس را دارا باشند . و اين گونه علماء قلمشان از خون شهيدان پر ارزش‌تر است و به مردم سود مىرسانند لذا امير المؤمنين عليه السلام مىفرمايد : همانا مثل عالم مانند درخت خرمايى است كه بايد در انتظار باشى تا از خرماى آن استفاده كنى . « 2 »\r\n\r\nدرگذشت مادر\r\nآن بانوى جليل القدر پس از انجام رسالت مقدّس مادرى و تربيت فرزندان برومند در ذيحجهء سال 385 از دنيا رفت ، عمر شريف رضى در آن سال بيش از 26 سال نبود . « 3 » هنگامى كه اين بانوى علوى وفات يافت فرزندش سيد رضى مرثيه‌اى براى او گفت كه يكى از اشعارش اينست :\r\nلو كان مثلك كلّ امّ برّة * غنى البنون بها عن ألاباء يعنى اگر مادران مثل تو نيكوكار بودند ، فرزندان از داشتن و باليدن به پدر خويش بىنياز مىبودند .\r\n\r\n\r\n","description":"","footnote":"\r\n( 1 ) نقش روحانيت در اسلام و اجتماع صفحه 118\r\n( 2 ) اصول كافى باب حق العالم - جلد اوّل\r\n( 3 ) كاخ دلاويز صفحه 16\r\n","page_name":" 24 ","page_number":24},
  {"content":"\r\n\r\nاينك ترجمهء بعضى از فرازهاى آن را به خاطر مضامين عالى و آموزندهء آن مىآوريم :\r\nمادر ! تو عمرت را به عفاف و زهد به پايان بردى و بدين وسيله بارهاى سنگين سفر آخرت را از دوش بر زمين نهادى ، و در روزهاى گرمى كه آفتاب شعله‌هاى آتشبار داشت روزه مىگرفتى ، و در شبهاى بلند براى عبادت و بندگى به پا خاستى ، زيانكار نيست آن كس كه زندگانى جاويد بهشت را به زندگى تلخ و ناگوار اين جهان خريدارى كند ، . . . چگونه در فراق تو دلم را آرامش دهم و قرار بخشم با آنكه هر لحظه آثار فضائل جاويدت در برابر چشمم مجسّم است ، به كارهاى نيكوى تو مىنگردم ديدگانم روشن مىشود ، و همين چشم روشنيها ، بيشتر اشگم را روان مىگرداند ، آرى آن كس كه نامش در شمار شايسته كاران و نيكوكاران باشد نمرده است و زندهء هميشگى است . « 1 »\r\n\r\n\r\n","description":"","footnote":"\r\n( 1 ) كاخ دلاويز صفحه 16\r\n","page_name":" 25 ","page_number":25},
  {"content":"\r\n\r\n\r\nجدّ مادرى سيد رضى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n« ناصر حق » يا « ناصر كبير » جدّ مادرى سيد رضى از مفاخر دودمان پيامبر و از قهرمانان بزرگ اسلام و تشيع و مردم علم و شمشير بوده است .\r\nنامش : حسن و مشهور به ناصر كبير ، و گاهى « اطروش » « 1 » و زمانى هم « اصّم » « 2 » مىخوانند .\r\nاو از سرداران پسر عمويش « محمّد بن زيد علوى » معروف به « داعى كبير » بوده كه در سال 250 ه مازندران را فتح كرد و حكومت سلسلهء علويان را در آن سرزمين مستقر ساخت . ناصر كبير از دانشمندان بزرگ به شمار مىرفت و در جنگها و جهادها عليه كفار نيز شركت داشت . « 3 »\r\n\r\n\r\n","description":"","footnote":"\r\n( 1 ) كر و كسى كه نمىشنود .\r\n( 2 ) قاضى شهيد نور اللّه مرعشى در مجالس المؤمنين مىنويسد : سرور ما ناصر كبير در يكى از جهادهايش زخمى برداشت و كر شد و معروف به « اطروش » گرديد . نويسندهء المجدى گويد : رافع بن هرشمه وى را چندان تازيانه زد تا كر شد ، گوش چون اندكى سنگين شود آن را به عربى « وقر » گويند و چون سنگين‌تر گردد « طرش » و اگر بيشتر سنگين شد « ضمم » ، و اگر اصلاح نشود « صلح » گويند ( كتاب شهيدان راه فضيلت - علامه امينى ) .\r\n( 3 ) سيد رضى مؤلف نهج البلاغه صفحه 14\r\n","page_name":" 27 ","page_number":27},
  {"content":"\r\n\r\nوى نسب عالى و گوهر تابناك علويش را با فضائل و افتخارات بسيار بياراست . فضيلت پشتيبانى از دين و افتخار نشر دانش و فرهنگ ، خويشاوند و بيگانه را به تجليل و تكريمش وا مىداشت .\r\nابن ابى الحديد در اين باره مىنويسد : وى نقيب دودمان ابى طالب و عالم و زاهد و اديب و شاعر آنان بوده و بر بلاد ديلم و كوهستان حكومت راند و جنگهاى سنگين با سامانيان كرد .\r\nمسعودى مورخ شهير و جغرافىدان معروف كه معاصر سيد رضى بوده در تاريخ مشهورش « مروج الذهب » از ناصر كبير به نام اطروش ياد كرده و مىنويسد : اطروش در بلاد طبرستان قيام كرد و پيروان بنى عباس ( سياه جامگان ) را از آنجا بيرون راند . وى داراى هوش سرشار بود و ديلمىها را كه در آن موقع كافر مجوسى بودند مسلمان كرد . « 1 » سيد مرتضى در ديباچهء كتاب « مسائل ناصريات » گويد : ما از ديگران در استوار كردن مبانى علوم اين فاضل بارعا كرّم اللّه وجهه ( ناصر كبير ) سزاوارتريم ، زيرا از طرف مادر جدّ من مىباشد . « 2 » مقام وى در دانش زهد و فقه از آفتاب روشن‌تر است ، او اسلام را ميان ديلميان رواج داد .\r\nمؤلف رياض العلماء به تحليل و نقد نظريات و رواياتى كه در حق وى هست پرداخته و وى را از فقها و علماى عالىمقام اماميه به شمار آورده است . « 3 »\r\n\r\n\r\n","description":"","footnote":"\r\n( 1 ) كتاب سيد رضى مؤلف نهج البلاغه صفحه 16 و 17 - كتاب شهيدان راه فضيلت - صفحه 24 .\r\n( 2 ) كاخ دلاويز صفحه 2 و 3\r\n( 3 ) ناصريات : مجموعه مقالات ص 15\r\n","page_name":" 28 ","page_number":28},
  {"content":"\r\n\r\nعلّامهء مجلسى و شيخ بهائى او را از علماى محقق شيعه دانسته و به تجليل او پرداخته‌اند . « 1 » « نجاشى » مىنويسد : ناصر كبير معتقد به امامت ( مكتب اماميه ) بود و در اين موضوع كتابها پرداخت . « 2 » البته بعضى ناصر كبير جدّ سيد رضى را ، با « حسن بن قاسم » معروف به داعى حق ( داعى صغير ) متوفاى سال 287 ه كه بر مازندران دست يافت ، اشتباه گرفته‌اند ، زيرا داعى صغير زيدى مذهب بود .\r\nزيديّه براى قوّت بخشيدن به مكتب خود بىجهت ناصر كبير را از خود دانسته‌اند در حالى كه دوازده امامى بودن او مسلّم است زيرا به اعتراف علماى معاصر او دامان وى از چنين نسبتى مبرّى است .\r\nشايد منشأ آن نسبت ، اين باشد كه « ناصر حق » قيام كرد و بخشى از بلاد طبرستان را گرفت و چون اين كار با روش پيروان زيد كه خروج بر غاصبين مقام خلافت را واجب مىدانند ، سازگارتر است ، چنين نسبتى به دو داده‌اند و از طرف ديگر بعيد است كه دانشمندان پارسايى چون سيد مرتضى و سيد رضى از كسى كه زيد را امام مىداند اينهمه تجليل و احترام كنند . « 3 »\r\n\r\nتأليفات ناصر كبير\r\nيكى از راههاى شناسايى عقيدهء شخص ، تأليفات و كتابهاى اوست ، براى شناخت اعتقادات ناصر كبير ، بهترين راه ، كاوش در\r\n\r\n\r\n","description":"","footnote":"\r\n( 1 ) شهيدان راه فضيلت ص 25\r\n( 2 ) شهيدان راه فضيلت ص 25\r\n( 3 ) كاخ دلاويز صفحه 19\r\n","page_name":" 29 ","page_number":29},
  {"content":"\r\n\r\nتأليفات او مىباشد : دانشمند گرانمايه « نجاشى » كه معاصر سيد رضى بوده و در بغداد مىزيسته و مانند سيد رضى و سيد مرتضى افتخار شاگردى شيخ مفيد را داشته در كتاب « رجال » خود مىنويسد : او معتقد به امامت دوازده امام بود و در اين خصوص كتابها تصنيف كرده است كه عبارتند از : كتاب طلاق ، فدك ، خمس ، فصاحت ابو طالب ، معازير بنى هاشم فيما نقم عليهم ، كتابى در اصول دين ، و شهيدان و كتابى دربارهء امامت ، كتاب انساب ائمه و ميلاد آنان تا صاحب الأمر عليهم السلام . « 1 »\r\n\r\nحكومت وى\r\nناصر كبير مردى سخاوتمند و بخشنده بود چنان كه او حسن بن قاسم را مأمور گيلان كرد ( فرمانروا ) حسن بن قاسم نمك نشانسى نموده و وى را در قلعهء لاريجان محبوس نمود . ولى ناصر كبير چندى بعد به كمك ليلى بن نعمان از قلعه فرار كرد و با آن كه قادر به كشتن حسن بن قاسم بود او را عفو و جانشين خود نمود . او مردى نيكوكار و فصيح بود . او اراضى طبرستان را ميان روستائيان تقسيم نمود و در نزد محمد بن هارون سرخسى نيز ارج و قربى خاصّ داشت او در اواخر عمر از سلطنت كناره گرفت و به عبادت و تدريس پرداخت و در سال 304 درگذشت . « 2 » و بگفتهء فخر الدين بناكتى در روضة اولى الالباب ، ناصر كبير در دورهء « مقتدر » در سرزمين ديلم قيام كرد و شهيد شد . « 3 »\r\n\r\n\r\n","description":"","footnote":"\r\n( 3 - 1 ) كتاب شهيدان راه فضيلت صفحه 28 ، به نقل از رجال نجاشى صفحه 42 چاپ بمبئى .\r\n( 2 ) تاريخ ايران زمين ص 159 و 160\r\n","page_name":" 30 ","page_number":30},
  {"content":"\r\n\r\n\r\nمناصب شريف رضى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nشريف رضى با عمر نسبة كوتاه خود به مناصب بزرگ و ارزنده رسيد از قبيل : « نقابت اشراف » ، « امارت حاج » و « ديوان مظالم » كه هر كدام به تنهائى بهترين گواه عظمت مقام و شهرت علمى اوست و اين همان مناصبى است كه ويژهء برجستگان و دانشمندان بلكه مخصوص سر حلقهء ايشان بوده است ، و شگفت آنكه شريف رضى از همان عنفوان جوانى به شايستگى موصوف بود ، چنان كه مىبينيم نخستين بارى كه منصب نقابت را دارا شد بيست و يك سال داشت .\r\n\r\nريشهء ولايت فقيه\r\nشريف رضى حكومت اسلامى را در دوران غيبت با « ولىّ فقيه » مىدانست و ديگران را ولو اولاد عباس عموى پيامبر باشند غاصب محسوب مىداشت ، هر چند چاره‌اى جز مدارا با آنها نبود . بنابر اين از آنجا كه دخالت در سياست يعنى ادارهء امور مسلمين جزو وظائف دينى هر مسلمان است ، و در حقيقت سياست از ديانت جدا نيست بلكه عين آن است ، شريف رضى مانند پدرانش قسمتى از مناصب سياسى و دولتى را كه در خور او بود به عهده گرفت . « 1 » در زمان شريف رضى مناصب فراوانى وجود داشته مانند فرمان قضاوت ، سرپرستى مظالم ( دادستانى ) ، سرپرستى قبايل اشراف ، فرمان برگزارى نماز جماعت ، فرمان رهبرى حجاج ، سرپرستى دفاتر مالى و حقوقى ، سرپرستى حسينيه و حفظ ناموس اجتماع ، از جمله دفاتر مخصوص شامل : دفتر سادات علوى ، دفتر فقها ، « 2 » در اين ميان\r\n\r\n\r\n","description":"","footnote":"\r\n( 1 ) سيد رضى مؤلف نهج البلاغه ص 71\r\n( 2 ) الغدير جلد 7 صفحات 321 و 322\r\n","page_name":" 32 ","page_number":32},
  {"content":"\r\n\r\nمنصبى است ويژهء آن كس كه تمام اين فضائل و كمالات را دارا باشد ، مانند سرورمان شريف رضى . با اين همه ، شخصيت مورد بحث ما والاتر از آن است كه با منصب و مقام شناخته گردد .\r\n\r\nمنصب نقابت\r\n« نقابت » يعنى سرپرستى همهء مرد و زنى كه به حضرت ابو طالب پدر امير المؤمنين عليه السلام مىرسند ، و لذا اين منصب را « نقابت طالبيان » مىخواندند . « 1 » نقابت منصبى است كه به خاطر حفظ شرافت خاندانها تأسيس شده تا از برخورد و درگيرى با افراد فرومايه در امان مانند ، ضمنا نقيب هر خاندان نسبت به افراد همتبارش مهربانتر و قهرا فرمانش نافذتر است . « 2 » نقابت منصبى بوده است كه به شريفترين اولاد ابو طالب مىرسيده است و چون همواره بزرگان اين دودمان جليل داراى آن منصب بودند آن را « نقابت اشراف » نيز گفته‌اند .\r\n\r\nدسيسهء خلفا\r\nخلفا ، با دخالت در نصب نقيب ، مىخواستند خاندان پيامبر را كه داعيهء حكومت داشتند و از همه لايقتر بودند ، خاموش سازند . به خصوص از آن روزى كه خلافت تغيير شكل داد و به صورت سلطنت درآمد ، براى ايشان بهانهء خوبى بود كه بر خلفا بشورند ، و چون\r\n\r\n\r\n","description":"","footnote":"\r\n( 1 ) سيد رضى مؤلف نهج البلاغه ص 71\r\n( 2 ) الغدير ج 7 ص 323\r\n","page_name":" 33 ","page_number":33},
  {"content":"\r\n\r\nمسلمان و معتقد بودند از موقعيت اجتماعى خاصى برخوردار بودند و لذا اگر يك نفر از آنان قيام مىكرد مردم به جنبش درمىآمدند و زمينهء نهضت آماده مىشد و ادامه مىيافت ، خلفا براى آرام كردن علويان منصب نقابت را بدانان مىدادند تا بدين وسيله از شورش و جنبش آنها جلوگيرى كنند . « 1 » گرچه اين توطئه كارگر نيفتاد به طورى كه سيد رضى و پدرش پناهگاهى براى علويان شدند و به همين خاطر او و پدرش بارها از اين مقام بر كنار شدند .\r\n\r\nوظيفهء نقباء\r\nنقابت بر دو قسم است : جزئى و كلّى . نقابت جزئى يعنى تنها سرپرستى بدون اينكه حكمى صادر كند يا كيفرى اجرا نمايد و اين دوازده مورد است . « 2 » 1 - آمار خانواده‌هاى سادات تا آنكه از جمع خاندان خارج مىشود معلوم باشد و آنكه داخل آنان مىگردد شناخته شود .\r\n2 - ضبط نام و فاميل براى جلوگيرى از تشابه نام و اختلاط آنها .\r\n3 - ضبط آمار نوزادان و اموات جهت ممانعت از افتراء و تزوير در نسبت .\r\n4 - مراقبت افراد از نظر آداب و اخلاق .\r\n5 - بازداشتن از كارهاى زشت .\r\n\r\n\r\n","description":"","footnote":"\r\n( 1 ) كاخ دلاويز صفحه 25 و 26\r\n( 2 ) الغدير جلد 7 صفحه 323\r\n","page_name":" 34 ","page_number":34},
  {"content":"\r\n\r\n6 - پاك كردن محيط از آلودگيها و منكرات .\r\n7 - جلوگيرى از زورگويى و ممانعت از ظلم‌پذيرى .\r\n8 - يارى مظلومين و مبارزه با ظالم .\r\n9 - تقسيم سهم سادات و غنائم و اموال خراج .\r\n10 - مراقبت در ازدواج دختران و زنان .\r\n11 - اجراء عدالت .\r\n12 - نظارت بر موقوفات .\r\nشريف رضى در روز 16 محرم سال 403 ه به منصب نقابت رسيد و آن روز يكى از بزرگترين روزهاى تاريخى به شمار مىرفت زيرا نقابت تمام شهرهاى اسلامى به وى داده شد و او اولين و آخرين شخص در دنياى اسلام پس از امام هشتم « حضرت على بن موسى الرضا » عليه السلام بود . « 1 »\r\n\r\nمنصب نقابت عامه\r\nمنصب نقابت كلّى شريف رضى ، حسودان را بر ضدّيت و مخالفت وى بشوراند . چنان كه در مخالفتش از بذل مال دريغ نكردند باشد كه مقام خلافت ، او را بر كنار كند ، شريف رضى بر جنبشهاى مخالفان آگاه بود ولى بر آنان رحم مىكرد و از صميم دل شفاى امراض حسودان را مىخواست .\r\n\r\nامارات حاج\r\n« امارت حاج » يعنى فرماندهى و سرپرستى زائران خانهء خدا ، اعم از امور معنوى و اجتماعى و مسائل مالى و مادى و به طور كلى\r\n\r\n\r\n","description":"","footnote":"\r\n( 1 ) كاخ دلاويز صفحه 31\r\n","page_name":" 35 ","page_number":35},
  {"content":"\r\n\r\nمديريت سفر عبادى سياسى مسلمانان در رابطه با برگزارى اين كنگرهء جهانى ، امارت حاج منصبى بس بزرگ بوده و در دوره‌هاى مختلف عالم اسلام وجود داشته است . مهمتر اين بود كه اين مقام به كسى واگذار مىشود كه فقيه و دانشمند و شجاع و كاردان و مورد توجه و احترام عموم مردم بود .\r\nنخستين كسى كه از اولاد حضرت ابى طالب با كاروان حاج به عنوان « امير الحاج » به مكه معظّمه مشرّف شد « ابراهيم بن موسى بن جعفر ( ع ) » « 1 » بود .\r\n\r\nوظائف امير الحاج\r\n1 - سرپرستى و نظارت امور شرعى و فقهى حجّاج و هدايت علمى آنان .\r\n2 - صدور اطلاعيه‌هاى مهم دربارهء احرام و موقعيتهاى حساس .\r\n3 - تعيين حدود زمان و مكان اعمال و مناسك حج با توجه به اختلافات و تغييرات .\r\n4 - قضاوت و داورى ميان حجّاج .\r\n5 - نظارت و ارائهء خطوط كلى ادارهء حجاج به مسئولين مربوطه . « 2 » اكنون كه با وظائف امير الحاج آشنا شديم وقت آن رسيده است كه دربارهء سيد رضى و اين مقام اشاره‌اى شود ، شريف رضى در سال 380 هجرى كه 21 سال داشت از طرف پدرش ابو احمد به اين سمت\r\n\r\n\r\n","description":"","footnote":"\r\n( 1 ) كاخ دلاويز صفحه 36\r\n( 2 ) ترجمه الغدير جلد 7 صفحات 326 الى 329 .\r\n","page_name":" 36 ","page_number":36},
  {"content":"\r\n\r\nمنصوب شد و سلطان ديلمى و خليفهء وقت هم آن را امضاء كردند .\r\nنكته‌يى كه در اينجا قابل توجه است آن كه قدرت علويان و نفوذ اجتماعى و معنوى آنان به قدرى بود كه خلفاء و سلاطين معاصرشان نمىتوانستند مخالفتى بكنند و حتى از موافقت با آنان براى خود كسب آبرو و قدرت مىكردند .\r\nدر هر صورت در قرن چهارم هجرى ، سكّهء اين منصب به نام شريف ابو احمد و فرزندش شريف رضى زده شد ، و مىدانيم كه آوازهء جلالت ابو احمد در تمام عالم اسلام آن روز طنين افكنده بود و پس از او شريف رضى ، كه حتى از پدر بزرگوارش بلند آوازه‌تر گرديد . « 1 » شريف رضى از دوران جوانى تا اواخر زندگى عهده‌دار اين مقام بزرگ بود . « 2 »\r\n\r\n\r\n","description":"","footnote":"\r\n( 1 ) كاخ دلاويز صفحه 37 با اندكى تصرف .\r\n( 2 ) اتحاف الورى باخبار القرى ص 34\r\n","page_name":" 37 ","page_number":37},
  {"content":"\r\n\r\n\r\nشريف رضى و « ولايت ديوان مظالم »\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nرسيدگى به ستمديدگان و رفع ظلم از مظلومان ، يكى از مسئوليتهاى هر فرد مسلمان است . چنان كه پيامبر اسلام پيش از اسلام با جوانانى كه براى رفع ظلم از مظلومين سازمانى به نام « حلف الفضول » تشكيل داده بودند شركت كرد و بعد از اسلام هم مىفرمودند كه حاضرند با چنين تشكيلاتى همكارى كنند .\r\nدر زمانهاى گذشته رسم بر اين بود كه خلفا ، و سلاطين در يك يا چند روز از سال شخصا براى رسيدگى به تظلّم ستمديدگان مىنشستند ، و از آنجا كه اين كار به جايى نمىرسيد و از طرفى هم رسيدگى به شكايات مردم و رفع ظلم از آنان بايد يك وظيفهء دائمى باشد مجبور شدند ديوانى و سازمانى تشكيل دهند . « 1 » با اينكه فى المثل در بغداد « قاضى القضاة » وجود داشت و در هر شهرى هم قاضى شرع بود ، مع الوصف گاهى كار بالا مىگرفت و شكايات به خليفه مىرسيد و او هم كه نه اطلاعات فقهى و نه قدرت رسيدگى و حلّ آنها را داشت ، لذا مىبايست افرادى كه واجد شرايط باشند رياست اين كار مهم را به عهده گيرند ، كارى كه قضات شرع و قاضى القضاة عاجز از انجام و حل آن باشند .\r\nبنابر اين فقهاء عالى مقام كه از قدرت علمى و شجاعت صادر كردن فتوى و حكم برخوردار بودند ، و مقام زهد و تقوى داشتند در خور اين مقام رفيع بودند . « 2 »\r\n\r\n\r\n","description":"","footnote":"\r\n( 1 ) كاخ دلاويز ص 37\r\n( 2 ) سيد رضى مؤلف نهج البلاغه ص 74 و 75\r\n","page_name":" 39 ","page_number":39},
  {"content":"\r\n\r\n\r\nوظائف مسئول ديوان مظالم\r\n1 - رسيدگى به ستمديدگانى كه قضات محلّى نتوانسته‌اند مشكل آنها را حل كنند .\r\n2 - صادر كردن احكامى كه لازم الاجرا است و جلوى نزاع و مخاصمه را مىگيرد . « 1 »\r\n\r\nارجحيت رئيس ديوان مظالم بر قاضى القضاة\r\nمقام رئيس ديوان مظالم قطعا از مقام قاضى القضاة بالاتر بود زيرا با اينكه در بغداد قاضى القضاة بود مع ذلك در بعضى مسائل مهم كه خليفه نيز در جريان قرار مىگرفت به مسئول ديوان مظالم ارجاع مىشد .\r\nرئيس اين ديوان بر كلّيهء قضات رياست داشت و از اينجا مىتوان اهميت رياست ديوان مظالم را دانست . « 2 » نمونهء كفايت و لياقت شريف رضى ، يكى نقابت بود ، و البته هر كس كه از عهدهء نقابت برمىآمد از عهدهء وظائف ولايت ديوان مظالم هم به خوبى برمىآمد . گذشته از مقام علم و تقوى و عفّت و فضائل ديگرى كه شريف رضى واجد تمام آنها بود .\r\nشريف رضى در سال 388 مناصب سه‌گانه را يك جا دريافت كرد ، و از داستانى كه ابن ابى الحديد از ابو الحسن صابى و فرزندش غرس النعمه نقل كرده است معلوم مىشود كه القادر باللّه عبّاسى آن را به شريف رضى تفويض كرده بود . « 3 »\r\n\r\n\r\n","description":"","footnote":"\r\n( 1 ) الغدير ج 7 ص 325 و كاخ دلاويز ص 37 و 38\r\n( 2 ) مدرك سابق\r\n( 3 ) كاخ دلاويز ص 38\r\n","page_name":" 40 ","page_number":40},
  {"content":"\r\n\r\n\r\nتأليفات سيّد رضى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعلّامه شريف رضى با اينكه مسائل سياسى ، اجتماعى ، اوقات او را اشغال كرده بود و آن را يك وظيفهء مهم اسلامى مىدانست ، آثار علمى و ادبى گرانبهائى از خود به يادگار گذارده كه نام او را در تاريخ اسلام و ادب با حروف برجسته و طلايى ثبت كرده است .\r\nسيد رضى در زمان خود و پس از درگذشت ، بيشتر به « شاعر » ، آن هم برازنده‌ترين شعراى زمان شهرت داشت تا به يك عالم دينى و دانشمند داراى تأليفات متعدد در علوم اسلامى .\r\nعلّت اين امر دو چيز بوده است : يكى آنكه شعر سيد رضى به قدرى از نظر لفظ و معنى زيبا و عالى بوده كه هر قصيده و غزل و مرثيه‌اى كه مىسرود ، بلافاصله نقل مجالس خاص و عام مىشد . لذا مردم او را با اين ديد مىنگريستند ، ثانيا به طورى كه محدّث بزرگوار مرحوم حاج ميرزا حسين نورى اشاره كرده است شريف رضى نظر به زهد و پارسائى كه داشته ، و از خودنمايى و شهرت پرستى سخت بر كنار بوده در انديشهء نسخه‌بردارى از تأليفاتش برنيامد و همين دو علّت باعث شد كه شخصيت علمى وى تحت الشعاع ذوق شعرى و مقام ادبى او قرار گيرد .\r\nكتابهاى سيره و تراجم از سيد رضى تأليفات و تصنيفات زيادى را نام برده‌اند كه متأسفانه از بيشتر آنها اثرى در دست نيست ، علّامهء دهخدا « 1 » 14 كتاب را ذكر مىكند و آقاى دوانى « 2 » 15 و مرحوم آية الله علامهء امينى « 3 » 20 ، و دكتر معين « 4 » گفته است بيش از 20 تأليف دارد\r\n\r\n\r\n","description":"","footnote":"\r\n( 1 ) لغت نامهء دهخدا قسمت شعرا « رضى »\r\n( 2 ) سيد رضى مؤلف نهج البلاغه ص 100 تا ص 102\r\n( 3 ) ترجمهء الغدير جلد 7 صفحه 312 و 313 و 314\r\n( 4 ) جلد 5 ( اعلام ) ص 597\r\n","page_name":" 42 ","page_number":42},
  {"content":"\r\n\r\nو مرحوم مدرّس « 1 » تبريزى 26 كتاب را بر شمرده است .\r\nاگر شريف رضى كارها و مناصب اجتماعى ، سياسى را كنار مىگذاشت و فقط به كارهاى علمى و تحقيقى و تأليفى مىپرداخت معلوم نيست كه از برادرش سيد مرتضى ( اعلم علماى عصر خود كه 30 سال پس از سيد رضى از دنيا رفت ) از نظر مقام علمى و شهرت فقهى و اصولى و كلامى كمتر بوده است . « 2 »\r\n\r\nمعروفترين كتابهاى سيد\r\nبى شك معروفترين كتاب او نهج البلاغه است ، نهج البلاغه از اعصار پيشين تا عصر حاضر مورد استفاده و تحقيق و تشريح دانشمندان و محدّثان بوده است و با دقت تمام به حفظ اين كتاب همّت گماشته‌اند .\r\nاز حافظان اين كتاب در دوره‌هاى گذشته ، خطيب ابو عبد الله محمّد فارقى ( درگذشته سال 564 ه ) است « 3 » و از كسانى كه در دورهء متأخر حافظ نهج البلاغه بوده‌اند قاضى جمال الدين محمد بن حسين بن احمد كاشانى « 4 » مىباشند . و در دورانهاى اخير علّامهء پارسا ، سيد محمد يمانى مكى حائرى درگذشتهء سال 1280 . و نيز از همان آغاز دانشمندان به شرح اين كتاب شريف پرداخته و تاكنون بيش از 400 حاشيه و شرح بر آن نوشته‌اند كه ما فقط قديمىترين آنها را\r\n\r\n\r\n","description":"","footnote":"\r\n( 1 ) آل بويه ص 299 - ريحانة الادب ج 2\r\n( 2 ) سيد رضى مؤلف نهج البلاغه ص 99\r\n( 3 ) تاريخ ابن كثير ج 12 ص 260 - المنتظم ابن جوزى ج 1 ص 229\r\n( 4 ) فهرست شيخ منتجب الدين ترجمه ج 17 الغدير ص 297\r\n","page_name":" 43 ","page_number":43},
  {"content":"\r\n\r\nذكر مىكنيم .\r\n1 - سيد على بن ناصر ، معاصر شريف رضى به نام : « اعلام نهج البلاغه » و آن اولين و قديمىترين شرح نهج البلاغه است .\r\n2 - ضياء الدين ، ابو الرضا ، فضل الله راوندى ، قسمتهايى از نهج البلاغه را در سال 511 به عنوان تعليق و پاورقى و شرح نوشته است . « 1 » دانشمند بزرگوار فقيد آية اللّه سيد محسن امين جبل عاملى در كتاب ارزشمند « اعيان الشيعه » مىنويسد : شرحهاى نهج البلاغه خارج از حدّ است ، نهج البلاغه افتخارى از بزرگترين افتخارات عرب و اسلام است . « 2 »\r\n\r\nكتابهاى ديگر سيد رضى\r\n2 - « خصائص الائمه » : نخستين اثر او بوده است چنان كه در ديباچهء نهج البلاغه تصريح نموده است ، « سيد بن طاووس » در كتاب « طرائف » ، و « علّامهء مجلسى » در كتاب « بحار الانوار » از اين كتاب مطلب نقل كرده‌اند . « 3 » علّامهء امينى گويد يك نسخه از اين كتاب نزد من است ، اين كتاب اخيرا در قم چاپ و منتشر شده است .\r\n\r\n\r\n","description":"","footnote":"\r\n( 1 ) خوشبختانه اين دو كتاب را فاضل معاصر حجة الاسلام و المسلمين آقاى عطاردى در هند چاپ كرده و براى پدرم فرستاده‌اند . براى توضيح بيشتر دربارهء شرح نهج البلاغه به جلد 7 الغدير و كتابنامه بنياد نهج البلاغه مراجعه شود .\r\n( 2 ) سيد رضى مؤلف نهج البلاغه با اندكى تغيير صفحات 103 و 171 - جلد 44 اعيان الشيعه .\r\n( 3 ) كاخ دلاويز صفحات 105 - 106 - ج 7 الغدير ص 312 .\r\n","page_name":" 44 ","page_number":44},
  {"content":"\r\n\r\n3 - « مجازات الاثار النّبوية » از كتابهاى نفيس و گرانقدر شريف رضى است كه سخنان حضرت رسول اكرم ( ص ) را با ديد علمى مورد بحث و بررسى قرار داده است .\r\n« محدّث قمى » در كتاب « فوائد الرضوية » مىنويسد حق تعالى در 14 سال قبل كه ساكن ارض مقدّسهء نجف بودم ، يك نسخهء ناقص از « مجازات النبوية » روزى اين حقير كرد ، چون خدمت شيخ اجلّ خود محدّث نورى رسيدم و آن نسخه را مشاهده فرمود ، طالب آن گرديد ، و من آن را به جانب ايشان تقديم كردم . « 1 » اين كتاب در سال 1328 ه . ق در بغداد چاپ گرديد .\r\n4 - « تلخيص البيان عن مجاز القرآن » در اين كتاب ، شريف رضى مجازاتى كه در قرآن مجيد هست با دقت نظر و احاطهء علمى مورد بحث و تحقيق قرار داده است ، اين كتاب پيش از كتاب مجازات الآثار إله نبوية تأليف شده است . در عظمت اين كتاب همين بس كه دانشمند سنّى مذهب « ابن خلكان » دربارهء اين كتاب گفته است : در نوع خود كم نظير است . « 2 » 5 - « حقايق التأويل في متشابه التنزيل » اين كتاب در دل دانشمندان اثرى خاص پيدا كرده و در ديدهء اديبان جلوه‌اى شگرف چنان كه « ابن جنّى » كه از اساتيد ادب است دربارهء آن گفته است :\r\nشريف رضى در معانى قرآن كريم كتابى تصنيف كرد كه نمىتوان\r\n\r\n\r\n","description":"","footnote":"\r\n( 1 ) فوائد الرضويه فى احوال علماء المذهب الجعفريه ج 2 ص 496 به نقل از سيد رضى مؤلف نهج البلاغه ص 100\r\n( 2 ) سيد رضى مؤلف نهج البلاغه ص 100 كتاب تلخيص البيان توسط بنياد نهج البلاغه تحقيق و به مناسبت كنگرهء شريف رضى چاپ شده است .\r\n","page_name":" 45 ","page_number":45},
  {"content":"\r\n\r\nمانند آن پرداخت و يا مشكل است و اين كتابى بزرگ است . « 1 » نكتهء جالب توجه اينجاست كه : سيد رضى يك آيه را ذكر كرده و سپس آيات مشكل و متشابه را بيان مىكند و آنگاه به بحث و پاسخ مىپردازد ، او در اين تفسير ثابت مىكند كه بر خلاف گفتهء تمام پيشوايان علوم عرب ، حروف زائد اصلا در قرآن وجود ندارد . « 2 » شيخ ابو الحسن عمرى گفته است من مجلّدى از تفسير شريف رضى را ديدم كه نيكو و نمكين بود ، و در بزرگى به اندازهء تفسير تبيان ابو جعفر طبرى است . « 3 » 6 - « معانى القرآن » : اين سومين كتابى است كه شريف رضى در پيرامون قرآن نگاشته است . ابن شهر آشوب در كتاب معالم العلماء از آن ياد كرده و مىگويد : مانند اين كتاب كمياب است . « 4 » 7 - « اخبار قضات بغداد » متأسفانه اين كتاب در دست نيست .\r\n8 - « تعليق خلاف الفقها » ( حاشيه پيرامون اختلاف فقهاء ) 9 - « تعليقهء بر ايضاح » ( حاشيه بر ايضاح ابو على فارسى ) ، ابو على از اساتيد نحو و علم عربيت و معاصر با شريف رضى بوده است .\r\n10 - « سيرة والده الطاهر » اين كتاب را در مناقب و شخصيت پدرش نوشته است و در قصيده‌اى كه در سال 379 براى پدرش سروده است از اين كتاب اسم برده است . « 5 »\r\n\r\n\r\n","description":"","footnote":"\r\n( 1 ) كاخ دلاويز ص 106\r\n( 2 ) سيد رضى مؤلف نهج البلاغه ص 101\r\n( 3 ) كاخ دلاويز ص 106\r\n( 4 ) ترجمه ج 17 الغدير صفحهء 312 - 313\r\n( 5 ) كاخ دلاويز ص 109\r\n","page_name":" 46 ","page_number":46},
  {"content":"\r\n\r\n11 - « ما دار بينه و بين ابى اسحاق الصّابى من الرسائل » از عبارت ابن ابى الحديد در مقدمهء شرح نهج البلاغه استفاده مىشود كه اين رسائل همه به شعر بوده ، اين كتاب در سال 1961 ميلادى در كويت چاپ شده است . « 1 » 12 - « رسائل و منشآت » اين كتاب در سه جلد است و رساله‌هاى نثرى اوست و در فهرست مجلهء « العرفان » چاپ صيدا برخى از آن را نشر كرده است . « 2 » 13 - « الزيادات فى شعر ابى تمام » « 3 » .\r\n14 - « مختار شعر ابى اسحاق الصابى » .\r\n15 - « الجيّد من شعر ابن الحجاج » ، شريف رضى در اين كتاب قسمتى از زبدهء اشعار ابن الحجاج را گرد آورده است .\r\n16 - « ديوان شعر » از نوشتهء جامع ديوان شريف رضى استفاده مىشود كه در زمان حيات شريف رضى اشعارش مدوّن بوده است .\r\n17 - « الشراح الصّدر فى منتخبات الشّعر » .\r\n18 - « الزيادات فى شعر ابن الحجّاج » .\r\n19 - « طيف الخيال » ، مجموعه‌اى است به نام شريف رضى ولى علّامه امينى گويد اين كتاب از تأليفات شريف مرتضى است . « 4 »\r\n\r\n\r\n","description":"","footnote":"\r\n( 1 ) آل بويه ص 283 .\r\n( 2 و 3 ) كاخ دلاويز ص 108\r\n( 4 ) ترجمه ج 17 الغدير ص 314\r\n","page_name":" 47 ","page_number":47},
  {"content":"\r\n\r\n\r\nمقام شريف رضى در ادبيات عرب\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nشعر براى شريف رضى يك نياز روانى بود نه وسيله‌اى براى كسب مال و يا مركبى براى خودنمايى و ريا كارى ، شعر او از چشمهء عاطفه مىجوشيد و با سوز دل همراه بود . اشعار شريف رضى 5 قسم است :\r\n1 - « حجازيات » آنچه موسم پرشكوه « حج » الهام بخش او بود .\r\n2 - « شيعيات » انگيزهء سرودن آنها زندگى علويان و طالبيان محروم بوده .\r\n3 - قصائدى كه بر مبناى حوادث تاريخى مىسرود .\r\n4 - « رثائيات » از فقدان يارانش سخن مىگويد .\r\n5 - « فخريات » يادوارهء عزت و شرف كهن او و خاندانش . « 1 » بارى يكى از مهمترين و مشهورترين شاعران قرن چهارم هجرى شريف رضى است ، در اين قرن نوابغ در مشرق زمين بس اندك بودند . يكى از آنها شريف رضى « 2 » است .\r\nنوشته‌اند وقتى خطيب بغداد ، ثعالبى و ادباى بزرگ عرب و همچنين اديبان دربار آل بويه اشعار نغز او را خواندند اعتراف كردند كه در اين زمان اشعارى بدين زيبايى و فصاحت نديده‌اند . جايزه‌اى براى او فرستادند ولى سيد نپذيرفت . « 3 » بيشتر نقادان ادب او را سرآمد شاعران قريش مىشناسند . خطيب بغدادى از ابن محفوظ نقل مىكند كه جمعى از بزرگان علم و ادب را\r\n\r\n\r\n","description":"","footnote":"\r\n( 1 ) تاريخ ادبيات زبان عربى ، نوشتهء حنا الفا خوزى - ترجمه عبد المحمد آيتى ص 494 ص 493 و ص 497\r\n( 2 ) مدرك سابق ص 482 ص 433 - تاريخ ادبيات عرب ص 190 - درآمدى بر ادبيات عرب ص 100 .\r\n( 3 ) علماى بزرگ شيعه از كلينى تا خمينى ص 19 .\r\n","page_name":" 49 ","page_number":49},
  {"content":"\r\n\r\nديدم كه مىگفتند : شريف رضى سرآمد همهء شاعران قريش است ، در ميان قريش شاعرانى يافت شده‌اند كه خوب مىسروده‌اند ، اما كسى كه هم نيكو بسرايد و هم فراوان جز شريف رضى را نديده‌ام . « 1 »\r\n\r\nدار العلم شريف رضى\r\nشريف رضى در هفده سالگى مدرسه‌يى به نام « دار العلم » براى طلّاب ترتيب داد و جميع حوائج ايشان را در عهده گرفت و هديه فخر الملك وزير را حتى طلاب دار العلم شريف رضى نپذيرفتند . اين دار العلم سومين مدرسهء بغداد بوده است ، نخستين مدرسه را هرون الرّشيد بنا نهاد و « بيت الحكمه » ناميد ، و دومين مدرسه را شرف الدوله ابو نصر وزير در سال 381 تأسيس كرد ، و مدرسهء سيد رضى سومين آنهاست .\r\nبارى از اينجا مىتوان وسعت اطّلاع و اشتهار علمى شريف رضى را دانست و چيزى كه شريف رضى را از ديگران ممتاز نموده اين است كه وى با همهء اشتغالى كه به منصب نقابت و ولايت ديوان مظالم و غير آنها داشت از تدريس و تصنيف و تأسيس مركز علمى بر كنار نبود ، و از طرف ديگر همهء اينها در عمر كوتاه او انجام گرفت .\r\nبه راستى ، بايد گفت شريف رضى از آيات بزرگ خدا بوده است . « 2 »\r\n\r\n\r\n","description":"","footnote":"\r\n( 1 ) ج 7 الغدير ص 321\r\n( 2 ) كاخ دلاويز ص 58\r\n","page_name":" 50 ","page_number":50},
  {"content":"\r\n\r\n\r\nاساتيد شريف رضى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n1 - « ابو عبد اللّه محمّد بن محمد بن نعمان » معروف به شيخ مفيد وى سرآمد فقهاى شيعه بود او اولين معلم شريف رضى بود وى در سال 338 متولد و در سال 413 فوت نمود .\r\n2 - « ابو سعيد قاضى حسن عبد اللّه بن مرزبان » نحوى . وى در بغداد علاوه بر تدريس ، قضاوت نيز مىكرد ، سيّد رضى نزد وى علم نحو مىخواند . وى در سال 368 فوت نمود .\r\n3 - « ابو الفتح عثمان بن جنّى » نحوى موصلى بغدادى ، او از دانشمندان معروف نحو و عربيّت بود شريف رضى قسمتى از علوم نحو و عربيّت را از وى بياموخت .\r\n4 - « ابو عبد اللّه محمد بن عمران مرزبانى » وى از محدّثان مشهور و در نقل حديث متمايل به شيعه بود . وى در سال 378 فوت نمود .\r\n5 - « ابو محمّد هارون بن موسى تلّ عكبرى » از فقهاى بزرگ قرن چهارم هجرى بود . وى در سال 385 فوت نمود .\r\n6 - « ابو يحيى عبد الرّحيم بن محمد بن اسماعيل بن بناته حذاقى فارقى » . وى يكى از پيشوايان علوم ادبى بود شريف رضى در نزد وى فنون بلاغت و ادبيات آموخت وى در سال 335 متولد و در سال 374 فوت نمود .\r\n7 - « على بن عيسى بن صالح ربعى نحوى » شريف رضى در نزد وى كتاب « عروض » ابو اسحاق زجاج و « قوافى » ابو الحسن اخفش را آموخت وى در سال 328 متولد و در سال 420 درگذشت .\r\n8 - « ابو اسحاق ابراهيم بن احمد بن محمّد بن طبرى » وى از استادان بزرگ شريف رضى است . سيّد رضى در نزد وى قرآن مىآموخت وى در سال 393 فوت نمود .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n9 - « ابو على حسن بن احمد بن عبد الغفّار فارسى نحوى » وى در علوم عربيّت مهارت خاصّ داشت وى كتاب ايضاح را تأليف نمود و بيش از 90 سال عمر كرد . « 1 » 10 - « ابو الحسن على بن عيسى ربعى نحوى بغدادى » شريف رضى گويد من نزد وى مختصر ابن جرمى و قسمتى از كتاب ايضاح را مىخواندم .\r\n11 - « قاضى عبد الجبار ابو الحسن بن احمد شافعى معتزلى » چنان كه خود شريف رضى گويد من نزد وى اخبار و حديث مىخواندم .\r\n12 - « ابو القاسم ، عيسى بن على بن عيسى بن داود بن جراح » شريف رضى در كتاب مجازات ص 513 گفته است وى استاد من بوده است .\r\n13 - « ابو محمّد عبد اللّه بن محمد اسدى اكفانى » .\r\n14 - « ابو اسحاق ابراهيم بن احمد بن محمّد طبرى » وى فقيه و مالكى مذهب بود و سيّد رضى در اوائل جوانى نزد وى تعليم يافته است .\r\n\r\nشاگردان سيد رضى\r\nدر كتاب گران سنگ « مستدرك الوسائل » محدث عاليقدر حاج ميرزا حسين نورى و كتاب الغدير گروهى از شاگردان و راويان سيد رضى ذكر شده‌اند كه برخى با واسطه و گروهى بدون ، واسطه از علوم و فنون او استفاده كرده يا از وى اجازه گرفته و روايت كرده‌اند .\r\n\r\n\r\n","description":"","footnote":"\r\n( 1 ) تلخيص از كتاب « سيّد رضى مؤلف نهج البلاغه » ص 28 تا ص 37\r\n","page_name":" 53 ","page_number":53},
  {"content":"\r\n\r\n10 نفر آنها از مشاهير و بزرگانند كه نام آنها در زير مىآيد :\r\n1 - « شيخ الطائفه محمّد بن حسن طوسى » وى از معروفترين شاگردان شريف رضى بوده است و در سال 490 فوت نمود .\r\n2 - « شيخ جعفر بن محمّد دوريستى ( طرشتى ) » .\r\n3 - « شيخ ابو عبد اللّه بن على بن حلوانى » .\r\n4 - « قاضى ابو المعالى احمد بن على بن قدامه » .\r\n5 - « ابو زيد سيّد عبد اللّه بن على كيايكى ابن عبد الله حسينى جرجانى » .\r\n6 - « ابو بكر محمد بن حسين بن احمد نيشابورى خزاعى » .\r\n7 - ابو منصور محمد بن ابى نصر محمد بن احمد بن حسين بن عبد العزيز عكبرى معدل » .\r\n8 - « قاضى سيّد ابو الحسين على بن بندار بن محمّد هاشمى » .\r\n9 - « شيخ مفيد عبد الرّحمن بن احمد بن يحيى نيشابورى » 10 - « مهيار ديلمى » « 1 » .\r\n\r\nوفات سيد رضى\r\nبايد گفت : خوش درخشيد ولى دولت مستعجل بود ، علّامه شريف رضى در 6 محرم سال 406 هجرى به روز يكشنبه در سن 47 سالگى جهان را بدرود گفت . « 2 » ابو الحسن نحوى گفت روزى بر شريف مرتضى وارد شدم و در آن\r\n\r\n\r\n","description":"","footnote":"\r\n( 1 ) ج 7 - الغدير ترجمه فارسى ص 295\r\n( 2 ) كاخ دلاويز ص 125 - سيد رضى مؤلف نهج البلاغه ص 128 - الغدير ج 7 ص 329 - آل بويه ص 298\r\n","page_name":" 54 ","page_number":54},
  {"content":"\r\n\r\nروز ابياتى را نظم كرده بود كه « بحر شعر » او را از پايان بردن اشعار بازداشته بود .\r\nمرا گفت اين اشعار را به برادرم شريف رضى برسان و بگو آن را تمام كند . من آن ابيات را نزد شريف رضى بردم و او آن اشعار را كامل كرد و به نزد شريف مرتضى بردم . همين كه آن اشعار را خواند سخت گريست و گفت برادرم را هوش و قريحه خواهد كشت ، يك هفته نگذشت كه شريف رضى فوت نمود . « 1 » بارى وقتى خبر فوتش منتشر شد چنان شورى برپا گرديد كه فخر الملك وزير و ساير وزراء و شخصيت‌ها و مردم و قضات پاى برهنه در خانه‌اش آمدند و برادرش شريف مرتضى از نهايت بيقرارى و فراق برادر نتوانست جنازهء وى را بنگرد و به مرقد مطهر موسى بن جعفر عليه السلام پناهنده شد .\r\nشريف رضى در مسجد انبارين در محلهء كرخ مدفون گرديد و بعدا جنازهء وى را به حائر حسينى ( كربلا ) منتقل و در كنار پدر و ابراهيم مجاب ( جد پدرى وى ) به خاك سپردند . « 2 » و سلام عليه يوم ولد و يوم يموت و يوم يبعث حيّا تهران 5 بهمن 1364 - سيد محسن دين پرور\r\n\r\n\r\n","description":"","footnote":"\r\n( 1 ) كاخ دلاويز ص 125 - 126\r\n( 2 ) ج 7 الغدير ص 329 - 330 - كاخ دلاويز ص 126 - سيد رضى ص 128 - آل بويه ص 299\r\n","page_name":" 55 ","page_number":55},
  {"content":"\r\n . \r\n\r\n","description":"","footnote":"","page_name":" 56 ","page_number":56}
  ]