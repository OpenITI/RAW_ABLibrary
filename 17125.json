[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد هفدهم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح : آقاى رضا ستوده\r\nامور چاپ : على نوراللهى\r\nناشر : مؤسسه انتشارات فراهانى\r\nچاپ : مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : شهريور ماه 1354\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\nبازار بين الحرمين تلفن 530465\r\nبازار كاشفى پلاك 24\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد هفدهم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامه سوره حج 
  ]\r\n\r\n[ سوره الحج ( 22 ) : آيات 52 تا 55 
  ]\r\nوَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلاَّ إِذا تَمَنَّى أَلْقَى الشَّيْطانُ فِي أُمْنِيَّتِهِ فَيَنْسَخُ اللَّهُ ما يُلْقِي الشَّيْطانُ ثُمَّ يُحْكِمُ اللَّهُ آياتِهِ وَ اللَّهُ عَلِيمٌ حَكِيمٌ ( 52 ) لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ وَ الْقاسِيَةِ قُلُوبُهُمْ وَ إِنَّ الظَّالِمِينَ لَفِي شِقاقٍ بَعِيدٍ ( 53 ) وَ لِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِنْ رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ وَ إِنَّ اللَّهَ لَهادِ الَّذِينَ آمَنُوا إِلى صِراطٍ مُسْتَقِيمٍ ( 54 ) وَ لا يَزالُ الَّذِينَ كَفَرُوا فِي مِرْيَةٍ مِنْهُ حَتَّى تَأْتِيَهُمُ السَّاعَةُ بَغْتَةً أَوْ يَأْتِيَهُمْ عَذابُ يَوْمٍ عَقِيمٍ ( 55 )\r\n\r\nترجمه :\r\nهيچ رسول و نبيى نفرستاديم ، جز اينكه هر گاه تلاوت ميكرد ، شيطان در تلاوت او القاء ميكرد و خدا القاء شيطان را نسخ كرده ، و آيات خود را احكام مى - بخشيد و خدا دانا و حكيم است . تا القاء شيطان را آزمايشى قرار دهد براى كسانى كه\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nدر دلشان مرض است و سنگدلند و ستمكاران در مخالفتى دور ( از حقند ) و تا آنها كه داراى علم شده‌اند ، بدانند كه قرآن حق و از جانب خداى تست و بر ايمانشان افزوده شود و دلهايشان براى قرآن خاشع گردد و خداوند مؤمنان را به راه راست رهنماست .\r\nو مردم كافر همواره در بارهء قرآن در ترديدند تا ناگهان ، قيامت آنها را در رسد يا عذاب روزى بيمانند ( يا بىپايان ) آنها را در گيرد .\r\n\r\nشأن نزول :\r\nاز ابن عباس و ديگران روايت شده است كه چون پيامبر خدا سورهء « النجم » تلاوت كرد و به اين آيه رسيد :   « أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى »   شيطان در تلاوت رسول اكرم ، اين جمله را القاء كرد : « تلك الغرانيق العلى و ان شفاعتهن لترجى » ( اينها نيكو رويانى بلند مقامند كه به شفاعتشان اميد است ) با اين القاء شيطانى ، مشركين شادى كردند و همين كه رسول خدا به آيهء سجده رسيد ، هم مسلمين و هم مشركين سجده كردند .\r\nاين روايت ، اگر صحيح باشد ، محمول است بر اينكه رسول خدا مشغول قرائت قرآن بود ، همين كه به اينجا رسيد و اسامى خدايان ايشان را ياد كرد ( لات و عزى و منات ) بعضى از مشركين - از آنجا كه ميدانستند عادت پيامبر ، عيبجويى از خدايان است - پيشدستى كرده ، گفتند ، « تلك الغرانيق . . . » و اين جمله با تلاوت پيامبر خدا آميخته شد و سايرين تصور كردند كه اينهم از قرآن و مقدمهء آشتى و سازش پيامبر با شرك است .\r\nبدينجهت است كه خداوند متعال در اين آيه با ذكر جملهء « القى الشيطان . . . » القاء را به شيطان نسبت ميدهد . زيرا اين القاء و اغواء و وسوسهء او صورت گرفته است .\r\nاين تأويل را سيد مرتضى در كتاب تنزيه ذكر فرموده و « ناصر للحق » كه از پيشوايان مذهب زيدى است ، به همين وجه اعتماد كرده و وجه نيكويى است .\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\nمقصود :\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  : كلمهء « من » زائده است . اينكه رسول و نبى را با هم آورده ، بخاطر اين است كه ميان آنها فرقى است : رسول كسى است كه فرستادهء خداست و اگر بطور اطلاق گفته شود ، مقصود پيامبر اسلام است .\r\nنبى كسى است كه به سبب رسالت ، داراى رفعت و درجهء عظيم است .\r\nبرخى فرق آن دو را اينطور ذكر كرده‌اند كه : رسول كسى است كه ملائكه بر او وحى نازل مىكند و نبى كسى است كه در خواب بر او وحى مىشود . بنا بر اين هر رسولى ، نبى است ولى هر نبيى رسول نيست .\r\nبرخى گفته‌اند : رسول كسى است كه بسوى امتى مبعوث شده و نبى كسى است كه مبعوث بسوى امتى نيست . ( از قطرب ) برخى گفته‌اند : رسول كسى است كه به وضع شريعت و احكام پرداخته و نبى كسى است كه نگهبان شريعت ديگرى است . ( از جاحظ ) وجه اول صحيح است . زيرا خداوند گاهى پيامبر را نبى ميخواند و گاهى رسول . هم  « يا أَيُّهَا النَّبِيُّ . . . »  ميگويد و هم  « يا أَيُّهَا الرَّسُولُ . »  بنا بر اين رسول و نبى يكى است . جز اينكه رسول هم شامل ملائكه مىشود و هم شامل بشر و نبى مخصوص بشر است .\r\nبه همين جهت است كه در اينجا و در آيهء  « وَ كانَ رَسُولًا نَبِيًّا »  ميان آنها جمع كرده است .\r\n إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ  : سيد مرتضى مىگويد : كلمهء تمنى معنى تلاوت را در بر دارد . چنان كه حسان بن ثابت مىگويد :\r\n تمنى كتاب اللَّه اول ليلة * و آخره لاقى حمام المقادر \r\nدر آغاز شب ، كتاب خدا را تلاوت كرد و در آخر شب مرگ را ديدار كرد .\r\nيا اينكه مقصود از تمنى همان آرزوى قلبى است . اگر مراد تلاوت باشد ، مقصود اين است كه : هر گاه پيامبران پيشين آيات خدا را تلاوت ميكردند ، مردم سخنش را تحريف ميكردند و چيزهايى بر گفتارش مىافزودند و ميكاستند . چنان كه يهود كردند . علت اينكه اين عمل را نسبت به شيطان داده ، اين است كه منشأ اصلى\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nو فريب دهندهء واقعى شيطان است .\r\n فَيَنْسَخُ اللَّهُ ما يُلْقِي الشَّيْطانُ  : خداوند بوسيلهء حجت‌هاى خود القاء شيطان را زايل مىكند .\r\nاين جمله براى تسلى خاطر پيامبر گرامى اسلام است . تا از تكذيب مشركين و جمله‌اى كه در مدح خدايان بتلاوتش افزودند ، ناراحت نشود .\r\nاما اگر مقصود ، آرزوى قلبى باشد ، معنى آيه اين است كه چون پيامبر بعضى از امور را در قلب خود آرزو كند ، شيطان در دلش وسوسه مىكند و او را بباطل ميخواند .\r\nلكن خداوند وسوسه و دعوت شيطان را باطل مىكند و او را ارشاد مىكند كه :\r\nبمخالفت شيطان پرداخته ، فريبكارىهاى او را نشنود .\r\nمرحوم سيد مرتضى بدنبال اين مطالب ميگويد : اما احاديثى كه در اين باب روايت شده ( و خلاف معنى فوق افاده مىكند ) مورد طعن و از نظر علماء حديث ضعيف است . وانگهى روايات ديگر مقام انبياء را از هر گونه نقصى منزه شمرده‌اند . آيا ممكن است گفته شود كه پيامبر خدا ( ص ) جملهء « تلك الغرانيق . . . » را به قرآن اضافه كرده باشد ، حال آنكه خداوند متعال در خود قرآن ميگويد :  « كَذلِكَ لِنُثَبِّتَ بِهِ فُؤادَكَ »  ( چنين است كه قلب ترا به قرآن ثابت و استوار ميگردانيم : فرقان 32 )  « سَنُقْرِئُكَ فَلا تَنْسى »  ( به زودى ترا بقرائت قرآن و اميداريم كه فراموش نكنى : الاعلى 6 ) ممكن است كسى بگويد : پيامبر بزرگ اسلام اين جملات را سهواً گفته است .\r\nلكن بايد دانست كه اين جملات از نظر وزن با آيات ديگر سوره هماهنگ است و بسيار بعيد است كه كسى از روى سهو اين چنين سخن بگويد . وانگهى از نظر ارتباط معنوى اين جملات با آيات ديگر هم انسان اطمينان حاصل مىكند كه نميتواند از روى سهو باشد . زيرا ما ميدانيم كه اگر قصيده‌اى خوانده شود ممكن نيست كه كسى سهو كند و شعرى به وزن ابيات قصيده و متناسب با معنى آنها بر زبان آورد .\r\nممكن است همانطورى كه در بارهء شأن نزول . گفتيم ، مشركين اين جمله‌هاى اضافى را در حين قرائت پيامبر يا در حين نمازش القاء كرده باشند ، تا او را بغلط بيندازند .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nبرخى گفته‌اند : پيامبر خدا وقتى قرآن ميخواند بين آيات مكث ميكرد و با اهل شرك سخن ميگفت و عقيده ايشان را ابطال ميكرد و هنگامى كه آيهء  « أَ فَرَأَيْتُمُ اللَّاتَ وَ الْعُزَّى . . . »  را خواند ، از راه انكار و ابطال به آنها فرمود : « تلك الغرانيق . . . » آيا به اين اشكال و صور زيبا ، اميد شفاعت هست ؟ يعنى آنچه شما مىگوييد ، پندارى غلط و باطل بيش نيست . گفتن اين جمله در نماز هم مانعى نداشت . زيرا در آن زمان هنوز از سخن گفتن در نماز نهى نشده بود .\r\nبرخى گفته‌اند : مقصود از غرانيق فرشتگان است . چنان كه در بعضى از احاديث هم آمده است . اما مشركين خيال كردند كه منظور خدايان ايشان است .\r\nبرخى گفته‌اند : جملهء « تلك الغرانيق . . . » از قرآن و در وصف فرشتگان بود .\r\nاما چون مشركين تصور كردند كه در بارهء خدايان ايشان است ، نسخ شد .\r\nبلخى گويد : ممكن است پيامبر . « تلك الغرانيق . . . » را از مشركين شنيده و بخاطر سپرده و در وقت قرائت قرآن شيطان جمله را بخاطرش آورده و خواسته باشد بر زبانش جارى كند . ولى خداوند او را حفظ كرد و آگاه ساخت و وسواس شيطان را نسخ كرد و آيات خود را احكام بخشيد تا پيامبر آنها را محكم و سالم از القاء شيطان قرائت فرمايد .\r\nممكن است بهنگام قرائت قرآن ، شيطان جملهء « تلك الغرانيق . . . » را با صداى بلند خوانده باشد و مردم تصور كرده باشند كه خوانندهء آن پيامبر است و سجده كرده باشند .\r\nغرانيق جمع غرنوق ، يعنى نيكو و زيبا « شاب غرنوق » يعنى جوان زيبا و خوش اندام .\r\n ثُمَّ يُحْكِمُ اللَّهُ آياتِهِ  : آن گاه خداوند آيات و دلائل و اوامر خود را بدون سهو و غلط باقى ميگذارد .\r\n وَ اللَّهُ عَلِيمٌ حَكِيمٌ  : خداوند بهر چيزى داناست و هر چيزى را در جاى خود قرار ميدهد .\r\n\r\n","description":"","footnote":"","page_name":" 7 ","page_number":9},
  {"content":"\r\n\r\n لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ وَ الْقاسِيَةِ قُلُوبُهُمْ  :\r\nجبائى گويد : اين كار به منظور سختگيرى در عبادت و امتحان است . يعنى : خداوند تكليف را بر آنهايى كه در دلشان شك بود و سنگدل شده بودند ، سخت گرفت و ناچار شدند فرق ميان سخن محكم خدا و القاء شيطان را بپذيرند .\r\n وَ إِنَّ الظَّالِمِينَ لَفِي شِقاقٍ بَعِيدٍ  : ستمكاران سرگرم دشمنى و گرفتار مخالفتى هستند كه دور از حق است .\r\n وَ لِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِنْ رَبِّكَ  : تا آنها كه به خدا و توحيد و حكمتش علم دارند ، بدانند كه قرآن حق است و قابل تغيير و تبديل و زياد و كم نيست .\r\n فَيُؤْمِنُوا بِهِ  : تا ايمان آنها استوار بماند ، و بقولى يعنى : برايمان آنها افزوده شود .\r\n فَتُخْبِتَ لَهُ قُلُوبُهُمْ  : و بر اثر قوت ايمان ، در پيشگاه قرآن خشوع و تواضع پيدا كنند .\r\n وَ إِنَّ اللَّهَ لَهادِ الَّذِينَ آمَنُوا إِلى صِراطٍ مُسْتَقِيمٍ  : خدا مردم مؤمن را براهى روشن و بىپيچ و خم هدايت مىكند . منظور اين است كه آنها را بر دين حق استوار ميدارد . برخى گويند : يعنى آنها را بسبب ايمان به راه بهشت هدايت مىكند .\r\n وَ لا يَزالُ الَّذِينَ كَفَرُوا فِي مِرْيَةٍ مِنْهُ  : مردم كافر همواره در بارهء قرآن گرفتار شكند . اين جمله ، مخصوص كسانى است كه خدا ميداند كه هيچگاه ايمان نمىآورند .\r\n حَتَّى تَأْتِيَهُمُ السَّاعَةُ بَغْتَةً  : تا در حين غفلت و بطور ناگهانى ، قيامت ، ايشان را فرا رسد .\r\n أَوْ يَأْتِيَهُمْ عَذابُ يَوْمٍ عَقِيمٍ  : يا اينكه عذاب روزى بيمانند . كه بقول قتاده و مجاهد همان روز جنگ بدر است . آنها را گرفتار سازد . اينكه روز بدر را عقيم مىنامد ، بخاطر اين است كه آن روز بخاطر جنگ فرشتگان و دشوارى كار ، روزى بيمانند بوده است . نظير آن شعر زير است :\r\n عقم النساء فلا يلدن شبيهه * ان النساء بمثله لعقيم \r\n\r\n","description":"","footnote":"","page_name":" 8 ","page_number":10},
  {"content":"\r\n\r\nزنان عقيم شدند و شبيه او را نمىزايند . زيرا زنان بزائيدن مثل او عقيمند .\r\nضحاك و زجاج گفته‌اند : روز بدر عقيم ناميده شده است . زيرا آن روز براى كفار خيرى نداشت . هم چنان كه باد عقيم به آن بادى گفته مىشود كه خير و فايده‌اى ندارد .\r\nعكرمه و جبائى گويند : منظور از روز عقيم ، روز قيامت است و علت اينكه آن روز عقيم ناميده شده ، اين است كه شب بدنبال ندارد .\r\n\r\nنظم آيات :\r\nآيهء نخستين متصل است به آيات سابق كه در بارهء تمتعات و تنعم كفار بود .\r\nهنگامى كه پيامبر فقر و تنگدستى اصحاب خود را مشاهده كرد ، براى آنها آرزوى دنيا كرد . خداوند هم بيان فرمود كه اين آرزو از وساوس شيطان است و نعمتهاى آخرت براى ياران رسول بهتر از دنياست .\r\nبرخى گفته‌اند : متصل است به  « إِنَّما أَنَا لَكُمْ نَذِيرٌ مُبِينٌ »  بدنبال اين جمله بيان كرد كه خاتم پيامبران نيز بشر است و حال او با حال ديگر پيامبران يكى است .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\n\r\n[ سوره الحج ( 22 ) : آيات 56 تا 60 
  ]\r\nالْمُلْكُ يَوْمَئِذٍ لِلَّهِ يَحْكُمُ بَيْنَهُمْ فَالَّذِينَ آمَنُوا وَ عَمِلُوا الصَّالِحاتِ فِي جَنَّاتِ النَّعِيمِ ( 56 ) وَ الَّذِينَ كَفَرُوا وَ كَذَّبُوا بِآياتِنا فَأُولئِكَ لَهُمْ عَذابٌ مُهِينٌ ( 57 ) وَ الَّذِينَ هاجَرُوا فِي سَبِيلِ اللَّهِ ثُمَّ قُتِلُوا أَوْ ماتُوا لَيَرْزُقَنَّهُمُ اللَّهُ رِزْقاً حَسَناً وَ إِنَّ اللَّهَ لَهُوَ خَيْرُ الرَّازِقِينَ ( 58 ) لَيُدْخِلَنَّهُمْ مُدْخَلاً يَرْضَوْنَهُ وَ إِنَّ اللَّهَ لَعَلِيمٌ حَلِيمٌ ( 59 ) ذلِكَ وَ مَنْ عاقَبَ بِمِثْلِ ما عُوقِبَ بِهِ ثُمَّ بُغِيَ عَلَيْهِ لَيَنْصُرَنَّهُ اللَّهُ إِنَّ اللَّهَ لَعَفُوٌّ غَفُورٌ ( 60 )\r\n\r\nترجمه :\r\nدر آن روز حكومت از آن خداست كه ميان ايشان حكم مىكند . مردم مؤمن و نيكوكار را در بهشت‌هاى نعمت مىبرد و مردم كافر و تكذيب كنندهء آيات را گرفتار عذاب خوار كنند مىسازد . كسانى كه در راه خدا مهاجرت كردند ، آن گاه كشته شدند\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nيا مردند ، خدا آنها را روزى نيكو ميدهد و خدا بهترين روزى دهندگان است . آنها را به جايى مىبرد كه خشنود باشند و خدا دانا و حليم است . چنين است و هر كس به مثل آنچه عقوبت شده ، عقوبت كند آن گاه بر او ظلم شود ، خدا ياريش مىكند . خداوند بخشاينده و آمرزگار است .\r\n\r\nقرائت :\r\nقتلوا : ابن عامر به تشديد و ديگران بدون تشديد خوانده‌اند .\r\nمدخلا : اهل مدينه بفتح ميم و ديگران بضم ميم خوانده‌اند و قبلا در بارهء آن گفتگو شده است .\r\n\r\nمقصود :\r\nقبلا در بارهء قيامت سخن گفت . اكنون ميفرمايد :\r\n الْمُلْكُ يَوْمَئِذٍ لِلَّهِ  : در آن روز حكومت از آن خداست و جز او احدى حكمروايى ندارد . حال آنكه در اين جهان حكومتهاى ديگرى هم وجود دارد .\r\n يَحْكُمُ بَيْنَهُمْ  : در آن روز ميان مؤمنين و كافرين جدايى انداخته ، به شرحى كه در ذيل آمده ، در ميانشان حكم مىكند :\r\n فَالَّذِينَ آمَنُوا وَ عَمِلُوا الصَّالِحاتِ فِي جَنَّاتِ النَّعِيمِ  : مردم مؤمن و نيكوكار از نعمتهاى بهشت برخوردار ميشوند .\r\n وَ الَّذِينَ كَفَرُوا وَ كَذَّبُوا بِآياتِنا فَأُولئِكَ لَهُمْ عَذابٌ مُهِينٌ  : و مردم كافر و تكذيب كنندهء آيات ، گرفتار عذاب و خوارى هستند .\r\n وَ الَّذِينَ هاجَرُوا فِي سَبِيلِ اللَّهِ ثُمَّ قُتِلُوا أَوْ ماتُوا لَيَرْزُقَنَّهُمُ اللَّهُ رِزْقاً حَسَناً  :\r\nكسانى كه در راه خدا مهاجرت كرده ، آن گاه كشته شده يا مرده‌اند خداوند در بهشت آنها را روزى نيكو ميدهد . مقصود از روزى نيكو چيزى است كه هنگامى كه انسان آن را ببيند ، به چيز ديگرى توجه نكند . تنها خدا بر چنين چيزى قادر است . از\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nاينرو ميفرمايد :\r\n وَ إِنَّ اللَّهَ لَهُوَ خَيْرُ الرَّازِقِينَ  : خدا بهترين روزى دهندگان است . برخى گفته‌اند : اين آيه نظير اين است كه ميفرمايد :\r\n « بَلْ أَحْياءٌ عِنْدَ رَبِّهِمْ يُرْزَقُونَ »  ( بلكه زندگانى هستند كه در پيشگاه خدا روزى داده ميشوند : بقره 154 ) .\r\n لَيُدْخِلَنَّهُمْ مُدْخَلًا يَرْضَوْنَهُ  : آنها را به جايى مىبرند كه خشنود باشند .\r\nزيرا هر چه دلشان بخواهد و چشمشان لذت برد در آنجا هست . ( مدخل ممكن است مصدر و ممكن است اسم مكان باشد ) .\r\n وَ إِنَّ اللَّهَ لَعَلِيمٌ حَلِيمٌ  : خدا به حال آنها داناست و نسبت به تعجيل در عقوبت كفار بردبار است .\r\n ذلِكَ  : همين است كه گفتيم .\r\n وَ مَنْ عاقَبَ بِمِثْلِ ما عُوقِبَ بِهِ ثُمَّ بُغِيَ عَلَيْهِ لَيَنْصُرَنَّهُ اللَّهُ  : كسى كه ظالم را در برابر ظلمش كيفر دهد ، آن گاه بر او ظلم كنند و از خانه‌اش اخراجش كنند ، خداوند ياريش مىكند .\r\nمقصود اين است كه مشركين مسلمانان را از وطن اخراج و بر آنها ظلم كردند .\r\nدر اينجا عقاب مسلمان در برابر عقاب مشرك و عقاب مشرك در برابر عقاب مسلمان قرار داده شده ، حال آنكه كارى كه مسلمان با مشرك ميكرد ، عقاب بود ، ولى كارى كه مشرك با مسلمان كرده بود ، عقاب نبود ، بلكه تجاوز و تعدى بى مورد و نابجايى بود كه مسلمان ناچار بود ، عكس العمل نشان دهد و عقاب كند . اين بيان نظير « الجزاء بالجزاء » براى جفت شدن كلام و هماهنگى مطلب است .\r\n إِنَّ اللَّهَ لَعَفُوٌّ غَفُورٌ  : خداوند بخشاينده و آمرزگار است .\r\nروايت شده كه اين آيه در بارهء قومى از مشركين نازل شده است كه با قومى از مسلمين ، دو شب از محرم مانده برخورد كرده ، گفتند : اصحاب محمد ( ص ) در اين ماه\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nنمىجنگند و آنها را مورد حمله قرار دادند . مسلمانان از آنها خواستند كه در ماه حرام نجنگند . آنها قبول نكردند و خداوند مسلمين را پيروزى بخشيد « 1 » .\r\n\r\n\r\n","description":"","footnote":"\r\n( 1 ) - اين روايت كه در بعضى از كتب ديگر هم آمده ، قابل قبول نيست ، زيرا تحريم جنگ در ماه‌هاى حرام از مختصات آئين اسلام نيست . بلكه عرب جاهلى هم جنگ در ماه‌هاى حرام را حرام ميدانست و بنا بر اين چه معنى دارد كه گفته شود : مشركين بخاطر اينكه ميدانستند كه اصحاب پيامبر ( ص ) در ماه محترم نميجنگند ، جنگ را آغاز كردند ؟\r\nدر تفسير جامع الجوامع آمده است كه : مسلمانان به پيامبر عرض كردند : شهدايى كه در ميدانهاى جنگ كشته شده‌اند ، تمامشان در پيشگاه خدا معلوم است . ولى ما كه كشته نميشويم از آن اجر محروميم . از اينرو خداوند فرمود :\r\n وَ الَّذِينَ هاجَرُوا فِي سَبِيلِ اللَّهِ ثُمَّ قُتِلُوا أَوْ ماتُوا  . . .  وَ إِنَّ اللَّهَ لَعَلِيمٌ حَلِيمٌ .  بدينترتيب بيان شد كه فضيلت مهاجرت در راه خداست ، اعم از اينكه شخص كشته شود يا بميرد .\r\n","page_name":" 13 ","page_number":15},
  {"content":"\r\n\r\n\r\n[ سوره الحج ( 22 ) : آيات 61 تا 65 
  ]\r\nذلِكَ بِأَنَّ اللَّهَ يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ أَنَّ اللَّهَ سَمِيعٌ بَصِيرٌ ( 61 ) ذلِكَ بِأَنَّ اللَّهَ هُوَ الْحَقُّ وَ أَنَّ ما يَدْعُونَ مِنْ دُونِهِ هُوَ الْباطِلُ وَ أَنَّ اللَّهَ هُوَ الْعَلِيُّ الْكَبِيرُ ( 62 ) أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَتُصْبِحُ الْأَرْضُ مُخْضَرَّةً إِنَّ اللَّهَ لَطِيفٌ خَبِيرٌ ( 63 ) لَهُ ما فِي السَّماواتِ وَ ما فِي الْأَرْضِ وَ إِنَّ اللَّهَ لَهُوَ الْغَنِيُّ الْحَمِيدُ ( 64 ) أَ لَمْ تَرَ أَنَّ اللَّهَ سَخَّرَ لَكُمْ ما فِي الْأَرْضِ وَ الْفُلْكَ تَجْرِي فِي الْبَحْرِ بِأَمْرِهِ وَ يُمْسِكُ السَّماءَ أَنْ تَقَعَ عَلَى الْأَرْضِ إِلاَّ بِإِذْنِهِ إِنَّ اللَّهَ بِالنَّاسِ لَرَؤُفٌ رَحِيمٌ ( 65 )\r\n\r\nترجمه :\r\nاين يارى بخاطر اين است كه خداوند شب را داخل روز و روز را داخل شب مىكند و خداوند شنوا و بيناست . اين يارى بخاطر اين است كه خدا حق است و آنچه\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nجز او ميخوانند باطل است و خداوند بلند مقام و بزرگ است . آيا نمىبينى كه خداوند از آسمان آب فرستاد و زمين سبز گرديد ؟ خداوند داراى لطف و آگاه است . او راست آنچه در آسمانهاست و آنچه در زمين است و خدا بىنياز و ستوده است . آيا نمىبينى كه خدا آنچه در زمين است براى شما رام كرده و كشتى بفرمانش در دريا جارى است و آسمان را از اينكه بر زمين بيفتد ، حفظ مىكند ، مگر اينكه به اراده‌اش باشد ؟ خداوند بمردم مهربان و رحيم است .\r\n\r\nقرائت :\r\nيدعون : عراقيان - بجز ابو بكر - در اينجا و در سورهء لقمان به ياء و ديگران به تاء خوانده‌اند . قرائت تاء بنا بر اين است كه خطاب به مشركين باشد . چنان كه در آيهء :  « يا أَيُّهَا النَّاسُ ضُرِبَ مَثَلٌ . . . »  ( حج 73 ) مشركين هم جزء مخاطبينند . و قرائت ياء بنا بر حكايت است . نظير :  « يَكادُونَ يَسْطُونَ »  ( حج 72 ) .\r\n\r\nاعراب :\r\n فَتُصْبِحُ الْأَرْضُ  : رفع فعل بخاطر آن است كه جواب استفهام نيست . بلكه منظور خبر است . نظير قول شاعر :\r\n الم تسأل الربع القديم فينطق * و هل يخبرنك اليوم بيداء سملق \r\nآيا از خانه و كاشانهء كهن سؤال نكردى كه نطق كند ؟ و آيا امروز بيابان هموار ترا خبر خواهد داد ؟\r\n\r\nمقصود :\r\n ذلِكَ بِأَنَّ اللَّهَ يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  : اين يارى و كمك بخاطر اين است كه خداوند قسمتى از ساعات شب را كم كرده ، داخل روز و قسمتى از ساعات روز را كم كرده ، داخل شب مىكند .\r\n وَ أَنَّ اللَّهَ سَمِيعٌ بَصِيرٌ  : خداوند دعاى مؤمنين را مىشنود و به حال آنها بصير است .\r\n ذلِكَ بِأَنَّ اللَّهَ هُوَ الْحَقُّ  : اين يارى و مدد الهى نسبت به مؤمنين بخاطر اين است كه او در گفتار و كردار ، صاحب حق است . برخى گفته‌اند : يعنى صفات عظمت و\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nبزرگوارى مخصوص خداست و كسى كه به چنين مطلبى معتقد باشد ، محق است .\r\n وَ أَنَّ ما يَدْعُونَ مِنْ دُونِهِ هُوَ الْباطِلُ  : آنچه بجز خدا ميخوانند باطل است .\r\nزيرا نه منشأ ضرر است و نه منشأ نفع .\r\n وَ أَنَّ اللَّهَ هُوَ الْعَلِيُّ الْكَبِيرُ  : خداوند برتر از همه است و هر موجودى در قبال بزرگى او ناچيز است .\r\n أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَتُصْبِحُ الْأَرْضُ مُخْضَرَّةً  : نمىبينى كه خداوند از آسمان باران فرستاد و زمين را سبز و خرم گردانيد ؟\r\n إِنَّ اللَّهَ لَطِيفٌ خَبِيرٌ  : خداوند نسبت به بندگان لطف دارد و روزى آنان را از راهى كه ندانند مىرساند و به اسرار قلبى آنها آگاه است . برخى گفته‌اند : لطيف يعنى صاحب احاطه به تدبير امور دقيق و قادر بر هر چه كه ديگران قادر نيستند .\r\n لَهُ ما فِي السَّماواتِ وَ ما فِي الْأَرْضِ  : او قادر است كه در همه موجوداتى كه در زمين و آسمانند ، تصرف كند .\r\n وَ إِنَّ اللَّهَ لَهُوَ الْغَنِيُّ الْحَمِيدُ  : او از همگان بىنياز و صفاتش و كردارش مورد ستايش است .\r\n أَ لَمْ تَرَ أَنَّ اللَّهَ سَخَّرَ لَكُمْ ما فِي الْأَرْضِ  : نمىبينى كه خداوند تمام موجودات زمين را براى شما مسخر كرده است ؟\r\n وَ الْفُلْكَ تَجْرِي فِي الْبَحْرِ بِأَمْرِهِ  : و نمىبينى كه كشتى را بر روى دريا براى شما رام ساخته است ؟\r\n وَ يُمْسِكُ السَّماءَ أَنْ تَقَعَ عَلَى الْأَرْضِ إِلَّا بِإِذْنِهِ  : و آسمان بدون ارادهء او نميتواند بر زمين سقوط كند . يعنى : اگر خداوند نابودى و ابطال آسمان را اراده كند ، بر زمين سقوط مىكند و اين نظم دل انگيز واژگون مىشود .\r\n إِنَّ اللَّهَ بِالنَّاسِ لَرَؤُفٌ رَحِيمٌ  : خداوند نسبت بمردم مهربانى و رحمت دارد . به همين جهت است كه موجودات زمين و كشتى را رام و آسمان را از متلاشى شدن حفظ كرده است .\r\n\r\n","description":"","footnote":"","page_name":" 16 ","page_number":18},
  {"content":"\r\n\r\n\r\n[ سوره الحج ( 22 ) : آيات 66 تا 70 
  ]\r\nوَ هُوَ الَّذِي أَحْياكُمْ ثُمَّ يُمِيتُكُمْ ثُمَّ يُحْيِيكُمْ إِنَّ الْإِنْسانَ لَكَفُورٌ ( 66 ) لِكُلِّ أُمَّةٍ جَعَلْنا مَنْسَكاً هُمْ ناسِكُوهُ فَلا يُنازِعُنَّكَ فِي الْأَمْرِ وَ ادْعُ إِلى رَبِّكَ إِنَّكَ لَعَلى هُدىً مُسْتَقِيمٍ ( 67 ) وَ إِنْ جادَلُوكَ فَقُلِ اللَّهُ أَعْلَمُ بِما تَعْمَلُونَ ( 68 ) اللَّهُ يَحْكُمُ بَيْنَكُمْ يَوْمَ الْقِيامَةِ فِيما كُنْتُمْ فِيهِ تَخْتَلِفُونَ ( 69 ) أَ لَمْ تَعْلَمْ أَنَّ اللَّهَ يَعْلَمُ ما فِي السَّماءِ وَ الْأَرْضِ إِنَّ ذلِكَ فِي كِتابٍ إِنَّ ذلِكَ عَلَى اللَّهِ يَسِيرٌ ( 70 )\r\n\r\nترجمه :\r\nاوست كه شما را حيات بخشيد و سپس شما را ميميراند . آن گاه زنده مىكند و انسان منكر است . براى هر امتى آئينى قرار داديم كه بر آن عمل كنند . بايد در بارهء امر ( قربانى ) با تو نزاع نكنند . بسوى خدايت دعوت كن كه تو بر دين پايدار هستى . اگر با تو مجادله كنند ، بگو : خدا بكردارتان داناتر است . خداوند در بارهء آنچه در آن اختلاف داريد ميان شما حكم مىكند . آيا نميدانى كه خداوند بر آنچه در آسمانها و زمين است ، علم دارد ؟ اين مطلب در كتاب محفوظ ثبت است و ثبت در كتاب محفوظ بر خداوند آسان است .\r\n\r\n","description":"","footnote":"","page_name":" 17 ","page_number":19},
  {"content":"\r\n\r\n\r\nمقصود :\r\nمقصود اكنون بذكر دليل ديگرى بر يگانگى خود پرداخته ، مىفرمايد :\r\n وَ هُوَ الَّذِي أَحْياكُمْ ثُمَّ يُمِيتُكُمْ ثُمَّ يُحْيِيكُمْ  : خدا كسى است كه شما را بعد از آنكه نطفه و بيجان بوديد ، حيات بخشيد و هنگامى كه اجلتان فرا رسيد شما را ميميراند و در روز حساب شما را بر مىانگيزد . از اين بيان استفاده مىشود كه كسى كه قادر بر حيات بخشيدن ابتدايى است ، قادر بر حيات بخشيدن مجدد است .\r\n إِنَّ الْإِنْسانَ لَكَفُورٌ  : انسان منكر است زيرا با همهء دليل‌هاى روشن خدا را انكار مىكند .\r\n لِكُلِّ أُمَّةٍ جَعَلْنا مَنْسَكاً هُمْ ناسِكُوهُ  : براى هر يك از امت‌هاى گذشته ، شريعت و آئينى قرار داده‌ايم كه به آن عمل ميكرده‌اند . اين معنى از ابن عباس است . برخى گويند :\r\nيعنى براى آنها مكانى قرار داده‌ايم كه بدان انس گرفته ، در آنجا عبادت خدا كرده‌اند .\r\nمناسك حج هم جاهايى است كه محل پرستش خداست ، مجاهد و قتاده گويند : يعنى براى هر كدام محلى - مثل منى يا جاهاى ديگر - قرار داده‌ايم كه در آنجا قربانى كنند .\r\n فَلا يُنازِعُنَّكَ فِي الْأَمْرِ  : آنها بايد با تو در امر قربانى نزاع نكنند . تو هم بايد با آنها نزاع نكنى ( معنى باب مفاعله ) نزاع آنها اين بود كه ميگفتند : آيا كشتهء خود را ميخوريد ولى كشتهء خدا را نميخوريد ؟ يعنى چرا ميته را نميخوريد ؟\r\nپس حق ندارند در اينباره با پيامبر خدا خصومت كنند .\r\nبرخى گويند : مقصود اين است كه دين آنها نسخ شده است . بنا بر اين حق ندارند با پيامبر خدا مجادله كنند .\r\n وَ ادْعُ إِلى رَبِّكَ  : به سخن آنها گوش نكن و بدعوت خويش بسوى خدا و دين ادامه بده .\r\n إِنَّكَ لَعَلى هُدىً مُسْتَقِيمٍ  : كه تو بر دينى پايدار هستى .\r\n وَ إِنْ جادَلُوكَ فَقُلِ اللَّهُ أَعْلَمُ بِما تَعْمَلُونَ  : اگر در بارهء قربانى با تو جدال كنند ، بگو : خداوند به تكذيب شما داناتر است و كيفر شما را ميدهد . اين آيه پيش از\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nفرمان جهاد نازل شده است .\r\nبرخى گويند : يعنى اگر از روى عناد و لجاج با تو جدال كنند ، تو با آنها جدال نكن و با آنها بگو كه : خدا بكردارشان داناتر است .\r\nبرخى گويند : اگر در بارهء نسخ دينشان با تو جدال كنند ، آنها را به خدا واگذار .\r\n اللَّهُ يَحْكُمُ بَيْنَكُمْ يَوْمَ الْقِيامَةِ فِيما كُنْتُمْ فِيهِ تَخْتَلِفُونَ  : خداوند در روز قيامت ميان شما فيصله مىبخشد و در بارهء اختلافات شما داورى مىكند . اكنون به پيامبر خود ميگويد و منظور همهء مكلفين است :\r\n أَ لَمْ تَعْلَمْ أَنَّ اللَّهَ يَعْلَمُ ما فِي السَّماءِ وَ الْأَرْضِ  : آيا نميدانى كه خداوند بر هر بيش و كمى در آسمان و در زمين داناست و هيچ چيز بر او پوشيده نيست .\r\n إِنَّ ذلِكَ فِي كِتابٍ  : اينها در لوح محفوظ ثبت و ضبطند . ( از جبائى )  إِنَّ ذلِكَ عَلَى اللَّهِ يَسِيرٌ  : نوشتن و ثبت كردن آنها در لوح محفوظ براى خداوند آسان است و نيازى به خطوط و حروف ندارد و او بهر چه امر وجودى بدهد ، موجود مىشود .\r\nبرخى گويند : يعنى حكم در ميان شما بر خداوند آسان است .\r\n\r\n","description":"","footnote":"","page_name":" 19 ","page_number":21},
  {"content":"\r\n\r\n\r\n[ سوره الحج ( 22 ) : آيات 71 تا 75 
  ]\r\nوَ يَعْبُدُونَ مِنْ دُونِ اللَّهِ ما لَمْ يُنَزِّلْ بِهِ سُلْطاناً وَ ما لَيْسَ لَهُمْ بِهِ عِلْمٌ وَ ما لِلظَّالِمِينَ مِنْ نَصِيرٍ ( 71 ) وَ إِذا تُتْلى عَلَيْهِمْ آياتُنا بَيِّناتٍ تَعْرِفُ فِي وُجُوهِ الَّذِينَ كَفَرُوا الْمُنْكَرَ يَكادُونَ يَسْطُونَ بِالَّذِينَ يَتْلُونَ عَلَيْهِمْ آياتِنا قُلْ أَ فَأُنَبِّئُكُمْ بِشَرٍّ مِنْ ذلِكُمُ النَّارُ وَعَدَهَا اللَّهُ الَّذِينَ كَفَرُوا وَ بِئْسَ الْمَصِيرُ ( 72 ) يا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطَّالِبُ وَ الْمَطْلُوبُ ( 73 ) ما قَدَرُوا اللَّهَ حَقَّ قَدْرِهِ إِنَّ اللَّهَ لَقَوِيٌّ عَزِيزٌ ( 74 ) اللَّهُ يَصْطَفِي مِنَ الْمَلائِكَةِ رُسُلاً وَ مِنَ النَّاسِ إِنَّ اللَّهَ سَمِيعٌ بَصِيرٌ ( 75 )\r\n\r\n","description":"","footnote":"","page_name":" 20 ","page_number":22},
  {"content":"\r\n\r\n\r\nترجمه :\r\nجز خداوند ، چيزهايى را مىپرستند كه خداوند حجتى بر آن نازل نكرده و بدان علم ندارند و ستمكاران را ياورى نيست . هنگامى كه آيات روشن ما بر آنها خوانده مىشود . در صورت كافران ، انكار را مىشناسى . نزديك است بر آنهايى كه آيات ما را بر ايشان ميخوانى حمله‌ور شوند . بگو : آيا شما را بدشوارتر از آن ، كه آتش دوزخ است آگاه كنم . خداوند آتش را وعدهء كفار كرده و بد جايگاهى است . اى مردم ، مثلى زده شده است . بشنويد . آنهايى كه جز خدا پرستش ميكنيد ، مگسى خلق نميكنند . اگر چه بر آن اجتماع كنند و اگر مگس از آنها چيزى بربايد ، از او باز نميگيرند . طالب و مطلوب هر دو ضعيفند . حق عظمت خدا را ادا نكردند .\r\nخداوند قوى و شكست ناپذير است . خداوند از فرشتگان و مردم فرستادگانى انتخاب مىكند . خداوند شنوا و داناست .\r\n\r\nقرائت :\r\nيدعون : يعقوب و سهل به ياء و ديگران به تاء خوانده‌اند .\r\n\r\nلغت :\r\nسطوة : ترساندن .\r\n\r\nمقصود :\r\nاكنون خداوند از حال كفار خبر داده ، ميفرمايد :\r\n وَ يَعْبُدُونَ مِنْ دُونِ اللَّهِ ما لَمْ يُنَزِّلْ بِهِ سُلْطاناً وَ ما لَيْسَ لَهُمْ بِهِ عِلْمٌ  : اينان به پرستش چيزهايى مىپردازند كه خداوند متعال حجتى براى پرستش آنها نازل نفرموده و خود به ارزش آنها علم و آگاهى ندارند .\r\n وَ ما لِلظَّالِمِينَ مِنْ نَصِيرٍ  : ستمكاران مشرك را يارى نيست كه مانع عذابشان گردد .\r\n وَ إِذا تُتْلى عَلَيْهِمْ آياتُنا بَيِّناتٍ تَعْرِفُ فِي وُجُوهِ الَّذِينَ كَفَرُوا الْمُنْكَرَ  :\r\nهر گاه آيات قرآن و ديگر حجت‌هاى واضح خداوند بر آنها خوانده شود ، در سيماى\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nايشان اثر انكار و مخالفت را - كه عبارت از كراهت و ترش‌رويى است - مىشناسى .\r\n يَكادُونَ يَسْطُونَ بِالَّذِينَ يَتْلُونَ عَلَيْهِمْ آياتِنا  : در اين وقت چنان حالت خشم پيدا ميكنند كه نزديك است بر افرادى كه به تلاوت آيات گوش ميكنند . حمله‌ور شده ، آنها را بزنند .\r\n قُلْ أَ فَأُنَبِّئُكُمْ بِشَرٍّ مِنْ ذلِكُمُ النَّارُ  : اى محمد ( ص ) ، به آنها بگو : آيا شما را آگاه كنم به چيزى كه از شنيدن قرآن براى شما دشوارتر و ناگوارتر است ؟ چنين چيزى آتش سوزان جهنم است .\r\n وَعَدَهَا اللَّهُ الَّذِينَ كَفَرُوا وَ بِئْسَ الْمَصِيرُ  : همان آتشى كه خداوند مردم كافر را وعده كرده و بد جايگاهى است .\r\nاكنون جميع مكلفين را مخاطب ساخته ، مىفرمايد :\r\n يا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ  : اى مردم مثلى زده شده است .\r\nآن را بشنويد .\r\nاخفش مىگويد : اگر گفته شود : مثلى كه خداوند زده است ، كجاست ؟ در پاسخ گفته مىشود : در اينجا مثلى زده نشده است . بلكه منظور اين است كه مشركين براى من - كه خداوندم - شبيهى قرار داده‌اند . سپس مىگويد : اكنون گوش كنيد تا اين چيزى را كه شبيه من قرار داده‌اند به شما معرفى كنم .\r\nقتيبى مىگويد : در اينجا خداوند مثلى زده و آن اين است كه اين بتها قادر بر خلق مگسى نيستند .\r\nبرخى گفته‌اند : يعنى حديثى مىآورم كه تعجب آور است . گوش كنيد تا ببينيد كفار چقدر جاهلند ! نظير « ضربت خيمة » يعنى خيمه را بپاى داشتم .\r\nبرخى گويند : ضرب مثل بمنزلهء ضرب جزيه و ماليات است بر اهل ذمة .\r\n إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ  : بتهايى كه پرستش ميكنيد ، قادر بر آفرينش مگسى نيستند ، اگر چه همهء آنها با يكديگر همكارى كنند .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\n وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ  : اگر مگس از آنها چيزى بربايد قادر بر پس گرفتن آن نيستند .\r\nابن عباس گويد : به بتها زعفران مىماليدند . همين كه خشك مىشد ، مگس‌ها مىآمدند و زعفرانها را مىبردند .\r\n ضَعُفَ الطَّالِبُ وَ الْمَطْلُوبُ  : هم مگس ضعيف است و هم بت . ضحاك مىگويد :\r\nيعنى هم پرستنده ضعيف است و هم پرستيده .\r\n ما قَدَرُوا اللَّهَ حَقَّ قَدْرِهِ  : خدا را آن چنان كه بايد و شايد تعظيم نكردند و نشناختند . زيرا اين بتهاى ناچيز را شريك او شناختند .\r\n إِنَّ اللَّهَ لَقَوِيٌّ عَزِيزٌ  : خداوند تواناست و كسى نميتواند او را مغلوب سازد .\r\n اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ  : خداوند از ميان فرشتگان و مردم ، فرستادگانى چون جبرئيل و ميكائيل و پيامبران ، برگزيده ، به سوى مردم مىفرستد .\r\n إِنَّ اللَّهَ سَمِيعٌ بَصِيرٌ  : خداوند سخن آنها را مىشنود و بمكنونات قلبى و كارهاى آنها بيناست .\r\n\r\nنظم آيات :\r\n « وَ يَعْبُدُونَ مِنْ دُونِ اللَّهِ »  به  « إِنَّكَ لَعَلى هُدىً مُسْتَقِيمٍ »  متصل است . يعنى تو به راه راست هستى و مخالفين تو پرستندهء بتهايند .\r\n « يا أَيُّهَا النَّاسُ ضُرِبَ مَثَلٌ »  به  « وَ يَعْبُدُونَ مِنْ دُونِ اللَّهِ »  متصل است .\r\nيعنى چيزى را كه بر خلق مگسى قادر نيست و از مگسى ضعيف‌تر است ، چگونه مىپرستند ؟ ! سپس مىگويد :  « ما قَدَرُوا اللَّهَ حَقَّ قَدْرِهِ »  يعنى كسانى كه براى خداوند بزرگ شريك قرار مىدهند ، او را نشناخته‌اند . وانگهى انبياء و ملائكه هم قابل پرستش نيستند . بلكه برگزيدهء خدايند .  ( اللَّهُ يَصْطَفِي . . . ) \r\n\r\n","description":"","footnote":"","page_name":" 23 ","page_number":25},
  {"content":"\r\n\r\n\r\n[ سوره الحج ( 22 ) : آيات 76 تا 78 
  ]\r\nيَعْلَمُ ما بَيْنَ أَيْدِيهِمْ وَ ما خَلْفَهُمْ وَ إِلَى اللَّهِ تُرْجَعُ الْأُمُورُ ( 76 ) يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ ( 77 ) وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ وَ ما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ مِنْ قَبْلُ وَ فِي هذا لِيَكُونَ الرَّسُولُ شَهِيداً عَلَيْكُمْ وَ تَكُونُوا شُهَداءَ عَلَى النَّاسِ فَأَقِيمُوا الصَّلاةَ وَ آتُوا الزَّكاةَ وَ اعْتَصِمُوا بِاللَّهِ هُوَ مَوْلاكُمْ فَنِعْمَ الْمَوْلى وَ نِعْمَ النَّصِيرُ ( 78 )\r\n\r\nترجمه :\r\nبه آنچه در پيش دارند و آنچه پشت سر گذاشته‌اند ، عالم است و بازگشت امور به خداست . اى مردم مؤمن ، ركوع كنيد و سجده كنيد و خدايتان را پرستش كنيد و كار نيكو انجام دهيد تا رستگار شويد . در راه خدا - به حق - جهاد كنيد . او شما را برگزيد\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nو در دين بر شما حرجى قرار نداد . دينى كه همان دين پدر شما ابراهيم است . خداوند شما را پيش از اين و در اين قرآن ، مسلمان ناميده است ، تا پيامبر گواه شما و شما گواه مردم باشيد . پس نماز را بپاى داريد و زكات را بدهيد و بدين خدا چنگ بزنيد .\r\nخداوند مولاى شماست او نيكو مولى و نيكو ياورى است .\r\n\r\nاعراب :\r\n حَقَّ جِهادِهِ  : مفعول مطلق نوعى .\r\n مِنْ حَرَجٍ  : حرف جر زائده است .\r\n مِلَّةَ أَبِيكُمْ  : منصوب به اضمار فعل . يعنى : اتبعوا ملة . . . يا به اضمار « عليكم » .\r\n\r\nمقصود :\r\nقبلا خداوند بعضى از صفات خود را از قبيل شنوايى و دانايى ذكر كرد .\r\nاكنون مىفرمايد :\r\n يَعْلَمُ ما بَيْنَ أَيْدِيهِمْ وَ ما خَلْفَهُمْ  : خداوند به قيامت و حوادث آن و ساير امورى كه مردم در پيش دارند و امور و حوادثى كه در پشت سر گذاشته‌اند ، آگاه است .\r\nبرخى گويند : يعنى خداوند به اول و آخر اعمال ايشان آگاه است . و برخى گويند : يعنى خداوند به آنچه قبل از آفرينش ملائكه و انبياء و بعد از آن بوده و هست آگاه است .\r\n وَ إِلَى اللَّهِ تُرْجَعُ الْأُمُورُ  : روز قيامت ، همهء امور به خدا بازگشت مىكند و در آن روز احدى را امر و نهيى نيست .\r\nاكنون مؤمنين را مخاطب ساخته ، مىفرمايد :\r\n يا أَيُّهَا الَّذِينَ آمَنُوا ارْكَعُوا وَ اسْجُدُوا   وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ  : اى مؤمنان ، نماز بگزاريد و خداى را پرستش كنيد و صلهء رحم و مكارم اخلاق بجاى آوريد و تنها به اداى واجبات اكتفاء نكنيد . بلكه بكارهايى از قبيل فرياد رسى درماندگان و كمك به ضعيفان و نيكى به پدر و مادر بپردازيد . تا رستگار و سعادتمند شويد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n وَ جاهِدُوا فِي اللَّهِ حَقَّ جِهادِهِ  : بيشتر مفسرين معتقدند كه مقصود از جهاد در راه خدا ، در اينجا همهء كارهاى نيكو و عبادت است و گفته‌اند : حق جهاد اين است كه كارها را به نيت خالص و صادق انجام دهيد . سدى گويد : منظور اين است خدا را اطاعت كنند و هيچگاه معصيتش نكنند . اما ضحاك گويد : منظور از جهاد ، شمشير زدن در راه خدا و جنگ با كافران است ، اگر چه پدر و فرزند باشند . از عبد اللَّه بن مبارك روايت شده كه منظور جهاد با نفس و هواى نفس است .\r\n هُوَ اجْتَباكُمْ  : خداوند شما را براى دين خود برگزيده است .\r\n وَ ما جَعَلَ عَلَيْكُمْ فِي الدِّينِ مِنْ حَرَجٍ  : خداوند در دين خود شما را در تنگنايى كه نتوانيد از عقاب خارج و خلاص شويد ، قرار نداده ، بلكه راه توبه و كفاره و رد مظالم را به روى شما بازگذاشته است ، تا از گناهان خلاص شويد . بنا بر اين در آئين اسلام ، چيزى نيست كه نتوان از عقاب آن خلاص شد و از اين جهت ، هيچكس را در ترك آمادگى براى قيامت عذرى نيست .\r\nبرخى گويند : يعنى خداوند كار دين را بر شما دشوار نساخته و تكليفى كه از عهده‌اش بر نيائيد براى شما تعيين نكرده است . بنا بر اين در ترك تكاليف عذرى نداريد .\r\nبرخى گويند : منظور اين است كه به شما رخصت داده كه در سختيها و دشواريها نماز قصر بخوانيد و تيمم بگيريد و ميته بخوريد .\r\n مِلَّةَ أَبِيكُمْ إِبْراهِيمَ  : بر كيش پدرتان ابراهيم پايدار بمانيد . زيرا كيش ابراهيم داخل در كيش محمد ( ص ) است . علت اينكه : ابراهيم را پدر همه ناميده اين است كه احترامش بر همهء مسلمانان واجب است . هم چنان كه احترام پدر بر فرزند واجب است . قرآن هم زنان پيامبر را مادر مؤمنين خوانده است . برخى گويند : عرب فرزند اسماعيل و بيشتر عجم فرزند اسحاق و اين دو ، فرزندان ابراهيمند . پس غالب مردم اولاد ابراهيمند .\r\n هُوَ سَمَّاكُمُ الْمُسْلِمِينَ مِنْ قَبْلُ وَ فِي هذا  : خداوند پيش از نزول قرآن و در اين قرآن شما را مسلمان ناميده است . برخى گويند : يعنى ابراهيم شما را مسلمان\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nناميده ، چنان كه به پيشگاه خداوند عرض كرد :  « وَ مِنْ ذُرِّيَّتِنا أُمَّةً مُسْلِمَةً لَكَ »  ( خدايا از فرزندان ما امتى بوجود آور كه در پيشگاه تو مسلمان و اهل تسليم باشند : بقره 128 )  لِيَكُونَ الرَّسُولُ شَهِيداً عَلَيْكُمْ وَ تَكُونُوا شُهَداءَ عَلَى النَّاسِ  : تا پيامبر شاهد طاعت و پذيرش شما باشد و بر اثر شهادت او عدالت و شايستگى شما محرز شود و بر امتهاى گذشته شهادت دهيد كه پيامبران رسالت خدا را به آنها ابلاغ كردند و دسته‌اى از آنها نپذيرفتند و كافرشان مستوجب آتش و مؤمنشان شايسته بهشتند . اين آيه عاليترين مراتب را براى مسلمانان ثابت مىكند . نظير :  « وَ كَذلِكَ جَعَلْناكُمْ أُمَّةً وَسَطاً . . . »  ( بقره 143 ) .\r\nبرخى گويند : يعنى پيامبر گواه باشد كه رسالت خدا را به شما ابلاغ كرده و شما بعد از او گواه ديگران بوده ، سخنان پيامبر را به ايشان ابلاغ كنيد .\r\n فَأَقِيمُوا الصَّلاةَ وَ آتُوا الزَّكاةَ  : نماز و زكات دو فريضه‌اند كه خداوند شما را به انجام آنها موظف كرده است . از انجام آنها خوددارى نكنيد .\r\nعبد اللَّه بن عمر از پيامبر گرامى اسلام روايت كرده كه : نماز جز به پرداخت زكات قبول نميشود .\r\n وَ اعْتَصِمُوا بِاللَّهِ  : بدين خدا چنگ بزنيد و از معصيت او خوددارى كنيد .\r\nبرخى گويند : يعنى بوسيلهء خدا از دشمنان خود را حفظ كنيد و در پناه او از خطرات ايمن باشيد . برخى گويند : يعنى به خدا اعتماد و توكل كنيد .\r\n هُوَ مَوْلاكُمْ فَنِعْمَ الْمَوْلى وَ نِعْمَ النَّصِيرُ  : او ولى و ياور و سرپرست و مالك شماست و براى كسانى كه او را دوست دارند و از او يارى بخواهند ، مولى و ياور خوبى است . برخى گويند : يعنى مولاى خوبى است ، زيرا با اينكه معصيت مىكنيد ، روزى خود را از شما دريغ نميدارد و ياور خوبى است ، زيرا شما را براى اطاعت ، كمك مىكند .\r\n\r\n","description":"","footnote":"","page_name":" 27 ","page_number":29},
  {"content":"\r\n\r\n\r\nسورة المؤمنون\r\n( اول جزء 18 )\r\n\r\nعدد آيات :\r\nاز نظر كوفيان 118 آيه و از نظر ديگران 119 آيه است . اختلاف در آيهء :\r\n« و اخاه هارون » است .\r\n\r\nفضيلت سوره :\r\nابى بن كعب از پيامبر روايت كرده است كه : هر كه اين سوره بخواند ، فرشتگان در روز قيامت او را به روح و ريحان و آنچه موجب چشم روشنى است ، بشارت ميدهند .\r\nامام صادق ( ع ) فرمود : هر كه اين سوره را بخواند و در هر جمعه تكرار كند ، خداوند كار او را به سعادت ختم مىكند و در بهشت برين با انبياء و مرسلين است .\r\n\r\nتفسير سوره :\r\nخداوند سورهء حج را به امر مكلفين به عبادت و نيكو كارى بطور اجمال تمام كرد . اكنون اين سوره را به تفصيل آن مجمل و بيان كارهاى نيكو آغاز كرده ، ميفرمايد :\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\n[ سوره المؤمنون ( 23 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nقَدْ أَفْلَحَ الْمُؤْمِنُونَ ( 1 ) الَّذِينَ هُمْ فِي صَلاتِهِمْ خاشِعُونَ ( 2 ) وَ الَّذِينَ هُمْ عَنِ اللَّغْوِ مُعْرِضُونَ ( 3 ) وَ الَّذِينَ هُمْ لِلزَّكاةِ فاعِلُونَ ( 4 )\r\nوَ الَّذِينَ هُمْ لِفُرُوجِهِمْ حافِظُونَ ( 5 ) إِلاَّ عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ ( 6 ) فَمَنِ ابْتَغى وَراءَ ذلِكَ فَأُولئِكَ هُمُ العادُونَ ( 7 ) وَ الَّذِينَ هُمْ لِأَماناتِهِمْ وَ عَهْدِهِمْ راعُونَ ( 8 ) وَ الَّذِينَ هُمْ عَلى صَلَواتِهِمْ يُحافِظُونَ ( 9 )\r\nأُولئِكَ هُمُ الْوارِثُونَ ( 10 ) الَّذِينَ يَرِثُونَ الْفِرْدَوْسَ هُمْ فِيها خالِدُونَ ( 11 )\r\n\r\nترجمه :\r\nمؤمنان رستگار شده‌اند . آنان در نمازشان خاشعند . و آنان كه از لغو روى\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nگردانند . و آنان كه انجام دهندهء زكاتند . و آنان كه نگاه دارندهء فرجهاى خود هستند .\r\nمگر نسبت بهمسران يا كنيزان خود كه ملامتى بر آنها نيست . آنان كه غير از اينها را بجويند ، متجاوزند . و آنان كه امانتها و عهدشان را رعايت ميكنند و آنان كه نمازشان را محافظت ميكنند . اينان وارثانند . كسانى هستند كه بهشت را به ارث مىبرند و براى هميشه در آن هستند .\r\n\r\nقرائت :\r\nلاماناتهم : ابن كثير مفرد خوانده و ديگران جمع . وجه مفرد اين است كه مصدر و اسم جنس و قابل اطلاق بر كثير است .\r\nعلى صلاتهم : كوفيان - بجز عاصم - مفرد و ديگران جمع خوانده‌اند . وجه افراد اين است كه مصدر است و وجه جمع اين است كه بمنزلهء اسم است . قرائت جمع اقوى است . زيرا يك اسم شرعى است و بيش از آنچه بر حسب لغت بر آن دلالت داشته ، در شرع دلالت دارد .\r\n\r\nمقصود :\r\n  قَدْ أَفْلَحَ الْمُؤْمِنُونَ   : آنها كه خدا را تصديق كرده ، فرستادگانش را پذيرفته‌اند ، بپاداش خدا رستگار شدند . يا اينكه مقصود اين است كه اعمال صالحهء مؤمنين باقى است . يا اينكه مقصود اين است كه مردم مؤمن سعادتمندند .\r\nفراء گويد : « قد » ممكن است براى تأكيد رستگارى مؤمنين باشد و ممكن است براى نزديك كردن گذشته به حال باشد . چنان كه گفته مىشود : « قد قامت الصلاة » يعنى الان نماز بپاى داشته شد . پس معنى آيه اين است كه رستگارى در گذشته نصيب مؤمنين شده و اكنون نيز رستگارند . ( نظير معنى ماضى نقلى در زبان فارسى ) .\r\nاكنون در وصف مؤمنان مىفرمايد :\r\n الَّذِينَ هُمْ فِي صَلاتِهِمْ خاشِعُونَ  : آنها كسانى هستند كه در نماز خود متواضعند و نماز را با فروتنى ادا ميكنند و چشم خود را از محل سجده بر نميدارند و به سمت راست و چپ توجه نميكنند . در روايت است كه پيامبر مردى را ديد كه در حال نماز با ريش\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nخود بازى ميكرد ، فرمود : اگر دلش خاشع بود ، اعضاى بدنش نيز خاشع بودند . از اين روايت استفاده مىشود كه : خشوع در نماز هم بقلب است و هم به اعضاء . خشوع قلب اين است كه از همه چيز اعراض كند و تنها متوجه پرستش و نيايش خدا باشد . و خشوع اعضاء اين است كه چشم را فرو نهد و توجه به كسى و چيزى نكند و از كارهاى بيهوده خوددارى كند .\r\nابن عباس مىگويد : معنى خشوع اين است كه افرادى كه در سمت راست و چپ او قرار دارند ، نشناسد .\r\nدر روايت است كه پيامبر خدا در حال نماز چشم را متوجه آسمان ميكرد .\r\nهمين كه اين آيه نازل شد ، سر را پائين انداخت و ديده را بر زمين دوخت .\r\n وَ الَّذِينَ هُمْ عَنِ اللَّغْوِ مُعْرِضُونَ  : كسانى كه از هر گفتار و كردار بيفايده و بىاهميت خوددارى ميكنند . چنين چيزهايى زشت و ناپسند است و بايد از آنها اعراض كرد .\r\nابن عباس گويد : مراد از لغو باطل است . حسن گويد : همهء معاصى است . سدى گويد : دروغ است . مقاتل گويد : فحش است . زيرا كفار مكه پيامبر و اصحابش را فحش و ناسزا ميگفتند . از اينرو بمؤمنين دستور داده شد كه از جواب دادن آنها خوددارى كنند .\r\nاز امام باقر ( ع ) نقل است كه : لغو اين است كه انسانى به باطل سخن گويد يا به تو نسبتى دهد كه در تو نباشد و تو براى خدا از او اعراض كنى .\r\nدر روايت ديگر است كه مراد از لغو ، غنا و لهو است .\r\n وَ الَّذِينَ هُمْ لِلزَّكاةِ فاعِلُونَ  : آنان كه زكات را ادا ميكنند ، در اينجا به جاى اذا فعل به كار رفته ، زيرا ادا هم فعل است . چنان كه امية بن ابى الصلت مىگويد :\r\nالمطعمون الطعام فى السنة الازمة و الفاعلون للزكوات آنها در سال قحطى اطعام ميكنند و زكات ميدهند .\r\n وَ الَّذِينَ هُمْ لِفُرُوجِهِمْ حافِظُونَ  : يعنى مردان مؤمن فرج خود را از آميزش‌هاى\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nنامشروع حفظ ميكنند .\r\n إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ  : و اگر حفظ نكنند ، مورد ملامت و سرزنش قرار ميگيرند . مگر آميزش با همسران و كنيزان كه ملامتى ندارد .\r\nمنظور از ملك يمين كنيز است . زيرا خلافى نيست كه در برابر غلام بايد از هر گونه آميزشى فرج را حفظ كرد . علت اينكه به كنيز ملك يمين مىگويند و به خانه و چيزهاى ديگر ملك يمين نميگويند ، اين است كه خانه و چيزهاى ديگر را مىشود تغيير داد و به عاريه سپرد ، اما كنيز را نميشود تغيير داد يا براى استفاده‌هاى جنسى عاريه داد .\r\nاگر چه حلال بودن آميزش با زن و كنيز در اينجا بطور مطلق ذكر شده ، اما معلوم است كه در صدد بيان همهء حالات نيست و بنا بر اين منافاتى ندارد كه حال حيض و حال عدهء كنيز - كه در عدهء واطى ديگرى باشد - خارج باشد .\r\n فَمَنِ ابْتَغى وَراءَ ذلِكَ فَأُولئِكَ هُمُ العادُونَ  : كسانى كه به غير از همسران و كنيزان خود روى مىآورند ، ظالم و متجاوزند .\r\n وَ الَّذِينَ هُمْ لِأَماناتِهِمْ وَ عَهْدِهِمْ راعُونَ  : آنها نگهدارندهء امانتها و وفا كننده به عهد خويشند . امانتها بر دو قسمند : امانتهاى خدا و امانتهاى بندگان .\r\nامانتهاى خدا عباداتند . مثل روزه و نماز و غسل . امانتهاى بندگان ، عبارتند از وديعه‌ها ، عاريه‌ها ، اجناسى كه داد و ستد مىشود ، شهادتها و . . . اما عهد بر سه قسم است : اوامر خداوند ، عقدهاى واقع ميان مردم و نذرها . وظيفهء انسان است كه بهمهء اقسام امانتها و عدها وفا كند و هيچيك را تخلف نكند .\r\n وَ الَّذِينَ هُمْ عَلى صَلَواتِهِمْ يُحافِظُونَ  : كسانى كه نماز را در وقت ميخوانند و تضييع نميكنند . نماز را دو بار تكرار كرده است تا عظمت و اهميت آن را بفهماند .\r\n أُولئِكَ هُمُ الْوارِثُونَ  : كسانى كه اين صفات را داشته و از اين خصلت‌ها بهره‌مند باشند ، منزل‌هاى اهل جهنم را در بهشت به ارث مىبرند . از پيامبر خداست كه : هر يك از شما داراى دو منزل است : منزلى در بهشت و منزلى در جهنم . هر كس\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nمرد و بجهنم رفت اهل بهشت ، منزل او را در بهشت به ارث ميگيرند .\r\nبرخى گويند : مقصود از ميراث در اينجا اين است كه آنها پس از حالات گذشته ، به بهشت ميرسند ، هم چنان كه وارث به ميراث مىرسد .\r\nاكنون در وصف اين وارثان مىفرمايد :\r\n الَّذِينَ يَرِثُونَ الْفِرْدَوْسَ هُمْ فِيها خالِدُونَ  : اينها فردوس را به ارث مىبرند و در آن جاويدانند . فردوس يكى از نامهاى بهشت است . برخى گويند : نام باغهاى بهشت است و برخى گويند : بهشت مخصوصى است .\r\nدر بارهء اصل كلمهء فردوس بعضى گفته‌اند : رومى است كه عربى شده و برخى گفته‌اند : عربى است بمعنى تاكستان .\r\nشاعر گويد : يا بعد يبرين من باب الفراديس چقدر « يبرين » - كه مكانى در بحرين است - از در تاكستانها دور است ! جبائى گويد : معنى وراثت در اينجا اين است كه بهشت بدون زحمت به آنها مىرسد . هم چنان كه مال بدون زحمت به وارث مىرسد .\r\n\r\n","description":"","footnote":"","page_name":" 33 ","page_number":35},
  {"content":"\r\n\r\n\r\n[ سوره المؤمنون ( 23 ) : آيات 12 تا 19 
  ]\r\nوَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ( 12 ) ثُمَّ جَعَلْناهُ نُطْفَةً فِي قَرارٍ مَكِينٍ ( 13 ) ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ ( 14 ) ثُمَّ إِنَّكُمْ بَعْدَ ذلِكَ لَمَيِّتُونَ ( 15 ) ثُمَّ إِنَّكُمْ يَوْمَ الْقِيامَةِ تُبْعَثُونَ ( 16 )\r\nوَ لَقَدْ خَلَقْنا فَوْقَكُمْ سَبْعَ طَرائِقَ وَ ما كُنَّا عَنِ الْخَلْقِ غافِلِينَ ( 17 ) وَ أَنْزَلْنا مِنَ السَّماءِ ماءً بِقَدَرٍ فَأَسْكَنَّاهُ فِي الْأَرْضِ وَ إِنَّا عَلى ذَهابٍ بِهِ لَقادِرُونَ ( 18 ) فَأَنْشَأْنا لَكُمْ بِهِ جَنَّاتٍ مِنْ نَخِيلٍ وَ أَعْنابٍ لَكُمْ فِيها فَواكِهُ كَثِيرَةٌ وَ مِنْها تَأْكُلُونَ ( 19 )\r\n\r\nترجمه :\r\nانسان را از خلاصه شده‌اى از خاك آفريديم . آن گاه به صورت نطفه در قرارگاه\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nرحم ، قرارش داديم . آن گاه نطفه را علقه و علقه را مضغه و مضغه را استخوان كرديم و استخوانها را گوشت پوشانديم . آن گاه او را خلق ديگرى ساختيم . بزرگ است خدايى كه بهترين آفرينندگان است . آن گاه شما بعد از آن ميميريد . آن گاه در روز قيامت مبعوث مىشويد . بالاى سر شما هفت آسمان آفريده‌ايم و از خلق غافل نيستيم و از آسمان آبى به اندازه فرستاديم و در زمين ساكنش كرديم و بر بردن آن قادريم و به آب براى شما نخلستانها و تاكستانها بوجود آورديم كه شما را در آنها ميوه‌هاى بسيار است و از آنها ميخوريد .\r\n\r\nقرائت :\r\nعظاماً : ابن عامر و ابو بكر مفرد و ديگران جمع خوانده‌اند . مفرد بنا بر اين است كه اسم جنس است .\r\nالعظام : ابن عامر و ابو بكر مفرد و ديگران جمع خوانده‌اند .\r\n\r\nلغت :\r\nسلالة خلاصه‌اى كه از چيزى گرفته شده باشد .\r\nنطفه : آب قليل . گاهى هم به آب كثير گفته مىشود .\r\n\r\nاعراب :\r\n فِي قَرارٍ  : صفت نطفه علقه : حال از نطفه . همچنين « مضغه » و « عظاما » لحما : مفعول دوم « كسونا » خلقا : مفعول مطلق  مِنْ نَخِيلٍ وَ أَعْنابٍ  : صفت براى « جنات » و همچنين  « لَكُمْ فِيها فَواكِهُ كَثِيرَةٌ » \r\n\r\nمقصود :\r\nاكنون سوگند ياد كرده ، ميفرمايد :\r\n وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ  : سوگند كه انسان را از سلالهء خاك آفريده‌ايم . مقصود از انسان فرزندان آدم است . و اين كلمه ، اسم جنس است و شامل\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nجميع مىشود . مقصود از سلاله ، نطفهء انسان است كه از خاك آدم توليد شده است . زيرا اين نطفه از خاكى توليد شده كه آدم از آن آفريده شده است .\r\nبرخى گفته‌اند : منظور از انسان حضرت آدم است كه سلاله‌اى است از قشر رويين زمين .\r\n ثُمَّ جَعَلْناهُ نُطْفَةً فِي قَرارٍ مَكِينٍ  : آن گاه انسان را به صورت نطفه در رحم قرار داديم . چه رحم جايگاهى است كه نطفه در آن قرار ميگيرد تا براى مدتى كه مقرر شده است در آنجا به سير تكاملى خود ادامه دهد .\r\n ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً  : آن گاه نطفه را به صورت خون بسته و خون بسته را به صورت گوشت جويده در آورديم . ( تفسير اين قسمت در سورهء حج گذشت ) .\r\n فَخَلَقْنَا الْمُضْغَةَ عِظاماً  : در مرحلهء بعد آن گوشت جويده را به صورت قطعات استخوان در آورديم .\r\n فَكَسَوْنَا الْعِظامَ لَحْماً  : آن گاه بر آن استخوانها پوششى از گوشت قرار داديم .\r\nمقصود از بيان مراحل خلق و تكامل انسان در رحم اين است كه انسان را متوجه حكمت بديع و صنعت عجيب و نعمت كامل خود گرداند .\r\n ثُمَّ أَنْشَأْناهُ خَلْقاً آخَرَ  : آن گاه كه از نظر استخوان بندى و پوشش گوشت بمرحلهء كمال رسيد ، در آن نفخ روح كرديم . اين معنى از گروهى از مفسرين است .\r\nبرخى گويند : منظور روئيدن موى و بر آمدن دندانها و دار شدن قوه درك است .\r\nحسن گويد : منظور اين است كه در اين مرحله ، نرى و مادگى او را مشخص ميكنيم .\r\n فَتَبارَكَ اللَّهُ أَحْسَنُ الْخالِقِينَ  : خداوند بزرگ و خير او هميشگى و ثابت است .\r\nبرخى گويند : يعنى سزاوار تعظيم است . زيرا ذاتى است قديم و زوال ناپذير و كلمهء « مبارك » از بروك بمعنى ثبوت گرفته شده است .\r\nاينكه  « أَحْسَنُ الْخالِقِينَ »  مىگويد ، بخاطر اين است كه تفاوتى در آفرينش او نيست . خلق هم در اصل بمعنى تقدير و اندازه گيرى است . « خلق اديم » يعنى اندازه گيرى\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nسفره براى جدا كردن قطعه‌اى از آن .\r\nحذيفه گويد : اين آيه دلالت دارد بر اينكه آفرينش ، فعل مخصوص خدا نيست جز اينكه آفرينش حقيقى مخصوص خداوند است . زيرا حقيقت آفرينش عبارت است از ايجاد چيزى با اندازه گيرى و محاسبهء دقيق ، بدون تفاوت و اختلاف بديهى است كه چنين عملى مخصوص خداوند است . بدليل :  « أَلا لَهُ الْخَلْقُ وَ الْأَمْرُ »  ( آفرينش و امر مخصوص خداوند است : اعراف 55 ) در روايت است كه عبد اللَّه بن سعد بن ابى سرح كاتب پيامبر بود ، هنگامى كه به  « خَلْقاً آخَرَ »  رسيد ، بدلش خطور كرد :\r\n « فَتَبارَكَ اللَّهُ أَحْسَنُ الْخالِقِينَ »  هنگامى كه پيامبر اين قسمت را به او املاء كرد ، عبد اللَّه پيش خود گفت : اگر محمد ( ص ) پيامبر است و به او وحى مىشود ، منهم پيامبرم و به من هم وحى مىشود . از اينرو به مكه رفت و مرتد شد .\r\nاگر اين روايت صحيح باشد ، اشكالى ندارد . زيرا مانعى نيست كه بر حسب اتفاق چنين جمله‌اى بقلب كسى خطور كند . لكن اين مرد فرومايه و نگونبخت ، دچار اشتباه شد يا اينكه خود را بوادى هولناك اشتباه افكند ، آن هم بخاطر اينكه نسبت بمقام منيع رسالت دچار رشك بود و در اعماق قلبش كفر مىورزيد .\r\n ثُمَّ إِنَّكُمْ بَعْدَ ذلِكَ لَمَيِّتُونَ  : بعد از مراحلى كه ذكر شد ، سرانجام همهء شما ميميريد و اين ، هنگامى است كه مدت معين از سنين عمر را پشت سر بگذاريد .\r\n ثُمَّ إِنَّكُمْ يَوْمَ الْقِيامَةِ تُبْعَثُونَ  : سر انجام در روز قيامت بموقف حساب و پاداش مىرويد .\r\nخداوند خبر داد كه اين ساختمان عجيب وجود انسان سر انجام بمرگ متلاشى مىشود . زيرا هدف صحيحى در كار است كه عبارت است از زنده شدن و بازگشتن . اين زنده شدن و بازگشتن در روز قيامت ، منافاتى با زنده شدن در قبر ندارد . زيرا اثبات زنده شدن انسان در روز قيامت ، منافاتى با زنده شدن در مواقع ديگر ندارد . همانطورى كه خداوند قوم موسى را بر كوه و افراد ديگرى را در جاهاى ديگر زنده كرده است .\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nاين آيه نشان ميدهد كه عقيدهء نظام كه انسان را همان روح ميداند و عقيدهء معمر كه انسان را چيزى غير قابل تقسيم و غير مادى ميداند ، باطل است .\r\n وَ لَقَدْ خَلَقْنا فَوْقَكُمْ سَبْعَ طَرائِقَ  : بالاى سر شما هفت آسمان آفريده‌ايم .\r\nهر آسمان يك طريق است . علت اينكه : آسمان را طريق گرفته ، اين است كه آسمانها به يكديگر راه دارند و يكى پس از ديگرى ، روى يكديگر قرار دارند .\r\nبرخى گفته‌اند : علت اينكه به آسمانها طريق گفته شده اين است كه راه عبور ملائكه است . برخى گفته‌اند : منظور از طريق طبقه است . برخى هم گفته‌اند : ميان هر آسمان پانصد سال راه است .\r\n وَ ما كُنَّا عَنِ الْخَلْقِ غافِلِينَ  : ما از حال خلق غافل نيستيم . زيرا هفت آسمان بر سر آنها بنا كرديم و خورشيد و ماه و ستارگان را بر سر آنها بر افروختيم .\r\nبرخى گويند : يعنى آنها را بيهود نيافريده‌ايم . بلكه آنها را از روى علم آفريده‌ايم و بكارها و حالات آنها آگاهيم .\r\nاين آيه دلالت دارد بر اينكه خداوند به همه چيز داناست . بعلاوه اين آيه انسان را از گناه منع و بطاعت ترغيب مىكند .\r\n وَ أَنْزَلْنا مِنَ السَّماءِ ماءً بِقَدَرٍ  : ما از آسمان ، باندازهء نياز و لزوم باران نازل ميكنيم . نه زياد كه موجب فساد شود و نه كم كه باعث هلاك گردد . بلكه به اندازهء مصلحت .\r\n فَأَسْكَنَّاهُ فِي الْأَرْضِ  : زمين را محل سكونت آب قرار داديم و آب را در زمين گرد آورديم تا مورد استفاده قرار گيرد . مقصود نهرها و چاه‌هاست كه خداوند آب را در آنها قرار ميدهد تا مردم در فصل تابستان كه بارندگى نيست ، از آن استفاده كنند .\r\nبرخى گويند : مقصود اين است كه در زمين چشمه‌ها قرار داده‌ايم .\r\nابن عباس از پيامبر ( ص ) روايت كرده است كه : خداوند پنج نهر از بهشت جارى كرده است : سيحون كه درياى هند است و جيحون كه درياى بلخ است و دجله و فرات كه هر دو در عراقند و نيل كه در مصر است . اينها را خداوند از يك چشمه نازل كرد و در زمين جارى ساخت . و منافع بسيارى براى مردم در آنها قرار داد . چنان كه ميفرمايد :\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n « وَ أَنْزَلْنا مِنَ السَّماءِ ماءً بِقَدَرٍ . . . »   وَ إِنَّا عَلى ذَهابٍ بِهِ لَقادِرُونَ  : ما قادريم كه اين آبها را ببريم و در اين صورت همهء جانداران هلاك خواهند شد . بدينترتيب خداوند عظمت نعمت خود را به سبب نازل كردن آب از آسمان بيان ميدارد .\r\n فَأَنْشَأْنا لَكُمْ بِهِ جَنَّاتٍ مِنْ نَخِيلٍ وَ أَعْنابٍ  : بوسيلهء همين آبها بود كه باغهاى نخل و انگور براى شما ايجاد كرديم تا شما از آنها بهره‌مند شويد .\r\n لَكُمْ فِيها فَواكِهُ كَثِيرَةٌ وَ مِنْها تَأْكُلُونَ  : در اين باغ‌ها براى شما ميوه‌هاى بسيارى است و از آنها ميخوريد .\r\nعلت اينكه از ميان همهء ميوه‌ها فقط خرما و انگور را ذكر مىكند ، اين است كه در حجاز - مدينه و طائف - همين ميوه‌ها بدست مىآمد . از اينرو خداوند نعمت‌هايى ذكر مىكند كه مردم آنها را بشناسند « 1 » .\r\n\r\nنظم آيات :\r\nوجه اتصال اين آيات به قبل اين است كه قبلا نعمتهاى اخروى را كه مخصوص مؤمنين است ، ذكر فرمود . در اين آيات ، ابتدا در بارهء آفرينش انسان سخن گفت .\r\nتا آنها را بدقت وادارد و ترغيبشان كند كه براى رسيدن به نعمت‌هاى آخرت ، به انجام نيكيها پردازند و چون احوال آخرت را بيان كرده بود ، در بارهء قيامت سخن گفت و نشان داد كه هر كس قادر باشد كه انسان را با اين ساختمان عجيب خلق كند ، قادر است كه پس از متلاشى شدن ، دوباره او را زنده گرداند . پس از آن به بيان قدرت بيكران خداوند پرداخت كه مىتواند از آسمان باران بفرستد و در زمين نگاه دارد و در درياها و رودها و چشمه‌ها تقسيم كند . آن گاه بيان كرد كه مىتواند نعمت آب را از مردم سلب كند . يعنى اين نعمت به ارادهء خداوند در دسترس مردم قرار گرفته است .\r\n\r\n\r\n","description":"","footnote":"\r\n( 1 ) - مناسب است كه بمناسبت مسألهء آفرينش انسان به اين روايت كافى نيز كه قسمتى از آن در اينجا آورده مىشود ، توجه شود . امام رضا ( ع ) فرمود : نطفه چهل روز در رحم است .\r\nآن گاه به مدت چهل روز علقه و به مدت چهل روز مضغه است . همين كه چنين چهار ماهه شد ، دو فرشتهء خلاقه از جانب خداوند مبعوث مىشوند . مىگويند : خدايا چه خلق كنيم ؟ پسر يا دختر ؟\r\nبه آنها دستور داده مىشود . . .\r\n","page_name":" 39 ","page_number":41},
  {"content":"\r\n\r\n\r\n[ سوره المؤمنون ( 23 ) : آيات 20 تا 25 
  ]\r\nوَ شَجَرَةً تَخْرُجُ مِنْ طُورِ سَيْناءَ تَنْبُتُ بِالدُّهْنِ وَ صِبْغٍ لِلْآكِلِينَ ( 20 ) وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِها وَ لَكُمْ فِيها مَنافِعُ كَثِيرَةٌ وَ مِنْها تَأْكُلُونَ ( 21 ) وَ عَلَيْها وَ عَلَى الْفُلْكِ تُحْمَلُونَ ( 22 ) وَ لَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ ( 23 ) فَقالَ الْمَلَأُ الَّذِينَ كَفَرُوا مِنْ قَوْمِهِ ما هذا إِلاَّ بَشَرٌ مِثْلُكُمْ يُرِيدُ أَنْ يَتَفَضَّلَ عَلَيْكُمْ وَ لَوْ شاءَ اللَّهُ لَأَنْزَلَ مَلائِكَةً ما سَمِعْنا بِهذا فِي آبائِنَا الْأَوَّلِينَ ( 24 )\r\nإِنْ هُوَ إِلاَّ رَجُلٌ بِهِ جِنَّةٌ فَتَرَبَّصُوا بِهِ حَتَّى حِينٍ ( 25 )\r\n\r\nترجمه :\r\nو درختى كه از طور سيناء بيرون مىآيد و روغن و نان خورش براى خورندگان توليد مىكند . و براى شما در چهار پايان درس عبرتى است . شما را از آنچه در شكم\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nآنهاست ، مىنوشانيم و در آنها براى شما منافع بسيارى است او از آنها ميخوريد و بر آنها و بر كشتىها سوار مىشويد . نوح را بسوى قومش فرستاديم . گفت : اى قوم ، خداوند را پرستش كنيد . جز او شما را خدايى نيست . آيا تقوى بيشتر نمىكنيد ؟\r\nاشراف قوم گفتند : اين نيست مگر بشرى مثل شما . ميخواهيد بر شما برترى پيدا كند . اگر خدا ميخواست ، فرشتگانى مىفرستاد . نظير چنين چيزى در ميان نياكانمان نشنيده‌ايم . او نيست مگر مردى ديوانه كه بايد صبر كنيد تا هنگام مرگش فرا رسد .\r\n\r\nقرائت :\r\nسيناء : اهل حجاز و ابو عمرو به كسر سين و ديگران بفتح خوانده‌اند و در هر دو صورت غير منصرف است .\r\nتنبت : ابن كثير و ابو عمرو و يعقوب - از روح - بضم تاء و ديگران بفتح تاء و ضم باء خوانده‌اند . بنا بر اول حرف جر ، يا زائد است يا متعلق به مفعول محذوف است و ممكن است در محل حال باشد .\r\n\r\nمقصود :\r\n وَ شَجَرَةً تَخْرُجُ مِنْ طُورِ سَيْناءَ  : و بوسيلهء آب باران درخت زيتون را در كوه طور رويانيديم . علت اينكه درخت زيتون را بالاختصاص ذكر مىكند ، اين است كه اين درخت عبرت انگيز است . زيرا سابقه ندارد كه كسى آن را آب داده باشد . اين درخت ميوه‌اى دارد كه از آن روغن بدست مىآيد و منفعت آن بسيار است . سيناء نام محلى است كه كوه طور در آن واقع است . قول صحيح‌تر همين است . كلمهء سيناء بقول ضحاك ، نبطى و بقول عكرمه ، حبشى است . مجاهد گويد : نام سنگهاى آن وادى است . برخى گويند : سيناء بركه است . برخى گويند : طور سيناء ، كوه مشجر است . برخى گويند : كوه است . يعنى همان كوهى كه ميان مصر و ايله واقع شده و در آنجا بر حضرت موسى وحى نازل شد .\r\n تَنْبُتُ بِالدُّهْنِ وَ صِبْغٍ لِلْآكِلِينَ  : از ميوه درخت زيتون ، روغن كه هم نان خورش است ، و هم فوايد ديگر دارد بدست مىآيد . مقصود اين است كه نان را با روغن\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nزيتون ميخورند . ابن عباس مىگويد : درخت زيتون هم روغن ميدهد و هم نان خورش و نان خورش همان دانه‌هاى زيتون است . از پيامبر خدا روايت شده است كه : زيتون درختى مبارك است . از آن روغن و نان خورش بدست آوريد .\r\n وَ إِنَّ لَكُمْ فِي الْأَنْعامِ لَعِبْرَةً  : در چارپايان دليلى است كه مىتوانيد بوسيله آن بقدرت خدا پى ببريد .\r\n نُسْقِيكُمْ مِمَّا فِي بُطُونِها  : از شير آنها شما را ميخورانيم . . . ( اين قسمت در سورهء نحل تفسير شده است )  وَ لَكُمْ فِيها مَنافِعُ كَثِيرَةٌ  : شما را از اين چارپايان منافع بسيارى است كه از پشت و كرك و موى و پشم آنها استفاده ميكنيد .\r\n وَ مِنْها تَأْكُلُونَ  : از گوشت آنها ميخوريد و بوسيلهء آنها كسب ميكنيد .\r\n وَ عَلَيْها وَ عَلَى الْفُلْكِ تُحْمَلُونَ  : و بر بعضى از آنها - شتر - و بر كشتىها سوار مىشويد .\r\nپس از آنكه قدرت كاملهء خود را بيان كرد ، توضيح داد كه نعمتهاى خدا عمومى و همگانى است . اكنون بذكر يك نعمت بسيار مهم مىپردازد كه عبارت است از فرستادن پيامبران :\r\n وَ لَقَدْ أَرْسَلْنا نُوحاً إِلى قَوْمِهِ  : نوح را بسوى قومش فرستاديم . ابن عباس مىگويد : نوح را به اين جهت نوح گفته‌اند كه بسيار بر خود نوحه ميكرد . برخى گفته‌اند : بخاطر اينكه قوم خود را نفرين ميكرد . برخى گفته‌اند : بخاطر اينكه در مورد فرزندش پيش خدا التماس ميكرد .\r\n فَقالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ  : نخستين دعوت نوح در بارهء توحيد بود كه مهم‌تر از هر چيزى است . بمردم ميگفت : خدا را بيگانگى پرستش كنيد و در برابر او پرهيزكار باشيد تا گرفتار عذاب نشويد .\r\n فَقالَ الْمَلَأُ الَّذِينَ كَفَرُوا مِنْ قَوْمِهِ ما هذا إِلَّا بَشَرٌ مِثْلُكُمْ يُرِيدُ أَنْ يَتَفَضَّلَ عَلَيْكُمْ  : اشرافيان كافر قوم ، گفتند : نوح بشرى است مثل شما كه قصد دارد بر شما\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nرياست كند و شما را مطيع خود سازد و بر شما برترى پيدا كند .\r\n وَ لَوْ شاءَ اللَّهُ لَأَنْزَلَ مَلائِكَةً  : اگر خدا ميخواست كه جز او كسى و چيزى پرستيده نشود ، بشر نمىفرستاد . بلكه فرشتگانى بسوى ما مىفرستاد .\r\n ما سَمِعْنا بِهذا فِي آبائِنَا الْأَوَّلِينَ  : توحيدى كه نوح ما را بدان ميخواند ، در امتهاى پيشين ، نمونهء آن را نشنيده‌ايم .\r\n إِنْ هُوَ إِلَّا رَجُلٌ بِهِ جِنَّةٌ  : نوح مردى است كه گرفتار جنون شده است .\r\n فَتَرَبَّصُوا بِهِ حَتَّى حِينٍ  : انتظار مرگش بكشيد تا از دست او راحت شويد .\r\nبرخى گويند : يعنى منتظر بهبوديش باشيد كه پس از بهبودى دست از اين حرفها بر ميدارد . برخى گويند : يعنى زندانيش كنيد تا از حرف خود باز گردد .\r\n\r\n","description":"","footnote":"","page_name":" 43 ","page_number":45},
  {"content":"\r\n\r\n\r\n[ سوره المؤمنون ( 23 ) : آيات 26 تا 30 
  ]\r\nقالَ رَبِّ انْصُرْنِي بِما كَذَّبُونِ ( 26 ) فَأَوْحَيْنا إِلَيْهِ أَنِ اصْنَعِ الْفُلْكَ بِأَعْيُنِنا وَ وَحْيِنا فَإِذا جاءَ أَمْرُنا وَ فارَ التَّنُّورُ فَاسْلُكْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلاَّ مَنْ سَبَقَ عَلَيْهِ الْقَوْلُ مِنْهُمْ وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ ( 27 ) فَإِذَا اسْتَوَيْتَ أَنْتَ وَ مَنْ مَعَكَ عَلَى الْفُلْكِ فَقُلِ الْحَمْدُ لِلَّهِ الَّذِي نَجَّانا مِنَ الْقَوْمِ الظَّالِمِينَ ( 28 ) وَ قُلْ رَبِّ أَنْزِلْنِي مُنْزَلاً مُبارَكاً وَ أَنْتَ خَيْرُ الْمُنْزِلِينَ ( 29 ) إِنَّ فِي ذلِكَ لَآياتٍ وَ إِنْ كُنَّا لَمُبْتَلِينَ ( 30 )\r\n\r\nترجمه :\r\nنوح گفت : خدايا مرا در برابر تكذيب ايشان يارى فرما . به او وحى كرديم كه در برابر ما و به امر ما كشتى بساز . همين كه امر ما آمد و تنور فوران كرد . از هر كدام يك جفت و خانواده‌ات را جز آنكه قضاى حتمى بر او واقع شده است ، داخل كشتى\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nساز و در مورد كافران با من سخن مگو كه آنها غرق مىشوند . همين كه تو و كسانى كه با تواند ، در كشتى قرار گرفتيد ، بگو : حمد خداى را كه ما را از قوم ستمكار نجات داد . بگو : خدايا نزول مرا از كشتى مبارك گردان كه تو بهترين نازل كنندگانى . در اين جريان ، دلالات و درسهايى است و ما آزمايش كنندگانيم .\r\n\r\nقرائت :\r\nمنزلا : ابو بكر - از عاصم - بفتح ميم و كسر راء و ديگران بضم ميم و فتح زاء خوانده‌اند ، در هر دو صورت محتمل است كه كلمه مصدر يا اسم مكان باشد ( از ابو على فارسى فسوى ) .\r\n\r\nمقصود :\r\nاكنون دربارهء نوح كه قوم او را متهم بديوانگى كردند ، مىفرمايد :\r\n قالَ رَبِّ انْصُرْنِي بِما كَذَّبُونِ  : نوح گفت : خدايا مرا در برابر تكذيبشان يارى كن و آنها را هلاك گردان .\r\n فَأَوْحَيْنا إِلَيْهِ أَنِ اصْنَعِ الْفُلْكَ بِأَعْيُنِنا وَ وَحْيِنا  : به او وحى كرديم كه در برابر ما - و بقولى در برابر چشم دوستان ما از فرشتگان و مؤمنين - و بفرمان و راهنمايى ما كشتى بسازد .\r\n فَإِذا جاءَ أَمْرُنا وَ فارَ التَّنُّورُ فَاسْلُكْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلَّا مَنْ سَبَقَ عَلَيْهِ الْقَوْلُ مِنْهُمْ  : اين قسمت در سورهء هود تفسير شده است .\r\n وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ  : در بارهء ظالمان با من سخن مگو كه آنها هلاك مىشوند .\r\n فَإِذَا اسْتَوَيْتَ أَنْتَ وَ مَنْ مَعَكَ عَلَى الْفُلْكِ فَقُلِ الْحَمْدُ لِلَّهِ الَّذِي نَجَّانا مِنَ الْقَوْمِ الظَّالِمِينَ  : هنگامى كه با همراهانت در كشتى قرار گرفتى ، بگو : حمد خداى را كه ما را از مردم ستمكارى كه منكر توحيدند ، خلاص كرد .\r\n وَ قُلْ رَبِّ أَنْزِلْنِي مُنْزَلًا مُبارَكاً  : و بگو : خدايا مرا در جايگاه مباركى فرود آور . زيرا نجات حقيقى به همين است . برخى گفته‌اند : مقصود از جايگاه مبارك ،\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nخود كشتى است . برخى گفته‌اند : مبارك بودن كشتى بخاطر اين است كه وسيلهء نجات است . برخى گويند : مقصود اين است كه مرا در جايى فرود آورد كه داراى آب و درخت باشد . برخى گويند : منظور از مبارك اين است كه همراهان توليد نسل فراوان كنند .\r\n وَ أَنْتَ خَيْرُ الْمُنْزِلِينَ  : تو بهترين فرود آورندگانى . زيرا هيچكس قادر نيست كه كسى را در منزلى فرود آورد و او را از آفات حفظ كند و همهء نيازهاى او را بر آورد ، جز تو . حسن گويد : در كشتى هفت نفر مؤمن بودند و نوح هشتم بود . برخى گويند :\r\nهشتاد نفر بودند .\r\n إِنَّ فِي ذلِكَ لَآياتٍ  : در كار نوح و ساختن كشتى و هلاك دشمنان خداى براى عاقلان دلائل روشنى است كه به آنها بر يگانگى خداوند استدلال ميكنند .\r\n وَ إِنْ كُنَّا لَمُبْتَلِينَ  : ما آنها را بوسيلهء فرستادن نوح و موعظه‌ها و تذكرات آزموديم و بندگان را وادار ميكنيم كه به اين آيات بر قدرت ما استدلال كنند و ما را بشناسند .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\n\r\n[ سوره المؤمنون ( 23 ) : آيات 31 تا 40 
  ]\r\nثُمَّ أَنْشَأْنا مِنْ بَعْدِهِمْ قَرْناً آخَرِينَ ( 31 ) فَأَرْسَلْنا فِيهِمْ رَسُولاً مِنْهُمْ أَنِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ ( 32 ) وَ قالَ الْمَلَأُ مِنْ قَوْمِهِ الَّذِينَ كَفَرُوا وَ كَذَّبُوا بِلِقاءِ الْآخِرَةِ وَ أَتْرَفْناهُمْ فِي الْحَياةِ الدُّنْيا ما هذا إِلاَّ بَشَرٌ مِثْلُكُمْ يَأْكُلُ مِمَّا تَأْكُلُونَ مِنْهُ وَ يَشْرَبُ مِمَّا تَشْرَبُونَ ( 33 ) وَ لَئِنْ أَطَعْتُمْ بَشَراً مِثْلَكُمْ إِنَّكُمْ إِذاً لَخاسِرُونَ ( 34 ) أَ يَعِدُكُمْ أَنَّكُمْ إِذا مِتُّمْ وَ كُنْتُمْ تُراباً وَ عِظاماً أَنَّكُمْ مُخْرَجُونَ ( 35 )\r\nهَيْهاتَ هَيْهاتَ لِما تُوعَدُونَ ( 36 ) إِنْ هِيَ إِلاَّ حَياتُنَا الدُّنْيا نَمُوتُ وَ نَحْيا وَ ما نَحْنُ بِمَبْعُوثِينَ ( 37 ) إِنْ هُوَ إِلاَّ رَجُلٌ افْتَرى عَلَى اللَّهِ كَذِباً وَ ما نَحْنُ لَهُ بِمُؤْمِنِينَ ( 38 ) قالَ رَبِّ انْصُرْنِي بِما كَذَّبُونِ ( 39 ) قالَ عَمَّا قَلِيلٍ لَيُصْبِحُنَّ نادِمِينَ ( 40 )\r\n\r\n","description":"","footnote":"","page_name":" 47 ","page_number":49},
  {"content":"\r\n\r\n\r\nترجمه :\r\nپس از آنها جماعت ديگرى آفريديم و در ميان آنها پيامبرى از جنس خود ايشان فرستاديم كه خداى را بپرستيد كه جز او خدايى براى شما نيست . چرا پرهيزكارى پيشه نميكنيد ؟ اشرافيان قوم كه كافر شده و ديدار آخرت را تكذيب كرده بودند و در زندگى دنيا آنها را متنعم ساخته بوديم ، گفتند : اين بشرى است مثل شما كه از آنچه شما ميخوريد و مىنوشيد ، مىخورد و مىنوشد و اگر اطاعت بشرى مثل خودتان بكنيد ، دچار زيان ميشويد ، آيا شما را وعده ميدهد كه وقتى مرديد و خاك و استخوان شديد ، بيرون آورده ميشويد ؟ چه دور است وعده‌اى كه بشما داده مىشود ؟\r\nنيست مگر زندگى همين دنيا كه ميميريم و زنده مىشويم و برانگيخته نميشويم .\r\nنيست او مگر مردى كه به خدا افتراى دروغ مىبندد و ما به او ايمان نداريم . گفت :\r\nخدايا مرا در برابر تكذيب ايشان يارى فرما . خداوند فرمود : به زودى پشيمان خواهند شد .\r\n\r\nقرائت :\r\nهيهات : ابو جعفر به كسر و ديگران به فتح خوانده‌اند . گفته‌اند : به كسر جمع و بفتح مفرد است .\r\n\r\nاعراب :\r\n أَ يَعِدُكُمْ أَنَّكُمْ إِذا   . . . أَنَّكُمْ مُخْرَجُونَ  : سيبويه گويد : « انّ » دوم بدل است از « انّ » اول و بعقيده برخى براى تأكيد است . يا اينكه در محل رفع است به « اذا » .\r\n إِذا مِتُّمْ . . .  : در محل رفع و خبر « انّ » .\r\n\r\nمقصود :\r\nبدنبال قصهء نوح مىفرمايد :\r\n ثُمَّ أَنْشَأْنا مِنْ بَعْدِهِمْ قَرْناً آخَرِينَ  : پس از قوم نوح جماعت ديگرى آفريديم .\r\nمقصود از قرن مردم يك عصر است كه مقارن يكديگر و بهم نزديكند . برخى گويند :\r\nمنظور از اين جماعت مردم عاد است كه قوم هودند . زيرا هود بعد از نوح مبعوث\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nگرديد . جبائى گويد : مقصود قوم ثمود است كه بوسيلهء صيحهء آسمانى هلاك شدند .\r\n فَأَرْسَلْنا فِيهِمْ رَسُولًا مِنْهُمْ أَنِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ  :\r\nتفسير آن گذشت .\r\n وَ قالَ الْمَلَأُ مِنْ قَوْمِهِ الَّذِينَ كَفَرُوا وَ كَذَّبُوا بِلِقاءِ الْآخِرَةِ وَ أَتْرَفْناهُمْ فِي الْحَياةِ الدُّنْيا ما هذا إِلَّا بَشَرٌ مِثْلُكُمْ يَأْكُلُ مِمَّا تَأْكُلُونَ مِنْهُ وَ يَشْرَبُ مِمَّا تَشْرَبُونَ  :\r\nاشرافيان قوم كه كافر بودند و ديدار آخرت را تكذيب ميكردند و انواع نعمتها را به آنها داده بوديم ، گفتند : اين شخص مثل شماست آنچه شما ميخوريد و مىنوشيد ، مىخورد و مىنوشد و بر ما ترجيحى ندارد « 1 » .\r\n وَ لَئِنْ أَطَعْتُمْ بَشَراً مِثْلَكُمْ إِنَّكُمْ إِذاً لَخاسِرُونَ  : اگر اطاعت بشرى چون خودتان كنيد و دعوت او را بپذيريد ، دچار ضرر و زيان مىشويد .\r\n أَ يَعِدُكُمْ أَنَّكُمْ إِذا مِتُّمْ وَ كُنْتُمْ تُراباً وَ عِظاماً أَنَّكُمْ مُخْرَجُونَ  : آيا اين پيامبر به شما وعده ميدهد كه پس از مردن و پوسيدن ، بار ديگر زنده شده ، از قبرها خارج مىشويد ؟ !  هَيْهاتَ هَيْهاتَ لِما تُوعَدُونَ  : چه دور است و چه محال است وعده‌اى كه بشما داده مىشود ! !  إِنْ هِيَ إِلَّا حَياتُنَا الدُّنْيا نَمُوتُ وَ نَحْيا  : زندگى همين زندگى دنياست كه بما نزديك است . گروهى ميميرند و گروهى به دنيا مىآيند و زنده شدن مجدد ، در بين نيست .\r\n وَ ما نَحْنُ بِمَبْعُوثِينَ  : اين زندگى و مرگ ، حيات ديگرى بدنبال ندارد .\r\n إِنْ هُوَ إِلَّا رَجُلٌ افْتَرى عَلَى اللَّهِ كَذِباً وَ ما نَحْنُ لَهُ بِمُؤْمِنِينَ  : او مردى است كه به خداوند نسبت دروغ ميدهد و ما او را تصديق نميكنيم .\r\n قالَ رَبِّ انْصُرْنِي بِما كَذَّبُونِ  : تفسير آن گذشت .\r\n\r\n\r\n","description":"","footnote":"\r\n( 1 ) - اولين انتقاد آنها از فرستادهء خدا به منظور منحرف كردن ذهن مردم اين است كه چرا او غذا مىخورد و آب مىنوشد ؟ پيامبر بايد نيازى به آب و غذا نداشته باشد . حال آنكه امتياز پيامبران بوحى است .\r\n","page_name":" 49 ","page_number":51},
  {"content":"\r\n\r\n قالَ عَمَّا قَلِيلٍ لَيُصْبِحُنَّ نادِمِينَ  : خداوند دعاى پيامبر خود را مستجاب كرده ، به او فرمود : ديرى نميپايد كه اينها با فرا رسيدن مرگ يا نزول عذاب ، از كردار و گفتار خود نادم خواهند شد .\r\nاين جمله ، تهديد است .\r\n\r\n\r\n","description":"","footnote":"\r\n( نوع اعتراضها را بيان كرده است : يك اعتراض اين بود كه چطور مىشود پيامبر غذا بخورد و آب بنوشد ؟ ! اعتراض ديگر اين است كه : پيامبر سخن از قيامت و زنده شدن مجدد مىزند و اين قابل قبول نيست . در حقيقت آنها منكر معاد بودند . سومين انتقاد آنها اين بوده است كه پيامبران به خدا نسبت دروغ ميدهند و خداوند چنين مطلبى نگفته است .\r\nنكتهء جالب اين است كه همينها با همهء خيره سرى و گمراهى منكر خدا نيستند . بلكه نبوت انبياء و معاد را منكرند و انتظار دارند كه اگر پيامبرى از جانب خدا بيايد ، نيازى به آب و غذا نداشته باشد و مثل ملك زندگى كند .\r\n","page_name":" 50 ","page_number":52},
  {"content":"\r\n\r\n\r\n[ سوره المؤمنون ( 23 ) : آيات 41 تا 50 
  ]\r\nفَأَخَذَتْهُمُ الصَّيْحَةُ بِالْحَقِّ فَجَعَلْناهُمْ غُثاءً فَبُعْداً لِلْقَوْمِ الظَّالِمِينَ ( 41 ) ثُمَّ أَنْشَأْنا مِنْ بَعْدِهِمْ قُرُوناً آخَرِينَ ( 42 ) ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ ( 43 ) ثُمَّ أَرْسَلْنا رُسُلَنا تَتْرا كُلَّ ما جاءَ أُمَّةً رَسُولُها كَذَّبُوهُ فَأَتْبَعْنا بَعْضَهُمْ بَعْضاً وَ جَعَلْناهُمْ أَحادِيثَ فَبُعْداً لِقَوْمٍ لا يُؤْمِنُونَ ( 44 ) ثُمَّ أَرْسَلْنا مُوسى وَ أَخاهُ هارُونَ بِآياتِنا وَ سُلْطانٍ مُبِينٍ ( 45 )\r\nإِلى فِرْعَوْنَ وَ مَلائِهِ فَاسْتَكْبَرُوا وَ كانُوا قَوْماً عالِينَ ( 46 ) فَقالُوا أَ نُؤْمِنُ لِبَشَرَيْنِ مِثْلِنا وَ قَوْمُهُما لَنا عابِدُونَ ( 47 ) فَكَذَّبُوهُما فَكانُوا مِنَ الْمُهْلَكِينَ ( 48 ) وَ لَقَدْ آتَيْنا مُوسَى الْكِتابَ لَعَلَّهُمْ يَهْتَدُونَ ( 49 ) وَ جَعَلْنَا ابْنَ مَرْيَمَ وَ أُمَّهُ آيَةً وَ آوَيْناهُما إِلى رَبْوَةٍ ذاتِ قَرارٍ وَ مَعِينٍ ( 50 )\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n\r\nترجمه :\r\nآنها به حق دچار صيحه شدند و آنها را به شكل چوب خشك در آورديم . مردم ستمكار از رحمت خدا دورند . آن گاه بدنبال ايشان امتهاى ديگرى بوجود آورديم .\r\nهيچ امتى از اجل خود جلو و عقب نمىافتد . آن گاه پيامبرانمان را يكى پس از ديگرى فرستاديم و هر امتى پيامبر خود را تكذيب كرد و ما آنها را بدنبال يكديگر هلاك كرديم و از آنها داستانهايى عبرت انگيز بيادگار گذاشتيم . مردم بىايمان از رحمت خدا دورند .\r\nآن گاه موسى و برادرش هارون را با آياتمان و برهانى واضح بسوى فرعون و اشرافيان كشورش فرستاديم . آنها هم كبر ورزيدند و مردمى برترىجو بودند . گفتند : آيا به دو بشرى كه مثل خود مايند و قومشان پرستندگان مايند ، ايمان آوريم ؟ موسى و هارون را تكذيب كردند و از هلاك شدگان بودند . بموسى تورات داديم تا هدايت شوند .\r\nپسر مريم و مادرش را آيتى قرار داديم و آنها را به مكان مرتفعى كه مسطح و داراى چشمهء آب بود برديم .\r\n\r\nقرائت :\r\nتترا : ابن كثير و ابو عمرو و ابو جعفر به تنوين و ديگران بدون تنوين خوانده‌اند .\r\n\r\nمقصود :\r\nقبلا در بارهء كفار فرمود : ديرى نمىپايد كه بر اثر مرگ يا عذاب ، دچار ندامت خواهند شد . اكنون در بارهء سرانجام كار آنها ميفرمايد :\r\n فَأَخَذَتْهُمُ الصَّيْحَةُ بِالْحَقِّ  : جبرئيل بر آنها صيحه‌اى كشيد و بسبب كفر و استحقاق عقاب ، همگى هلاك گشتند .\r\n فَجَعَلْناهُمْ غُثاءً  : و آنها را به صورت شاخ درختان كه سيلاب حمل مىكند در آورديم . مقصود اين است كه هلاك شدند و به شكل چوب خشك در آمدند .\r\n فَبُعْداً لِلْقَوْمِ الظَّالِمِينَ  : خداوند مردم مشرك و تكذيب كننده را از رحمت خود دور كرده است .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n ثُمَّ أَنْشَأْنا مِنْ بَعْدِهِمْ قُرُوناً آخَرِينَ  : پس از آنها امتهاى ديگرى در عصرهاى بعد بوجود آورديم .\r\n ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ  : اين جمله تهديدى است براى مشركين . يعنى هيچ امتى پيش از به پايان رسانيدن مدت خود نميميرد و پيش از مدتى كه بايد بماند ، نبايد بماند . برخى گويند : منظور اين است كه فرا رسيدن عذاب ايشان وقتى دارد كه بيش و كم نميشود . اجل ، زمانى است كه براى انجام چيزى مقرر شده است . اجل محتوم قابل تغيير نيست . اما اجل مشروط ، بحسب شرط تغيير مىكند .\r\nاجلى كه در آيه ذكر شده ، همان اجل محتوم است .\r\n ثُمَّ أَرْسَلْنا رُسُلَنا تَتْرا  : آن گاه پيامبران خود را يكى بعد از ديگرى فرستاديم .\r\nبرخى گويند : يعنى آنها را بفاصله‌هاى كم فرستاديم .\r\n كُلَّ ما جاءَ أُمَّةً رَسُولُها كَذَّبُوهُ  : هر رسولى نزد امت خود رفت ، مورد تكذيب واقع شد .\r\n فَأَتْبَعْنا بَعْضَهُمْ بَعْضاً  : ما هم آنها را پى در پى هلاك كرديم .\r\n وَ جَعَلْناهُمْ أَحادِيثَ  : و آنها را به سرنوشتى گرفتار كرديم كه از آنها داستانى شوم در ميان مردم بعد بيادگار ماند .\r\n فَبُعْداً لِقَوْمٍ لا يُؤْمِنُونَ  : مردم بى ايمان از رحمت خدا دورند .\r\n  ثُمَّ أَرْسَلْنا مُوسى وَ أَخاهُ هارُونَ بِآياتِنا وَ سُلْطانٍ مُبِينٍ إِلى فِرْعَوْنَ وَ مَلَائِهِ   :\r\nآن گاه موسى و برادرش هارون را با نشانه‌هاى روشن و برهان آشكار ، بسوى فرعون و اشراف كشورش فرستاديم . علت اينكه اشراف را ذكر مىكند ، اين است كه سايرين تابع ايشانند .\r\n فَاسْتَكْبَرُوا وَ كانُوا قَوْماً عالِينَ  : آنها از قبول حق كبر ورزيده ، سر باز .\r\nزدند و مردم گردن فرازى بودند كه بر تودهء مردم غالب شده ، آنها را برده و بنده خويش ساخته بودند .\r\n فَقالُوا أَ نُؤْمِنُ لِبَشَرَيْنِ مِثْلِنا  : گفتند : چگونه به دو بشر ايمان بياوريم كه\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nاز نظر آفرينش با ما تفاوتى ندارند . بشر را به اين جهت بشر گفته‌اند كه بشرهء او - يعنى پوستش - پوشيدهء از پشم و مو نيست و بدينجهت محتاج لباس است . اما حيوانات بدنشان بوسيلهء پشم و مو و پر پوشيده شده است و اين ، لطفى است از جانب خداوند به آنها كه از نعمت عقل محرومند و نميتوانند خويشتن را بوسيلهء ساترى بپوشند .\r\n وَ قَوْمُهُما لَنا عابِدُونَ  : چرا بموسى و هارون و قومشان بردگان و بندگان مايند ، ايمان بياوريم ؟ ! حسن گويد : بنى اسرائيل فرعون را مىپرستيدند و فرعون بت مىپرستيد .\r\n فَكَذَّبُوهُما فَكانُوا مِنَ الْمُهْلَكِينَ  : آنان موسى و هارون را تكذيب كردند و سر انجام خداوند آنها را غرق و هلاك كرد .\r\n وَ لَقَدْ آتَيْنا مُوسَى الْكِتابَ لَعَلَّهُمْ يَهْتَدُونَ  : تورات را بر موسى نازل كرديم تا مردم بوسيلهء آن به راه حق و صواب هدايت شوند .\r\n وَ جَعَلْنَا ابْنَ مَرْيَمَ وَ أُمَّهُ آيَةً  : پسر مريم و مادرش را شاهد و دليلى بر قدرت خويش قرار داديم . زيرا عيسى را بدون پدر آفريديم و مريم را بدون شوهر باردار كرديم .\r\n وَ آوَيْناهُما إِلى رَبْوَةٍ ذاتِ قَرارٍ وَ مَعِينٍ  : اين مادر و فرزند را به نقطهء مرتفعى كه زمين آن هموار - و بقولى سر سبز و خرم - بود ، برديم . برخى گويند : در مصر است و برخى گويند : بيت المقدس است . برخى گويند : منظور از ربوه ، حيرهء كوفه و قرار مسجد كوفه و معين ، شط فرات است .\r\n\r\n","description":"","footnote":"","page_name":" 54 ","page_number":56},
  {"content":"\r\n\r\n\r\n[ سوره المؤمنون ( 23 ) : آيات 51 تا 56 
  ]\r\nيا أَيُّهَا الرُّسُلُ كُلُوا مِنَ الطَّيِّباتِ وَ اعْمَلُوا صالِحاً إِنِّي بِما تَعْمَلُونَ عَلِيمٌ ( 51 ) وَ إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاتَّقُونِ ( 52 ) فَتَقَطَّعُوا أَمْرَهُمْ بَيْنَهُمْ زُبُراً كُلُّ حِزْبٍ بِما لَدَيْهِمْ فَرِحُونَ ( 53 ) فَذَرْهُمْ فِي غَمْرَتِهِمْ حَتَّى حِينٍ ( 54 ) أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ ( 55 )\r\nنُسارِعُ لَهُمْ فِي الْخَيْراتِ بَلْ لا يَشْعُرُونَ ( 56 )\r\n\r\nترجمه :\r\nاى پيامبران از چيزهاى حلال بخوريد و كار شايسته كنيد كه من بكردار شما دانايم . اين دين شما يك دين است و من خداى شمايم . از من بپرهيزيد . مردم بكتابهاى مختلفى گرويدند و هر حزبى به آنچه نزد خود دارد ، خوشحال است . آنها را در جهلشان باقى بگذار تا مرگشان فرا رسد . آيا گمان ميكنند اينكه آنها را به مال و اولاد كمك ميكنيم ، براى اين است كه در خيرات آنها تعجيل كنيم ؟ ولى آنها شعور ندارند !\r\n\r\nقرائت :\r\nواق : كوفيان بكسر همزه و ابن عامر « ان » و ديگران « ان » خوانده‌اند . وجه\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nقرائت دوم و سوم اين است كه حرف جر مقدر است و وجه كسر اين است كه كلامى مستأنف است .\r\n\r\nمقصود :\r\nبدنبال مطالب گذشته كه تاريخچه‌اى كوتاه از وضع امتها و برنامهء پيامبران بود ، ميفرمايد :\r\n يا أَيُّهَا الرُّسُلُ كُلُوا مِنَ الطَّيِّباتِ  : گويند : اين خطاب بهمهء پيامبران است و به آنها امر شده است كه حلال بخورند . از پيامبر گرامى اسلام نقل شده است كه :\r\n« خدا پاك است و جز پاك نميپذيرد و مؤمنين را به همان چيزهايى امر كرده است كه پيامبران را امر كرده است . فرمود : اى پيامبران از چيزهاى پاك بخوريد و فرمود :\r\nاى مردم مؤمن از چيزهاى پاكى كه روزى شما كرده‌ايم بخوريد » .\r\nبرخى گويند : اين خطاب مخصوص حضرت محمد ( ص ) است : زيرا عرب ، مفرد را بجمع خطاب مىكند . البته فايده اين نحو خطاب اين است كه دلالت دارد بر اينكه پيامبران همگى به همين دستور مأمور بوده‌اند .\r\nحسن گويد : به خدا بدانيد كه مقصود زرد و سرخ و ترش و شيرين نيست ، بلكه منظور اين است كه از حلال استفاده كنيد .\r\n وَ اعْمَلُوا صالِحاً إِنِّي بِما تَعْمَلُونَ عَلِيمٌ  : در پى كارهاى شايسته - كه شما را بآن‌ها امر كرده‌ام - باشيد كه من بكردار شما دانا و آگاهم . بديهى است كه شخص عاقل وقتى ميداند كه كسى كه برايش كار مىكند به حالش آگاه است و پاداش او را به حسب عمل ميدهد ، عمل خود را اصلاح مىكند ، برخى گويند : اين خطاب مخصوص جناب عيسى است .\r\n وَ إِنَّ هذِهِ أُمَّتُكُمْ أُمَّةً واحِدَةً  : حسن و ابن جريح گويند : يعنى دين شما يك دين است . شايد اين كه امت بمعنى دين است ، اين آيه است :  « إِنَّا وَجَدْنا آباءَنا عَلى أُمَّةٍ »  ( و ما پدرانمان را بر دينى يافتيم : زخرف 22 ) .\r\nنابغه گويد :\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n حلفت فلم اترك لنفسى ريبة * و هل يأثمن ذو امة و هو طائع \r\nسوگند ياد كرده و براى خود ترديدى باقى نگذاشته‌ام . آيا شخص ديندار و مطيع ، گناه مىكند ؟\r\nبرخى گويند : يعنى جماعت شما و جماعت قبل از شما همه يكى بوده ، بندگان خدا هستيد .\r\n وَ أَنَا رَبُّكُمْ فَاتَّقُونِ  : من خداى شمايم پس از من بپرهيزيد .\r\n فَتَقَطَّعُوا أَمْرَهُمْ بَيْنَهُمْ زُبُراً  : اما مردم در دين خود متفرق شدند و هر دسته‌اى به كتابى گرويدند و ساير كتب را تكذيب كردند . چنان كه يهود به انجيل و قرآن كافر شدند و مسيحيان به قرآن .\r\nبرخى گويند : يعنى كتابهايى ساختند و به آنها براى اثبات مذهب خود استدلال كردند .\r\nاين معنى بنا بر اين است كه « زبُر » و جمع زبور باشد . اما بنا بر قرائت ابن عامر « زبَر » ، جمع « زُبره » يعنى به صورت دسته‌هاى مختلف و فرقه‌هاى گوناگون در آمدند .\r\n كُلُّ حِزْبٍ بِما لَدَيْهِمْ فَرِحُونَ  : هر حزب و دسته‌اى بدين خود خشنود است و خود را بر حق مىپندارد .\r\nاكنون پيامبر گرامى اسلام را مخاطب ساخته ، مىفرمايد :\r\n فَذَرْهُمْ فِي غَمْرَتِهِمْ حَتَّى حِينٍ  : آنها را در جهل و گمراهى خودشان رها كن تا مرگ يا عذابشان فرا رسد .\r\n  أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ نُسارِعُ لَهُمْ فِي الْخَيْراتِ   : آيا اين كافران گمان ميكنند كه مال و اولاد فراوانى كه به آنها داده‌ايم ، بخاطر پاداش و ثواب و خشنودى خود و لياقت آنها داده‌ايم ؟ چنين نيست . منظور ما اين است كه آنها را مهلت دهيم و سرانجام آنها را گرفتار كيفر سازيم .\r\nنظير اين آيه ، آيهء ديگرى است كه مىگويد :  « فَأَمَّا الْإِنْسانُ إِذا مَا ابْتَلاهُ رَبُّهُ \r\n\r\n","description":"","footnote":"","page_name":" 57 ","page_number":59},
  {"content":"\r\n\r\n فَأَكْرَمَهُ وَ نَعَّمَهُ فَيَقُولُ رَبِّي أَكْرَمَنِ »  ( هنگامى كه انسان را خداوند مىآزمايد و اكرامش مىكند و متنعمش مىسازد ، مىگويد : خدايم گراميم داشته است : فجر 15 ) سكونى از امام باقر بنقل از پدرانش نقل كرده كه پيامبر خدا فرمود :\r\nخداوند مىفرمايد : بندهء مؤمن به هنگامى كه چيزى از دنيا را بر او سخت مىگيرم ، غمگين مىشود . در اين حال به من نزديكتر است و هنگامى كه دنيا را برايش گسترش مىدهم ، شاد مىشود و در اين حال از من دور تر است » سپس همين آيه را تا  « بَلْ لا يَشْعُرُونَ »  خواند . آن گاه فرمود : اين براى آنها آزمايشى است .\r\nمقصود از خيرات ، منافع پر ارزش است . بر خلاف شرور كه زيانهاى سخت است .\r\n بَلْ لا يَشْعُرُونَ  : بلكه آنها شعور و دقت ندارند . برخى گويند : شعور از راه حواس است و لذا به خداوند شاعر گفته نميشود .\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\n[ سوره المؤمنون ( 23 ) : آيات 57 تا 61 
  ]\r\nإِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ ( 57 ) وَ الَّذِينَ هُمْ بِآياتِ رَبِّهِمْ يُؤْمِنُونَ ( 58 ) وَ الَّذِينَ هُمْ بِرَبِّهِمْ لا يُشْرِكُونَ ( 59 ) وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ ( 60 ) أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ ( 61 )\r\n\r\nترجمه :\r\nآنان كه از عذاب خدا ترسانند و آنان كه به آيات خدا مؤمنند و آنان كه به خدا مشرك نيستند و آنها كه زكات و صدقه ميدهند و حال آنكه دلشان ترسان است از اينكه بسوى خدا بازگشت ميكنند ، اينها در راه نيكيها سرعت ميگيرند و بر - ديگران جلو مىافتند .\r\n\r\nمقصود :\r\nاكنون خداوند پس از بيان حال بدان به بيان حال نيكان پرداخته ، مىفرمايد :\r\n إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ  : كسانى كه از عذاب خدا مىترسند در نتيجه امر خدا را اطاعت و نهى خدا را ترك مىكنند .\r\nخشيت يعنى ناراحتى انسان به تصور زيان .\r\n وَ الَّذِينَ هُمْ بِآياتِ رَبِّهِمْ يُؤْمِنُونَ  : و آنها كه همهء آيات خدا را اعم از قرآن\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nو غير قرآن ، مىپذيرند و تصديق ميكنند .\r\n وَ الَّذِينَ هُمْ بِرَبِّهِمْ لا يُشْرِكُونَ  : و آنها كه بتها را در پرستش شريك خدا نميكنند . زيرا ايمان جز به ترك شرك ممكن نيست .\r\n وَ الَّذِينَ يُؤْتُونَ ما آتَوْا  : و آنها كه زكات و صدقه ميدهند و بقولى كار نيكو ميكنند .\r\n وَ قُلُوبُهُمْ وَجِلَةٌ  : حال آنكه دلهاى آنها ترسان است . حسن گويد : مؤمن داراى احسان و ترس و منافق بدكار و ايمن است .\r\nامام صادق ( ع ) ميفرمايد : مؤمنين مىترسند كه ايمانشان قبول نشود . در روايت ديگرى است كه : مؤمن صدقات خود را با بيم و اميد ميدهد .\r\n أَنَّهُمْ إِلى رَبِّهِمْ راجِعُونَ  : علت اين است كه آنها يقين دارند كه بازگشتشان بسوى خداست و مىترسند كه اعمال از آنها قبول نشود . زيرا ايمن نيستند از اين كه مبادا قصور و تفريط كرده باشند .\r\n أُولئِكَ يُسارِعُونَ فِي الْخَيْراتِ  : اينها كه صفات مذكور را دارا هستند ، كسانيند كه بسوى طاعات سبقت ميگيرند . زيرا اشتياق دارند و ميدانند كه پاداش نيكو نصيب آنها خواهد شد .\r\n وَ هُمْ لَها سابِقُونَ  : بخاطر همين طاعات است كه در رفتن به بهشت ، بر ديگران سبقت مىگيرند .\r\nكلبى گويد : يعنى در انجام نيكيها بر امتهاى ديگر سبقت ميگيرند . ابن - عباس گويد : در نيكى و تقوى بر امثال خود سبقت ميگيرند .\r\n\r\n","description":"","footnote":"","page_name":" 60 ","page_number":62},
  {"content":"\r\n\r\n\r\n[ سوره المؤمنون ( 23 ) : آيات 62 تا 71 
  ]\r\nوَ لا نُكَلِّفُ نَفْساً إِلاَّ وُسْعَها وَ لَدَيْنا كِتابٌ يَنْطِقُ بِالْحَقِّ وَ هُمْ لا يُظْلَمُونَ ( 62 ) بَلْ قُلُوبُهُمْ فِي غَمْرَةٍ مِنْ هذا وَ لَهُمْ أَعْمالٌ مِنْ دُونِ ذلِكَ هُمْ لَها عامِلُونَ ( 63 ) حَتَّى إِذا أَخَذْنا مُتْرَفِيهِمْ بِالْعَذابِ إِذا هُمْ يَجْأَرُونَ ( 64 ) لا تَجْأَرُوا الْيَوْمَ إِنَّكُمْ مِنَّا لا تُنْصَرُونَ ( 65 ) قَدْ كانَتْ آياتِي تُتْلى عَلَيْكُمْ فَكُنْتُمْ عَلى أَعْقابِكُمْ تَنْكِصُونَ ( 66 )\r\nمُسْتَكْبِرِينَ بِهِ سامِراً تَهْجُرُونَ ( 67 ) أَ فَلَمْ يَدَّبَّرُوا الْقَوْلَ أَمْ جاءَهُمْ ما لَمْ يَأْتِ آباءَهُمُ الْأَوَّلِينَ ( 68 ) أَمْ لَمْ يَعْرِفُوا رَسُولَهُمْ فَهُمْ لَهُ مُنْكِرُونَ ( 69 ) أَمْ يَقُولُونَ بِهِ جِنَّةٌ بَلْ جاءَهُمْ بِالْحَقِّ وَ أَكْثَرُهُمْ لِلْحَقِّ كارِهُونَ ( 70 ) وَ لَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ بَلْ أَتَيْناهُمْ بِذِكْرِهِمْ فَهُمْ عَنْ ذِكْرِهِمْ مُعْرِضُونَ ( 71 )\r\n\r\n","description":"","footnote":"","page_name":" 61 ","page_number":63},
  {"content":"\r\n\r\n\r\nترجمه :\r\nهر كسى را به اندازه تواناييش تكليف ميكنيم و پيش ما كتابى است كه به حق سخن ميگويد و آنها ظلم نميشوند . بلكه دلهاى ايشان از اين مطلب غافل است و غير از غفلتشان كارهاى زشتى هم انجام ميدهند . هنگامى كه رؤسا و عياش‌هاى ايشان را دچار عذاب كرديم ، شيون ميكنند . امروز شيون نكنيد كه يار و ياورى در برابر ما نداريد . آيات من براى شما خوانده مىشد و شما عقب مىرفتيد . حال آنكه كبر مىورزيديد و شبانه عيبجويى پيامبر ميكرديد و حق را رها مىساختيد . آيا در بارهء قرآن دقت نكردند ؟ آيا كتابى بر آنها نازل گرديد كه بر نياكان ايشان نازل نگرديده بود ؟ آيا پيامبر خود را نشناختند و او را انكار كردند ؟ آيا به او نسبت جنون دادند ؟ بلكه او به حق نزد ايشان آمد و بيشتر آنها از حق كراهت دارند . و اگر حق تابع هواى ايشان بود ، آسمانها و زمين و هر كه در آنهاست ، فاسد مىشد . بلكه چيزى بر آنها نازل كرديم كه وسيلهء شرف و سر بلندى آنهاست و آنها از شرف خود روى گردانند .\r\n\r\nقرائت :\r\nتهجرون : نافع بضم تاء و كسر جيم و ديگران بفتح تاء و ضم جيم خوانده‌اند .\r\nبنا بر اول به معنى بدگويى و بنا بر دوم بمعنى ترك و هذيان گويى است .\r\n\r\nلغت :\r\nوسع : توانايى تكليف : به مشقت انداختن . البته تكليف خداوند ، براى انسان فايده دارد .\r\nغمر : پوشش ، سختى جؤار : فرياد زدن و كمك خواستن نكوص : عقب رفتن\r\n\r\nاعراب :\r\nوسعها : مفعول دوم « نكلف » بالحق : اگر « حق » مصدر است ، حرف باء زائد است و اگر صفت است ، تقدير\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nآن « بالحكم الحق » است . مفعول « ينطق » حذف شده  هُمْ لَها عامِلُونَ  : اين جمله در محل رفع و صفت « اعمال » است مستكبرين : حال تنكصون : خبر « كان » سامرا : اسم جمع و حال\r\n\r\nمقصود :\r\nپس از آنكه حال مؤمنين و كافرين را بيان كرد ، به بيان اين مطلب مىپردازد كه تكليف افراد به اندازهء قدرت ايشان است .\r\n وَ لا نُكَلِّفُ نَفْساً إِلَّا وُسْعَها  : هيچكس را به تكليفى كه توانايى آن ندارد ، مكلف نميكنيم .\r\n وَ لَدَيْنا كِتابٌ يَنْطِقُ بِالْحَقِّ  : پيش فرشتگان مقرب ! كتابى است كه به حق سخن ميگويد و گواهيهايى ميدهد كه بسود و يا زيان شماست . اين كتاب را فرشتگان بفرمان ما مىنويسند . مقصود نامهء اعمال است .\r\n وَ هُمْ لا يُظْلَمُونَ  : هيچكس ظلم نميشود . يعنى از ثوابشان چيزى كم و بر عقابشان چيزى افزوده نميشود و كسى بگناه ديگرى مؤاخذه نميگردد .\r\n بَلْ قُلُوبُهُمْ فِي غَمْرَةٍ مِنْ هذا  : لكن قلوب كفار از اين كتاب كه مشتمل بر وعده و تهديد است ، سخت غافل است . حسن گويد : يعنى در جهل و حيرتند .\r\n وَ لَهُمْ أَعْمالٌ مِنْ دُونِ ذلِكَ هُمْ لَها عامِلُونَ  : علاوه بر غفلت و جهل ، كارهايى زشت هم انجام ميدهند و بنا بر اين هم كيفر كفر را مستوجبند و هم كيفر كردار زشت را .\r\nبرخى گويند : يعنى كارها و خطاهايى مرتكب ميشوند كه سواى حق است .\r\nبرخى گويند : يعنى پيش از فرا رسيدن مرگشان ، ناچار كارهايى انجام ميدهند .\r\nبرخى گويند : يعنى كارهاى ديگرى هم انجام ميدهند كه از لحاظ زشتى و ناپسندى ، از كفر كوچك‌ترند و تا روز مرگ اين كارها را انجام ميدهند .\r\n حَتَّى إِذا أَخَذْنا مُتْرَفِيهِمْ بِالْعَذابِ  : بر اين حال باقيند تا وقتى كه ثروتمندان\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nو رؤساى ايشان را گرفتار عذاب آخرت يا عذاب دنيا - يعنى شمشير بدر - كنيم . برخى گويند : منظور عذاب گرسنگى است . زيرا پيامبر دعا كرد و بدرگاه خداوند عرضه داشت : « خدايا بر قوم مصر سخت بگير و سالهايى براى آنها پيش آور همچون سالهاى قوم « يوسف » خداوند آنها را گرفتار قحط كرد تا مردار و گوشت سگ خوردند .\r\n إِذا هُمْ يَجْأَرُونَ  : در آن وقت به واسطهء شدت عذاب ، ناله و فرياد ميكنند . بقولى يعنى كمك ميخواهند و بقولى يعنى بدرگاه خدا توبه ميكنند .\r\n لا تَجْأَرُوا الْيَوْمَ إِنَّكُمْ مِنَّا لا تُنْصَرُونَ  : امروز ناله نكنيد كه كسى شما را بدفع عذاب ما يارى نميكند .\r\n قَدْ كانَتْ آياتِي تُتْلى عَلَيْكُمْ فَكُنْتُمْ عَلى أَعْقابِكُمْ تَنْكِصُونَ  : روزى بود كه آيات من براى شما كافران معذب ، خوانده مىشد و شما روى گردان بوديد و تكذيب مىكرديد .\r\n مُسْتَكْبِرِينَ بِهِ  : حرم يا مكه را وسيلهء برترى خود بر ساير مردم قرار داده بوديد . بقولى يعنى : از قبول سخنان محمد ( ص ) كبر مىورزيديد .\r\n سامِراً تَهْجُرُونَ  : شبانه در معايب پيامبر سخن ميگفتيد و از حق اعراض ميكرديد يا دهان به بدگويى مىگشوديد .\r\n أَ فَلَمْ يَدَّبَّرُوا الْقَوْلَ  : آيا اينها در بارهء قرآن دقت نميكنند تا دلائل روشن آن را در بارهء راستگويى پيامبر ما دريابند ؟ !  أَمْ جاءَهُمْ ما لَمْ يَأْتِ آباءَهُمُ الْأَوَّلِينَ  : ابن عباس گويد : يعنى آيا نوح و ابراهيم و پيامبران ديگر را بسوى قومشان نفرستاديم ؟ محمد ( ص ) نيز مثل پيامبران ديگران از جانب ما مأمور است .\r\n أَمْ لَمْ يَعْرِفُوا رَسُولَهُمْ فَهُمْ لَهُ مُنْكِرُونَ  : ابن عباس گويد : يعنى آيا اين همان محمدى نيست كه در كوچكى و بزرگى او را مىشناختند و براستگويى و امانتدارى و وفاى بعهد نزد ايشان معروف بود ؟ بدينترتيب آنها را توبيخ مىكند كه با اينكه او را براستى و درستى و شرافت خانوادگى شناخته بودند ، انكارش كردند\r\n\r\n","description":"","footnote":"","page_name":" 64 ","page_number":66},
  {"content":"\r\n\r\n أَمْ يَقُولُونَ بِهِ جِنَّةٌ  : ابن عباس گويد : يعنى كدام جنون در او سراغ دارند ؟ آنها پيامبر را ديوانه معرفى ميكردند تا مردم را از او متنفر كنند يا او را بر دوش خود بر گردانند .\r\n بَلْ جاءَهُمْ بِالْحَقِّ  : ولى او آورندهء قرآن و دين حق است و ديوانه نيست .\r\n وَ أَكْثَرُهُمْ لِلْحَقِّ كارِهُونَ  : اكثر آنها از حق كراهت دارند . زيرا مطابق ميلشان نيست .\r\n وَ لَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ  : اگر خداوند ، مطابق ميل آنها براى خود شريكى قائل مىشد ، آسمانها و زمين و هر كه در آنهاست ، تباه مىشدند . وجه اين تباهى را بهنگام بحث در بارهء  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  ( انبياء 22 ) بيان داشته‌ايم .\r\nبرخى گويند : حق ، چيزى است كه به نيكيها دعوت مىكند و هوى چيزى است كه به بديها دعوت مىكند . پس مقصود اين است كه اگر حق تابع هواى نفس ايشان مىشد ، دعوت مىكرد بزشتيها و تدبير آسمانها و زمين فاسد مىشد زيرا تدبير آسمانها و زمين به حق است نه به هوى .\r\nبرخى گويند : يعنى احوال آسمانها و زمين فاسد مىشد ، زيرا حركت و گردش آنها به حكمت است نه به هوى .\r\nمقصود از كسانى كه در آسمانها و زمينند ، فرشتگان و جن و انسان است .\r\nعلت فساد آسمانها و زمين اين است كه وقتى حق تابع هوى شود ، دليل‌ها باطل مىشوند و اعتمادها از بين مىرود و هيچ وعده و تهديدى از خداوند قابل قبول نيست و حتى ممكن است عدل خدا هم تبديل بظلم شود .\r\n بَلْ أَتَيْناهُمْ بِذِكْرِهِمْ  : لكن ما براى آنها چيزى فرستاده‌ايم كه وسيلهء شرف و فخر آنهاست ، زيرا پيامبر از آنهاست و قرآن به زبان آنها نازل شده است .\r\n فَهُمْ عَنْ ذِكْرِهِمْ مُعْرِضُونَ  : آنها از شرف خود روى گردانند و به خوارى خود راضى شده‌اند . ابن عباس گويد : مقصود از ذكر ، بيان حق است .\r\n\r\n","description":"","footnote":"","page_name":" 65 ","page_number":67},
  {"content":"\r\n\r\n\r\n[ سوره المؤمنون ( 23 ) : آيات 72 تا 80 
  ]\r\nأَمْ تَسْأَلُهُمْ خَرْجاً فَخَراجُ رَبِّكَ خَيْرٌ وَ هُوَ خَيْرُ الرَّازِقِينَ ( 72 ) وَ إِنَّكَ لَتَدْعُوهُمْ إِلى صِراطٍ مُسْتَقِيمٍ ( 73 ) وَ إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ ( 74 ) وَ لَوْ رَحِمْناهُمْ وَ كَشَفْنا ما بِهِمْ مِنْ ضُرٍّ لَلَجُّوا فِي طُغْيانِهِمْ يَعْمَهُونَ ( 75 ) وَ لَقَدْ أَخَذْناهُمْ بِالْعَذابِ فَمَا اسْتَكانُوا لِرَبِّهِمْ وَ ما يَتَضَرَّعُونَ ( 76 )\r\nحَتَّى إِذا فَتَحْنا عَلَيْهِمْ باباً ذا عَذابٍ شَدِيدٍ إِذا هُمْ فِيهِ مُبْلِسُونَ ( 77 ) وَ هُوَ الَّذِي أَنْشَأَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلاً ما تَشْكُرُونَ ( 78 ) وَ هُوَ الَّذِي ذَرَأَكُمْ فِي الْأَرْضِ وَ إِلَيْهِ تُحْشَرُونَ ( 79 ) وَ هُوَ الَّذِي يُحْيِي وَ يُمِيتُ وَ لَهُ اخْتِلافُ اللَّيْلِ وَ النَّهارِ أَ فَلا تَعْقِلُونَ ( 80 )\r\n\r\n","description":"","footnote":"","page_name":" 66 ","page_number":68},
  {"content":"\r\n\r\n\r\nترجمه :\r\nآيا از آنها مزدى ميخواهى ؟ مزد خداوند بهتر است و خدا بهترين روزى - دهندگان است . تو آنها را به راه راست ميخوانى و آنها كه به آخرت ايمان ندارند از آن راه منحرفند . اگر آنها را رحم ميكرديم و ضررشان را بر ميداشتيم ، بطغيان كور كورانهء خود ادامه ميدادند . ما آنها را گرفتار عذاب كرديم . آنها در برابر خداوند خود تواضع نكردند و نيايش نميكنند . تا اينكه درى صاحب عذاب شديد بر آنها گشوديم و آنها دستخوش نوميدى شدند . خداست كه براى شما گوش و چشم و دل آفريد و شما كمى شكر ميكنيد . خداست كه شما را در زمين ايجاد كرد و بسوى او مىرويد . خداست كه زنده مىكند و ميميراند و او راست اختلاف شب و روز . چرا تعقل نميكنيد ؟ !\r\n\r\nلغت :\r\nخراج : خرج ، هزينهء زندگى .\r\nاستكانه : خضوع .\r\n\r\nمقصود :\r\nاكنون ميفرمايد :\r\n أَمْ تَسْأَلُهُمْ خَرْجاً  : آيا تو از آنها بواسطهء آوردن قرآن و ايمان ، مزد ميخواهى كه آنها به تو تهمت مىبندند و از قبول سخن تو خوددارى ميكنند ؟\r\n فَخَراجُ رَبِّكَ خَيْرٌ  : ولى مزدى كه خداوند در دنيا - و بقولى در آخرت - به تو ميدهد بهتر است .\r\n وَ هُوَ خَيْرُ الرَّازِقِينَ  : و خداوند برترين عطا كنندگان است . از اين جمله استفاده مىشود كه غير خدا هم به اذن خدا روزى ميدهد .\r\n وَ إِنَّكَ لَتَدْعُوهُمْ إِلى صِراطٍ مُسْتَقِيمٍ  : تو آنها را به راه توحيد و عبادت مخلصانه و عمل به احكام شريعت ، دعوت ميكنى .\r\n وَ إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ  : آنان كه عالم پس از\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nمرگ را تصديق نميكنند ، از دين حق منحرفند . برخى گويند : يعنى در آخرت ، از راه بهشت منحرف شده ، به چپ و راست مىروند و وارد جهنم مىشوند .\r\n وَ لَوْ رَحِمْناهُمْ وَ كَشَفْنا ما بِهِمْ مِنْ ضُرٍّ لَلَجُّوا فِي طُغْيانِهِمْ يَعْمَهُونَ  : اگر در آخرت به آنها رحم كنيم و آنها را از ضرر و زيان خلاص كرده ، به دنيا بازگردانيم ، در طغيان و گمراهى لجاجت بخرج ميدهند . اين آيه نظير اين است كه :  « وَ لَوْ رُدُّوا لَعادُوا لِما نُهُوا عَنْهُ »  ( اگر رد شوند برميگردند به آنچه نهى شده‌اند : انعام 28 ) .\r\nبرخى گويند : منظور اين است كه اگر آنها را در همين دنيا از گرسنگى و بدبختى نجات دهيم ، در گمراهى و سرگردانى خود باقى خواهند ماند .\r\n وَ لَقَدْ أَخَذْناهُمْ بِالْعَذابِ فَمَا اسْتَكانُوا لِرَبِّهِمْ  : ما كافران را گرفتار قحطى و كمى روزى و كشتار با شمشير كرديم و آنها در برابر خداى خويش تواضع نكرده ، رام نشدند .\r\n وَ ما يَتَضَرَّعُونَ  : و در دعا و نيايش رغبتى به خدا نشان نميدهند .\r\nامام صادق ( ع ) فرمود : استكانت بمعنى دعاء و تضرع بمعنى بلند كردن دست در حال دعاست .\r\n حَتَّى إِذا فَتَحْنا عَلَيْهِمْ باباً ذا عَذابٍ شَدِيدٍ  : بر اين روش باقى ماندند ، تا اينكه آنها را بعذابى سخت‌تر گرفتار كرديم . منظور همان وقتى است كه پيامبر خدا در بارهء آنها نفرين كرده ، گفت : « خدايا ، سالهايى مثل سالهاى قوم يوسف ! » در نتيجه كار آنها از گرسنگى به جايى رسيد كه كرك خون آلود ميخوردند . اين نظر از مجاهد است .\r\nابن عباس گويد : منظور كشته شدن آنها در جنگ بدر است .\r\nجبائى گويى : منظور گشوده شدن درى از عذاب جهنم است در آخرت به روى آنها و برخى گفته‌اند : منظور موقع فتح مكه است .\r\nامام باقر ( ع ) فرمود : منظور رجعت است .\r\n إِذا هُمْ فِيهِ مُبْلِسُونَ  : كار آنها به جايى رسيد كه از هر خيرى نوميد و دستخوش\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nحيرت گشتند .\r\nاكنون بيان مىكند كه بخشنده انواع نعمتها ، خداست .\r\n وَ هُوَ الَّذِي أَنْشَأَ لَكُمُ السَّمْعَ وَ الْأَبْصارَ وَ الْأَفْئِدَةَ  : خداست كه براى شما گوش و چشم و دل آفريد و اين حواس را از نيستى بهستى آورد . علت آنكه از ميان همهء نعمتها اين سه نعمت را ذكر مىكند ، اين است كه پى بردن به صحت هر دليلى مبتنى بر اين است كه عاقل ببيند و بشنود و فكر كند . تا بداند .\r\n قَلِيلًا ما تَشْكُرُونَ  : اما شما با داشتن اين نعمتها كمتر شكر ميكنيد . برخى گويند : يعنى شما در برابر پروردگار اين نعمتها سپاسگزارى نميكنيد و از توحيد او سرباز مىزنيد .\r\n وَ هُوَ الَّذِي ذَرَأَكُمْ فِي الْأَرْضِ وَ إِلَيْهِ تُحْشَرُونَ  : خدا كسى است كه شما را در روى زمين آفريد و روز قيامت بسوى او مىرويد تا به اعمال شما پاداش دهد .\r\n وَ هُوَ الَّذِي يُحْيِي وَ يُمِيتُ  : خدا كسى است كه شما را در رحم مادران حيات ميدهد و در وقت انقضاى اجل ميميراند .\r\n وَ لَهُ اخْتِلافُ اللَّيْلِ وَ النَّهارِ  : تدبير شب و روز بدست خداست و آنها را كم و زياد مىكند . برخى گويند : يعنى آمد و شد شب در كف قدرت اوست .\r\n أَ فَلا تَعْقِلُونَ  : چرا تعقل نميكنيد ؟ يعنى چرا فكر نميكنيد ، تا بدانيد كه اينها را صانعى است قادر و دانا و حكيم و جز او كسى سزاوار خدايى و پرستش نيست .\r\n\r\n","description":"","footnote":"","page_name":" 69 ","page_number":71},
  {"content":"\r\n\r\n\r\n[ سوره المؤمنون ( 23 ) : آيات 81 تا 90 
  ]\r\nبَلْ قالُوا مِثْلَ ما قالَ الْأَوَّلُونَ ( 81 ) قالُوا أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ ( 82 ) لَقَدْ وُعِدْنا نَحْنُ وَ آباؤُنا هذا مِنْ قَبْلُ إِنْ هذا إِلاَّ أَساطِيرُ الْأَوَّلِينَ ( 83 ) قُلْ لِمَنِ الْأَرْضُ وَ مَنْ فِيها إِنْ كُنْتُمْ تَعْلَمُونَ ( 84 ) سَيَقُولُونَ لِلَّهِ قُلْ أَ فَلا تَذَكَّرُونَ ( 85 )\r\nقُلْ مَنْ رَبُّ السَّماواتِ السَّبْعِ وَ رَبُّ الْعَرْشِ الْعَظِيمِ ( 86 ) سَيَقُولُونَ لِلَّهِ قُلْ أَ فَلا تَتَّقُونَ ( 87 ) قُلْ مَنْ بِيَدِهِ مَلَكُوتُ كُلِّ شَيْءٍ وَ هُوَ يُجِيرُ وَ لا يُجارُ عَلَيْهِ إِنْ كُنْتُمْ تَعْلَمُونَ ( 88 ) سَيَقُولُونَ لِلَّهِ قُلْ فَأَنَّى تُسْحَرُونَ ( 89 ) بَلْ أَتَيْناهُمْ بِالْحَقِّ وَ إِنَّهُمْ لَكاذِبُونَ ( 90 )\r\n\r\nترجمه :\r\nلكن همان چيزهايى گفتند كه گذشتگان گفتند . گفتند : آيا وقتى كه مرديم و خاك و استخوان شديم ، بر انگيخته مىشويم ؟ پيش از اين بما و پدرانمان چنين وعده‌اى داده شده است و نيست مگر اكاذيب گذشتگان . بگو : اگر ميدانيد ، زمين و\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nكسانى كه در زمينند از كيست ؟ خواهند گفت : از خدا ، بگو : چرا متذكر نمىشويد ! بگو : خداى آسمانهاى هفتگانه و خداى عرش عظيم كيست ؟ خواهند گفت : همه از خداست . بگو : چرا تقوى پيشه نميكنيد ؟ بگو : ملك هر چيزى بدست كيست ؟ اوست كه پناه ميدهد و پناه داده نميشود . اگر ميدانيد . خواهند گفت : از خداست . بگو : چرا مسحور هستيد ؟ ما حق را براى آنها آورديم و آنها دروغگويانند .\r\n\r\nقرائت :\r\nللَّه : در آيهء اول اختلاف ندارد . اما در دو آيهء ديگر بصريان بدون لام خوانده‌اند .\r\n\r\nمقصود :\r\nاكنون خداوند دربارهء كافرانى كه منكر قيامتند ، مىفرمايد :\r\n بَلْ قالُوا مِثْلَ ما قالَ الْأَوَّلُونَ  : لكن سخن اينها هم در مورد انكار قيامت ، همان سخن گذشتگان است . سپس عين گفتار آنها را نقل كرده ، ميفرمايد :\r\n قالُوا أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ  : گفتند : آيا وقتى كه مرديم و خاك و استخوان شديم ، برانگيخته ميشويم ؟ اين سؤال آنها نشان جهل آنهاست .\r\nزيرا اگر فكر ميكردند كه پيدايش آنها در اين جهان كه از نيستى بهستى آمده‌اند ، عظيم‌تر است ، زنده شدن پس از مرگ را عظيم نمىشمردند و اقرار ميكردند كه خدا خالق آنهاست .\r\n لَقَدْ وُعِدْنا نَحْنُ وَ آباؤُنا هذا مِنْ قَبْلُ  : پيش از آمدن تو هم ما و پدرانمان به آنچه تو مىگويى وعده داده شده‌ايم ، اما تصديق نكرده‌ايم .\r\n إِنْ هذا إِلَّا أَساطِيرُ الْأَوَّلِينَ  : نيست اين مطلب ، مگر اكاذيب گذشتگان كه با اينكه حقيقت نداشته ، نوشته‌اند و بيادگار گذشته‌اند . اكنون در مقام رد آنها مىفرمايد :\r\n قُلْ لِمَنِ الْأَرْضُ وَ مَنْ فِيها إِنْ كُنْتُمْ تَعْلَمُونَ  : بگو : اگر ميدانيد ملك زمين و كسانى كه در زمينند ، از كيست ؟\r\n سَيَقُولُونَ لِلَّهِ  : خواهند گفت : از خداست ، زيرا خالقيت خدا را منكر نبودند .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n قُلْ أَ فَلا تَذَكَّرُونَ  : بگو : چرا تفكر نميكنيد تا بدانيد كه خدايى كه بر خلق قادر است ، بر زنده كردن هم قادر است . زيرا زنده كردن مردگان دشوارتر از خلقت موجودات نيست ، سپس براى تأكيد استدلال مىفرمايد :\r\n قُلْ مَنْ رَبُّ السَّماواتِ السَّبْعِ وَ رَبُّ الْعَرْشِ الْعَظِيمِ  : به آنها بگو : مالك آسمانها و متصرف در آنها و مالك عرش و مدبر آن كيست ؟ زيرا آنها مقر بودند كه خداوند آفريننده آسمانهاست و فرشتگان سكنهء آسمانهايند و عرش عبارت از ملك است .\r\n سَيَقُولُونَ لِلَّهِ  : خواهند گفت كه خداى آسمانها و عرش خداوند است و همهء اينها از آن خدا است .\r\n قُلْ أَ فَلا تَتَّقُونَ  : اكنون دليلى ندارند . بنا بر اين به آنها بگو : چرا از عذاب خدا نمىپرهيزيد و توحيد را منكر مىشويد و در عبادت شريك براى خدا قرار ميدهيد و قيامت را منكريد ؟\r\n قُلْ مَنْ بِيَدِهِ مَلَكُوتُ كُلِّ شَيْءٍ  : ملكوت صفت مبالغه از ملك است ، نظير جبروت و رهبوت . مجاهد گويد :  « مَلَكُوتُ كُلِّ شَيْءٍ »  يعنى خزانه‌هاى چيزها ، پس مقصود اين است كه بگو : ملك حقيقى چيزها يا خزانهء چيزها بدست كيست ؟\r\n وَ هُوَ يُجِيرُ وَ لا يُجارُ عَلَيْهِ  : او هر كه را بخواهد از بدى حفظ مىكند و هر كه را نخواهد حفظ نميكند . احتمال داده مىشود كه : منظور از آن همين دنيا باشد .\r\nيعنى اگر كسى بخواهد بنده‌اى را بدى برساند خدا مىتواند جلوگيرى كند و اگر خدا بخواهد بنده‌اى را گرفتار كند ، كسى نميتواند او را حفظ كند . احتمال ديگر اين است كه : منظور آخرت باشد . يعنى در آخرت بندگان را از عذاب حفظ مىكند و كسى ديگر نميتواند حفظ كند .\r\n إِنْ كُنْتُمْ تَعْلَمُونَ  : اگر اين را ميدانيد ، اجابت كنيد .\r\n سَيَقُولُونَ لِلَّهِ قُلْ فَأَنَّى تُسْحَرُونَ  : خواهند گفت از خداست . بگو : پس چرا حق را باطل و صحيح را فاسد مىپنداريد ؟ با اينكه حق واضح و از باطل جداست .\r\nبرخى گويند : يعنى چگونه از تشخيص حق نابينا شده و از آن منع ميكنيد ؟ برخى\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nگويند : يعنى پس چگونه ممكن است با شما خدعه شود ؟\r\n بَلْ أَتَيْناهُمْ بِالْحَقِّ وَ إِنَّهُمْ لَكاذِبُونَ  : ما حق را براى آنها آورده و حق را براى آنها بيان كرده و دروغ آنها را آشكار ساخته‌ايم ولى آنها بر باطل و دروغ خود اصرار دارند .\r\n\r\nنظم آيات :\r\nآيهء اول به قبل متصل است ، يعنى اگر فكر ميكردند ، ميدانستند . لكن گرفتار تقليد شده ، همان حرفهايى زدند كه گذشتگان زده بودند . پس به  « أَ فَلا تَعْقِلُونَ »  متصل است . برخى گويند : جواب استفهام در  « أَمْ جاءَهُمْ ما لَمْ يَأْتِ . . . »  است .\r\nآيهء اخير عطف است بر آيات پيش كه در بارهء توحيدند . اين آيات ميخواهند عقيدهء مشركين را كه بتها را خدا ميدانستند و خدا را داراى فرزند و فرشتگان را دخترانش مىشمردند ، رد كنند .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\n\r\n[ سوره المؤمنون ( 23 ) : آيات 91 تا 100 
  ]\r\nمَا اتَّخَذَ اللَّهُ مِنْ وَلَدٍ وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ سُبْحانَ اللَّهِ عَمَّا يَصِفُونَ ( 91 ) عالِمِ الْغَيْبِ وَ الشَّهادَةِ فَتَعالى عَمَّا يُشْرِكُونَ ( 92 ) قُلْ رَبِّ إِمَّا تُرِيَنِّي ما يُوعَدُونَ ( 93 ) رَبِّ فَلا تَجْعَلْنِي فِي الْقَوْمِ الظَّالِمِينَ ( 94 ) وَ إِنَّا عَلى أَنْ نُرِيَكَ ما نَعِدُهُمْ لَقادِرُونَ ( 95 )\r\nادْفَعْ بِالَّتِي هِيَ أَحْسَنُ السَّيِّئَةَ نَحْنُ أَعْلَمُ بِما يَصِفُونَ ( 96 ) وَ قُلْ رَبِّ أَعُوذُ بِكَ مِنْ هَمَزاتِ الشَّياطِينِ ( 97 ) وَ أَعُوذُ بِكَ رَبِّ أَنْ يَحْضُرُونِ ( 98 ) حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ ( 99 ) لَعَلِّي أَعْمَلُ صالِحاً فِيما تَرَكْتُ كَلاَّ إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ ( 100 )\r\n\r\n","description":"","footnote":"","page_name":" 74 ","page_number":76},
  {"content":"\r\n\r\n\r\nترجمه :\r\nخداوند فرزندى نگرفته است و با او خدايانى نيستند . در اين صورت هر خدايى مخلوق خود را جدا ميكرد و بعضى بر بعضى برترى مىجست . منزه است خداوند از آنچه مىگويند . داناى نهان و آشكار است و از آنچه شريكش قرار ميدهند برتر است . بگو : خدايا اگر به من نشان دهى وعدهء عذابى كه به آنها داده مىشود ، پروردگارا ، مرا در ميان قوم ستمكار قرار نده . ما قادريم كه وعده‌اى كه به آنها ميدهيم به تو نشان دهيم . بدى را به آنچه بهتر است ، دفع كن . ما به آنچه ميگويند ، داناتريم . بگو : خدايا از وسوسه‌هاى شيطان به تو پناه مىبرم و پروردگارا ، به تو پناه مىبرم كه آنها در نزد من حاضر باشند . تا وقتى كه مرگ يكى از آنها فرا رسد ، گويد : خدايا ، مرا بر گردان تا در آنچه ترك كرده‌ام ، عملى صالح انجام دهم . نه چنين است . اين سخنى است كه او گويندهء آن است و در وراى ايشان برزخى است ، تا روزى كه مبعوث شوند .\r\n\r\nقرائت :\r\nاهل مدينه و كوفيان - بجز حفص - « عالم الغيب » به رفع و ديگران به جر خوانده‌اند . بنا بر رفع خبر مبتداى محذوف و بنا بر جر صفت است .\r\n\r\nلغت :\r\nهمزه : به شدت راندن ، همزهء شيطان ، راندن اوست مردم را به شدت بسوى گناهان .\r\nبرزخ : فاصلهء ميان دو چيز .\r\n\r\nاعراب :\r\n إِذاً لَذَهَبَ  : جواب است براى « لو » مقدر . « اذا » ميان « لو » و جوابش قرار گرفته و لغو است .\r\n إِمَّا تُرِيَنِّي  : « ان » شرطيه و آمدن « ما » بخاطر تأكيد فعل است . جواب شرط :\r\n « فَلا تَجْعَلْنِي »   هِيَ أَحْسَنُ  : صله براى « التي » .\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nارجعون : خطاب جمع بخاطر اين است كه گاه خداوند در مورد خودش جمع به كار مىبرد و منظور تعظيم است .\r\n مِنْ وَرائِهِمْ  و  إِلى يَوْمِ  : هر دو متعلق بيك چيزند .\r\n يَوْمِ يُبْعَثُونَ  : مضاف و مضاف اليه . زيرا اسم زمان اضافه بفعل مىشود .\r\n\r\nمقصود :\r\nاكنون خداوند در تأكيد ادلهء توحيد مىفرمايد :\r\n مَا اتَّخَذَ اللَّهُ مِنْ وَلَدٍ  : خداوند فرزند كسى را فرزند خود قرار نداده است ، زيرا اين كار محال است . بخاطر اينكه فرزند داشتن او محال است . كسى فرزند براى خود ميگيرد كه ممكن باشد پدر شود . به همين جهت است كه جوان پير را و انسان حيوان را بفرزندى نميگيرد .\r\n وَ ما كانَ مَعَهُ مِنْ إِلهٍ  : « من » در هر دو جمله براى تأكيد است . يعنى همانطورى كه فرزند ندارد ، شريك هم ندارد .\r\n إِذاً لَذَهَبَ كُلُّ إِلهٍ بِما خَلَقَ  : اگر با او خداى ديگرى بود ، هر خدايى مخلوقات خود را جدا و مشخص ميكرد و مانع مىشد كه خدايان ديگر بر مخلوقات او استيلا پيدا كنند . يا اينكه نشانه‌هايى قرار ميداد كه معلوم باشد مخلوقات او از مخلوقات ديگران جدا هستند . زيرا راضى نمىشد كه آفريده و انعامش به ديگرى نسبت داده شود .\r\n وَ لَعَلا بَعْضُهُمْ عَلى بَعْضٍ  : ديگر اينكه بعضى از خدايان كوشش ميكردند كه بر ديگران غالب گردند . مقصود مفسرين از اينكه مىگويند : خدايا مثل پادشاهان با يكديگر بجنگ مىپرداختند ، همين است .\r\nبرخى گويند : يعنى خدايان يكديگر را از انجام مقاصد خويش منع ميكردند .\r\nاين آيه هم نظير :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  است ( انبياء 22 ) .\r\nدر اين آيه دلالتى عجيب بر توحيد است . زيرا هر خدايى قادر بالذات است و بنا بر اين بايد بر هر چه خدايان ديگر قادرند قادر باشد . پس هر خدايى هم غالب است\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nو هم مغلوب . بعلاوه دو قادر بايد بتوانند به ممانعت و مزاحمت يكديگر پردازند . ولى چون قادر بالذاتند ، بايد نتوانند مانع و مزاحم يكديگر شوند و اين محال است .\r\nدر اين آيه دلالتى است بر اعجاز قرآن . زيرا در كلام عرب ، سخنى كوتاه كه متضمن چنين مطلبى باشد ، وجود ندارد . در همين سخن كوتاه دو دليل بر يگانگى خداوند و قدرت كاملهء او اقامه شده است .\r\nاكنون در تنزيه خود مىفرمايد :\r\n سُبْحانَ اللَّهِ عَمَّا يَصِفُونَ  : مقام خداوندى از داشتن فرزند و شريك - كه مشركين مىگويند - منزه است .\r\n عالِمِ الْغَيْبِ وَ الشَّهادَةِ فَتَعالى عَمَّا يُشْرِكُونَ  : او به آشكار و نهان عالم است و هيچ چيز از او پوشيده نيست ، نه گذشته و نه حال و نه آينده . چنين خدايى از داشتن شريك منزه است . زيرا مقام او از همهء چيزها و همهء كسان بالاتر است .\r\nاكنون به پيامبر خود دستور ميدهد :\r\n  قُلْ رَبِّ إِمَّا تُرِيَنِّي ما يُوعَدُونَ رَبِّ فَلا تَجْعَلْنِي فِي الْقَوْمِ الظَّالِمِينَ   :\r\nاى محمد ، بگو : پروردگارا ، اگر عذاب و گرفتارى آنها را در جنگ بدر به من نشان دهى ، خدايا مرا با مردم ستمكار قرار نده . يعنى هنگامى كه ميخواهى بر آنها عذاب نازل كنى مرا از ميان آنها خارج گردان تا به مصيبت آنها گرفتار نشوم .\r\nاز اين آيه استنباط مىشود كه انسان مىتواند آنچه را ميداند كه خداوند انجامش ميدهد از او مسألت كند . بديهى است كه پيامبران از جانب خدا عذاب نميشوند .\r\nمع الوصف به پيامبر اسلام دستور داده شده است كه از خدا بخواهد كه در روز نزول عذاب ، او را در صف عذاب شدگان قرار ندهد . فايدهء اين دعا اين است كه دعا كننده رغبت و تمايل خود را نسبت به خداوند و افعالش در ضمن دعا ثابت مىكند .\r\n وَ إِنَّا عَلى أَنْ نُرِيَكَ ما نَعِدُهُمْ لَقادِرُونَ  : اين جمله جزء دعاء نيست . از خداوند است . يعنى : ما در عذاب آنها تعجيل نميكنيم . با اينكه بر اين كار قادريم .\r\nبلكه آنها را مهلت ميدهيم و اين مهلت مطابق مصلحت است .\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nكلبى گويد : اين حقيقت را اصحاب رسول ( ص ) بعد از رحلتش مشاهده كردند .\r\nدر روايت است كه پيامبر خدا در حجة الوداع ، در سرزمين منى فرمود : پس از من كافر نشويد و به روى يكديگر شمشير نكشيد و يكديگر را نكشيد . به خدا قسم اگر اين كار بكنيد ، مرا در ميان سپاهى خواهيد ديد كه با شما مىجنگند . آن گاه از جانب چپ متوجه عقب گرديد و بعد صورت خود را برگردانيد و فرمود : يا اينكه على . . . « 1 » آن گاه اين آيه نازل شد :  « قُلْ رَبِّ إِمَّا تُرِيَنِّي . . . »  آن گاه پيامبر مأمور به صبر شد تا وقت عذاب فرا رسد .\r\n ادْفَعْ بِالَّتِي هِيَ أَحْسَنُ السَّيِّئَةَ  : بدى بدكاران را به عفو و چشمپوشى دفع كن .\r\nاين دستور مربوط به آن وقتى است كه هنوز فرمان جنگ صادر نشده بود .\r\nبرخى گويند : يعنى سخنان باطل ايشان را بوسيلهء دليلهاى روشن و قابل قبولتر ، دفع كن .\r\n نَحْنُ أَعْلَمُ بِما يَصِفُونَ  : ما بگفتارهاى شرك آميز آنها داناتريم و آنها را بحسب استحقاقشان كيفر ميدهيم .\r\n وَ قُلْ رَبِّ أَعُوذُ بِكَ مِنْ هَمَزاتِ الشَّياطِينِ  : اى محمد ، بگو خدايا از وسوسه - هاى شيطان‌ها به تو پناه مىبرم . يعنى از دعوت و اغواء و بديهاى آنها .\r\n وَ أَعُوذُ بِكَ رَبِّ أَنْ يَحْضُرُونِ  : و خدايا پناه مىبرم به تو از اينكه آنها به من نزديك شوند و مرا از طاعت تو باز دارند . برخى گويند : منظور اين است كه در حال نماز و در حال قرائت قرآن نزديك نشوند . لكن بعضى گفته‌اند : منظور در همهء حالات است .\r\nاكنون برميگردد به اين مطلب مشركين كه مىگفتند : آيا وقتى كه مرديم و\r\n\r\n\r\n","description":"","footnote":"\r\n( 1 ) - يعنى اگر من در ميان آن سپاه نباشم ، على در ميان آنها بجاى من هست .\r\nظاهر اين است كه اين آيه ارتباطى به سال آخر عمر پيامبر خدا ندارد و مربوط به اختلافات بعد از پيامبر نيست . بلكه به منظور تسلى خاطر پيامبر است كه بالآخره عذاب بدر بر دشمنان نازل مىشود و آنها كيفر اعمال و تبهكاريهاى خود را در آن روز خواهند ديد و ما هم بر آن وعده‌اى كه داده‌ايم قدرت داريم و سرانجام آن را انجام خواهيم داد .\r\n","page_name":" 78 ","page_number":80},
  {"content":"\r\n\r\nخاك و استخوان شديم ، زنده مىشويم ؟ و ميفرمايد :\r\n حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ  : هنگامى كه يكى از اين كفار مشرف بر مرگ مىشود ، از خداوند مسألت مىكند كه مرگش به تأخير افتد و به دنيا برگردد .\r\nبرخى ميگويند : اينها ابتدا پيش خداوند استغاثه ميكنند . سپس بفرشتگان مىگويند كه آنها را برگردانند بنا بر اين خطاب جمع به فرشتگان است .\r\nبرخى ميگويند : خطاب به خداوند است و عادت عرب اين است كه براى تعظيم مفرد را بجمع خطاب كند . مثل اينكه زن فرعون به فرعون ميگويد :  « قُرَّتُ عَيْنٍ لِي وَ لَكَ لا تَقْتُلُوهُ »  ( نور چشم من و تو . او را نكشيد : قصص 9 ) نضر بن شميل ميگويد : اين مطلب را از خليل پرسيدند . قدرى فكر كرد و گفت :\r\nاز چيزى سؤال ميكنيد كه درست نميدانم . مردم او را تحسين كردند .\r\n لَعَلِّي أَعْمَلُ صالِحاً فِيما تَرَكْتُ  : اگر به دنيا برگردم ، حق خدا را در اموالم ادا خواهم كرد . پس آنچه ترك شده ، اموال است . برخى گويند : يعنى در دنيا عمل صالح انجام مىدهم . پس آنچه ترك شده ، دنياست . برخى گويند : يعنى كارهايى را كه تضييع و ترك كرده‌ام ، انجام مىدهم .\r\nامام صادق ( ع ) فرمود : اين جمله در مورد تارك زكات است كه وقت مرگ تقاضاى بازگشت مىكند .\r\nاكنون در پاسخ سؤال او مىفرمايد :\r\n كَلَّا إِنَّها كَلِمَةٌ هُوَ قائِلُها  : نه چنين است . ديگر به دنيا بر نميگردد . اين حرفى است كه او مىزند و فايده‌اى ندارد . برخى گويند : يعنى اين سخن را به زبان ميگويد .\r\nولى عمل نميكند . مثل :  « وَ لَوْ رُدُّوا لَعادُوا لِما نُهُوا عَنْهُ »  ( اگر باز گردانده شوند ، بر - ميگردند به آنچه از آن نهى شده‌اند : انعام 28 ) و فتح بن يزيد جرجانى ميگويد : از امام رضا ( ع ) پرسيدم : فدايت شوم ، آيا خدا ميداند كه چيزى كه نبوده است اگر بود ، چگونه بود ؟\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nفرمود : واى بر تو ، سؤالت دشوار است . مگر اين آيه را نخوانده‌اى ؟  « لَوْ كانَ فِيهِما آلِهَةٌ إِلَّا اللَّهُ لَفَسَدَتا   وَ لَعَلا بَعْضُهُمْ عَلى بَعْضٍ »  ( اگر در آسمانها و زمين خدايانى بودند ، فاسد مىشدند و برخى بر برخى برترى مىجستند : انبياء 22 ) . در اين آيه خداوند چيزى را وصف كرده كه نبوده و نيست و كيفيت وجود آن را نشان داده است . همچنين قول اشقياء را حكايت مىكند :   « رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها »   و مىفرمايد :  « وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ »  پس به كيفيت وجود آنچه نبوده و نيست عالم است و ميداند كه اگر پديد مىآمد چگونه پديد مىآمد ؟ او شنوا ، بينا ، آگاه و داناست .\r\n وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ  : در پيش روى آنها عالمى است كه ميان مرگ و قيامت فاصله است . برخى گويند : يعنى برزخى است كه ميان ايشان و بازگشت به دنيا فاصله است . برخى گويند : يعنى برزخى است كه ميان ايشان و بازگشت به دنيا فاصله است . برخى گويند : برزخ مهلتى است كه تا قيامت بمردگان داده مىشود و عبارت است از عالم قبر . على بن عيسى مىگويد : برزخ فاصلهء ميان دو چيز است .\r\nاز اين آيه بر مىآيد كه هيچكس نميميرد مگر اينكه مقام و منزلت خود را در پيشگاه خداوند - اضطراراً - بشناسد و بداند كه اهل ثواب است يا عقاب . ( از جبائى ) « 1 »\r\n\r\n\r\n","description":"","footnote":"\r\n( 1 ) مناسب است كه در اينجا بپاره‌اى از روايات اشاره شود :\r\nامام صادق ( ع ) فرمود : هر كس قيراطى از زكات را منع كند ، نه مؤمن است و نه مسلمان ، آيهء :   « رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ »   در بارهء همين است .\r\nالبته منظور از روايت ، انطباق آيه است بر مانع زكات ، نه اينكه آيه در بارهء مانع زكات نازل شده است .\r\nدر تفسير قمى آمده است كه : مراد از برزخ ثواب و عقابى است كه بين دنيا و آخرت نصيب انسان مىشود .\r\nامام صادق ( ع ) فرمود :\r\n« و اللَّه ما اخاف عليكم الا البرزخ و اما اذا صار الامر الينا فنحن اولى بكم »\r\nبه خدا از عالم برزخ شما مىترسم . اما هنگامى كه كار بدست ما افتاد ، ما به شما اولىتريم .\r\nعلى بن الحسين ( ع ) فرمود :\r\n« ان القبر اما روضة من رياض الجنة او حفرة من حفر النار »\r\nعالم قبر يا باغى از باغهاى بهشت است يا گودالى از گودالهاى جهنم است . ( ر ك : علامهء طباطبائى ، الميزان ج 15 ، تهران ، دار الكتب الاسلامية 1386 ص 79 ، 80 )\r\n","page_name":" 80 ","page_number":82},
  {"content":"\r\n\r\n\r\n[ سوره المؤمنون ( 23 ) : آيات 101 تا 110 
  ]\r\nفَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ ( 101 ) فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ ( 102 ) وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ ( 103 ) تَلْفَحُ وُجُوهَهُمُ النَّارُ وَ هُمْ فِيها كالِحُونَ ( 104 ) أَ لَمْ تَكُنْ آياتِي تُتْلى عَلَيْكُمْ فَكُنْتُمْ بِها تُكَذِّبُونَ ( 105 )\r\nقالُوا رَبَّنا غَلَبَتْ عَلَيْنا شِقْوَتُنا وَ كُنَّا قَوْماً ضالِّينَ ( 106 ) رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ ( 107 ) قالَ اخْسَؤُا فِيها وَ لا تُكَلِّمُونِ ( 108 ) إِنَّهُ كانَ فَرِيقٌ مِنْ عِبادِي يَقُولُونَ رَبَّنا آمَنَّا فَاغْفِرْ لَنا وَ ارْحَمْنا وَ أَنْتَ خَيْرُ الرَّاحِمِينَ ( 109 ) فَاتَّخَذْتُمُوهُمْ سِخْرِيًّا حَتَّى أَنْسَوْكُمْ ذِكْرِي وَ كُنْتُمْ مِنْهُمْ تَضْحَكُونَ ( 110 )\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n\r\nترجمه :\r\nهنگامى كه در صور دميده شود ، در آن روز نسبى ميان ايشان نيست و از يكديگر نمىپرسند . آنان كه ميزانهايشان سنگين است رستگارند و آنان كه ميزانهايشان سبك است ، به خود ضرر زده ، هميشه در جهنمند . صورتشان را آتش مىسوزاند و آنها ترشرويانند . آيا آيات من بر شما خوانده نشد و شما تكذيب مى - كرديد ؟ گويند : پروردگارا ، بدبختى ما بر ما غالب شد و ما مردمى گمراه بوديم .\r\nپروردگارا ، ما را از آتش خارج گردان ، اگر برگرديم ، ستمكاريم . گويد : دور شويد و در آتش بمانيد و با من تكلم نكنيد . گروهى از بندگان من بودند كه ميگفتند :\r\nپروردگارا ، ايمان آورديم . ما را بيامرز و رحم كن و تو بهترين رحم كنندگانى . شما آنها را مسخره كرديد تا ذكر مرا از ياد شما بردند و شما به آنها ميخنديديد .\r\n\r\nقرائت :\r\nكوفيان بجز عاصم « شقاوتنا » خوانده‌اند و در اين صورت مصدرى است به وزن « سعادة » هم چنان كه « شقوة » مصدرى است به وزن « فطنة » سخرى : اهل كوفه - بجز عاصم - و اهل مدينه بضم سين و ديگران بكسر سين خوانده‌اند ( همچنين در سورهء ص ) اگر بضم سين باشد ، بمعنى انقياد است - و به همين جهت در سورهء زخرف همهء قراء بضم سين خوانده‌اند . اما بكسر سين به معنى استهزاء است .\r\n\r\nلغت :\r\nنفخ : دميدن شديد و رسيدن باد سموم به صورت .\r\nكلوح : بازماندن دهان و پيدا شدن دندانها .\r\nخسأ : دور كردن .\r\n\r\nاعراب :\r\nعامل در « اذا » و « بينهم » و « يومئذ » خبر « لا انساب » است كه حذف شده .\r\n تَلْفَحُ وُجُوهَهُمُ النَّارُ  : در محل نصب و حال و عامل آن « خالدون » است .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\n\r\nمقصود :\r\nاكنون خداوند به بيان حال دو گروه نيك و بد در روز قيامت پرداخته ، مىفرمايد :\r\n فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ  : دو بار نفخ صور مىشود : نفخ مرگ و نفخ حيات . ابن عباس گويد : يعنى وقتى نفخ مرگ مىشود ، ميان آنها خويشاوندى وجود ندارد . ابن مسعود ميگويد : يعنى وقتى نفخ حيات - در روز قيامت - مىشود : ميان آنها خويشاوندى نيست . مقصود از نبودن خويشاوندى اين است كه كسى نميتواند نسبت بخويشاوندان خود عاطفه و محبتى نشان دهد با اينكه يكديگر را مىشناسند . لكن بواسطهء گرفتارى زياد به يكديگر توجه نميكنند .\r\nحسن گويد : صور جمع صورت است . يعنى هنگامى كه ارواح در كالبدها دميده مىشوند و مردگان زنده ميگردند ، رابطه‌هاى خويشاوندى را اثرى نيست .\r\nاينكه مىگويد : خويشاوندى وجود ندارد ، بخاطر اين است كه : خويشاوندى براى كمك و دفع زيان است . هنگامى كه اين فايده بر خويشاوندى مترتب نشود ، مثل اين است كه بطور كلى خويشاوندى وجود ندارد .\r\nنظير اين آيه است :   « يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ »   ( روزى كه انسان از برادر و مادر و پدر فرار مىكند : عبس 34 و 35 ) .\r\nبرخى گويند : منظور اين است كه در آن وقت كسى افتخار به خويشاوندى نميكند . حال آنكه در دنيا افتخار ميكرد . پس بايد در جمله ، محذوفى اعتبار شود .\r\nدر حقيقت در آنجا برترى به عمل است نه به خويشاوندى .\r\nپيامبر خدا فرمود : هر حسب و نسبى در روز قيامت منقطع است ، جز حسب و نسب من « 1 » .\r\n\r\n\r\n","description":"","footnote":"\r\n( 1 ) - در مورد نسب پيامبر و منقطع نشدن آن رواياتى هست ، لكن ظاهر آيهء  « فَلا أَنْسابَ بَيْنَهُمْ »  عموم و اباى از تخصيص است . امام سجاد ( ع ) فرمود : خدا بهشت را براى نيكوكاران آفريد .\r\nاگر چه بندهء حبشى باشند و جهنم را براى بدان آفريد ، اگر چه از قريش باشند . بدليل اينكه خداوند مىفرمايد :  « فَإِذا نُفِخَ فِي الصُّورِ فَلا أَنْسابَ . . . »  . استاد علامهء طباطبائى ميفرمايند : ممكن است منظور از منقطع نشدن نسب رسول اللَّه اين باشد كه خداوند اولاد رسول را در دنيا بكارهايى موفق مىكند كه در آخرت براى آنها مفيد باشد . ( الميزان ج 15 ص 81 )\r\n","page_name":" 83 ","page_number":85},
  {"content":"\r\n\r\n وَ لا يَتَساءَلُونَ  : در آن روز از حال و سرگذشت يكديگر سؤال نميكنند ، حال آنكه در دنيا سؤال ميكردند .\r\nبرخى گويند : يعنى كسى از كسى تقاضا نميكند كه بار گناه را از دوشش بردارد .\r\nميان اين آيه و آيهء :  « فَأَقْبَلَ بَعْضُهُمْ عَلى بَعْضٍ يَتَساءَلُونَ »  ( در آن روز به يكديگر روى آورده ، از يكديگر پرسش ميكنند : صافات 50 ) منافاتى نيست . زيرا قيامت داراى حالات و مواقفى است . در بعضى از حالات ، آن چنان به خود مشغولند كه از يكديگر سؤال نميكنند و در برخى از حالات چنين نيست .\r\nبرخى گويند : تنها در وقت وارد شدن در بهشت است كه سؤال ميكنند و بنا بر اين فقط آن دسته كه اهل بهشتند ، سؤال ميكنند . بخاطر اينكه دچار ترس نشده‌اند .\r\n فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ  : آنها كه ميزانهايشان بوسيلهء طاعات سنگينى مىكند ، اهل نجات و رستگارند .\r\n وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ  :\r\nو آنها كه ميزانهايشان از طاعات سبك است ، به خود ضرر زده ، عبوس و گرفته ، گرفتار جهنمند .\r\n تَلْفَحُ وُجُوهَهُمُ النَّارُ وَ هُمْ فِيها كالِحُونَ  : در حالى كه ميرسد بچهره‌هاى دوزخيان ( شعلهء ) آتش و ايشان در آنجا لبهاشان جمع شود و دندانهايشان پديد آيد .\r\nبرخى گويند : يعنى مثل اينكه سرهاى ايشان پخته شده باشد ، لبها جمع شده و دندانها آشكار گشته است .\r\n أَ لَمْ تَكُنْ آياتِي تُتْلى عَلَيْكُمْ  : آيا قرآن من و ديگر دلائل روشن و آشكار در دنيا براى شما خوانده نميشد ؟\r\n فَكُنْتُمْ بِها تُكَذِّبُونَ  : و شما آنها را تكذيب مىكرديد .\r\n قالُوا رَبَّنا غَلَبَتْ عَلَيْنا شِقْوَتُنا  : گويند : خدايا بدبختى و زيانكارى دامنگير ما شده بود و گرفتار گناهانى شديم كه نتيجه‌اى جز بدبختى نداشتند .\r\n وَ كُنَّا قَوْماً ضالِّينَ  : و مردمى بوديم دور و منحرف از حق و حقيقت .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nدر اين آيه ، گناه كه سبب شقاوت است ، مجازاً شقاوت ناميده شده . بزرگترين شقاوت - يا سبب شقاوت - ترك عبادت خدا و پرستش غير خدا و تكذيب حقيقت و معصيت است .\r\n رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ  : خدايا ، ما را از آتش خارج گردان ، اگر باز هم بكفر و تكذيب و معصيت برگرديم ، به خود ظلم كرده‌ايم .\r\nحسن گويد : آخرين سخن آنها همين است . از آن پس همچون خران ناله ميكنند .\r\n قالَ اخْسَؤُا فِيها  : خداوند به آنها ميگويد : همچون سگان دور و داخل آتش شويد . اين كلمه مخصوصاً به سگان گفته مىشود و اگر به انسان گفته شود ، براى خوار كردن او و ثابت كردن استحقاق اوست عقاب را .\r\n وَ لا تُكَلِّمُونِ  : براى اينكه بيشتر آنها را خوار كرده و غضب خود را آشكار كرده باشد ، مىگويد : با من سخن نگوئيد . زيرا كسى كه به منظور اهانتش با او سخن نگويند ، بر خوارى و بدبختيش مىافزايند .\r\nبرخى گويند : يعنى در بارهء رفع عذاب با من سخن نگوئيد كه من عذاب را از شما رفع نخواهم كرد . اگر چه اين مطلب را به صورت نهى آورده ، ولى در حقيقت نهى نيست . زيرا در آخرت ، امر نهى و تكليف وجود ندارد .\r\n إِنَّهُ كانَ فَرِيقٌ مِنْ عِبادِي يَقُولُونَ رَبَّنا آمَنَّا فَاغْفِرْ لَنا وَ ارْحَمْنا وَ أَنْتَ خَيْرُ - الرَّاحِمِينَ  : انبياء و مؤمنين بدرگاه من نيايش كرده ، مىگفتند : خدايا ما را بيامرز و بما رحم كن كه تو بهترين رحم كنندگانى و منظورشان از اين نيايش كسب ثواب بود .\r\n فَاتَّخَذْتُمُوهُمْ سِخْرِيًّا  : شما كافران آنها را مسخره ميكرديد . برخى گويند :\r\nيعنى شما آنها را به بردگى و بيگارى وا مىداشتيد .\r\nبرخى گويند : آنها هنگامى كه مؤمنين را آزار ميدادند ، مىگفتند : اينها را ببينيد كه به زندگى سخت و ناگوار اين دنيا خشنود شده‌اند تا به ثواب آخرت برسند .\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nدر حالى كه آخرتى و ثوابى در كار نيست . نظير :  « وَ إِذا مَرُّوا بِهِمْ يَتَغامَزُونَ »  ( هنگامى كه از كنار آنها مىگذشتند ، آنها را به يكديگر نشان ميدادند : مطففين 30 )  حَتَّى أَنْسَوْكُمْ ذِكْرِي  : بر اثر اشتغال به استهزاى آنها ياد مرا فراموش كرديد .\r\nدر اينجا علت فراموشى را مؤمنين شمرده اگر چه آنها علت نيستند . علت اين است كه اشتغال به استهزاى آنها سبب فراموشى ذكر مىشد .\r\n وَ كُنْتُمْ مِنْهُمْ تَضْحَكُونَ  : و شما به آنها مىخنديديد .\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n\r\n[ سوره المؤمنون ( 23 ) : آيات 111 تا 118 
  ]\r\nإِنِّي جَزَيْتُهُمُ الْيَوْمَ بِما صَبَرُوا أَنَّهُمْ هُمُ الْفائِزُونَ ( 111 ) قالَ كَمْ لَبِثْتُمْ فِي الْأَرْضِ عَدَدَ سِنِينَ ( 112 ) قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ ( 113 ) قالَ إِنْ لَبِثْتُمْ إِلاَّ قَلِيلاً لَوْ أَنَّكُمْ كُنْتُمْ تَعْلَمُونَ ( 114 ) أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ ( 115 )\r\nفَتَعالَى اللَّهُ الْمَلِكُ الْحَقُّ لا إِلهَ إِلاَّ هُوَ رَبُّ الْعَرْشِ الْكَرِيمِ ( 116 ) وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ فَإِنَّما حِسابُهُ عِنْدَ رَبِّهِ إِنَّهُ لا يُفْلِحُ الْكافِرُونَ ( 117 ) وَ قُلْ رَبِّ اغْفِرْ وَ ارْحَمْ وَ أَنْتَ خَيْرُ الرَّاحِمِينَ ( 118 )\r\n\r\nترجمه :\r\nامروز آنها را بخاطر اينكه صبر ميكردند پاداش مىدهم . آنها رستگارند .\r\nبگو : چند سال در زمين مانديد ؟ گويند : يك روز يا قسمتى از يك روز . پس از شمارندگان بپرس . بگو : جز كمى نمانده‌ايد كاش ميدانستيد . آيا گمان كرديد كه شما را بيهوده آفريده‌ايم و بسوى ما بازگردانده نميشويد ؟ بزرگ است خداوند كه\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nپادشاه حق است . جز او خدايى نيست . او پروردگار عرش كريم است . هر كس جز خدا خداى ديگرى بخواند كه برهانى بر آن ندارد ، حسابش در پيشگاه خداست .\r\nاو كافران را رستگار نميكند . بگو : خدايا بيامرز و رحم كن كه تو بهترين رحم كنندگانى .\r\n\r\nقرائت :\r\nانهم : حمزه و كسايى بكسر الف و ديگران بفتح خوانده‌اند . كسر بنا بر استيناف و فتح بتقدير لام جر است .\r\nقال كم . . . قال ان . . . : حمزه و كسايى هر دو را به فعل امر خوانده‌اند و ابن كثير اولى را بصيغهء امر خوانده است و ديگران هر دو را به صيغهء ماضى خوانده‌اند .\r\nلا ترجعون : كوفيان - بجز عاصم و يعقوب - بفتح تاء و ديگران بضم تاء و فتح جيم خوانده‌اند .\r\n\r\nاعراب :\r\nكم : در محل نصب و « عدد » تميز و منصوب است .\r\nقليلا : صفت مصدر محذوف عبثا : حال يا مفعول له  لا إِلهَ إِلَّا هُوَ  : حال و بهتر است كه جملهء مستأنفه باشد  رَبُّ الْعَرْشِ  : خبر مبتداى محذوف  لا بُرْهانَ لَهُ بِهِ  : صفت براى « الها »\r\n\r\nمقصود :\r\nاكنون در بارهء مؤمنين كه در دنيا مورد استهزاى كافران قرار گرفتند ، مىفرمايد :\r\n إِنِّي جَزَيْتُهُمُ الْيَوْمَ بِما صَبَرُوا أَنَّهُمْ هُمُ الْفائِزُونَ  : بخاطر اينكه مؤمنين در دنيا در برابر آزار و استهزاء و مسخرهء شما صبر كردند آنها را امروز پاداش مىدهم .\r\nآنها بمراد خود رسيده ، اهل نجاتند . مراد از امروز ، همهء روزهاى پاداش است .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n قالَ كَمْ لَبِثْتُمْ فِي الْأَرْضِ عَدَدَ سِنِينَ  : خداوند به منظور سرزنش و سركوبى منكران قيامت ، بكفار ميگويد : چند سال در قبرها مانده‌ايد ؟\r\n قالُوا لَبِثْنا يَوْماً أَوْ بَعْضَ يَوْمٍ  : آنها نميدانند چقدر در قبرها مانده‌اند . از اينرو ميگويند : يك روز يا قسمتى از يك روز .\r\nبرخى گويند : اين سؤال در مورد زندگى ايشان در دنياست و آنها بقدرى زندگى دنيا را كوتاه و زودگذر مىبينند كه ميگويند : يك روز يا قسمتى از يك روز مخصوصاً كه دوران توقف آنها هم در جهنم طولانى است . اين مطلب دروغ هم نيست .\r\nزيرا آنها طبق عقيدهء خود جواب ميدهند .\r\nبرخى گويند : منظور اين است كه مدت زندگى دنيا يك روز يا قسمتى از روزهاى آخرت است .\r\nابن عباس گويد : خداوند مدت درنگ آنها را در دنيا از يادشان برده و سنگينى عذاب به حدى است كه فكر ميكنند يك روز يا كمتر در دنيا بوده‌اند .\r\n فَسْئَلِ الْعادِّينَ  : مجاهد گويد : يعنى از فرشتگان كه اعمال بندگان را حساب ميكنند ، بپرس . قتادة گويد : يعنى حساب ايام زندگى دنيا - يا قبر - را از فرشتگان بپرس .\r\n قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ  : خداوند به آنها مىفرمايد :\r\nاگر به صحت گفتهء ما اعتقاد داشتيد ، ميدانستيد كه ، جز مدت كوتاهى اقامت نكرده‌ايد . زيرا مدت زندگى آنها در دنيا يا بودن آنها در قبر ، در برابر مدت اقامت آنها در جهنم بسيار ناچيز است .\r\nبرخى گويند : يعنى اگر ميدانستيد كه عمر شما را در دنيا كوتاه و مكث شما در آخرت طولانى است ، بكفر و معصيت مشغول نميشديد و دنياى فانى را بر جهان باقى ترجيح « 1 » نميداديد .\r\n\r\n\r\n","description":"","footnote":"\r\n( 1 ) - بعضى « لو » را شرطيه و بعضى وصليه گرفته‌اند . اما چنان كه از تفسير متن هم ظاهر است ، چندان با ذوق سليم سازگارى ندارد . بهتر اين است كه « لو » مفيد معنى تمنى باشد .\r\n","page_name":" 89 ","page_number":91},
  {"content":"\r\n\r\n أَ فَحَسِبْتُمْ أَنَّما خَلَقْناكُمْ عَبَثاً  : آيا شما منكرين قيامت و شيفتگان دنيا تصور ميكنيد كه به بازى و باطل آفريده شده‌ايد و هدف و حكمتى در آفرينش شما نيست - مثل :  « أَ يَحْسَبُ الْإِنْسانُ أَنْ يُتْرَكَ سُدىً »  ( قيامت 36 : آيا انسان گمان مىكند كه مهمل گذارده مىشود ؟ ) بطور كلى مقصود اين است كه : انسان نبايد گمان كند كه آفريده شده تا هر كارى كه ميخواهد بكند و در برابر كردارش مؤاخذه نشود . البته چنين آفرينشى بيهوده است . زيرا كسى كه كارى كند كه نه خود نفع برد نه ديگرى ، كار بيهوده كرده است . . . بديهى است كه خداوند بىنياز است و از خلقت انسان نفعى نمىبرد . بنا بر اين بايد فائدهء خلقت به خود انسان برسد . يعنى انسان عبادت كند و پاداش بگيرد . نتيجه اين است كه در روز قيامت بايد ميان گنهكار و عاصى فرق گذاشته شود .\r\n وَ أَنَّكُمْ إِلَيْنا لا تُرْجَعُونَ  : آيا گمان ميكنيد كه به حكم ما برگردانده نميشويد و به جايى كه جز ما حكومت ندارد آورده نميشويد ؟\r\n فَتَعالَى اللَّهُ الْمَلِكُ الْحَقُّ  : خداوند كه مقتدر و صاحب اختيار بر حق است ، از وصف جاهلان برتر است و شريك و فرزند ندارد .\r\nبرخى گويند : يعنى خدا برتر است از اينكه كار بيهوده كند .\r\nملك حق ، يعنى كسى كه ملك هستى از آن اوست و مالكيت ديگران در قبال مالكيت او مستعار و غير حقيقى است . بعلاوه او مالك اشياء است از جميع وجوه و ديگران مالكيتشان از جميع وجوه نيست .\r\n لا إِلهَ إِلَّا هُوَ  : حق چيزى است كه اعتقاد به آن مطابق واقع باشد . پس هر كس معتقد است كه خداوند يگانه است و او را شريكى نيست ، عقيده‌اش مطابق واقع و صحيح است .\r\n\r\n\r\n","description":"","footnote":"\r\n( يعنى همانطورى كه شما مىگوييد ، مدت اقامت شما در قبر يا در دنيا كوتاه بوده است ، ولى اى كاش شما اين مطلب را در دنيا مىدانستيد و قيامت را انكار نميكرديد . البته تمنى و ترجى در مورد خداوند مجازى است نه حقيقى .\r\n","page_name":" 90 ","page_number":92},
  {"content":"\r\n\r\n رَبُّ الْعَرْشِ الْكَرِيمِ  : اوست آفرينندهء سرير خوب و زيبا . وقتى به اشياء جامد ، كريم گفته شود ، مقصود زيبايى آنهاست . برخى گويند : كريم يعنى هر خير . علت اينكه به عرش كريم گفته مىشود ، اين است كه خير آن براى كسانى كه اطراف آن هستند بسيار است . وانگهى هر خيرى از ناحيهء عرش به ديگران مىرسد .\r\nخداوند رب همهء موجودات است . اما علت اينكه « رب عرش » گفته شده ، اين است كه ميخواهد شرافت و عظمت عرش را افزون كند . مثل  « رَبَّ هذَا الْبَيْتِ »  « 1 »  وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ فَإِنَّما حِسابُهُ عِنْدَ رَبِّهِ  : آنكه با خداوند يكتا خداى ديگرى ميخواند كه دليلى بر آن ندارد و به صرف ادعا اكتفاء مىكند ، حسابش پيش خداست و خداوند باندازهء استحقاقش كيفرش ميدهد .\r\n إِنَّهُ لا يُفْلِحُ الْكافِرُونَ  : آنها كه منكر نعمتها و يگانگى خدا و قيامتند ، ظفر نمىبينند و سعادتمند نميشوند . چون اقوال كفار را ذكر كرد ، اكنون پيامبر را امر مىكند كه از آنها تبرى جسته ، متوجه خدا شود . ميفرمايد :\r\n وَ قُلْ رَبِّ اغْفِرْ وَ ارْحَمْ وَ أَنْتَ خَيْرُ الرَّاحِمِينَ  : اى محمد ، بگو : خدايا ، گناهان را بيامرز و آفريدگانت را نعمت ده كه تو بالاترين نعمت دهندگانى و نعمت تو از همه بيشتر و فضل تو از همه افزونتر است .\r\n\r\n\r\n","description":"","footnote":"\r\n( 1 ) - چهار صفت براى خداوند ذكر شده : 1 - ملك 2 - حق 3 - جز او خدايى نيست 4 - رب عرش كريم .\r\nچون ملك است مىتواند هر گونه حكمى را در بارهء آفرينش و زنده كردن پس از مرگ صادر كند و حكم او همه جا و نسبت بهر كارى و هر چيزى نافذ است . چون حق است ، هر كارى بكند حق است و كار باطل از حق سر نميزند . چون خدايى جز او نيست ، مانعى در مقابل اجراى حكمش وجود ندارد و چون رب عرش است و عرش در حقيقت مجتمعى از همهء امور است ، بنا بر اين همهء امور در يد قدرت كاملهء اوست .\r\nاز مجموع اين اوصاف چهارگانه چنين نتيجه گرفته مىشود كه قيامت حق است و غير قابل تخلف و بمقتضاى اين اوصاف وجود و بقاى موجودات و رجوع آنها بسوى خدا قطعى و حتمى است و اگر غير از اين باشد ، لغو و عبث و باطل و ناحق است .\r\n","page_name":" 91 ","page_number":93},
  {"content":"\r\n\r\n\r\nسورة النور\r\nاين سوره بدون اختلاف مدنى است .\r\n\r\nعدد آيات :\r\nبه نظر عراقيان و شاميان 64 آيه و به نظر حجازيان 62 آيه است . اختلاف در  « بِالْغُدُوِّ وَ الْآصالِ »  ( 36 ) و  « يَذْهَبُ بِالْأَبْصارِ »  ( 43 ) است .\r\n\r\nفضيلت سوره :\r\nابى بن كعب از پيامبر خدا نقل كرده كه هر كه سورهء نور را بخواند ، خداوند ده حسنه به او ميدهد به اندازهء اجر همهء مؤمنين گذشته و آينده .\r\nاز امام صادق ( ع ) نقل شده كه : مال و عورت خود را به خواندن سورهء نور حفظ كنيد و زنان خود را بوسيلهء آن در حصار عفت قرار دهيد : زيرا كسى كه اين سوره را در هر شب و هر روز بخواند ، هيچيك از خانواده‌اش هرگز زنا نميكند تا بميرد ، در وقت مردن هفتاد هزار ملك تا كنار قبر او را تشييع جنازه ميكنند و براى او دعا و استغفار ميكنند تا وارد قبر شود .\r\n\r\nتفسير سوره :\r\nخداوند سورهء مؤمنين را به اين مطلب ختم كرد كه مردم را بيهوده نيافريد ، بلكه براى امر و نهى آفريد ، اكنون اين سوره را بذكر امر و نهى و بيان مقررات دينى آغاز كرده ، ميفرمايد :\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n\r\n[ سوره النور ( 24 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nسُورَةٌ أَنْزَلْناها وَ فَرَضْناها وَ أَنْزَلْنا فِيها آياتٍ بَيِّناتٍ لَعَلَّكُمْ تَذَكَّرُونَ ( 1 ) الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ ( 2 ) الزَّانِي لا يَنْكِحُ إِلاَّ زانِيَةً أَوْ مُشْرِكَةً وَ الزَّانِيَةُ لا يَنْكِحُها إِلاَّ زانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ ( 3 )\r\n\r\nترجمه :\r\nسوره‌اى است كه نازل كرديم و عمل به آن را واجب كرديم و آيات روشنى در آن فرو فرستاديم كه شما متذكر شويد ، زن و مرد زنا كار را هر كدام صد تازيانه بزنيد و در دين خدا دستخوش دلسوزى نشويد ، اگر به خدا و روز بازپسين ايمان داريد و بايد عذاب آنها را گروهى از مؤمنين مشاهده كنند ، مرد زنا كار نكاح نميكند جز زن زناكار يا مشرك را و با زن بدكار نكاح نميكند مگر مرد زناكار يا مشرك و اين كار بر مؤمنين حرام است .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\n\r\nقرائت :\r\nفرضناها : ابن كثير و ابو عمرو به تشديد و ديگران بدون تشديد خوانده‌اند .\r\nتشديد براى مبالغه است .\r\nرأفة : ابن كثير بفتح همزه و ديگران به سكون خوانده‌اند .\r\n\r\nلغت :\r\nسورة : اين كلمه از سور بناء به معنى ارتفاع بنا يا به معنى قسمتى از بناست .\r\nبنا بر اول ، به بخشى از قرآن سوره گفته شده ، بخاطر ارتفاع آن در نفوس و بنا بر دوم سوره گفته شده ، بخاطر اينكه قسمتى از قرآن است .\r\nبرخى گويند : سوره منزلت و مقام شريف و عالى است . نابغه گويد :\r\n الم تر ان اللَّه اعطاك سورة * ترى كل ملك دونها يتذبذب \r\n لانك شمس و الملوك كواكب * اذا طلعت لم يبد منهن كوكب \r\nآيا نمىبينى كه خداوند ترا منزلتى داده است كه هر پادشاهى در برابر آن بحيرت مىافتد ؟ علت اين است كه تو خورشيدى و شاهان ديگر ستارگانند . هر گاه خورشيد طلوع كند ، ستاره‌اى در آسمان ظاهر نميماند .\r\nفرض : ايجاب فرق ميان فرض و وجوب اين است كه در وجوب ، واجب كننده لازم نيست . اما در فرض ، واجب كننده لازم است .\r\nجلد : زدن تازيانه .\r\nرأفه : مهربانى و دلسوزى .\r\n\r\nمقصود :\r\n  سُورَةٌ أَنْزَلْناها   : اين سوره بخشى از قرآن كريم است كه جبرئيل به امر ما نازل كرده است .\r\n  وَ فَرَضْناها   : و واجب كرديم كه شما و آيندگان تا روز قيامت به مضمون آن عمل كنيد . مجاهد گويد : يعنى مباح شدن حلال و منع از حرام را در اين سوره معين كرده‌ايم . بازگشت اين معنى به اين است كه اباحهء حلال و خوددارى از حرام را\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nدر اين سوره واجب كرده‌ايم . عكرمه گويد : يعنى در اين سوره حدود را معين كرده‌ايم چنان كه مىگويد : « فنصف ما فرضتم » . ابو عمرو مىگويد : بنا بر تشديد معنى آن اين است كه اين سوره را تفصيل داده و واجبات مختلف را در آن بيان كرده‌ايم .\r\n  وَ أَنْزَلْنا فِيها آياتٍ بَيِّناتٍ   : در اين سوره دليلهاى روشنى بر يگانگى و كمال قدرت خود اقامه كرده‌ايم . برخى گويند : يعنى در اين سوره حدود و احكام دينى را نازل كرده‌ايم .\r\n  لَعَلَّكُمْ تَذَكَّرُونَ   : تا شما متذكر شويد و چيزهايى كه در آن است فرا گيريد .\r\nاكنون به بيان آن آيات مىپردازد و نخست در بارهء زنا سخن مىگويد .\r\n الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ  : زن و مرد زناكار را در صورتى كه آزاد و مجرد باشند ، بهر كدام صد تازيانه بزنيد . اما اگر هر دو يا يكى از آنها داراى همسر باشند ، بايد آنكه داراى همسر است ، سنگسار شود و در اينباره خلافى نيست . در مورد غلام و كنيز نيز در صورتى كه داراى همسر نباشند ، صد تازيانه نصف مىشود . زيرا خداوند مىفرمايد :  « فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى - الْمُحْصَناتِ مِنَ الْعَذابِ »  ( اگر مرتكب فحشايى شوند ، بر آنهاست نصف كيفر زنان محصنه : نساء 25 ) « 1 » .\r\nعلت اينكه زن زناكار را مقدم ميدارد ، اين است كه زنا بر زنان قبيح‌تر و بخاطر حامله شدنشان ، زيان آورتر و شهوت در آنها قوىتر است .\r\nزدن تازيانه وظيفهء امام و منصوب از طرف امام است . زيرا خلافى نيست كه غير امام حق تازيانه زدن ندارد .\r\n وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ  :\r\nاگر خدا را تصديق داريد و قيامت را منكر نيستيد ، در اطاعت خدا به آنها رحم نكنيد\r\n\r\n\r\n","description":"","footnote":"\r\n( 1 ) - البته اين آيه در مورد زناى محصنه است . لكن عموم اهل تفسير بر اينند كه احصان و عدم احصان در مورد كنيزان يكسان است . برخى هم مقصود از احصان را احصان اسلام دانسته‌اند .\r\n","page_name":" 95 ","page_number":97},
  {"content":"\r\n\r\nو در موقع تازيانه زدن ، سخت بزنيد و از تعطيل حدود الهى بترسيد .\r\nمقصود از دين خدا طاعت خدا و بقولى حكم خداست . مثل :  « ما كانَ لِيَأْخُذَ أَخاهُ فِي دِينِ الْمَلِكِ »  ( نميشود در حكم شاه برادرش را گرفت : يوسف 76 )  وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ  : بايد در حال اقامهء حد گروهى از مؤمنين - از سه تن به بالا - حاضر باشند و عذاب آنها را مشاهده كنند . برخى گويند :\r\nحد اقل دو نفر و بعضى گويند : يك نفر است . از امام باقر ( ع ) نيز همين مطلب روايت شده است . چنان كه مىفرمايد :  « وَ إِنْ طائِفَتانِ مِنَ الْمُؤْمِنِينَ اقْتَتَلُوا »  ( اگر دو مؤمن يا بيشتر با يكديگر بجنگند . . . حجرات 9 ) پس اين حكم هم براى فرد ثابت است و هم براى جمع .\r\nبرخى گفته‌اند : حد اقل چهار نفر است . زيرا زنا به شهادت چهار نفر ثابت مىشود .\r\nبرخى گفته‌اند : عدد معينى ندارد . بلكه موكول به رأى امام است .\r\nفلسفهء حضور افراد اين است كه مطلب بين مردم شايع شود و ديگران عبرت گيرند .\r\n الزَّانِي لا يَنْكِحُ إِلَّا زانِيَةً أَوْ مُشْرِكَةً وَ الزَّانِيَةُ لا يَنْكِحُها إِلَّا زانٍ أَوْ مُشْرِكٌ  :\r\nدر تفسير اين قسمت اختلاف است :\r\n1 - مقصود از نكاح عقد است . يعنى مرد زانى فقط مىتواند زن زناكار يا مشرك عقد كند و زن زناكار فقط مىتواند به عقد زناكار يا مشرك در آيد . سبب نزول اين آيه اين است كه مردى از مسلمين از پيامبر اجازه خواست كه با ام مهزول كه زن زناكارى بود ازدواج كند . اين آيه نازل شد . اين قول از ابن عباس و ابن عمر و مجاهد و قتاده و زهرى است و مقصود نهى از ازدواج است ، اگر چه به صورت خبر ذكر شده .\r\nمؤيد اين قول روايتى است از امام صادق ( ع ) و امام باقر ( ع ) كه : در زمان پيامبر زنان و مردانى معروف به زنا بودند . خداوند از ازدواج با اين مردان و زنان منع كرد . پس اگر كسى معروف به زنا شد و حد بر او جارى كردند ، با او ازدواج نكنيد .\r\nمگر اينكه معلوم شود توبه كرده است .\r\n\r\n","description":"","footnote":"","page_name":" 96 ","page_number":98},
  {"content":"\r\n\r\n2 - نكاح در اينجا به معنى جماع است . يعنى زن و مرد زناكار هر دو در زنا با يكديگر شريكند . اين قول از ضحاك و ابن زيد و سعيد بن جبير و - در يكى از دو روايت - از ابن عباس است . بنا بر اين ، آيه نظير :  « الْخَبِيثاتُ لِلْخَبِيثِينَ »  است . ( زنان خبيث براى مردان خبيث است : نور 26 ) يعنى اغلب چنين است كه زنان و مردان ناپاك با يكديگر مىآميزند .\r\n3 - اين آيه به معنى عدم جواز ازدواج است . لكن به آيهء :  « وَ أَنْكِحُوا الْأَيامى مِنْكُمْ . . . »  ( افراد مجرد را همسر بدهيد : نور 32 ) نسخ شده است . اين قول از سعيد بن مسيب و جماعتى است .\r\n4 - مقصود از نكاح عقد است و مقصود از آيه اين است كه اگر مردى با زنى زناكار ، جايز نيست با او ازدواج كند . اين مطلب از جماعتى از صحابه نقل شده است .\r\nاينكه خداوند زانى و مشرك را با هم آورده ، براى اهميت دادن بگناه زناست .\r\nبديهى است كه اين آيه نميخواهد خبر دهد از اينكه زانى فقط زانيه يا مشركه را ميگيرد ، بلكه مقصود نهى است . اعم از اينكه مقصود از نكاح عقد باشد يا دخول . اگر چه حقيقت نكاح - در لغت - دخول است .\r\n وَ حُرِّمَ ذلِكَ عَلَى الْمُؤْمِنِينَ  : نكاح زناكاران يا فعل زنا بر مؤمنين حرام شده است و مردم مؤمن زنان بدكار را بهمسرى نميگيرند و با آنها هم بستر نميشوند .\r\nتنها مرد زناكار يا مشرك با آنها همسرى يا همبسترى مىكند .\r\n\r\n","description":"","footnote":"","page_name":" 97 ","page_number":99},
  {"content":"\r\n\r\n\r\n[ سوره النور ( 24 ) : آيات 4 تا 5 
  ]\r\nوَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَ لا تَقْبَلُوا لَهُمْ شَهادَةً أَبَداً وَ أُولئِكَ هُمُ الْفاسِقُونَ ( 4 ) إِلاَّ الَّذِينَ تابُوا مِنْ بَعْدِ ذلِكَ وَ أَصْلَحُوا فَإِنَّ اللَّهَ غَفُورٌ رَحِيمٌ ( 5 )\r\n\r\nترجمه :\r\nو كسانى كه زنان پاكدامن را متهم مىكنند و چهار شاهد نمىآورند ، هشتاد تازيانه بزنيد و شهادت آنها را هرگز نپذيريد و اينان فاسقند . مگر آنان كه بعد از آن توبه كنند و شايستگى پيش گيرند ، كه خداوند آمرزگار و رحيم است .\r\n\r\nاعراب :\r\n الَّذِينَ يَرْمُونَ  : مرفوع و مبتدا  الَّذِينَ تابُوا  : منصوب به استثناء اگر شهادت قاذف را پس از توبه قبول كنيم ، استثناء است از :  « لا تَقْبَلُوا لَهُمْ . . . »  و اگر قبول نكنيم ، استثناء است از  « أُولئِكَ هُمُ الْفاسِقُونَ »  .\r\n\r\nمقصود :\r\nقبلا در بارهء حد زنا سخن گفت . اينك در بارهء حد كسى كه نسبت زنا به ديگرى ميدهد ، مىفرمايد :\r\n وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً  : آنها كه زنان پاكدامن را متهم به زنا ميكنند و براى اثبات صحت مدعاى خود چهار شاهد عادل نمىآورند ، به هشتاد ضربهء شلاق كيفر دهيد .\r\n وَ لا تَقْبَلُوا لَهُمْ شَهادَةً أَبَداً وَ أُولئِكَ هُمُ الْفاسِقُونَ  : و هرگز شهادت آنها را در\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nهيچ موردى قبول نكنيد كه اينها فاسقند .\r\n إِلَّا الَّذِينَ تابُوا مِنْ بَعْدِ ذلِكَ وَ أَصْلَحُوا  : تنها در صورتى مىتوانيد شهادت آنها را قبول كنيد كه از تهمتى كه زده‌اند توبه كنند و كارهاى خود را اصلاح كنند .\r\n فَإِنَّ اللَّهَ غَفُورٌ رَحِيمٌ  : زيرا خداوند آمرزگار و رحيم است .\r\nآيا استثناء از عدم قبول شهادت است يا از فسق ؟ در اين باره اختلاف است :\r\n1 - حسن و قتاده و شريح و ابراهيم و ابو حنيفه و اصحابش معتقدند كه استثناى از فسق است . بنا بر اين چنين اشخاصى اگر توبه كنند ، فاسق نيستند . لكن شهادت آنها هم مقبول نيست .\r\n2 - ابن عباس و مجاهد و زهرى و مسروق و عطا و طاووس و سعيد بن جبير و شافعى و اصحابش ميگويند استثناى از عدم قبول شهادت است . بنا بر اين اگر توبه كنند ، شهادت آنها قبول مىشود .\r\nاز امام باقر و امام صادق ( ع ) نيز همين طور روايت شده است .\r\nزجاج مىگويد : كسى كه تهمت زده است ، بدتر از كافر نيست . كافر هر گاه توبه كند ، شهادتش قبول مىشود . تهمت زننده نيز سزاوار است كه پس از توبه شهادتش قبول شود .\r\nمؤيد اين قول اين است كه كسى كه زبان به فاحشه گشوده است ، حالش بدتر از كسى كه مرتكب فاحشه شده است ، نيست . اختلافى نيست كه مرتكب فاحشه ، اگر توبه كند ، شهادتش قبول است . تهمت زنندهء به فاحشه نيز كه گناهش سبك‌تر است ، پس از توبه ، شهادتش مقبول است .\r\nحسن گويد : تهمت زننده را اگر مرد است ، در حال ايستاده ، از روى لباس شلاق مىزنند و اگر زن است نشسته . از امام باقر ( ع ) نيز چنين روايت شده است .\r\nشرط توبهء تهمت زننده ، اين است كه خود را تكذيب كند و اگر قول خود را تكذيب نكند ، شهادتش قبول نيست . عقيدهء شافعى هم همين است .\r\nمالك گويد : لازم نيست خود را تكذيب كند .\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nاين آيه در مورد زنان نازل شده است . اما حكم مردان هم بالاجماع ، همين است .\r\nهر گاه نسبت زنا دهنده ، غلام يا كنيز باشد ، چهل تازيانه مىخورد و رأى اكثر فقهاء همين است . اصحاب ما روايت كرده‌اند كه حد آزاد و بنده هشتاد تازيانه است .\r\nظاهر آيه هم مقتضى همين است . عمر بن عبد العزيز و قاسم بن عبد الرحمن نيز همين عقيده را داشتند .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\n[ سوره النور ( 24 ) : آيات 6 تا 10 
  ]\r\nوَ الَّذِينَ يَرْمُونَ أَزْواجَهُمْ وَ لَمْ يَكُنْ لَهُمْ شُهَداءُ إِلاَّ أَنْفُسُهُمْ فَشَهادَةُ أَحَدِهِمْ أَرْبَعُ شَهاداتٍ بِاللَّهِ إِنَّهُ لَمِنَ الصَّادِقِينَ ( 6 ) وَ الْخامِسَةُ أَنَّ لَعْنَتَ اللَّهِ عَلَيْهِ إِنْ كانَ مِنَ الْكاذِبِينَ ( 7 ) وَ يَدْرَؤُا عَنْهَا الْعَذابَ أَنْ تَشْهَدَ أَرْبَعَ شَهاداتٍ بِاللَّهِ إِنَّهُ لَمِنَ الْكاذِبِينَ ( 8 ) وَ الْخامِسَةَ أَنَّ غَضَبَ اللَّهِ عَلَيْها إِنْ كانَ مِنَ الصَّادِقِينَ ( 9 ) وَ لَوْ لا فَضْلُ اللَّهِ عَلَيْكُمْ وَ رَحْمَتُهُ وَ أَنَّ اللَّهَ تَوَّابٌ حَكِيمٌ ( 10 )\r\n\r\nترجمه :\r\nكسانى كه زنان خود را متهم به زنا مىكنند و شاهد ندارند جز خودشان ، شهادت يكى از آنها اين است كه چهار بار خدا را گواه گيرد كه از راستگويان است و بار پنجم اينكه لعنت خداى بر او ، اگر از دروغگويان است و دفع مىشود عذاب از زن به اينكه چهار بار خدا را گواه گيرد كه شوهرش از دروغگويان است و بار پنجم اينكه غضب خداى بر او ، اگر شوهرش از راستگويان است . اگر فضل و رحمت خدا بر شما نبود و خدا توبه پذير و حكيم نبود ، شما هلاك مىشديد .\r\n\r\n","description":"","footnote":"","page_name":" 101 ","page_number":103},
  {"content":"\r\n\r\n\r\nقرائت :\r\nاربع شهادات : كوفيان - بجز ابو بكر - به رفع و ديگران به نصب خوانده‌اند .\r\nنصب بنا بر اين است كه مفعول « شهادة » و رفع بنا بر اين است كه خبر آن باشد .\r\nدر مورد « الخامسة » دوم حفص به نصب و ديگران به رفع خوانده‌اند .\r\nان لعنة اللَّه و ان غضب اللَّه : نافع « ان » را مخفف و دو كلمهء لعنت و غضب را به صورت فعل ماضى و « اللَّه » را به رفع خوانده است .\r\n\r\nشأن نزول :\r\nاز ابن عباس نقل شده است كه چون اين آيه نازل شد ، عاصم بن عدى به پيامبر عرض كرد : آيا اگر مردمى از ما زنش را با مردى ببيند و خبر دهد ، هشتاد تازيانه مىخورد ؟ حال آنكه اگر بخواهد در آن حال چهار شاهد پيدا كند ، آن مرد كار خود را تمام مىكند و پى كارش مىرود . فرمود : خداوند اينطور فرموده است .\r\nعاصم سخن پيامبر خدا را شنيد و رهسپار خانه شد . هنوز به خانه نرسيده بود كه هلال بن امية به او بر خورد و با ناراحتى به او اطلاع داد كه شريك بن سحما را روى شكم زنش ديده است .\r\nعاصم نزد پيامبر آمد و هلال ماجرا را به اطلاع پيامبر رسانيد . پيامبر خدا همسر هلال را احضار كرد و از او پرسيد : شوهرت چه ميگويد ؟ گفت : شريك بن سحما به خانه ما مىآمد و قرآن ياد من ميداد . گاهى شوهرم او را با من تنها در خانه ميگذاشت .\r\nنميدانم غيرتش تحريك شده يا اينكه از تحمل مخارج من ناراحت است ؟ ! از اينرو خداوند اين آيات را نازل كرد .\r\nحسن مىگويد : وقتى كه آيهء  « وَ الَّذِينَ يَرْمُونَ الْمُحْصَناتِ . . . »  نازل گرديد ، سعد بن عبادة گفت : يا رسول اللَّه ، اگر كسى مردى را با زن خود ديد و او را كشت ، او را ميكشيد و اگر از آنچه ديده است ، خبر داد ، هشتاد ضربهء شلاقش مىزنيد ؟ . . .\r\nسعد بن عباده مىگويد : اگر مردى را بر ران لكاع ببينم ، متعرض او نميشوم\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nو در جستجوى چهار شاهد بر مىآيم و هنوز چهار شاهد نياورده‌ام كه او كار خود را تمام كرده و رفته و اگر آنچه را به چشم ديده‌ام بگويم ، هشتاد شلاق ميخورم ! پيامبر فرمود : اى جماعت انصار ، در بارهء سخن رئيس خود سعد چه مىگوئيد ؟\r\nعرض كردند : يا رسول اللَّه ، او را ملامت نكن كه مردى غيور است . هرگز جز با دوشيزه ازدواج نكرده و زنى را طلاق نداده كه كسى جرأت كند با او ازدواج كند .\r\nسعد گفت : يا رسول اللَّه ، پدر و مادرم فدايت . به خدا ميدانم كه اين حكم از خدا و حق است ، لكن من از آن متعجبم .\r\nپيامبر فرمود : حكم خدا غير از اين نيست .\r\nسعد گفت : سخن خدا و پيامبر راست است .\r\nطولى نكشيد كه پسر عم او هلال بن امية از باغ خود به خانه آمد و مردى را در موقع شب با زن خود ديد . فردا نزد پيامبر خدا آمد و جريان را بعرض آن بزرگوار رسانيد . پيامبر از اين مطلب ناراحت شد و آثار ناراحتى در چهرهء مباركش آشكار گشت .\r\nهلال گفت : در چهرهء شما اثر ناراحتى را مشاهده ميكنم . اما خدا ميداند كه راست مىگويم و اميدوارم كه خداوند فرجى كند .\r\nپيامبر تصميم گرفت كه او را شلاق بزند . انصار جمع شدند و گفتند : به همان چيزى گرفتار شديم كه سعد مىگفت ! آيا هلال شلاق مىخورد و شهادت او باطل مىشود ؟\r\nدر اين موقع وحى نازل شد و همه به احترام نزول وحى سكوت كردند .\r\nپيامبر به هلال مژده داد و فرمود : خداوند فرج كرد .\r\nهلال گفت : من هم اميدوار بودم .\r\nفرمود : زن را حاضر كنيد .\r\nهمين كه زن آمد ، پيامبر خدا مراسم لعان را ميان آنها انجام داد و آنها را از يكديگر جدا كرد و فرمان داد كه فرزند مال زن است و به پدرى منسوب نيست .\r\nآن گاه پيامبر فرمود : اگر بچه‌اى كه به دنيا مىآيد با چنين مشخصاتى باشد ،\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nمال شوهر است و اگر با چنان مشخصاتى باشد ، مال مردى است كه متهم است با او بوده . « 1 »\r\n\r\nمقصود :\r\nقبلا حكم نسبت زنا را بيان كرد . اكنون حكم نسبت زنا به زوجه را بيان داشته ، مىفرمايد :\r\n وَ الَّذِينَ يَرْمُونَ أَزْواجَهُمْ وَ لَمْ يَكُنْ لَهُمْ شُهَداءُ إِلَّا أَنْفُسُهُمْ فَشَهادَةُ أَحَدِهِمْ أَرْبَعُ شَهاداتٍ بِاللَّهِ إِنَّهُ لَمِنَ الصَّادِقِينَ  : كسانى كه همسر خود را متهم بزنا ميكنند و گواهى جز خودشان ندارند كه گفتارشان را تأييد كنند ، بايد چهار بار خدا را گواه گيرند ، كه راست ميگويند و بدينترتيب ، حد نسبت زنا از آنها دفع مىشود .\r\n وَ الْخامِسَةُ أَنَّ لَعْنَتَ اللَّهِ عَلَيْهِ إِنْ كانَ مِنَ الْكاذِبِينَ  : شهادت پنجمشان اين است كه بگويند : لعنت خدا بر ايشان اگر در اين نسبت زنايى كه بهمسر خود ميدهند ، دروغ مىگويند .\r\nمقصود اين است كه مرد چهار بار بگويد : « اشهد باللَّه انى لمن الصادقين » خدا را گواه ميگيرم كه راست ميگويم . اين حكم مخصوص شوهران است و چهار بار كه خدا را شاهد بگيرند بمنزلهء اين است كه چهار شاهد به نفع آنها شهادت دهند . سپس بار پنجم ميگويد : « لعنة اللَّه على ان كنت من الكاذبين . . » لعنت خدا بر من اگر در اين نسبتى كه به زنم مىدهم دروغگو باشم .\r\n وَ يَدْرَؤُا عَنْهَا الْعَذابَ أَنْ تَشْهَدَ أَرْبَعَ شَهاداتٍ بِاللَّهِ إِنَّهُ لَمِنَ الْكاذِبِينَ  :\r\nو حد زنا از زن برداشته مىشود در صورتى كه چهار بار پياپى بگويد : خدا را گواه ميگيرم كه شوهرم در نسبت زنا به من دروغگوست .\r\n وَ الْخامِسَةَ أَنَّ غَضَبَ اللَّهِ عَلَيْها إِنْ كانَ مِنَ الصَّادِقِينَ  : و بار پنجم ميگويد :\r\nغضب خدا بر من اگر شوهرم در اين نسبتى كه به من ميدهد راستگو باشد .\r\nآن گاه حاكم ميان آنها جدايى مىاندازد و هرگز بر يكديگر حلال نميشوند .\r\n\r\n\r\n","description":"","footnote":"\r\n( 1 ) - ظاهرا منظور اين است كه اگر شبيه به شوهر باشد مال شوهر است و اگر شبيه به زناكار باشد ، مال زناكار است .\r\n","page_name":" 104 ","page_number":106},
  {"content":"\r\n\r\nزن بايد از وقت انجام مراسم لعان عده نگاه دارد .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ وَ أَنَّ اللَّهَ تَوَّابٌ حَكِيمٌ  : اگر فضل و رحمت خدا بر شما نبود و خدا توبه پذير و حكيم نبود و شما را از زنا و فاحشه نهى نميكرد و دستور اقامهء حد نميداد ، مردم هلاك مىشدند و نسل فاسد مىگشت و نسب‌ها منقطع مىشد . ( از ابو مسلم ) برخى گويند : اگر خدا فضل و انعام نداشت و توبه‌كاران را رحم نميكرد ، به آن كه دروغگو بود ، عذابى بزرگ مىرسيد يعنى دروغگو را معرفى مىكرد تا حد بخورد .\r\nبرخى گويند : اگر خدا فضل و رحمت نداشت و توبه پذير و حكيم نبود ، در كيفر شما تعجيل و شما را بواسطهء زنا رسوا ميكرد .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n\r\n[ سوره النور ( 24 ) : آيات 11 تا 15 
  ]\r\nإِنَّ الَّذِينَ جاؤُ بِالْإِفْكِ عُصْبَةٌ مِنْكُمْ لا تَحْسَبُوهُ شَرًّا لَكُمْ بَلْ هُوَ خَيْرٌ لَكُمْ لِكُلِّ امْرِئٍ مِنْهُمْ مَا اكْتَسَبَ مِنَ الْإِثْمِ وَ الَّذِي تَوَلَّى كِبْرَهُ مِنْهُمْ لَهُ عَذابٌ عَظِيمٌ ( 11 ) لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً وَ قالُوا هذا إِفْكٌ مُبِينٌ ( 12 ) لَوْ لا جاؤُ عَلَيْهِ بِأَرْبَعَةِ شُهَداءَ فَإِذْ لَمْ يَأْتُوا بِالشُّهَداءِ فَأُولئِكَ عِنْدَ اللَّهِ هُمُ الْكاذِبُونَ ( 13 ) وَ لَوْ لا فَضْلُ اللَّهِ عَلَيْكُمْ وَ رَحْمَتُهُ فِي الدُّنْيا وَ الْآخِرَةِ لَمَسَّكُمْ فِيما أَفَضْتُمْ فِيهِ عَذابٌ عَظِيمٌ ( 14 ) إِذْ تَلَقَّوْنَهُ بِأَلْسِنَتِكُمْ وَ تَقُولُونَ بِأَفْواهِكُمْ ما لَيْسَ لَكُمْ بِهِ عِلْمٌ وَ تَحْسَبُونَهُ هَيِّناً وَ هُوَ عِنْدَ اللَّهِ عَظِيمٌ ( 15 )\r\n\r\n","description":"","footnote":"","page_name":" 106 ","page_number":108},
  {"content":"\r\n\r\n\r\nترجمه :\r\nآنان كه دروغ بزرگ پرداختند ، گروهى از خود شمايند ، اين دروغ را براى خود شر نپنداريد ، بلكه خير شما است . براى هر يك از آنهاست گناهى كه كسب كرده است . آنكه معظم گناه را بر عهده گرفته ، برايش عذابى بزرگ است . چرا هنگامى كه آن دروغ را شنيديد ، زنان و مردان مؤمن به خود گمان نيكو نبردند و نگفتند كه اين دروغ آشكارى است ؟ چرا چهار شاهد بر آن نياوردند ؟ بنا بر اين هنگامى كه شاهد نياوردند ، اينان در پيشگاه خدا دروغگويند . اگر فضل و رحمت خدا در دنيا و آخرت شامل حال شما نبود ، در آن دروغى كه در آن خوض كرديد ، عذابى بزرگ به شما مىرسيد . هنگامى كه به زبان‌ها مىآورديد و بدهان‌ها مىگفتيد آنچه كه شما را به آن علم نيست و آن را آسان مىشمرديد و حال آنكه پيش خدا بزرگ است .\r\n\r\nقرائت :\r\nكبر : يعقوب به كسر كاف و ديگران بضم خوانده‌اند . بنا بر اول بمعنى بزرگى و بنا بر دوم بمعنى سنگينى و وزر است .\r\n\r\nشأن نزول :\r\nاز عايشه نقل شده است كه هر گاه پيامبر گرامى قصد سفر مىكرد ، ميان زنان قرعه مىانداخت و بنام هر كه قرعه اصابت ميكرد ، او را با خود مىبرد . در يكى از سفرهاى جنگى قرعه بنام من افتاد و اين بعد از نزول آيهء حجاب بود . - برخى گفته‌اند : جنگ بنى المصطلق بود - در وقت مراجعت ، در نزديكى مدينه و در موقع كوچ كردن لشكر برخاستم و از سپاه دور شدم . پس از قضاء حاجت و حركت بسوى لشكر متوجه شدم كه گلو بندم پاره شده و دانه‌هايش ريخته است . برگشتم كه دانه‌هاى گلو بندم را بيابم ، سپاهيان هودج خالى مرا بر شتر گذاشته و رفته بودند .\r\nبه گمان اينكه من در هودج هستم . زيرا در آن وقت زن‌ها لاغر و كم گوشت و سبك بودند . زيرا غذاى ناچيزى ميخوردند . من گردن بندم را يافتم و به محل اول بازگشتم اما هيچكس در آنجا نيافتم . فكر كردم سپاهيان متوجه نبودن من در هودج مىشوند\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nو به سراغ من مىآيند . نشستم و خواب بر من غالب شد .\r\nصفوان بن معطل از سپاه دنبال مانده بود . وقتى به منزل من مىرسد ، شبح انسانى توجهش را جلب مىكند . و بالآخره مرا مىشناسد . منهم وقتى متوجه او شدم ، صورتم را پوشيدم . به خدا او با من تكلم نكرد . شترش را خوابانيد و من سوار شدم او شتر را راند تا موقع ظهر به سپاه رسيديم و در بارهء من ، به هلاكت رسيد آنكه به هلاكت رسيد و عبد اللَّه بن ابى بار سنگين اين گناه را بدوش كشيد .\r\nما بمدينه رسيديم و من به مدت يك ماه بيمار شدم . در اين مدت مردم سرگرم گفتگو در بارهء تهمتى بودند كه به من بسته شده بود . و من اطلاع نداشتم . تنها ميديدم پيامبر خدا نسبت به من كم لطف‌تر از اوقاتى است كه بيمار ميشدم . او فقط داخل مىشد و سلام مىكرد و سراغى مىگرفت . من از اين رفتار او ناراحت مىشدم و سر آن را نميدانستم تا اينكه پس از بهبودى بهمراه ام مسطح به منظور قضاى حاجت ، از خانه خارج شدم . در آن وقت هنوز در خانه‌ها محلى براى قضاى حاجت نداشتيم و مثل عربهاى ديگر از داشتن محل قضاى حاجت در خانه ، متنفر بوديم . ناچار بوديم فقط شبها بيرون برويم . مادر ام مسطح خالهء پدرم بود .\r\nدر حين حركت پاى او مسطح لغزيد و فرزند خود مسطح را نفرين كرد .\r\nگفتم : حرف بدى گفتى ! مردى را بدگويى ميكنى كه در جنگ بدر شركت جسته است ؟\r\nگفت : دخترم ، مگر سخن او را نشنيده‌اى ؟\r\nگفتم : چه گفته است ؟\r\nاو سخن دروغ پردازان را براى من تعريف كرد . در نتيجه بيمارى من شديد شد . وقتى به خانه بازگشتم ، پيامبر تشريف آورد و جوياى حال من شد . از او اجازه خواستم كه بخانهء پدرم روم . مرا اجازه داد . بخانهء پدر آمدم و از مادرم پرسيدم : مردم چه مىگويند ؟ گفت : ناراحت نباش . به خدا هر زن زيبايى كه داراى عده‌اى هوو باشد ، اين گونه ماجراها برايش پيش مىآيد\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nگفتم : سبحان اللَّه ! مردم اين حرف‌ها را مىزنند ؟\r\nگفت : آرى .\r\nآن شب تا صبح گريه كردم و خواب بر چشمم راه نيافت ، پيش از آنكه وحى نازل شود ، پيامبر از اسامة بن زيد و على بن ابى طالب ( ع ) در بارهء جدا شدن از من مشورت كرد . اسامه كه مرا بىگناه ميدانست ، عرض كرد : يا رسول اللَّه ، آنها خانوادهء تواند و ما در بارهء آنها جز نيكى نميدانيم . اما على ( ع ) گفت : خداوند بر تو سخت نگرفته است . جز او زنان ديگرى هم هستند . اگر از كنيز سؤال كنى ، ترا تصديق خواهد كرد . پيامبر از بريره پرسيد : آيا در بارهء عايشه سوء ظنى دارى ؟ بريره گفت : عايشه دختر خردسالى است كه بر خمير خانواده خوابش مىبرد . از او چشمپوشى كن . به خدا من او را پاك ميدانم .\r\nهيچ گمان نميكردم در بارهء من وحى نازل شود ولى اميدوار بودم كه پيامبر در بارهء بيگناهى من خوابى ببيند . سرانجام خداوند وحى نازل كرد و حال پيامبر تغيير كرد و مثل ساير اوقاتى كه بر او وحى نازل مىشد ، عرق كرد . آن گاه كه وحى را دريافت كرد ، به من فرمود : عايشه ، ترا مژده مىدهم كه خداوند ترا تبرئه كرد .\r\nمادرم گفت : برخيز و به خانهء پيامبر خدا برو .\r\nگفتم : به خدا نمىروم . تنها خدا را ستايش مىكنم كه آيه در برائت من نازل فرمود .\r\nآيهء :  « إِنَّ الَّذِينَ جاءُو بِالْإِفْكِ . . . »  تا ده آيه به اين مناسبت نازل شده است .\r\n\r\nمقصود :\r\n إِنَّ الَّذِينَ جاءُو بِالْإِفْكِ عُصْبَةٌ مِنْكُمْ  : اى مسلمانان ، آنهايى كه آن دروغ بزرگ را جعل كردند و باعث اشتباه مردم شدند ، گروهى از خود شمايند . ابن عباس و عايشه گويند : يكى از آنها عبد اللَّه بن ابى است كه بار اين گناه و اشاعهء آن را بدوش گرفت و ديگر مسطح بن اثاثه و حسان بن ثابت و حمنة بنت جحش است .\r\n لا تَحْسَبُوهُ شَرًّا لَكُمْ بَلْ هُوَ خَيْرٌ لَكُمْ  : اين خطاب بعايشه و صفوان است زيرا\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nهدف تير تهمت ، آنها بودند . همچنين به كسانى است كه به سبب اين تهمت ناراحت و غمگين شده بودند . يعنى : اين تهمت را بد تصور نكنيد ، بلكه خير شماست . زيرا خداوند عايشه را تبرئه مىكند و او را بخاطر صبرش اجر ميدهد و سزاى گناه آنها كه تهمت زده‌اند ، مىدهد .\r\nحسن گويد : خطاب به آنهايى كه تهمت زده‌اند يعنى اى تهمت زنندگان ، اين تأديب را براى خودش نپنداريد بلكه خير حساب كنيد ، زيرا شما را وادار بتوبه مىكند و از تكرار چنين عملى باز ميدارد .\r\n لِكُلِّ امْرِئٍ مِنْهُمْ مَا اكْتَسَبَ مِنَ الْإِثْمِ  : هر يك از تهمت زنندگان كيفر گناه خود را به اندازهء استحقاق مىبيند .\r\n وَ الَّذِي تَوَلَّى كِبْرَهُ مِنْهُمْ لَهُ عَذابٌ عَظِيمٌ  : مقصود عبد اللَّه بن ابى است كه رئيس تهمت زنندگان و پيشواى آنها بود . مردم پيش او جمع مىشدند و او قضيه را با آب و تاب و صحنه‌سازى برايشان نقل مىكرد . مىگفت : زن پيغمبرتان شبى را با مردى گذرانيد . آن گاه به اتفاق آن مرد پيش شما آمد . به خدا ، اينها از يكديگر نجات پيدا نكرده‌اند .\r\nمقصود از عذاب عظيم ، عذاب جهنم در آخرت است .\r\nبرخى گفته‌اند : مقصود مسطح بن اثاثة است و برخى گفته‌اند : مقصود حسان بن ثابت است . در روايت است كه حسان در وقتى كه نابينا شده بود ، نزد عايشه آمد . بعايشه گفتند : حسان آمد و به تو تهمت‌هاى ناروايى بست و خدا در بارهء او فرمود :  « وَ الَّذِي تَوَلَّى كِبْرَهُ . . . »  عايشه گفت : مگر نه چشم خود را از دست داده است ؟\r\nحسان گفت :\r\n حصان رزان ما تزن بريبة * و تصبح غرثى من لحوم الغوافل \r\nزنى پاكدامن و با وقار كه نسبت سويى به او داده نميشود و بيگناهى را متهم نمىسازد .\r\nعايشه گفت : ولى تو چنين نيستى .\r\n لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً  : چرا\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nهنگامى كه اين تهمت را شنيديد ، زنان و مردان مؤمن نسبت به خودشان و افرادى كه بمنزلهء خودشان هستند ، گمان نيكو نبردند ؟ ! زيرا مؤمنين همگى مانند نفس واحده هستند و در غم و شادى يكديگر شريكند و اگر محنتى براى يكى از آنها پيش آيد براى همهء آنها پيش آمده است . يعنى وظيفهء مؤمن اين است كه هر چه در بارهء برادر دينى خود مىشنود ، از حسن ظن خود نسبت به او كم نكند و همانطورى كه به خود حسن ظن دارد به او هم حسن ظن داشته باشد . اين خطاب به كسانى است كه وقتى تهمت عايشه را مىشنيدند سكوت كرده ، نه تصديق ميكردند و نه انكار . در حالى كه عايشه ام المؤمنين است و همانطورى كه مؤمنين بمادر خود حسن ظن دارند ، بايد بعايشه هم حسن ظن داشته باشند . وانگهى همانطورى كه خلوت با مادر موجب سوء ظنى نميشود ، خلوت صفوان هم با عايشه - كه مادر همهء مؤمنين است - نبايد موجب سوء ظنى بشود .\r\n وَ قالُوا هذا إِفْكٌ مُبِينٌ  : و چرا نگفتند : اين دروغ آشكارى است ؟\r\n لَوْ لا جاءُو عَلَيْهِ بِأَرْبَعَةِ شُهَداءَ  : چرا چهار شاهد نياوردند كه بر صدق مدعاى آنها گواهى دهند ؟\r\n فَإِذْ لَمْ يَأْتُوا بِالشُّهَداءِ فَأُولئِكَ عِنْدَ اللَّهِ هُمُ الْكاذِبُونَ  : و هنگامى كه بر اثبات مدعاى خود شاهد نياوردند ، به حكم خداوند همه دروغگويند .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ فِي الدُّنْيا وَ الْآخِرَةِ لَمَسَّكُمْ فِيما أَفَضْتُمْ فِيهِ عَذابٌ عَظِيمٌ  : اگر خداوند در عقوبت شما تعجيل ميكرد و شما را مهلت نميداد كه توبه كنيد ، بواسطهء اينكه خود را به اين تهمت ناروا مشغول كرديد ، گرفتار عذابى مىشديد كه هرگز پايان نمىپذيرفت .\r\nاكنون وقت عذاب آنها را بفرض عدم مهلت بيان داشته ، مىفرمايد :\r\n إِذْ تَلَقَّوْنَهُ بِأَلْسِنَتِكُمْ وَ تَقُولُونَ بِأَفْواهِكُمْ ما لَيْسَ لَكُمْ بِهِ عِلْمٌ  : همان وقتى كه براى يكديگر آن تهمت را نقل مىكرديد و چيزهايى مىگفتيد كه به آن علم نداشتيد .\r\n وَ تَحْسَبُونَهُ هَيِّناً وَ هُوَ عِنْدَ اللَّهِ عَظِيمٌ  : با اينكه اين دروغ و افتراء پيش خداوند بزرگ بود ، شما آن را كوچك مىشمرديد .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\n\r\n[ سوره النور ( 24 ) : آيات 16 تا 20 
  ]\r\nوَ لَوْ لا إِذْ سَمِعْتُمُوهُ قُلْتُمْ ما يَكُونُ لَنا أَنْ نَتَكَلَّمَ بِهذا سُبْحانَكَ هذا بُهْتانٌ عَظِيمٌ ( 16 ) يَعِظُكُمُ اللَّهُ أَنْ تَعُودُوا لِمِثْلِهِ أَبَداً إِنْ كُنْتُمْ مُؤْمِنِينَ ( 17 ) وَ يُبَيِّنُ اللَّهُ لَكُمُ الْآياتِ وَ اللَّهُ عَلِيمٌ حَكِيمٌ ( 18 ) إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ فِي الدُّنْيا وَ الْآخِرَةِ وَ اللَّهُ يَعْلَمُ وَ أَنْتُمْ لا تَعْلَمُونَ ( 19 ) وَ لَوْ لا فَضْلُ اللَّهِ عَلَيْكُمْ وَ رَحْمَتُهُ وَ أَنَّ اللَّهَ رَؤُفٌ رَحِيمٌ ( 20 )\r\n\r\nترجمه :\r\nچرا هنگامى كه شنيديد ، نگفتيد : ما را نرسد كه به اين مطلب تكلم كنيم .\r\nمنزهى تو . اين است بهتانى بزرگ . خداوند شما را از باز گشتن به چنين كارى اگر ايمان داريد براى هميشه ، پند مىدهد . و خدا آيات را براى شما بيان مىكند و خداوند دانا و حكيم است . كسانى كه دوست ميدارند در ميان مردم فاحشه شيوع پيدا كند ، برايشان در دنيا و آخرت عذاب دردناكى است و خدا ميداند و شما نميدانيد . اگر نبود فضل خدا بر شما و رحمتش و اينكه خداوند مهربان و رحيم است ، در كيفر شما تعجيل ميكرد .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\n\r\nمقصود :\r\nاكنون در رد و انكار آنها افزوده ، مىفرمايد :\r\n وَ لَوْ لا إِذْ سَمِعْتُمُوهُ قُلْتُمْ ما يَكُونُ لَنا أَنْ نَتَكَلَّمَ بِهذا  : چرا هنگامى كه اين سخن را شنيديد ، نگفتيد : براى ما حلال نيست كه در اين حديث خوض كنيم و به آن تكلم كنيم ؟\r\n سُبْحانَكَ هذا بُهْتانٌ عَظِيمٌ  : و چرا نگفتيد : خدايا تو منزهى . اينكه آنها مىگويند : دروغى است كه كيفر آن بزرگ است ؟\r\nبرخى گويند : كلمه « سبحانك » براى تعجب است . برخى گويند : يعنى خدايا ترا از اينكه معصيت كنيم ، منزه ميداريم .\r\n يَعِظُكُمُ اللَّهُ أَنْ تَعُودُوا لِمِثْلِهِ أَبَداً إِنْ كُنْتُمْ مُؤْمِنِينَ  : اگر خدا و رسول را قبول داريد و موعظه‌شان را مىپذيريد ، خدا شما را موعظه مىكند كه مادامى كه زنده‌ايد ، چنين كارى تكرار نكنيد .\r\n وَ يُبَيِّنُ اللَّهُ لَكُمُ الْآياتِ وَ اللَّهُ عَلِيمٌ حَكِيمٌ  : خداوند آيات را در مورد امر و نهى براى شما بيان مىكند و خدا به كردار شما دانا و در كارهاى خود حكيم است و هيچكارى را بدون حكمت انجام نمىدهد .\r\nاكنون تهمت زنندگان را تهديد كرده ، مىفرمايد :\r\n إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ فِي - الدُّنْيا وَ الْآخِرَةِ  : آنان كه دوست دارند زنا و زشتيها در ميان مؤمنين شيوع پيدا كند و افراد مؤمن را متهم بفاحشه مىكنند ، در دنيا گرفتار حد و در آخرت گرفتار عذاب جهنم خواهند شد .\r\n وَ اللَّهُ يَعْلَمُ وَ أَنْتُمْ لا تَعْلَمُونَ  : خداوند ميداند كه در اين گونه تهمتها چه عواقب وخيمى است و شما نميدانيد .\r\nاكنون فضل و منت خود را نسبت به آنها بيان داشته ، مىفرمايد :\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ وَ أَنَّ اللَّهَ رَؤُفٌ رَحِيمٌ  : اگر فضل و رحمت\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nخدا بر شما نبود و رأفت و رحمت او شامل حال شما نميشد ، در كيفر شما تعجيل ميكرد . لكن او برحمت خود شما را مهلت داد تا توبه كنيد و از گفتهء خود نادم شويد .\r\n( جواب لو لا حذف شده )\r\n\r\nنظم آيات :\r\nابتداء حكم نسبت زنا بزنان پاكدامن را بيان كرد . سپس حكم نسبت زنا بهمسران را . آن گاه به بيان حكم نسبت زنا به همسران پيامبر كه مادران مؤمنين هستند ، بيان كرد .\r\n\r\n","description":"","footnote":"","page_name":" 114 ","page_number":116},
  {"content":"\r\n\r\n\r\n[ سوره النور ( 24 ) : آيات 21 تا 25 
  ]\r\nيا أَيُّهَا الَّذِينَ آمَنُوا لا تَتَّبِعُوا خُطُواتِ الشَّيْطانِ وَ مَنْ يَتَّبِعْ خُطُواتِ الشَّيْطانِ فَإِنَّهُ يَأْمُرُ بِالْفَحْشاءِ وَ الْمُنْكَرِ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءُ وَ اللَّهُ سَمِيعٌ عَلِيمٌ ( 21 ) وَ لا يَأْتَلِ أُولُوا الْفَضْلِ مِنْكُمْ وَ السَّعَةِ أَنْ يُؤْتُوا أُولِي الْقُرْبى وَ الْمَساكِينَ وَ الْمُهاجِرِينَ فِي سَبِيلِ اللَّهِ وَ لْيَعْفُوا وَ لْيَصْفَحُوا أَ لا تُحِبُّونَ أَنْ يَغْفِرَ اللَّهُ لَكُمْ وَ اللَّهُ غَفُورٌ رَحِيمٌ ( 22 ) إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ وَ لَهُمْ عَذابٌ عَظِيمٌ ( 23 ) يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ ( 24 ) يَوْمَئِذٍ يُوَفِّيهِمُ اللَّهُ دِينَهُمُ الْحَقَّ وَ يَعْلَمُونَ أَنَّ اللَّهَ هُوَ الْحَقُّ الْمُبِينُ ( 25 )\r\n\r\n","description":"","footnote":"","page_name":" 115 ","page_number":117},
  {"content":"\r\n\r\n\r\nترجمه :\r\nاى مردم مؤمن ، از راه‌هاى شيطان پيروى نكنيد و هر كس پيرو راه‌هاى شيطان باشد ، شيطان امر به فحشاء و منكر مىكند و اگر فضل و رحمت خدا بر شما نبود ، هيچيك از شما هرگز پاك نميشد . ولى خدا هر كه را بخواهد پاك مىكند و خدا شنوا و داناست .\r\nو ثروتمندان شما كمك به خويشاوندان و مستمندان و مهاجرين در راه خدا را ترك نكنند و بايد عفو كنند و ببخشايند . آيا دوست نميداريد كه خدا شما را بيامرزد و خدا آمرزگار و رحيم است . آنان كه زنان پاكدامن و بىآلايش و با ايمان را تهمت مىزنند ، در دنيا و آخرت ملعونند و براى آنها عذابى بزرگ است . روزى كه زبانها و دستها و پاها به عمل آنها شهادت ميدهند . در آن روز خداوند تمامى كيفر حقيقى آنها را ميدهد و خواهند دانست كه خداوند حق و آشكار است .\r\n\r\nقرائت :\r\nما زكى : روح از يعقوب به تشديد و ديگران به تخفيف خوانده‌اند . شاهد تشديد « يزكى » است .\r\nيأتل : ابو جعفر و جمعى « يتأل » خوانده‌اند و به معنى حلف و سوگند است .\r\nاما « يأتل » به معنى سوگند و قصور هر دو آمده است .\r\nو ليعفوا و ليصفحوا : به تاء نيز روايت شده است .\r\nتشهد : كوفيان - بجز عاصم - به ياء و ديگران به تاء خوانده‌اند . علت اين است كه تأنيث فاعل حقيقى نيست .\r\n\r\nشأن نزول :\r\nگويند : آيه  « وَ لا يَأْتَلِ . . . »  در بارهء ابو بكر و پسر خاله‌اش مسطح بن اثاثه نازل شده است . مسطح از مهاجرين و از مجاهدين بدر و فقير بود و ابو بكر نفقهء او را ميداد .\r\nپس از جريان تهمت به عايشه ، ابو بكر نفقهء او را قطع كرد و قسم خورد كه هيچوقت به او كمك ندهد . وقتى كه اين آيه نازل شد ، ابو بكر نفقهء او را داد و گفت : دوست ميدارم كه خدا مرا بيامرزد . به خدا هرگز نفقه‌اش را قطع نميكنم .\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nبرخى گفته‌اند : در بارهء يتيمى است كه در خانهء ابو بكر بود و سوگند خورده بود كه نفقه‌اش را ندهد .\r\nبرخى گفته‌اند : در بارهء جماعتى از اصحاب است كه قسم خورده بودند به آنهايى كه تكلم به تهمت كرده بودند ، صدقه ندهند و با آنها مواسات نكنند .\r\n\r\nمقصود :\r\nاكنون دستور ميدهد كه از پيروى شيطان خوددارى كنند . مىفرمايد :\r\n يا أَيُّهَا الَّذِينَ آمَنُوا لا تَتَّبِعُوا خُطُواتِ الشَّيْطانِ  : اى مردم مؤمن از پيروى آثار و راه‌هاى شيطان - و بقولى وسوسه‌هاى او - كه موجب خشنودى او مىشود ، خوددارى كنيد .\r\n وَ مَنْ يَتَّبِعْ خُطُواتِ الشَّيْطانِ فَإِنَّهُ يَأْمُرُ بِالْفَحْشاءِ وَ الْمُنْكَرِ  : علت اينكه بايد از پيروى راه شيطان خوددارى كرد ، اين است كه شيطان شما را به زشتى و منكر امر مىكند .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً  : اگر خدا به شما لطف نميكرد و دستوراتى به شما نميداد كه موجب پاكى و صفاى شما گردد ، هيچيك از شما پاك و صافى نمىشد . يا هيچيك از شما از وسوسه‌هاى شيطان خلاص نميشد .\r\n وَ لكِنَّ اللَّهَ يُزَكِّي مَنْ يَشاءُ  : اما خداوند به لطف خودش هر كه را بخواهد بكارهايى وا ميدارد كه پاك شود و صفاى درون پيدا كند .\r\n وَ اللَّهُ سَمِيعٌ عَلِيمٌ  : خداوند از روى مصلحت و لطف با مردم رفتار مىكند زيرا سخن آنها را مىشنود و به احوال و افعال آنها داناست .\r\nاز اين آيه استفاده مىشود كه خداوند براى بندگان چيزهايى اراده مىكند كه خلاف ارادهء شيطان است و چون فحشاء و منكر پيش خدا مذموم است ، شيطان كه انجام دهنده و خواهندهء فحشاء و منكر است ، پيش او مذموم‌تر است . بعلاوه اين آيه دلالت دارد كه هيچكس جز به لطف خداوند ، شايستگى پيدا نميكند .\r\n وَ لا يَأْتَلِ أُولُوا الْفَضْلِ مِنْكُمْ وَ السَّعَةِ أَنْ يُؤْتُوا أُولِي الْقُرْبى وَ الْمَساكِينَ \r\n\r\n","description":"","footnote":"","page_name":" 117 ","page_number":119},
  {"content":"\r\n\r\n وَ الْمُهاجِرِينَ فِي سَبِيلِ اللَّهِ  : ثروتمندان و توانگران سوگند نخورند - يا كوتاهى نكنند - از كمك كردن به خويشاوندان و مستمندان و هجرت كنندگان در راه خدا .\r\nمسطح هم خويشاوند ابو بكر بود ، هم مستمند بود و هم مهاجر .\r\n وَ لْيَعْفُوا وَ لْيَصْفَحُوا  : بايد از خطاى آنها و گناهانشان در گذرند .\r\nسپس به توانگران مىگويد :\r\n أَ لا تُحِبُّونَ أَنْ يَغْفِرَ اللَّهُ لَكُمْ وَ اللَّهُ غَفُورٌ رَحِيمٌ  : آيا دوست نميداريد كه خداوند به پاداش عفوتان ، شما را بيامرزد ؟ خداوند آمرزگار و رحيم است .\r\n إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ  :\r\nآنان كه زنان پاكدامن و بىخبر از كارهاى زشت و مؤمن به خدا و رسول را تهمت مىزنند ، در دنيا و آخرت از رحمت خدا دورند . بقولى يعنى : در دنيا و آخرت سزاوار لعنند و بقولى يعنى : در دنيا سزاوار تازيانه و در آخرت سزاوار عذابند .\r\n وَ لَهُمْ عَذابٌ عَظِيمٌ  : و با اينكه سزاوار لعنند ، گرفتار عذابى بزرگ خواهند شد .\r\n يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ  :\r\nاين عذاب بزرگ در آن روزى است كه زبانها به تهمت آنها و ساير اعضاء به معصيت آنها شهادت ميدهند .\r\nدر بارهء چگونگى شهادت اعضاء ، چند قول است :\r\n1 - خداوند آنها را چنان مىسازد كه بتوانند نطق كنند .\r\n2 - خداوند آهنگ شهادت را در آنها خلق مىكند . در حقيقت آهنگ و تكلم از خود خداست و مجازاً به اعضاء نسبت داده شده است .\r\n3 - خداوند علامتى در آنها قرار ميدهد كه بمنزلهء سخن گفتن و شهادت دادن است .\r\nاما شهادت زبانها اين است كه گنهكاران وقتى مىبينند انكار براى آنها فايده ندارد ، ناچار اعتراف مىكنند .\r\nاما آيه  « الْيَوْمَ نَخْتِمُ عَلى أَفْواهِهِمْ . . . »  ( يس 65 ) ممكن است منظور اين باشد كه\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nزبان آنها را بيرون مىآوريم و دهان آنها را مهر مىزنيم و ممكن است مقصود اين باشد كه در حال شهادت دست و پا ، دهانشان را مهر مىزنيم .\r\n يَوْمَئِذٍ يُوَفِّيهِمُ اللَّهُ دِينَهُمُ الْحَقَّ  : در آن روز خداوند جزاى حقيقى آنها را بطور كامل ميدهد . پس دين بمعنى جزاء است . ممكن است مقصود اين باشد كه در آن روز خداوند جزاء دين حقيقى آنها را خواهد داد . بنا بر اين مضاف حذف شده و مضاف اليه جانشين آن گشته است .\r\n وَ يَعْلَمُونَ أَنَّ اللَّهَ هُوَ الْحَقُّ الْمُبِينُ  : و در آن روز به آشكارا مىدانند كه خدا حق است و به حقانيت او اعتراف و اقرار ميكنند . كلمهء مبين يعنى كسى كه حقائق امور را بيان مىكند و آيات مهم را آشكار مىسازد .\r\n\r\nنظم آيات :\r\nابتداء حكم تهمت زننده را ذكر كرد و بر او حد واجب ساخت و شهادت او را رد كرد و او را فاسق ناميد . بدنبال آن داستان تهمت عايشه را آورد . بخاطر اينكه ارتباط به آن داشت . سپس صنف ديگرى از تهمت زنندگان يعنى منافقين را ذكر كرده ، فرمود :\r\n « إِنَّ الَّذِينَ يُحِبُّونَ أَنْ . . . »  و بيان كرد كه آنها گرفتار غضب و لعنت هستند .\r\nآن گاه همهء آنها را مورد تهديد قرار داده ، فرمود :  « إِنَّ الَّذِينَ يَرْمُونَ الْمُحْصَناتِ . . . » \r\n\r\n","description":"","footnote":"","page_name":" 119 ","page_number":121},
  {"content":"\r\n\r\n\r\n[ سوره النور ( 24 ) : آيات 26 تا 29 
  ]\r\nالْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ أُولئِكَ مُبَرَّؤُنَ مِمَّا يَقُولُونَ لَهُمْ مَغْفِرَةٌ وَ رِزْقٌ كَرِيمٌ ( 26 ) يا أَيُّهَا الَّذِينَ آمَنُوا لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلى أَهْلِها ذلِكُمْ خَيْرٌ لَكُمْ لَعَلَّكُمْ تَذَكَّرُونَ ( 27 ) فَإِنْ لَمْ تَجِدُوا فِيها أَحَداً فَلا تَدْخُلُوها حَتَّى يُؤْذَنَ لَكُمْ وَ إِنْ قِيلَ لَكُمُ ارْجِعُوا فَارْجِعُوا هُوَ أَزْكى لَكُمْ وَ اللَّهُ بِما تَعْمَلُونَ عَلِيمٌ ( 28 ) لَيْسَ عَلَيْكُمْ جُناحٌ أَنْ تَدْخُلُوا بُيُوتاً غَيْرَ مَسْكُونَةٍ فِيها مَتاعٌ لَكُمْ وَ اللَّهُ يَعْلَمُ ما تُبْدُونَ وَ ما تَكْتُمُونَ ( 29 )\r\n\r\nترجمه :\r\nزنان خبيث براى مردان خبيث و مردان خبيث براى زنان خبيث و زنان پاك براى مردان پاك و مردان پاك براى زنان پاكند . اينها از آنچه مىگويند ، مبرايند .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nبراى ايشان است آمرزش و روزى گرامى . اى كسانى كه ايمان آورده‌ايد داخل خانه‌هاى ديگران نشويد تا اينكه اذن بگيريد و بر اهل خانه سلام كنيد . اين براى شما بهتر است . باشد كه متذكر شويد . اگر هيچكس در خانه نيافتيد داخل نشويد تا به شما اذن داده شود و اگر به شما گفته شود : برگرديد ، برگرديد كه براى شما نافع‌تر است و خدا بكردار شما داناست . گناهى بر شما نيست كه داخل خانه‌هاى غير مسكونى شويد كه در آن متاعى داريد . خدا به آنچه آشكار و پنهان ميكنيد عالم است .\r\n\r\nلغت :\r\nاستيناس : كسب علم و آشنايى .\r\n\r\nمقصود :\r\n الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ  : در بارهء معنى اين قسمت اقوالى است :\r\n1 - سخنان خبيث و زشت براى مردان خبيث و مردان خبيث براى سخنان خبيثند و سخنان نيكو براى مردان نيكو و مردان نيكو براى سخنان نيكويند .\r\nملاحظه كنيد كه هر گاه از مرد خوب سخن زشتى بشنويد ، مىگوييد : خدا او را بيامرزد . چنين سخنى با خوى او سازش ندارد .\r\n2 - گناهان خبيث براى مردان خبيث و مردان خبيث براى گناهان خبيثند و كارهاى نيكو و پسنديده براى مردان خوب و مردان خوب براى كارهاى نيكو و پسنديده‌اند .\r\n3 - زنان خبيث براى مردان خبيث و مردان خبيث براى زنان خبيث و زنان پاك براى مردان پاك و مردان پاك براى زنان پاكند .\r\nاين معنى از امام باقر و امام صادق ( ع ) نيز روايت شده است ، فرموده‌اند : اين آيه هم نظير ،  « الزَّانِي لا يَنْكِحُ إِلَّا زانِيَةً أَوْ مُشْرِكَةً . . . »  است كه گروهى از مردان ميخواستند با زنان بدكاره ازدواج كنند و خداوند آنها را از اين كار نهى كرد و اين كار را براى ايشان مكروه شمرد .\r\n\r\n","description":"","footnote":"","page_name":" 121 ","page_number":123},
  {"content":"\r\n\r\n أُولئِكَ مُبَرَّؤُنَ مِمَّا يَقُولُونَ  : پاكان از آنچه مىگويند ، منزهند . فراء گويد : منظور عايشه و صفوان است . ( در جمع جانب مذكر تغليب شده است )  لَهُمْ مَغْفِرَةٌ وَ رِزْقٌ كَرِيمٌ  : اين زنان و مردان پاك ، گناهانشان از جانب خداوند آمرزيده مىشود و در بهشت از روزى ارزندهء او استفاده ميكنند .\r\nاكنون مؤمنين را مخاطب ساخته ، مىفرمايد :\r\n يا أَيُّهَا الَّذِينَ آمَنُوا لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا  :\r\nاى مردم مؤمن داخل خانه‌هاى ديگران نشويد ، مگر اينكه اجازه بگيريد .\r\nبرخى گويند : يعنى آشنايى بدهيد و خود را معرفى كنيد .\r\nابو ايوب انصارى گويد : پرسيدم يا رسول اللَّه ، مقصود از استيناس چيست ؟\r\nفرمود : اينكه انسان تسبيح و حمد و تكبير بگويد و تنحنح كند كه اهل خانه متوجه او شوند .\r\nسهل بن سعد گويد : مردى در يكى از حجره‌هاى رسول خدا نگاه كرد . حضرت در حالى كه ابزارى در دست داشت و سر را اصلاح ميكرد ، فرمود : اگر ميدانستم نگاه ميكنى ، اين را به چشمت مىزدم . تنها در موقع نگاه كردن ، بايد اجازه گرفت .\r\nدر روايت است كه مردى خدمت پيامبر عرض كرد : از مادرم هم اجازه بگيرم ؟\r\nفرمود : آرى . گفت : او بجز من خادمى ندارد . آيا بايد از او اجازه بگيرم ؟ فرمود :\r\nآيا ميل دارى او را عريان ببينى ؟ مرد جواب داد : نه . فرمود : پس اجازه بگير .\r\n وَ تُسَلِّمُوا عَلى أَهْلِها  : و مگر اينكه سلام كنيد . برخى گفته‌اند : در اينجا تقديم و تأخير است . يعنى داخل نشويد مگر اينكه سلام كنيد و اجازه بگيريد . اگر اجازه داده شد ، داخل شويد . برخى گويند : يعنى داخل نشويد مگر اينكه بوسيله سلام اجازه بگيريد .\r\nدر روايت است كه مردى بوسيلهء تنحنح از پيامبر خدا اجازه خواست . حضرت به زنى كه نامش روضه بود ، فرمود : برخيز و به او ياد بده كه بگويد : السلام عليكم .\r\nداخل شوم ؟ آن مرد شنيد و همين كار را كرد .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n ذلِكُمْ خَيْرٌ لَكُمْ  : داخل شدن با اجازه برايتان بهتر است .\r\n لَعَلَّكُمْ تَذَكَّرُونَ  : باشد كه متوجه اوامر و نواهى و موعظه‌هاى الهى شده ، از آنها پيروى كنيد .\r\n فَإِنْ لَمْ تَجِدُوا فِيها أَحَداً فَلا تَدْخُلُوها حَتَّى يُؤْذَنَ لَكُمْ  : اگر كسى در خانه نيست كه شما را اجازه دهد ، داخل نشويد . زيرا ممكن است چيزى در خانه باشد كه شما نبايد از آن اطلاع پيدا كنيد . مگر اينكه صاحبان خانه‌ها به شما اجازه دهند .\r\nبدينترتيب به هيچ وجه نميشود داخل خانهء غير شد . اعم از اينكه صاحب خانه در خانه باشد يا نباشد . مگر اينكه اجازه داده باشد . حتى جايز نيست به داخل خانه نگاه كند تا بداند كه كسى در آن هست يا نيست ؟ مگر اينكه در خانه باز باشد . زيرا صاحب خانه با بازگذاشتن در ، نگاه كردن را مباح دانسته است .\r\n وَ إِنْ قِيلَ لَكُمُ ارْجِعُوا فَارْجِعُوا هُوَ أَزْكى لَكُمْ  : اگر به شما اجازهء ورود ندادند ، برگرديد و لجاجت نكنيد . خواه صريحاً به شما بگويند : اجازه نيست يا قرائنى باشد كه عدم رضايت آنها را نشان دهد . برگشتن شما هم براى دنياى شما بهتر است و هم براى دين شما و هم براى پاك شدن شما .\r\n وَ اللَّهُ بِما تَعْمَلُونَ عَلِيمٌ  : خداوند بكردار شما داناست و هيچ چيز بر او مخفى نيست .\r\n لَيْسَ عَلَيْكُمْ جُناحٌ أَنْ تَدْخُلُوا بُيُوتاً غَيْرَ مَسْكُونَةٍ فِيها مَتاعٌ لَكُمْ  : گناهى بر شما نيست كه داخل خانه‌هايى شويد كه در آنها متاعى نيست . در بارهء اين خانه‌ها اقوالى است :\r\n1 - مقصود سراها و حمامها و آسياهاست كه انسان در آنجاها كار و گرفتارى دارد ( از امام صادق عليه السلام ) .\r\n2 - خرابه‌هايى است كه شخص براى قضاى حاجت وارد آنها مىشود .\r\n3 - دكانها و تجارتخانه‌هايى است كه متاع مردم در آنجاهاست . شعبى گويد :\r\nهمين كه صاحبان دكاكين و تجارتخانه‌ها در آنها را گشوده و اسباب خود را براى فروش\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nدر آنجا قرار داده‌اند ، شاهد اذن و اجازهء آنهاست .\r\n4 - مقصود كاروانسراهايى است كه در راه‌ها براى مسافرين ساخته‌اند . بهتر اين است كه آيه شامل همهء اين موارد باشد .\r\n وَ اللَّهُ يَعْلَمُ ما تُبْدُونَ وَ ما تَكْتُمُونَ  : خداوند به آنچه آشكار و پنهان ميكنيد عالم است و هيچ چيز بر او مخفى نيست .\r\n\r\nنظم آيات :\r\nقبلًا در بارهء اهميت زنا و تهمت سخن گفت : در اين آيات دستور داد كه بدون اجازه وارد خانهء كسى نشوند تا بطور كلى از تهمت دور و از گناه بر كنار بمانند .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n\r\n[ سوره النور ( 24 ) : آيات 30 تا 31 
  ]\r\nقُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ ذلِكَ أَزْكى لَهُمْ إِنَّ اللَّهَ خَبِيرٌ بِما يَصْنَعُونَ ( 30 ) وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ وَ لا يُبْدِينَ زِينَتَهُنَّ إِلاَّ ما ظَهَرَ مِنْها وَ لْيَضْرِبْنَ بِخُمُرِهِنَّ عَلى جُيُوبِهِنَّ وَ لا يُبْدِينَ زِينَتَهُنَّ إِلاَّ لِبُعُولَتِهِنَّ أَوْ آبائِهِنَّ أَوْ آباءِ بُعُولَتِهِنَّ أَوْ أَبْنائِهِنَّ أَوْ أَبْناءِ بُعُولَتِهِنَّ أَوْ إِخْوانِهِنَّ أَوْ بَنِي إِخْوانِهِنَّ أَوْ بَنِي أَخَواتِهِنَّ أَوْ نِسائِهِنَّ أَوْ ما مَلَكَتْ أَيْمانُهُنَّ أَوِ التَّابِعِينَ غَيْرِ أُولِي الْإِرْبَةِ مِنَ الرِّجالِ أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ وَ لا يَضْرِبْنَ بِأَرْجُلِهِنَّ لِيُعْلَمَ ما يُخْفِينَ مِنْ زِينَتِهِنَّ وَ تُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ ( 31 )\r\n\r\n","description":"","footnote":"","page_name":" 125 ","page_number":127},
  {"content":"\r\n\r\n\r\nترجمه :\r\nبمردان مؤمن بگو كه چشمها را بپوشند و فروج خود را حفظ كنند كه اين كار براى آنها پاكتر است و خدا بكردارشان آگاه است . و بزنان مؤمن بگو كه چشمها را بپوشند و فروج خود را حفظ كنند و زينت خود را آشكار نكنند مگر آنچه ظاهر است و روسرىها را بر گريبانها بزنند و زينت خود را جز براى شوهران يا پدران يا پدر شوهران يا پسران يا پسران شوهران يا برادران يا پسران برادران يا پسران خواهران يا زنان يا كنيزان يا تابعانى كه از نظر جنسى بىنيازند يا كودكانى كه عورت زنان را نشناخته‌اند ، آشكار نكنند و پاها را بر زمين نزنند كه زينت مخفى ايشان آشكار شود . اى مؤمنان ، همگى پيش خداوند توبه كنيد تا رستگار شويد .\r\n\r\nقرائت :\r\nغير : ابو جعفر و ابن عامر و ابو بكر به نصب و ديگران به جر خوانده‌اند .\r\nبنا بر جر صفت تابعين و نصب آن بنا بر استثناء يا حال است .\r\nايها : ابن عامر بضم هاء و ديگران به فتح خوانده‌اند . قرائت ضم تضعيف شده است .\r\n\r\nلغت :\r\nغض : كم كردن صدا و ديد .\r\nاربه : حاجت .\r\n\r\nاعراب :\r\nيغضوا : مجزوم و جواب شرط مقدر يا به تقدير لام امر . همچنين در « يغضضن » .\r\n ما ظَهَرَ  : در محل نصب و بدل از  « مِنْ زِينَتِهِنَّ »  حرف « من » بيانيه و جار و مجرور در محل نصب و حال است .\r\n\r\nمقصود :\r\nاكنون به بيان اين مىپردازد كه نظر كردن زن و مرد به يكديگر چه حكمى دارد ؟\r\n قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ  : اى محمد ، به -\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nمؤمنين بگو كه چشم خود را از آنچه ديدنش حلال نيست بپوشند و فروج خود را از آنچه روا نيست و از فاحشه‌ها حفظ كنند .\r\nابن زيد ميگويد : هر جا در قرآن كريم حفظ فروج ذكر شده ، مقصود خوددارى از زناست . مگر اينجا كه منظور پوشش است تا كسى به فرج ايشان نگاه نكند . از امام صادق ( ع ) نيز روايت شده است كه : براى مرد حلال نيست كه به فرج برادر خود نظر كند و براى زن حلال نيست كه به فرج خواهر خود نظر افكند .\r\n ذلِكَ أَزْكى لَهُمْ  : اين روش براى دين و دنياى آنها نافع‌تر و براى پاك ماندن از تهمت مفيدتر و به تقوى نزديكتر است .\r\n إِنَّ اللَّهَ خَبِيرٌ بِما يَصْنَعُونَ  : خدا بهر نوع كردارى كه از آنها سر زند ، آگاه است .\r\n وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ  : بزنان نيز بگو تا همچون مردان چشم خود را فرو پوشند و فرج خود را حفظ كنند .\r\n وَ لا يُبْدِينَ زِينَتَهُنَّ إِلَّا ما ظَهَرَ مِنْها  : مواضع زينت خود را براى اشخاص نامحرم ظاهر نكنند . بديهى است كه خود زينت را مىشود نظر كرد . تنها وظيفهء زن است كه مواضع زينت ، مثل گوش و سينه و . . . را بپوشاند . برخى گفته‌اند :\r\nزينت بر دو قسم است : آشكار و پنهان . زينت آشكار لازم نيست پوشيده شود و مىتوان به آن نظر افكند . در بارهء زينت آشكار و پنهان سه قول است :\r\n1 - زينت آشكار لباس و زينت پنهان خلخال و گوشواره و دستبند است .\r\n2 - زينت آشكار سرمه و انگشترى و خضاب كف است .\r\n3 - زينت آشكار صورت و كف دستهاست . در تفسير على بن ابراهيم مىگويد :\r\nكف دستها و انگشتان است .\r\n وَ لْيَضْرِبْنَ بِخُمُرِهِنَّ عَلى جُيُوبِهِنَّ  : زنان بايد دنبالهء روسريها را بر سينه بيندازند تا گردن آنها پوشيده شود . گويند : قبلا روسريها را به پشت مىانداختند و سينهء آنها آشكار بود . جيوب كنايه از سينه‌هاست . برخى گويند : به اين جهت دستور\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nميدهد كه روسريها را بر سينه‌ها بيندازند كه گوشواره‌ها و گردنها و سينه‌ها را بپوشند .\r\nابن عباس گويد : بدينوسيله مو و سينه و گلو و قسمتهاى پيشين پوشيده مىشود .\r\n وَ لا يُبْدِينَ زِينَتَهُنَّ إِلَّا لِبُعُولَتِهِنَّ  : زنان زينت‌هاى باطن خود را تنها در برابر شوهران آشكار مىكنند و پيش آنها لازم نيست روسرى داشته باشند . منظور اين است كه زمينه را براى تحريكات شهوى آنها فراهم سازند . پيامبر خدا فرمود :\r\nخدا لعنت كند زنى كه خضاب و سرمه نكند . همچنين زنى كه شوهر را اجابت نكند و در انجام خواستهء او تأخير و كوتاهى كند و عذرهاى پوچ بتراشد ، ملعون شمرده شده است .\r\n أَوْ آبائِهِنَّ أَوْ آباءِ بُعُولَتِهِنَّ أَوْ أَبْنائِهِنَّ أَوْ أَبْناءِ بُعُولَتِهِنَّ أَوْ إِخْوانِهِنَّ أَوْ - بَنِي إِخْوانِهِنَّ أَوْ بَنِي أَخَواتِهِنَّ  : بعلاوه در برابر پدر و پدر شوهر و پسر و پسر شوهر و برادر و پسر برادر و پسر خواهر نيز لازم نيست زينت‌هاى باطن خود را پنهان كنند . زيرا اينها محرمند و نميتوانند با زن ازدواج كنند ، جد شوهر و نوهء شوهر نيز محرمند همهء اينها جواز نگاه كردنشان به شرطى است كه فسادى در بين نباشد .\r\nاينها مىتوانند بدون قصد تلذذ به زن نگاه كنند .\r\n أَوْ نِسائِهِنَّ  : زنان در برابر زنان با ايمان لازم نيست خود را بپوشانند . اما در برابر زنان غير مسلمان بايد خود را بپوشانند . مگر اينكه كنيزشان باشند .\r\n أَوْ ما مَلَكَتْ أَيْمانُهُنَّ  : همچنين در برابر كنيزان لازم نيست خود را بپوشانند .\r\nگفته‌اند : غلام حق ندارد به موى بىبى خود نگاه كند . برخى گويند : بين غلام و كنيز فرقى نيست . روايتى هم در اين مورد از امام صادق ( ع ) نقل شده است . جبائى گويد .\r\nغلامى كه هنوز به مردى نرسيده ، مىتواند به بىبى خود نگاه كند . ( در هر صورت به حسب فتوى هم غلامان محرم بىبى خود شمرده نشده‌اند )  أَوِ التَّابِعِينَ غَيْرِ أُولِي الْإِرْبَةِ مِنَ الرِّجالِ  : همچنين لازم نيست زنان در برابر مردانى كه تابعند و نيازى به زن ندارند ، خود را بپوشند . برخى گويند : مقصود مرد ابلهى است كه جيره‌خوار زن باشد و به زن توجهى نداشته باشد . از امام صادق ( ع )\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nهم همين طور روايت شده است . برخى گويند : مقصود آدمهاى عقيمى است كه تمايل جنسى در وجودشان نيست . برخى گويند : مقصود افراد اخته و خواجه است . برخى گويند : مقصود پير مرد است . برخى گويند : مقصود غلام صغير است . ( بهر حال آيهء شريفه مردى را بيان مىكند كه به علتى تمايل به زن ندارد و همه چيز برايش يكسان است . )  أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ  : همچنين در برابر اطفال نابالغى كه شهوت جنسى ندارند و عورت زنان را تميز نميدهند ، لازم نيست خود را بپوشند . برخى گفته‌اند : يعنى اطفالى كه قدرت مجامعت ندارند .\r\n وَ لا يَضْرِبْنَ بِأَرْجُلِهِنَّ لِيُعْلَمَ ما يُخْفِينَ مِنْ زِينَتِهِنَّ  : قبلا زنها پاها را به زمين مىزدند تا صداى خلخال آنها شنيده شود . قرآن كريم آنها را از اين كار نهى كرد .\r\nبرخى گويند : مقصود اين است كه پاها را در موقع راه رفتن طورى حركت ندهند كه خلخال آنها آشكار گردد يا صداى خلخال آنها شنيده شود « 1 » .\r\n وَ تُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ  : اى مؤمنان ، پيش خدا توبه كنيد تا رستگار شويد .\r\nدر حديث است كه پيامبر خدا فرمود : اى مردم ! پيش خداى خود توبه كنيد ، زيرا من روزى صد بار توبه مىكنم .\r\nالبته مقصود از توبه ، توجه به خداست .\r\n\r\n\r\n","description":"","footnote":"\r\n( 1 ) - امام باقر ( ع ) فرمود : جوانى از انصار در مدينه بزنى برخورد ، در آن موقع زنان زيادى روسرى را بر پشت مىانداختند . هم چنان كه زن مىآمد ، اين جوان هم شيفتهء او شده ، به او مىنگريست . وقتى كه زن از او گذشت ، روى خود را برگردانيد و همينطورى كه مىرفت به تماشاى او پرداخت و سرانجام بدون توجه وارد كوچهء تنگى شد و پيشانيش به استخوانى خورد كه در ديوار بود و شكافته شد و خون جارى گشت . پس از آنكه زن پناه شد ، متوجه شد كه خون از صورتش جارى است . با همين حال نزد پيامبر خدا آمد . پيامبر پرسيد : اين چيست ؟\r\nهمين موقع بود كه جبرئيل نازل شد و اين آيه را آورد :  « قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ . . . » \r\n","page_name":" 129 ","page_number":131},
  {"content":"\r\n\r\n\r\n[ سوره النور ( 24 ) : آيات 32 تا 34 
  ]\r\nوَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ ( 32 ) وَ لْيَسْتَعْفِفِ الَّذِينَ لا يَجِدُونَ نِكاحاً حَتَّى يُغْنِيَهُمُ اللَّهُ مِنْ فَضْلِهِ وَ الَّذِينَ يَبْتَغُونَ الْكِتابَ مِمَّا مَلَكَتْ أَيْمانُكُمْ فَكاتِبُوهُمْ إِنْ عَلِمْتُمْ فِيهِمْ خَيْراً وَ آتُوهُمْ مِنْ مالِ اللَّهِ الَّذِي آتاكُمْ وَ لا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَياةِ الدُّنْيا وَ مَنْ يُكْرِهْهُنَّ فَإِنَّ اللَّهَ مِنْ بَعْدِ إِكْراهِهِنَّ غَفُورٌ رَحِيمٌ ( 33 ) وَ لَقَدْ أَنْزَلْنا إِلَيْكُمْ آياتٍ مُبَيِّناتٍ وَ مَثَلاً مِنَ الَّذِينَ خَلَوْا مِنْ قَبْلِكُمْ وَ مَوْعِظَةً لِلْمُتَّقِينَ ( 34 )\r\n\r\nترجمه :\r\nافراد بىهمسر و غلامان و كنيزان شايستهء خود را همسر بدهيد . اگر فقيرند ، خداوند آنها را به فضل خود بىنياز مىكند و خداوند فضلش بسيار و داناست . آنها\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nكه نكاحى نمىيابند پاكدامنى كنند تا خدا آنها را از فضل خود بىنياز گرداند و بردگانى كه درخواست قرار داد مكاتبه مىدهند ، اگر خيرى در آنها سراغ داريد با آنها قرار داد مكاتبه ببنديد و از مال خدا كه به شما داده است به آنها بدهيد و كنيزان خود را - كه ارادهء پاكدامنى دارند - براى خاطر تحصيل متاع دنيا مجبور بزنا نكنيد و هر كس آنها را اكراه كند ، خداوند پس از اكراهشان بر آنها آمرزگار و رحيم است .\r\nما آياتى آشكار و داستانهايى از آنها كه پيش از شما بوده‌اند و موعظه‌اى براى پرهيزكاران بر شما نازل كرديم .\r\n\r\nاعراب :\r\nانكحوا : يكى از مفعولهاى اين فعل بقرينهء مفعول اول حذف شده است .\r\nمنكم : در محل نصب و حال و همچنين  « مِنْ عِبادِكُمْ وَ إِمائِكُمْ »  حرف « من » بيانيه است .\r\n\r\nمقصود :\r\nاكنون خداوند بندگان خود را مأمور به ازدواج مىكند تا از زنا بىنياز شوند .\r\n وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ  : اى مردم مؤمن ، زنان و مردان آزادى كه همسر ندارند و غلامان و كنيزان پاكدامن يا با ايمان را همسر بدهيد . اين دستور استحبابى است نه وجوبى . از پيامبر خدا نقل شده است كه هر كس آئين فطرى مرا دوست دارد به سنت من گرايش پيدا كند و نكاح از سنت من است . فرمود : اى جوانان هر كس قدرت جنسى دارد ، ازدواج كند . زيرا ازدواج ، براى حفظ چشم و فرج ، بهتر است و هر كس توانايى مالى ندارد ، روزه بگيرد . زيرا روزه براى او شكنندهء شهوت است . از سعيد بن جبير نقل است كه ابن عباس در سفر حج به من برخورد . از من پرسيد : ازدواج كرده‌اى ؟ گفتم : نه . گفت : برو ازدواج كن .\r\nسال ديگر به من برخورد ، پرسيد : ازدواج كرده‌اى ؟ گفتم : نه . گفت : برو ازدواج كن .\r\nزيرا بهترين اين امت ، يعنى پيامبر ، از همه بيشتر زن داشت . ابو هريره گويد : اگر يك روز از دنيا مانده باشد ، خدا را بهمراه همسر ملاقات مىكنم . از پيامبر خدا\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nشنيدم كه : بدترين شما ، مجردين شمايند و فرمود : كسى كه داراى فرزندى است و قادر است كه او را همسر بدهد و ندهد و حادثه‌اى پيش آيد ، گناه او بر هر دوى ايشان است و نيز فرمود : چهار طائفه‌اند كه خداوند آنها را لعن مىكند : كسى كه براى فرزنددار نشدن ازدواج نكند و مردى كه خود را شبيه زنان كند و زنى كه خود را شبيه مردان كند و كسى كه مردم را گمراه كند . يعنى آنها را مسخره كند و به بيچاره‌اى بگويد : بيا تا ترا عطا كنم . وقتى كه آمد ، به او بگويد : چيزى ندارم و به نابينا بگويد : از حيوانى كه جلوت هست احتياط كن و حال آنكه حيوانى نيست و به كسى كه سراغ خانه‌اى ميگيرد ، نشان غلط ميدهد .\r\n وَ الصَّالِحِينَ مِنْ عِبادِكُمْ وَ إِمائِكُمْ  : همچنين به غلامان و كنيزان پاكدامن خود - و بقولى با ايمان - همسر بدهيد . سپس در بارهء افراد آزاد ميفرمايد :\r\n إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ  : اگر اينها گرفتار تنگدستى هستند ، خداوند پس از ازدواج بىنيازشان مىكند .\r\n وَ اللَّهُ واسِعٌ عَلِيمٌ  : فضل خداوند بسيار و به حال و مصلحت ايشان آگاه است و بر وفق مصلحت با آنها رفتار مىكند . امام صادق ( ع ) فرمود : كسى كه از ترس فقر ازدواج نكند ، سوء ظن دارد . زيرا خداوند فرموده است :  « إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ »  .\r\n وَ لْيَسْتَعْفِفِ الَّذِينَ لا يَجِدُونَ نِكاحاً حَتَّى يُغْنِيَهُمُ اللَّهُ مِنْ فَضْلِهِ  : آنان كه از دادن مهر و نفقه عاجزند و نميتوانند ازدواج كنند ، بايد پاكدامنى كنند و خود را آلودهء بمنكرات و فحشاء نكنند ، تا خداوند روزى آنها را توسعه دهد .\r\n وَ الَّذِينَ يَبْتَغُونَ الْكِتابَ مِمَّا مَلَكَتْ أَيْمانُكُمْ فَكاتِبُوهُمْ إِنْ عَلِمْتُمْ فِيهِمْ خَيْراً  :\r\nغلامان و كنيزانى كه از شما درخواست قرار داد مكاتبه مىكنند ، اگر مصلحت و رشدى - و بقولى قدرت بر تحصيل مال - در آنها مىبينيد ، با آنها قرار داد ببنديد . مقصود از مكاتبه اين است كه انسان با بندهء خود قرار داد كند كه هر گاه فلان مبلغ ظرف اقساطى بپردازد ، آزاد باشد . فقهاء مىگويند : اين امر در اينجا براى استحباب است .\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nبرخى گفته‌اند : اگر بنده درخواست كند و توانايى هم داشته باشد ، واجب است .\r\nحسن مىگويد : اگر مالى دارد با او مكاتبه كنيد و اگر ندارد ، نامه‌اى به دستش ندهيد كه پيش مردم برود به استناد آن به گدايى بپردازد .\r\nگويند : سلمان بنده‌اى داشت كه تقاضاى مكاتبه ميكرد . سلمان گفت : چيزى دارى ؟ گفت : نه . گفت : مكاتبه نميكنم . زيرا مال گدايى تهيه مىكنى و به من مىدهى ! قتاده ميگويد : مكروه است كه با او مكاتبه كنند و او از مردم درخواست كمك كند .\r\n وَ آتُوهُمْ مِنْ مالِ اللَّهِ الَّذِي آتاكُمْ  : از اقساط وجوهى كه بايد بپردازد ، مقدارى به او ببخشيد . برخى گويند : يعنى از آن پولى كه از آنها مىگيريد ، مبلغى به آنها پس دهيد . اين امر نيز استحبابى و بقولى وجوبى است . برخى گويند : خطاب به مؤمنين است كه او را كمك كنند تا بتواند قيمت خود را ادا كند . آنان كه مىگويند :\r\nخطاب به موالى است در مبلغ ، اختلاف كرده‌اند . برخى گويند : به اندازهء يك چهارم بايد به او پس بدهند . از على ( ع ) نيز چنين روايت شده است . برخى گويند : مبلغ معينى نيست . هر چه خواست كم كند و صحيح همين است .\r\nبرخى گفته‌اند : از زكات به او داده مىشود . زيرا يكى از سهام زكات به مصرف بردگان مىرسد . حسن گويد : اگر قرار داد كتابت نباشد ، نميتواند زكات بگيرد .\r\nاصحاب ما مىگويند : مكاتبه بر دو قسم است : مطلق و مشروط . مشروط آن است كه به بنده بگويد : هر وقت از اداى قسمت خود عاجز شدى به بردگى بر ميگردى .\r\nبنا بر اين اگر از اداى قيمت عاجز شد به حال اول برميگردد ، مطلق آن است كه به هر اندازه كه از قيمت پرداخت كند ، به اندازهء آن از تنش آزاد گردد ، در اين صورت اگر مثلا نصف قيمت را پرداخت به اندازهء نصف از تنش آزاد مىشود و بقيه در بردگى باقى مىماند و به همين نسبت ، هم ارث مىبرد و هم از او ارث برده مىشود « 1 » .\r\n\r\n\r\n","description":"","footnote":"\r\n( 1 ) - بديهى است كه مسألهء بردگى از پديده‌هاى اجتماعى جوامع قبل از اسلام است و اسلام پديد آورندهء آن نيست و لذا نه تنها اسلام بر اين پديده در هيچ موردى صحه نگذاشته\r\n","page_name":" 133 ","page_number":135},
  {"content":"\r\n\r\n وَ لا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً  : اگر كنيزان شما ارادهء پاكدامنى و ازدواج دارند ، آنها را مجبور به زنا نكنيد . اينكه شرط ارادهء تحصن مىكند بخاطر اين است كه اكراه در صورتى ممكن است كه آنها ارادهء تحصن داشته باشند و الا ، اكراه زمينه‌اى ندارد و زن در حال عدم ارادهء تحصن ، بالطبع بدنبال فحشاء مىرود ، اين است فائدهء شرط .\r\n لِتَبْتَغُوا عَرَضَ الْحَياةِ الدُّنْيا  : جائز نيست آنها را به زنا وادار كنيد و از در آمد آنها و قيمت فرزندانشان استفاده ببريد .\r\nگويند : عبد اللَّه بن ابى شش كنيز داشت كه آنها را مجبور به زنا مىكرد . پس از آنكه اين آيه نازل شد ، خدمت رسول خدا آمدند و شكايت كردند . خداوند هم فرمود :\r\n وَ مَنْ يُكْرِهْهُنَّ فَإِنَّ اللَّهَ مِنْ بَعْدِ إِكْراهِهِنَّ غَفُورٌ رَحِيمٌ  : هر كس كنيزان خود را به زنا مجبور كند ، بداند كه خداوند نسبت به آنها آمرزگار و رحيم است .\r\n وَ لَقَدْ أَنْزَلْنا إِلَيْكُمْ آياتٍ مُبَيِّناتٍ وَ مَثَلًا مِنَ الَّذِينَ خَلَوْا مِنْ قَبْلِكُمْ وَ مَوْعِظَةً لِلْمُتَّقِينَ  :\r\n\r\n\r\n","description":"","footnote":"\r\n( بلكه راه‌ها و طرق مختلفى براى محدود كردن و خشكانيدن شجرهء خبيث آن مقرر داشته است .\r\nاسلام ابتدا با منافع بردگى مبارزه كرد . در دنياى قديم بدهكارى كه از پرداخت بده خود عاجز بود به بردگى طلبكار در مىآمد . اسلام اين راه را بست ، در دنياى قديم سپاهيان مغلوب به اسيرى سپاهيان غالب در مىآمدند . اسلام شكست خوردگان بدر را كه اسير شده بودند ، به شرط تعليم بىسوادان و بعضى هم پرداخت غرامت آزاد كرد . سپس زمينه‌هايى فراهم كرد كه در جامعهء اسلامى راه آزاد شدن بر روى بردگان باز باشد . يكى از مصارف زكات خريدن و آزاد كردن بردگان است . اگر مولايى جراحتى بر بندهء خود وارد كرد ، آن بنده آزاد است . افطار روزه و قتل خطا و مخالفت قسم كفاره دارد و ممكن است انسان براى اداى كفاره برده آزاد كند . يكى از راه‌ها هم مكاتبه است كه آيهء فوق در اينباره توصيهء لازم كرده و حتى توصيهء كمك كرده و مخصوصا كه به اين شرط مكاتبه را توصيه كرده كه تقاضا كننده ، خيرى داشته باشد ، هيچ بعيد نيست كه منظور اين باشد كه اگر آزادى به نفع او باشد ، بايد به تقاضايش پاسخ مثبت داد . چه بسيار اتفاق مىافتد كه آزادى به سود او نباشد و شايد به همين علت است كه اسلام مبارزهء با بردگى را به صورت تدريجى اجرا كرده است .\r\n","page_name":" 134 ","page_number":136},
  {"content":"\r\n\r\nما آياتى واضح و آشكار - يا داراى تفصيل - و اخبار و داستانهايى از گذشتگان و تشابهى كه ميان شما و ايشان است و اندرزهايى براى پرهيزكاران بر شما نازل كرديم ، تا شما عبرت گيريد و اهل تقوى - كه استعداد پذيرش دارند - سود ببرند .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n\r\n[ سوره النور ( 24 ) : آيات 35 تا 38 
  ]\r\nاللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ ( 35 ) فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ ( 36 ) رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ ( 37 ) لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ ( 38 )\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n\r\nترجمه :\r\nخدا روشنى بخش آسمانها و زمين است . مثل نورش مانند چراغدانى است كه در آن چراغى است و چراغ در شيشه‌اى است . گويا شيشه ستارهء درخشانى است كه از روغن درخت مبارك زيتون كه نه شرقى و نه غربى است فروغ مىگيرد كه اگر چه آتشى به آن نرسد نزديك است كه روشنى بخشد . نورى است بر نور . خدا هر كه را خواهد براى نورش هدايت كند و مثل‌ها را براى مردم مىزند و خدا بهر چيزى داناست . اين چراغ در خانه‌هايى است كه خدا اذن داده برافراشته شوند و در آنها نام خدا برده شود و مردانى كه تجارت و بيع آنها را از ياد خدا و اقامهء نماز و زكات باز نميدارد و از روزى كه دلها و ديده‌ها در آن روز منقلب مىشوند ، مىترسند ، در آن خانه‌ها تسبيح خدا ميكنند . تا خدا بهتر از آنچه عمل كرده‌اند ، آنها را پاداش دهد و از فضل خود براى آنها زياد كند و خدا هر كه را بخواهد بيحساب روزى ميدهد .\r\n\r\nقرائت :\r\nدرى : ابو جعفر و ابن كثير و يعقوب به ضم دال و تشديد ياء و ابو عمرو به كسر دال و همزهء آخر خوانده‌اند بنا بر اول منسوب به « در » يا در اصل « درئ » بوده و همزه قلب به ياء شده است .\r\nيوقد : ابو جعفر و ابن كثير و يعقوب « توقد » و ابو عمرو و ابو بكر و حمزه « توقد » و ديگران « يوقد » خوانده‌اند .\r\nقرائت اخير فاعل فعل « مصباح » و قرائت دوم فاعلش « زجاجه » به تقدير « مصباح - الزجاجه » و بنا بر قرائت « توقد » فاعل خود زجاجه است .\r\nيسبح : ابو بكر و ابن عامر بفتح باء و ديگران به كسر خوانده‌اند . طبق قرائت اول جار و مجرور نائب فاعل است .\r\n\r\nاعراب :\r\n نُورُ السَّماواتِ  : خبر « اللَّه » به معنى « ذو نور » يا به معنى « منور » و « السماوات » مفعول آن .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\n فِيها مِصْباحٌ  : اين جمله در محل جر و صفت « مشكاة » است .\r\n الْمِصْباحُ فِي زُجاجَةٍ  : در محل رفع و صفت « مصباح » .\r\n الزُّجاجَةُ كَأَنَّها كَوْكَبٌ دُرِّيٌّ  : اين جمله در محل جر و صفت « زجاجه » است .\r\nزيتونه : بدل از « شجرة » و بقيه صفت .\r\n نُورٌ عَلى نُورٍ  : خبر مبتداء محذوف .\r\nفى بيوت : متعلق به محذوف و صفت « مشكاة » .\r\n بِغَيْرِ حِسابٍ  : در محل نصب و صفت مفعول محذوف .\r\n\r\nمقصود :\r\n اللَّهُ نُورُ السَّماواتِ وَ الْأَرْضِ  : در بارهء معنى آن اختلاف است : 1 - خدا هدايت - كنندهء اهل آسمانها و زمين بسوى مصالح ايشان است . 2 - خدا بوسيله خورشيد و ماه و ستارگان آسمانها و زمين را روشن مىكند 3 - خداوند زينت بخش آسمانهاست به فرشتگان و زينت بخش زمين است به پيامبران و علماء . اينكه در صفت خدا نور وارد شده ، بخاطر اين است كه هر نفعى و هر احسان و انعامى از جانب خداست . درست مثل اين است كه گفته شود : فلانى رحمت و فلانى عذاب است . يعنى رحمتش زياد يا عذابش زياد است . شاعر گفته است :\r\n الم تر انا نور قوم و انما * يبين فى الظلماء للناس نورها \r\nيعنى : نمىبينى كه ما نور قومى هستيم و در تاريكيها نور مردم آشكار مىشود ؟\r\nمنظور اين است كه ما به آنها فايده ميرسانيم .\r\nابو طالب نيز در مدح پيامبر اسلام مىگويد :\r\n و ابيض يستسقى الغمام بوجهه * ثمال اليتامى عصمة للارامل \r\n يلوذ به الهلاك من آل هاشم * فهم عنده فى نعمة و فواضل \r\nاو نفع و احسانش بسيار است و از ابر بوسيلهء صورت او طلب باران مىشود .\r\nفرياد رس يتيمان و پناه بيوه زنان است . درماندگان بنى هاشم به او پناه مىبرند و در پيشگاه او در نعمت و سعادتند .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nمقصود ابو طالب از « ابيض » سفيدى صورت نيست . بلكه منظورش زيادى فضل و احسان و نفع و راهنمايى اوست . به همين جهت است كه خداوند نيز در بارهء او مىفرمايد :\r\n « سِراجاً مُنِيراً »  ( چراغ روشن : فرقان 61 ) .\r\n مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ  : در اين باره چند وجه است :\r\n1 - مثل نور خدا - كه همان ايمان است كه در قلب است و وسيلهء هدايت مؤمنين است - مانند چراغدانى است كه در آن چراغ است . 2 - مثل نور خدا - كه همان قرآن است در دلها - مانند چراغدانى است كه در آن چراغ است . 3 - مثل محمد ( ص ) - كه بواسطهء شرافتش نور خدا و منسوب به خداست - مانند چراغدانى است كه در آن چراغ است . 4 - نور خدا همان دلائل توحيد و عدل اوست كه از فرط ظهور همچون نور است . 5 - مقصود از نور طاعت است . يعنى مثل طاعت خدا در دل مؤمن ، مانند چراغدانى است كه در آن چراغ است .\r\nمقصود از « مشكاة » روزنه‌اى است در ديوار كه شيشه‌اى جلو آن ميگذارند .\r\nسپس چراغ را پشت شيشه قرار مىدهند و روزنه راه ديگرى دارد كه چراغ در آن گذارده شود . برخى گويند : پايهء قنديل است كه فتيله در آن قرار داده مىشود و آن پايه هم مثل روزنه است . مقصود از مصباح چراغ است . اينكه بالاختصاص زجاجه يعنى شيشه را ذكر مىكند ، بخاطر اين است كه از همهء اجسام صافىتر و صيقلىتر است و چراغ در داخل آن بهتر نور ميدهد .\r\n الزُّجاجَةُ كَأَنَّها كَوْكَبٌ دُرِّيٌّ  : آن شيشه همچون ستارهء بزرگ و درخشانى است كه بگونهء درّ داراى صفا و نور و پاكى است . اگر « درى » از « درأ » باشد ، يعنى در تراوش نور سريعتر است .\r\n يُوقَدُ مِنْ شَجَرَةٍ مُبارَكَةٍ زَيْتُونَةٍ  : اين چراغ از روغن درخت مبارك زيتون برافروخته مىشود . اينكه درخت زيتون را مبارك مىنامد ، بخاطر اين است كه منافع آن زياد است . زيرا از روغن آن براى روشن كردن چراغ و خوردن و دباغى استفاده مىشود و چوب آن نيز براى سوختن قابل بهره بردارى است و خاكستر آن\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nبراى شستن ابريشم مورد استفاده است و براى جدا كردن روغن آن احتياج به فشردن ندارد . برخى گويند : علت اينكه زيتون را ذكر مىكند بخاطر اين است كه روغن آن بهتر مىسوزد . برخى گويند : بخاطر اين است كه اولين درختى كه پس از طوفان نوح روئيد ، درخت زيتون بود و محل روئيدن آن جايگاه انبياء بوده است ، برخى گويند : بخاطر اين است كه هفتاد پيامبر - از جمله ابراهيم ( ع ) - آن را مبارك ساخته‌اند .\r\nبدينجهت مبارك ناميده شده است .\r\n لا شَرْقِيَّةٍ وَ لا غَرْبِيَّةٍ  : نه سايهء مشرق بر آن مىافتد نه سايهء مغرب و هميشه از نور خورشيد استفاده مىبرد و در پناه كوهى يا درختى يا دوره‌اى قرار نگرفته است .\r\nبه همين جهت روغن آن زرد است . برخى گويند : يعنى درخت دنيا نيست تا شرقى يا غربى باشد . برخى گويند : يعنى نه چنان است كه از سايه بهره نگيرد و نه چنان است كه از خورشيد بهره نگيرد بلكه از هر دو بهره ميگيرد . برخى گويند : يعنى نه از شرق است و نه از غرب . تا روغن آن كم و نور آن ضعيف باشد . بلكه از شام است .\r\n يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  : چنان روغن آن صفا دارد كه نزديك است بدون اينكه آتشى به آن برسد ، شعله‌ور شود .\r\nآيا مقصود از مشبه ( نور ) و مشبه به چيست ؟ در اينباره اقوالى است :\r\n1 - اين مثل را خداوند براى پيامبرش آورده . بنا بر اين مشكات سينهء او و زجاجه قلب او و مصباح نبوت اوست كه نه شرقى است و نه غربى . يعنى نه يهودى است و نه مسيحى و از ابراهيم كه درخت مبارك نبوت است ، شعله مىگيرد و نور نبوت او چنان است كه و لو تكلم نكند ، نزديك است كه براى مردم آشكار گردد . چنان كه آن روغن نيز بدون آتش ميخواهد شعله گيرد . برخى گفته‌اند : مقصود از مشكات ابراهيم و زجاجه اسماعيل و مصباح محمد ( ص ) است . چنان كه اين حضرت سراج هم ناميده شده است . پيامبر خدا از شجرهء مباركهء ابراهيم و از پيامبران ابراهيمى است و اكثر انبياء چنينند . ابراهيم نه شرقى است نه غربى ، نه يهودى است نه مسيحى ، مسيحيان به مشرق و يهود به مغرب نماز ميخوانند . اينكه ميگويد : نزديك است روغن آن\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nبدون آتش شعله‌ور شود ، يعنى نزديك است نيكيهاى حضرت رسول ، پيش از آنكه به او وحى شود ، آشكار گردد .\r\n نُورٌ عَلى نُورٍ  : حضرت محمد پيامبرى است از نسل پيامبرى .\r\nبرخى گفته‌اند : مشكات عبد المطلب و زجاجه عبد اللَّه و مصباح پيامبر خداست كه نه شرقى است و نه غربى بلكه مكى است و مكه وسط دنياست .\r\nاز امام رضا ( ع ) نقل شده كه : مائيم مشكات و مصباح محمد ( ص ) است كه خدا به ولايت ما هر كه را دوست دارد ، هدايت مىكند .\r\nامام باقر ( ع ) در بارهء  « كَمِشْكاةٍ فِيها مِصْباحٌ »  فرمود : نور علم است در سينهء پيامبر و زجاجه سينهء على ( ع ) است كه علم پيامبر به سينهء او منتقل گرديد . نور علم از درختى مبارك فروغ مىگيرد كه نه شرقى و نه غربى و نه يهودى و نه مسيحى است .\r\n « يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ »  يعنى عالم آل محمد ( ص ) به علم خود سخن مىگويد ، پيش از آنكه از او سؤال شود .  « نُورٌ عَلى نُورٍ »  يعنى امامى مؤيد به نور علم و حكمت ، از پى امامى از آل محمد است از زمان آدم تا روز قيامت ، اينان اوصياء خدايند كه آنها را خليفه و حجت خويش در روى زمين قرار داده و در هر عصرى يكى از آنها خواهند بود .\r\nابو طالب نيز در بارهء پيامبر خدا مىگويد :\r\n« تويى محمد امين ، بزرگ و نيكو و برگزيده ، از برگزيدگان پاكى كه گرامى بودند و نسلشان پاك بود . تويى سعادتمند ، از سعادتمندان و سعادتمندان ترا تحت حمايت در آورده‌اند . از زمان آدم ، هميشه وصى ارشاد كننده‌اى در ميان ما بوده است ، سخن ترا راست مىشناسم . سخنى كه باطل نميشود ، از آن روزى كه طفل بودى ، هميشه راست مىگفتى » .\r\nتحقيق اين است كه شجرهء مباركه‌اى كه در آيه ذكر شده ، درخت تناور تقوى و رضوان است ، عترت پيامبر درختى است كه اصلش نبوت و تنه‌اش امامت و شاخه - هايش تنزيل و برگهايش تأويل و خادمانش جبرائيل و ميكائيلند .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\n2 - اين مثل را خداوند براى مؤمن زده است . مشكات نفس مؤمن و زجاجه سينهء او و مصباح ، ايمان و قرآن است در قلب مؤمن كه از درخت مبارك اخلاص در برابر خداى يكتا شعله مىگيرد . اين درخت سر سبز و زيباست و همچون درختى كه بدرختان ديگر پيچيده شده ، تا از تابش خورشيد در هر حال بر كنار است . مؤمن هم از سستى و نگرانى بر كنار است . مؤمن همواره ميان چهار حالت است . اگر عطا شد ، شكر مىكند و اگر مبتلا شد ، صبر مىكند و اگر حكم كرد ، عدالت مىكند و اگر سخن گفت ، راست مىگويد . او در ميان مردم ، مثل زنده‌اى است كه در ميان قبرها حركت مىكند . كلامش و علمش و دخول و خروجش و سر انجام كارش همه نور است .\r\n3 - اين مثل در بارهء قرآن است در قلب مؤمن ، همانطورى كه چراغ نور افشانى مىكند و از آن چيزى كاسته نميشود . قرآن هم هدايت مىكند و به آن عمل مىشود .\r\nپس مصباح ، قرآن و زجاجه ، قلب مؤمن و مشكات زبان و دهان مؤمن و درخت مبارك ، درخت وحى است كه اگر خوانده هم نشود ، نزديك است كه خود را آشكار سازد .\r\nبرخى گويند : نزديك است دليلهاى خدا براى كسانى كه در بارهء آنها انديشه كنند ، روشنى دهد ، اگر چه قرآن هم نازل نشده بود . قرآن نورى است بر نور . نورى است با دليلهاى ديگر كه قبل از آن بودند . مؤمنين از همهء اين نورها استفاده مىبرند .\r\nپس مقصود از  « نُورٌ عَلى نُورٍ »  پشت سر هم قرار گرفتن دليلهاست و دليلها به ترتيب هستند و تا عاقل قبلىها را نياموزد ، بعديها را نمىآموزد ، اگر كسى ترتيب را رعايت نكند ، استفاده‌اى نميبرد .\r\n يَهْدِي اللَّهُ لِنُورِهِ مَنْ يَشاءُ  : خدا هر كه را بخواهد بدين و ايمان هدايت مىكند و بقولى يعنى هر كه را مصلحت بداند براى نبوت و ولايت هدايت مىكند .\r\n وَ يَضْرِبُ اللَّهُ الْأَمْثالَ لِلنَّاسِ  : خداوند به منظور نزديك كردن فهمها و آسان كردن درك ، براى مردم مثلها مىزند .\r\n وَ اللَّهُ بِكُلِّ شَيْءٍ عَلِيمٌ  : خداوند بهر چيزى داناست و هر چيزى را در جاى خود قرار ميدهد .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\n فِي بُيُوتٍ أَذِنَ اللَّهُ أَنْ تُرْفَعَ  : مشكات در مسجدهايى است كه خداوند اذن داده است كه رفيع شوند . چنان كه پيامبر خدا فرمود : مساجد خانه‌هاى خدايند در زمين و همانطورى كه ستارگان به اهل زمين نور ميدهند ، مساجد هم به اهل آسمان نور ميدهند . برخى گفته‌اند : مقصود چهار مسجد است كه بدست پيامبران ساخته شده‌اند :\r\nكعبه كه ابراهيم و اسماعيل بنا كردند ، بيت المقدس كه سليمان بنا كرد ، مسجد مدينه و مسجد قبا كه پيامبر عاليقدر اسلام بنا كرد . برخى گفته‌اند : مقصود از خانه‌هايى كه خدا اذن داده ، رفع شوند ، خانه‌هاى انبياء است . از پيامبر خدا ( ص ) نيز روايت شده است كه منظور بيوت انبياء است . ابو بكر سؤال كرد : يا رسول اللَّه خانهء على و زهراء هم از همان بيوت است ؟ فرمود : بله ، بالاتر از آنهاست . مؤيد اين مطلب اين است كه قرآن مىگويد :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  ( ارادهء خداست كه شما اهل اين بيت را از پليدى پاك كند و تطهير نمايد : احزاب 33 ) و نيز :  « رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ »  ( رحمت و بركات خدا بر شما اهل خانه :\r\nهود 73 ) مقصود از رفع بيوت انبياء ، تعظيم و پاك كردن آنها از آلودگيهاست و مقصود از تطهير پاك كردن از معصيتهاست . برخى گفته‌اند : مقصود اين است كه در اين خانه‌ها رفع حوائج بسوى خدا شود .\r\n وَ يُذْكَرَ فِيهَا اسْمُهُ  : و در اين خانه‌ها كتاب خدا خوانده شود يا اسماء نيكوى او برده شود .\r\n  يُسَبِّحُ لَهُ فِيها بِالْغُدُوِّ وَ الْآصالِ رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ   : در اين خانه‌ها مردمى كه تجارت و بيع ، آنها را از ياد خدا و اقامهء نماز و دادن زكات - يا پاك ساختن عمل - باز نميدارد ، صبح و شام خدا را تسبيح مىكنند . گفته‌اند : مقصود از تسبيح كردن ، نماز خواندن است . زيرا هر تسبيحى در قرآن نماز است .\r\nبرخى گفته‌اند : مقصود از تسبيح كردن ، تنزيه و پاك شمردن خداست ، در\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nذات و افعالش از همهء نقائص .\r\nاز امام صادق و پدرش ( ع ) روايت است كه : اينها مردمى هستند كه وقت نماز تجارت را ترك كرده ، به نماز روى مىآورند و اجر آنها از كسى كه تجارت كند ، بزرگتر است .\r\n يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  : آنها مردمى هستند كه از روز قيامت كه روز انقلاب و ديگرگونى حالت دلها و چشمهاست و روز سوختن و پخته شدن اعضاء بدن است ، مىترسند .\r\nبرخى گويند : يعنى دلها ميان بيم و اميد و چشمها گاه به سمت راست و گاه به سمت چپ متوجهند ، تا ببينند نامهء اعمال از كدام طرف داده مىشود . آيا از سمت راست يا از سمت چپ ؟\r\nبرخى گويند : يعنى دلها جابجا شده ، بحنجره‌ها مىرسند و چشمها نابينا مىگردند .\r\nبرخى گويند : يعنى دلها از حال شك به حال ايمان و يقين مىرسند و چشمها از حال حيرت به رشد و راهنمايى مىرسند . آنها كه در دنيا شك داشتند ، يقين پيدا ميكنند و بر علم و بصيرتشان افزوده مىشود . چنان كه قرآن ميفرمايد :  « فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ »  ( پرده را از پيش چشم تو برداشتيم و چشم تو امروز تيز بين است : ق 22 )  لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ  : اينكارها را به اين منظور انجام ميدهند كه خدا آنها را نيكوتر از عملى كه كرده‌اند پاداش دهد و بر آنها تفضل كند .\r\n وَ اللَّهُ يَرْزُقُ مَنْ يَشاءُ بِغَيْرِ حِسابٍ  : ثواب به حساب است و تفضل بدون حساب است . يعنى خدا هر كه را بخواهد از راه تفضل و كرم و بدون حساب ، مورد بخشش قرار ميدهد .\r\n\r\n","description":"","footnote":"","page_name":" 144 ","page_number":146},
  {"content":"\r\n\r\n\r\nنظم آيات :\r\nقبلا قوانين سعادتبخش دينى را تعليم داد . سپس اين نكته را بيان كرد كه همهء منافع اهل آسمانها و زمين - كه از آنها بنور تعبير شده - بدست خداست . برخى گويند : اين آيات بمنزلهء علت مطالب قبل است . يعنى ما آيات و مواعظ را نازل كرديم ، بخاطر اينكه هدايت اهل آسمانها و زمين بدست ماست .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n\r\n[ سوره النور ( 24 ) : آيات 39 تا 40 
  ]\r\nوَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ وَ اللَّهُ سَرِيعُ الْحِسابِ ( 39 ) أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ ( 40 )\r\n\r\nترجمه :\r\nآنان كه كافر شدند ، اعمال ايشان مانند سرابى است در بيابان‌ها كه تشنه آن را آب پنداشته ، همين كه نزد آن آمد ، چيزى نمىيابد و خداوند را نزد آن مىيابد و حسابش را تمامى مىرسد و حساب خدا سريع است . يا مانند ظلماتى است در دريايى مواج كه موجى روى موجى آن را پوشيده و بر موج ابرى است . ظلمتها بر يكديگر .\r\nهنگامى كه دست خود را بيرون آورد ، نزديك است كه آن را نبيند و هر كه خدا برايش نورى قرار نداد ، نورى ندارد .\r\n\r\n","description":"","footnote":"","page_name":" 146 ","page_number":148},
  {"content":"\r\n\r\n\r\nقرائت :\r\nسحاب : ابن كثير بدون تنوين و به اضافه و ديگران به تنوين خوانده‌اند . بنا بر قرائت دوم « ظلمات » خبر مبتداء محذوف است .\r\n\r\nلغت :\r\nسراب : تصويرى است از آب كه هنگام نيمروز و در شدت گرما از دور به چشم مىرسد و انسان خيال مىكند آب جارى است .\r\nقيعه : جمع ( قاع ) بيابان وسيع لجة البحر : موج عظيم دريا كه همچون ديوارى مانع از ديدن ساحل مىشود .\r\n\r\nمقصود :\r\nاكنون مثلى در بارهء كفار آورده ، مىفرمايد :\r\n وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً  : مردمى كه اعمال نادرستى انجام ميدهند و معتقدند كه صحيح است ، اعمال ايشان مانند سرابى است در بيابانى وسيع كه شخص تشنه گمان مىكند ، آب است .\r\n حَتَّى إِذا جاءَهُ لَمْ يَجِدْهُ شَيْئاً  : همين كه پس از مدتى راه پيمايى به محل سراب مىرسد ، مىبيند زمينى است بىآب . شخص كافر هم گمان مىكند ، اعمالى كه انجام داده ، نافع است و برايش ثواب دارد و حال آنكه چنين نيست .\r\n وَ وَجَدَ اللَّهَ عِنْدَهُ فَوَفَّاهُ حِسابَهُ  : كافر وقتى كه بسوى عمل سراب مانند خود رفت و آن را چيزى نيافت ، خدا را نزد آن مىيابد و جزاى كفرش را از خدا ميگيرد .\r\nاين قسمت بر حسب ظاهر در بارهء تشنه‌اى است كه دنبال آب ميگردد . اما در حقيقت در بارهء كفار است . زيرا چون تشنه را مثل از كفار آورد ، خبر از حال او را مانند خبر از حال كافران قرار داد . مقصود اين است كه كافر امروز جزاى خدا را مىيابد .\r\nبقولى يعنى : خدا را در كمين خود مىبيند و كيفر خود را مىستاند .\r\n وَ اللَّهُ سَرِيعُ الْحِسابِ  : حساب خداوند سريع است و حساب يكى او را از حساب ديگرى باز نميدارد و حساب همگان را با هم مىرسد . از على ( ع ) پرسيدند :\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n« چگونه خداوند حساب همه را با هم مىرسد ؟ » فرمود : همانطورى كه همه را در يك حال روزى ميدهد . برخى گويند : منظور از اين مثل عتبة بن ربيعه است كه در عصر جاهليت ، در جستجوى دين بود و پس از طلوع اسلام ، از دين رو گردان شد .\r\nاكنون مثل ديگرى در بارهء كفار آورده ، مىفرمايد :\r\n أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ  :\r\nيا اينكه كردار آنها مانند ظلماتى است در دريايى كه موجش كوه پيكر است و ساحل آن ديده نميشود و موجى روى موجى قرار دارد و روى موج را ابر پوشانده است .\r\n ظُلُماتٌ بَعْضُها فَوْقَ بَعْضٍ  : ظلمت‌ها روى يكديگرند : ظلمت دريا ، ظلمت موج و ظلمت ابر .\r\nمقصود اين است كه كافر كارها را از روى حيرت انجام ميدهد و رشد پيدا نميكند و بواسطهء جهل و حيرت ، همچون كسى است كه گرفتار اين ظلمت‌هاست . زيرا عمل و سخن و اعتقادش همه ظلمانى است . ابى گويد : كافر گرفتار پنج ظلمت است : سخنش ظلمت ، عملش ظلمت ، محل داخل شدنش ظلمت ، محل خارج شدنش ظلمت و سرانجام او در قيامت نيز ظلمت است .\r\n إِذا أَخْرَجَ يَدَهُ لَمْ يَكَدْ يَراها  : وقتى دست خود را بيرون آورد ، از فرط تاريكى نزديك است كه آن را مشاهده نكند . برخى گويند : يعنى دست خود را نمىبيند و برخى گويند : يعنى دست خود را با مشقت و دشوارى مىبيند .\r\n وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  : آنكه خداوند برايش راه نجاتى قرار نداده است ، راه نجاتى ندارد . برخى گويند : يعنى هر كه در روز قيامت از نور خدا محروم است ، نور ندارد .\r\n\r\n","description":"","footnote":"","page_name":" 148 ","page_number":150},
  {"content":"\r\n\r\n\r\n[ سوره النور ( 24 ) : آيات 41 تا 46 
  ]\r\nأَ لَمْ تَرَ أَنَّ اللَّهَ يُسَبِّحُ لَهُ مَنْ فِي السَّماواتِ وَ الْأَرْضِ وَ الطَّيْرُ صَافَّاتٍ كُلٌّ قَدْ عَلِمَ صَلاتَهُ وَ تَسْبِيحَهُ وَ اللَّهُ عَلِيمٌ بِما يَفْعَلُونَ ( 41 ) وَ لِلَّهِ مُلْكُ السَّماواتِ وَ الْأَرْضِ وَ إِلَى اللَّهِ الْمَصِيرُ ( 42 ) أَ لَمْ تَرَ أَنَّ اللَّهَ يُزْجِي سَحاباً ثُمَّ يُؤَلِّفُ بَيْنَهُ ثُمَّ يَجْعَلُهُ رُكاماً فَتَرَى الْوَدْقَ يَخْرُجُ مِنْ خِلالِهِ وَ يُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ فَيُصِيبُ بِهِ مَنْ يَشاءُ وَ يَصْرِفُهُ عَنْ مَنْ يَشاءُ يَكادُ سَنا بَرْقِهِ يَذْهَبُ بِالْأَبْصارِ ( 43 ) يُقَلِّبُ اللَّهُ اللَّيْلَ وَ النَّهارَ إِنَّ فِي ذلِكَ لَعِبْرَةً لِأُولِي الْأَبْصارِ ( 44 ) وَ اللَّهُ خَلَقَ كُلَّ دَابَّةٍ مِنْ ماءٍ فَمِنْهُمْ مَنْ يَمْشِي عَلى بَطْنِهِ وَ مِنْهُمْ مَنْ يَمْشِي عَلى رِجْلَيْنِ وَ مِنْهُمْ مَنْ يَمْشِي عَلى أَرْبَعٍ يَخْلُقُ اللَّهُ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ ( 45 )\r\nلَقَدْ أَنْزَلْنا آياتٍ مُبَيِّناتٍ وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ ( 46 )\r\n\r\n","description":"","footnote":"","page_name":" 149 ","page_number":151},
  {"content":"\r\n\r\n\r\nترجمه :\r\nآيا نمىبينى كه آنها كه در آسمانها و زمينند و مرغانى كه صف بسته‌اند ، براى خداوند تسبيح ميكنند ؟ خدا به نيايش و تسبيح همگى عالم است و خدا به كردار ايشان داناست . خدا راست ملك آسمانها و زمين و بازگشت بسوى خداست . آيا نمىبينى كه خداوند ابرى را سوق ميدهد و قطعات آن را به يكديگر ضميمه مىكند ؟ آن گاه آن را متراكم مىكند و مىبينى كه قطرات باران از خلال آن خارج مىشوند و از ابرهاى متراكمى كه در آسمان است تگرگ نازل مىكند و بهر كه بخواهد مىرساند و از هر كه بخواهد منصرف مىگرداند . نزديك است كه درخشش برق آسمان چشمها را ببرد . خداوند شب و روز را ميگرداند و در اين كار ، عبرتى است براى صاحبان بصيرت .\r\nخدا هر جنبنده‌اى را از آب آفريده است : برخى از آنها بر شكم راه ميروند و برخى بر دو پا و برخى بر چهارپا . خدا هر چه خواهد خلق مىكند . خدا بر هر چيزى قادر است . ما آياتى بيان كننده فرستاديم و خدا هر كه را خواهد به راه راست هدايت مىكند .\r\n\r\nقرائت :\r\nيذهب : ابو جعفر از باب افعال خوانده و ديگران به ثلاثى مجرد . بنا بر قرائت اول باء زائده است .\r\n\r\nلغت :\r\nازجاء : سوق دادن .\r\nركام : متراكم ودق : باران\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nخلال : جمع خلل ، فرجهء ميان دو چيز برد : تگرگ سنا : درخشيدن\r\n\r\nاعراب :\r\nصافات : حال از « الطير »  مِنَ السَّماءِ  : « من » حرف ابتداء  مِنْ جِبالٍ  : « من » براى تبعيض . بدل از  « مِنَ السَّماءِ »  و « فيها » متعلق به محذوف صفت « جبال »  مِنْ بَرَدٍ  : « من » حرف جنس . متعلق به محذوف و صفت « جبال » و مفعول « ينزل » محذوف است .\r\n عَلى بَطْنِهِ  : در محل نصب و حال و همچنين  « عَلى رِجْلَيْنِ »  و  « عَلى أَرْبَعٍ »  كلمه‌هاى « من » به معنى « ما » است .\r\n\r\nمقصود :\r\nاكنون اين مطلب را بيان مىكند كه آيات خدا براى خداشناسان خردمند ، نور است . مىفرمايد :\r\n أَ لَمْ تَرَ أَنَّ اللَّهَ يُسَبِّحُ لَهُ مَنْ فِي السَّماواتِ وَ الْأَرْضِ  : آيا نمىبينى كه تمام عقلاء در آسمانها و زمين خدا را تسبيح و تقديس و تنزيه ميكنند و او را از صفاتى كه لايق جنابش نيست پاك مىشمارند ؟ برخى گويند : تنها مقصود عقلاء نيست . بلكه غير عقلاء را هم شامل مىشود .\r\n وَ الطَّيْرُ صَافَّاتٍ  : و نيز مرغانى كه پرها را در هوا گشوده‌اند به زبان نياز و حدوث او را تسبيح مىكنند و بر قدرت نامتناهى او دلالت دارند .\r\n كُلٌّ قَدْ عَلِمَ صَلاتَهُ وَ تَسْبِيحَهُ  : خداوند به نماز و تسبيح همهء آنها عالم است .\r\nبرخى گويند : نماز از انسان و تسبيح از ديگر موجودات است . برخى گويند : يعنى همهء موجودات به نماز و تسبيح خود آشنايند و آنها را به دقت انجام ميدهند . اما\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nمعنى اول بهتر است . زيرا موجودات بر دلالت خود بوحدانيت حق آگاه نيستند ولى خداوند بر دلالت آنها آگاه است .\r\n وَ اللَّهُ عَلِيمٌ بِما يَفْعَلُونَ  : خداوند به كردار آنها آگاه است و جزاى آنها را ميدهد .\r\n وَ لِلَّهِ مُلْكُ السَّماواتِ وَ الْأَرْضِ  : سياست و تدبير كامل آسمانها و زمين ، مخصوص خداوند يكتاست كه قادر بر خلق اجسام است و جز او قادر نيست .\r\n وَ إِلَى اللَّهِ الْمَصِيرُ  : روز قيامت همه بسوى خدا بازگشت مىكنند .\r\n أَ لَمْ تَرَ أَنَّ اللَّهَ يُزْجِي سَحاباً ثُمَّ يُؤَلِّفُ بَيْنَهُ ثُمَّ يَجْعَلُهُ رُكاماً فَتَرَى الْوَدْقَ يَخْرُجُ مِنْ خِلالِهِ  : آيا نميدانى كه خداوند ابرى را بسوى منطقه‌اى سوق ميدهد و قطعات آن را به يكديگر وصل كرده ، به صورت قطعهء واحدى در مىآورد ، آن گاه آنها را متراكم مىسازد و بدنبال اين مراحل ، قطرات باران از خلال ابر خارج مىشود و بر زمين مىبارد ؟\r\n وَ يُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ  : و از كوه‌هاى تگرگى كه در ابر است تگرگ مىفرستد . منظور از سماء ابر است . زيرا بهر چه بالاى سر باشد و سطح بالا را بپوشاند ، سماء گفته مىشود . ممكن است تگرگ‌ها در ابر جمع شوند و به شكل كوه در آيند ، سپس نازل گردند .\r\nبرخى گويند : مقصود اين است كه خداوند به اندازهء كوهى تگرگ از آسمان نازل مىكند . زيرا وقتى كه مىگوييم - مثلا - دو خانه از كاه ، يعنى مقدار دو خانه از كاه . برخى گفته‌اند : مقصود اين است كه در همين آسمان - نه ابر - كوه‌هايى از تگرگ آفريده شده است « 1 » .\r\n\r\n\r\n","description":"","footnote":"\r\n( 1 ) - اينكه گفته شود در آسمان كوه‌هايى از تگرگ آفريده شده است ، قابل قبول نيست .\r\nهمچنين اينكه گفته شود به اندازهء كوهى ، تگرگ از آسمان بر زمين نازل مىشود چندان جالب به نظر نميرسد . آنچه كه ظاهر و صريح آيه است ، اين است كه از كوه‌هاى يخ يا تگرگى كه در آسمان است خداوند تگرگ نازل مىكند . بديهى است كه تگرگ از ابر نازل مىشود و\r\n","page_name":" 152 ","page_number":154},
  {"content":"\r\n\r\n فَيُصِيبُ بِهِ مَنْ يَشاءُ وَ يَصْرِفُهُ عَنْ مَنْ يَشاءُ  : خداوند هر كه را بخواهد گرفتار تگرگ مىكند و بوسيلهء تگرگ به زراعت و مال ايشان ضرر مىرساند و هر كه را بخواهد از آن مصون ميدارد . بنا بر اين اصابت تگرگ بلا و صرف آن نعمت است .\r\n يَكادُ سَنا بَرْقِهِ يَذْهَبُ بِالْأَبْصارِ  : شدت درخشندگى برق‌هاى آسمانى چنان است كه نزديك است بينايى را از چشمها سلب كند . مثل « يكاد البرق يخطف ابصارهم » ( نزديك است كه برق ديده‌ها را ببرد : بقره 20 ) .\r\n يُقَلِّبُ اللَّهُ اللَّيْلَ وَ النَّهارَ  : شب و روز را خداوند در پى يكديگر قرار ميدهد و قسمتى از يكى از آنها كم كرده ، داخل ديگرى مىكند .\r\n إِنَّ فِي ذلِكَ لَعِبْرَةً لِأُولِي الْأَبْصارِ  : در اين كار خداوند براى صاحبان عقل و بصيرت ، دلالت و عبرتى است .\r\n وَ اللَّهُ خَلَقَ كُلَّ دَابَّةٍ مِنْ ماءٍ  : خداوند هر حيوان جنبنده‌اى كه بر زمين حركت مىكند ، از نطفه آفريده است ، اينكه نطفه را آب ناميده ، بخاطر اين است كه اصل در آفرينش موجودات آب است ، در جايى ديگر ميفرمايد :  « وَ جَعَلْنا مِنَ الْماءِ كُلَّ شَيْءٍ حَيٍّ »  ( هر موجود زنده‌اى را از آب آفريديم : انبياء 30 )  فَمِنْهُمْ مَنْ يَمْشِي عَلى بَطْنِهِ وَ مِنْهُمْ مَنْ يَمْشِي عَلى رِجْلَيْنِ وَ مِنْهُمْ مَنْ يَمْشِي عَلى أَرْبَعٍ  : دسته‌اى از موجودات زمينى ، مثل مار و ماهى و كرم بر شكم حركت مىكنند و دسته‌اى از آنها مثل انسان و مرغها بر دو پا راه مىروند و دسته‌اى ديگر ، مثل چهار پايان بر چهار پا راه مىروند . در اينجا از ذكر موجوداتى كه بيشتر از چهار پا دارند ، خوددارى كرده . علت اين است كه و لو حيوان بيشتر از چهار پا داشته\r\n\r\n\r\n","description":"","footnote":"\r\n( مقتضاى اين بيان است كه خود ابر كوه تگرگ يا يخ است . خوشبختانه پس از اختراع هواپيما و امكان پروازهاى بلند اين حقيقت به ثبوت رسيد و خلبانان در ارتفاعات بيش از ده كيلومتر متوجه شدند كه در سطح بالاى ابرها پرده‌هاى بافته شدهء از يخ وجود دارد . گويى ابر كوهى عظيم بوده كه قسمت بالاى آن از سوزنهاى يخ و برگه‌هاى برف مستور و گاهى از تگرگ پوشيده شده بود . دانشمند شوروى كولوبكف چندين بار كوه‌هاى ابر و كوه‌هاى برف استعمال مىكند ( ر ك : باد و باران در قرآن 1344 قم ص 65 و 141 )\r\n","page_name":" 153 ","page_number":155},
  {"content":"\r\n\r\nباشد ، در موقع حركت بر چهار پا اعتماد مىكند و به بقيه نياز ندارد . وانگهى حيوانى كه بر بيشتر از چهار پا حركت مىكند ، مثل حيوانى است كه بر چهار پا حركت مىكند و با او چندان تفاوتى ندارد .\r\nامام باقر ( ع ) فرمود : بعضى هم بر بيشتر از چهار پا حركت مىكنند .\r\n يَخْلُقُ اللَّهُ ما يَشاءُ  : خدا هر موجودى را كه اراده كند ، خلق مىكند .\r\n إِنَّ اللَّهَ عَلى كُلِّ شَيْءٍ قَدِيرٌ  : زيرا بر هر چيزى قادر است و اينكه حيوانات با اينكه از يك اصلند ، با يكديگر مختلفند ، دليل است بر كمال قدرت خداوند متعال و علم و حكمت او .\r\n لَقَدْ أَنْزَلْنا آياتٍ مُبَيِّناتٍ  : ما دليلهاى واضح و روشنى نازل كرده‌ايم .\r\n وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ  : خداوند هر يك از افراد انسان را كه بخواهد به راه ايمان يا بهشت هدايت مىكند . برخى گويند : يعنى در آخرت هدايت مىكند .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\n\r\n[ سوره النور ( 24 ) : آيات 47 تا 52 
  ]\r\nوَ يَقُولُونَ آمَنَّا بِاللَّهِ وَ بِالرَّسُولِ وَ أَطَعْنا ثُمَّ يَتَوَلَّى فَرِيقٌ مِنْهُمْ مِنْ بَعْدِ ذلِكَ وَ ما أُولئِكَ بِالْمُؤْمِنِينَ ( 47 ) وَ إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ إِذا فَرِيقٌ مِنْهُمْ مُعْرِضُونَ ( 48 ) وَ إِنْ يَكُنْ لَهُمُ الْحَقُّ يَأْتُوا إِلَيْهِ مُذْعِنِينَ ( 49 ) أَ فِي قُلُوبِهِمْ مَرَضٌ أَمِ ارْتابُوا أَمْ يَخافُونَ أَنْ يَحِيفَ اللَّهُ عَلَيْهِمْ وَ رَسُولُهُ بَلْ أُولئِكَ هُمُ الظَّالِمُونَ ( 50 ) إِنَّما كانَ قَوْلَ الْمُؤْمِنِينَ إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ أَنْ يَقُولُوا سَمِعْنا وَ أَطَعْنا وَ أُولئِكَ هُمُ الْمُفْلِحُونَ ( 51 )\r\nوَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ ( 52 )\r\n\r\nترجمه :\r\nمىگويند : به خدا و رسول ايمان آورديم و اطاعت كرديم . سپس گروهى از آنها بعد از آن روى گردان مىشوند و مؤمن نيستند و چون بسوى خدا و رسولش دعوت\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nشوند كه ميان آنها حكم كند ، گروهى از آنها اعراض ميكنند . اگر حق براى آنها وقوع پيدا كند ، با اعتقاد به آن روى آور مىشوند . آيا در دلشان مرض است يا شك دارند يا مىترسند كه خدا و رسولش بر آنها ظلم كنند ؟ بلكه اينان ستمكارانند .\r\nگفتار مؤمنين اين است كه چون بسوى خدا و رسول دعوت شوند كه ميان آنها حكم كند ، گويند : شنيديم و اطاعت كرديم و اينان رستگارانند و هر كس خدا و رسولش را اطاعت كند و از خدا بترسد و تقوى پيشه كند ، رستگار است .\r\n\r\nقرائت :\r\nيتقه : ابو جعفر و قالون از نافع و يعقوب بكسر قاف و كسر هاء - بدون اشباع - و ابو عمرو و حمزه و ابو بكر به سكون قاف و كسر هاء - بى اشباع و ديگران به كسر قاف و كسر هاء - با اشباع - خوانده‌اند . عدم اشباع هاء بخاطر اين است كه كسرهء قاف پيش از هاء لازم نيست و مىتواند در حالت رفع پيش از هاء ياء در آيد . وجه سكون هاء اين است كه : ياء و واوى كه به آن وصل مىشود ، زائد است . بنا بر اين ضمير مجرد از واو و ياء و بحسب اصل ساكن شده است .\r\nليحكم : ابو جعفر به صيغهء مجهول خوانده است .\r\n\r\nلغت :\r\nاذعان : پذيرش سريع حيف : ستم فوز : بهره‌مند شدن از خير فراوان\r\n\r\nشأن نزول :\r\nگفته‌اند : آيه در بارهء مردى از منافقين نازل شده است كه ميان او و يك يهودى اختلافى بود . يهودى او را دعوت كرد كه براى داورى خدمت رسول خدا روند ولى منافق ميخواست كه پيش كعب بن اشرف روند .\r\nبلخى گويد : عثمان از على ( ع ) زمينى خريده بود كه بواسطهء بيرون آمدن سنگهايى از آن ميخواست رد كند . على ( ع ) قبول نكرد و فرمود : ميان من و تو پيامبر\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nخدا . عثمان گفت : حكم بن ابى العاص . زيرا پيامبر پسر عموى تست و به نفع تو حكم مىكند ! قريب به همين مضمون از امام باقر ( ع ) روايت شده است .\r\n\r\nمقصود :\r\n وَ يَقُولُونَ آمَنَّا بِاللَّهِ وَ بِالرَّسُولِ وَ أَطَعْنا  : مىگويند خدا را به يكتايى و رسولش را به رسالت تصديق مىكنيم و مطيع هستيم .\r\n ثُمَّ يَتَوَلَّى فَرِيقٌ مِنْهُمْ مِنْ بَعْدِ ذلِكَ  : آن گاه گروهى از آنها پس از اقرار به ايمان روى گردان مىشوند .\r\n وَ ما أُولئِكَ بِالْمُؤْمِنِينَ  : اينان كه ادعاى ايمان مىكنند و از حكم خدا و رسول روى گردانند ، ايمان ندارند .\r\nاز اين آيه ، استفاده مىشود كه اگر كسى به زبان ادعاى ايمان كند ، مؤمن نيست .\r\nزيرا اگر مؤمن بود ، در اين آيه ، نفى ايمان از وى نمىشد .\r\n وَ إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ إِذا فَرِيقٌ مِنْهُمْ مُعْرِضُونَ  :\r\nهنگامى كه بسوى كتاب خدا و حكم و شريعت او و حكم رسولش دعوت مىشوند تا ميان آنها حكم كند ، گروهى از آنها اعراض مىكنند . اينكه پس از نام خدا ، رسول را ذكر ميكنند ، بخاطر اين است كه حكم رسول به امر خداست و حكم خدا و رسول يكى است .\r\n وَ إِنْ يَكُنْ لَهُمُ الْحَقُّ يَأْتُوا إِلَيْهِ مُذْعِنِينَ  : اگر بدانند كه آنچه حق است واقع مىشود و با آن مواجه مىشوند ، بسوى پيامبر آمده ، به سرعت ايمان مىآوردند و تسليم مىشدند . سپس در رد آنها مىفرمايد :\r\n أَ فِي قُلُوبِهِمْ مَرَضٌ  : آيا اينان در دل خود نسبت به نبوت تو شك دارند و گرفتار نفاقند ؟ اين استفهام براى تقرير است . يعنى چنين است . البته چنين بيانى براى نكوهش و توبيخ رساتر است . مقصود اين است كه نبوت تو ظاهر است و احتياجى به شاهد و بينه ندارد . نكوهش بر آنهاست كه گرفتار نفاقند . شاعر مىگويد :\r\n\r\n","description":"","footnote":"","page_name":" 157 ","page_number":159},
  {"content":"\r\n\r\n الستم خير من ركب المطايا * و اندى العالمين بطون راح \r\nآيا شما بهترين سواركاران و سخاوتمندترين افراد نيستيد ؟ ( يعنى هستيد و مدح است . بر خلاف آيه كه جملهء استفهام در آنجا مثبت است ، يعنى گرفتار نفاق هستيد و منظور مذمت است ) .\r\n أَمِ ارْتابُوا  : يا اينكه آيا آنها از تو چيزى ديده‌اند كه بخاطر آن در بارهء تو گرفتار شك و ترديد شده‌اند ؟\r\n أَمْ يَخافُونَ أَنْ يَحِيفَ اللَّهُ عَلَيْهِمْ وَ رَسُولُهُ  : يا اينكه آيا مىترسند كه خداوند بر آنها ظلم كند و پيامبر در داورى خود از راه حق منحرف شود ؟ بديهى است كه عدم قبول سخنان پيامبر بخاطر يكى از امور مذكور است . از اين جهت است كه به دنبال آن ميفرمايد :\r\n بَلْ أُولئِكَ هُمُ الظَّالِمُونَ  : هيچكدام از امور مذكور درست نيست . بلكه خود آنها ظالمند و به خود و ديگران ظلم كرده‌اند .\r\nاز اين آيه استفاده مىشود كه ترس از ظلم خدا بر خلاف دين است و اگر كسى يقين به ظالم بودن خدا داشته باشد ، در مخالفت دين صريحتر است .\r\n إِنَّما كانَ قَوْلَ الْمُؤْمِنِينَ إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ أَنْ يَقُولُوا سَمِعْنا وَ أَطَعْنا  : سخن مؤمنين اين است كه هنگام دعوت بسوى خدا و رسولش ، مىگويند : سخن پيامبر را شنيديم و امرش را اطاعت كرديم . اگر چه امر پيامبر براى آنها ضرر داشته باشد .\r\n وَ أُولئِكَ هُمُ الْمُفْلِحُونَ  : اينها در پيشگاه خداوند مزد مىگيرند . از امام باقر ( ع ) نقل شده كه منظور از آيه على ( ع ) است .\r\n وَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ  : آنها كه فرمان خدا را اطاعت كنند و از كيفر نافرمانى بيمناك باشند و به وسيلهء امتثال اوامر و ترك نواهى تقوى پيشه كنند ، رستگارند . برخى گويند : يعنى از گناه گذشته مىترسند و نسبت به آينده تقوى دارند .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\n\r\nنظم آيات :\r\nآيهء اول متصل است به  « وَ يَضْرِبُ اللَّهُ الْأَمْثالَ لِلنَّاسِ »  و ضمير « يقولون » به « الناس » برميگردد . اگر چه مقصود بعضى از آنهاست .\r\nبرخى گويند : چون قبلا در بارهء مؤمن و كافر سخن گفته است ، در اينجا در بارهء منافق سخن ميگويد .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\n\r\n[ سوره النور ( 24 ) : آيات 53 تا 55 
  ]\r\nوَ أَقْسَمُوا بِاللَّهِ جَهْدَ أَيْمانِهِمْ لَئِنْ أَمَرْتَهُمْ لَيَخْرُجُنَّ قُلْ لا تُقْسِمُوا طاعَةٌ مَعْرُوفَةٌ إِنَّ اللَّهَ خَبِيرٌ بِما تَعْمَلُونَ ( 53 ) قُلْ أَطِيعُوا اللَّهَ وَ أَطِيعُوا الرَّسُولَ فَإِنْ تَوَلَّوْا فَإِنَّما عَلَيْهِ ما حُمِّلَ وَ عَلَيْكُمْ ما حُمِّلْتُمْ وَ إِنْ تُطِيعُوهُ تَهْتَدُوا وَ ما عَلَى الرَّسُولِ إِلاَّ الْبَلاغُ الْمُبِينُ ( 54 ) وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ ( 55 )\r\n\r\nترجمه :\r\nبه سوگندهاى سخت به خدا سوگند ياد كردند كه اگر آنها را فرمان دهى بيرون\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nروند . بگو سوگند ياد نكنيد . طاعتى است معروف . خدا به كردارتان داناست . بگو خدا را اطاعت كنيد و پيامبر را اطاعت كنيد و اگر روى گردان شوند ، بر اوست آنچه بدان تكليف شده و بر شماست آنچه بدان تكليف شده‌ايد و اگر او را اطاعت كنيد ، هدايت مىشويد و نيست بر پيامبر مگر اعلام آشكار . خداوند كسانى از شما را كه ايمان آورده و عمل صالح مىكنند وعده كرده كه همانطورى كه پيشينيان را خليفه كرد ، آنها را در روى زمين خليفه كند و دينشان را كه براى ايشان پسنديده است ، براى آنها تمكين بخشد و پس از ترس آنها را ايمنى بخشد كه مرا بپرستند و چيزى را شريك من نسازند و كسى كه بعد از آن كافر شود ، فاسق است .\r\n\r\nقرائت :\r\nاستخلف : ابو بكر بضم تاء و ديگران بفتح خوانده‌اند .\r\nليبدلنهم : ابن كثير و ابو بكر و يعقوب و سهل به باب افعال و ديگران به باب تفعيل خوانده‌اند . تبديل تغيير حال و ابدال ، چيزى را بجاى چيزى گذاشتن است .\r\n\r\nاعراب :\r\n جَهْدَ أَيْمانِهِمْ  : فعل محذوف و مصدر جانشين اسم فاعل و حال است .\r\n طاعَةٌ مَعْرُوفَةٌ  : مبتداست و خبر آن حذف شده . يعنى : افضل لكم .\r\nيعبدوننى : جمله مستأنفه يا حال .\r\n\r\nمقصود :\r\nبه پيامبر خدا مىگفتند كه : سوگند به خدا ، اگر ما را امر به خروج و شركت در ميدان جنگ كنى ، ترا اطاعت ميكنيم . لذا مىفرمايد :\r\n وَ أَقْسَمُوا بِاللَّهِ جَهْدَ أَيْمانِهِمْ لَئِنْ أَمَرْتَهُمْ لَيَخْرُجُنَّ قُلْ لا تُقْسِمُوا طاعَةٌ مَعْرُوفَةٌ  : آنها غليظترين سوگندها ياد كردند كه اگر ما را امر كنى كه به جنگ برويم ، مىرويم ، به آنها بگو : قسم نخوريد . اطاعت پيامبر ، از روى اخلاص و صدق ، بهتر است از قسمى كه تصديق آن نكنيد .\r\n إِنَّ اللَّهَ خَبِيرٌ بِما تَعْمَلُونَ  : خداوند بكردار شما آگاه است و اگر به زبان\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nاظهار موافقت و به عمل مخالفت كنيد ، ميداند .\r\n قُلْ أَطِيعُوا اللَّهَ وَ أَطِيعُوا الرَّسُولَ  : بگو : خدا و پيامبر را اطاعت كنيد و از مخالفت بپرهيزيد .\r\n فَإِنْ تَوَلَّوْا فَإِنَّما عَلَيْهِ ما حُمِّلَ وَ عَلَيْكُمْ ما حُمِّلْتُمْ  : اگر از طاعت خدا و رسول اعراض كنند ، بر پيامبر است وظائفى كه بر عهده دارد و بر آنهاست وظائفى كه بر عهده دارند . يعنى پيامبر اوامر خدا را ابلاغ مىكند و آنها بايد اطاعت كنند .\r\n وَ إِنْ تُطِيعُوهُ تَهْتَدُوا  : اگر پيامبر را اطاعت كنيد ، رشد مىيابيد و به صلاح مىگرائيد و به راه بهشت هدايت مىشويد .\r\n وَ ما عَلَى الرَّسُولِ إِلَّا الْبَلاغُ الْمُبِينُ  : پيامبر وظيفه‌اى جز اداى رسالت و بيان شريعت ندارد . وظيفهء او راهنمايى و وظيفهء شما راه‌يابى است .\r\n وَعَدَ اللَّهُ الَّذِينَ آمَنُوا مِنْكُمْ   وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ  : خداوند به آنان كه اهل ايمان و طاعت خالصند ، وعده كرده است كه آنها را جانشين گذشتگان كند و سرزمينهاى كفار عرب و عجم را بدست ايشان دهد و آنها را در آن سرزمينها ساكن و حكمروا گرداند . همانطورى كه بنى اسرائيل را هم جانشين گذشتگان كرد و جبابرهء مصر را هلاك گردانيد و سرزمينها و ديار و اموالشان را به آنها داد .\r\nابى بن كعب گويد : هنگامى كه پيامبر خدا وارد مدينه شد و انصار او را مأوى دادند ، تمام عرب بدشمنى آنها برخواستند . شب‌ها با سلاح مىخوابيدند و روزها سلاح را از خود جدا نميكردند . گفتند : آيا روزى خواهد آمد كه ما در امن و آرامش به سر بريم و فقط از خدا بترسيم ؟ از اينرو آيه نازل گرديد .\r\nمقداد از پيامبر خدا نقل كرده است كه : هيچ خانهء گلين و موئين در زمين نمىماند ، مگر اينكه خداوند كلمهء اسلام را بوسيلهء عزيز كردن عزيزى يا ذليل كردن ذليلى داخل آن مىكند . يا اهل آن را عزيز مىكند و آنها را پيرو كلمهء اسلام مىسازد يا ذليل مىكند تا در برابر كلمهء اسلام سر تسليم فرود آوردند .\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nبرخى گويند : مقصود زمين مكه است كه مهاجرين مسلمان آرزوى بازگشت به آن را داشتند .\r\n وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ  : دين اسلام را كه خدا براى آنها پسنديده است ، بر دين‌هاى ديگر غالب مىسازد .\r\nچنان كه پيامبر خدا فرمود : زمين براى من جمع شد و مشارق و مغارب آن به من نشان داده شد . به زودى فرمانروايى امت من بهمهء جاهايى كه براى من جمع شد خواهد رسيد .\r\nبرخى گويند : تمكين دين يعنى عزيز كردن اهل دين و ذليل كردن منكرين آن تا بتوانند دين خود را ظاهر كنند .\r\n وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً  : از آن پس كه در مكه ترسان بودند ، خداوند آنها را بقوهء اسلام و گسترش آن ايمنى بخشيد . مقاتل مىگويد : خدا به اين وعدهء خود عمل كرده است . آنها را در روى زمين قدرت بخشيد و ترس آنها را مبدل به ايمنى كرد . پس به وعدهء خود وفا كرده است . برخى گويند : از آن پس كه در دنيا مىترسيدند ، خداوند در آخرت آنها را ايمن مىسازد . در روايت است از پيامبر اسلام كه خداوند فرمود : بنده‌ام را دچار دو ترس و برخوردار از دو ايمنى نميكنم . اگر در دنيا ترسيد ، در آخرت ايمنش مىكنم و اگر در دنيا ايمن شد ، در آخرت او را مىترسانم .\r\n يَعْبُدُونَنِي لا يُشْرِكُونَ بِي شَيْئاً  : اينان در عبادت خود خالصند ، ريا ندارند و شرك نمىورزند .\r\nاين آيه دلالت دارد بر اينكه نبوت پيامبر ما صحيح است . زيرا اخبارى كه او از غيب داده ، صادق بوده است .\r\n وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ  : آنها كه بعد از اين نعمتها كافر شوند ، فاسقند . ذكر فسق بعد از كفر - با اينكه كفر بدتر از فسق است - بخاطر اين است كه فسق در هر چيزى گرايش به صورت قبيح‌تر آن است . پس مقصود از اين كه اينها در كفر خود فاسقند اين است كه بدترين نوع كفر را دارند .\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nبرخى گويند : يعنى هر كس اين نعمت‌ها را انكار كند ، معصيت كار است .\r\nدر بارهء اين آيه اختلاف است . برخى گويند : در بارهء پيامبر است . برخى گويند :\r\nدر بارهء امت است . از ائمهء اهل بيت ( ع ) روايت است كه در بارهء مهدى آل محمد است .\r\nامام چهارم ( ع ) اين آيه را خواند و فرمود : به خدا آنها شيعهء مايند كه خداوند بدست مردى از ما كه مهدى اين امت است ، اين وعده‌ها را در بارهء آنها انجام ميدهد . پيامبر خدا در بارهء او فرمود : اگر از دنيا يك روز مانده باشد ، خدا آن روز را طولانى مىسازد تا مردى از عترت من كه همنام من است ، زمامدار شود و زمين را بعد از آنكه پر از ظلم و جور شده ، پر از عدل و داد كند . نظير همين روايت از امام باقر و امام صادق ( ع ) نيز روايت شده است .\r\nپس منظور از  « الَّذِينَ آمَنُوا مِنْكُمْ وَ عَمِلُوا الصَّالِحاتِ »  پيامبر و اهل بيت است . اين آيه آنها را مژده مىدهد كه خليفه مىشوند و در تمام بلاد قدرت را بدست مىگيرند و در وقت قيام مهدى ( ع ) ايمن خواهند شد .\r\nمقصود از  « كَمَا اسْتَخْلَفَ الَّذِينَ مِنْ قَبْلِهِمْ »  اين است كه قبلا هم خداوند افرادى را كه صالح خلافت بوده‌اند ، قدرت و خلافت بخشيده است . مثل آدم و داوود و سليمان .\r\nشاهد آن اين آيات است :  « إِنِّي جاعِلٌ فِي الْأَرْضِ خَلِيفَةً »  ( در روزى زمين خليفه‌اى قرار مىدهم : بقره 30 )  « يا داوُدُ إِنَّا جَعَلْناكَ خَلِيفَةً فِي الْأَرْضِ »  ( اى داود ، ترا در روى زمين خليفه ساختيم : ص 26 )  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  ( آل ابراهيم را كتاب و ملك عظيم داديم : نساء 54 ) .\r\nتمام ائمهء طاهرين ( ع ) بر اين مطلب اجماع دارند و اجماع آنها حجت است .\r\nزيرا رسول خدا فرمود : « من در ميان شما دو چيز سنگين ترك مىكنم : كتاب خدا و عترتم . از هم جدا نميشوند تا بر سر حوض بر من وارد شوند » .\r\nوانگهى هنوز مسلمانان و مؤمنين در روى زمين قدرت كامل پيدا نكرده‌اند .\r\nبنا بر اين بايد در انتظار روزى بود كه خداوند به اين وعدهء خود جامهء عمل بپوشد .\r\nزيرا خدا خلف وعده نميكند .\r\n\r\n","description":"","footnote":"","page_name":" 164 ","page_number":166},
  {"content":"\r\n\r\n\r\n[ سوره النور ( 24 ) : آيات 56 تا 57 
  ]\r\nوَ أَقِيمُوا الصَّلاةَ وَ آتُوا الزَّكاةَ وَ أَطِيعُوا الرَّسُولَ لَعَلَّكُمْ تُرْحَمُونَ ( 56 ) لا تَحْسَبَنَّ الَّذِينَ كَفَرُوا مُعْجِزِينَ فِي الْأَرْضِ وَ مَأْواهُمُ النَّارُ وَ لَبِئْسَ الْمَصِيرُ ( 57 )\r\n\r\nترجمه :\r\nنماز را بپاى داريد و زكات را بدهيد و پيامبر را اطاعت كنيد تا به شما رحم شود .\r\nگمان نكنيد كه مردم كافر در روى زمين عاجز كننده‌اند . مأواى آنها جهنم و بد جايگاهى است .\r\n\r\nقرائت :\r\nلا تحسبن : ابن عامر و حمزه به ياء و ديگران به تاء خوانده‌اند . بنا بر قرائت دوم فاعل آن پيامبر خدايا « الذين » است .\r\n\r\nمقصود :\r\nهم اكنون دستور به اقامهء دستورات دين داده ، مىفرمايد :\r\n وَ أَقِيمُوا الصَّلاةَ وَ آتُوا الزَّكاةَ وَ أَطِيعُوا الرَّسُولَ لَعَلَّكُمْ تُرْحَمُونَ  :\r\nدر وقت نماز ، نماز را ادا و تمام كنيد و زكات واجب را بپردازيد و پيامبر را اطاعت كنيد تا خداوند شما را به نعمت‌هاى جزيل پاداش دهد .\r\n لا تَحْسَبَنَّ الَّذِينَ كَفَرُوا مُعْجِزِينَ فِي الْأَرْضِ  : اى محمد ، ( يا اى شنونده ) گمان مكن كه مردم كافر از دست ما نجات پيدا ميكنند و ما را در برابر خود عاجز مىسازند .\r\n وَ مَأْواهُمُ النَّارُ وَ لَبِئْسَ الْمَصِيرُ  : جايگاه آنها جهنم است و جهنم بد جايگاهى است . با اينكه جهنم مطابق حكمت و صوابديد الهى است ، به بد توصيف شده ، زيرا براى اهل خود رنج و الم به بار مىآورد .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n\r\n[ سوره النور ( 24 ) : آيات 58 تا 60 
  ]\r\nيا أَيُّهَا الَّذِينَ آمَنُوا لِيَسْتَأْذِنْكُمُ الَّذِينَ مَلَكَتْ أَيْمانُكُمْ وَ الَّذِينَ لَمْ يَبْلُغُوا الْحُلُمَ مِنْكُمْ ثَلاثَ مَرَّاتٍ مِنْ قَبْلِ صَلاةِ الْفَجْرِ وَ حِينَ تَضَعُونَ ثِيابَكُمْ مِنَ الظَّهِيرَةِ وَ مِنْ بَعْدِ صَلاةِ الْعِشاءِ ثَلاثُ عَوْراتٍ لَكُمْ لَيْسَ عَلَيْكُمْ وَ لا عَلَيْهِمْ جُناحٌ بَعْدَهُنَّ طَوَّافُونَ عَلَيْكُمْ بَعْضُكُمْ عَلى بَعْضٍ كَذلِكَ يُبَيِّنُ اللَّهُ لَكُمُ الْآياتِ وَ اللَّهُ عَلِيمٌ حَكِيمٌ ( 58 ) وَ إِذا بَلَغَ الْأَطْفالُ مِنْكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِنْ قَبْلِهِمْ كَذلِكَ يُبَيِّنُ اللَّهُ لَكُمْ آياتِهِ وَ اللَّهُ عَلِيمٌ حَكِيمٌ ( 59 ) وَ الْقَواعِدُ مِنَ النِّساءِ اللاَّتِي لا يَرْجُونَ نِكاحاً فَلَيْسَ عَلَيْهِنَّ جُناحٌ أَنْ يَضَعْنَ ثِيابَهُنَّ غَيْرَ مُتَبَرِّجاتٍ بِزِينَةٍ وَ أَنْ يَسْتَعْفِفْنَ خَيْرٌ لَهُنَّ وَ اللَّهُ سَمِيعٌ عَلِيمٌ ( 60 )\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n\r\nترجمه :\r\nاى مردم مؤمن ، بايد بردگان شما و كودكان در سه وقت از شما اذن بگيرند :\r\nپيش از نماز بامداد و هنگام ظهر كه لباستان را كنار مىگذاريد و بعد از نماز عشاء .\r\nاين سه وقت ، براى شما عورتند . بعد از آن سه وقت بر شما و ايشان گناهى نيست . بعضى بر بعضى طواف ميكنيد . خداوند آيات خود را اينطور براى شما بيان مىكند و خداوند دانا و حكيم است و هنگامى كه كودكان شما به بلوغ رسيدند بايد اذن بگيرند .\r\nهمانطورى كه گذشتگان اذن ميگرفتند . اينطور خداوند آيات را براى شما بيان مىكند و خداوند دانا و حكيم است . زنان باز نشسته‌اى كه اميد زناشويى ندارند ، گناهى برايشان نيست كه لباسهاى خود را بگذارند بدون اينكه آشكار كنندهء زينت باشند و پاكدامنى براى آنها بهتر است و خداوند شنوا و داناست .\r\n\r\nقرائت :\r\nثلاث : كوفيان - بجز حفص - به نصب و ديگران به رفع خوانده‌اند . رفع بنا بر اين است كه خبر مبتداى محذوف باشد و نصب بنا بر اين است كه خبر از مبتداى محذوف باشد .\r\n\r\nمقصود :\r\nقبلا احكام مربوط به زن و مرد را بيان كرد . اكنون در بارهء يك مسألهء مهم ، مربوط به آمد و رفت غلامان و اطفال در خانه‌ها مىفرمايد :\r\n يا أَيُّهَا الَّذِينَ آمَنُوا لِيَسْتَأْذِنْكُمُ الَّذِينَ مَلَكَتْ أَيْمانُكُمْ وَ الَّذِينَ لَمْ يَبْلُغُوا الْحُلُمَ مِنْكُمْ ثَلاثَ مَرَّاتٍ  : اى مردم مؤمن غلامان و كنيزان و اطفال نابالغ خود را امر كنيد كه وقتى ميخواهند وارد اطاق خلوت شما شوند ، از شما اذن بگيرند . برخى گفته‌اند :\r\nتنها غلامان بايد اذن بگيرند نه كنيزان . از امام باقر و امام صادق ( ع ) نيز چنين روايت شده است . مقصود از كودك ، بچه‌اى است كه عورت را تميز ميدهد . جبائى مىگويد :\r\nاذن گرفتن در همه حال واجب است مگر براى بردگان و كودكان كه فقط در سه وقت واجب است .\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n مِنْ قَبْلِ صَلاةِ الْفَجْرِ  : يكى پيش از نماز صبح زيرا در اين حال ممكن است انسان برهنه به خوابگاه رفته باشد يا اينكه به حالى باشد كه نخواهد كسى او را ببيند .\r\n وَ حِينَ تَضَعُونَ ثِيابَكُمْ مِنَ الظَّهِيرَةِ  : ديگر بهنگام خواب نيمروز كه لباس را از تن بيرون آورده‌ايد .\r\n وَ مِنْ بَعْدِ صَلاةِ الْعِشاءِ  : و نيز بعد از نماز عشاء كه مرد با همسر خود خلوت مىكند . فرمان خدا اين است كه در اين سه وقت كه موقع خلوت و استراحت است ، كودكان و غلامان اجازه بگيرند . پس از تفصيل اين سه وقت ، اكنون در بارهء آن بطور اجمال مىفرمايد .\r\n ثَلاثُ عَوْراتٍ لَكُمْ  : اين سه وقت براى شما عورتند . علت اينكه وقت را عورت ناميده ، اين است كه انسان در اين اوقات لباس را از تن بيرون مىكند و عورتش ظاهر مىشود .\r\nسدى مىگويد : بعضى از اصحاب دوست ميداشتند كه در اين سه وقت با همسران خود در آميزند و با غسل به مسجد بروند و نماز بخوانند . خداوند امر كرد كه غلامان و اطفال در اين سه وقت اجازه بگيرند .\r\n لَيْسَ عَلَيْكُمْ وَ لا عَلَيْهِمْ جُناحٌ بَعْدَهُنَّ  : پس از اين سه وقت ، بر شما مؤمنين و بر غلامان و كودكان گناهى نيست كه بدون اجازه داخل شوند .\r\n طَوَّافُونَ عَلَيْكُمْ  : اينها خدمتگزاران شمايند و چاره‌اى ندارند جز اينكه در اوقات ديگر بدون اجازه بر شما وارد شوند و بر آنها دشوار است كه هميشه از شما اجازه بگيرند . در جاى ديگر مىفرمايد :  « وَ يَطُوفُ عَلَيْهِمْ وِلْدانٌ مُخَلَّدُونَ »  ( پسركانى كه در بهشت جاودانيند خدمتگزار آنانند : واقعه 17 )  بَعْضُكُمْ عَلى بَعْضٍ  : اين بردگان بر شما موالى طواف مىكنند و خدمتگزار شمايند .\r\n كَذلِكَ يُبَيِّنُ اللَّهُ لَكُمُ الْآياتِ وَ اللَّهُ عَلِيمٌ حَكِيمٌ  : همانطورى كه در اين آيه دستورات خود را براى شما بيان كرد ، دلائل احكام خود را براى شما بيان ميدارد .\r\n وَ إِذا بَلَغَ الْأَطْفالُ مِنْكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِنْ قَبْلِهِمْ  :\r\nهر گاه كودكان نابالغ شما به سن بلوغ رسيدند ، بايد در همهء اوقات از شما اجازه\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nبگيرند . همانطورى كه ساير بزرگسالان آزاد اجازه مىگرفتند .\r\n كَذلِكَ يُبَيِّنُ اللَّهُ لَكُمْ آياتِهِ وَ اللَّهُ عَلِيمٌ حَكِيمٌ  : خداوند همانطور كه دستور خود را در اين آيه براى شما بيان كرد ، دستورات ديگر خود را نيز بيان مىكند و خداوند دانا و حكيم است . سعيد بن مسيب گويد : منظور اين است كه انسان بايد از مادر خود اجازه بگيرد .\r\n وَ الْقَواعِدُ مِنَ النِّساءِ اللَّاتِي لا يَرْجُونَ نِكاحاً فَلَيْسَ عَلَيْهِنَّ جُناحٌ أَنْ يَضَعْنَ ثِيابَهُنَّ  : زنان پيرى كه باز نشسته شده و در معرض زناشويى نيستند و كسى به آنها رغبت ندارد . مىتوانند روسرى خود را بردارند .\r\nبرخى گفته‌اند : يعنى حائض نمىشوند و بمرحله‌اى رسيده‌اند كه طمعى به ازدواج ندارند و بخاطر پيرى مردها به آنها بىرغبت هستند .\r\nبرخى گفته‌اند : اينها مىتوانند روسرى و عبا را از خود بردارند . اما برخى گفته‌اند : اينها فقط مىتوانند آنچه را بر روسرى مىاندازند بردارند و بدون پوشيدن دست و صورت ، در ميان مردان اجنبى بنشينند .\r\n غَيْرَ مُتَبَرِّجاتٍ بِزِينَةٍ  : به شرطى كه از كنار گذاشتن روسرى - يا هر چيز ديگر - قصد آنها جلوه‌گرى و دلربايى نباشد . بلكه قصد آنها اين باشد كه خود را از قيود آزاد سازند . بديهى است كه جلوه‌گرى و دلربايى هم بر پيران حرام است و هم بر جوانان . در خصوص زنان جوان دستور اين است كه از برداشتن روسرى خوددارى كنند و از روسريهاى ضخيم استفاده كنند تا به هيچ وجه بدن آنها نمايان نشود . در روايت است كه پيامبر فرمود : شوهر به بدن زن و برادر و فرزند به زير پوش زن ، نگاه ميكنند . اما در برابر نامحرم بايد چهار لباس پوشيد : زير پوش ، روسرى ، پيراهن و لباس سر تا سرى ( چادر ) .\r\n وَ أَنْ يَسْتَعْفِفْنَ خَيْرٌ لَهُنَّ وَ اللَّهُ سَمِيعٌ عَلِيمٌ  : پاكدامنى پير زنان و پوشيدن چادر از كنار گذاشتن آن براى ايشان بهتر است . اگر چه حرجى بر آنها نيست و خداوند سخن شما را مىشنود و به آنچه در دل داريد داناست .\r\n\r\n","description":"","footnote":"","page_name":" 169 ","page_number":171},
  {"content":"\r\n\r\n\r\n[ سوره النور ( 24 ) : آيه 61 
  ]\r\nلَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ وَ لا عَلى أَنْفُسِكُمْ أَنْ تَأْكُلُوا مِنْ بُيُوتِكُمْ أَوْ بُيُوتِ آبائِكُمْ أَوْ بُيُوتِ أُمَّهاتِكُمْ أَوْ بُيُوتِ إِخْوانِكُمْ أَوْ بُيُوتِ أَخَواتِكُمْ أَوْ بُيُوتِ أَعْمامِكُمْ أَوْ بُيُوتِ عَمَّاتِكُمْ أَوْ بُيُوتِ أَخْوالِكُمْ أَوْ بُيُوتِ خالاتِكُمْ أَوْ ما مَلَكْتُمْ مَفاتِحَهُ أَوْ صَدِيقِكُمْ لَيْسَ عَلَيْكُمْ جُناحٌ أَنْ تَأْكُلُوا جَمِيعاً أَوْ أَشْتاتاً فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ تَحِيَّةً مِنْ عِنْدِ اللَّهِ مُبارَكَةً طَيِّبَةً كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَعْقِلُونَ ( 61 )\r\n\r\nترجمه :\r\nبر نابينا و لنگ و بيمار و خود شما حرجى نيست كه از خانهء خود و پدران و مادران و برادران و خواهران و عموها و عمه‌ها و دايىها و خاله‌ها و برده‌ها و دوستان بخوريد . بر شما حرجى نيست كه با هم بخوريد يا تنها و هنگامى كه داخل خانه‌ها شويد بر خود سلام كنيد . تحيتى است از جانب خداوند ، مبارك و پاك . اينطور خداوند\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nآيات را براى شما بيان مىكند تا تعقل كنيد .\r\n\r\nقرائت :\r\nجميعا : حال و همچنين « اشتاتا » .\r\nتحية : مفعول مطلق براى « سلموا » و « من عند اللَّه » صفت آن .\r\n\r\nمقصود :\r\nقبلا در بارهء اجازه گرفتن سخن گفت . اكنون مىفرمايد :\r\n لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ  :\r\nبر نابينا و كسى كه يك يا هر دو پايش لنگ است و كسى كه بيمار است گناهى نيست .\r\nمقصود چيست ؟ 1 - مقصود اين است كه هم غذا شدن با آنها گناه ندارد . علت اين است كه مردم از هم غذا شدن با آنها خوددارى ميكردند . ميگفتند : نابينا نمىبيند و نميتواند قسمت خوب غذا را بخورد و لنگ از نشستن عاجز است و مريض از خوردن ناتوان است . 2 - موقعى كه مسلمانان به جنگ مىرفتند ، كليد خانه‌ها را به كسانى كه نميتوانستند در جنگ شركت كنند ، ميدادند و مىگفتند : براى شما حلال كرديم كه از چيزهايى كه در خانهء ماست بخوريد . آنها از خوردن خوددارى ميكردند و مىگفتند :\r\nچون صاحبان خانه‌ها نيستند ، داخل نميشويم . خداوند به آنها فرمود : اگر چيزى از اين خانه‌ها يا خانه‌هاى خويشاوندان خود بخوريد ، گناهى نيست . 3 - يعنى بر كور و لنگ و مريض گناهى نيست كه جهاد نكنند . بنا بر اين  « وَ لا عَلى أَنْفُسِكُمْ . . . »  كلام مستقلى است . بنا بر اين قسمت اول كلام در بارهء جهاد و قسمت دوم در بارهء خوردن است 4 - كوران و لنگها و بيماران از هم غذا شدن با افراد سالم خوددارى ميكردند زيرا تندرستها از هم غذا شدن با آنها تنفر داشتند . در ميان مردم مدينه رسم بود كه كوران و لنگها و بيماران با آنها بر سر يك سفره ننشينند آيه دستور داد كه با آنها غذا بخورند .\r\n5 - اشخاص مذكور مرخصند كه از خانه‌هاى افرادى كه در آيه ذكر شده‌اند ، چيزهاى خوردنى بخورند . گروهى از اصحاب پيامبر وقتى كه بىچيز مىشدند ، افراد كور و لنگ و بيمار را بخانه‌هاى پدران و مادران و خويشان مىبردند تا خود را سير كنند\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nولى آنها از خوردن خوددارى مىكردند . زيرا تصرف در مال غير ميدانستند .\r\n وَ لا عَلى أَنْفُسِكُمْ أَنْ تَأْكُلُوا مِنْ بُيُوتِكُمْ أَوْ بُيُوتِ آبائِكُمْ أَوْ بُيُوتِ أُمَّهاتِكُمْ أَوْ بُيُوتِ إِخْوانِكُمْ أَوْ بُيُوتِ أَخَواتِكُمْ أَوْ بُيُوتِ أَعْمامِكُمْ أَوْ بُيُوتِ عَمَّاتِكُمْ أَوْ بُيُوتِ أَخْوالِكُمْ أَوْ بُيُوتِ خالاتِكُمْ  : و نيز بر خود شما گناهى نيست كه از بيوت خودتان يا پدر يا مادر يا برادر يا خواهر يا عمو يا عمه يا دايى يا خاله ، چيز بخوريد . مقصود از خانهء خود ، خانهء زن است زيرا خانهء زن نيز مثل خانهء خود انسان است . برخى گويند :\r\nمقصود از خانهء خود ، خانهء اولاد است اينكه خانهء فرزند را خانهء پدر شمرده ، بخاطر اين است كه فرزند نيز نتيجهء زحمت پدر است ، مثل مال ، پيامبر خدا فرمود : پاكترين چيزى كه مؤمن مىخورد ، از كسب است . فرزند هم جزء كسب است . به همين جهت است كه خداوند در موقع ذكر خانهء خويشان خانهء فرزند را ذكر نكرده است .\r\nطبق اين آيه ، اجازه داده شده است كه انسان از خانهء خويشاوندان چيز بخورد و لو اينكه آنها خبر نداشته باشند . نظير اينكه اگر كسى وارد باغى شود و گرسنه باشد يا از گله‌اى بگذرد و تشنه باشد ، مجاز است كه از ميوهء باغ و شير گوسفندان بخورد .\r\nاين اجازه را خداوند به اين جهت داده است كه مردم در مضيقه نباشند و از پستى اخلاق بر كنار بمانند .\r\nجبائى گويد : اين آيه نسخ شده است به آيهء  « لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناهُ »  ( داخل خانهء پيامبر نشويد ، مگر اينكه به شما اذن داده شود كه براى طعام داخل شويد كه در اين صورت بايد در انتظار آمدن ظرف غذا نباشيد : احزاب 53 ) و نيز به فرمايش پيامبر خدا : « مال مسلمانى حلال نيست مگر به رضايت خاطرش » از ائمهء ما روايت شده است كه افرادى كه در آيه ذكر شده‌اند مىتوانند بدون اذنشان به حدى كه اسراف نباشد از خانه‌هاى خويشاوندان غذا بخورند .\r\n أَوْ ما مَلَكْتُمْ مَفاتِحَهُ  : و همچنين مىتوانيد از خانهء غلامان و كنيزانتان غذا بخوريد . زيرا خانه بردگان متعلق به موالى است . مقصود از مفاتح ، خزائن است .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nچنان كه مىفرمايد :  « وَ عِنْدَهُ مَفاتِحُ الْغَيْبِ »  ( خزائن غيب پيش خداوند است : انعام 59 ) .\r\nابن عباس گويد : منظور كسى است كه وكيل و قيم مالك است در ملك و گله‌اش .\r\nاو مىتواند از ميوهء درختان و شير گوسفندان استفاده برد . برخى گويند : هر گاه كليد ملكى در دست كسى باشد ، خزانه‌دار است و مىتواند به اندازه كمى از آن ملك بخورد .\r\nبرخى گويند : منظور اين است كه اگر سرپرستى طعامى از طرف مالك بعهدهء كسى گذاشته شده باشد . مىتواند از آن طعام بخورد .\r\n أَوْ صَدِيقِكُمْ  : همچنين مىتوان از خانهء دوستان صميمى بدون اذن ايشان غذا خورد . دوست صميمى كسى است كه ظاهر و باطنش با انسان يكى باشد . كلمهء صديق هم مفرد است و هم جمع . امام صادق ( ع ) فرمود : به خدا او مردى است كه بخانهء دوست مىآيد و غذاى او را بدون اذنش مىخورد . در روايت است كه دوستى از دوستان ربيع بن خثيم داخل منزل او شد و از غذاى او خورد . وقتى كه ربيع به منزل آمد ، كنيز جريان را به اطلاعش رسانيد . گفت : اگر راست است ، آزادت كردم .\r\n لَيْسَ عَلَيْكُمْ جُناحٌ أَنْ تَأْكُلُوا جَمِيعاً أَوْ أَشْتاتاً  : گناهى بر شما نيست كه دسته جمعى بخوريد يا جدا جدا . در بارهء اين قسمت چند وجه ذكر شده است : 1 - يكى از قبيله‌هاى كنانه رسمشان اين بود كه تنها غذا نميخوردند . گاهى اتفاق مىافتاد كه شتر خود را مدتى نمىدوشيدند تا كسى پيدا شود و شير دوخته را با او بخورند .\r\nخداوند اعلام فرمود : كه اگر كسى تنها غذا بخورد گناهى بر او نيست . 2 - يعنى مانعى نيست كه ثروتمند در خانهء خود با فقير غذا بخورد ، زيرا ثروتمند به خانهء خويشاوند فقير خود مىرفت و او را بخانهء خود براى خوردن غذا دعوت مىكرد . 3 - رسم آنها اين بود كه اگر مهمانى بر آنها وارد مىشد ، غذا را با او ميخوردند . خداوند اجازه داد كه با مهمان غذا بخورند يا تنها اين اقوال بهمديگر نزديكند و بهتر حمل بر همهء اين معانى است .\r\n فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ  : وقتى داخل خانه‌اى مىشويد بر يكديگر سلام كنيد . پس نظير :  « أَنِ اقْتُلُوا أَنْفُسَكُمْ »  است ( يكديگر را بكشيد : نساء\r\n\r\n","description":"","footnote":"","page_name":" 173 ","page_number":175},
  {"content":"\r\n\r\n66 ) برخى گويند : يعنى بر خانواده و عيال سلام كنيد . برخى گويند : يعنى وقتى وارد مسجد مىشويد بر آنها كه در مسجدند سلام كنيد . بهتر است آيه را بر همهء اين معانى حمل كنيم . ابراهيم گويد : وقتى داخل خانه‌اى شدى كه كسى در آن نيست ، بگو :\r\n« السلام علينا و على عباد اللَّه الصالحين » امام صادق ( ع ) فرمود : « مقصود سلام كردن شخص وارد است بر اهل خانه و جواب آنهاست . بنا بر اين بر خودتان سلام كرده‌ايد » .\r\n تَحِيَّةً مِنْ عِنْدِ اللَّهِ مُبارَكَةً طَيِّبَةً  : برنامهء سلام ، تحيت و احترامى است خدايى كه اگر رواج يابد ، موجب خير و پاداش شما مىشود . برخى مىگويند : يعنى اين نوع تحيت را خدا به شما آموخته است . آنها قبلا مىگفتند : « عم صباحا » برخى گويند :\r\nعلت اينكه سلام را مبارك ناميده ، اين است كه معنى سلام كردن دعا كردن در حق طرف است كه از آفات محفوظ بماند و علت اينكه سلام را طيب و پاك ناميده ، اين است كه بخاطر آن زندگى خوش و شيرين مىشود .\r\n كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَعْقِلُونَ  : همانطورى كه خداوند اين آداب را براى شما بيان كرد ، دليلهايى براى شما بيان مىكند كه راه خدا پرستى و ديندارى را بياموزيد . باشد كه در بارهء دينتان تعقل كنيد « 1 » .\r\n\r\n\r\n","description":"","footnote":"\r\n( 1 ) - صرف نظر از اختلافاتى كه ميان مفسرين در بارهء تفسير آيهء شريفه ذكر شد ، مىتوان از ظاهر آيه استنباط كرد كه : اولا : آيه ميخواهد بگويد : كسانى كه بواسطه كورى و لنگى و عوارض ديگر از تحصيل روزى عاجزند ، حق استفاده از خانهء اقارب خود كه در آيه ذكر شده دارند تا در مضيقه نباشند . ثانياً انسان مىتواند از خانه خود و همسر و فرزند و خويشاوندان و دوستان و . . . غذا بخورد و هدف از اين ترخيص اين است كه همبستگى و صميميت در ميان خويشاوندان و دوستان بمرحله‌اى برسد كه گويى همه در مال يكديگر شريكند و هيچگونه اختلافى و دوئيتى از اين لحاظ ميان آنها وجود ندارد . ثالثاً غذا خوردن اين افراد از خانه‌هاى يكديگر مشروط به اينكه با هم بخورند يا تنها نيست . بلكه بواسطه كمال صميميت و همبستگى هم تنها مىتوانند بخورند و هم دسته جمعى رابعاً يك شرط لازم است رعايت شود و آن اينكه از حدود متعارف خارج نشوند و در خوردن غذاى يكديگر اسراف نكنند .\r\nبا توجه به ذيل آيه كه برنامهء اسلام را با اهميت بيان ميدارد ، اين آيه از آيات بسيار پر مغز اخلاقى است .\r\n","page_name":" 174 ","page_number":176},
  {"content":"\r\n\r\n\r\n[ سوره النور ( 24 ) : آيات 62 تا 64 
  ]\r\nإِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ وَ إِذا كانُوا مَعَهُ عَلى أَمْرٍ جامِعٍ لَمْ يَذْهَبُوا حَتَّى يَسْتَأْذِنُوهُ إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَ رَسُولِهِ فَإِذَا اسْتَأْذَنُوكَ لِبَعْضِ شَأْنِهِمْ فَأْذَنْ لِمَنْ شِئْتَ مِنْهُمْ وَ اسْتَغْفِرْ لَهُمُ اللَّهَ إِنَّ اللَّهَ غَفُورٌ رَحِيمٌ ( 62 ) لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً قَدْ يَعْلَمُ اللَّهُ الَّذِينَ يَتَسَلَّلُونَ مِنْكُمْ لِواذاً فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ ( 63 ) أَلا إِنَّ لِلَّهِ ما فِي السَّماواتِ وَ الْأَرْضِ قَدْ يَعْلَمُ ما أَنْتُمْ عَلَيْهِ وَ يَوْمَ يُرْجَعُونَ إِلَيْهِ فَيُنَبِّئُهُمْ بِما عَمِلُوا وَ اللَّهُ بِكُلِّ شَيْءٍ عَلِيمٌ ( 64 )\r\n\r\nترجمه :\r\nمؤمنين كسانى هستند كه به خدا و رسولش ايمان آورده‌اند و چون با پيامبر ، بر كارى عمومى و اجتماعى قرار گيرند ، نميروند تا از او اذن بگيرند . آنان كه از تو اذن\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nميگيرند ، كسانى هستند كه به خدا و رسولش ايمان آورده‌اند . هنگامى كه براى بعضى از كارهاى خود از تو اجازه بخواهند ، هر كه را خواهى اجازه ده و براى آنها بدرگاه خدا طلب مغفرت كن كه خداوند آمرزگار و رحيم است . خواندن و صدا كردن پيامبر را در ميانتان مثل خواندن و صدا كردن خودتان قرار ندهيد ، خداوند به اشخاصى از شما كه به منظور مخالفت ، پنهان مىشوند عالم است . بايد كسانى كه مخالفت امر خدا ميكنند حذر كنند كه دچار فتنه يا عذاب دردناكى شوند . آگاه باشيد كه آنچه در آسمانها و زمين است از آن خداست . خداوند عالم است به آنچه اكنون شما بر آنيد و روزى كه بسوى او بازگردانده مىشوند و آنها را به آنچه كرده‌اند آگاه مىسازد و خداوند بهر چيزى داناست .\r\n\r\nلغت :\r\nتسلل : خارج شدن نهانى .\r\nلواذ : مخالفت .\r\n\r\nاعراب :\r\nلواذا : حال .\r\nيوم : منصوب و عطف بر « الان » محذوف . در « يوم يرجعون » از خطاب به - غيبت رجوع شده است .\r\n\r\nمقصود :\r\nقبلا در بارهء آداب معاشرت با خويشاوندان و مسلمانان سخن گفت . اكنون در اين آيه در بارهء آداب معاشرت با پيامبر خدا مىفرمايد :\r\n إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ  : در حقيقت ، مؤمن كسانى هستند كه به يگانگى و عدالت خدا معتقد باشند و پيامبرش را براستگويى بشناسند .\r\n وَ إِذا كانُوا مَعَهُ عَلى أَمْرٍ جامِعٍ لَمْ يَذْهَبُوا حَتَّى يَسْتَأْذِنُوهُ  : و هر گاه كارى پيش آيد - از قبيل جنگ و مشورت و نماز جمعه و غيره - كه انجام آن كار به همكارى و همفكرى نيازمند باشد ، بدون اجازه از پيامبر خدا ، دنبال كارهاى شخصى\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nخود نميروند .\r\n إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَ رَسُولِهِ  : آنها كه در چنين مواقعى از تو اذن ميگيرند ، داراى ايمان حقيقى هستند . اما آنها كه بدون اجازه غيبت مىكنند ، اهل ايمان نيستند .\r\n فَإِذَا اسْتَأْذَنُوكَ لِبَعْضِ شَأْنِهِمْ فَأْذَنْ لِمَنْ شِئْتَ مِنْهُمْ  : هر گاه اين افراد مؤمن بخاطر كارها و گرفتاريهاى شخصى از تو اجازه بگيرند ، هر كه را خواهى مخيرى كه اجازه دهى يا اجازه ندهى . امام هم پس از پيامبر همين سمت را دارد .\r\n وَ اسْتَغْفِرْ لَهُمُ اللَّهَ إِنَّ اللَّهَ غَفُورٌ رَحِيمٌ  : براى آنها كه اجازه ميگيرند ، از خداوند طلب مغفرت كن كه خداوند نسبت به مردم مؤمن آمرزگار و رحيم است .\r\nيعنى از خدا بخواه كه لطف خود را شامل حال ايشان گرداند تا كارى كنند كه مغفرت نصيبشان گردد . بدنبال آن چنين دستور ميدهد :\r\n لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً  : در بارهء معنى اين قسمت اقوالى است :\r\n1 - خداوند به آنها ياد داده است كه پيامبر را تعظيم كنند و او را بر ساير مردم ترجيح دهند و در موقعى كه او را صدا ميكنند ، محمد يا پسر عبد اللَّه نگويند . بلكه « يا رسول اللَّه » و « يا نبى اللَّه » بگويند و با نرمى و تواضع او را صدا كنند .\r\n2 - خداوند آنها را بر حذر داشته است از اينكه كارى كنند كه آنها را نفرين كند . زيرا دعاى او با دعاى ديگران فرق دارد و اگر دعا كند مستجاب مىشود .\r\n3 - دعوت پيامبر با دعوت شما فرق دارد . او هر چه بگويد ، از جانب خدا مىگويد و اگر كسى از فرمان او سرباز زند ، از فرمان خدا سرباز زده است .\r\n قَدْ يَعْلَمُ اللَّهُ الَّذِينَ يَتَسَلَّلُونَ مِنْكُمْ لِواذاً  : خداوند ميداند كه چه كسانى از پيامبر مخفى مىشوند و از او فرار ميكنند . در روزهاى جمعه ، افراد منافق از استماع خطبهء پيامبر خدا تنفر داشتند . از اين جهت خود را در پناه بعضى از اصحاب قرار ميدادند و فرار ميكردند ، بدون اينكه اجازه گرفته باشند . لحن اين آيه نسبت به اين اشخاص\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nتهديد آميز است . مجاهد گويد : در موقع جهاد ، افراد منافق ، مخفى مىشدند تا جان خود را حفظ كنند .\r\n فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ  :\r\nآنان كه مخالفت امر خدا يا پيامبر ميكنند ، بايد بترسند از اينكه بلائى براى آنها پيش آيد كه نفاقشان را آشكار كند يا گرفتار عذابى دردناك شوند . برخى گويند : يعنى بترسند از اينكه گرفتار كيفر دنيا يا عذاب آخرت شوند . اين آيه دلالت دارد بر اينكه امتثال اوامر پيامبر واجب است . زيرا اگر واجب نبود ، خداوند مخالفت آن را مورد تهديد و تحذير قرار نميداد .\r\n أَلا إِنَّ لِلَّهِ ما فِي السَّماواتِ وَ الْأَرْضِ  : آگاه باشيد كه مالك تصرف در آسمانها و زمين خداست و كسى را ياراى آن نيست كه به او اعتراض كند يا با او مخالفت كند .\r\nزيرا بنده حق مخالفت با مالك ندارد .\r\n قَدْ يَعْلَمُ ما أَنْتُمْ عَلَيْهِ  : خدا ميداند كه شما خوبى ميكنيد يا بدى ، ايمان داريد يا نفاق . زيرا هيچ چيز بر او مخفى نيست .\r\n وَ يَوْمَ يُرْجَعُونَ إِلَيْهِ  : و نيز خداوند ميداند كه چه موقع قيامت به پا مىشود و مردم بسوى خدا برده مىشوند .\r\n فَيُنَبِّئُهُمْ بِما عَمِلُوا  : در آن روز آنها را بكردار نيك و بد و طاعات و معاصيشان آگاه خواهد كرد .\r\n وَ اللَّهُ بِكُلِّ شَيْءٍ عَلِيمٌ  : خداوند به اعمال ايشان و همهء چيزهاى ديگر داناست و آنها را به اندازهء عملشان پاداش ميدهد .\r\n\r\n","description":"","footnote":"","page_name":" 178 ","page_number":180},
  {"content":"\r\n\r\n\r\nسورة الفرقان\r\nاين سوره بقول مجاهد و قتاده مكى است . ابن عباس گويد : سه آيهء آن در مدينه نازل شده است :  « وَ الَّذِينَ لا يَدْعُونَ مَعَ اللَّهِ إِلهاً آخَرَ  . . .  غَفُوراً رَحِيماً »  .\r\n\r\nعدد آيات :\r\nبدون خلاف 77 آيه است .\r\n\r\nفضيلت سوره :\r\nاز پيامبر خدا روايت شده كه هر كه سورهء فرقان را بخواند روز قيامت مبعوث مىشود در حالى كه ايمان دارد كه قيامت بدون ترديد فرا مىرسد و خدا مردگان را مبعوث مىكند و بدون حساب به بهشت مىرود .\r\nدر روايت است كه امام هشتم ( ع ) به اسحاق بن عمار فرمود : قرائت سورهء   « تَبارَكَ الَّذِي نَزَّلَ الْفُرْقانَ عَلى عَبْدِهِ »   را ترك نكن كه هر كه اين سوره را هر شب بخواند خدا او را هرگز عذاب نميكند و او را مورد محاسبه قرار نميدهد و جايش فردوس برين است .\r\n\r\nتفسير سوره :\r\nاين سوره به سورهء نور متصل است و اتصال نظير به نظير است . در پايان آن سوره اين بود :  « أَلا إِنَّ لِلَّهِ ما فِي السَّماواتِ وَ الْأَرْضِ . . . »  در آغاز اين سوره نيز چنين است :\r\n « لَهُ مُلْكُ السَّماواتِ وَ الْأَرْضِ . . . » \r\n\r\n","description":"","footnote":"","page_name":" 179 ","page_number":181},
  {"content":"\r\n\r\n\r\n[ سوره الفرقان ( 25 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nتَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً ( 1 ) الَّذِي لَهُ مُلْكُ السَّماواتِ وَ الْأَرْضِ وَ لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ خَلَقَ كُلَّ شَيْءٍ فَقَدَّرَهُ تَقْدِيراً ( 2 ) وَ اتَّخَذُوا مِنْ دُونِهِ آلِهَةً لا يَخْلُقُونَ شَيْئاً وَ هُمْ يُخْلَقُونَ وَ لا يَمْلِكُونَ لِأَنْفُسِهِمْ ضَرًّا وَ لا نَفْعاً وَ لا يَمْلِكُونَ مَوْتاً وَ لا حَياةً وَ لا نُشُوراً ( 3 ) وَ قالَ الَّذِينَ كَفَرُوا إِنْ هَذا إِلاَّ إِفْكٌ افْتَراهُ وَ أَعانَهُ عَلَيْهِ قَوْمٌ آخَرُونَ فَقَدْ جاؤُ ظُلْماً وَ زُوراً ( 4 )\r\nوَ قالُوا أَساطِيرُ الْأَوَّلِينَ اكْتَتَبَها فَهِيَ تُمْلى عَلَيْهِ بُكْرَةً وَ أَصِيلاً ( 5 ) قُلْ أَنْزَلَهُ الَّذِي يَعْلَمُ السِّرَّ فِي السَّماواتِ وَ الْأَرْضِ إِنَّهُ كانَ غَفُوراً رَحِيماً ( 6 ) وَ قالُوا ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ لَوْ لا أُنْزِلَ إِلَيْهِ مَلَكٌ فَيَكُونَ مَعَهُ نَذِيراً ( 7 ) أَوْ يُلْقى إِلَيْهِ كَنْزٌ أَوْ تَكُونُ لَهُ جَنَّةٌ يَأْكُلُ مِنْها وَ قالَ الظَّالِمُونَ إِنْ تَتَّبِعُونَ إِلاَّ رَجُلاً مَسْحُوراً ( 8 ) انْظُرْ كَيْفَ ضَرَبُوا لَكَ الْأَمْثالَ فَضَلُّوا فَلا يَسْتَطِيعُونَ سَبِيلاً ( 9 )\r\nتَبارَكَ الَّذِي إِنْ شاءَ جَعَلَ لَكَ خَيْراً مِنْ ذلِكَ جَنَّاتٍ تَجْرِي مِنْ تَحْتِهَا الْأَنْهارُ وَ يَجْعَلْ لَكَ قُصُوراً ( 10 )\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n\r\nترجمه :\r\nبزرگ است خدايى كه قرآن را بر بندهء خويش نازل كرد تا براى جهانيان ترساننده باشد . خدايى كه ملك آسمانها و زمين از اوست و فرزندى نگرفته و او را در ملك هستى شريكى نيست و هر چيزى را آفريد و اندازه داد . خدايان ديگرى اختيار كردند كه هيچ چيز خلق نميكنند و خود آفريده مىشوند و براى خود مالك سود و زيان نيستند و مرگ و زندگى و رستاخيز را در اختيار ندارند . مردم كافر گفتند : اين نيست مگر دروغى كه او افترا بسته و قوم ديگرى بر آن دروغ كمكش داده‌اند . اينها شرك و دروغ آورده‌اند . گفتند : اساطير گذشتگان است كه استنساخ كرده و صبح و شام بر او\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nاملاء مىشود . بگو : كسى نازل كرده است كه راز را در آسمان و زمين ميداند و او آمرزگار و رحيم است . گفتند : اين چه پيغمبرى است كه طعام مىخورد و در بازارها راه مىرود ؟ چرا ملكى بسوى او فرستاده نشد تا بهمراه او انذار كننده باشد ؟ يا چرا گنجى به او داده نشد يا چرا باغى ندارد كه از آن بخورد ؟ ستمكاران گفتند : شما جز از مرد افسون شده‌اى پيروى نميكنيد . ببين چگونه براى تو مثلها زدند و گمراه شدند و به پيدا كردن راهى استطاعت ندارند ؟ بزرگ است خدايى كه اگر بخواهد بهشتهايى بهتر از آن كه نهرها از زير آنها جارى است براى تو قرار ميدهد و قصرها در اختيار تو ميگذارد .\r\n\r\nقرائت :\r\nنأكل : كوفيان - بجز عاصم - بنون و ديگران به يا خوانده‌اند .\r\nو يجعل : ابن عامر و ابو بكر به رفع و ديگران به جزم خوانده‌اند . رفع بنا بر استيناف و جزم بنا بر عطف است بر محل « جعل » .\r\n\r\nاعراب :\r\nاكتتبها : در محل نصب و حال از « اساطير » به اضمار « قد » و « اساطير » خبر مبتداء محذوف .\r\nكيف : در محل نصب بنا بر مصدريت يا حال .\r\n\r\nمقصود :\r\n  تَبارَكَ الَّذِي نَزَّلَ الْفُرْقانَ عَلى عَبْدِهِ   : خدايى كه قرآن را - كه تميز - دهندهء حق و باطل و ثواب و خطاست - نازل كرد بركاتش بزرگ و بسيار است . بركت يعنى خير بسيار . برخى گويند : يعنى بزرگ و مقدس است و هيچكس با او شريك نيست . برخى گويند : يعنى آورندهء همهء بركتها است .\r\n  لِيَكُونَ لِلْعالَمِينَ نَذِيراً   : قرآن را بر او نازل كرد تا همهء افراد مكلف را بترساند و آنها را دعوت به رشد كند . سپس در وصف خويش مىفرمايد :\r\n الَّذِي لَهُ مُلْكُ السَّماواتِ وَ الْأَرْضِ وَ لَمْ يَتَّخِذْ وَلَداً  : ملك آسمان‌ها و\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nزمين از خداست و على رغم پندار پوچ يهوديان و مسيحيان و مشركين او را فرزندى نيست .\r\n وَ لَمْ يَكُنْ لَهُ شَرِيكٌ فِي الْمُلْكِ  : و كسى در عالم هستى شريك او نيست تا او را از مقاصدش باز دارد يا او را كمك كند .\r\n وَ خَلَقَ كُلَّ شَيْءٍ فَقَدَّرَهُ تَقْدِيراً  : همهء مخلوقات را او آفريده و آنها را بمقتضاى حكمت اندازه گيرى كرده است . مقصود از تقدير اين است كه آنها را در كتابى كه فرشتگان مىنويسند ، ثبت كرده است . برخى گويند : يعنى اشياء را خلق كرده و طول و عرض و رنگ و صفات و مدت بقاى آنها را مقدر ساخت .\r\nسپس در بارهء كفار مىفرمايد :\r\n وَ اتَّخَذُوا مِنْ دُونِهِ آلِهَةً  : بتها را خداى خود پنداشتند و آنها را پرستش كردند .\r\nسپس در بارهء خدايان آنها مىفرمايد :\r\n لا يَخْلُقُونَ شَيْئاً وَ هُمْ يُخْلَقُونَ  : اين بتها خالق چيزى نيستند . بلكه مخلوقند .\r\n وَ لا يَمْلِكُونَ لِأَنْفُسِهِمْ ضَرًّا وَ لا نَفْعاً  : و قدرت اينكه ضررى را از خود دور كنند يا نفعى براى خود تحصيل كنند ندارند .\r\n وَ لا يَمْلِكُونَ مَوْتاً وَ لا حَياةً وَ لا نُشُوراً  : و نيز قدرت ندارند كه حيات ببخشند يا بميرانند يا مردگان را زنده كنند . زيرا همهء اين كارها مخصوص خداست و بنا بر اين هيچكس جز او لايق پرستش نيست .\r\n وَ قالَ الَّذِينَ كَفَرُوا إِنْ هَذا إِلَّا إِفْكٌ افْتَراهُ  : كافران گفتند : قرآن جز دروغى كه محمد آن را آفريده و به خدا نسبت داده چيزى نيست .\r\n وَ أَعانَهُ عَلَيْهِ قَوْمٌ آخَرُونَ  : و افرادى مثل عداس و يسار و حبر - كه هر سه برده و اهل كتابند - او را بر اين كار كمك كرده‌اند . برخى گويند : آنها مىگفتند : يهود او را كمك مىكنند .\r\n فَقَدْ جاءُو ظُلْماً وَ زُوراً  : اينان با اين سخنشان مشرك گشته و دروغ گفته‌اند :\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nعلت اينكه در پاسخ آنها به همين جواب احتمالى اكتفاء مىكند ، اين است كه سابقاً اعجاز قرآن را ثابت كرده و بيان كرده است كه آنها از آوردن مثل آن عاجزند .\r\n وَ قالُوا أَساطِيرُ الْأَوَّلِينَ اكْتَتَبَها  : گفتند : قرآن افسانه‌هاى گذشتگان و نوشته‌هاى كهنه‌اى است كه محمد از روى آنها استنساخ كرده است .\r\n فَهِيَ تُمْلى عَلَيْهِ بُكْرَةً وَ أَصِيلًا  : صبح و شام بر او املاء ميكنند تا ياد بگيرد و بنويسد .\r\nبدينترتيب آنها تناقض ميگفتند : زيرا قبلا از آنها نقل شد كه قرآن ساختهء فكر خود پيامبر است و حالا از آنها نقل مىكند كه : قرآن را اشخاص ديگرى به او ياد ميدهند . با اينكه ميدانستند كه پيامبر خدا نوشتن را پيش كسى نياموخته است .\r\n قُلْ أَنْزَلَهُ الَّذِي يَعْلَمُ السِّرَّ فِي السَّماواتِ وَ الْأَرْضِ  : بگو : چنين نيست . قرآن را كسى نازل كرده است كه به همهء رازهايى كه در آسمانها و زمين است ، آگاه است و نزول قرآن مطابق مصلحت است نه هواى نفس .\r\n إِنَّهُ كانَ غَفُوراً رَحِيماً  : او آمرزگار و رحيم است . زيرا در عذاب آنها تعجيل نميكند و بوسيلهء فرستادن پيامبر بر آنها اتمام حجت مىكند .\r\n وَ قالُوا ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ  : گفتند ، اين چه پيامبرى است كه مثل ما غذا مىخورد و مثل ما در بازارها براى تحصيل معاش حركت مىكند .\r\n لَوْ لا أُنْزِلَ إِلَيْهِ مَلَكٌ فَيَكُونَ مَعَهُ نَذِيراً  : چرا بهمراه او فرشته‌اى فرستاده نشده تا او را در اداى رسالتش كمك كند ؟ ! اين مطلب هم از گفتارهاى ناپسند آنهاست .\r\nگمان ميكردند كه اگر فرشته‌اى بكمكش مىآمد ، بهتر بود . حال آنكه انسان با انسان كه همجنس اوست ، بهتر انس ميگيرد تا فرشته كه همجنس نيست .\r\n أَوْ يُلْقى إِلَيْهِ كَنْزٌ  : چرا خدا به او گنجى نداد يا مالى از آسمان برايش نفرستاد تا نيازى به تحصيل معاش نداشته باشد ؟ !  أَوْ تَكُونُ لَهُ جَنَّةٌ يَأْكُلُ مِنْها  : چرا باغى ندارد كه از ميوهء آن بخورد ؟\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nو  قالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً  : مشركين به مؤمنين مىگفتند : شما از مردى پيروى ميكنيد كه افسون شده و عقلش از او گرفته شده است .\r\n انْظُرْ كَيْفَ ضَرَبُوا لَكَ الْأَمْثالَ  : ببين در بارهء تو چه مثلهايى مىزنند ! گاهى ترا مسحور و گاهى محتاج ميشمارند و گاهى برايت آرزوى گنج مىكنند .\r\n فَضَلُّوا فَلا يَسْتَطِيعُونَ سَبِيلًا  : اينان گمراه شده‌اند و نمىتوانند راهى پيدا كنند كه ترا در برابر دلائل خود قانع سازند و راهى به ابطال تو ندارند و حق را گم كرده‌اند . زيرا گرفتار تقليد و عادت و تعصب شده‌اند .\r\n تَبارَكَ الَّذِي إِنْ شاءَ جَعَلَ لَكَ خَيْراً مِنْ ذلِكَ  : بزرگ است خدايى كه اگر بخواهد چيزى ، به تو ميدهد كه از گنج و باغ بهتر است .\r\n جَنَّاتٍ تَجْرِي مِنْ تَحْتِهَا الْأَنْهارُ وَ يَجْعَلْ لَكَ قُصُوراً  : او مىتواند به تو بهشت‌هايى دهد كه نهرها از زير آن روان است و كاخهايى به تو ببخشد كه زيبا و مستحكم است . مقصود اين است كه اينها را در آخرت به تو مىدهد . برخى گويند :\r\nيعنى در همين دنيا مىدهد .\r\n\r\n","description":"","footnote":"","page_name":" 185 ","page_number":187},
  {"content":"\r\n\r\n\r\n[ سوره الفرقان ( 25 ) : آيات 11 تا 20 
  ]\r\nبَلْ كَذَّبُوا بِالسَّاعَةِ وَ أَعْتَدْنا لِمَنْ كَذَّبَ بِالسَّاعَةِ سَعِيراً ( 11 ) إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَ زَفِيراً ( 12 ) وَ إِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً ( 13 ) لا تَدْعُوا الْيَوْمَ ثُبُوراً واحِداً وَ ادْعُوا ثُبُوراً كَثِيراً ( 14 ) قُلْ أَ ذلِكَ خَيْرٌ أَمْ جَنَّةُ الْخُلْدِ الَّتِي وُعِدَ الْمُتَّقُونَ كانَتْ لَهُمْ جَزاءً وَ مَصِيراً ( 15 )\r\nلَهُمْ فِيها ما يَشاؤُنَ خالِدِينَ كانَ عَلى رَبِّكَ وَعْداً مَسْؤُلاً ( 16 ) وَ يَوْمَ يَحْشُرُهُمْ وَ ما يَعْبُدُونَ مِنْ دُونِ اللَّهِ فَيَقُولُ أَ أَنْتُمْ أَضْلَلْتُمْ عِبادِي هؤُلاءِ أَمْ هُمْ ضَلُّوا السَّبِيلَ ( 17 ) قالُوا سُبْحانَكَ ما كانَ يَنْبَغِي لَنا أَنْ نَتَّخِذَ مِنْ دُونِكَ مِنْ أَوْلِياءَ وَ لكِنْ مَتَّعْتَهُمْ وَ آباءَهُمْ حَتَّى نَسُوا الذِّكْرَ وَ كانُوا قَوْماً بُوراً ( 18 ) فَقَدْ كَذَّبُوكُمْ بِما تَقُولُونَ فَما تَسْتَطِيعُونَ صَرْفاً وَ لا نَصْراً وَ مَنْ يَظْلِمْ مِنْكُمْ نُذِقْهُ عَذاباً كَبِيراً ( 19 ) وَ ما أَرْسَلْنا قَبْلَكَ مِنَ الْمُرْسَلِينَ إِلاَّ إِنَّهُمْ لَيَأْكُلُونَ الطَّعامَ وَ يَمْشُونَ فِي الْأَسْواقِ وَ جَعَلْنا بَعْضَكُمْ لِبَعْضٍ فِتْنَةً أَ تَصْبِرُونَ وَ كانَ رَبُّكَ بَصِيراً ( 20 )\r\n\r\n","description":"","footnote":"","page_name":" 186 ","page_number":188},
  {"content":"\r\n\r\n\r\nترجمه :\r\nبلكه قيامت را تكذيب كردند و براى كسى كه قيامت را تكذيب كند ، آتش آماده كرده‌ايم . آتشى كه چون آنها را از دور ببيند ، فرياد خشم آميزش را مىشنوند . و هنگامى كه گرفتار غل هستند و در تنگنايى از آتش افتاده‌اند ، درخواست مرگ مىكنند . امروز نه يك بار تقاضاى مرگ كنيد ، بلكه بارها تقاضا كنيد . بگو : آيا اين بهتر است يا بهشت جاودان كه به متقين وعده داده شده و پاداش و سر انجام آنهاست ؟\r\nبراى آنهاست در بهشت جاودان هر چه بخواهند و اين همان وعده‌اى است كه وفاى به آن از خدا خواسته شده است . روزى كه آنها و معبودهايشان را محشور كند و به معبودها بگويند : شما اين بندگان مرا گمراه كرديد يا خودشان گمراه شدند ؟ گويند :\r\nمنزهى تو ، ما را سزاوار نيست كه جز تو وليى بگيريم ولى تو آنها و پدرانشان را متمتع كردى تا ذكر را فراموش كردند و مردمى تبهكار بودند . شما را به آنچه مىگوئيد ، تكذيب كردند و قدرت ندارند كه عذاب را از شما برگيرند يا شما را يارى كنند ، هر كه از شما ظلم كند ، عذابى بزرگ او را مىچشانيم . پيش از تو پيامبرانى نفرستاديم جز اينكه طعام ميخوردند و در بازارها راه مىرفتند و بعضى از شما مردم را براى بعضى\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nفتنه قرار داديم ، آيا صبر مىكنيد ؟ پروردگار تو بيناست .\r\n\r\nقرائت :\r\nيحشرهم : ابن كثير و ابو جعفر و حفص و يعقوب به ياء و ديگران به نون خوانده‌اند . بنا بر اول مرجع ضمير « ربك » است .\r\nنتخذ : ابو جعفر و زيد - از يعقوب بضم نون و فتح تاء و ديگران بفتح نون خوانده‌اند .\r\nيقولون : از ابن كثير به ياء روايت شده و ديگران به تاء خوانده‌اند .\r\n\r\nلغت :\r\nسعير : آتش شعله‌ور تغيظ : هيجان و جوشش مقرنين : افرادى كه به بند كشيده شده‌اند ثبور : هلاكت بور : هلاك شدگان . جمع بائر\r\n\r\nاعراب :\r\nمكانا : ظرف براى « القوا » مقرنين : حال ثبورا : مفعول مطلق براى فعل محذوف هنا لك : ظرف زمان يا ظرف مكان  كانَتْ لَهُمْ جَزاءً وَ مَصِيراً  : حال به تقدير « قد »  لَهُمْ فِيها ما يَشاؤُنَ  : حال از « المتقون »  ما أَرْسَلْنا  : مفعول آن محذوف . اى رسلا  إِنَّهُمْ لَيَأْكُلُونَ الطَّعامَ  : مستثنى از « رسلا » يعنى « ما ارسلنا رسلا الا هم يأكلون » .\r\n\r\nمقصود :\r\nاكنون در بارهء عقائد زشت آنها و كيفر اعمال و گفتارشان مىفرمايد :\r\n\r\n","description":"","footnote":"","page_name":" 188 ","page_number":190},
  {"content":"\r\n\r\n بَلْ كَذَّبُوا بِالسَّاعَةِ  : اينها كه ترا تكذيب مىكنند نه بخاطر اين است كه تو طعام ميخورى و در بازارها راه مىروى بلكه بخاطر اين است كه قيامت و ثواب و عقاب را منكرند .\r\n وَ أَعْتَدْنا لِمَنْ كَذَّبَ بِالسَّاعَةِ سَعِيراً  : براى آنها كه قيامت را تكذيب كنند ، آتشى شعله‌ور مهيا كرده‌ايم .\r\n إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَ زَفِيراً  : آتشى كه هر گاه آنها را از فاصلهء صد سال يا يك سال راه بنگرد ، به هيجان مىآيد و فرياد خشمش بلند مىشود . در اينجا با اينكه آنها آتش را مىبينند ، مىگويد : هر گاه آتش آنها را ببيند .\r\nزيرا اين تعبير بليغ‌تر است . يعنى آتش با حالت خشم آنها را مىنگرد . البته ، خشم شنيدنى نيست كه آيه مىگويد : خشم آتش را مىشنوند . بلكه منظور اين است كه از وضع ظاهرى آن به خشمش پى مىبرند . گفته‌اند : آتش جهنم چنان فرياد مىكشد كه هر كه صداى آن را بشنود بر زمين مىافتد . برخى گفته‌اند : خشم از آتش و فرياد از اهل آتش است . يعنى خشم آتش را مىبينند و شيون و فرياد اهل آتش را مىشنوند .\r\n وَ إِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً  : هنگامى كه دست بسته در جايگاه تنگى از جهنم قرار مىگيرند ، فرياد آنها بلند مىشود و براى خود درخواست مرگ مىكنند . در حديث است كه آنها در جهنم مثل ميخ كه در ديوار قرار گرفته ، محدود و تحت فشارند .\r\nآن گاه فرشتگان در جواب آنها مىگويند :\r\n لا تَدْعُوا الْيَوْمَ ثُبُوراً واحِداً وَ ادْعُوا ثُبُوراً كَثِيراً  : امروز يك بار طلب مرگ نكنيد ، بلكه فراوان آرزوى مرگ كنيد . بهر صورت اين ناله‌ها براى شما بىفايده است . زجاج گويد : يعنى مرگ شما بزرگتر از اين است كه با يك بار درخواست كردن به آن برسيد .\r\n قُلْ أَ ذلِكَ خَيْرٌ أَمْ جَنَّةُ الْخُلْدِ الَّتِي وُعِدَ الْمُتَّقُونَ كانَتْ لَهُمْ جَزاءً وَ مَصِيراً  :\r\nبگو ، اين آتش بهتر است يا بهشت جاودان كه به پرهيزكاران وعده داده شده و پاداش\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nاعمال و سرانجام زندگى آنهاست ؟\r\n لَهُمْ فِيها ما يَشاؤُنَ خالِدِينَ  : منافع و لذات براى آنها در بهشت فراوان است و فنا نمىپذيرند .\r\n كانَ عَلى رَبِّكَ وَعْداً مَسْؤُلًا  : اين وعده‌اى است كه خدا داده و آنها از خدا درخواست كرده‌اند كه بوعدهء خود وفا كند و وفا كرده است . برخى گويند : يعنى فرشتگان از خداوند خواسته‌اند كه آنها را داخل بهشت كند و خدا هم وفا كرده است .\r\nچنان كه مىفرمايد :  « رَبَّنا وَ أَدْخِلْهُمْ جَنَّاتِ عَدْنٍ الَّتِي وَعَدْتَهُمْ »  ( خدايا ، آنها را داخل بهشت‌هايى كه آنها را وعده داده‌اى كن : غافر 8 )  وَ يَوْمَ يَحْشُرُهُمْ وَ ما يَعْبُدُونَ مِنْ دُونِ اللَّهِ  : روزى فرا مىرسد كه آنها را در صحراى محشر جمع مىكنيم و معبودهاى آنها يعنى عيسى و عزير و فرشتگان - و بقولى بتها - را مىآوريم .\r\n فَيَقُولُ أَ أَنْتُمْ أَضْلَلْتُمْ عِبادِي هؤُلاءِ أَمْ هُمْ ضَلُّوا السَّبِيلَ  : در آن وقت خداوند به معبودهاى ايشان مىگويد : آيا شما اينها را گمراه كرديد يا خودشان گمراه شدند ؟\r\n قالُوا سُبْحانَكَ ما كانَ يَنْبَغِي لَنا أَنْ نَتَّخِذَ مِنْ دُونِكَ مِنْ أَوْلِياءَ  : در جواب گويند : تو از داشتن شريك منزهى ، براى ما سزاوار نبود كه با دشمنان تو دوستى كنيم . بلكه تو ولى مايى . برخى گويند : يعنى براى ما و پرستندگان سزاوار نبود كه به پرستش جز تو دعوت كنيم و اگر ما چنين كارى ميكرديم ، با آنها طريق دوستى سپرده بوديم ولى ما با كسانى كه در برابر تو كفر مىورزند ، طريق دوستى نمىسپريم .\r\n وَ لكِنْ مَتَّعْتَهُمْ وَ آباءَهُمْ حَتَّى نَسُوا الذِّكْرَ  : ولى تو بعد از رحلت پيامبران عمر آنها را طولانى كردى و مال و اولاد آنها را بسيار كردى تا كتاب ترا فراموش كردند و پشت سر انداختند .\r\n وَ كانُوا قَوْماً بُوراً  : و اينها مردمى هلاك شونده و فاسد بودند .\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nسپس در مقام تبرئهء معبودهاى ايشان مىفرمايد :\r\n فَقَدْ كَذَّبُوكُمْ بِما تَقُولُونَ  : اكنون معبودها شما مشركين را تكذيب و گفتار شما را رد مىكنند . ( بنا بر قرائت ياء يعنى آنها بگفتار خويش شما را تكذيب مىكنند . )  فَما تَسْتَطِيعُونَ صَرْفاً وَ لا نَصْراً  : اكنون اين معبودهاى شما قادر نيستند كه عذاب را از شما دور كنند و شما را كمك دهند . ( بنا بر قرائت تاء ، يعنى شما نميتوانيد عذاب را از خود دور كنيد و خود را كمك دهيد . )  وَ مَنْ يَظْلِمْ مِنْكُمْ نُذِقْهُ عَذاباً كَبِيراً  : كسى كه بوسيلهء شرك و ارتكاب گناه ، ظلم كند ، در آخرت او را عذابى سخت مىچشانيم . اكنون روى سخن به پيامبر است .\r\n وَ ما أَرْسَلْنا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعامَ وَ يَمْشُونَ فِي - الْأَسْواقِ  : پيش از تو هم هر پيامبرى فرستاديم ، غذا مىخورد و در بازارها راه مىرفت .\r\nزجاج گويد : اين آيه پاسخ به ايراد آنهاست كه مىگفتند : چرا پيغمبر غذا مىخورد و در بازار راه مىرود ؟ يعنى در جواب آنها بگو : پيامبران پيشين نيز چنين بوده‌اند .\r\n وَ جَعَلْنا بَعْضَكُمْ لِبَعْضٍ فِتْنَةً  : ما بعضى از شما را وسيلهء آزمايش بعضى قرار داده‌ايم . يعنى فقير به غنى امتحان مىشود . زيرا مىگويد : كاش خداوند مرا هم مثل او غنى كرده بود . و نابينا به بينا امتحان مىشود . زيرا مىگويد : كاش خدا مرا هم مثل او بينا كرده بود . همچنين بيمار به سالم . برخى گويند : منظور اين است كه مؤمنين فقير گرفتار استهزاء قريش مىشوند . زيرا قريش مىگفتند : اينها افراد پست و بردگانند كه به محمد ايمان آورده‌اند . اكنون خداوند به مؤمنين مىگويد :\r\n أَ تَصْبِرُونَ  : آيا شما در برابر اين آزارها صبر مىكنيد ؟\r\n وَ كانَ رَبُّكَ بَصِيراً  : خداوند بصير است . شما صبر پيشه كنيد . در جاى ديگر در بارهء مؤمنين مىفرمايد :  « إِنِّي جَزَيْتُهُمُ الْيَوْمَ بِما صَبَرُوا »  ( امروز آنها را بواسطهء اينكه صبر كردند پاداش مىدهم : مؤمنون 111 ) .\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nبرخى گويند : يعنى اى فقرا ، آيا بر فقر خود صبر مىكنيد و آيا از ارتكاب كارهايى كه مخالفت ماست خوددارى ميكنيد ؟ اى ثروتمندان ، آيا صبر مىكنيد و شكر ما را بجاى مىآوريد و از مخالفت ما خوددارى ميكنيد ؟ بهر حال خداوند داناست و مطابق حكمت خود افرادى را غنى و افرادى را فقير مىكند و به شكيبايى و ناشكيبايى افراد آگاه است .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n\r\n[ سوره الفرقان ( 25 ) : آيات 21 تا 30 
  ]\r\nوَ قالَ الَّذِينَ لا يَرْجُونَ لِقاءَنا لَوْ لا أُنْزِلَ عَلَيْنَا الْمَلائِكَةُ أَوْ نَرى رَبَّنا لَقَدِ اسْتَكْبَرُوا فِي أَنْفُسِهِمْ وَ عَتَوْا عُتُوًّا كَبِيراً ( 21 ) يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ وَ يَقُولُونَ حِجْراً مَحْجُوراً ( 22 ) وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً ( 23 ) أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلاً ( 24 ) وَ يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلاً ( 25 )\r\nالْمُلْكُ يَوْمَئِذٍ الْحَقُّ لِلرَّحْمنِ وَ كانَ يَوْماً عَلَى الْكافِرِينَ عَسِيراً ( 26 ) وَ يَوْمَ يَعَضُّ الظَّالِمُ عَلى يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبِيلاً ( 27 ) يا وَيْلَتى لَيْتَنِي لَمْ أَتَّخِذْ فُلاناً خَلِيلاً ( 28 ) لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي وَ كانَ الشَّيْطانُ لِلْإِنْسانِ خَذُولاً ( 29 ) وَ قالَ الرَّسُولُ يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً ( 30 )\r\n\r\n","description":"","footnote":"","page_name":" 193 ","page_number":195},
  {"content":"\r\n\r\n\r\nترجمه :\r\nآنهايى كه اميد ديدار جزاى ما ندارند گفتند : چرا بر ما ملائكه نازل نشدند يا چرا خداى خود را نمىبينيم ؟ اينها گرفتار كبر شدند و به سركشى بزرگى روى آوردند . در آن روز كه فرشتگان را مىبينند ، مجرمين را بشارتى نيست و فرشتگان به آنها مىگويند : بهشت بر شما حرام شده است . و بكارهايى كه انجام داده‌اند ، پرداخته ، آنها را به صورت غبار پراكنده در مىآوريم . در آن روز جايگاه و آسايشگاه اهل بهشت ، بهتر و نيكوتر است . و آن روز كه آسمان كه ابر آن را فرا گرفته شكافته شود و فرشتگان نازل گردند . در آن روز ملك حق از آن خداوند رحمان است و براى كافران روزى دشوار است . روزى كه ستمكار دو دست خود را بگزد و بگويد : كاش بهمراه پيامبر راهى بسوى هدايت انتخاب كرده بودم . واى بر من ، كاش فلانى را دوست نگزيده بودم . او مرا از قرآن بعد از آنكه مرا آمده بود گمراه كرد و شيطان خوار - كنندهء انسان است . پيامبر گفت : خدايا قوم من قرآن را متروك ساختند .\r\n\r\nقرائت :\r\nتشقق : كوفيان و ابو عمرو به تشديد شين و ديگران بدون تشديد خوانده‌اند .\r\nننزل : ابن كثير بفعل مضارع و ديگران بصيغهء ماضى مجهول خوانده‌اند .\r\n\r\nلغت :\r\nرجاء : اميدوارى .\r\nلقاء : ديدار .\r\nعتو : سركشى .\r\nحجر : منع و در تنگنا قرار دادن . به حرام « حجر » گفته شده ، بخاطر اينكه انسان محدود مىشود .\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nهباء : غبار كه قابل گرفتن نيست .\r\nفلان : كنايه از مرد و « فلانه » كنايه از زن و چون به حيوان گفته شود ، الف و لام بر سرش در آيد .\r\n\r\nاعراب :\r\n يَوْمَ يَرَوْنَ الْمَلائِكَةَ  : عامل « يوم » معنى « لا بشرى يومئذ للمجرمين » زيرا دلالت بر « يحزنون » دارد . « يومئذ » تأكيد يوم . . .\r\nحجرا : مفعول دوم براى فعل مقدر . يعنى « جعل اللَّه عليكم الجنة حجراً محجورا » .\r\n يَوْمَئِذٍ خَيْرٌ  : عامل « يومئذ » كلمهء « خير » است .\r\n يَوْمَ تَشَقَّقُ  : عامل « يوم » محذوف است .\r\n الْمُلْكُ يَوْمَئِذٍ  : كلمهء « يومئذ » متعلق به « الملك » است و « الحق » صفت « الملك » است . و « للرحمان » خبر « الملك » است .\r\n يَوْمَ يَعَضُّ  : كلمهء « يوم » منصوب به فعل محذوف يا عطف به ما قبل است .\r\nيقول : حال .\r\n يا لَيْتَنِي  : منادى محذوف است . يعنى « يا صاحبى » .\r\n يا وَيْلَتى  : منادى مضاف به ياء متكلم بوده است .\r\n\r\nشأن نزول :\r\nابن عباس گويد :  « يَوْمَ يَعَضُّ . . . »  در بارهء عقبة بن ابى معيط و ابى بن خلف نازل شده است كه با يكديگر دوست بودند .\r\nجريان از اينقرار است كه عقبه هر گاه از سفر مىآمد ، اشراف قوم را به مهمانى مىطلبيد و با پيامبر اسلام زياد مجالست داشت . روزى از سفر برگشت و طعامى ترتيب داد و پيامبر خدا را با جمعى به طعام خويش دعوت كرد . هنگامى كه طعام حاضر شد پيامبر فرمود : طعام ترا نميخورم . مگر اينكه به يگانگى خدا و رسالت پيامبرش گواهى دهى . عقبه شهادتين بر زبان جارى كرد . اين خبر به ابى رسيد . به عقبه گفت :\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nتو هم شيفتهء او شدى ؟ ! عقبه جواب داد : نه . لكن او بخانهء من آمده بود و ميخواست طعام مرا نخورد . من شرم كردم كه او بدون خوردن طعام از خانهء من بيرون رود . از اينرو شهادتين گفتم . تا او طعام مرا بخورد .\r\nابى گفت : من از تو راضى نميشوم . مگر اينكه به روى و آب دهان بر صورتش بيفكنى . عقبه همين كار كرد و مرتد شد و شكمبهء حيوانى را بر دوش پيامبر انداخت .\r\nپيامبر فرمود : ترا در بيرون مكه نمىبينم مگر اينكه سرت با شمشير برگيرم .\r\nدر جنگ بدر دست و پايش را بستند و سرش را بريدند .\r\nابى نيز در جنگ احد بدست خود پيامبر خدا بقتل رسيد .\r\nضحاك گويد : وقتى عقبه آب دهان به صورت پيامبر خدا افكند . آب دهان به صورت خودش افتاد و گونه‌هايش را سوزانيد . اين اثر تا وقت مرگ با او بود .\r\nبرخى گويند : اين آيه در بارهء هر كافر يا ظالمى كه در كفر يا ظلم به روى ديگرى كند و امر خدا را اطاعت نكند ، نازل شده است . امام صادق فرمود : هيچ مردى از قريش نيست ، جز اينكه يك يا دو آيه در باره‌اش نازل شده كه او را به بهشت يا دوزخ سوق ميدهد و در بارهء بعديها نيز صادق است .\r\n\r\nمقصود :\r\nدر بارهء معرفى وضع روحى كافران و گفتار ايشان مىفرمايد :\r\n وَ قالَ الَّذِينَ لا يَرْجُونَ لِقاءَنا لَوْ لا أُنْزِلَ عَلَيْنَا الْمَلائِكَةُ  : آنان كه اميدى به ملاقات پاداش ما ندارند و معاد را منكرند ، گفتند : چرا فرشتگان بر ما نازل نشدند و رسالت محمد ( ص ) را بما خبر ندادند ؟ ! بعضى گفته‌اند : رجاء در لغت تهامه و هذيل بمعنى ترس است . زيرا كسى كه به چيزى اميد دارد ، مىترسد كه از او فوت شود .\r\n أَوْ نَرى رَبَّنا  : چرا خداى خود را نمىبينيم كه بما دستور دهد محمد را تصديق و اطاعت كنيم ؟ جبائى مىگويد : اين جمله دلالت دارد بر اينكه آنها خدا را جسم مىدانستند و ميخواستند او را به چشم ببينند .\r\n\r\n","description":"","footnote":"","page_name":" 196 ","page_number":198},
  {"content":"\r\n\r\n لَقَدِ اسْتَكْبَرُوا فِي أَنْفُسِهِمْ وَ عَتَوْا عُتُوًّا كَبِيراً  : سوگند كه اينان با اين سخنانشان در پى كبر و خود پسندى برخاسته‌اند و سخت در پى طغيان و عنادند و فرمان خدا را تمرد كرده‌اند .\r\nاكنون اعلام مىكند كه در روز قيامت ، آنها فرشتگان را خواهند ديد :\r\n يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ  : روزى فرشتگان را خواهند ديد كه هيچكس مردم مجرم را نويد به بهشت و پاداش نخواهد داد . مقصود از مجرم در اينجا كافر است .\r\n وَ يَقُولُونَ حِجْراً مَحْجُوراً  : فرشتگان در آن روز به آنها مىگويند : حرام است بر شما كه كسى شما را نويد دهد .\r\nبرخى ميگويند : در دوران جاهليت رسم بود كه هر گاه در ماه‌هاى حرام كسى به كسى بر مىخورد كه از او مىترسيد ، به او ميگفت :  « حِجْراً مَحْجُوراً »  يعنى به - احترام اين ماه ، بر تو حرام است كه متعرض من شوى و بدينوسيله جلو تجاوز او را ميگرفت . در روز قيامت همه مجرمين همين عبارت را در برابر ملائكه بر زبان مىآورند به اميد اينكه برايشان نفعى داشته باشد .\r\nبرخى گويند : يعنى فرشتگان به آنها مىگويند : جز كسى كه خدا را به يگانگى شناخته ، نمىتواند وارد بهشت شود .\r\nبرخى گويند : يعنى فرشتگان به آنها مىگويند : حرام است بر شما كه پناه بياوريد ، هيچكس به شما پناه نخواهد داد .\r\n وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  : ما به كردار آنها مىپردازيم و آن را به صورت غبار پراكنده‌اى در مىآوريم كه هيچ فايده‌اى براى آنها نداشته باشد . اين قسمت از نظر فن بلاغت عجيب است . زيرا ميخواهد بگويد :\r\nهمچون كسى كه به چيزى روى مىآورد كه آن را نمىپسندد و قصدش ديگرگون ساختن آن است ، ما نيز بكردار ناپسند و مكروه آنها روى مىآوريم و آن را بر باد ميدهيم . مقصود اين است كه آنها در دنيا كارهايى كرده‌اند كه از آنها اميد فايده\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nداشته‌اند . مثل : انصاف ، كمك مظلوم ، آزاد كردن بردگان و صدقات و كارهايى كه به منظور تقرب به بتها انجام داده‌اند . در قيامت از اين گونه كارها ، هيچ نتيجه‌اى نميگيرند . زيرا هدفشان از اين كارها ارضاء بتها بوده است .\r\nمنظور از « هباء » غبار و بقولى گرد و خاكى است كه حيوانات بوجود مىآورند و بقولى گرد و خاكى است كه بادها بوجود مىآورند . ابن عباس گويد : آبى است كه ريخته شده است .\r\nخلاصه اينكه ميخواهد بگويد : اعمال آنها باطل و بيهوده خواهد شد .\r\n أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا  : بدنبال بيان وضع كفار ، اينك در بارهء اهل بهشت ميفرمايد : در روز قيامت مكان و استراحتگاه بهشتيان نيكوتر و بهتر است . مقصود اين است كه بهشت - فى نفسه - خوب و نيكوست .\r\nقيلوله ، استراحت نيمروز است و مقيل زمان استراحت است و لو اينكه توأم با خواب نباشد . مخصوصاً كه اهل بهشت خواب ندارند .\r\nصفت تفضيل در اينجا براى خوبى ذاتى به كار رفته است . مثل :  « هُوَ أَهْوَنُ عَلَيْهِ »  ( روم 27 : اين كار بر او آسان است ) و مثل : « اللَّه اكبر » كه معنى آن نيست كه خدا از هر چيزى بزرگتر است زيرا خدا اين قدر عظمت دارد كه به هيچ چيز مقايسه نمىشود .\r\nبس معنى آن اين است كه : خدا بزرگ است .\r\n وَ يَوْمَ تَشَقَّقُ السَّماءُ بِالْغَمامِ  : قيامت روزى است كه آسمان به ابر پوشيده شده و از هم شكافته مىشود . شكافته شدن آسمان بخاطر نزول فرشتگان است ، چنان كه مىفرمايد :\r\n وَ نُزِّلَ الْمَلائِكَةُ تَنْزِيلًا  : ابن عباس گويد : آسمان اول شكافته مىشود و اهل آن كه از همهء جن و انس بيشترند ، فرود مىآيند . سپس آسمان دوم شكافته مىشود و اهل آن كه از همهء اهل آسمان اول و زمين بيشترند فرو مىآيند و همچنين تا آسمان هفتم . . .\r\n الْمُلْكُ يَوْمَئِذٍ الْحَقُّ لِلرَّحْمنِ  : ملك و سلطنت حقيقى در روز قيامت ، همان ملك خداست . در آن روز تمام قدرتها و سلطه‌ها زوال مىپذيرد . برخى گفته‌اند : سه\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nسلطنت داريم : سلطنت عظمت كه مخصوص خداست و سلطنت ديانت كه خدا ميدهد و سلطنت جبر كه از راه زور است .\r\n وَ كانَ يَوْماً عَلَى الْكافِرِينَ عَسِيراً  : قيامت روزى است كه بر كافرين بسيار دشوار است . اما براى مؤمنين اينقدر سهل و زودگذر است كه به اندازهء يك نماز خواندن طول و زحمت بيشتر ندارد . اين آيه ، بشارتى است براى مؤمنين .\r\n وَ يَوْمَ يَعَضُّ الظَّالِمُ عَلى يَدَيْهِ  : قيامت روزى است كه ظالم - همچون عقبة بن ابى معيط - از فرط ندامت انگشت خود را مىگزد . اين است سرنوشت آنها كه براى خود دوستانى غير از خدا بگيرند . عطاء گويد : اينقدر دستهاى خود را نيش مىزنند كه گوشت آن تا مرفق ريخته مىشود .\r\n يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا  : ظالم در آن روز مىگويد : كاش به راه پيامبر رفته بودم و از هدايت او بهره‌مند شده بودم .\r\n يا وَيْلَتى لَيْتَنِي لَمْ أَتَّخِذْ فُلاناً خَلِيلًا  : كاش پيامبر را اطاعت مىكردم و ابى - يا شيطان - را بدوستى خود بر نميگزيدم ! اگر مقصود از ظالم ، همهء ظلمه باشد ، مقصود هر دوستى است كه انسان را از راه دين گمراه سازد . اگر ميخواست همهء گمراه كنندگان را - مثل فرعون و هامان و ابليس و . . . - ذكر كند ، سخن طولانى مىشد . از اين جهت كلمهء فلان را به كار برد كه همه را شامل مىشود .\r\n لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي  : او مرا از توجه به قرآن كه بوسيلهء پيامبر خدا بدست من رسيده بود ، گمراه كرد . در اينجا اين مطلب تمام مىشود . بدنبال آن به بيان مطلب مهم ديگرى پرداخته ، مىفرمايد :\r\n وَ كانَ الشَّيْطانُ لِلْإِنْسانِ خَذُولًا  : شيطان انسان را خوار مىكند . زيرا روز قيامت از او تبرى مىجويد و او را تسليم كيفر مىكند .\r\n وَ قالَ الرَّسُولُ يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً  : پيامبر خدا در\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nپيشگاه حق لب به شكايت گشوده ، عرض كرد : خدايا اينها قرآن را تكذيب كردند و از توجه به مضامين آن خوددارى كردند . برخى گفته‌اند : فعل ماضى در اينجا به معنى مضارع است . يعنى در روز قيامت پيامبر خدا شكايت مىكند كه اينها به قرآن مجيد توجه نداشتند .\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n\r\n[ سوره الفرقان ( 25 ) : آيات 31 تا 40 
  ]\r\nوَ كَذلِكَ جَعَلْنا لِكُلِّ نَبِيٍّ عَدُوًّا مِنَ الْمُجْرِمِينَ وَ كَفى بِرَبِّكَ هادِياً وَ نَصِيراً ( 31 ) وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً كَذلِكَ لِنُثَبِّتَ بِهِ فُؤادَكَ وَ رَتَّلْناهُ تَرْتِيلاً ( 32 ) وَ لا يَأْتُونَكَ بِمَثَلٍ إِلاَّ جِئْناكَ بِالْحَقِّ وَ أَحْسَنَ تَفْسِيراً ( 33 ) الَّذِينَ يُحْشَرُونَ عَلى وُجُوهِهِمْ إِلى جَهَنَّمَ أُوْلئِكَ شَرٌّ مَكاناً وَ أَضَلُّ سَبِيلاً ( 34 ) وَ لَقَدْ آتَيْنا مُوسَى الْكِتابَ وَ جَعَلْنا مَعَهُ أَخاهُ هارُونَ وَزِيراً ( 35 )\r\nفَقُلْنَا اذْهَبا إِلَى الْقَوْمِ الَّذِينَ كَذَّبُوا بِآياتِنا فَدَمَّرْناهُمْ تَدْمِيراً ( 36 ) وَ قَوْمَ نُوحٍ لَمَّا كَذَّبُوا الرُّسُلَ أَغْرَقْناهُمْ وَ جَعَلْناهُمْ لِلنَّاسِ آيَةً وَ أَعْتَدْنا لِلظَّالِمِينَ عَذاباً أَلِيماً ( 37 ) وَ عاداً وَ ثَمُودَ وَ أَصْحابَ الرَّسِّ وَ قُرُوناً بَيْنَ ذلِكَ كَثِيراً ( 38 ) وَ كُلاًّ ضَرَبْنا لَهُ الْأَمْثالَ وَ كُلاًّ تَبَّرْنا تَتْبِيراً ( 39 ) وَ لَقَدْ أَتَوْا عَلَى الْقَرْيَةِ الَّتِي أُمْطِرَتْ مَطَرَ السَّوْءِ أَ فَلَمْ يَكُونُوا يَرَوْنَها بَلْ كانُوا لا يَرْجُونَ نُشُوراً ( 40 )\r\n\r\n","description":"","footnote":"","page_name":" 201 ","page_number":203},
  {"content":"\r\n\r\n\r\nترجمه :\r\nهمچنين براى هر پيامبرى دشمنى از مجرمين قرار داديم و هدايت و يارى خدا ترا بس است . آنها كه كافر شدند ، گفتند : چرا قرآن يكباره نازل نشد ؟ قرآن را تدريجاً نازل كرديم براى اينكه قلب ترا استوار گردانيم و قطعات آن را بدنبال يكديگر نازل كرديم و استوار گردانيديم . هيچ مثلى در ابطال تو نمىآورند مگر اينكه ما در برابر آن حق و چيزى كه تفسير آن نيكوتر است به تو داديم . آنها كه به صورت به جهنم برده مىشوند ، مكانشان بدتر و خود گمراه‌ترند . ما به موسى كتاب داديم و برادرش هارون را وزيرش ساختيم و گفتيم : بسوى قومى برويد كه آيات ما را تكذيب كردند و ما آن قوم را هلاك كرديم . و قوم نوح را كه تكذيب پيامبران كردند ، غرق ساختيم و آنها را براى مردم نشانى قرار داديم . و براى ستمكاران عذاب دردناكى مهيا كرديم . و عاد و ثمود و اصحاب رس و اقوام بسيارى در فاصلهء ميان آن . همه را مثل زده‌ايم و همه را هلاك كرده‌ايم . آنها بر قريه‌اى كه باران بد بر آن باريد ، گذشته‌اند .\r\nآيا آن قريه را نميديدند ؟ ولى آنها اميد قيامت ندارند .\r\n\r\nلغت :\r\nعدو : دشمن كينه توز .\r\nترتيل : بيان كردن با استوارى و فاصله تدمير : هلاك كردن\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nرس : چاهى كه سنگ چينى نشده باشد تتبير : هلاك كردن\r\n\r\nاعراب :\r\n هادِياً وَ نَصِيراً  : حال يا تميز جملة : حال احسن : مجرور و عطف بر « الحق »  عَلى وُجُوهِهِمْ  : در محل نصب و حال  وَ عاداً وَ ثَمُودَ . . .  : عطف بر « جعلناهم » يا بر « اعتدنا »  مَطَرَ السَّوْءِ  : مفعول مطلق\r\n\r\nمقصود :\r\nاكنون در تسليت خاطر پيامبر مىفرمايد :\r\n وَ كَذلِكَ جَعَلْنا لِكُلِّ نَبِيٍّ عَدُوًّا مِنَ الْمُجْرِمِينَ  : همانطورى كه مشركين قوم ترا تكذيب ميكنند و ما آنها را دشمن تو ساخته‌ايم ، پيامبران پيش از تو نيز تكذيب مىشدند و ما مجرمين را دشمن آنها ساخته بوديم . مقصود اين است كه پيامبران را وادار كرديم كه آنها را دعوت به ايمان كنند و دين باطلشان را مذمت كنند . اين كار سبب دشمنى آنها مىشد . بنا بر اين مثل اين است كه خدا آنها را بدشمنى با پيامبران واداشته است .\r\n وَ كَفى بِرَبِّكَ هادِياً وَ نَصِيراً  : خداوند كه ترا هدايت به حق و دوستان خود را يارى مىكند ، براى تو كافى است .\r\n وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً  : كفار به پيامبر خدا گفتند : چرا قرآن هم مثل تورات و انجيل و زبور يك جا نازل نشد ؟\r\n كَذلِكَ لِنُثَبِّتَ بِهِ فُؤادَكَ  : قرآن را قطعه قطعه و به صورت متفرق بر تو نازل كرديم تا قلبت را قوى كنيم و بر بصيرت تو بيفزائيم . گويند : علت اينكه كتابهاى ديگر يك جا نازل مىشد اين بود كه پيامبران پيشين مىخواندند و مىنوشتند . از اينجهت\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nبه صورت مكتوب يك جا نازل مىشد . اما پيامبر اسلام امى بود ، نمىخواند و نمينوشت از اينجهت قرآن تدريجاً بر او نازل شد . وانگهى قرآن ناسخ و منسوخ دارد و به سؤالات مختلفى كه شده است ، جواب داده و نيز وضعى را انكار مىكند يا از جريانى خبر ميدهد . همهء اينها ايجاب ميكرد كه قرآن تدريجاً نازل شود .\r\n وَ رَتَّلْناهُ تَرْتِيلًا  : قرآن را بروشنى بيان كرديم و قطعات آن را قسمت قسمت بر تو نازل كرديم .\r\nدر روايت است كه پيامبر خدا به ابن عباس فرمود : وقتى قرآن ميخوانى به ترتيل بخوان . پرسيد : ترتيل چيست ؟ فرمود : آشكار و روشن بيان كن و مثل خرماى خشك و غير قابل استفاده پراكنده‌اش نكن و مثل شعر تند مخوان . بر سر مطالب عجيبش توقف كنيد و دلها را به جنبش در آوريد و همّ شما اين نباشد كه به آخر سوره برسيد .\r\n وَ لا يَأْتُونَكَ بِمَثَلٍ إِلَّا جِئْناكَ بِالْحَقِّ وَ أَحْسَنَ تَفْسِيراً  : هر مثلى مشركين براى ابطال و دشمنى تو مىآورند ، ما نيز كلام حقى بر تو نازل مىكنيم كه مثل آنها را ابطال كند و از مثل آنها از لحاظ روشنى و تفسير بهتر و نيكوتر باشد .\r\n الَّذِينَ يُحْشَرُونَ عَلى وُجُوهِهِمْ إِلى جَهَنَّمَ  : اين كفار مكه ، به صورت بسوى جهنم كشيده مىشوند . در بارهء پيامبر خدا و اصحابش مىگفتند : اينها بدترين خلق خدايند . خدا هم در بارهء آنها فرمود :\r\n أُوْلئِكَ شَرٌّ مَكاناً وَ أَضَلُّ سَبِيلًا  : جايگاه اينان بدتر و از لحاظ دين و طريقت گمراه‌ترين مردمانند .\r\nدر روايت است كه كسى از پيامبر خدا پرسيد : چگونه كافر به پيشانى به جهنم برده مىشود ؟ فرمود : خدايى كه او را بر دو پا راه مىبرد ، قادر است كه در قيامت او را بر صورت راه ببرد . اكنون در بارهء پيامبران و امم ايشان ميفرمايد :\r\n وَ لَقَدْ آتَيْنا مُوسَى الْكِتابَ وَ جَعَلْنا مَعَهُ أَخاهُ هارُونَ وَزِيراً  : ما به موسى تورات داديم و برادرش هارون را مأمور كرديم كه در كار تبليغ رسالت و حمايت او با او باشد .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\n فَقُلْنَا اذْهَبا إِلَى الْقَوْمِ الَّذِينَ كَذَّبُوا بِآياتِنا فَدَمَّرْناهُمْ تَدْمِيراً  : آنها را بسوى فرعون و قومش كه به تكذيب آيات ما پرداخته بودند ، فرستاديم ، موسى و هارون مأموريت خود را انجام دادند . ولى فرعون و قومش سخن آنها را نشنيدند و نبوت آنها را منكر شدند و ما آنها را به نحوى شگفت انگيز هلاك كرديم .\r\n وَ قَوْمَ نُوحٍ لَمَّا كَذَّبُوا الرُّسُلَ أَغْرَقْناهُمْ  : قوم نوح را به وسيلهء طوفان و آبى كه از آسمان مىباريد و از زمين مىجوشيد غرق كرديم و اين بعد از آنى بود كه پيامبران را تكذيب كرده بودند . زجاج گويد : تكذيب يك پيامبر تكذيب همهء انبياء است .\r\n وَ جَعَلْناهُمْ لِلنَّاسِ آيَةً  : و آنها را وسيلهء عبرت و اندرز مردم ساختيم .\r\n وَ أَعْتَدْنا لِلظَّالِمِينَ عَذاباً أَلِيماً  : براى ستمكاران غير از عذاب دنيا عذابى دردناك در آخرت مهيا كرده‌ايم .\r\n وَ عاداً وَ ثَمُودَ وَ أَصْحابَ الرَّسِّ  : همچنين عاد و ثمود و قومى كه پيامبر خود را در چاه افكندند هلاك كرديم .\r\nبرخى گويند : اصحاب رس گله‌دار بودند و چاهى داشتند كه از آب آن استفاده ميكردند و بتها را مىپرستيدند . خداوند شعيب را بسوى آنها فرستاد و تكذيبش كردند . آب چاه فرو رفت و زمين آنها را بلعيد . برخى گويند : رس قريه‌اى بود در يمامه كه مردم آن پيامبر خود را كشتند . برخى گويند : پيامبرى داشتند بنام حنظله كه او را كشتند و خدا هلاكشان كرد .\r\nبرخى گويند : رس چاهى بود در انطاكيه . مردم آن حبيب نجار را كشتند . از امام صادق روايت شده است كه زنان اين قوم مساحقه مىكردند .\r\n وَ قُرُوناً بَيْنَ ذلِكَ كَثِيراً  : در فاصلهء ميان عاد و ثمود و اصحاب رس اقوام ديگرى هم بودند كه بواسطهء تكذيب انبياء هلاك شدند . قرن 70 يا 40 سال است .\r\n وَ كُلًّا ضَرَبْنا لَهُ الْأَمْثالَ  : بهمهء آنها گفتيم كه اگر ايمان نياورند عذاب بر آنها نازل مىشود . برخى گويند : يعنى احكام دين و دنيا را براى آنها بيان كرديم .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\n وَ كُلًّا تَبَّرْنا تَتْبِيراً  : همهء آنها را بواسطهء تكذيب و انكارشان هلاك كرديم .\r\nزجاج گويد : تتبير قطعه قطعه كردن است .\r\n وَ لَقَدْ أَتَوْا عَلَى الْقَرْيَةِ الَّتِي أُمْطِرَتْ مَطَرَ السَّوْءِ  : كفار مكه از قريهء قوم لوط كه سنگباران شد ، عبور كرده‌اند .\r\n أَ فَلَمْ يَكُونُوا يَرَوْنَها  : آيا اين قريه را در مسافرتها نديده‌اند كه بترسند و عبرت بگيرند ؟\r\n بَلْ كانُوا لا يَرْجُونَ نُشُوراً  : بلكه قريه را ديده‌اند و عبرت نگرفته‌اند .\r\nزيرا از قيامت نمىترسند و اميد پاداش ندارند و به نشئهء بعد مؤمن نيستند تا از ارتكاب گناه خوددارى كنند .\r\n\r\n","description":"","footnote":"","page_name":" 206 ","page_number":208},
  {"content":"\r\n\r\n\r\n[ سوره الفرقان ( 25 ) : آيات 41 تا 50 
  ]\r\nوَ إِذا رَأَوْكَ إِنْ يَتَّخِذُونَكَ إِلاَّ هُزُواً أَ هذَا الَّذِي بَعَثَ اللَّهُ رَسُولاً ( 41 ) إِنْ كادَ لَيُضِلُّنا عَنْ آلِهَتِنا لَوْ لا أَنْ صَبَرْنا عَلَيْها وَ سَوْفَ يَعْلَمُونَ حِينَ يَرَوْنَ الْعَذابَ مَنْ أَضَلُّ سَبِيلاً ( 42 ) أَ رَأَيْتَ مَنِ اتَّخَذَ إِلهَهُ هَواهُ أَ فَأَنْتَ تَكُونُ عَلَيْهِ وَكِيلاً ( 43 ) أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ إِنْ هُمْ إِلاَّ كَالْأَنْعامِ بَلْ هُمْ أَضَلُّ سَبِيلاً ( 44 ) أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً ثُمَّ جَعَلْنَا الشَّمْسَ عَلَيْهِ دَلِيلاً ( 45 )\r\nثُمَّ قَبَضْناهُ إِلَيْنا قَبْضاً يَسِيراً ( 46 ) وَ هُوَ الَّذِي جَعَلَ لَكُمُ اللَّيْلَ لِباساً وَ النَّوْمَ سُباتاً وَ جَعَلَ النَّهارَ نُشُوراً ( 47 ) وَ هُوَ الَّذِي أَرْسَلَ الرِّياحَ بُشْراً بَيْنَ يَدَيْ رَحْمَتِهِ وَ أَنْزَلْنا مِنَ السَّماءِ ماءً طَهُوراً ( 48 ) لِنُحْيِيَ بِهِ بَلْدَةً مَيْتاً وَ نُسْقِيَهُ مِمَّا خَلَقْنا أَنْعاماً وَ أَناسِيَّ كَثِيراً ( 49 ) وَ لَقَدْ صَرَّفْناهُ بَيْنَهُمْ لِيَذَّكَّرُوا فَأَبى أَكْثَرُ النَّاسِ إِلاَّ كُفُوراً ( 50 )\r\n\r\n","description":"","footnote":"","page_name":" 207 ","page_number":209},
  {"content":"\r\n\r\n\r\nترجمه :\r\nهنگامى كه ترا ببينند ، ترا استهزاء مىكنند ، آيا اين است كسى كه خدا او را به رسالت برگزيده است ؟ اگر در برابر او صبر نميكرديم ميخواست ما را از خدايانمان گمراه كند . هنگامى كه عذاب را بنگرند ، خواهند دانست كه كى گمراه‌تر است ؟ آيا كسى كه هواى خود را خداى خود گرفت ، ديدى ؟ آيا تو وكيل اويى ؟ آيا گمان ميكنى كه اكثر آنها مىشنوند يا تعقل مىكنند ؟ نيستند مگر مثل چارپايان . بلكه گمراه‌ترند .\r\nآيا نديدى كه خدايت چگونه سايه را گسترش داد ؟ اگر ميخواست ساكنش ميكرد .\r\nآن گاه خورشيد را بر سايه دليل ساختيم . آن گاه سايه را به آسانى كم كرديم . اوست كه شب را پوشش شما و خواب را آسايش شما و روز را موقع پراكنده شدن شما قرار داد . اوست كه بادها را در جلو رحمت خود بشارت دهنده قرار داد و از آسمان آب ظاهر كننده نازل كرديم تا سرزمين مرده را بوسيلهء آن زنده كنيم و چارپايان و انسانهاى بسيارى را بدان آب بنوشانيم و باران را در ميان آنها مىگردانيم تا متذكر شوند و بيشتر مردم جز از كفران نعمت ابا كردند .\r\n\r\nلغت :\r\nقبض : جمع كردن يسير : آسان سبات : استراحت نشر : پراكندن .\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nاناسى : جمع انسان ( ياء عوض از نون است ) اناسين هم گفته‌اند . ممكن است جمع « انسى » باشد . مثل كرسى و كراسى .\r\n\r\nاعراب :\r\n أَ هذَا الَّذِي بَعَثَ اللَّهُ رَسُولًا  : عائد موصول محذوف است . « رسولا » حال است .\r\n إِنْ كادَ  : مخففه از « ان » تقدير ضمير شان . لام در « ليضلنا » تأكيد است .\r\n كَيْفَ مَدَّ الظِّلَّ  : « كيف » حال از ضمير « مد » يا منصوب بنا بر مصدريت .\r\n أَ لَمْ تَرَ  : رؤيت قلبى است يا رؤيت به چشم .\r\nبشرا : حال از « الرياح » .\r\n مِمَّا خَلَقْنا  : در محل نصب و حال .\r\n\r\nمقصود :\r\nدر اينجا در وصف كفار كه قبلا نيز در بارهء آنها گفتگو كرد ، مىفرمايد :\r\n وَ إِذا رَأَوْكَ إِنْ يَتَّخِذُونَكَ إِلَّا هُزُواً  : هنگامى كه ترا مىبينند ، مورد استهزاء قرارت ميدهند و كوچكت شمرده ، ميگويند :\r\n أَ هذَا الَّذِي بَعَثَ اللَّهُ رَسُولًا  : كه خدا او را به پيامبرى برگزيده است ؟ ! آيا اين است .\r\n إِنْ كادَ لَيُضِلُّنا عَنْ آلِهَتِنا  : ميخواست ما را از پرستش خدايانمان باز دارد و گمراهمان كند و هلاكمان سازد .\r\n لَوْ لا أَنْ صَبَرْنا عَلَيْها  : اگر در راه پرستش خدايان صبر نميكرديم ، ما را منحرف ميكرد .\r\n وَ سَوْفَ يَعْلَمُونَ حِينَ يَرَوْنَ الْعَذابَ مَنْ أَضَلُّ سَبِيلًا  : در اينجا آنها را تهديد كرده ، مىگويد : هنگامى كه عذاب آخرت را به چشم بنگرند ، خواهند دانست كه كى بيشتر گرفتار خطاست ؟ آنها يا مؤمنين ؟ پس از آن پيامبر خود را به تعجب واداشته ، مىفرمايد :\r\n أَ رَأَيْتَ مَنِ اتَّخَذَ إِلهَهُ هَواهُ  : آيا ديدى كسى را كه از نهايت جهل هوى و هوس خود را خداى خود پنداشت ؟ برخى گويند : يعنى آيا ديدى كسى كه عبادت\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nخالق خود را ترك كرد و در برابر سنگى به نيايش پرداخت ؟ به نظر تو او چگونه آدمى است ؟ برخى گويند : كسى كه اطاعت هواى نفس خود كند ، هواى خود را خداى خود ساخته است .\r\n أَ فَأَنْتَ تَكُونُ عَلَيْهِ وَكِيلًا  : آيا تو كفيل و حافظ اويى و او را از پيروى هوى و هوس و پرستش بت باز ميدارى ؟ يعنى تو چنين نيستى . برخى گويند : يعنى آيا تو مىتوانى كسى را كه فكر و تدبر نميكند ، هدايت كنى ؟ يعنى نميتوانى . چون وكيل كسى است كه كفايت كند و كفايت كردن قدرت لازم دارد و قدرت كفايت ، مخصوص خداست .\r\n أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ  : آيا گمان ميكنى اكثر آنها سخن ترا به قصد فهميدن مىشنوند يا در بارهء گفتار و معجزات تو تعقل مىكنند ؟ يعنى چنين گمانى در بارهء آنها نداشته باش .\r\n إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  : آنها مثل چهار پايانند كه مطالب را مىشنوند ، اما تعقل نميكنند . بلكه از چهارپايان هم گمراه‌ترند . زيرا تمكن بر معرفت دارند و معرفت پيدا نميكنند . اما چهارپايان تمكن ندارند . علاوه بر اين حيوانات به الهام خدايى سود و زيان خود را تشخيص ميدهند و كارى كه برايشان زيان داشته باشد ، انجام نميدهند . اما اينها راه هلاك و نجات را شناخته‌اند و از راه نجات فرار ميكنند و در پى گمراهيند . بنا بر اين از حيوانات گمراه‌ترند .\r\nپس از آن تشويق مىكند كه انسان در بارهء دلائل يگانگى و قدرت كاملهء خداوند بينديشد ، مىفرمايد :\r\n أَ لَمْ تَرَ إِلى رَبِّكَ كَيْفَ مَدَّ الظِّلَّ  : خطاب به پيامبر و مقصود همهء مكلفين است . يعنى آيا به كار خداى خود نمينگرى كه چگونه سايه را گسترش ميدهد ؟\r\nمقصود تحولات سايه است از بامداد تا شام . گسترش سايه بهنگامى است كه خورشيد مخفى باشد . هم چنان كه سايهء بهشت بواسطهء نبودن خورشيد هميشه گسترده است .\r\nابو عبيده گويد : سايه آن چيزى است كه بوسيلهء آفتاب برچيده شود . مثل\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nسايهء صبح . يا آفتاب را برچيند ، مثل سايهء عصر . اولى را « ظل » و دومى را « فىء » گويند .\r\nبرخى گويند : منظور از « ظل » سايهء شب است كه صحن گيتى را پوشانده است .\r\n وَ لَوْ شاءَ لَجَعَلَهُ ساكِناً  : اگر ميخواست سايه را دائمى ميكرد و بوسيلهء آفتاب سايه را از بين نمىبرد . چنان كه ميفرمايد :  « قُلْ أَ رَأَيْتُمْ إِنْ جَعَلَ اللَّهُ عَلَيْكُمُ اللَّيْلَ سَرْمَداً إِلى يَوْمِ الْقِيامَةِ »  ( بگو : آيا ديديد ؟ اگر خدا شب را تا روز قيامت بر سر شما ادامه ميداد : قصص 71 ) اين آيه دلالت دارد بر اينكه اگر خدا بخواهد خورشيد را از حركت باز ميدارد تا سايه هميشه ثابت بماند و اين بر خلاف گفتار فلاسفه است « 1 » .\r\n ثُمَّ جَعَلْنَا الشَّمْسَ عَلَيْهِ دَلِيلًا  : آن گاه خورشيد را بر سايه دليل قرار داديم .\r\nابن عباس گويد : خورشيد دليل سايه است . زيرا اگر آفتاب نبود ، سايه شناخته نميشد . همه چيز بضدش شناخته مىشود . برخى گويند : يعنى خورشيد را دليل سايه كرديم زيرا با آمدن خورشيد سايه از بين مىرود . برخى گويند : دليل بودن خورشيد نسبت به سايه بخاطر اين است كه وقتى خورشيد برآيد ، سايه كم مىشود و وقتى خورشيد در سراشيبى قرار ميگيرد ، سايه زياد مىشود . برخى گويند : « على » به معنى « مع » است . يعنى خورشيد را با سايه دليل يگانگى خود قرار داديم .\r\n ثُمَّ قَبَضْناهُ إِلَيْنا قَبْضاً يَسِيراً  : آن گاه سايه را با بر آمدن آفتاب جمع كرديم .\r\nزيرا با بالا آمدن خورشيد ، سايه كم مىشود . در اينجا بيان مىكند كه اين كار بر خداوند آسان است . برخى گويند : يعنى سايه را در نهان جمع مىكنيم . زيرا سايه يكباره از بين نمىرود ، بلكه تدريجاً برچيده مىشود .\r\n وَ هُوَ الَّذِي جَعَلَ لَكُمُ اللَّيْلَ لِباساً  : خدا كسى است كه شب را براى شما\r\n\r\n\r\n","description":"","footnote":"\r\n( 1 ) - مؤلف بر حسب هيئت بطلميوسى كه زمين را مركز و خورشيد را متحرك ميداند ، سخن گفته است . لكن بر حسب هيئت جديد زمين متحرك و برگرد خورشيد مىچرخد . البته اصل مطلب صحيح است . يعنى اگر خدا بخواهد زمين را از حركت وضعى باز ميدارد و در نتيجه شب يا سايه ثابت مىماند .\r\n","page_name":" 211 ","page_number":213},
  {"content":"\r\n\r\nپوشش قرار داد تا از خستگى روز استراحت كنيد . در جاى ديگر مىفرمايد :\r\n « لِتَسْكُنُوا فِيهِ »  ( شب براى اين است كه در آن بياراميد : يونس 67 )  وَ النَّوْمَ سُباتاً  : و خواب را وسيلهء راحت جسمانى شما قرار داد .\r\n وَ جَعَلَ النَّهارَ نُشُوراً  : و روز را براى پراكنده شدن شما در روى زمين و تحصيل معاش ، قرار داد .\r\n وَ هُوَ الَّذِي أَرْسَلَ الرِّياحَ بُشْراً بَيْنَ يَدَيْ رَحْمَتِهِ  : و بادها را فرستاد تا شما را بشارت دهند به نزول باران رحمتش .\r\n وَ أَنْزَلْنا مِنَ السَّماءِ ماءً طَهُوراً  : و از آسمان آبى نازل كرديم كه پاك است و پاك كننده و شما را از نجاست و حدث پاك مىسازد .\r\n لِنُحْيِيَ بِهِ بَلْدَةً مَيْتاً  : تا سرزمين‌هاى خشك را بوسيلهء رويش گياه‌ها و گلها حيات ببخشيم .\r\n وَ نُسْقِيَهُ مِمَّا خَلَقْنا أَنْعاماً   وَ أَناسِيَّ كَثِيراً  : و نيز چهار پايان و بسيارى از انسانها را بوسيلهء آن سيرآب گردانيم .\r\n وَ لَقَدْ صَرَّفْناهُ بَيْنَهُمْ لِيَذَّكَّرُوا  : ما باران را در ميان اهل زمين تقسيم مىكنيم و اجازه نميدهيم كه هميشه يك جا ببارد يا در يك جا هيچگاه نبارد . البته بر حسب مصلحت باران را نسبت به بعضى از مناطق كم و زياد مىكنيم . هدف ما اين است كه مردم در اينباره فكر كنند و بر وسعت قدرت ما استدلال نمايند و بدانند كه جز ما كسى سزاوار پرستش نيست .\r\n فَأَبى أَكْثَرُ النَّاسِ إِلَّا كُفُوراً  : بيشتر اين مردم كفران نعمت مىكنند و راه انكار مىپيمايند .\r\n\r\n","description":"","footnote":"","page_name":" 212 ","page_number":214},
  {"content":"\r\n\r\n\r\n[ سوره الفرقان ( 25 ) : آيات 51 تا 60 
  ]\r\nوَ لَوْ شِئْنا لَبَعَثْنا فِي كُلِّ قَرْيَةٍ نَذِيراً ( 51 ) فَلا تُطِعِ الْكافِرِينَ وَ جاهِدْهُمْ بِهِ جِهاداً كَبِيراً ( 52 ) وَ هُوَ الَّذِي مَرَجَ الْبَحْرَيْنِ هذا عَذْبٌ فُراتٌ وَ هذا مِلْحٌ أُجاجٌ وَ جَعَلَ بَيْنَهُما بَرْزَخاً وَ حِجْراً مَحْجُوراً ( 53 ) وَ هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً وَ كانَ رَبُّكَ قَدِيراً ( 54 ) وَ يَعْبُدُونَ مِنْ دُونِ اللَّهِ ما لا يَنْفَعُهُمْ وَ لا يَضُرُّهُمْ وَ كانَ الْكافِرُ عَلى رَبِّهِ ظَهِيراً ( 55 )\r\nوَ ما أَرْسَلْناكَ إِلاَّ مُبَشِّراً وَ نَذِيراً ( 56 ) قُلْ ما أَسْئَلُكُمْ عَلَيْهِ مِنْ أَجْرٍ إِلاَّ مَنْ شاءَ أَنْ يَتَّخِذَ إِلى رَبِّهِ سَبِيلاً ( 57 ) وَ تَوَكَّلْ عَلَى الْحَيِّ الَّذِي لا يَمُوتُ وَ سَبِّحْ بِحَمْدِهِ وَ كَفى بِهِ بِذُنُوبِ عِبادِهِ خَبِيراً ( 58 ) الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ الرَّحْمنُ فَسْئَلْ بِهِ خَبِيراً ( 59 ) وَ إِذا قِيلَ لَهُمُ اسْجُدُوا لِلرَّحْمنِ قالُوا وَ مَا الرَّحْمنُ أَ نَسْجُدُ لِما تَأْمُرُنا وَ زادَهُمْ نُفُوراً ( 60 )\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n\r\nترجمه :\r\nاگر بخواهيم در هر قريه‌اى ترساننده‌اى مبعوث مىكنيم . كافرين را اطاعت مكن و با آنها جهادى بزرگ كن . اوست كه دو دريا را در يك مسير به جريان در آورد .\r\nاين است آب شيرين خوشگوار و اين است آب شور نمكين و ميان آنها برزخى قرار داد و آنها را از آميختن به يكديگر محروم گردانيد . اوست كه از آب بشرى آفريد و او را خويشاوندى و دامادى قرار داد و خدايت قادر است . جز خدا چيزى را پرستش مىكنند كه آنها را نفع و ضرر نمىرساند و كافر مخالف خداست . ما ترا نفرستاديم مگر بشارت دهنده و ترساننده . بگو : بر اين كار ، اجرى از شما نميخواهم مگر كسى كه بخواهد با دادن مال راهى بسوى خدايش اتخاذ كند . بر زنده‌اى كه نميميرد ، توكل كن و او را به ستايشش تسبيح كن و كافى است كه خدا به گناهان بندگانش آگاه است . او كه آسمانها و زمين و آنچه ما بين آنهاست در شش روز آفريد . آن گاه خداوند بر عرش مستولى شد . پس از خداوند كه خبير است ، سؤال كن . هنگامى كه به آنها گفته شود ، براى رحمان سجده كنيد ، گويند : رحمان چيست ؟ آيا بخاطر اينكه تو ما را امر ميكنى ، سجده كنيم ؟ اين دعوت بر تنفر آنها افزود .\r\n\r\nقرائت :\r\nتأمرنا : حمزه و كسايى به ياء و ديگران به تاء خوانده‌اند . بنا بر قرائت اول ضمير فعل به « الرحمن » بر ميگردد .\r\n\r\nلغت :\r\nمرج : خلط :\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nعذب : گوارا .\r\nفرات : گواراترين آب .\r\nملح اجاج : شورى زياد .\r\nنسب : خويشاوندى .\r\nصهر : دامادى .\r\n\r\nاعراب :\r\n هذا عَذْبٌ فُراتٌ  : مبتداء و خبر در محل نصب و حال و همچنين  « مِلْحٌ أُجاجٌ »  ذو الحال  « مَرَجَ الْبَحْرَيْنِ »  است .\r\n مُبَشِّراً وَ نَذِيراً  : حال .\r\n مَنْ شاءَ  : مستثنى است و مستثنى منه « كم » است .\r\n أَنْ يَتَّخِذَ  : در محل نصب و مفعول « شاء » .\r\n الَّذِي لا يَمُوتُ  : در محل جر يا نصب .\r\nالرحمن : مبتداء ( خبر آن فاسأل ) يا خبر مبتداء محذوف يا بدل از ضمير « استوى » يا فاعل « استوى » .\r\n\r\nمقصود :\r\n وَ لَوْ شِئْنا لَبَعَثْنا فِي كُلِّ قَرْيَةٍ نَذِيراً  : اگر ميخواستيم در هر قريه‌اى ترساننده‌اى مبعوث مىكرديم تا آنها را بترساند . ولى ما ترا كه منزلتت بزرگ است براى همهء قريه‌ها برگزيديم . برخى گويند : يعنى ما قدرت داريم كه ترسانندگان را ميان آنها تقسيم كنيم ، هم چنان كه باران را تقسيم مىكنيم . لكن كارهاى ما مطابق عاليترين مصلحت‌هاست . از اين جهت ترا بسوى همهء مردم مبعوث كرديم .\r\n فَلا تُطِعِ الْكافِرِينَ  : كافران را در آنچه از تو ميخواهند كه با آنها نرمى كنى و در برابرشان تسليم شوى ، اطاعت نكن .\r\n وَ جاهِدْهُمْ بِهِ جِهاداً كَبِيراً  : و در راه خدا بوسيلهء قرآن با آنها جهادى شديد كن . از اين آيه بر مىآيد كه بهترين و بزرگترين جهاد در پيشگاه خدا ، جهاد كسانى\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nاست كه شبهه‌هاى دشمنان دين را باطل ميكنند . ممكن است اين حديث :\r\n« رجعنا من الجهاد الاصغر فعليكم بالجهاد الاكبر »\r\n( از جهاد كوچكتر برگشتيم . بر شما باد به جهاد بزرگتر ) ناظر به همين حقيقت باشد .\r\n وَ هُوَ الَّذِي مَرَجَ الْبَحْرَيْنِ  : خداست كه دو دريا را در مجرايشان به حركت در آورد . با اينكه آب اين دو دريا با يكديگر برخورد دارند ، اما مخلوط نمىشوند .\r\nآب شور جداست . آب شيرين هم جداست .\r\n هذا عَذْبٌ فُراتٌ وَ هذا مِلْحٌ أُجاجٌ  : يكى از دو دريا شيرين و گوارا و ديگرى شور و بد طعم است .\r\n وَ جَعَلَ بَيْنَهُما بَرْزَخاً وَ حِجْراً مَحْجُوراً  : در ميان آنها از قدرت خويش فاصله‌اى قرار داد كه هيچكدام با يكديگر مخلوط نميشوند و آب شور آب شيرين را فاسد نميكند .\r\n وَ هُوَ الَّذِي خَلَقَ مِنَ الْماءِ بَشَراً  : اوست كه از نطفه انسان را آفريد . برخى گويند : مقصود آدم است كه از خاك آفريده شده و خاك هم از آب .\r\n فَجَعَلَهُ نَسَباً وَ صِهْراً  : و اين بشر را صاحب خويشاوندى و دامادى قرار داد .\r\nبرخى گويند : نسب كسى است كه نشود با او ازدواج كرد و صهر كسى است كه بشود با او ازدواج كرد . مثل دختر عمو و دختر دايى . برخى گويند : نسب هفت قسم و صهر پنج قسم است . اينها را خداوند در آيهء :  « حُرِّمَتْ عَلَيْكُمْ أُمَّهاتُكُمْ . . . »  ( نساء 23 ) بيان كرده است . برخى گويند : نسب پسر و صهر دختر است . يعنى از نطفه پسر و دختر آفريد .\r\nابن سيرين گويد : اين آيه در بارهء پيامبر ( ص ) و على ( ع ) نازل شده است كه دختر خود فاطمه را بعلى داد . على هم پسر عموى اوست و هم دامادش . بنا بر اين هم نسب است و هم صهر .\r\n وَ كانَ رَبُّكَ قَدِيراً  : خدا بر هر چه اراده كند قادر است .\r\n وَ يَعْبُدُونَ مِنْ دُونِ اللَّهِ ما لا يَنْفَعُهُمْ وَ لا يَضُرُّهُمْ  : چيزهايى غير خدا پرستش ميكنند كه براى آنها سود و زيانى ندارند .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n وَ كانَ الْكافِرُ عَلى رَبِّهِ ظَهِيراً  : كافر مخالف خدا و پشتيبان شيطان است در راه معصيت . زيرا بت پرستى آنها كمك شيطان است ، برخى گويند : يعنى كافر خدا را كوچك مىشمارد و او را پشت سر مىاندازد . نظير :  « وَ اتَّخَذْتُمُوهُ وَراءَكُمْ ظِهْرِيًّا »  ( خدا را پشت سر انداختيد و كوچك شمرديد : هود 92 ) معنى اول بهتر است . گويند :\r\nمنظور از كافر ابو جهل است .\r\n وَ ما أَرْسَلْناكَ إِلَّا مُبَشِّراً وَ نَذِيراً  : ترا نفرستاديم مگر براى اينكه مردم را نويد به بهشت دهى و از جهنم بترسانى .\r\n قُلْ ما أَسْئَلُكُمْ عَلَيْهِ مِنْ أَجْرٍ  : من در مقابل قرآن و تبليغ وحى از شما مزدى نميخواهم .\r\n إِلَّا مَنْ شاءَ أَنْ يَتَّخِذَ إِلى رَبِّهِ سَبِيلًا  : لكن مانع شما نيستم كه مال خود را در راه رضاى خدا انفاق كنيد . بلكه شما را بر اين كار تشويق مىكنم . اين مطلب دليل صدق پيامبر است . زيرا اگر مزدى از آنها ميخواست ، مىگفتند : ميخواهد مال ما را از ما بگيرد .\r\n وَ تَوَكَّلْ عَلَى الْحَيِّ الَّذِي لا يَمُوتُ  : امور خود را بخدايى تفويض كن كه نميميرد و انتقام ترا مىگيرد و لو مدتها بگذرد .\r\n وَ سَبِّحْ بِحَمْدِهِ  : خدا را ستايش كن و از عيب و نقص منزه بشناس . يعنى بگو :\r\n« الحمد للَّه رب العالمين الحمد للَّه على نعمه و احسانه الذى لا يقدر عليه غيره الحمد للَّه حمداً يكافئ نعمه فى عظيم المنزلة و علو الرتبة » و غير از آن . برخى گويند : يعنى خدا را پرستش كن و در برابرش نماز بگزار و شكر نعمتهايش را بجاى آور .\r\n وَ كَفى بِهِ بِذُنُوبِ عِبادِهِ خَبِيراً  : كافى است كه خدا بگناه بندگان داناست و آنها را محاسبه مىكند و كيفر ميدهد . پس سزاوار است كه از او بترسند .\r\n الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ الرَّحْمنُ  : خدايى كه آسمانها و زمين و آنچه ما بين آنهاست در شش روز آفريد و بر عرش مستولى گشت . ( تفسير اين قسمت در سوره اعراف گذشت )  فَسْئَلْ بِهِ خَبِيراً  : در بارهء معنى آن اختلاف است . برخى گويند : يعنى از خدا بپرس\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nكه خبير است ( باء به معنى عن ) . برخى گويند . يعنى در بارهء خدا از محمد ( ص ) بپرس كه عالم و آگاه است . برخى گويند : يعنى با سؤال خود از كسى بخواه كه ترا از حق آگاه گرداند .\r\n وَ إِذا قِيلَ لَهُمُ اسْجُدُوا لِلرَّحْمنِ قالُوا وَ مَا الرَّحْمنُ  : هنگامى كه به آنها گفته شود در برابر خداوند رحمان سجده كنيد ، گويند : رحمان چيست ؟ يعنى ما رحمان را نمىشناسيم .\r\nزجاج گويد : رحمان يكى از اسماء خداست كه در كتاب پيشين ذكر شده و عرب آن را نميشناخته است . اين كلمه مبالغه در صفت رحمت است . يعنى كسى كه هيچ رحمتى فوق رحمت او نيست .\r\n أَ نَسْجُدُ لِما تَأْمُرُنا  : آيا در برابر كسى سجده كنيم كه تو ما را امر مىكنى ؟\r\n وَ زادَهُمْ نُفُوراً  : آنها با شنيدن نام رحمان بر نفرتشان نسبت به حق افزوده شد و از قبول قول پيامبر خوددارى كردند .\r\n\r\nنظم آيات :\r\nدر اين آيات ، اين نكته را بيان كرد كه بواسطهء مراعات حسن تدبير و اكرام و اجلال پيامبر ، او را به تنهايى به رسالت خود برگزيد . زيرا در اين كار حكمت و مصالحى بود كه تنها خودش ميدانست . بنا بر اين ارتباط اين آيات با آيهء :  « وَ لَقَدْ صَرَّفْنا »  محرز است . نكتهء ديگرى كه با تصريف آيات ارتباط دارد ، اين است كه دو دريا را در يك مجرى به جريان در آورده ، بدون اينكه با يكديگر مخلوط شوند و اين دليل است بر يگانگى خداوند و كمال قدرتش . بدنبال اين مطالب به اعراض آنها از آيات و دلايل به ديدهء تعجب مىنگرد و ميگويد :  « وَ يَعْبُدُونَ مِنْ دُونِ اللَّهِ . . . »  پس از آن بيان كرد كه منظور از تصريف آيات ، خير و احسان است :  « وَ ما أَرْسَلْناكَ . . . »  بخصوص كه رسول از مردم مزد نميخواهد و بنا بر اين نبايد از او تنفر جويند . او كسى است كه به خدا توكل مىكند و علم به مصالح را به او محول مىسازد . به دنبال اين مطالب به تهديد پرداخت و فرمود :  « وَ كَفى بِهِ بِذُنُوبِ عِبادِهِ خَبِيراً »  زيرا وقتى كه از گناهان آنها غافل نباشد ، از كيفرشان نيز غافل نيست .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n\r\n[ سوره الفرقان ( 25 ) : آيات 61 تا 70 
  ]\r\nتَبارَكَ الَّذِي جَعَلَ فِي السَّماءِ بُرُوجاً وَ جَعَلَ فِيها سِراجاً وَ قَمَراً مُنِيراً ( 61 ) وَ هُوَ الَّذِي جَعَلَ اللَّيْلَ وَ النَّهارَ خِلْفَةً لِمَنْ أَرادَ أَنْ يَذَّكَّرَ أَوْ أَرادَ شُكُوراً ( 62 ) وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً ( 63 ) وَ الَّذِينَ يَبِيتُونَ لِرَبِّهِمْ سُجَّداً وَ قِياماً ( 64 ) وَ الَّذِينَ يَقُولُونَ رَبَّنَا اصْرِفْ عَنَّا عَذابَ جَهَنَّمَ إِنَّ عَذابَها كانَ غَراماً ( 65 )\r\nإِنَّها ساءَتْ مُسْتَقَرًّا وَ مُقاماً ( 66 ) وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً ( 67 ) وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلاَّ بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً ( 68 ) يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً ( 69 ) إِلاَّ مَنْ تابَ وَ آمَنَ وَ عَمِلَ عَمَلاً صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً ( 70 )\r\n\r\n","description":"","footnote":"","page_name":" 219 ","page_number":221},
  {"content":"\r\n\r\n\r\nترجمه :\r\nبزرگ است خدايى كه در آسمان برجها قرار داد و در آن چراغى و ماهى نور - بخش آفريد ، اوست كه شب و روز را جانشين يكديگر قرار داد ، براى كسى كه بخواهد متذكر شود يا سپاسگزار باشد . بندگان خدا آنهايند كه در روى زمين با وقار راه مىروند و هر گاه جاهلان آنها را خطاب كنند ، گويند : سلام . و آنها كه شب را به سجده و قيام در پيشگاه خدا ميگذرانند و آنها كه مىگويند : خدايا ، عذاب جهنم را از ما بگردان كه عذاب آن هميشگى است . جهنم بد جايگاهى است . و آنها كه چون انفاق كنند ، زياده روى و امساك نميكنند و انفاق آنها در حد ميانهء اسراف و امساك است . و آنها كه با خدا ، خداى ديگرى نميخوانند و نفسى را كه خدا حرام كرده ، جز به حق نمىكشند و زنا نميكنند و كسى كه چنين كارى كند ، كيفر مىبيند ، روز قيامت عذابش دو چندان مىشود و با خوارى و بدبختى در آن جاودانند . مگر كسى كه توبه كند و ايمان آورد و كار صالح انجام دهد . اينان را خداوند گناهانشان به حسنات تبديل مىكند و خداوند آمرزگار و رحيم است .\r\n\r\nقرائت :\r\nسراجا : اهل كوفه - جز عاصم - « سُرجاً » خوانده‌اند . شاهد اين قرائت آيهء  « وَ لَقَدْ زَيَّنَّا السَّماءَ الدُّنْيا بِمَصابِيحَ »  ( ملك 5 ) است و مصابيح تشبيه به چراغها شده و شاهد قرائت ديگران « و جعل فيها سراجا » است ( فرقان 61 ) يذكر : حمزه و خلف « يَذْكُرَ » خوانده‌اند .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nيقتروا : اهل مدينه و ابن عامر بضم ياء و اهل كوفه بفتح ياء و ضم تاء و اهل بصره و ابن كثير بفتح ياء و كسر تاء خوانده‌اند .\r\nيضاعف : ابو جعفر و ابن عامر و سهل و يعقوب از باب تفعيل و به جزم ( همچنين در يخلد ) و ابن عامر به رفع ( و همچنين يخلد ) و ابو بكر به باب مفاعله و رفع ( همچنين در يخلد ) و نافع و ابو عمرو و اهل كوفه - جز ابو بكر - به باب مفاعله و جزم ( و جزم در يخلد ) خوانده‌اند . جزم بنا بر بدل بودن از « يلق » و رفع بنا بر استيناف است . اما باب تفعيل و مفاعله از لحاظ معنى يكى هستند .\r\n\r\nلغت :\r\nخلفة : جانشين هون : سكينه و وقار غرام : شديدترين عذاب كه جدا نشود .\r\n\r\nاعراب :\r\n الَّذِينَ يَمْشُونَ  : خبر براى « عباد » ممكن است خبر آن  « أُوْلئِكَ يُجْزَوْنَ الْغُرْفَةَ »  باشد . در اين صورت  « الَّذِينَ يَمْشُونَ »  صفت است .\r\nهونا : حال .\r\nسلاما : مفعول مطلق فعل محذوف .\r\n مُسْتَقَرًّا وَ مُقاماً  : تميز . مخصوص به ذم حذف شده است .\r\n\r\nمقصود :\r\nاكنون خداوند به ستايش ذات بيهمتاى خود پرداخته ، مىفرمايد :\r\n تَبارَكَ الَّذِي جَعَلَ فِي السَّماءِ بُرُوجاً  : بزرگ است خدايى كه براى ستارگان سيار در آسمان منازل و برجهايى قرار داد ، اين منازل دوازده تاست : حمل ، ثور ، جوزا ، سرطان ، اسد ، سنبله ، ميزان ، عقرب ، قوس ، جدى ، دلو و حوت . برخى گويند :\r\nمنظور ستارگان بزرگ است . اينكه اينها برج ناميده شده‌اند ، بخاطر ظهور آنهاست .\r\n وَ جَعَلَ فِيها سِراجاً وَ قَمَراً مُنِيراً  : و در آسمان خورشيد و ماه روشن آفريد\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nتا شبها كه خورشيد در آسمان نيست از نور آن بهره گيرند .\r\n وَ هُوَ الَّذِي جَعَلَ اللَّيْلَ وَ النَّهارَ خِلْفَةً  : خداوند شب و روز را جانشين يكديگر قرار داد تا اگر كسى كارهاى خود را در يكى از آنها نتوانست انجام دهد ، در ديگرى انجام دهد . امام صادق ( ع ) فرمود : نماز شب را در روز و نماز روز را در شب قضا مىكنى . برخى گويند : يعنى هر كدام از آنها را مخالف ديگرى قرار داد . شب تاريك و سياه و روز روشن است .\r\n لِمَنْ أَرادَ أَنْ يَذَّكَّرَ أَوْ أَرادَ شُكُوراً  : براى كسى كه بخواهد فكر كند و بوسيلهء اختلاف شب و روز ، بر تدبير و قدرت خداوند استدلال كند و بخواهد شكر نعمت او را بجا آورد . يا اعمالى كه ترك كرده ، جبران كند .\r\n وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً  : بهترين و شايسته‌ترين بندگان خدا آنها هستند كه با وقار روى زمين راه مىروند و از تكبر و فساد و معصيت خوددارى ميكنند . اينكه « بندگان خدا » مىگويد : براى تشريف است . يعنى از بندگان خدا انتظارى جز اين نيست . چنان كه پدرى بگويد : فرزند من كسى است كه من از او راضى هستم و مرا اطاعت كند . بدينوسيله فرزندان متخلف را توبيخ مىكند .\r\nامام صادق ( ع ) فرمود : منظور كسى است كه بر طبيعت خويش حركت كند و از تبختر و تكبر خوددارى نمايد . برخى گويند : يعنى با حلم و دانش گام برميدارند و در برابر جهل و خيره سرى ديگران متانت خود را از دست نميدهند .\r\n وَ إِذا خاطَبَهُمُ الْجاهِلُونَ قالُوا سَلاماً  : هر گاه جاهلان به آنها سخنى زشت و ناپسند بگويند ، جواب آنها را بزشتى نميدهند و زبان خود را به حرف‌هاى زشت و ناپسند نمىآلايند و در پاسخ آنها مرتكب گناه نميشوند . يا اينكه به جاهلان سلام ميكنند . چنان كه در جاى ديگر مىفرمايد :  « وَ إِذا سَمِعُوا اللَّغْوَ أَعْرَضُوا عَنْهُ وَ قالُوا لَنا أَعْمالُنا وَ لَكُمْ أَعْمالُكُمْ سَلامٌ عَلَيْكُمْ »  ( هر گاه سخن لغو بشنوند ، از آن اعتراض كرده ، گويند : اعمال ما براى ما و اعمال شما براى شماست . سلام بر شما : قصص 55 ) قتاده گويد : اخلاق مسلمين اين بود كه با جاهلان سرسرى نميكردند . ابن عباس\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nمىگويد : در برابر كسى كه جهالت ميكرد ، جهالت نميكردند . حسن گويد : روزها كه در ميان مردم منتشر مىشدند ، اخلاقشان اين بود . اما شب آنها هم بهترين شبها بود . با خداى خود خلوت مىكردند و براز و نياز مىپرداختند . چنان كه ميفرمايد :\r\n وَ الَّذِينَ يَبِيتُونَ لِرَبِّهِمْ سُجَّداً وَ قِياماً  : شب‌ها بيدار مىمانند و در پيشگاه خداى خود گاه در حال قيامند و گاه در حال سجود و از خداى خود درخواست پاداش مىكنند .\r\n وَ الَّذِينَ يَقُولُونَ رَبَّنَا اصْرِفْ عَنَّا عَذابَ جَهَنَّمَ إِنَّ عَذابَها كانَ غَراماً  :\r\nو ميگويند : خدايا عذاب جهنم كه دائمى و هميشگى و جدا نشدنى است ، از ما دور گردان .\r\n إِنَّها ساءَتْ مُسْتَقَرًّا وَ مُقاماً  : جهنم براى استقرار و اقامت ، بد جايگاهى است .\r\n وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا  : برخى گفته‌اند : اسراف ، خرج كردن مال است در راه معاصى و اقتار امساك از خرج كردن مال است در راه حق .\r\nپس مقصود اين است كه بندگان خدا مال خود را در راه حق صرف ميكنند . نه از اين كار امساك مىكنند و نه مال خود را در راه معصيت صرف مىكنند .\r\nبرخى گفته‌اند : اسراف زياده‌روى و اقتار امساك از اداى حق خداست . پس مقصود از آيه اين است كه : مال خود را به زياده روى و بخل و امساك خرج نميكنند .\r\nبلكه بطور صحيح انفاق مىكنند .\r\nدر روايت است كه رسول گرامى اسلام فرمود : هر كس مال را در راه ناحق بدهد اسراف كرده و هر كس مال را از راه حق منع كند ، مرتكب « قتر » شده است . على ( ع ) فرمود : صرف كردن مال در راه خوردنيها و آشاميدنيها اسراف نيست . گو اينكه زياد باشد .\r\n وَ كانَ بَيْنَ ذلِكَ قَواماً  : بلكه خرج كردن مال ، ما بين اسراف و امساك است .\r\nنه اسراف مىكنند و نه تنگ چشمى بخرج ميدهند و اين روش بسيار پسنديده است .\r\nمقصود از قوام زندگى آن چيزى است كه انسان را بىنياز كرده ، استوار دارد . برخى\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nگفته‌اند : « قُوام » عدل و استقامت است و « قِوام » چيزى است كه زندگى را به پا دارد و استقرار بخشد . امام صادق ( ع ) فرمود : « قَوام » حد ميانه است و فرمود : دعاى چهار كس مستجاب نميشود : مردى كه در خانه بنشيند و بگويد : خدايا مرا روزى ده ، در جوابش مىگويد : آيا ترا امر بطلب روزى نكرده‌ام ؟ و مردى كه در بارهء زن خود نفرين كند و بگويد :\r\nخدايا مرا از دست او راحت كن . خداوند به او مىگويد : آيا كار او را بدست تو نداده‌ام ؟\r\nو مردى كه مال خود را تباه كند و بگويد : خدايا روزيم ده . به او ميگويد : آيا ترا امر به ميانه‌روى نكردم ؟ و مردى كه مال خود را بدون مدرك قرض دهد . خداوند به او ميگويد :\r\nآيا به تو امر نكردم كه شاهد بگير .\r\n وَ الَّذِينَ لا يَدْعُونَ مَعَ اللَّهِ إِلهاً آخَرَ  : بندگان خدا كسانى هستند كه براى خدا شريك قرار نمىدهند . بلكه عبادت خود را متوجه خداى يكتا مىكنند .\r\n وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ  : كشتن مسلمانان و اهل كتاب كه با مسلمانان هم پيمانند ، روا نيست اما كشتن كافر حربى و كسانى كه مرتكب قتل عمد يا ارتداد يا زنا محصنه شده يا در روى زمين فساد ميكنند ، رواست بندگان خدا تنها در صورتى اقدام به قتل ديگرى ميكنند كه از نظر شرع كشتن جايز و حلال باشد .\r\n وَ لا يَزْنُونَ  : بندگان خدا از زنا خوددارى ميكنند . از اينجا استفاده مىشود كه بزرگترين گناهان بعد از شرك و قتل نفس ، زناست . ابن مسعود گويد : از پيامبر خدا پرسيدم : چه گناهى بزرگتر است ؟ فرمود : اينكه براى خدايى كه آفريدگار تست شريك قرار دهى . پرسيدم : ديگر چه ؟ فرمود : اينكه فرزند خود را بكشى از ترس اينكه از عهدهء نانش بر نيايى . پرسيدم : ديگر چه ؟ فرمود : اينكه با زن همسايهء خود زنا كنى . خداوند در تصديق گفتار پيامبر خود اين آيه را نازل كرد .\r\n وَ مَنْ يَفْعَلْ ذلِكَ يَلْقَ أَثاماً  : كسى كه مرتكب اين كارها نشود ، گرفتار كيفر خواهد شد .\r\nاثام به معنى جز است . شاعر گويد :\r\n\r\n","description":"","footnote":"","page_name":" 224 ","page_number":226},
  {"content":"\r\n\r\n و هل ياثمنى اللَّه فى ان ذكرتها * و عللت اصحابى بها ليلة النفر \r\nآيا بواسطهء اينكه آن زن را ياد كردم و شب حركت ، همراهانم را مشغول كردم .\r\nخدا كيفرم ميدهد ؟\r\nبرخى گفته‌اند : « اثام » نام واديى است در جهنم . اكنون در تفسير اثام است كه مىفرمايد :\r\n يُضاعَفْ لَهُ الْعَذابُ يَوْمَ الْقِيامَةِ  : در روز قيامت خداوند اجزاء كيفر او را چند برابر مىكند ، نه اينكه استحقاق او را چند برابر مىكند زيرا خداوند ظلم نمىكند و كسى را بيشتر از استحقاق كيفر نميدهد . برخى گفته‌اند : مقصود اين است كه كيفر هر گناهى را جداگانه مىبيند . و برخى گفته‌اند : منظور اين است كه هم در دنيا عذاب مىبيند و هم در آخرت .\r\n وَ يَخْلُدْ فِيهِ مُهاناً  : و براى هميشه در جهنم گرفتار خوارى و ذلت خواهد بود .\r\nاينكه مىگويد : گرفتار خوارى است ، بخاطر اين است ، كه گاهى بعضى از دردها و گرفتاريها به بعضى از افراد مىرسد و مقصود اهانت به آنها نيست . مىخواهد بفرمايد :\r\nآنچه اين افراد در جهنم مىبينند از روى اهانت است .\r\nسپس توبه كنندگان را استثنا كرده ، مىفرمايد :\r\n إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  :\r\nمگر كسانى كه از گناهان خود توبه كنند و بخداى خود ايمان آوردند و بين خود و خداى خود به عمل صالح پردازند ، اينها كسانيند كه خداوند توفيقشان ميدهد كه پس از معصيت اطاعت كنند و پس از فراموشى خدا را ياد كنند و پس از بدى نيكى كنند .\r\nبرخى گويند : يعنى پس از توبه خداوند كارهاى بد ايشان را در ايام شرك ، تبديل به كارهاى خوبى مىكند كه در ايام ايمان انجام ميدهند . شرك آنها تبديل به ايمان مىشود و كشتن ايشان مؤمنين را تبديل مىكند به كشتن ايشان مشركين را و زناى آنها را تبديل به عفت و پاكدامنى مىكند .\r\nبرخى گويند : مقصود اين است كه گناه را از بنده محو مىكند و به جاى آن\r\n\r\n","description":"","footnote":"","page_name":" 225 ","page_number":227},
  {"content":"\r\n\r\nحسنه براى او ثبت مىكند . دليل اين قول روايتى است كه از پيامبر خدا نقل شده است .\r\nفرمود : روز قيامت شخص را مىآورند و مىگويند : گناهان صغيرهء او را به او عرضه كنيد و گناهان كبيره‌اش را از او دور سازيد . به او مىگويند : در فلان روز اين كار را كردى و در فلان روز اين كار را . او اقرار مىكند و در دلش از گناهان كبيره مىترسد .\r\nآن گاه گفته مىشود : بجاى هر بدى كه مرتكب شده ، حسنه‌اى به او بدهيد . مىگويد :\r\nگناهانى كرده‌ام كه در اينجا نمىبينم . راوى ميگويد : ديدم پيامبر خدا اينقدر خنديد كه دندانهايش پيدا شد « 1 » .\r\n وَ كانَ اللَّهُ غَفُوراً رَحِيماً  : خداوند پوشندهء گناهان بندگان است و برحمت او فضل خويش به آنها انعام مىكند .\r\n\r\n\r\n","description":"","footnote":"\r\n( 1 ) - سيئه به فعلى گفته مىشود كه مخالف امر خدا و حسنه به فعلى گفته مىشود كه موافق امر خداست . مثلا آميزش با يك زن ، اگر طبق موازين شرعى است ، حسنه و اگر مخالف است سيئه و زناست . اشخاص مشرك ، پيش از توبه بخاطر خباثت باطنى كه داشتند كارهاى ايشان سيئه بود . پس از آنكه توبه كردند ، بواسطهء طهارت باطنى اعمالشان حسنه است . پس فعل تابع ذات و صبغهء باطنى افراد است . هنگامى كه باطن پاك شد و ذات بوسيلهء توبه و ايمان و عمل صالح ، خباثت خود را از دست داد ، چه مانعى دارد كه آثار هم به تبع ذات ، پاك و شسته شود ؟ زيرا توبه كه اين قدرت را دارد كه نهاد شخص را از خباثت به طهارت تبديل كند و ذات را كه منشأ آثار و افعال است . ديگرگون سازد ، اين قدرت را دارد كه آثار را نيز عوض كند و سيئه‌ها را تبديل به حسنات نمايد . روايتى هم كه در متن آمده ، مؤيد همين معنى است .\r\n","page_name":" 226 ","page_number":228},
  {"content":"\r\n\r\n\r\n[ سوره الفرقان ( 25 ) : آيات 71 تا 77 
  ]\r\nوَ مَنْ تابَ وَ عَمِلَ صالِحاً فَإِنَّهُ يَتُوبُ إِلَى اللَّهِ مَتاباً ( 71 ) وَ الَّذِينَ لا يَشْهَدُونَ الزُّورَ وَ إِذا مَرُّوا بِاللَّغْوِ مَرُّوا كِراماً ( 72 ) وَ الَّذِينَ إِذا ذُكِّرُوا بِآياتِ رَبِّهِمْ لَمْ يَخِرُّوا عَلَيْها صُمًّا وَ عُمْياناً ( 73 ) وَ الَّذِينَ يَقُولُونَ رَبَّنا هَبْ لَنا مِنْ أَزْواجِنا وَ ذُرِّيَّاتِنا قُرَّةَ أَعْيُنٍ وَ اجْعَلْنا لِلْمُتَّقِينَ إِماماً ( 74 ) أُوْلئِكَ يُجْزَوْنَ الْغُرْفَةَ بِما صَبَرُوا وَ يُلَقَّوْنَ فِيها تَحِيَّةً وَ سَلاماً ( 75 )\r\nخالِدِينَ فِيها حَسُنَتْ مُسْتَقَرًّا وَ مُقاماً ( 76 ) قُلْ ما يَعْبَؤُا بِكُمْ رَبِّي لَوْ لا دُعاؤُكُمْ فَقَدْ كَذَّبْتُمْ فَسَوْفَ يَكُونُ لِزاماً ( 77 )\r\n\r\nترجمه :\r\nو كسى كه توبه و عمل صالح كند ، به سوى خدا بازگشت مىكند . و كسانى كه در مجالس باطل حاضر نمىشوند و چون به لغو گذر كنند ، بزرگوارانه مىگذرند و هنگامى كه به آيات خدا تذكر داده شوند ، وضع كوران و كران ندارند . و مىگويند :\r\nپروردگارا ، از زنان و فرزندان ما ، چشم روشنى بما عطا كن و ما را پيشواى پرهيزكاران گردان . به اينها بخاطر صبرشان بالاترين طبقهء بهشت داده مىشود و در آنجا با تحيت\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nو سلام ملاقات مىشوند . بهشت خانه جاودانى آنهاست و قرارگاه و اقامتگاه خوبى است .\r\nبگو ، اگر دعاى شما نبود ، خداوند به شما عنايتى نداشت . شما تكذيب كرديد و به زودى تكذيب شما دامنگير شما مىشود .\r\n\r\nقرائت :\r\nو ذرياتنا : اين كلمه را كوفيان و ابو بكر به صيغهء مفرد و ديگران به صيغهء جمع خوانده‌اند . علت اينكه مفرد خوانده‌اند اين است كه در اين حالت هم معنى مفرد دارد و هم معنى جمع .\r\nيلقون : اين كلمه را كوفيان - بجز حفص - به فتح ياء و سكون لام و ديگران به ضم ياء و فتح لام و تشديد قاف خوانده‌اند . نمونهء هر دو قرائت در قرآن كريم موجود است . نمونهء قرائت دوم اين آيه است :  « لَقَّاهُمْ نَضْرَةً وَ سُرُوراً »  ( انسان 76 ) و نمونهء قرائت اول اين آيه :  « فَسَوْفَ يَلْقَوْنَ غَيًّا »  ( مريم 59 )\r\n\r\nلغت :\r\nقره : قرار و آرامش و خنكى چشم در وقت شادى .\r\n\r\nمقصود :\r\n وَ مَنْ تابَ وَ عَمِلَ صالِحاً فَإِنَّهُ يَتُوبُ إِلَى اللَّهِ مَتاباً  : آنان كه از معصيت‌ها دور و نادم شوند و كردار شايسته انجام دهند ، بازگشتشان بسوى خدا ، بازگشتى عظيم و پسنديده است .\r\nعلى بن عيسى ميان بازگشت بسوى خدا و بازگشت از زشتىها فرق گذاشته ، گويد : بازگشت بسوى خدا مقتضى طلب ثواب است ولى بازگشت از زشتىها چنين اقتضايى ندارد . بنا بر اين مقصود از آيهء شريفه اين است كه هر كس ميخواهد از گناهان بازگشت كند ، بايد بازگشت بسوى خدا كند و مقصودش از توبه ، تحصيل پاداش و خشنودى او باشد .\r\nبرخى گفته‌اند : منظور اين است كه توبه و عمل صالح ، بريدن از همه چيز و پيوستن به خداست . ملاحظه كنيد كسى كه تن به خدمت يكى از پادشاهان ميدهد ،\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nچگونه پيش او عزيز و گرامى مىشود ؟ آيا كسانى كه از همه دل بر ميكنند و مهر برمىدارند و به سوى خدا مىروند ، چگونه خواهند بود ؟\r\nاكنون مجدداً به وصف بندگان مخلص پرداخته ، مىفرمايد :\r\n وَ الَّذِينَ لا يَشْهَدُونَ الزُّورَ  : كسانى كه در مجالس باطل حاضر نمىشوند .\r\nمجالس باطل شامل مجالس غنا و فحش هم مىشود .\r\nبرخى گفته‌اند : « زور » به معنى شرك است . برخى گفته‌اند به معنى دروغ است و دروغى بالاتر از شرك وجود ندارد . برخى گفته‌اند : مقصود از روز ، اعياد يهود و مسيحيان است .\r\nمجاهد مىگويد : « زور » غناست و از امام باقر و امام صادق ( ع ) نيز چنين نقل شده است .\r\nبرخى گفته‌اند : « زور » شهادت دروغ است . پس مقصود از آيه اين است كه اينها شهادت دروغ نميدهند . عمر شهادت دهندهء دروغ را چهل تازيانه مىزد و صورتش را سياه ميكرد و او را در بازار مىگرداند .\r\nاصل زور ، به معنى تزوير و جلوه دادن باطل به صورت حق است .\r\n وَ إِذا مَرُّوا بِاللَّغْوِ مَرُّوا كِراماً  : هنگامى كه از كارهاى زشت و معصيتها مىگذرند بزرگوارانه مىگذرند و نشان ميدهند كه به اين كارها راضى نيستند . زيرا بالاتر از اينند كه در اين كارها داخل شوند و با مردمى كه به اين كارها دست مىزنند ، اختلاط و آميزش پيدا كنند .\r\nبديهى است كه بزرگوارى و بزرگمنشى افراد ، به آنها اجازه نميدهد كه شؤونات اجتماعى و دينى خود را زير پا گذارند و با هر كس و ناكسى آميزش پيدا كنند .\r\nبرخى گفته‌اند : مقصود از اينكه بزرگوارانه مىگذرند ، اين است كه وقتى به كسى مىرسند كه به آنها سخن زشت مىگويد ، چشمپوشى مىكنند و وقتى به كسى مىرسند كه از آنها كمك ميخواهد ، ياريش مىكنند .\r\nامام باقر ( ع ) مىفرمايد : منظور اين است كه نام اعضاى قبيحه را به كنايه ياد\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nميكنند .\r\nاصل لغو ، به كارهاى بىفايده اطلاق مىشود . اعم از اينكه باطل باشد يا نباشد .\r\nاز اينرو به كار آدم ساهى و غافل نيز لغو گفته مىشود . حال آنكه كار چنين آدمى نه خوب است نه بد . الا اينكه ضرر آن به غير برسد كه در اين صورت ، مورد اختلاف است كه آيا نيك است يا بد ؟\r\n وَ الَّذِينَ إِذا ذُكِّرُوا   بِآياتِ رَبِّهِمْ لَمْ يَخِرُّوا عَلَيْها صُمًّا وَ عُمْياناً  : هنگامى كه به قرآن و ادله‌اى كه خداوند اقامه كرده است ، موعظه شوند ، دقت و تأمل مىكنند و همچون كران و كوران نيستند كه گويى چيزى نشنيده و نديده‌اند . بلكه چشم و گوش خود را باز ميكنند و نفع معنوى مىبرند .\r\nحسن مىگويد : چه بسيار كسانى كه قرآن ميخوانند ولى همچون كور و كر مىمانند !  وَ الَّذِينَ يَقُولُونَ رَبَّنا هَبْ لَنا مِنْ أَزْواجِنا وَ ذُرِّيَّاتِنا قُرَّةَ أَعْيُنٍ  : مىگويند :\r\nپروردگارا ، زنان و فرزندانى بما بده كه به پرستش تو ما را شاد گردانند . در دنيا اهل صلاح باشند و در آخرت ، اهل بهشت .\r\n وَ اجْعَلْنا لِلْمُتَّقِينَ إِماماً  : پروردگارا ، ما را از كسانى قرار ده ، كه اهل تقوى به آنها تأسى ميجويند .\r\nممكن است كه منظور اين باشد كه پروردگارا ، اهل تقوى را پيشواى ما قرار ده .\r\nبنا بر اين آيه شريفه در اصل بوده است : « و اجعل المتقين لنا اماما »  أُوْلئِكَ يُجْزَوْنَ الْغُرْفَةَ بِما صَبَرُوا  : مردمى كه اين اوصاف را دارند ، پاداششان در درجهء اعلاى بهشت است . بخاطر اينكه به طاعت خدا و رسول و سختىهاى دنيا صبر كرده‌اند .\r\nاصل غرفه ، بنائى است كه روى بناى ديگرى ساخته شده است . برخى گويند :\r\nغرفه ، نام بالاترين منزلهاى بهشت است . هم چنان كه در دنيا نيز غرفه بالاترين مسكن است .\r\n\r\n","description":"","footnote":"","page_name":" 230 ","page_number":232},
  {"content":"\r\n\r\n وَ يُلَقَّوْنَ فِيها تَحِيَّةً وَ سَلاماً  : فرشتگان در بهشت آنها را به سخنان سرور - آميز و نويد به پاداش عظيم ، ملاقات مىكنند .\r\n خالِدِينَ فِيها حَسُنَتْ مُسْتَقَرًّا وَ مُقاماً  : آنان در بهشت كه جايگاهى نيكو و پسنديده است ، جاودانى هستند و گرفتار مرگ و زوال نميشوند .\r\n قُلْ ما يَعْبَؤُا بِكُمْ رَبِّي لَوْ لا دُعاؤُكُمْ  : بگو : اگر بخاطر دعوت شما به اسلام نبود ، خداوند توجهى و عنايتى به شما نداشت . بديهى است كه چيزى كه مورد توجه و عنايت نباشد ، وجود و عدمش يكسان است .\r\nمقصود اين است كه به مشركين گفته شود كه نيكى و بدى ايشان سود و زيانى براى خداوند ندارد تا خدا بخاطر سود و زيان خود ايشان را دعوت بدين كند .\r\nبلكه اين مقتضاى حكمت است كه خداوند بندگان خود را بوسيلهء پيامبران دعوت به دين كند .\r\nممكن است منظور اين باشد كه اگر دعا و عبادت شما نبود ، خداوند به شما عنايت و توجهى نداشت . يعنى كسى كه عبادت نكند ، پيش خدا قدر و منزلتى ندارد .\r\nيزيد بن معاويه عجلى از امام باقر ( ع ) مىپرسد : قرائت افضل است يا دعاى بسيار ؟ مىفرمايد : دعاى بسيار بهتر است و همين آيه را مىخواند .\r\n فَقَدْ كَذَّبْتُمْ فَسَوْفَ يَكُونُ لِزاماً  : شما مردم مكه ، دعوت خدا و پيغمبر را تكذيب كرديد و ديرى نمىپايد كه كيفر آن دامنگير شما خواهد شد .\r\nبرخى گويند : منظور اين است كه اين تكذيب شما دامنگير شما خواهد شد و راه توبه را به روى شما مىبندد .\r\nبرخى گويند : منظور كشته شدن در جنگ بدر يا عذاب آخرت است .\r\n\r\n","description":"","footnote":"","page_name":" 231 ","page_number":233},
  {"content":"\r\n\r\n\r\nفهرست جلد هفدهم ترجمهء تفسير « مجمع البيان »\r\nاز آيه 52 سوره حج تا آيه 77 سورة الفرقان ( جزء 18 - 19 ) عنوان صفحه ( سورهء حج ) آيه ( 52 تا 55 ) و ترجمه 3 شأن نزول 4 مقصود 5 نظم آيات 9 آيه ( 56 تا 60 ) و ترجمه 10 قرائت و مقصود 11 آيه ( 61 تا 65 ) و ترجمه 14 قرائت ، اعراب و مقصود 15 آيه ( 66 تا 70 ) و ترجمه 17 مقصود 18 آيه ( 71 تا 75 ) 20 ترجمه ، قرائت ، لغت و مقصود 21 نظم آيات 23 آيه ( 76 تا 78 ) و ترجمه 24 اعراب و مقصود 25 سورة المؤمنون عدد آيات ، فضيلت و تفسير سوره 28 آيه ( 1 تا 11 ) و ترجمه 29 قرائت و مقصود 30 آيه ( 12 تا 19 ) و ترجمه 34 قرائت ، لغت ، اعراب و مقصود 35 نظم آيات 39 آيه ( 20 تا 25 ) و ترجمه 40 قرائت و مقصود 41 آيه ( 26 تا 30 ) و ترجمه 44 قرائت و مقصود 45 آيه ( 31 تا 40 ) 47 ترجمه ، قرائت ، اعراب و مقصود 48 آيه ( 41 تا 50 ) 51 ترجمه ، قرائت و مقصود 52 آيه ( 51 تا 56 ) ، ترجمه و قرائت 55 مقصود 56 آيه ( 57 تا 61 ) ، ترجمه و مقصود 59 آيه ( 62 تا 71 ) 61 ترجمه ، قرائت ، لغت و اعراب 62 مقصود 63 آيه ( 72 تا 80 ) 66 ترجمه ، لغت و مقصود 67 آيه ( 81 تا 90 ) و ترجمه 70\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nقرائت و مقصود 71 نظم آيات 73 آيه ( 91 تا 100 ) 74 ترجمه ، قرائت ، لغت و اعراب 75 مقصود 76 آيه ( 101 تا 110 ) 81 ترجمه ، قرائت ، لغت و اعراب 82 مقصود 83 آيه ( 111 تا 118 ) و ترجمه 87 قرائت ، اعراب و مقصود 88 سورة النور عدد آيات ، فضيلت و تفسير سوره 92 آيه ( 1 تا 3 ) و ترجمه 93 قرائت ، لغت و مقصود 94 آيه ( 4 - 5 ) ، ترجمه ، اعراب و مقصود 98 آيه ( 6 تا 10 ) و ترجمه 101 قرائت و شأن نزول 102 مقصود 104 آيه ( 11 تا 15 ) 106 ترجمه ، قرائت و شأن نزول 107 مقصود 109 آيه ( 16 تا 20 ) و ترجمه 112 مقصود 113 نظم آيات 114 آيه ( 21 تا 25 ) 115 ترجمه ، قرائت و شأن نزول 116 مقصود 117 نظم آيات 119 آيه ( 26 تا 29 ) و ترجمه 120 لغت و مقصود 121 نظم آيات 124 آيه ( 30 تا 31 ) 125 ترجمه ، قرائت ، لغت ، اعراب و مقصود 126 آيه ( 32 تا 34 ) و ترجمه 130 اعراب و مقصود 131 آيه ( 35 تا 38 ) 136 ترجمه ، قرائت و اعراب 137 مقصود 138 نظم آيات 145 آيه ( 39 - 40 ) و ترجمه 146 قرائت ، لغت و مقصود 147 آيه ( 41 تا 46 ) ترجمه ، قرائت و لغت 149 اعراب و مقصود 151 آيه ( 47 تا 52 ) و ترجمه 155 قرائت ، لغت و شأن نزول 156 مقصود 157 نظم آيات 159 آيه ( 53 تا 55 ) و ترجمه 160 قرائت ، اعراب و مقصود 161 آيه ( 56 - 57 ) ترجمه ، قرائت و مقصود 165 آيه ( 58 تا 60 ) 166 ترجمه ، قرائت و مقصود 167 آيه ( 61 ) و ترجمه 170 قرائت و مقصود 171 آيه ( 62 تا 64 ) و ترجمه 175 لغت ، اعراب و مقصود 176 سوره الفرقان عدد آيات ، فضيلت و تفسير سوره 179\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nآيه ( 1 تا 6 ) 180 آيه ( 7 تا 10 ) و ترجمه 181 قرائت ، اعراب و مقصود 182 آيه ( 11 تا 18 ) 186 آيه ( 19 - 20 ) و ترجمه ( جزء نوزدهم ) 187 قرائت ، لغت ، اعراب و مقصود 188 آيه 21 تا 29 193 آيه 30 ، ترجمه ، قرائت و لغت 194 اعراب و شأن نزول 195 مقصود 196 آيه 31 تا 37 201 آيه 38 تا 40 ، ترجمه و لغت 202 اعراب و مقصود 203 آيه 41 تا 48 207 آيه 49 تا 50 ، ترجمه و لغت 208 اعراب و مقصود 209 آيه 51 تا 58 213 آيه 59 و 60 ، ترجمه ، قرائت و لغت 214 اعراب و مقصود 215 نظم آيات 218 آيه 61 تا 68 219 آيه 69 و 70 ، ترجمه و قرائت 220 لغت ، اعراب و مقصود 221 آيه 71 تا 77 و ترجمه 227 قرائت ، لغت و مقصود 228 فهرست 232\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nحسن كيست ؟\r\nعنوان كتابى است بقلم آقاى فضل ا . . . كمپانى كه بوسيله مؤسسه انتشارات فراهانى در 316 صفحه بقطع وزيرى و كاغذ اعلا و جلد سلفون طبع و منتشر گرديده است . مؤلف ارجمند با مراجعه بكتب معتبر و مصادر تاريخى شرح زندگانى پيشواى دوم شيعيان حضرت حسن بن على عليه السلام\r\nرا بسبك ساده و عبارات شيوا برشتهء تحرير درآورده و هر گونه ابهام و تاريكى را ( مخصوصا در مسأله صلح و غيره ) كه مخالفين و كوته نظران در تاريخ زندگانى آنحضرت نمودار ساخته و آن را نقطعه ضعفى بر امام معصوم شمرده اند بسبك مستدل و منطقى تجزيه و تحليل كرده و با دلائل قاطعه بطلان آنها را ثابت و حقيقت امر را روشن و آشكار نموده اند\r\nما مطالعهء اين اثر نفيس را بعموم اهل تحقيق مخصوصا بر علاقمندان خاندان ولايت توصيه مينمائيم\r\nمؤسسه انتشارات فراهانى\r\n1 - بازار بين الحرمين تلفن 530465 2 - بازار كاشفى پلاك 24\r\nدر اين شهرستان از كتابفروشى خريدارى فرمائيد\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nقانون اساسى اسلام\r\nمنتشر شد\r\nقوانينى كه كشورهاى اسلامى تنظيم مينمايند بايد از قوانين و دستورات حيات بخش و سعادت آفرين آئين مقدس اسلام الهام گرفته شود . جهت آشنائى با قانون اساسى اسلام در آستانه تصويب قانون اساسى كشور جمهورى اسلامى ايران كتاب ارزشمند و تحقيقى \" قانون اساسى اسلام \" تأليف علامه بزرگوار حضرت آيت ا . . . گلپايگانى را ميتوان بهترين راهنماى آشنائى شما با قانون اساسى اسلام در اين لحظات حساس و سرنوشت ساز دانست\r\nمؤسسه انتشارات فراهانى\r\nتهران - بازار بين الحرمين\r\nتلفن : 530465\r\n\r\n\r\n","description":"","footnote":"","page_name":" 236 ","page_number":238}
  ]